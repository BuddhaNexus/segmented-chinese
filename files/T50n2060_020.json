{
    "T50n2060_020:0588a08": "續高僧傳卷第二十",
    "T50n2060_020:0588a10": "大唐西明寺沙門釋道宣撰",
    "T50n2060_020:0588a11": "習禪五 本傳十四 附見五",
    "T50n2060_020:0588a12": "[0588a12] 唐相州寒陵山寺釋道昂傳一(靈智)",
    "T50n2060_020:0588a13": "[0588a13] 唐京師大莊嚴寺釋道哲傳二(道成 靜安)",
    "T50n2060_020:0588a14": "[0588a14] 唐潞州法住寺釋曇榮傳三",
    "T50n2060_020:0588a15": "[0588a15] 唐京師弘法寺釋靜琳傳四",
    "T50n2060_020:0588a16": "[0588a16] 唐京師弘福寺釋慧斌傳五",
    "T50n2060_020:0588a17": "[0588a17] 唐汾州光嚴寺釋志超傳六",
    "T50n2060_020:0588a18": "[0588a18] 唐蔚州五臺寺釋曇韻傳七",
    "T50n2060_020:0588a19": "[0588a19] 唐箕州箕山沙門釋慧思傳八",
    "T50n2060_020:0588a20": "[0588a20] 唐并州玄中寺釋道綽傳九(道撫)",
    "T50n2060_020:0588a21": "[0588a21] 唐密州茂勝寺釋明淨傳十(慧融)",
    "T50n2060_020:0588a22": "[0588a22] 唐益州空慧寺釋慧熙傳十一",
    "T50n2060_020:0588a23": "[0588a23] 唐綿州大施寺釋世瑜傳十二",
    "T50n2060_020:0588a24": "[0588a24] 唐[門@壬]州攝山栖霞寺釋智聰傳十三",
    "T50n2060_020:0588a25": "[0588a25] 唐蒲州孤介山陷泉寺釋僧徹傳十四",
    "T50n2060_020:0588a26": "[0588a26] 釋道昂。未詳其氏。魏郡人。履信標宗風神",
    "T50n2060_020:0588a27": "清徹。獨懷異操高尚世表。慧解夙成殆非",
    "T50n2060_020:0588a28": "開悟。初投于靈裕法師而出家焉。裕神識剛",
    "T50n2060_020:0588a29": "簡氣岸雲霄。審量觀能授其明訓。昂飲沐",
    "T50n2060_020:0588b01": "清化愛敬親承。歲積炎涼齋蹤上伍。常",
    "T50n2060_020:0588b02": "於寒陵山寺。陶融初教綱領玄宗。日照高",
    "T50n2060_020:0588b03": "山此焉收屬。講華嚴地論。稽洽博詣才辯",
    "T50n2060_020:0588b04": "天垂。扣問連環思徹恒理。而混斯聲&#x8FF9;撝",
    "T50n2060_020:0588b05": "謙藏用。幽贊之功諒擬前傑。化物餘景志結",
    "T50n2060_020:0588b06": "西方。常願生安養。履接成務故道扇漳河。",
    "T50n2060_020:0588b07": "咸蒙惠澤。後自知命極預告有緣。至八月",
    "T50n2060_020:0588b08": "初當來取別。時未測其言也。期月既臨。一",
    "T50n2060_020:0588b09": "無所患。問齋時至未。景次昆吾。即昇高座。",
    "T50n2060_020:0588b10": "身含奇相爐發異香。援引四眾受菩薩戒。",
    "T50n2060_020:0588b11": "詞理切要聽者寒心。于時七眾圍遶&#x98E1;承遺",
    "T50n2060_020:0588b12": "味。昂舉目高視。及見天眾繽紛絃管繁",
    "T50n2060_020:0588b13": "會。中有清音遠亮。告於眾曰。兜率陀天樂",
    "T50n2060_020:0588b14": "音下迎。昂曰。天道乃生死根本。由來非願。",
    "T50n2060_020:0588b15": "常祈心淨土。如何此誠不從遂耶。言訖便",
    "T50n2060_020:0588b16": "&#x89A9;。天樂上騰須臾遠滅。便見西方香花伎",
    "T50n2060_020:0588b17": "樂充塞如團雲飛涌而來。旋環頂上舉眾",
    "T50n2060_020:0588b18": "皆見。昂曰。大眾好住。今西方靈相來迎。事須",
    "T50n2060_020:0588b19": "願往。言訖但見香爐墜手。便於高座端",
    "T50n2060_020:0588b20": "坐而終。卒于報應寺中。春秋六十有九。即",
    "T50n2060_020:0588b21": "貞觀七年八月也。道俗崩慟觀者如山。接捧",
    "T50n2060_020:0588b22": "將殯撿。足下有普光堂等文字生焉。自",
    "T50n2060_020:0588b23": "非道會靈章行符&#x96A3;聖者。何能現斯嘉",
    "T50n2060_020:0588b24": "應哉。于斯時也遐邇嗟詠氣結成陰。坐既",
    "T50n2060_020:0588b25": "加趺掌文仰現。預&#x89A9;相&#x8FF9;悲慶相臨。還送",
    "T50n2060_020:0588b26": "寒陵之山。鑿窟處之。經春不朽。儼然如初。",
    "T50n2060_020:0588b27": "自昂道素之聲被于東夏。慈潤溫柔德光攸",
    "T50n2060_020:0588b28": "屬。嘗養犬一頭兩耳患聾。每將自逐減食",
    "T50n2060_020:0588b29": "而施。及昂終後便失所在。又登講之夜。時",
    "T50n2060_020:0588c01": "屬陰暗素無燈燭。昂舉掌高示。便發異光",
    "T50n2060_020:0588c02": "朗照堂宇。大眾&#x89A9;瑞怪所從來。昂曰。此",
    "T50n2060_020:0588c03": "光手中恒有耳。何可怪耶。其栖業隆深幽明",
    "T50n2060_020:0588c04": "感應。誠不可度也。故是道勝高世之人矣。",
    "T50n2060_020:0588c05": "時相州有靈智沙門。亦裕公弟子也機務亮",
    "T50n2060_020:0588c06": "敏著名當世。常為裕之都講。辯唱明衷允",
    "T50n2060_020:0588c07": "愜望情。加以明解經論。每昇元席。文義弘",
    "T50n2060_020:0588c08": "遠妙思霜霏難問銳指擅步漳鄴。故使四海",
    "T50n2060_020:0588c09": "望塵俱敦聲教。後便忽覺智涯難極法行",
    "T50n2060_020:0588c10": "須依徒設舟航終須艤棹。即屏絕章疏",
    "T50n2060_020:0588c11": "更修定業。步晷守心懷虛成務。乞食頭",
    "T50n2060_020:0588c12": "陀用清靈爽。垂行物範光德生焉。貞觀八",
    "T50n2060_020:0588c13": "年終於鄴下。春秋七十有五。後諸學行儉",
    "T50n2060_020:0588c14": "約。附其塵者眾焉。",
    "T50n2060_020:0588c15": "[0588c15] 釋道哲。姓唐。齊郡臨邑人。初投潁川明及法",
    "T50n2060_020:0588c16": "師。學十地地持。為同聽者所揖。具戒已後",
    "T50n2060_020:0588c17": "正奉行門。又從魏郡希律師稟承四分。希",
    "T50n2060_020:0588c18": "亦指南一時盱衡五眾。受教博曉將經六",
    "T50n2060_020:0588c19": "載。經重筌宗究其文體。但為戒慧雖通未",
    "T50n2060_020:0588c20": "懷定業。有河內詢禪師。眾推不測匠首當",
    "T50n2060_020:0588c21": "今。嘉哲至誠傾襟為說。一悟真諦霍然大",
    "T50n2060_020:0588c22": "通。禪侶相謝解齊登室。聞京邑道盛。乃步",
    "T50n2060_020:0588c23": "從焉。初至住仁覺寺。沙門曇遷有知人之",
    "T50n2060_020:0588c24": "譽。敬備師禮從受攝論。研味至理曉悟",
    "T50n2060_020:0588c25": "其文。標擬有方豈惟聲教。遂厭辭人世。潛",
    "T50n2060_020:0588c26": "于終南之駱谷也。山粒難接授受須淨。既",
    "T50n2060_020:0588c27": "闕使人。遂虛腹累宵。欣茲味空有清信士",
    "T50n2060_020:0588c28": "張暉。陪從多年請益供奉。因暫下山忽逢重",
    "T50n2060_020:0588c29": "雪。懸路既擁七日方到。哲以雖對食具為",
    "T50n2060_020:0589a01": "無人授。守死正念。暉披雪至菴。彈指覺",
    "T50n2060_020:0589a02": "悟方從定起。斯寔謹慎資持為此例矣。京",
    "T50n2060_020:0589a03": "師大莊嚴寺以哲素有道聲。延住華館。初",
    "T50n2060_020:0589a04": "從眾意退居小室。一食分衛不受僧利。眾",
    "T50n2060_020:0589a05": "益重之。盩厔縣民。昔以隱居駱谷。得信者",
    "T50n2060_020:0589a06": "多。相率迎請。乃往赴焉。營構禪宇立徒策",
    "T50n2060_020:0589a07": "業。山俗道侶相從屯赴。教以正法訓以律",
    "T50n2060_020:0589a08": "儀。野逸是憑聞諸京輔。忽一旦謂門人曰。",
    "T50n2060_020:0589a09": "無常及矣。大眾難見。冥目既至長恨何言。遂",
    "T50n2060_020:0589a10": "東歸莊嚴。訊問名德。奄然卒於故房。春秋",
    "T50n2060_020:0589a11": "七十二矣。即貞觀九年正月也。葬于京之西",
    "T50n2060_020:0589a12": "郊。長城故人慕仰聲範。遂發塚迎柩還歸",
    "T50n2060_020:0589a13": "盩厔。行道設齋以從火葬。收其餘燼為起",
    "T50n2060_020:0589a14": "塔於城西二里端正樹側龍岸鄉中。列植",
    "T50n2060_020:0589a15": "楊柏行往揖拜。然哲&#x9008;發天才學不師",
    "T50n2060_020:0589a16": "古。撰百識觀門十卷智照自體論六卷大乘",
    "T50n2060_020:0589a17": "聞思論等行世。弟子靜安道誠。並承習厥",
    "T50n2060_020:0589a18": "宗。匡務有敘。安掩&#x8FF9;林泉念定存業。",
    "T50n2060_020:0589a19": "誠行感玄解謙穆自修。包括律部講道時",
    "T50n2060_020:0589a20": "接。初住大莊嚴寺。以傳業高今徵入瑤",
    "T50n2060_020:0589a21": "臺匡化於彼。餘波潛被盛績京師。",
    "T50n2060_020:0589a22": "[0589a22] 釋曇榮。俗姓張氏。定州九門人。源南鄧而",
    "T50n2060_020:0589a23": "分派。因封而居高陽焉。年十九時為書生。",
    "T50n2060_020:0589a24": "刻意玄理。寄心無地。因靈裕法師講華嚴",
    "T50n2060_020:0589a25": "經。試往聽之。便悟宏範略其詮致。乃投",
    "T50n2060_020:0589a26": "裕焉裕神厲氣清。觀榮勤攝遂即度之。",
    "T50n2060_020:0589a27": "及受具後專業律宗經餘六載。崇履禁科",
    "T50n2060_020:0589a28": "滌暢開結。乃更循講肆備聞異部。偏行",
    "T50n2060_020:0589a29": "大業故以地持為學先。屬周廢二教。韜",
    "T50n2060_020:0589b01": "形俗壤。雖外同其塵。而內服道味。及隋",
    "T50n2060_020:0589b02": "再弘佛教。不務公名。隨緣通化曾無執",
    "T50n2060_020:0589b03": "著。年登四十務道西遊。行至上黨潞城黎",
    "T50n2060_020:0589b04": "城諸山。依巖結宇即永潛遁既懿德是充",
    "T50n2060_020:0589b05": "緇素歸仰。便開拓柴障廣樹禪坊。四遠聞",
    "T50n2060_020:0589b06": "風一期翕至。榮形解雄邃稱病設方。諸有",
    "T50n2060_020:0589b07": "&#x98E1;飲咸歆至澤。禮供日隆投告填委。以",
    "T50n2060_020:0589b08": "隋末凌亂人百從軍。預踐兵饑希全戒",
    "T50n2060_020:0589b09": "德。榮欲澄汰先染要假明猷。事在護持",
    "T50n2060_020:0589b10": "躬當法主。每年春夏立方等般舟。秋冬各",
    "T50n2060_020:0589b11": "興坐禪念誦。僧尼別院故處有四焉。致使",
    "T50n2060_020:0589b12": "五眾煙隨百供鱗集。日增慶泰歡躍成諠。",
    "T50n2060_020:0589b13": "自晉魏韓趙周鄭等邦。釋種更新其戒者。",
    "T50n2060_020:0589b14": "榮寔其功矣。嘗往韓州鄉縣延聖寺。立",
    "T50n2060_020:0589b15": "懺悔法。刺史風同仁。素奉釋門家傳供養。",
    "T50n2060_020:0589b16": "送舍利三粒遺行道眾。榮年垂八十。親率",
    "T50n2060_020:0589b17": "道俗三千人。步出野迎路。由二十餘里。",
    "T50n2060_020:0589b18": "儐從之盛譽滿當時。既達寺中。乃告眾曰。",
    "T50n2060_020:0589b19": "舍利之德挺變無方。若累業有銷請祈可",
    "T50n2060_020:0589b20": "遂。乃人人前別置水&#x9262;。加以香爐通夜苦",
    "T50n2060_020:0589b21": "求。至明&#x9262;內總獲舍利四百餘粒。聲名達",
    "T50n2060_020:0589b22": "于鄉邑。縣令懼其聚眾有墜條章。怖停",
    "T50n2060_020:0589b23": "其事。當夕怪獸鳴其廳宇。官民竟夜不安。",
    "T50n2060_020:0589b24": "明旦陳悔方從榮法。斯德被聖凡。皆此之",
    "T50n2060_020:0589b25": "例。武德九年夏。於潞城交漳村立法行",
    "T50n2060_020:0589b26": "道。所住堂舍忽自崩壞。龕像舍利宛然挺出。",
    "T50n2060_020:0589b27": "布在庭中一無所損。又貞觀七年。清信士",
    "T50n2060_020:0589b28": "常凝保等。請榮於州治法住寺。行方等悔",
    "T50n2060_020:0589b29": "法。至七月十四日。有本寺沙門僧定者。戒",
    "T50n2060_020:0589c01": "行精固。於道場內見大光明。五色間起從",
    "T50n2060_020:0589c02": "上而下。中有七佛相好非常。語僧定云。",
    "T50n2060_020:0589c03": "我是毘婆尸如來無所著至真等正覺。以汝",
    "T50n2060_020:0589c04": "罪銷故來為證。然非本師不與授記。如",
    "T50n2060_020:0589c05": "是六佛皆同此詞。最後一佛云。我是汝本師",
    "T50n2060_020:0589c06": "釋迦牟尼也。為汝罪銷故來授記。曇榮是汝",
    "T50n2060_020:0589c07": "滅罪良緣。於賢劫中名普寧佛。汝身器清",
    "T50n2060_020:0589c08": "淨。後當作佛。名為普明。若斯之應現感靈",
    "T50n2060_020:0589c09": "祥。信難圖矣。後臥疾於床。眼中流淚。弟子",
    "T50n2060_020:0589c10": "圓宗。曰和上生來念慧必無。不意何事悲",
    "T50n2060_020:0589c11": "泣。答曰。吾死將逼。恨更不得為諸七眾",
    "T50n2060_020:0589c12": "洗濯罪累耳。宗曰。何必至此。答曰。吾縱",
    "T50n2060_020:0589c13": "不死。亦是無用。自佛法再興已來。未省",
    "T50n2060_020:0589c14": "一度。不聽說戒。今既病困說欲斯必死矣。",
    "T50n2060_020:0589c15": "以貞觀十三年十二月終於法住寺。春秋八",
    "T50n2060_020:0589c16": "十有五。旋殯于野外。後門徒出其遺骨葬",
    "T50n2060_020:0589c17": "于寺南。建塔表之。自榮履歷重難而崇尚",
    "T50n2060_020:0589c18": "釋風。形器&#x74CC;偉過於八尺。詞吐溫贍風格遒",
    "T50n2060_020:0589c19": "遠。年登不惑斷粒練形。常餌守中用省煩",
    "T50n2060_020:0589c20": "累。而奉教結淨希見斯人。日到僧&#x53A8;問",
    "T50n2060_020:0589c21": "其監膳。必有事染親看翻穢。並使食具清",
    "T50n2060_020:0589c22": "淨方始還房。自覿名德罕聞斯類。又於",
    "T50n2060_020:0589c23": "寺內諸房多結淨地。用擬四藥溫煮之所",
    "T50n2060_020:0589c24": "故預沾門序散在諸方。咸承風素免諸宿",
    "T50n2060_020:0589c25": "觸。又每歲懺法必具兩儀。二篇已下依律清",
    "T50n2060_020:0589c26": "之。先使持衣說淨終形立誓然後羯磨隨",
    "T50n2060_020:0589c27": "治成人。初聚正罪雅依大乘。仍令心用理",
    "T50n2060_020:0589c28": "事無著有空身口威儀歸承律撿。故自從",
    "T50n2060_020:0589c29": "訓勗奉法無虧。皆終諸命報。余因訪道藝",
    "T50n2060_020:0590a01": "行達潞城。奉謁清儀具知明略。故不敢墜",
    "T50n2060_020:0590a02": "其芳緒云。",
    "T50n2060_020:0590a03": "[0590a03] 釋靜琳。俗姓張氏。本族南陽。後居京兆之華",
    "T50n2060_020:0590a04": "原焉。幼齡背世清附緇門。初誕之日有外",
    "T50n2060_020:0590a05": "國道人曰。此兒當貴。若出家者大弘佛法。",
    "T50n2060_020:0590a06": "七歲投僧出家。役以田疇無乖道訓。不",
    "T50n2060_020:0590a07": "果本望。深惟非法也。自顧而言曰。此而未",
    "T50n2060_020:0590a08": "捨。與俗何殊。更從一師服膺正化。遭周",
    "T50n2060_020:0590a09": "滅法且附俗緣。年在弱冠希期無怠。會隋",
    "T50n2060_020:0590a10": "氏啟運。即投曇猛法師。乃以二事相攝經",
    "T50n2060_020:0590a11": "于五年。猶事沙彌未敢受具。慶蒙開法欲",
    "T50n2060_020:0590a12": "廣見聞。辭其本師南遊樊鄧。便於彼部",
    "T50n2060_020:0590a13": "奉進大戒。既爰初受法未曉清規。遠赴青",
    "T50n2060_020:0590a14": "齊聽於律禁。後發前至為諸聽先。又於覺",
    "T50n2060_020:0590a15": "法師所聽受十地。迴趾鄴都。炬法師所採",
    "T50n2060_020:0590a16": "聽華嚴楞伽思益。皆通貫精理妙思英拔。舊",
    "T50n2060_020:0590a17": "傳新解往往程器。時即推令敷化。講散幽",
    "T50n2060_020:0590a18": "旨並驚所未聞。而胸臆所憶猶謂不足。",
    "T50n2060_020:0590a19": "展轉周聽博遍東川。蓄解尋師又至蒲晉。",
    "T50n2060_020:0590a20": "有沙門道遜道順者。聲名大德也。留講十",
    "T50n2060_020:0590a21": "地經于涼燠。雖復聽徒欣泰。而志逾煩梗。",
    "T50n2060_020:0590a22": "下坐處房撫膺審曰。法本治病。而今慢法",
    "T50n2060_020:0590a23": "更增。且道貴虛通。而今耽著彌固。此不可",
    "T50n2060_020:0590a24": "也。即捨講業專習禪門。初學不淨念處等",
    "T50n2060_020:0590a25": "法。又嫌其瑣小煩稽人慮。乃學大乘諸無",
    "T50n2060_020:0590a26": "得觀。離念唯識彌所開宗。每習一解陶練",
    "T50n2060_020:0590a27": "十年。精其昔知更新後習。而弊食&#x9E81;衣。情",
    "T50n2060_020:0590a28": "欲斯絕。後入白鹿山。山糧罕繼。便試以&#x5374;",
    "T50n2060_020:0590a29": "粒之法。孤放窮巖又經累載。山中業定昏",
    "T50n2060_020:0590b01": "睡惑心。乃臨峭絕懸崖下望千仞。旁生一",
    "T50n2060_020:0590b02": "樹纔得勝人。以草藉之加坐其上。於中",
    "T50n2060_020:0590b03": "繫念動逾宵日。怖死既重專深弘觀。後聞",
    "T50n2060_020:0590b04": "泰岳特多靈異。便往尋之。既達彼山。夜見",
    "T50n2060_020:0590b05": "火炬周環高曜&#x5CEF;巖。即事追求累日方至。乃",
    "T50n2060_020:0590b06": "見五六尼眾匡坐論道。琳初通訊問。共議",
    "T50n2060_020:0590b07": "唯識等理。未盡言間忽然不見。惆悵久悟",
    "T50n2060_020:0590b08": "法誠爾也。後入關中遇曇遷禪師講開攝",
    "T50n2060_020:0590b09": "論。一聞如舊慧不新聞。仁壽四年。下&#x52C5;送",
    "T50n2060_020:0590b10": "舍利於華原石門山之神德寺。琳即於此住。",
    "T50n2060_020:0590b11": "居靜課業。行解之盛名布京師。大業三年。",
    "T50n2060_020:0590b12": "有沙門還原等。延請帝城。在明輪妙象諸",
    "T50n2060_020:0590b13": "寺。講揚攝論識者歸焉。尋即降&#x52C5;召入道",
    "T50n2060_020:0590b14": "場。既達東都禪門更擁。齊王[日*東]情深理定。",
    "T50n2060_020:0590b15": "每就諮&#x6B35;請至本第從奉歸戒。鴻臚蘇",
    "T50n2060_020:0590b16": "[蒠-心+(冗-几+(止*(ㄇ/又)))]。學高前古。舉朝冠蓋。稟宗師訓為舟",
    "T50n2060_020:0590b17": "為梁。高陽道雄道體。趙郡道獻明則等。並釋",
    "T50n2060_020:0590b18": "門威鳳。智海明珠。咸承理味酌以華實。襄",
    "T50n2060_020:0590b19": "陽洪哲。德高楚望風力俊駭。聞琳聲穆時",
    "T50n2060_020:0590b20": "彥。故來相架。乃致問云。懷道者多。專意何",
    "T50n2060_020:0590b21": "業。琳見其詞骨難競。聊以事徵告云。山谷",
    "T50n2060_020:0590b22": "高深意定何在。哲云。山高谷深由來自爾。琳",
    "T50n2060_020:0590b23": "曰。若如來言。餘處取土填谷齊山為定高",
    "T50n2060_020:0590b24": "不。哲悟此一言致詞歎伏。由是秀&#x9834;附",
    "T50n2060_020:0590b25": "津。稽疑重沓。故令譽風宣彌繁賞。會琳以",
    "T50n2060_020:0590b26": "象教東漸法網雖嚴至於僧儀正度猶未",
    "T50n2060_020:0590b27": "光闡。欲遍遊閻浮備殫靈&#x8FF9;。以十三年內",
    "T50n2060_020:0590b28": "具表聞帝。當蒙恩詔令使巡方。并給使",
    "T50n2060_020:0590b29": "人傳國書信。行達襄土方趣海南。屬寇賊",
    "T50n2060_020:0590c01": "交侵中國背叛。途路梗&#x6F81;還返南陽。義寧二",
    "T50n2060_020:0590c02": "年。被召入京。住大總持如常弘演。光陰既",
    "T50n2060_020:0590c03": "積學者成林。武德三年。正平公李安遠。奏",
    "T50n2060_020:0590c04": "造弘法。素奉崇信。別令召之。琳立意離緣",
    "T50n2060_020:0590c05": "攝慮資道。會隋末壅閉唐運開弘。皂白歸依",
    "T50n2060_020:0590c06": "光隆是慶。乃削繁就簡。惟敷中論為宗。餘",
    "T50n2060_020:0590c07": "則維摩起信。權機屢展。夜則勗以念慧每事",
    "T50n2060_020:0590c08": "徵研。並使解出自心不從他授。玄琬律師",
    "T50n2060_020:0590c09": "道王關河躬承令則。自餘法侶歲獻奇倫。",
    "T50n2060_020:0590c10": "任城王及太妃楚國太妃安平公主等。皇家",
    "T50n2060_020:0590c11": "帝葉請戒第宅。隆禮頻繁。國子祭酒蕭璟。",
    "T50n2060_020:0590c12": "工部尚書張亮。詹事杜正倫。司農李道裕",
    "T50n2060_020:0590c13": "等。並誓為弟子。備諸法物恒令服御。久",
    "T50n2060_020:0590c14": "以徒侶義學爰缺律宗。乃躬請智首律師",
    "T50n2060_020:0590c15": "敷弘四分。一舉十遍身令眾先。故使教法",
    "T50n2060_020:0590c16": "住持京輦稱最。乃至沙彌淨人咸明律相",
    "T50n2060_020:0590c17": "誠其功矣。忽以貞觀十四年秋初染疾。至",
    "T50n2060_020:0590c18": "十月二十六日平旦疾甚。有沙門法常者。",
    "T50n2060_020:0590c19": "盛名帝宇。素與周旋。故來執別。琳曰。不戀",
    "T50n2060_020:0590c20": "此生未貪來報。緣集則有。緣散則無。而神",
    "T50n2060_020:0590c21": "氣澄湛由來不亂。曾病。有問疾者。答云。",
    "T50n2060_020:0590c22": "以己之疾愍於彼疾。因而流淚。想諸苦趣",
    "T50n2060_020:0590c23": "故也。便總集僧眾并諸門人告曰。生死道長",
    "T50n2060_020:0590c24": "有心日促。各宜自敬無累爾神。即右&#x8107;而",
    "T50n2060_020:0590c25": "臥。尋卒於本寺。春秋七十有六。餘處通冷",
    "T50n2060_020:0590c26": "惟頂極熱。迄於焚日方始神散。而形色鮮",
    "T50n2060_020:0590c27": "軟特異常比。送於終南至相寺燒。惟舌獨",
    "T50n2060_020:0590c28": "存。再取燒之逾更明淨。斯即正言法之力",
    "T50n2060_020:0590c29": "矣。弟子等四十餘人。奉跪慈顏無由欽仰。",
    "T50n2060_020:0591a01": "百日之內通告有緣共轉大乘。總四萬餘",
    "T50n2060_020:0591a02": "卷。并造千粒舍利木塔舉高五丈彫飾之美",
    "T50n2060_020:0591a03": "晃發中天。廣布檀那用酬靈澤。初琳居世。",
    "T50n2060_020:0591a04": "化以實錄著名。每述至理玄凝。無不垂",
    "T50n2060_020:0591a05": "泣歎奉。言無非涉事不徒行。有通事舍人",
    "T50n2060_020:0591a06": "李好德者。曾於雒邑受業於琳。後歷官天",
    "T50n2060_020:0591a07": "門。弊於俗務逃流山藪。使弟子度之。若",
    "T50n2060_020:0591a08": "准正&#x52C5;罪當大辟。後有嫉於德者。罔以",
    "T50n2060_020:0591a09": "極刑。及下獄徵琳。初無拒諱。監獄者深",
    "T50n2060_020:0591a10": "知情量。取拔無由。事從慮過釋然放免。識",
    "T50n2060_020:0591a11": "者以實語天梯至死知量是莫加焉。自爰",
    "T50n2060_020:0591a12": "初問法。無憚夷險。衣服壞則以紙補之。床",
    "T50n2060_020:0591a13": "席暖則坐於簣上節之。又節量力強羸。名",
    "T50n2060_020:0591a14": "利不緣。語默沈靜。修攝威儀。有異名稱。涕",
    "T50n2060_020:0591a15": "&#x6DB6;莫顯於口鼻。飲食未言於美惡。敬慎之",
    "T50n2060_020:0591a16": "極夫又何加。兼以行位難測。蚤虱不歷於",
    "T50n2060_020:0591a17": "身縱輒投者尋便走散。斯負既抵。故所報",
    "T50n2060_020:0591a18": "類希焉。嘗居山谷須粒有待患繁。乃合守",
    "T50n2060_020:0591a19": "中丸一劑。可有斗許。得支一周。琳服延",
    "T50n2060_020:0591a20": "之乃經三載。便利之際收洗重服。故能業",
    "T50n2060_020:0591a21": "定堅明專注難拔。時值儉歲緣村投告。隨",
    "T50n2060_020:0591a22": "得隨施安樂貧苦。嘗在講會。俗士三人謀",
    "T50n2060_020:0591a23": "害一怨。兩人往殺。其一中悔從琳受戒。歲",
    "T50n2060_020:0591a24": "紀經久並從物故。而受戒者忽死心煖。",
    "T50n2060_020:0591a25": "後從醒寤備見昔怨及同謀者論告殺事。",
    "T50n2060_020:0591a26": "其受戒人稱枉不伏。引琳為證。王即召追。",
    "T50n2060_020:0591a27": "證便有告。琳生他方金粟世界。王既感證。",
    "T50n2060_020:0591a28": "因放此人。又琳一生所至伽藍撝謙自牧。",
    "T50n2060_020:0591a29": "逮至名高福重嚫錫日增。並委侍人口無",
    "T50n2060_020:0591b01": "再問。及後為福方恨無財。出以示之。琳",
    "T50n2060_020:0591b02": "曰。都不憶有此物也。斯寔據道為務情",
    "T50n2060_020:0591b03": "無世涉。可書季代足為師鏡。自住弘法",
    "T50n2060_020:0591b04": "敷化四方。學侶客僧來如闤闠。招慰安撫隨",
    "T50n2060_020:0591b05": "事憂承。而度雜公私憲章有敘。故使外",
    "T50n2060_020:0591b06": "雖禁固內實通流。山林望而有歸。軌道",
    "T50n2060_020:0591b07": "立而垂則。逮于歿後此法彌崇。所以京室",
    "T50n2060_020:0591b08": "僧寺五十有餘。至於敘接賓禮僧儀邕穆",
    "T50n2060_020:0591b09": "者。莫高於弘法矣。又寺居古&#x588C;惟一佛堂。",
    "T50n2060_020:0591b10": "僧眾創停仄陋而已。琳薰勵法侶共經始",
    "T50n2060_020:0591b11": "之。今則堂房環合&#x53A8;庫殷積。客主混同去留",
    "T50n2060_020:0591b12": "隨意。裕法師云。以道通物。物由道感。惠",
    "T50n2060_020:0591b13": "由道來。還供道眾。故僧實由客。深有冥功。",
    "T50n2060_020:0591b14": "裕語有琳近之矣。",
    "T50n2060_020:0591b15": "[0591b15] 釋慧斌。姓和氏。兗州人也。博覽經藝文義",
    "T50n2060_020:0591b16": "洞開。偏曉字源尤明章曜。年十九鄉黨所",
    "T50n2060_020:0591b17": "崇為州助教。而情厭煩梗懷慕出世。年二",
    "T50n2060_020:0591b18": "十三方預剪落。尋即歷聽經律相沿兩載。",
    "T50n2060_020:0591b19": "&#x89A9;講席喧撓惟論聲勢。便入臺山修諸靜",
    "T50n2060_020:0591b20": "慮。一入八載備行觀法。乃往泰山靈巖諸",
    "T50n2060_020:0591b21": "寺。以行道為務先。年三十四方&#x96B7;官名。住",
    "T50n2060_020:0591b22": "秦州梁父甑山存道寺。更尋律部博聽經",
    "T50n2060_020:0591b23": "論。而性狎禪林譽彰遐邇。及獻后云背禪",
    "T50n2060_020:0591b24": "定攸興。下&#x52C5;徵延乃旋京邑。于時名望盛",
    "T50n2060_020:0591b25": "德八表一期。各擅英髦人程鱗翼。而斌夏",
    "T50n2060_020:0591b26": "第最小聲稱彌隆。衣&#x9262;之外更無箱襆。容質",
    "T50n2060_020:0591b27": "清素挺異恒倫。緇素目屬莫不迴向。斯亦",
    "T50n2060_020:0591b28": "象季清厲之僧也。兼以布行純粹言無品",
    "T50n2060_020:0591b29": "藻。每聞評論輒即默然。防護戒儀慈救為",
    "T50n2060_020:0591c01": "慮。每夏行履執帚先掃。恐傷蟲蟻故也。隨",
    "T50n2060_020:0591c02": "得利養密行檀濟。或造漉囊。或施道俗。",
    "T50n2060_020:0591c03": "惟急者方乃行之。仍復累屬勿泄人世。",
    "T50n2060_020:0591c04": "及帝造寺前訪綱維。京室同美勿高斌也。",
    "T50n2060_020:0591c05": "乃下詔徵為弘福寺主。緝諧上下無敢乖",
    "T50n2060_020:0591c06": "猷。貞觀十九年十月六日。遘疾終寺。時年",
    "T50n2060_020:0591c07": "七十有二。自斌之入道。生常恒務。多以行",
    "T50n2060_020:0591c08": "道&#x546A;業為心。或誦釋迦觀音。或行文殊悔",
    "T50n2060_020:0591c09": "法。歲中八十一日六時行業前後通數八十",
    "T50n2060_020:0591c10": "道場。身心悅懌。所得法利未可知也。至於",
    "T50n2060_020:0591c11": "教誡門學。惟論煩惱須斷。每有出罪露",
    "T50n2060_020:0591c12": "過。無不為之流涕。喜怒不形誦持無忘。",
    "T50n2060_020:0591c13": "故羯磨之匠通僧仰屬。道俗歸戒其徒弘矣。",
    "T50n2060_020:0591c14": "故使魏王以下內外懿親及梁宋諸公皆",
    "T50n2060_020:0591c15": "承戒素。初斌父朗有子七人。家世儒宗。斌",
    "T50n2060_020:0591c16": "第二也。仁壽徵入愛敬無因。朗齒迫期頤。",
    "T50n2060_020:0591c17": "鍾鳴漏盡。今古意絕。生死路分。乃於汶水",
    "T50n2060_020:0591c18": "之陰九逵之會。建義井一區。仍樹豐碑用",
    "T50n2060_020:0591c19": "裨其德。其銘略云。哀哀父母。載生載育。亦",
    "T50n2060_020:0591c20": "既弄璋。我履我復。一朝棄予山州滿目。雲",
    "T50n2060_020:0591c21": "掩重關風驚大谷。愛敬之道天倫在茲。殷",
    "T50n2060_020:0591c22": "憂暮齒見子無期。鑿井通給託事興詞。",
    "T50n2060_020:0591c23": "百年幾日對此長悲。玉檢之南嶧陽之北。",
    "T50n2060_020:0591c24": "獲麟之野秉禮之國。君有美政俗多儒墨。",
    "T50n2060_020:0591c25": "玉井洞開高碑斯勒。",
    "T50n2060_020:0591c26": "[0591c26] 釋志超。俗姓田。同州憑翊人也。遠祖流寓遂",
    "T50n2060_020:0591c27": "居并部之榆次焉。少在童&#x9F53;智量過人。精",
    "T50n2060_020:0591c28": "厲不群雅度標遠。厭世從道貫徹藏俞。而",
    "T50n2060_020:0591c29": "二親恃超更無兄弟。雖述其志常用抑之",
    "T50n2060_020:0592a01": "望嗣宗族。遂從儒流遍覽流略。年垂壯室",
    "T50n2060_020:0592a02": "私為娉妻。超聞之避斯塵染。乃逃竄林野。",
    "T50n2060_020:0592a03": "親姻周覓藏影無方。既被執身抑從伉儷。",
    "T50n2060_020:0592a04": "初則合[承/巳]為蹤。終亦同掩私室。冀行婚禮",
    "T50n2060_020:0592a05": "也。惟置一床超乃抽氈席地。令妻坐上。",
    "T50n2060_020:0592a06": "躬自處床。儼思加坐勤為說法。詞極明據。妻",
    "T50n2060_020:0592a07": "便流淚禮謝辭以相累。頻經宵夕事等金",
    "T50n2060_020:0592a08": "形。屢被[言*求]勸誠逾玉質。既確乎難拔。親",
    "T50n2060_020:0592a09": "乃捐而放之。年二十有七。投并州開化寺",
    "T50n2060_020:0592a10": "慧瓚禪師。瓚志德澄明行成眾範。未展度",
    "T50n2060_020:0592a11": "限歷試諸難。志超潔正身心勤履眾務。僧",
    "T50n2060_020:0592a12": "徒百數供雜五行。兩食恒備六時無缺。每",
    "T50n2060_020:0592a13": "有苦役必事身先。瓚親閱驗。其情守節度",
    "T50n2060_020:0592a14": "令受具。自進戒品專修行儀。即往定州",
    "T50n2060_020:0592a15": "尋採律藏括其精要刪其繁雜。五夏不滿",
    "T50n2060_020:0592a16": "三教備圓。乃返故鄉依巖綜習。初入太原",
    "T50n2060_020:0592a17": "之西比干山。栖引英秀創立禪林。曉夕勤",
    "T50n2060_020:0592a18": "修定慧雙啟。四儀託於戒節。二行憑於法",
    "T50n2060_020:0592a19": "依。學觀詵詵無威而肅。致使聞風不遠而",
    "T50n2060_020:0592a20": "至。大業初歲政網嚴明。擁結寺門不許僧",
    "T50n2060_020:0592a21": "出。超聞之慨而上諫。被衣舉錫出詣郡城。",
    "T50n2060_020:0592a22": "望有執送將陳所諫。而官私弗顧。乃達",
    "T50n2060_020:0592a23": "江都即以事聞。內史以事非要害。不為通",
    "T50n2060_020:0592a24": "引。還遣并部。至隋季多難寇賊交橫。民流",
    "T50n2060_020:0592a25": "溝壑死者太半。而超結徒勸聚餘糧不窮。",
    "T50n2060_020:0592a26": "但恐盜竊相陵便欲奔散乃以法誡勸無",
    "T50n2060_020:0592a27": "變爾情。鏡業既臨逃響何地。眾感其言心",
    "T50n2060_020:0592a28": "期遂爽准式禪禮課時無輟。嘗夜坐禪。忽",
    "T50n2060_020:0592a29": "有群賊排門直進。炬火亂舉白刃交臨合坐",
    "T50n2060_020:0592b01": "端然相同儀象。賊乃投仗於地拜伏歸依。",
    "T50n2060_020:0592b02": "超因隨宜誘引量權授法。咸發心敬合掌",
    "T50n2060_020:0592b03": "而退。其剛略攝御皆此類也。高祖建義太原。",
    "T50n2060_020:0592b04": "四遠咸萃。超惟道在生靈。義居乘福。即率",
    "T50n2060_020:0592b05": "侶晉陽住凝定寺。禪學數百清肅成規。道",
    "T50n2060_020:0592b06": "俗欽承貴賤恭仰。及皇旗南指三輔無塵。義",
    "T50n2060_020:0592b07": "寧二年。超率弟子二十餘人奉慶京邑。武",
    "T50n2060_020:0592b08": "皇夙承嘉望。待之若仙。引登太極敘之殊",
    "T50n2060_020:0592b09": "禮。左僕射魏國公裴寂。挺生不世器璉宏深。",
    "T50n2060_020:0592b10": "第中別院置僧住所。邀延一眾用以居焉。",
    "T50n2060_020:0592b11": "亟歷寒暑業新彌厲。但為貴遊諠雜外進",
    "T50n2060_020:0592b12": "無因。必附林薄方程慕遠。時藍田山化感",
    "T50n2060_020:0592b13": "寺沙門靈閏智信智光等。義解鉤玄妙崇",
    "T50n2060_020:0592b14": "心學。同氣相求宛然若舊遂延住彼山。栖志",
    "T50n2060_020:0592b15": "得矣。攝緣聚結其赴如雲。賢聖語默互相敦",
    "T50n2060_020:0592b16": "重。而寺非幽阻&#x96B7;以公途。晦&#x8FF9;之賓卒難",
    "T50n2060_020:0592b17": "承業乃徇物關表意在度人。還返晉川",
    "T50n2060_020:0592b18": "選求名地。武德五年。入于介山創聚禪侶。",
    "T50n2060_020:0592b19": "巖名抱腹四方有澗。下望百尋上臨千",
    "T50n2060_020:0592b20": "仞。泉石結韻於仙室。風雨飄清於林端。遂",
    "T50n2060_020:0592b21": "使觀者至止陶鑄塵心。自強誨人無倦請",
    "T50n2060_020:0592b22": "益。又於汾州介休縣治立光嚴寺。殿宇房",
    "T50n2060_020:0592b23": "廊躬親締搆。赫然宏壯有類神宮。故行深",
    "T50n2060_020:0592b24": "者巖居。道淺者城隱。師資肅穆競業其誠。",
    "T50n2060_020:0592b25": "聆音察色惟若不足。忽因遘疾便知不",
    "T50n2060_020:0592b26": "久。誡累殷勤示以禍福。以貞觀十五年三",
    "T50n2060_020:0592b27": "月十一日卒於城寺。春秋七十有一。山世同",
    "T50n2060_020:0592b28": "嗟賓主齊慟。德仁既往學肆斯分。葬於城南",
    "T50n2060_020:0592b29": "山阜。自服膺釋種。意在住持。晝夜剋勤",
    "T50n2060_020:0592c01": "攝諸後學。所以日別分功禮佛五百。禪結",
    "T50n2060_020:0592c02": "四時身誡眾侶。有虧殿罰。而自執熏爐",
    "T50n2060_020:0592c03": "隨唱屈禮。未嘗置地及以虧拜。及坐禪眾",
    "T50n2060_020:0592c04": "也互相懲誡。纔有昏睡親行勵率。有來投",
    "T50n2060_020:0592c05": "造無不即度授以戒範。進止威儀攝養將",
    "T50n2060_020:0592c06": "迎禮逾天屬。時遭嚴&#x52C5;度者極刑。而曾無",
    "T50n2060_020:0592c07": "介懷。如常剃落。致陸海慕義避世逸僧憑",
    "T50n2060_020:0592c08": "若大山依而修道。時講攝論維摩起信等。",
    "T50n2060_020:0592c09": "並詳而後說。深致適機。嘗以武德七年止",
    "T50n2060_020:0592c10": "於抱腹。僧徒僅百偏資大齋。麥惟六石同置",
    "T50n2060_020:0592c11": "一倉。日磨五斗用供常調。從春至夏計",
    "T50n2060_020:0592c12": "費極多。怪而檢覆止磨兩斛。據量此事幽",
    "T50n2060_020:0592c13": "致可思。又數感異僧乘虛來往。雖無音問",
    "T50n2060_020:0592c14": "儀形可驗。纔若墮者便蒙神警。至於召",
    "T50n2060_020:0592c15": "眾鐘聲隨時自響。石泉上涌隨人少多。靈",
    "T50n2060_020:0592c16": "瑞屢興如此者非一。而奉敬戒法罕見其",
    "T50n2060_020:0592c17": "儔。護慎威儀終始無替。自隋唐兩代親度",
    "T50n2060_020:0592c18": "出家者近一千人。範師遺訓在所聞見。傳",
    "T50n2060_020:0592c19": "者昔預末筵蒙諸惠誥。既親承其績故",
    "T50n2060_020:0592c20": "即而敘焉。",
    "T50n2060_020:0592c21": "[0592c21] 釋曇韻。不詳氏族。高陽人。初厭世出家",
    "T50n2060_020:0592c22": "誦法華經有餘兩卷。時年十九仍投恒岳",
    "T50n2060_020:0592c23": "側蒲吾山。就彼虛靜訖此經部。值栖隱禪",
    "T50n2060_020:0592c24": "師曰誦經非不道緣。常誦未即至道。要",
    "T50n2060_020:0592c25": "在觀心離念。方契正道耳。韻初承此告。謹",
    "T50n2060_020:0592c26": "即受而行之。專精念慧深具舉捨。又聞五",
    "T50n2060_020:0592c27": "臺山者即華嚴經清涼山也。世傳文殊師利",
    "T50n2060_020:0592c28": "常所住處。古來諸僧多入祈請。有感見者",
    "T50n2060_020:0592c29": "具蒙示教。昔元魏孝文。嘗於中臺置大",
    "T50n2060_020:0593a01": "布寺。帝曾遊止具奉聖儀。前種華園地方",
    "T50n2060_020:0593a02": "二頃。夏中發&#x8276;狀同鋪錦。光彩昱耀亂人心",
    "T50n2060_020:0593a03": "目。如是嘉聞數發蕩神悅耳。遂舉足栖",
    "T50n2060_020:0593a04": "焉。遍遊臺岳備見靈相。初停北臺木瓜寺",
    "T50n2060_020:0593a05": "二十餘歲。單身弔影處以瓦窯。形覆弊衣",
    "T50n2060_020:0593a06": "地布草蓐。食惟一受味不兼餘。然此山寒",
    "T50n2060_020:0593a07": "厲林生澗谷。自外&#x5CEF;嶺坦然遐淨。韻夜行晝。",
    "T50n2060_020:0593a08": "坐思略昏情。慶其晚逢也。前所誦經心口",
    "T50n2060_020:0593a09": "不緣三十餘載。會隙歷試一字無遺。乃更",
    "T50n2060_020:0593a10": "誦殘文成其部帙。至仁壽年內有瓚禪師",
    "T50n2060_020:0593a11": "者。結集定學背負繩床。在雁門川中蘭若",
    "T50n2060_020:0593a12": "為業。韻居山日久思展往懷。聞風附道",
    "T50n2060_020:0593a13": "便從瓚眾。一沐清化載仰光猷。隨依善友。",
    "T50n2060_020:0593a14": "所謂全梵行也。屬隋高造寺偏重禪門。延",
    "T50n2060_020:0593a15": "瓚入京。眾失其主。人各其誠散歸林谷。韻",
    "T50n2060_020:0593a16": "遂投于比干山。又遊南部離石龍泉文成等",
    "T50n2060_020:0593a17": "郡。七眾希向夷夏大同。十善聿修緇素匡幸。",
    "T50n2060_020:0593a18": "原此河濱無受戒法。縱有志奉皆往太",
    "T50n2060_020:0593a19": "原。夷夏情乖人皆怯。往致有沙彌三十其",
    "T50n2060_020:0593a20": "歲者。及韻化行即傳斯教。山城兩眾皆蒙",
    "T50n2060_020:0593a21": "具足。唐運伊始兵接定陽。屢逢屯喪本業",
    "T50n2060_020:0593a22": "無毀。以夜係晝攝心乖逸。幽棲積久衣",
    "T50n2060_020:0593a23": "服故弊。蚤虱聚結曾不棄捐。任其[口*束]噉寄",
    "T50n2060_020:0593a24": "以調伏。曾以夏坐山饒土蚤。既不屏除氈",
    "T50n2060_020:0593a25": "如血凝。但自咎責願以相酬情無&#x608B;結。如",
    "T50n2060_020:0593a26": "此行施四十餘年。歲居耳順忽無蚤虱。韻",
    "T50n2060_020:0593a27": "猶深自責曰。計業不應即盡。當履苦趣",
    "T50n2060_020:0593a28": "受其報耳。又告門人曰。吾見超禪師寄",
    "T50n2060_020:0593a29": "他房住。素有壁虱不噉超公。乃兩道流出",
    "T50n2060_020:0593b01": "向餘房內。又見在蠱家食飯。匙接蠱精",
    "T50n2060_020:0593b02": "置于疊下。而快食如故。又不為患。蠱主懼",
    "T50n2060_020:0593b03": "焉。吾德不及超。何為致此。每年於春秋二",
    "T50n2060_020:0593b04": "時依佛名法。冬夏正業則減食坐禪。&#x751E;願",
    "T50n2060_020:0593b05": "寫法華誓須潔淨。數年已來不能可辦。",
    "T50n2060_020:0593b06": "忽感書生無何而至。告云。善解抄經。韻邀",
    "T50n2060_020:0593b07": "以法據。並謂堪能。遂乃安于石室立淨書",
    "T50n2060_020:0593b08": "之。旦入暮出深怪其行。未盈一旬七軸俱",
    "T50n2060_020:0593b09": "了。將以禮嚫目前不見。及遭賊抄藏經",
    "T50n2060_020:0593b10": "巖窟。世靜往收。乃委于林下。箱襆久爛而卷",
    "T50n2060_020:0593b11": "色如初。斯感驗奇異率此類也。又常居別",
    "T50n2060_020:0593b12": "室自勤修業。餘有眾侶難嗣其蹤。每云。",
    "T50n2060_020:0593b13": "吾年事如此何可放捨。若坐昏悶即起禮",
    "T50n2060_020:0593b14": "佛。&#x751E;策四儀以道量據。自見勝達&#x5C20;倫",
    "T50n2060_020:0593b15": "其德。以貞觀十六年端坐終於西河之平",
    "T50n2060_020:0593b16": "遙山。春秋八十餘矣自韻十九入山六十餘",
    "T50n2060_020:0593b17": "載。不希名利不畜侍人。不&#x96B7;公籍不行",
    "T50n2060_020:0593b18": "己任。凡有所述職。皆推寄於他焉。",
    "T50n2060_020:0593b19": "[0593b19] 釋慧思。姓郭氏。汾州介休人也。少學儒史",
    "T50n2060_020:0593b20": "宗尚虛玄。文章書&#x96B7;有聲鄉曲。年二十五",
    "T50n2060_020:0593b21": "在并傳授。初不知佛乘之深奧也。會沙門",
    "T50n2060_020:0593b22": "道曄。德盛當鋒。處宗講揚攝大乘論。試往",
    "T50n2060_020:0593b23": "潛聽冥漠難追。累日詳受薄知希向。因",
    "T50n2060_020:0593b24": "求度脫。傳聞出家德業勿高禪定。即而習",
    "T50n2060_020:0593b25": "焉。三十許載師承靡絕。又聞念慧相須譬",
    "T50n2060_020:0593b26": "諸輪翹。遂周尋聖教備嘗弘旨。冬夏業定",
    "T50n2060_020:0593b27": "春秋博採。單衣節食見者發心。道志之倫往",
    "T50n2060_020:0593b28": "往屯赴。因而結眾於箕山之陰。晝則斂容",
    "T50n2060_020:0593b29": "默念。中夜昏塞為眾說法。六時篤課不墜",
    "T50n2060_020:0593c01": "清猷時說死觀各言其志。有云省約有",
    "T50n2060_020:0593c02": "志泰甚。思曰。出家之人生已從緣死當自",
    "T50n2060_020:0593c03": "任。豈勞人事送此枯骸。余必一期當自運",
    "T50n2060_020:0593c04": "耳。時以為未經疾苦。故得虛置其言。後覺",
    "T50n2060_020:0593c05": "不愈。財經兩日尋告眾曰。余其死矣。便",
    "T50n2060_020:0593c06": "起躡履案行空屈除屏殘屍。入中加坐",
    "T50n2060_020:0593c07": "發遣徒侶累以正命。處既森竦世號寒林。",
    "T50n2060_020:0593c08": "眾不忍離經夜旁守。至明往觀端拱如故。",
    "T50n2060_020:0593c09": "就觸其身方知已卒。春秋五十有五。即貞",
    "T50n2060_020:0593c10": "觀十六年五月矣。因即而殮焉。",
    "T50n2060_020:0593c11": "[0593c11] 釋道綽。姓衛。并州汶水人。弱齡處俗。閭里",
    "T50n2060_020:0593c12": "以恭讓知名。十四出家宗師遺誥。大涅槃",
    "T50n2060_020:0593c13": "部偏所弘傳。講二十四遍。晚事瓚禪師。修",
    "T50n2060_020:0593c14": "涉空理亟沾徽績。瓚清約雅素慧悟開天。",
    "T50n2060_020:0593c15": "道振朔方升名晉土。綽稟服神味彌積歲",
    "T50n2060_020:0593c16": "時。承昔鸞師淨土諸業。便甄簡權實搜酌",
    "T50n2060_020:0593c17": "經論。會之通衢布以成化。克念緣數想",
    "T50n2060_020:0593c18": "觀幽明。故得靈相潛儀有情欣敬。恒在汶水",
    "T50n2060_020:0593c19": "石壁谷玄中寺。寺即齊時曇鸞法師之所立",
    "T50n2060_020:0593c20": "也。中有鸞碑具陳嘉瑞事如別傳。綽般舟",
    "T50n2060_020:0593c21": "方等歲序常弘。九品十觀分時紹務。嘗於",
    "T50n2060_020:0593c22": "行道際。有僧念定之中見綽緣佛。珠數相",
    "T50n2060_020:0593c23": "量如七寶大山。又&#x89A9;西方靈相繁縟難陳。",
    "T50n2060_020:0593c24": "由此盛德日增榮譽遠。及道俗子女赴者彌",
    "T50n2060_020:0593c25": "山。恒講無量壽觀。將二百遍。導悟自他",
    "T50n2060_020:0593c26": "用為資神之宅也。詞既明詣說其適緣。比",
    "T50n2060_020:0593c27": "事引喻聽無遺抱。人各搯珠口同佛號。每",
    "T50n2060_020:0593c28": "時散席響彌林谷。或邪見不信欲相抗毀",
    "T50n2060_020:0593c29": "者。及&#x89A9;綽之相善。飲氣而歸。其道感物情",
    "T50n2060_020:0594a01": "為若此也。曾以貞觀二年四月八日。綽知",
    "T50n2060_020:0594a02": "命將盡通告事相。聞而赴者滿于山寺。咸",
    "T50n2060_020:0594a03": "見鸞師在七寶船上。告綽云。汝淨土堂",
    "T50n2060_020:0594a04": "成。但餘報未盡耳。並見化佛住空天華下",
    "T50n2060_020:0594a05": "散。男女等以裙襟承得。薄滑可愛。又以",
    "T50n2060_020:0594a06": "蓮花乾地而插者七日乃萎。及餘善相不",
    "T50n2060_020:0594a07": "可殫紀。自非行感備通。詎能會此乎。年",
    "T50n2060_020:0594a08": "登七十忽然&#x9F53;齒新生。如本全無歷異加",
    "T50n2060_020:0594a09": "以報力。休健容色盛發。談述淨業理味奔",
    "T50n2060_020:0594a10": "流。詞吐包蘊氣霑醇醴。并勸人念彌陀佛",
    "T50n2060_020:0594a11": "名。或用麻豆等物而為數量。每一稱名便",
    "T50n2060_020:0594a12": "度一粒。如是率之乃積數百萬斛者。並以",
    "T50n2060_020:0594a13": "事邀結。令攝慮靜緣。道俗響其綏導。望",
    "T50n2060_020:0594a14": "風而成習矣。又年常自業穿諸木欒子以",
    "T50n2060_020:0594a15": "為數法。遺諸四眾教其稱念。屢呈禎瑞",
    "T50n2060_020:0594a16": "具敘行圖。著淨土論兩卷。統談龍樹天親。",
    "T50n2060_020:0594a17": "邇及僧鸞慧遠。並遵崇淨土明示昌言。文",
    "T50n2060_020:0594a18": "旨該要詳諸化範。傳燈宇縣歲積彌新。傳",
    "T50n2060_020:0594a19": "者重其陶鎣風神研精學觀。故又述其行",
    "T50n2060_020:0594a20": "相。自綽宗淨業。坐常而西。晨宵一服鮮潔",
    "T50n2060_020:0594a21": "為體。儀貌充偉并部推焉。顧瞬風生舒顏",
    "T50n2060_020:0594a22": "引接。六時篤敬初不缺行。接唱承拜生來弗",
    "T50n2060_020:0594a23": "絕。纔有餘暇口誦佛名。日以七萬為限。",
    "T50n2060_020:0594a24": "聲聲相注弘於淨業。故得鎔鑄有識師訓",
    "T50n2060_020:0594a25": "觀門。西行廣流斯其人矣。沙門道撫名勝之",
    "T50n2060_020:0594a26": "僧。京寺弘福逃名往赴。既達玄中同其行",
    "T50n2060_020:0594a27": "業。宣通淨土所在彌增。今有惰夫口傳攝",
    "T50n2060_020:0594a28": "論。惟心不念緣境又乖。用此招生恐難繼",
    "T50n2060_020:0594a29": "相。綽今年八十有四。而神氣明爽。宗紹存",
    "T50n2060_020:0594b01": "焉。",
    "T50n2060_020:0594b02": "[0594b02] 釋明淨。密州人。少出家昧定為業。潔志忠",
    "T50n2060_020:0594b03": "恪謹厚澄肅。嘗居海畔蒙山。宴坐經數十",
    "T50n2060_020:0594b04": "載。人莫測之也。後南遊東越天台諸山。禪",
    "T50n2060_020:0594b05": "觀在懷無緣世習。而衣服&#x7E7F;縷動止適時。",
    "T50n2060_020:0594b06": "同侶禪徒未之弘仰。山粒致絕。日至村中",
    "T50n2060_020:0594b07": "每從乞食。齎還中路值於群虎。皆張口閉",
    "T50n2060_020:0594b08": "目若有饑相。淨曰。吾經行山澤多矣。虎",
    "T50n2060_020:0594b09": "兕無心畏之。今列于路旁。豈非為食耶。",
    "T50n2060_020:0594b10": "乃以匕抄飯內其口中。餘者對而噉盡。告",
    "T50n2060_020:0594b11": "曰。知來食少輒濟自他。殊不副懷深用多",
    "T50n2060_020:0594b12": "愧。明日乞食虎又如前。頻有此緣。同伴乃",
    "T50n2060_020:0594b13": "異其度。晚為山幽地濕。形報苦之還返海",
    "T50n2060_020:0594b14": "隅。住蒙山側。內遵道觀外感潛通。令問",
    "T50n2060_020:0594b15": "遠流靈祇&#x53F6;應。嘗值亢旱苗稼並枯。淫祀",
    "T50n2060_020:0594b16": "之流妄祈邀請。雖加懇惻終不能致。淨曰。",
    "T50n2060_020:0594b17": "可罷諸邪禱吾獨能降。遂結齋靜室。七日",
    "T50n2060_020:0594b18": "平旦雲布雨施高下滂注。百姓利焉。戴之",
    "T50n2060_020:0594b19": "若聖。貞觀三年。從去冬至來夏。六月迴然",
    "T50n2060_020:0594b20": "無雨。天子下詔釋李兩門岳瀆諸廟。爰及",
    "T50n2060_020:0594b21": "淫祀普令雩祭。於時萬里赫然全無有應。",
    "T50n2060_020:0594b22": "朝野相顧慘愴無賴。有潘侍郎者。曾任密",
    "T50n2060_020:0594b23": "州。知淨能感以狀奏聞。&#x52C5;召至京令住祈",
    "T50n2060_020:0594b24": "雨。告以所須一無損費。惟願靜念三寶",
    "T50n2060_020:0594b25": "慈濟四生。七日之後必降甘澤。若欲酬德",
    "T50n2060_020:0594b26": "可國內空寺并私度僧並施其名得弘聖",
    "T50n2060_020:0594b27": "道。有&#x52C5;許焉。雖無供給而別賜香油。於",
    "T50n2060_020:0594b28": "莊嚴寺靜房禪默。至七日向曉。問守衛者",
    "T50n2060_020:0594b29": "曰。天之西北應有白虹。可試觀之。尋聲便",
    "T50n2060_020:0594c01": "見。淨曰。雨必至矣。須臾雲合驟雨忽零。",
    "T50n2060_020:0594c02": "比至日晡海內通洽。百官表奏皇上之功。",
    "T50n2060_020:0594c03": "淨之陰德全無稱述。新雨初晴農作並務。苗",
    "T50n2060_020:0594c04": "雖出隴更無雨嗣。萎仆將死。設計無所。",
    "T50n2060_020:0594c05": "左僕射房玄齡。躬造淨所請重祈雨。淨曰。",
    "T50n2060_020:0594c06": "雨之昇降出自帝臣。淨有何德敢當誠寄。",
    "T50n2060_020:0594c07": "前許無報幽顯同憂。若循素請雨亦應致。",
    "T50n2060_020:0594c08": "以事聞奏。帝又許焉。乃&#x52C5;權停俗務合朝",
    "T50n2060_020:0594c09": "受齋。淨乃依前靜坐。七日之末又降前澤",
    "T50n2060_020:0594c10": "四民歡泰。遂以有年 &#x52C5;乃總度三千僧用",
    "T50n2060_020:0594c11": "酬淨德。其徵應難思厥相叵測也。但以京",
    "T50n2060_020:0594c12": "輦諠雜性不狎之。請還本鄉之茂勝寺。山",
    "T50n2060_020:0594c13": "居係業。竟不測其存沒云。同寺僧慧融。",
    "T50n2060_020:0594c14": "亦以禪業見稱。山居服食&#x546A;水治病。&#x52C5;召",
    "T50n2060_020:0594c15": "入京亦住普光寺。二宮敬重禮遺相。接云。",
    "T50n2060_020:0594c16": "[0594c16] 釋慧熙。益州成都人。童稚出家善明篇韻。",
    "T50n2060_020:0594c17": "文筆所趣宛而成章。與綿州震響寺榮智",
    "T50n2060_020:0594c18": "齊名。俱為沙彌。卓異翹秀。後與成都大石",
    "T50n2060_020:0594c19": "寺沙彌道微。連韻賦詩。微有言隙。因即屏",
    "T50n2060_020:0594c20": "絕人事栖心禪業。年登受具周聞經律。摘",
    "T50n2060_020:0594c21": "採英華用為賞要。攝論雜心精搜至理。尤",
    "T50n2060_020:0594c22": "耽三論是所觀門。嘗難基法師塵識義。初",
    "T50n2060_020:0594c23": "問以小乘。基以大乘通之。熙笑曰。大無不",
    "T50n2060_020:0594c24": "攝。但失小宗。晚住州南空慧寺。立性孤貞",
    "T50n2060_020:0594c25": "不群諸偶。弊於食息專想虛玄。一坐掩關",
    "T50n2060_020:0594c26": "二十餘日。眾以不食既久。恐損身命。假以",
    "T50n2060_020:0594c27": "餘詞曰。國家搜訪藝能甚急。今不食閉門。",
    "T50n2060_020:0594c28": "世人謂聖。願息流言。可時處眾。熙懼矯飾",
    "T50n2060_020:0594c29": "便開門進食。由是迄今將三十載。一身獨",
    "T50n2060_020:0595a01": "立不畜侍人。一食而止不受人施。有講便",
    "T50n2060_020:0595a02": "聽。夜宿本房。但坐床心兩頭塵合。自餘房",
    "T50n2060_020:0595a03": "地惟有一蹤。餘並莓苔青絮衣服弊惡僅免",
    "T50n2060_020:0595a04": "遮羞。冬則加納夏則布衣。以冬破納懸",
    "T50n2060_020:0595a05": "置梁上。有聞熙名就房參拜。迎逆接候累",
    "T50n2060_020:0595a06": "日方見。時發幽問吐言高遠。預有元席",
    "T50n2060_020:0595a07": "皆共憚之。年九十卒。今見在具諸聞&#x89A9;。",
    "T50n2060_020:0595a08": "[0595a08] 釋世瑜。姓陳氏。住始州。父母早亡。傭作取",
    "T50n2060_020:0595a09": "濟。身形偉壯。長八尺三寸。希向佛理無由",
    "T50n2060_020:0595a10": "自達。大業十二年。往綿州震響寺倫法師所",
    "T50n2060_020:0595a11": "出家。一食頭陀勤苦相續。又往利州入籍住",
    "T50n2060_020:0595a12": "寺。後入益州綿竹縣響應山。獨住多年。四猿",
    "T50n2060_020:0595a13": "供給山果等食。有信士母家生者。負糧來",
    "T50n2060_020:0595a14": "送驚訝深山。常燒熏陸沈水香等。既還山",
    "T50n2060_020:0595a15": "半路見兩人形甚青色狀貌希世。負蓮華",
    "T50n2060_020:0595a16": "蔗芋而上。云我供給禪師去也。然其山居",
    "T50n2060_020:0595a17": "三年之中。食米一石七斗。六時行道以猿",
    "T50n2060_020:0595a18": "鳴為候。初惟一泉後有三泉又出流",
    "T50n2060_020:0595a19": "下。貞觀元年。夢有四龍來入心眼。既覺大",
    "T50n2060_020:0595a20": "悟三論宗旨。遂往靈睿法師講下。所聞詞",
    "T50n2060_020:0595a21": "理宛若舊尋。即而覆述。便往綿州住大施",
    "T50n2060_020:0595a22": "寺。至十九年四月八日往崇樂寺。言話欲",
    "T50n2060_020:0595a23": "遊方去。或有喻曰。只此寺者是諸方也。因",
    "T50n2060_020:0595a24": "還大施本房。香氣滿室。坐處之地涌三金",
    "T50n2060_020:0595a25": "錢。合眾尋香從瑜房而出。乃見加坐手尚",
    "T50n2060_020:0595a26": "執鑪。刺史劉德威慶所未聞。作龕坐之。",
    "T50n2060_020:0595a27": "三年不倒。春秋六十三矣。",
    "T50n2060_020:0595a28": "[0595a28] 釋智聰。未詳何人。昔住楊都白馬寺。後住",
    "T50n2060_020:0595a29": "止觀專聽三論。陳平後度江住楊州安",
    "T50n2060_020:0595b01": "樂寺。大業既崩思歸無計。隱江荻中誦法",
    "T50n2060_020:0595b02": "華經七日不饑。恒有四虎遶之而已。不",
    "T50n2060_020:0595b03": "食已來經今十日。聰曰。吾命須臾。卿須可",
    "T50n2060_020:0595b04": "食。虎曰。造天立地無有此理。忽有一翁",
    "T50n2060_020:0595b05": "年可八十。掖下挾船曰。師欲度江栖霞住",
    "T50n2060_020:0595b06": "者。可即上船。四虎一時目中淚出。聰曰。救",
    "T50n2060_020:0595b07": "危拔難正在今日可迎四虎。於是利涉往",
    "T50n2060_020:0595b08": "達南岸。船及老人不知何在。聰領四虎同",
    "T50n2060_020:0595b09": "至栖霞舍利塔西。經行坐禪誓不寢臥。眾徒",
    "T50n2060_020:0595b10": "八十咸不出院。若有凶事一虎入寺大聲",
    "T50n2060_020:0595b11": "告眾。由此驚悟每以為式。聰以山林幽遠",
    "T50n2060_020:0595b12": "糧粒艱阻。乃合率楊州三百清信以為米",
    "T50n2060_020:0595b13": "社人別一石年一送之。由此山糧供給。道",
    "T50n2060_020:0595b14": "俗乃至禽獸通皆濟給。至貞觀二十二年",
    "T50n2060_020:0595b15": "四月八日。小食訖往止觀寺。禮大師影像",
    "T50n2060_020:0595b16": "執鑪遍禮。又往興皇墓所禮拜。還歸本房",
    "T50n2060_020:0595b17": "安坐而卒。異香充溢。丹陽一郭受戒道俗三",
    "T50n2060_020:0595b18": "千餘人。奔走山服哀慟林野。時年九十九",
    "T50n2060_020:0595b19": "矣。",
    "T50n2060_020:0595b20": "[0595b20] 釋僧徹。姓靳。河東萬泉人。性戒肅成專思出",
    "T50n2060_020:0595b21": "俗。慈親鞠養未始遂之。既丁荼蓼乃遵前",
    "T50n2060_020:0595b22": "志。樂行蘭若索居蒲&#x5742;。習平等觀行實言",
    "T50n2060_020:0595b23": "法。四俗歸向承化連邑。有孤山者。一曰介",
    "T50n2060_020:0595b24": "山。即介子推之故地也。其山陽介村是也。",
    "T50n2060_020:0595b25": "遂依而結業。廕以石巖汲以下隰。積歲",
    "T50n2060_020:0595b26": "崇道物莫不高之。各捨財力共營圖搆。",
    "T50n2060_020:0595b27": "地本高險古絕源泉。念矜勞倦中宵軫結。晨",
    "T50n2060_020:0595b28": "行巖險見如潤濕。以刃導之應手泉涌。",
    "T50n2060_020:0595b29": "道俗聞此驚歎歸依。更廣其居重增檐宇。",
    "T50n2060_020:0595c01": "秦州刺史房仁裕。表陳其事請立伽藍。下",
    "T50n2060_020:0595c02": "&#x52C5;許之。今之陷泉寺是也。公私榮慶請徹",
    "T50n2060_020:0595c03": "以為寺主。俯從物議遂乃從之。四方慕義",
    "T50n2060_020:0595c04": "相顧依投門庭充[門@壹]。及徐王部絳。寺又屬",
    "T50n2060_020:0595c05": "焉。軒蓋來尋請居州邑。傾心盡禮厚供彌",
    "T50n2060_020:0595c06": "隆。俄復還山&#x5374;崇前業。性在慈仁弘濟",
    "T50n2060_020:0595c07": "成務。所以群鳥食於掌上。宿雁翔於廡下。",
    "T50n2060_020:0595c08": "年踰杖國未嘗痾瘵。忽告眾曰。吾將去矣。",
    "T50n2060_020:0595c09": "食畢收衣結加趺坐。顧命徒屬誡以清言。",
    "T50n2060_020:0595c10": "並令出戶惟留一侍。告曰。夫識神託形寄",
    "T50n2060_020:0595c11": "之煖氣。命盡身冷方可觸吾。告已冥目若",
    "T50n2060_020:0595c12": "禪。久而尋視方知已絕。春秋七十有七。初",
    "T50n2060_020:0595c13": "未終之前。三朝山樹通變白色。橫雲如帶",
    "T50n2060_020:0595c14": "絕望東西道俗奔赴制以心喪禮也。遷靈山",
    "T50n2060_020:0595c15": "窟還依坐之。府縣官庶子來咸會。是日風清",
    "T50n2060_020:0595c16": "景亮降以白花。六出淨榮如雪如&#x6C37;。衣以",
    "T50n2060_020:0595c17": "承之不久便散。三載之後猶存初坐。門人",
    "T50n2060_020:0595c18": "為之易簣。而衣服一無霑污。乃就加漆",
    "T50n2060_020:0595c19": "布。弟子等懷雙林右&#x8107;之教。抱兩楹負手",
    "T50n2060_020:0595c20": "之歌。以為相好像設。開含識之尊嚴。法慧",
    "T50n2060_020:0595c21": "聲光寔超生之津濟。遂就京邑奉建高碑。",
    "T50n2060_020:0595c22": "高一丈五尺。刻像書經兼敘言行。引還本",
    "T50n2060_020:0595c23": "寺聚眾立之。度支尚書唐臨。昔住萬泉",
    "T50n2060_020:0595c24": "贊承俗務。性行專信素奉歸依。後仕華省",
    "T50n2060_020:0595c25": "常修供養。顧惟德本便勒銘云。◎",
    "T50n2060_020:0595c26": "[0595c26] 論曰。經不云乎。禪智相遵念慧攸發。神遊",
    "T50n2060_020:0596a01": "覺觀惑使交馳。何以知其然耶。但由欲界",
    "T50n2060_020:0596a02": "亂善性極六天。色有定業。體封八地通為",
    "T50n2060_020:0596a03": "世結。愛味不殊。莫非諦集重輕。故得報居",
    "T50n2060_020:0596a04": "苦樂。終是輪迴諸界。未曰缺有超生。且",
    "T50n2060_020:0596a05": "據亂靜二緣。故略分斯兩位。然則三乘賢",
    "T50n2060_020:0596a06": "聖。及以六邪諸道。將欲厭煩栖慮。莫不",
    "T50n2060_020:0596a07": "依乎初定。良以心殊&#x9E81;妙慧開通局。遂有",
    "T50n2060_020:0596a08": "總斯一地得延邪正之機。自釋教道東",
    "T50n2060_020:0596a09": "心學惟&#x5C20;。逮于晉世方聞睿公。故其序云。",
    "T50n2060_020:0596a10": "慧理雖少。足以開神達命。禪法未傳。至",
    "T50n2060_020:0596a11": "於攝緣繫想。寄心無地。時翻大論有涉禪",
    "T50n2060_020:0596a12": "門因以情求廣其行務。童壽弘其博施。乃",
    "T50n2060_020:0596a13": "為出禪法要解等經。自斯厥後祖習逾繁。曇",
    "T50n2060_020:0596a14": "影道融。厲精於淮北。智嚴慧觀。勤志於",
    "T50n2060_020:0596a15": "江東。山栖結眾。則慧遠標宗。獨往孤征。則",
    "T50n2060_020:0596a16": "僧群顯異。雖復攝心之傳時或漏言。而茂",
    "T50n2060_020:0596a17": "績芳儀更開正級。不可怪也。逮于梁祖廣",
    "T50n2060_020:0596a18": "闢定門。搜揚宇內有心學者。總集楊都。",
    "T50n2060_020:0596a19": "校量深淺自為部類。又於鍾陽。上下雙建",
    "T50n2060_020:0596a20": "定林。使夫息心之侶栖閑綜業。于時佛化",
    "T50n2060_020:0596a21": "雖隆。多遊辯慧。詞鋒所指波涌相凌。至",
    "T50n2060_020:0596a22": "於徵引蓋無所算。可謂徒有揚舉之名。",
    "T50n2060_020:0596a23": "終虧直心之實。信矣。或有問曰。大聖垂教",
    "T50n2060_020:0596a24": "正象為初。禪法廣行義當修習。今非斯時。",
    "T50n2060_020:0596a25": "固絕條緒其次不倫。方稱末法。乃遵戒之",
    "T50n2060_020:0596a26": "行。斯為極也。請為陳之。因為敘曰。原夫正",
    "T50n2060_020:0596a27": "象東設被在機緣。至於務道無時不契。然",
    "T50n2060_020:0596a28": "教中廣敘信法兩徒。誠由利鈍等機。所以",
    "T50n2060_020:0596a29": "就時分位。若能返源體道深厭諸有。學與",
    "T50n2060_020:0596b01": "佛世其德齊焉。故初千年為正法也。即謂",
    "T50n2060_020:0596b02": "會正成聖機悟不殊。第二千年依教修學。",
    "T50n2060_020:0596b03": "情投漸鈍會理叵階。攝靜住持微通性旨。",
    "T50n2060_020:0596b04": "然於慧釋未甚修明。相似道流為象法",
    "T50n2060_020:0596b05": "也。第三千年後末法初基。乃至萬年。定慧",
    "T50n2060_020:0596b06": "道離但弘世戒。威儀攝護相等禪蹤。而心用",
    "T50n2060_020:0596b07": "浮動全乖正受。故並目之為末法也。善見",
    "T50n2060_020:0596b08": "所述法住萬年。護持紹世斯蹤可錄。若依",
    "T50n2060_020:0596b09": "魔耶。時度千年不修靜觀。非通論也。約",
    "T50n2060_020:0596b10": "相兩敘矛盾乖蹤。就緣判教各有其致。至",
    "T50n2060_020:0596b11": "如世情煩掉人顯鋒奇。纔&#x6586;攝持皆耽昏",
    "T50n2060_020:0596b12": "漠。良由習熏既遠宗匠難常。即目易觀未",
    "T50n2060_020:0596b13": "遑誠教。善見萬載亦是明規。准法具修義",
    "T50n2060_020:0596b14": "無不獲。故論敘云。初五千年得三達智。後",
    "T50n2060_020:0596b15": "五千但遵戒法。前據道法。理觀住持。故云",
    "T50n2060_020:0596b16": "入聖。諒有從也後在事亂。相法住持。何能",
    "T50n2060_020:0596b17": "入道。故言是也。若乃心水鼓浪。則世業難",
    "T50n2060_020:0596b18": "成。想寂離緣。則理自清顯。涅槃敘定。豈不",
    "T50n2060_020:0596b19": "然哉。故使聚落宴坐神仙致譏。空林睡臥",
    "T50n2060_020:0596b20": "群聖同美。誠以託靜求心。則散心易攝。由",
    "T50n2060_020:0596b21": "攝心故。得解脫也。成論明誥。斯可師之。",
    "T50n2060_020:0596b22": "世有定學妄傳風教。同纏俗染混輕儀&#x8FF9;。",
    "T50n2060_020:0596b23": "即色明空。既談之於心口。體亂為靜。固形",
    "T50n2060_020:0596b24": "之於有累。神用沒於詞令。定相腐於脣吻。",
    "T50n2060_020:0596b25": "排小捨大獨建一家。攝濟住持居然乖僻。",
    "T50n2060_020:0596b26": "智論所敘前傳具彰。頃世已來宗斯者眾。豈",
    "T50n2060_020:0596b27": "不以力劣兼忘之道。神頓絕慮之鄉乎。所",
    "T50n2060_020:0596b28": "以託靜栖心。群籍皆傳其靈異。處喧攝",
    "T50n2060_020:0596b29": "慮。今古未章其感通。信可依矣。高齊河",
    "T50n2060_020:0596c01": "北獨盛僧稠。周氏關中尊登僧實。寶重之冠",
    "T50n2060_020:0596c02": "方駕澄安神道所通制伏強禦。致令宣帝",
    "T50n2060_020:0596c03": "擔負傾府藏於雲門。&#x51A1;宰降階展歸心於福",
    "T50n2060_020:0596c04": "寺。誠有圖矣。故使中原定苑剖開綱領。惟",
    "T50n2060_020:0596c05": "此二賢。接踵傳燈流化靡歇。而復委辭林",
    "T50n2060_020:0596c06": "野歸宴天門。斯則挾大隱之前蹤。捨無緣",
    "T50n2060_020:0596c07": "之高志耳終復宅身龍岫。故是行藏有儀",
    "T50n2060_020:0596c08": "耶。屬有菩提達摩者。神化居宗闡導江",
    "T50n2060_020:0596c09": "洛。大乘壁觀功業最高。在世學流歸仰如市。",
    "T50n2060_020:0596c10": "然而誦語難窮。厲精蓋少。審其慕則。遣蕩",
    "T50n2060_020:0596c11": "之志存焉。觀其立言。則罪福之宗兩捨。詳",
    "T50n2060_020:0596c12": "夫。真俗雙翼。空有二輪。帝網之所不拘。愛",
    "T50n2060_020:0596c13": "見莫之能引。靜慮籌此。故絕言乎。然而觀",
    "T50n2060_020:0596c14": "彼兩宗。即乘之二軌也。稠懷念處清範可",
    "T50n2060_020:0596c15": "崇。摩法虛宗玄旨幽賾。可崇則情事易",
    "T50n2060_020:0596c16": "顯。幽賾則理性難通。所以物得其筌。初同",
    "T50n2060_020:0596c17": "披洗。至於心用壅滯惟繁云。之儔。差難述",
    "T50n2060_020:0596c18": "矣。義當經遠。陶治方可會期。十住羅穀抑",
    "T50n2060_020:0596c19": "當其位。褊淺之識隳惰之流。朝入禪門夕",
    "T50n2060_020:0596c20": "弘其術。相與傳說謂各窮源。神道冥昧孰",
    "T50n2060_020:0596c21": "明通塞。是知。慮之所及。智之所圖。無非",
    "T50n2060_020:0596c22": "妄境惑心。斯是不能返照。其識浪執境緣",
    "T50n2060_020:0596c23": "心。靜波驚多生定障。即謂功用定力所知。",
    "T50n2060_020:0596c24": "外彰其說逞慢&#x4107;惑。此則未閑治障。我",
    "T50n2060_020:0596c25": "倒常行。他力所持宗為正業。真妄相迷卒",
    "T50n2060_020:0596c26": "難通曉。若知惟心妄境不結。返執前境",
    "T50n2060_020:0596c27": "非心所行。如此胥徒安可論道。有陳智璀。",
    "T50n2060_020:0596c28": "師仰慧思。思寔深解玄微。行德難測。璀亦",
    "T50n2060_020:0596c29": "頗懷親定。聲聞于天。致使陳氏帝宗咸承",
    "T50n2060_020:0597a01": "歸戒。圖像榮供逸聽南都。然而得在開弘",
    "T50n2060_020:0597a02": "失在對治。宗仰之最世莫有加。會謁衡岳",
    "T50n2060_020:0597a03": "方陳過隙。未及斷除遂終身世。隋祖創業",
    "T50n2060_020:0597a04": "偏宗定門。下詔述之。具廣如傳。京邑西南",
    "T50n2060_020:0597a05": "置禪定寺。四海徵引百司供給。來儀名德咸",
    "T50n2060_020:0597a06": "悉暮年。有終世者無非坐化。具以聞奏。帝",
    "T50n2060_020:0597a07": "倍歸依二世纘曆。又同置寺。初雖詔募。終",
    "T50n2060_020:0597a08": "雜講徒。故無取矣。當朝智顗。亦時禪望。鋒",
    "T50n2060_020:0597a09": "辯所指靡不倒戈。師匠天庭榮冠朝列。",
    "T50n2060_020:0597a10": "不可輕矣。至如慧越之捋虎鬚。道舜之",
    "T50n2060_020:0597a11": "觀牛影。智通之感奇相。僧定之制強賊。節",
    "T50n2060_020:0597a12": "操如鐵石。志概等雲霄。備彰後傳。略為盡",
    "T50n2060_020:0597a13": "美。又如慧瓚禪主。嘉尚頭陀行化晉趙。門",
    "T50n2060_020:0597a14": "庭擁盛。威儀所擬無越律宗。神解所通法",
    "T50n2060_020:0597a15": "依為詣。故得理事符允有契常規。道有",
    "T50n2060_020:0597a16": "窊隆固為時喪。致延帝里沒齒亡歸。頃",
    "T50n2060_020:0597a17": "有志超即承瓚胤。匡讚之德乃跨先摸。弘",
    "T50n2060_020:0597a18": "訓之規有淪其緒。故使超亡其風頹矣。觀",
    "T50n2060_020:0597a19": "夫慧定兩級各程其器。皆同佛日無與抗",
    "T50n2060_020:0597a20": "衡。然於祥瑞重沓預覿未然。即世恬愉天仙",
    "T50n2060_020:0597a21": "&#x53F6;衛誠。歸定學蓋難奪矣。頃世定士多削",
    "T50n2060_020:0597a22": "義門。隨聞道。聽即而依學。未曾思擇扈背",
    "T50n2060_020:0597a23": "了經。每緣極旨多虧聲望。吐言來誚往往",
    "T50n2060_020:0597a24": "繁焉。或復耽著世定謂習真空。誦念西方",
    "T50n2060_020:0597a25": "志圖滅惑。肩頸掛珠。亂搯而稱禪數。納衣",
    "T50n2060_020:0597a26": "乞食。綜計以為心道。又有倚託堂殿遶旋",
    "T50n2060_020:0597a27": "竭誠。邪仰安形苟存曲計。執以為是餘",
    "T50n2060_020:0597a28": "學並非。&#x6C37;想鏗然我倒誰識。斯並戒見二取",
    "T50n2060_020:0597a29": "正使現行。封附不除用增愚魯。向若纔割",
    "T50n2060_020:0597b01": "世網始預法門。博聽論經明閑慧戒。然後",
    "T50n2060_020:0597b02": "歸神攝慮。憑准聖言動則隨戒策修靜則",
    "T50n2060_020:0597b03": "不忘前智。固當人法兩鏡真俗四依。達智",
    "T50n2060_020:0597b04": "未知寧存妄識。如斯習定非智不禪則衡",
    "T50n2060_020:0597b05": "嶺台崖扇其風也復有相迷同好聚結山",
    "T50n2060_020:0597b06": "門。持犯蒙然動掛形網。運斤運刃無避",
    "T50n2060_020:0597b07": "種生。炊爨飲噉寧慚宿觸或有立性剛猛",
    "T50n2060_020:0597b08": "志尚下流善友莫尋正經罕讀。瞥聞一句",
    "T50n2060_020:0597b09": "即謂司南唱言五住久傾十地將滿。法性",
    "T50n2060_020:0597b10": "早見佛智已明。此並約境住心妄言澄靜。",
    "T50n2060_020:0597b11": "還緣心住附相轉心。不覺心移故懷虛",
    "T50n2060_020:0597b12": "託。生心念淨豈得會真。故經陳心相飄鼓",
    "T50n2060_020:0597b13": "不停。蛇舌燈焰住山流水。念念生滅變變常",
    "T50n2060_020:0597b14": "新。不識亂念翻懷見網。相命禪宗未閑禪",
    "T50n2060_020:0597b15": "字。如斯般輩其量甚多。致使講徒例輕",
    "T50n2060_020:0597b16": "此類。故世諺曰。無知之叟。義指禪師。亂識",
    "T50n2060_020:0597b17": "之夫。共歸明德。返迷皆有大照隨妄普翳",
    "T50n2060_020:0597b18": "真科。不思此言互談名實。考夫定慧之務。",
    "T50n2060_020:0597b19": "諒在觀門。諸論所陳良為明證。通斯致也。",
    "T50n2060_020:0597b20": "則離亂定學之功。見惑慧明之業。若雙輪之",
    "T50n2060_020:0597b21": "遠涉。等真俗之同遊。所以思遠振於清風。",
    "T50n2060_020:0597b22": "稠實標於華望。貽厥後寄其源可尋。斯並",
    "T50n2060_020:0597b23": "古人之所同錄。豈虛也哉。",
    "T50n2060_020:0597b24": "續高僧傳卷第二十 習禪終五",
    "T50n2060_020:0597c02": "[0597c02] 續高僧傳卷第二十五",
    "T50n2060_020:0597c04": "唐釋道宣撰",
    "T50n2060_020:0597c05": "習禪六(本傳十三人 附見一人)",
    "T50n2060_020:0597c06": "[0597c06] 唐鄧州寧國寺釋惠祥傳一",
    "T50n2060_020:0597c07": "[0597c07] 京師大莊嚴寺釋曇倫傳二",
    "T50n2060_020:0597c08": "[0597c08] 蒲州仁壽寺釋普明傳三",
    "T50n2060_020:0597c09": "[0597c09] 蒲州&#x6822;梯寺釋曇獻傳四",
    "T50n2060_020:0597c10": "[0597c10] 秦州永寧寺釋無礙傳五",
    "T50n2060_020:0597c11": "[0597c11] 江州東林寺釋道暀傳六",
    "T50n2060_020:0597c12": "[0597c12] 荊州四層寺釋法顯傳七",
    "T50n2060_020:0597c13": "[0597c13] 荊州神山寺釋玄爽傳八(惠普)",
    "T50n2060_020:0597c14": "[0597c14] 蒲州救苦寺釋惠仙傳九",
    "T50n2060_020:0597c15": "[0597c15] 益州淨惠寺釋惠寬傳十",
    "T50n2060_020:0597c16": "[0597c16] 衛州霖落泉釋僧倫傳十一",
    "T50n2060_020:0597c17": "[0597c17] 京師西明寺釋靜之傳十二",
    "T50n2060_020:0597c18": "[0597c18] 丹陽沙門釋智巖傳十三",
    "T50n2060_020:0597c19": "[0597c19] 釋惠祥。姓周。十五出家。頭陀乞食。默自禪",
    "T50n2060_020:0597c20": "誦。不與眾同。人不知其道觀淺深。而高其",
    "T50n2060_020:0597c21": "遠度。聽三論聞提婆護法之功莫辭開腹",
    "T50n2060_020:0597c22": "之患。有心慕焉。遊諸法肆。見威儀不整者。",
    "T50n2060_020:0597c23": "謂人曰。祥受戒後。住持此寺令入律行。年",
    "T50n2060_020:0597c24": "十九染患三月。救療無徵。夜中宴坐歎曰。",
    "T50n2060_020:0597c25": "大丈夫本欲以身從道於末法中摧伏非",
    "T50n2060_020:0597c26": "法。如何此志未從為病所困。將曉有一人",
    "T50n2060_020:0597c27": "長丈餘。謂曰。但誦涅槃無愁不差。至旦即",
    "T50n2060_020:0597c28": "誦三日便瘳。當年誦通卒其所望。進具聽",
    "T50n2060_020:0597c29": "律鏡其文理。住寧國寺。常講四分及涅槃",
    "T50n2060_020:0598a01": "經。所以護法維持不惜身命。諸有虧違望",
    "T50n2060_020:0598a02": "風整肅大業末。夏中因食。口中得舍利。不",
    "T50n2060_020:0598a03": "辯棄地。輒還在口。如是數四。疑是真身。砧",
    "T50n2060_020:0598a04": "槌不碎。遂聲鐘告眾。白黑咸集。祥涕泣焚",
    "T50n2060_020:0598a05": "香願降威力。須臾放五色光。異香遍郭眾",
    "T50n2060_020:0598a06": "&#x89A9;希有。屠獵改業乃使市無肉肆。因與四",
    "T50n2060_020:0598a07": "眾起浮圖。九級高百餘尺。今見在。然其",
    "T50n2060_020:0598a08": "所食日止一餐。不問多少頓受不益。體貌",
    "T50n2060_020:0598a09": "肥白。可長八尺有餘。行路不識莫不怪仰。",
    "T50n2060_020:0598a10": "刺史李昇明至寺。怪異謂群官曰。此道人",
    "T50n2060_020:0598a11": "膚容若此。日可應噉一羊。語訖覺手足不",
    "T50n2060_020:0598a12": "隨。乘馬失御。諸官以實告之。便悔謝還復。",
    "T50n2060_020:0598a13": "大使權茂行至鄧州。又怪。昇明曰。此大德",
    "T50n2060_020:0598a14": "非凡。具說往緣。茂不信。請將七日試以&#x9E81;",
    "T50n2060_020:0598a15": "食。而膚色更悅。茂愧伏悔先不信之罪。將",
    "T50n2060_020:0598a16": "終手執經胡跪謂弟子曰。吾今逝矣。汝好",
    "T50n2060_020:0598a17": "住持無令絕滅。又感異香盈郭。以大業末",
    "T50n2060_020:0598a18": "年八月卒。春秋七十。氣命雖絕而胡跪執",
    "T50n2060_020:0598a19": "經如初。遠近奔赴。見其卓然無不歎訝。",
    "T50n2060_020:0598a20": "[0598a20] 釋曇倫。姓孫氏。汴州浚儀人。十三出家住",
    "T50n2060_020:0598a21": "修福寺依端禪師。然端學次第觀。便誡倫",
    "T50n2060_020:0598a22": "曰。汝繫心鼻端。可得靜也。倫曰。若見有心",
    "T50n2060_020:0598a23": "可繫鼻端。本來不見心相。不知何所繫也。",
    "T50n2060_020:0598a24": "咸怪其言。嗟其近學如何遠悟。故在眾末",
    "T50n2060_020:0598a25": "禮悔之時隨即入定。大眾彈指心恒加敬。",
    "T50n2060_020:0598a26": "後送&#x9262;上堂。未至中路卓然入定。持&#x9262;不",
    "T50n2060_020:0598a27": "傾。師大深賞。異時告曰。令汝學坐先淨昏",
    "T50n2060_020:0598a28": "情猶如剝&#x8471;。一一重重剝&#x5374;然後得淨。倫",
    "T50n2060_020:0598a29": "曰。若見有&#x8471;可有剝削。本來無&#x8471;何所剝",
    "T50n2060_020:0598b01": "也。師曰。此大根大莖非吾所及。不敢役使。",
    "T50n2060_020:0598b02": "進具已後讀經禮佛都所不為。但閉房不",
    "T50n2060_020:0598b03": "出。行住坐臥唯離念心以終其志。次知直",
    "T50n2060_020:0598b04": "歲。守護僧物約勒家人曰。犬有別食莫與",
    "T50n2060_020:0598b05": "僧粥。家人以為常事。不用倫言。犬乃於前",
    "T50n2060_020:0598b06": "嘔出僧粥。倫默不及之。後又語令莫以僧",
    "T50n2060_020:0598b07": "粥與犬。家人還妄答云。不與。群犬相將於",
    "T50n2060_020:0598b08": "僧前吐出粥以示之。於時道俗咸伏其敬",
    "T50n2060_020:0598b09": "慎。又有義學論士諍來問者。隨言即遣無",
    "T50n2060_020:0598b10": "所罣礙。仁壽二年獻后亡背。興造禪室召",
    "T50n2060_020:0598b11": "而處之。還即揜關依舊習業。時人目之為",
    "T50n2060_020:0598b12": "臥倫也有興善粲法師者。三國論首無學。",
    "T50n2060_020:0598b13": "不長。怪倫臥禪言問清遠。遂入房與語探",
    "T50n2060_020:0598b14": "究是非。倫笑曰。隨意相審遂三日三夕法",
    "T50n2060_020:0598b15": "樂不眠。倫述般若無底空華焰水無依無",
    "T50n2060_020:0598b16": "主不立正邪本性清淨。粲乃投地敬之讚",
    "T50n2060_020:0598b17": "歎。心路無滯。不思議乃如此也。倫在京師。",
    "T50n2060_020:0598b18": "道俗請者相續。而機緣不一悟迷亦多。雖",
    "T50n2060_020:0598b19": "善巧方便令其醒悟。然各自執見見我為",
    "T50n2060_020:0598b20": "是。故此妙理罕得廣流。有玄琬律師靜琳",
    "T50n2060_020:0598b21": "法師。率門人僧伽淨等往來受法。如此眾",
    "T50n2060_020:0598b22": "矣如魚子焉武德末年疾甚。於莊嚴寺傍",
    "T50n2060_020:0598b23": "看寂然。有問往生何處。答無盡世界。又便",
    "T50n2060_020:0598b24": "寂然。僧伽以手尋其冷觸。私報人曰。冷觸",
    "T50n2060_020:0598b25": "到膝四大分離亦應生苦。倫曰。此苦亦空。",
    "T50n2060_020:0598b26": "問曰。捨報云何。報曰。我主四大&#x9B2A;在已到",
    "T50n2060_020:0598b27": "屈膝死後籧篨裹棄之莫作餘事。又曰。打",
    "T50n2060_020:0598b28": "五更鐘未。報曰未少時維那打鐘。看之已",
    "T50n2060_020:0598b29": "絕。年八十餘矣。諸門學等依言送於南山。",
    "T50n2060_020:0598c01": "露骸散於中野。有鮑居士者名慈氏。弱年",
    "T50n2060_020:0598c02": "背俗愛樂禪觀。生不妻娶形無飾華。親承",
    "T50n2060_020:0598c03": "德音調心養氣守閑抱。素承倫餘業五十",
    "T50n2060_020:0598c04": "餘。年七十五矣。",
    "T50n2060_020:0598c05": "[0598c05] 釋普明。姓衛氏。蒲州安邑人。十三出家。事",
    "T50n2060_020:0598c06": "外兄道愻法師。愻道會晉川。備如別傳。又",
    "T50n2060_020:0598c07": "以明付廷興寺沙門童真為弟子。明抗志",
    "T50n2060_020:0598c08": "住持以大法為己任。性聰敏解冠儕流。講",
    "T50n2060_020:0598c09": "聽相仍無法不學。周游肆席曾無住房。固",
    "T50n2060_020:0598c10": "使勤而有功。經論滿抱。十八講勝鬘起信",
    "T50n2060_020:0598c11": "夙素聽之知成大器。進具已後專師涅槃",
    "T50n2060_020:0598c12": "四分攝論。年二十四講涅槃。三十解攝論。",
    "T50n2060_020:0598c13": "凡所造言賓主兼善。使夫妙義積散。出言",
    "T50n2060_020:0598c14": "傳旨聲流遠近。大業六年。召入大禪定道",
    "T50n2060_020:0598c15": "場。止十八夏。名預上班。學功所位。四事既",
    "T50n2060_020:0598c16": "備不闕二嚴。武德元年。桑梓傾音欣其道",
    "T50n2060_020:0598c17": "洽。以事聞上。有旨令住蒲州仁壽寺。鎮長",
    "T50n2060_020:0598c18": "弘道無憩寒暄。晝談夜坐語默依教。心神",
    "T50n2060_020:0598c19": "爽迅應對雲雨。曾未聞經一披若誦。斯則",
    "T50n2060_020:0598c20": "宿習博聞故能若此。不可比擬也。日常自",
    "T50n2060_020:0598c21": "勵戒本一遍般若金剛二十遍。六時禮懺",
    "T50n2060_020:0598c22": "所有善根迴向淨土。至終常爾。凡造刻檀",
    "T50n2060_020:0598c23": "像數十龕。寫金剛般若千餘部。請他轉五",
    "T50n2060_020:0598c24": "千餘遍。講涅槃八十餘遍。攝論勝鬘諸經",
    "T50n2060_020:0598c25": "論等。遍數難紀。以年月終于住寺。春秋八",
    "T50n2060_020:0598c26": "十有六。有弟子義淹。戒潔清嚴見知可領。",
    "T50n2060_020:0598c27": "乃遷葬蒲&#x5742;東原。鑿穴處之。樹碑其側。",
    "T50n2060_020:0598c28": "[0598c28] 釋曇獻。姓張。京兆始平人。少事昌律師。昌",
    "T50n2060_020:0598c29": "虞鄉賈氏。淨行無玷精誠有聞。股肱之地",
    "T50n2060_020:0599a01": "咸所宗仰。所居谷口素有伽藍。因此谷名",
    "T50n2060_020:0599a02": "遂題寺目為靜林寺也。昌師攝念經行常",
    "T50n2060_020:0599a03": "志斯所。周武道喪隳壞仁祠。昌與俗推移",
    "T50n2060_020:0599a04": "而律儀無缺。隨文御宇重啟法筵。百二十",
    "T50n2060_020:0599a05": "僧釋門創首。昌膺此選也。仍僧別度侍者",
    "T50n2060_020:0599a06": "一人。獻預其位。住大興善。昌後言歸故里。",
    "T50n2060_020:0599a07": "悲瘞靈儀。掘出莊嚴。一佛興世。博修院宇",
    "T50n2060_020:0599a08": "延緝殿堂。緇素翹誠始欣有奉。彫造未畢",
    "T50n2060_020:0599a09": "而昌遷逝。族人百數仰慨尊容。以為法儀",
    "T50n2060_020:0599a10": "雖歿神足猶在。祈請續功便從來意。遂移",
    "T50n2060_020:0599a11": "仁壽而經營之。故得棟宇高華不日而就。",
    "T50n2060_020:0599a12": "兩寺圍繞四部歸依。州司以靜林仁壽已",
    "T50n2060_020:0599a13": "偃慈風。&#x6822;梯淨土未霑甘露。遂屈知&#x6822;梯",
    "T50n2060_020:0599a14": "寺任。俯從物議。又之斯位。釋網斯張萬目",
    "T50n2060_020:0599a15": "咸舉。仁洽開務有漏天舟。眾侶弘之大小",
    "T50n2060_020:0599a16": "齊美。以貞觀十五年正月微疾。至十五日",
    "T50n2060_020:0599a17": "旦便曰。須向靜林。至卯時乃有非常雲霧。",
    "T50n2060_020:0599a18": "遺形於&#x6822;梯山東南山頂。其夜大放光明",
    "T50n2060_020:0599a19": "形如華蓋。四照遠近迄于三夕。經旬其屍",
    "T50n2060_020:0599a20": "為靜林寺側諸信士潛竊神柩寘于靜林南",
    "T50n2060_020:0599a21": "山之頂。&#x6822;梯初不知也。於彼山頂兩夜續",
    "T50n2060_020:0599a22": "放神光。始詳其故。兩處交競九載于茲。緣",
    "T50n2060_020:0599a23": "州歷縣紛黷不息。豈非通幽洞理。致茲靈",
    "T50n2060_020:0599a24": "感。深慈博惠戀結眾情者乎。弟子等勒銘",
    "T50n2060_020:0599a25": "山阿。敢告惟遠。",
    "T50n2060_020:0599a26": "[0599a26] 釋無礙。姓陳氏。有晉永嘉。中原喪亂。南移",
    "T50n2060_020:0599a27": "建業。父曠梁元帝徵蕃學士。以承聖元年",
    "T50n2060_020:0599a28": "礙生成都。神姿特異知有濟器。九歲便能",
    "T50n2060_020:0599a29": "應對。十歲入學隨聞不忘。入長安遇姚秦",
    "T50n2060_020:0599b01": "道安法師。安與語怪其意致。勸令出家。",
    "T50n2060_020:0599b02": "即依言欣喜。令誦太子瑞應經。思尋聖跡",
    "T50n2060_020:0599b03": "哀泣無已。天和三年。周武皇后入朝。投名",
    "T50n2060_020:0599b04": "出家先蒙得度。雖有弱冠戒操逾嚴。建德",
    "T50n2060_020:0599b05": "三年。法門大壞隨緣陸沈。乃值泥塗情逾",
    "T50n2060_020:0599b06": "&#x6C37;王。開皇開法即預搜揚。便住永寧。於齊",
    "T50n2060_020:0599b07": "大德超法師所聽智度論。一聞教義神思",
    "T50n2060_020:0599b08": "豁然。財食頓清形心俱遣。又入長安學十",
    "T50n2060_020:0599b09": "地阿毘曇等。時休法師於興善寺命講大",
    "T50n2060_020:0599b10": "論。辯析分明義端無擁。然於文句頗滯弘",
    "T50n2060_020:0599b11": "通。因誦本文獲六十卷。因抱心疾獎眾斯",
    "T50n2060_020:0599b12": "睽便還秦隴。開皇十年。總管河間王。特屈",
    "T50n2060_020:0599b13": "寺任統御遺法。大業二年。召入洛陽。於四",
    "T50n2060_020:0599b14": "方館刊定佛法。後還永寧依前綱理。大業",
    "T50n2060_020:0599b15": "五年。煬帝西征。躬受勞問賜綵二百段。十",
    "T50n2060_020:0599b16": "三年州破入京住莊嚴寺。眾以素知寺任",
    "T50n2060_020:0599b17": "識達機緣還欲請之。任非所好。以武德八",
    "T50n2060_020:0599b18": "年還返故寺。以無相觀而自調伏。貞觀十",
    "T50n2060_020:0599b19": "九年二月二十八日。無疾而終。春秋九十",
    "T50n2060_020:0599b20": "四。道俗哀慟。若喪厥親焉。",
    "T50n2060_020:0599b21": "[0599b21] 釋道暀。姓周。汝南人。幼而精確。希志尚",
    "T50n2060_020:0599b22": "聞。古跡勝人心願齊之。負笈金陵。居高座",
    "T50n2060_020:0599b23": "寺聽阿毘曇心妙達關鍵。非其好也。欽匡",
    "T50n2060_020:0599b24": "山遺軌每逸言前。隋開皇十二年。依大將",
    "T50n2060_020:0599b25": "軍周羅侯。遠屆廬岳止東林精舍。心願匿",
    "T50n2060_020:0599b26": "&#x8FF9;無事音塵。山寺法擁勸引非一。遂不拒",
    "T50n2060_020:0599b27": "命弘道度人。修建僧坊四時無絕。隋季寇",
    "T50n2060_020:0599b28": "擾華戎薦臻。獎撫門徒如初不替。貞觀二",
    "T50n2060_020:0599b29": "年九月。身示有疾。曾未浹旬。忽有大星天",
    "T50n2060_020:0599c01": "墮正在西閣大水池中。照朗山谷逾千炬",
    "T50n2060_020:0599c02": "火。二十三日。僧正中食謂弟子曰。僧食訖",
    "T50n2060_020:0599c03": "未。答曰未竟。又曰。且喚上座來。依言既",
    "T50n2060_020:0599c04": "至。委以後事跏坐而卒。諸殿閣門一時自",
    "T50n2060_020:0599c05": "開。異香滿寺七日便歇。年八十二矣釋法",
    "T50n2060_020:0599c06": "顯。姓丁氏。南郡江陵人。十二出家。四層寺",
    "T50n2060_020:0599c07": "寶冥法師服勤累戴諮詢經旨。有聞欲界",
    "T50n2060_020:0599c08": "亂地素非道緣。既已生中如何解網。冥曰。",
    "T50n2060_020:0599c09": "眾生並有初地味禪。時來則發。雖藏心種",
    "T50n2060_020:0599c10": "歷劫不亡。有顗禪師者。荊楚禪宗。可往師",
    "T50n2060_020:0599c11": "學。會顗隋煬徵下迴返上流。於四層寺大",
    "T50n2060_020:0599c12": "開禪府。徒侶四百蔚爾成林。遂依座筵聞",
    "T50n2060_020:0599c13": "所未悟。但夙有成惠通冠玄蹤。霜鐘暫扣",
    "T50n2060_020:0599c14": "已傳秋駕。顗師去後。更求明智成彥習皓",
    "T50n2060_020:0599c15": "等諸師。皆升堂&#x89A9;奧。盡斲磨之思。及將冠",
    "T50n2060_020:0599c16": "具歸依皓師。誨以出要之方。示以降心之",
    "T50n2060_020:0599c17": "術。因而返谷靜處閑居。二翼之外一無受",
    "T50n2060_020:0599c18": "畜。屬炎靈標季薦羅戎火。餒殘相望眾侶",
    "T50n2060_020:0599c19": "波奔。顯獨守大殿確乎卓爾。旦資蔬水中",
    "T50n2060_020:0599c20": "後絕漿。賊每搜求莫之能獲。自非久入慈",
    "T50n2060_020:0599c21": "室已抽毒箭。焉能忍茲疲苦。漏此凶威。自",
    "T50n2060_020:0599c22": "爾宴坐道安梅梁殿中三十餘載。貞觀之",
    "T50n2060_020:0599c23": "末乃出別房斯則追善吉之息嫌。蹈空生",
    "T50n2060_020:0599c24": "之祕行也。此堂有彌勒像。并光趺高四十",
    "T50n2060_020:0599c25": "尺。八部圍繞。彌天之所造也。其寶冠華帳",
    "T50n2060_020:0599c26": "供具經臺。並顯所營。堂中五燈晝夜不絕。",
    "T50n2060_020:0599c27": "忽一燈獨熾焰高丈餘。又一夜著五色衣",
    "T50n2060_020:0599c28": "人。持一金瓶來奉。又夢見一僧威容出類。",
    "T50n2060_020:0599c29": "曰可往蘄州見信禪師。依言即往雙&#x5CEF;更",
    "T50n2060_020:0600a01": "清定水矣。而一生染疾並信往業。受而不",
    "T50n2060_020:0600a02": "治。衣食節量柔順強識。所住之寺。五十餘",
    "T50n2060_020:0600a03": "年。足不出戶。永徽三年十二月八日。夢身",
    "T50n2060_020:0600a04": "坐寶殿授四眾戒。因覺漸疾。至四年正月",
    "T50n2060_020:0600a05": "十一日午時遷化。時年七十有七。顯以昨",
    "T50n2060_020:0600a06": "日申時自能起止神彩了亮。踞禪床盥浴",
    "T50n2060_020:0600a07": "剃髮。就床跏坐儼然便絕。其月十七日葬",
    "T50n2060_020:0600a08": "于大明寺之北原。未終之前。門人見室西",
    "T50n2060_020:0600a09": "壁大開白光遍滿。夜有白雲&#x4E98;屋南北。二",
    "T50n2060_020:0600a10": "道堂中佛事並搖動。明日方絕。自終及葬",
    "T50n2060_020:0600a11": "嶷然匡坐。合境道俗奔湊凄零。荊州都督",
    "T50n2060_020:0600a12": "紀王。夙傳歸戒欽仰清暉。命右記室郭瑜。",
    "T50n2060_020:0600a13": "銘之于彼。",
    "T50n2060_020:0600a14": "[0600a14] 釋玄爽。姓劉。南陽人。早修聰行見稱鄉邑。",
    "T50n2060_020:0600a15": "弱冠成婚。妻少而美。然爽貞誠清拔志高",
    "T50n2060_020:0600a16": "蹈。視如革囊。情逾厭離。既無所偶棄而入",
    "T50n2060_020:0600a17": "道。遊習肆道有空俱涉。末聽龍泉寺璇法",
    "T50n2060_020:0600a18": "師。欣然自得。覃思遠詣頗震時譽。又往蘄",
    "T50n2060_020:0600a19": "州信禪師所。伏開請道亟發幽微。後返本",
    "T50n2060_020:0600a20": "鄉唯存攝念。長坐不臥繫念在前。時本邑",
    "T50n2060_020:0600a21": "沙門藹明稜法等。並禪府名宗。往結投分。",
    "T50n2060_020:0600a22": "以永徽三年十月九日。遷神山谷。時襄部",
    "T50n2060_020:0600a23": "法門寺沙門惠普者。亦漢陰之僧傑也。研",
    "T50n2060_020:0600a24": "精律藏二十餘年。依而振績風霜屢結。七",
    "T50n2060_020:0600a25": "眾齊肅屬城挹歸。晚專入定門廓銷事惱。",
    "T50n2060_020:0600a26": "紀王作鎮。將修追聖廢寺綱總須人。眾舉",
    "T50n2060_020:0600a27": "於普。王深賞會。又楚俗信巫殺為淫祀。普",
    "T50n2060_020:0600a28": "因孚化比屋崇仁。又修明因道場凡三十",
    "T50n2060_020:0600a29": "所。皆盡輪奐之工。仍彫金碧之飾。以顯慶",
    "T50n2060_020:0600b01": "三年終於本寺。春秋八十。",
    "T50n2060_020:0600b02": "[0600b02] 釋惠仙。姓趙。河東蒲&#x5742;人。幼懷出俗。緣故",
    "T50n2060_020:0600b03": "淹留。年登不惑方果前願。既出家後隨方",
    "T50n2060_020:0600b04": "問津。雖多涉獵。然以華嚴涅槃二部。為始",
    "T50n2060_020:0600b05": "卒之極教也。迄於暮齒耽味逾深。謂人曰。",
    "T50n2060_020:0600b06": "斯之二寶全如意珠。無忽忘而暫捨也。所",
    "T50n2060_020:0600b07": "以執卷自隨有若雙翼。或有言晤披而廣",
    "T50n2060_020:0600b08": "之。住處衝要九衢都會。百疾相投萬禍憑",
    "T50n2060_020:0600b09": "救。而仙慈善根力無假多方。但令念佛無",
    "T50n2060_020:0600b10": "往不濟。由是蒙祐遐邇傾心。寺有大像製",
    "T50n2060_020:0600b11": "過十丈。年載既久埃塵是生。棟宇頹落珠",
    "T50n2060_020:0600b12": "璣披散。遂控告士俗更締構之。雖淹星律",
    "T50n2060_020:0600b13": "大造云就。爾後年漸遲暮。夢僧告曰。卿次",
    "T50n2060_020:0600b14": "冬間必當遷化。可早運行應得延期。便如",
    "T50n2060_020:0600b15": "常業不以為慮。至九月中微覺不愈。知終",
    "T50n2060_020:0600b16": "在近。告侍人曰。吾出家有年。屢受菩薩戒。",
    "T50n2060_020:0600b17": "今者更欲受之。召諸大德並不赴命。乃曰。",
    "T50n2060_020:0600b18": "大德但自調耳。何名度人。又曰。但取戒本",
    "T50n2060_020:0600b19": "讀誦訖。自慶潛然而止。入夜有異天仙星",
    "T50n2060_020:0600b20": "布前後。高談廣述乍隱乍顯。合寺聞見。或",
    "T50n2060_020:0600b21": "見佛像來入房者。日次將午。忽起坐合掌",
    "T50n2060_020:0600b22": "召眾人曰。大限雖多小期一念。並好住。願",
    "T50n2060_020:0600b23": "與諸眾為歷劫因緣。遂臥氣絕。年七十五。",
    "T50n2060_020:0600b24": "即永徽六年十一月十七日也。道俗哀之",
    "T50n2060_020:0600b25": "雲布原野。寺有&#x4E98;禪師。&#x9834;脫當時有聲京",
    "T50n2060_020:0600b26": "洛。行彌勒願生在四天。&#x89A9;仙行業感徵。告",
    "T50n2060_020:0600b27": "眾曰。必見慈氏矣。若乖斯者。何能禎應若",
    "T50n2060_020:0600b28": "是乎。",
    "T50n2060_020:0600b29": "[0600b29] 釋惠寬。姓楊氏。益州綿竹孝水人父名瑋。",
    "T50n2060_020:0600c01": "元是三洞先生五經博士。崇信道法無敦",
    "T50n2060_020:0600c02": "釋教。所以綿梓益三州諸俗。每歲率送租",
    "T50n2060_020:0600c03": "米投於瑋。令保一年安吉。皆與章符而去。",
    "T50n2060_020:0600c04": "而車馬擁門如市。初時瑋妻懷孕。心性改",
    "T50n2060_020:0600c05": "異辛&#x9BF9;惡厭。乃生一女名為信相。性好閒",
    "T50n2060_020:0600c06": "靜無緣嗜慾。後又懷&#x59D9;。身極安隱恒有異",
    "T50n2060_020:0600c07": "相。及其生也母都不覺。忽然自出都無惡",
    "T50n2060_020:0600c08": "露。然有異香。又不啼叫。乃至有識未曾糞",
    "T50n2060_020:0600c09": "穢淋席。父母抱持方乃便利。即寬身也。而",
    "T50n2060_020:0600c10": "臂垂過膝。性恒香潔不近腥臊。年五六歲",
    "T50n2060_020:0600c11": "與姊信相於靜處坐禪。二親怪問。答曰。佛",
    "T50n2060_020:0600c12": "來為說般若聖智界入等法門。共姊評論",
    "T50n2060_020:0600c13": "法相。父是異道不解其言。附口錄得二百",
    "T50n2060_020:0600c14": "餘紙。有龍懷寺會師。聞有奇相至其所父",
    "T50n2060_020:0600c15": "以示之。會曰。並合佛經無所參錯。有異禪",
    "T50n2060_020:0600c16": "師不知何來。於淨慧寺入火光三昧。召彼",
    "T50n2060_020:0600c17": "女來。及至不入。云是火聚。禪師曰。何不以",
    "T50n2060_020:0600c18": "水滅之。女即作水觀。滅火而入。禪師驗知",
    "T50n2060_020:0600c19": "深入諸定。勸令出家。父母受娉。及婿家不",
    "T50n2060_020:0600c20": "許。諸道俗官人為出財贖之。因有度次姊",
    "T50n2060_020:0600c21": "與寬身俱時出家。時隨蜀王秀在益。請入",
    "T50n2060_020:0600c22": "城內。妃為造精舍。鎮恒供養。嘗出於路。人",
    "T50n2060_020:0600c23": "有疑者。尼召來曰。莫於三寶所生異心。自",
    "T50n2060_020:0600c24": "受罪苦。彼人悔過。有造功德須物者。燒香",
    "T50n2060_020:0600c25": "祈請掘地獲金無不充足。斯事非一。至於",
    "T50n2060_020:0600c26": "食飲欲食便食。不食乃經歲序。時人目之",
    "T50n2060_020:0600c27": "聖尼。即今本寺猶號聖尼寺也。寬年十三",
    "T50n2060_020:0600c28": "常樂獨坐。面無怒相言常謙下。依空慧寺",
    "T50n2060_020:0600c29": "胤禪師龍懷寺會闍梨所。隨聞經律。一覽",
    "T50n2060_020:0601a01": "無遺。未聞之經曾不知義。有難問者皆為",
    "T50n2060_020:0601a02": "通之。初造龍懷寺。會有徒屬二百餘人。並",
    "T50n2060_020:0601a03": "令在役。唯放於寬。有怨及者。會曰。斯人是",
    "T50n2060_020:0601a04": "吾本師。何得使作。昔周滅法。依相禪師隱",
    "T50n2060_020:0601a05": "于南山。及隋興教辭師還蜀。嘗受囑云。汝",
    "T50n2060_020:0601a06": "還蜀土大有徒眾。有名惠寬。可將攝也。我",
    "T50n2060_020:0601a07": "憶此事。計師死日當寬受生。無得致怪。自",
    "T50n2060_020:0601a08": "爾在山依閑業定。年三十還綿竹教化四",
    "T50n2060_020:0601a09": "遠。聞名見形並捨邪歸正。其俗信道。父母",
    "T50n2060_020:0601a10": "皆道歸佛。捨宅為寺。于今見在。綿竹諸村",
    "T50n2060_020:0601a11": "皆為立寺。堂殿院宇百有餘所。修營至今。",
    "T50n2060_020:0601a12": "年常大齋道俗咸會。正月令節。成都寺七",
    "T50n2060_020:0601a13": "十縣。競迎供待。有大功德須得經營。但請",
    "T50n2060_020:0601a14": "寬至施物山積。貞觀中有僧名策。持&#x546A;有",
    "T50n2060_020:0601a15": "驗。於洛縣忽死見閻王。曰比獄中罪人多。",
    "T50n2060_020:0601a16": "應為誦&#x546A;。并請寬師講地獄經。從此得穌。",
    "T50n2060_020:0601a17": "經月不作。復更悶絕。閻王大怒。命牛頭使",
    "T50n2060_020:0601a18": "打鐘子百下。我令誦&#x546A;講經。為眾生故何",
    "T50n2060_020:0601a19": "不作。策穌已即從洛縣往綿竹三十里。未",
    "T50n2060_020:0601a20": "至疲臥。忽有異旋風。吹起須臾至寬所。正",
    "T50n2060_020:0601a21": "集轉經。告策曰。昨所住處大為勞苦。為眾",
    "T50n2060_020:0601a22": "生者不得辭苦。即令策登坐誦&#x546A;。大眾",
    "T50n2060_020:0601a23": "聞皆流汗。寬仍集眾講地獄經。貞觀二十",
    "T50n2060_020:0601a24": "年。綿竹宋尉云。我不信佛。唯信周孔。然我",
    "T50n2060_020:0601a25": "兩度得佛力。一為人在門側小便。置佛便",
    "T50n2060_020:0601a26": "止。一為冬月落水。燒木佛自炙。寬聞之致",
    "T50n2060_020:0601a27": "書曉喻。宋曰。此道人徵異者。當試有靈不。",
    "T50n2060_020:0601a28": "取書名處用拭大便。當即糞門裂&#x811A;起不",
    "T50n2060_020:0601a29": "得。自唱我死。即召寬來。雖悔過造經像。盈",
    "T50n2060_020:0601b01": "月便卒。什邡縣陳家捨邪信佛。以竹園為",
    "T50n2060_020:0601b02": "寺。寬指授分齊。爾許可為僧院。中間一分",
    "T50n2060_020:0601b03": "堪立佛堂。即斷一竹上&#x7AEA;標云。此分齊處",
    "T50n2060_020:0601b04": "欲造佛寺。當時生竹自乾。佛堂斷竹泉水",
    "T50n2060_020:0601b05": "上涌。尋掘數尺獲大石。石下金瓶舍利七",
    "T50n2060_020:0601b06": "粒。寬禮拜更請。遂放光乃盛滿合。四遠又",
    "T50n2060_020:0601b07": "集寺今見在。永徽四年夏六月二十五日。",
    "T50n2060_020:0601b08": "春秋七十卒於淨慧寺。未終一月。有五百",
    "T50n2060_020:0601b09": "神人長丈餘服天衣。持華香及紫金華臺。",
    "T50n2060_020:0601b10": "從西方來迎。寬辭不堪。發遣令去。又於終",
    "T50n2060_020:0601b11": "日。放羊從市向房悲數十聲。至夜索水沐",
    "T50n2060_020:0601b12": "浴新衣跏坐執爐已。命打無常鐘。聲遍郭",
    "T50n2060_020:0601b13": "聞。合郭咸集。曰闍黎涅槃去。空中哭聲。寺",
    "T50n2060_020:0601b14": "內光明莫測其來。道士等謂言燒守。驚走",
    "T50n2060_020:0601b15": "來寺。乃知其非。自此入定。氣盡乃知永逝。",
    "T50n2060_020:0601b16": "寺內三橋。一當寬房堂。夜梁折聲震寺內。",
    "T50n2060_020:0601b17": "明旦官人道士咸來慟哭。寺中蓮池。池水",
    "T50n2060_020:0601b18": "忽乾。紅蓮變白。寺中大豫樟樹三四人圍。",
    "T50n2060_020:0601b19": "忽自流血。血流入澗。澗水皆赤。月餘方息。",
    "T50n2060_020:0601b20": "又十七級塼浮圖高數十丈。裂開數寸。又",
    "T50n2060_020:0601b21": "有雙鵝不知何來。向靈鳴叫伏地不去。葬",
    "T50n2060_020:0601b22": "時隨送出郭失之。往無為山。去寺二十里。",
    "T50n2060_020:0601b23": "黑雲團空隨行注雨。草木隨靡至山方散。",
    "T50n2060_020:0601b24": "葬後縣內道俗。七歲已上著服泣臨。如是",
    "T50n2060_020:0601b25": "三年。爾後至今凡設會家。皆設兩座。一擬",
    "T50n2060_020:0601b26": "聖僧。一擬寬也。今猶獲供送本寺。靈相在",
    "T50n2060_020:0601b27": "山瑞坐如在。自初至今竟無蟲血污穢朽",
    "T50n2060_020:0601b28": "腐之相。斯則豈非不退菩薩身無萬戶蟲",
    "T50n2060_020:0601b29": "耶不然何以若此。",
    "T50n2060_020:0601c01": "[0601c01] 釋僧倫。姓呂氏。衛州汲人。祖宗諸州刺史。",
    "T50n2060_020:0601c02": "父詢隋初穆陵太守。未孕之初二親對坐。",
    "T50n2060_020:0601c03": "忽有梵僧秀眉皓首。二侍持幡在其左右。",
    "T50n2060_020:0601c04": "曰願為母子。未審如何。即禮拜之揮忽失",
    "T50n2060_020:0601c05": "所。因爾有娠。四月八日四更後生。還見二",
    "T50n2060_020:0601c06": "幡翊其左右。兼有異香。產訖不見。五歲已",
    "T50n2060_020:0601c07": "後迄於終亡。恒自目見白光滿屋。齊武平",
    "T50n2060_020:0601c08": "九年。與父至雲門寺僧賢統師&#x73C9;禪師所",
    "T50n2060_020:0601c09": "受法出家。時年九歲。二師問其相狀。答以",
    "T50n2060_020:0601c10": "白光流臉二幡夾之。歎曰。子真可度。因而",
    "T50n2060_020:0601c11": "剃落。周武平齊。時年十六。與賢統等流離",
    "T50n2060_020:0601c12": "西東。學四念處誦法華經。至開皇初方興",
    "T50n2060_020:0601c13": "佛法。雲門受具。時年二十三。又於武陽理",
    "T50n2060_020:0601c14": "律師所聽始半夏。見五色光如車輪照倫",
    "T50n2060_020:0601c15": "心上。眾並同見。即於光中禮五十三佛。猶",
    "T50n2060_020:0601c16": "未滅更禮三十五佛。光乃收隱。又與方願",
    "T50n2060_020:0601c17": "二師。入黑山太行諸山。行蘭若二十餘年。",
    "T50n2060_020:0601c18": "大業末。賊徒起。領門人至衛州隆善寺。仍",
    "T50n2060_020:0601c19": "為偽夏竇建德齊善行等請知僧事。武德",
    "T50n2060_020:0601c20": "五年。大統天下。入太行抱犢山。教徒學念",
    "T50n2060_020:0601c21": "處法。由是四方負笈。山路成蹊。貞觀四年。",
    "T50n2060_020:0601c22": "衛州刺史裴萬頃。與諸官人請令下山。日",
    "T50n2060_020:0601c23": "日受戒大有弘利。以貞觀二十三年五月",
    "T50n2060_020:0601c24": "十三日四更。忽告門人。吾夜中於諸法得",
    "T50n2060_020:0601c25": "解脫。謂成無學。不謂天帝等迎。言已而絕。",
    "T50n2060_020:0601c26": "將殯於山。而哀慟不止。天極清朗。無雲而",
    "T50n2060_020:0601c27": "降細雨。眾咸異焉。時年八十五矣。",
    "T50n2060_020:0601c28": "[0601c28] 釋靜之。姓趙。雍州高陵人。父母念善絕無",
    "T50n2060_020:0601c29": "息胤。祈求遍至而無所果。遂念觀音旬內",
    "T50n2060_020:0602a01": "有娠。能令母氏厭惡欲染辛腥永絕。誕育",
    "T50n2060_020:0602a02": "之後。年七八歲樂阿彌陀觀。依文修學隨",
    "T50n2060_020:0602a03": "位並成。行見美境骨觀明淨。性樂出家。既",
    "T50n2060_020:0602a04": "有一子誓而不許。隨父任蜀不久崩亡。意",
    "T50n2060_020:0602a05": "欲為父焚身報德。有一賢人引金剛般若",
    "T50n2060_020:0602a06": "云。捨身不如持經。乃迴心剃剪用伸罔極。",
    "T50n2060_020:0602a07": "一入法門翹誠逾厲。隨聽經律而意在定",
    "T50n2060_020:0602a08": "門。後從江禪師習觀。而威容端雅。見者發",
    "T50n2060_020:0602a09": "心。貞觀初。隱益部道江彭門山光化寺。一",
    "T50n2060_020:0602a10": "十餘載。常坐茅宇不居僧房。四方集者二",
    "T50n2060_020:0602a11": "百餘人。六時三業不負光景。又別深隱入",
    "T50n2060_020:0602a12": "靈巖山。大虫為偶無所驚擾。利州道禪師。",
    "T50n2060_020:0602a13": "素交既久。請入劍閣北窮腹山。徒侶十餘。",
    "T50n2060_020:0602a14": "齎米四石。恰至夏竟一石未盡。小時鼻患",
    "T50n2060_020:0602a15": "肉塞。百方無驗。有僧令誦般若多心萬遍。",
    "T50n2060_020:0602a16": "恰至五千肉鈴便落。行至秦州被毒蛇螫。",
    "T50n2060_020:0602a17": "苦楚叵言。以觀行力便見善境。自然除滅。",
    "T50n2060_020:0602a18": "後遇疾苦依前得差。乃撰諸家觀門以為",
    "T50n2060_020:0602a19": "一卷。要約精最後學重之。顯慶三年。召入",
    "T50n2060_020:0602a20": "西明。別立禪府。利州本寺。桂樹忽凋胡桃",
    "T50n2060_020:0602a21": "自拔。佛殿無故北面仰地尊儀不損。斯亦",
    "T50n2060_020:0602a22": "德動幽靈為若此也。以顯慶五年春三月",
    "T50n2060_020:0602a23": "二十七日。右&#x8107;而終於西明。春秋五十七",
    "T50n2060_020:0602a24": "矣。",
    "T50n2060_020:0602a25": "[0602a25] 釋智巖。丹陽曲阿人。姓華氏。在童丱日謂",
    "T50n2060_020:0602a26": "人曰。世間但競耳目之前。寧知死生之際。",
    "T50n2060_020:0602a27": "鄉里異之。知有遠度也。及弱冠。雄威武略",
    "T50n2060_020:0602a28": "智勇過人。大業季年豺狼競逐。大將軍黃",
    "T50n2060_020:0602a29": "國公張鎮州。揖其聲節屈掌軍戎。奏策為",
    "T50n2060_020:0602b01": "虎賁中郎將。雖身任軍帥。而慈弘在慮。每",
    "T50n2060_020:0602b02": "於弓首挂漉囊。所往之處漉水養蟲以為",
    "T50n2060_020:0602b03": "常事。及偽鄭之在東都。黃公龔行征伐相",
    "T50n2060_020:0602b04": "陣。&#x9B2A;將應募者多。黃公曰。非華郎將無以",
    "T50n2060_020:0602b05": "御之。偽鄭大將人馬具全。按轡揚鞭以槍",
    "T50n2060_020:0602b06": "剟地。厲聲曰。若能拔得方共決焉。巖時跨",
    "T50n2060_020:0602b07": "馬徐來。以腋挾槍而去。次巖以槍剟地。彼",
    "T50n2060_020:0602b08": "搖再三不動。乃下馬交刃。遂生擒之。巖反",
    "T50n2060_020:0602b09": "刀截其頸曰。吾誓不斷命。且施君頸。乃放",
    "T50n2060_020:0602b10": "之。武德四年。從鎮州南定淮海。時年四十。",
    "T50n2060_020:0602b11": "審榮官之若雲。遂棄入舒州[山*完]公山。從寶",
    "T50n2060_020:0602b12": "月禪師披緇入道黃公眷戀追徵。答曰。以",
    "T50n2060_020:0602b13": "身訊道誓至薩雲。願特捨恕無相撓擾。既",
    "T50n2060_020:0602b14": "山藪幽隱蘭若而居。豺虎交橫訓狎無恐。",
    "T50n2060_020:0602b15": "忽見異僧身長丈餘。姿容都雅言音清朗。",
    "T50n2060_020:0602b16": "謂曰。卿已八十一生出家。宜加精進。言訖",
    "T50n2060_020:0602b17": "不見。蒙此幽屬精勵晨昏。一切世間如幻",
    "T50n2060_020:0602b18": "如夢。一時坐定正在谷中。山水暴長形將",
    "T50n2060_020:0602b19": "欲沒。熙怡端坐嶷然便退。獵者問曰。身命",
    "T50n2060_020:0602b20": "可重何不避耶。答曰。吾本無生安能避死。",
    "T50n2060_020:0602b21": "獵者悟之。所獲並放。故山中飛走依託附",
    "T50n2060_020:0602b22": "焉。昔同軍戎有睦州刺史嚴撰衢州刺史",
    "T50n2060_020:0602b23": "張綽麗州刺史閭丘胤威州刺史李詢。聞",
    "T50n2060_020:0602b24": "巖出家在山修道。乃尋之。既矚山崖竦峻",
    "T50n2060_020:0602b25": "鳥獸鳴叫。謂巖曰。郎將癲邪。何為住此。答",
    "T50n2060_020:0602b26": "曰。我癲欲醒君癲正發。何由可救。汝若不",
    "T50n2060_020:0602b27": "癲。何為追逐聲已規度榮位。至於清爽都",
    "T50n2060_020:0602b28": "不商量。一旦死至荒忙何計。此而不悟非",
    "T50n2060_020:0602b29": "癲如何。唯佛不癡自除階漸。貞觀十七年。",
    "T50n2060_020:0602c01": "還歸建業依山結草性度果決。不以形骸",
    "T50n2060_020:0602c02": "為累。出處隨機請法。僧眾百有餘人。所在",
    "T50n2060_020:0602c03": "施化。多以現事責。覈竟之心周通。故俗聞",
    "T50n2060_020:0602c04": "者毛&#x7AEA;零淚。多在白馬寺。後往石頭城癘",
    "T50n2060_020:0602c05": "人坊住。為其說法。吮膿洗濯無所不為。永",
    "T50n2060_020:0602c06": "徽五年二月二十七日。終於癘所。顏色不",
    "T50n2060_020:0602c07": "變伸屈如恒。室有異香經旬。年七十八矣。",
    "T50n2060_020:0602c08": "[0602c08] 續高僧傳卷第二十五",
    "T50n2060_020:0602c11": "[0602c11] 續高僧傳卷第二十六",
    "T50n2060_020:0602c13": "唐釋道宣撰",
    "T50n2060_020:0602c14": "習禪六之餘(本傳七人 附見二人)",
    "T50n2060_020:0602c15": "[0602c15] 唐衡岳沙門釋善伏傳十四",
    "T50n2060_020:0602c16": "[0602c16] 代州照果寺釋解脫傳十五(普明僧&#x5963;)",
    "T50n2060_020:0602c17": "[0602c17] 潤州牛頭沙門釋法融傳十六",
    "T50n2060_020:0602c18": "[0602c18] 衛州霖落泉釋惠方傳十七",
    "T50n2060_020:0602c19": "[0602c19] 揚州海陵正見寺釋法嚮傳十八",
    "T50n2060_020:0602c20": "[0602c20] 蘄州雙&#x5CEF;山釋道信傳十九",
    "T50n2060_020:0602c21": "[0602c21] 江漢沙門釋惠明傳二十",
    "T50n2060_020:0602c22": "[0602c22] 釋善伏。一名等照。姓蔣。常州義興人。生即",
    "T50n2060_020:0602c23": "白首。性知遠離。五歲於安國寺兄才法師",
    "T50n2060_020:0602c24": "邊出家。布衣蔬食日誦經卷。目&#x89A9;七行",
    "T50n2060_020:0602c25": "一聞不忘。貞觀三年。竇刺史聞其聰敏追",
    "T50n2060_020:0602c26": "充州學。因爾日聽俗講夕思佛義博士責",
    "T50n2060_020:0602c27": "之。對曰。豈不聞乎。行有餘力所以博觀。如",
    "T50n2060_020:0602c28": "不見信請問前聞。乃試之一無所滯。重為",
    "T50n2060_020:0602c29": "聯類佛教兩用&#x758E;通。於是學館傾首。何斯",
    "T50n2060_020:0603a01": "人之若斯也。後逃隱出家。志樂佛法。欲罷",
    "T50n2060_020:0603a02": "不能。忽逢山水。淹留忘返。斯因宿習非近",
    "T50n2060_020:0603a03": "學也。至蘇州流水寺璧法師所。聽四經三",
    "T50n2060_020:0603a04": "論。又往越州敏法師所。周流經教頗涉幽",
    "T50n2060_020:0603a05": "求。至天台超禪師所。示以西方淨土觀行。",
    "T50n2060_020:0603a06": "因爾廣行交桂廣循諸州。遇綜會諸名僧。",
    "T50n2060_020:0603a07": "諮疑請決。又上荊襄蘄部。見信禪師。示以",
    "T50n2060_020:0603a08": "入道方便。又往廬山見遠公淨土觀堂。還",
    "T50n2060_020:0603a09": "到潤州巖禪師所。示以無生觀。後共暉才",
    "T50n2060_020:0603a10": "二師。入桑梓山行慈悲觀。又為鬼神受戒",
    "T50n2060_020:0603a11": "莫噉肉。神又降巫者。令召伏受戒。巫者殺",
    "T50n2060_020:0603a12": "生祀神。神打之次死。降語曰。吾已於伏闍",
    "T50n2060_020:0603a13": "梨受戒。誓不食肉。如何為吾殺生。愍爾愚",
    "T50n2060_020:0603a14": "癡且恕汝命。後更爾者必加至死。自後諸",
    "T50n2060_020:0603a15": "祀永絕羶腥。常婺州二人。同載績麻為貨",
    "T50n2060_020:0603a16": "至江神所。一以蔬祭。一欲殺生。而未行。其",
    "T50n2060_020:0603a17": "麻並濕。前蔬祭麻並乾燥。於是行人忌憚",
    "T50n2060_020:0603a18": "無敢肉祭。故其授戒功驗。人神敬仰。有陵",
    "T50n2060_020:0603a19": "犯者立見禍害。江淮間屠販魚肉。鵝鴨&#x9DC4;",
    "T50n2060_020:0603a20": "&#x732A;之屬。受法開放。市無行肆。官人怪之。有",
    "T50n2060_020:0603a21": "義興令。素不信。嫌伏動眾將加私度之罪。",
    "T50n2060_020:0603a22": "伏昆季賂之。其人忽即狗登繩床眾蛇惱",
    "T50n2060_020:0603a23": "患不久除名往常州。筮之。卦云。由犯賢聖",
    "T50n2060_020:0603a24": "罪不可救。其人得急就伏求免。永徽二年。",
    "T50n2060_020:0603a25": "被括還家。然志好出俗見家如獄。復往山",
    "T50n2060_020:0603a26": "居。苦節翹勤人不堪其憂也。眾又屯聚。因",
    "T50n2060_020:0603a27": "為說法讚令行慈。不殺者佛教之都門也。",
    "T50n2060_020:0603a28": "不能行之。若講禮而為倨傲耳。又勸行六",
    "T50n2060_020:0603a29": "道供。以先祖諸亡者無越此途。又曰。山有",
    "T50n2060_020:0603b01": "玉則草木潤泉有龍則水不竭。住處有三",
    "T50n2060_020:0603b02": "寶則善根增長。常在伏牛山以虎豹為同",
    "T50n2060_020:0603b03": "侶。食蚊虻為私行。視前六尺未曾顧眄。經",
    "T50n2060_020:0603b04": "中要偈口無輟音。大約十五觀四明論以",
    "T50n2060_020:0603b05": "為崖准。顯慶五年。行至衡岳。意欲求靜返",
    "T50n2060_020:0603b06": "更屯結。說法既久忽告曰。一切無常氣息",
    "T50n2060_020:0603b07": "難保。夜深各散緣盡當離。時不測其言也。",
    "T50n2060_020:0603b08": "便返閉而坐。爾夜衡州諸寺鐘及笙管鳴",
    "T50n2060_020:0603b09": "聲徹曉。道俗咸怪。至房關掩。乃破而開之。",
    "T50n2060_020:0603b10": "見伏端坐久終。便以奏聞。",
    "T50n2060_020:0603b11": "[0603b11] 釋解脫。姓邢。臺山夾川人。七歲出家。依投",
    "T50n2060_020:0603b12": "名匠。志在出道唯在禪思。遠近訪法無師",
    "T50n2060_020:0603b13": "不詣。復住五臺縣照果寺。隱五臺南佛光",
    "T50n2060_020:0603b14": "山寺四十餘年。今猶故堂十餘見在。山如",
    "T50n2060_020:0603b15": "佛光華彩甚盛。至夏大發昱人眼口。其側",
    "T50n2060_020:0603b16": "不遠有清涼山。山下清涼即文殊師利遊",
    "T50n2060_020:0603b17": "處之地也。有高行沙門曜者。年百六歲。自",
    "T50n2060_020:0603b18": "云。我年五十時。與解脫上人至中臺東南",
    "T50n2060_020:0603b19": "下三十里大孚靈鷲寺。請見文殊。行至花",
    "T50n2060_020:0603b20": "園北。遇一大德。形神慈遠。徐行東去。解",
    "T50n2060_020:0603b21": "脫頂禮發願。我時精神欣喜不暇諮清解",
    "T50n2060_020:0603b22": "脫云。已曾三度親見文殊。誡語云。汝自悔",
    "T50n2060_020:0603b23": "責。若切至必悟道也。便依言自咎。晝夜剋",
    "T50n2060_020:0603b24": "責心便安靜。又感諸佛見身說偈曰。",
    "T50n2060_020:0603b25": " 諸佛寂滅甚深法  曠劫修行今乃得",
    "T50n2060_020:0603b26": " 若能開明此法明  一切諸佛皆隨喜",
    "T50n2060_020:0603b27": "[0603b27] 因問。寂滅法何者是。若為教人令解之。諸",
    "T50n2060_020:0603b28": "佛即隱。空中聲曰。方便智為燈照見心境",
    "T50n2060_020:0603b29": "界。欲究真實法。一切無所見。遂依此法化",
    "T50n2060_020:0603c01": "導有緣。在山學者來往七八百人。四遠欽",
    "T50n2060_020:0603c02": "風資給弘護。四十餘年常在佛光。永徽中",
    "T50n2060_020:0603c03": "卒。今靈軀尚在。嶷然坐定在山窟中。又五",
    "T50n2060_020:0603c04": "臺南娑婆寺南五六里。普明禪師獨靜坐",
    "T50n2060_020:0603c05": "禪求見文殊。意欲請法。有神人空中告曰。",
    "T50n2060_020:0603c06": "汝無神習。止可長生龕前取藥服之。可得",
    "T50n2060_020:0603c07": "延壽。明懷疑不決。後又告曰。藥名長松。汝",
    "T50n2060_020:0603c08": "何不服。此藥無毒。明便依言服之。又告同",
    "T50n2060_020:0603c09": "行諸僧已騰空而去。厥處見在。去恒岳目",
    "T50n2060_020:0603c10": "矚相接。又有僧&#x5963;禪師者。住欣州秀容建",
    "T50n2060_020:0603c11": "國寺。恒於定襄來望人山南坐禪餌藥。年",
    "T50n2060_020:0603c12": "將八十。道俗尊仰不知志入何法。而興歎",
    "T50n2060_020:0603c13": "者號不可思議人。其山靈泉望&#x8FF9;石上見",
    "T50n2060_020:0603c14": "在。祈福者眾。永徽中有人無目不知何來。",
    "T50n2060_020:0603c15": "彈琵琶誦法華一部。向望人山。手彈口誦。",
    "T50n2060_020:0603c16": "以娛此山。亦不測其然。",
    "T50n2060_020:0603c17": "[0603c17] 釋法融。姓韋。潤州延陵人。年十九。翰林墳",
    "T50n2060_020:0603c18": "典探索將盡。而姿質都雅偉秀一期喟然",
    "T50n2060_020:0603c19": "嘆曰。儒道俗文信同糠&#x7C83;。般若止觀實可",
    "T50n2060_020:0603c20": "舟航。遂入茅山。依炅法師剃除周羅服勤",
    "T50n2060_020:0603c21": "請道。炅譽動江海德誘幾神。妙理真筌無",
    "T50n2060_020:0603c22": "所遺隱。融縱神挹酌。情有所緣。以為慧發",
    "T50n2060_020:0603c23": "亂縱定開心府。如不凝想妄慮難摧。乃凝",
    "T50n2060_020:0603c24": "心宴默於空靜林二十年中專精匪懈遂大",
    "T50n2060_020:0603c25": "入妙門百八總持樂說無盡。趣言三一懸",
    "T50n2060_020:0603c26": "河不窮。貞觀十七年。於牛頭山幽栖寺北",
    "T50n2060_020:0603c27": "巖下別立茅茨禪室。日夕思想無缺寸陰。",
    "T50n2060_020:0603c28": "數年之中息心之眾百有餘人。初構禪室",
    "T50n2060_020:0603c29": "四壁未周。弟子道綦道憑。於中攝念。夜有",
    "T50n2060_020:0604a01": "一獸如羊而入。騰倚揚聲。&#x811A;蹴二人。心見",
    "T50n2060_020:0604a02": "其無擾。出庭宛轉而遊。山有石室深可十",
    "T50n2060_020:0604a03": "步。融於中坐。忽有神蛇長丈餘。目如星火。",
    "T50n2060_020:0604a04": "舉頭揚威。於室口經宿。見融不動遂去。因",
    "T50n2060_020:0604a05": "居百日。山素多虎。樵蘇絕人。自融入後往",
    "T50n2060_020:0604a06": "還無阻。又感群鹿依室聽伏曾無懼容。有",
    "T50n2060_020:0604a07": "二大鹿直入通僧。聽法三年而去。故慈善",
    "T50n2060_020:0604a08": "根力禽獸來馴。乃至集于手上而食。都無",
    "T50n2060_020:0604a09": "驚恐。所住食&#x53A8;基臨大壑。至於激水不可",
    "T50n2060_020:0604a10": "環階。乃顧步徘徊指東嶺曰。昔遠公拄錫",
    "T50n2060_020:0604a11": "則朽壞驚泉耿將整冠則枯甃還滿。城感",
    "T50n2060_020:0604a12": "所及。豈虛言哉。若此可居。會當清泉自溢。",
    "T50n2060_020:0604a13": "經宿東嶺忽涌飛泉。清白甘美冬溫夏冷。",
    "T50n2060_020:0604a14": "即激引登&#x5CEF;趣釜經廊此水一斗輕餘將",
    "T50n2060_020:0604a15": "半。又二十一年十一月。巖下講法華經。于",
    "T50n2060_020:0604a16": "時素雪滿階法流不絕。於凝&#x6C37;內獲花二",
    "T50n2060_020:0604a17": "莖。狀如芙蓉璨同金色。經于七日忽然失",
    "T50n2060_020:0604a18": "之。眾咸歎仰。永徽三年。邑宰請出建初講",
    "T50n2060_020:0604a19": "揚大品。僧眾千人。至滅諍品。融乃縱其天",
    "T50n2060_020:0604a20": "辯。商搉理義。地忽大動。聽侶驚波。鐘磬香",
    "T50n2060_020:0604a21": "床並皆搖蕩。寺外道俗安然不覺。顯慶元",
    "T50n2060_020:0604a22": "年。司功蕭元善。再三邀請出在建初。融謂",
    "T50n2060_020:0604a23": "諸僧曰。從今一去再踐無期。離合之道此",
    "T50n2060_020:0604a24": "常規耳。辭而不免遂出山門。禽獸哀號",
    "T50n2060_020:0604a25": "逾月不止。山澗泉池擊石涌砂。一時填滿。",
    "T50n2060_020:0604a26": "房前大桐四株。五月繁茂一朝凋盡。至二",
    "T50n2060_020:0604a27": "年閏正月二十三日。終於建初。春秋六十",
    "T50n2060_020:0604a28": "四。道俗哀慕宮僚軫結。二十七日窆於雞",
    "T50n2060_020:0604a29": "籠山。幢蓋笳簫雲浮震野。會送者萬有餘",
    "T50n2060_020:0604b01": "人。傳者重又聞之。故又重緝。初融以門族",
    "T50n2060_020:0604b02": "五百為延陵之望家為娉婚。乃逃隱茅岫。",
    "T50n2060_020:0604b03": "炅師三論之匠。依志而業。又往丹陽南牛",
    "T50n2060_020:0604b04": "頭山佛窟寺。現有辟支佛窟。因得名焉。有",
    "T50n2060_020:0604b05": "七藏經畫。一佛經。二道書。三佛經史。四俗",
    "T50n2060_020:0604b06": "經史。五醫方圖符。昔宋初有劉司空造寺。",
    "T50n2060_020:0604b07": "其家巨富。用訪寫之永鎮山寺相傳守護。",
    "T50n2060_020:0604b08": "達於貞觀十九年夏旱失火。延燒五十餘",
    "T50n2060_020:0604b09": "里。二十餘寺并此七藏並同煨燼。嗟乎回",
    "T50n2060_020:0604b10": "祿事等建章。道俗悼傷深懷惻愴。初融住",
    "T50n2060_020:0604b11": "幽栖寺去佛窟十五里。將事尋討。值執藏",
    "T50n2060_020:0604b12": "顯法師者稽留。日夕諮請經久許之。乃問",
    "T50n2060_020:0604b13": "融所學。并探材術。遂寄詩達情。方開藏給。",
    "T50n2060_020:0604b14": "於即內外尋閱不謝昏曉。因循八年。抄略",
    "T50n2060_020:0604b15": "粗畢還隱幽栖。閉關自靜。房宇虛廓惟一",
    "T50n2060_020:0604b16": "坐敷。自餘蔓草苔莓擁結坐床。塵高二寸。",
    "T50n2060_020:0604b17": "寒不加絮暑絕追涼。藉草思微用畢形有。",
    "T50n2060_020:0604b18": "然而吐言包富文藻綺錯。須便引用動若",
    "T50n2060_020:0604b19": "珠聯。無不對以宮商。玄儒兼冠。初出幽栖",
    "T50n2060_020:0604b20": "寺開講大集。言詞博遠道俗咸欣。永徽中。",
    "T50n2060_020:0604b21": "江寧令李修本。即右僕射靜之猶子。生知",
    "T50n2060_020:0604b22": "信向崇重至乘。欽融嘉德與諸士俗步往",
    "T50n2060_020:0604b23": "幽栖請出州講。融不許。乃至三返方遂之。",
    "T50n2060_020:0604b24": "舊齒未之許。後銳所商搉。及登元座有光",
    "T50n2060_020:0604b25": "前傑。答對若雲雨。寫送等懸河。皆曰聞所",
    "T50n2060_020:0604b26": "未聞。可謂中興大法於斯人也。聽眾道俗",
    "T50n2060_020:0604b27": "三千餘人。講解大集。時稱榮觀。爾後乘茲",
    "T50n2060_020:0604b28": "雅聞相續法輪。邑野相趨庭宇充[門@壹]。時有",
    "T50n2060_020:0604b29": "前修負氣望日盱衡。乍聞高價驚惶府俞。",
    "T50n2060_020:0604c01": "來至席端昌言徵責。融辭以寡薄不偶至",
    "T50n2060_020:0604c02": "人隨問答遺。然猶謙挹告大眾曰。昔如來",
    "T50n2060_020:0604c03": "說法。其理猶存。人雖凡聖義無二准。何為",
    "T50n2060_020:0604c04": "一時一席。受身之眾塵沙。今雖開演領悟",
    "T50n2060_020:0604c05": "之賓絕減。豈非如行如說心無累於八風。",
    "T50n2060_020:0604c06": "如說如行情有薄於三毒。不然將何自拔",
    "T50n2060_020:0604c07": "耶。聞者撫心推測涯極。故使聽眾傾耳莫",
    "T50n2060_020:0604c08": "不解形情醉。初武德七年。輔公託。跨有江",
    "T50n2060_020:0604c09": "表未從王政。王師薄伐吳越廓清。僧眾五",
    "T50n2060_020:0604c10": "千晏然安堵。左僕射房玄齡奏稱。入賊諸",
    "T50n2060_020:0604c11": "州僧尼極廣。可依關東舊格州別一寺置",
    "T50n2060_020:0604c12": "三十人。餘者遣歸編戶。融不勝枉酷。入京",
    "T50n2060_020:0604c13": "陳理。御史韋挺。備覽表辭。文理卓明詞彩",
    "T50n2060_020:0604c14": "英贍。百有餘日韋挺經停。房公伏其高致",
    "T50n2060_020:0604c15": "固執前迷。告融云。非謂事理不無但是曾",
    "T50n2060_020:0604c16": "經自奏。何勞法衣出俗。將可返道賓王。五",
    "T50n2060_020:0604c17": "品之位俯若拾遺。四千餘僧未勞傍及。融",
    "T50n2060_020:0604c18": "確乎不拔。知命運之有窮。旋于本邑。後方",
    "T50n2060_020:0604c19": "在度。又弘護之誠。喪形為本。略出一兩示",
    "T50n2060_020:0604c20": "其化&#x8FF9;。永徽之中。睦州妖女陳碩真。邪術",
    "T50n2060_020:0604c21": "惑人傍誤良善。四方遠僧都會建業。州搜",
    "T50n2060_020:0604c22": "縣討無一延之。融時居在幽巖室猶懸磬。",
    "T50n2060_020:0604c23": "寺眾貧煎相顧無聊。日漸來奔數出三百。",
    "T50n2060_020:0604c24": "舊侶將散新至無依。雖欲歸投計無所往。",
    "T50n2060_020:0604c25": "縣官下責不許停之。融乃告曰。諸來法侶",
    "T50n2060_020:0604c26": "無問舊新。山寺蕭條自足依庇。有無必失",
    "T50n2060_020:0604c27": "勿事羈離。望剎知歸退飛何往。並安伏業",
    "T50n2060_020:0604c28": "禍福同之。何以然耶。並是捨俗出家遠希",
    "T50n2060_020:0604c29": "正法。業命必然安能避也近則五賊常逐。",
    "T50n2060_020:0605a01": "遠則三獄恒纏。心無離於倒迷。事有障於",
    "T50n2060_020:0605a02": "塵境。斯為巨&#x8827;志異驅除安得瑣瑣公途",
    "T50n2060_020:0605a03": "繫懷封著。並隨本志無得遠於幽林。融以",
    "T50n2060_020:0605a04": "僧眾口給日別經須。躬往丹陽四告士俗。",
    "T50n2060_020:0605a05": "聞者割減不爽祈求。融報力輕強無辭擔",
    "T50n2060_020:0605a06": "負。一石八斗往送復來。日或二三莫有勞",
    "T50n2060_020:0605a07": "倦。百有餘日事方寧靜。山眾恬然無何而",
    "T50n2060_020:0605a08": "散。于時局情寡見者。被官考責窮刻妖徒。",
    "T50n2060_020:0605a09": "不能支任。或有自縊而死者。而融立志滔",
    "T50n2060_020:0605a10": "然風塵不涉。客主相顧諧會琴瑟。遂得釋",
    "T50n2060_020:0605a11": "然理通情洽。豈非命代開士難擁知人。寒",
    "T50n2060_020:0605a12": "木死灰英英間出。寔斯人矣。時有高座寺",
    "T50n2060_020:0605a13": "&#x4E98;法師。陳朝名德。年過八十。金陵僧望法",
    "T50n2060_020:0605a14": "事攸屬開悟當塗。融在幽栖聞風造往。以",
    "T50n2060_020:0605a15": "所疑義封而問曰。經中明佛說法言下受",
    "T50n2060_020:0605a16": "悟無生。論中分別名句文相不明獲益。法",
    "T50n2060_020:0605a17": "師受佛遺寄敷轉法輪。如融之徒未聞靜",
    "T50n2060_020:0605a18": "惑為是機器覆塞。為是陶化無緣。明昧迴",
    "T50n2060_020:0605a19": "遑用增虛仰。必願開剖盤結伏志遵承。&#x4E98;",
    "T50n2060_020:0605a20": "良久憮然告曰。吾昔在前陳。年未冠肇。有",
    "T50n2060_020:0605a21": "璀禪師。王臣歸敬登座控引。與子同之。",
    "T50n2060_020:0605a22": "吾何人哉。敢當遺寄。遂爾而散。融還建初",
    "T50n2060_020:0605a23": "寺潛結同倫。&#x4E98;重其道志策杖往尋。既達",
    "T50n2060_020:0605a24": "建初寺。有德善禪師者。名稱之士。喜&#x4E98;遠",
    "T50n2060_020:0605a25": "來歡愉談謔。而善與融同寺初未齒之。&#x4E98;",
    "T50n2060_020:0605a26": "曰。吾為融來。忽輕東魯。乃召而問之令敘",
    "T50n2060_020:0605a27": "玄致。即座控舉文理具揚。三百餘對言無",
    "T50n2060_020:0605a28": "浮采。於是二德嗟詠滿懷。仍於山寺為立",
    "T50n2060_020:0605a29": "齋講。然融儀表&#x74CC;異相越常人。頭顱巨大",
    "T50n2060_020:0605b01": "五岳隆起。眉目長廣顙頰濃張。龜行鶴視。",
    "T50n2060_020:0605b02": "聲氣深遠如從地出。立雖等倫坐則超眾。",
    "T50n2060_020:0605b03": "衣服單素纔得充軀。肩肘絕綿動逾累紀。",
    "T50n2060_020:0605b04": "嘗有遺者返而還之。而心用柔軟慈悲為",
    "T50n2060_020:0605b05": "懷。童稚之與耆艾敬齊如一。屢經輕惱而",
    "T50n2060_020:0605b06": "情忘瑕不顧。曾有同友。聞人私憾加謗融",
    "T50n2060_020:0605b07": "身。詈以非類。乃就山說之。融曰。向之所傳",
    "T50n2060_020:0605b08": "總是風氣。出口即滅不可追尋。何為負此",
    "T50n2060_020:0605b09": "虛談遠傳山藪。無住為本願不干心。故其",
    "T50n2060_020:0605b10": "安忍刀劍情靈若此。或登座罵辱對眾誹",
    "T50n2060_020:0605b11": "毀。事等風行無思緣顧。而顏貌熙怡倍增",
    "T50n2060_020:0605b12": "悅懌。是知斥者故來呈拙。光飾融德者乎。",
    "T50n2060_020:0605b13": "傳者抑又聞之。昔如來說化。加謗沸騰。或",
    "T50n2060_020:0605b14": "殺身以來誚。或繫杅以生誹。滅&#x8FF9;內以死",
    "T50n2060_020:0605b15": "蟲。反說面欺大聖。斯徒眾矣。而佛府而隱",
    "T50n2060_020:0605b16": "之任其訕誹。及後過咎還露。或生投地穴。",
    "T50n2060_020:0605b17": "或死入泥犁。天人之所共輕。幽顯為之悲",
    "T50n2060_020:0605b18": "慟而如來光明益顯金德彌昌。垂範以示",
    "T50n2060_020:0605b19": "將來。布教陳於陸海。融嘗二十許載。備覽",
    "T50n2060_020:0605b20": "群經。仰習正覺之威容。俯眄喋喋之聲。說",
    "T50n2060_020:0605b21": "陀那之風。審七觸之安。有剎那之想。達四",
    "T50n2060_020:0605b22": "選之無停。固得體解時機。信五滓之交貿。",
    "T50n2060_020:0605b23": "覽其指要。聊一觀之都融。融實斯融。斯言",
    "T50n2060_020:0605b24": "得矣。",
    "T50n2060_020:0605b25": "[0605b25] 釋惠方。姓趙。冀州信都來強人。七八歲便",
    "T50n2060_020:0605b26": "思出俗。年九歲投蘇門淋落泉寺。居然靜",
    "T50n2060_020:0605b27": "志。眾侶怪其特高。遂授以九次十想。隨",
    "T50n2060_020:0605b28": "聞斂念。仍受此法亟涉炎涼。隋文后崩。西",
    "T50n2060_020:0605b29": "京立寺。遠徵入住。厚禮供焉。而雅志不渝",
    "T50n2060_020:0605c01": "山林綴想。雖遇匠石無緣運斤。舊所禪徒",
    "T50n2060_020:0605c02": "虛懷鶴望。大業六年。辭還本寺。門侶雲結",
    "T50n2060_020:0605c03": "請道如山。隋季不靜。巖穴丘陵移居汲郡",
    "T50n2060_020:0605c04": "之隆善寺。及皇運大昌天下無事。又與門",
    "T50n2060_020:0605c05": "人修緝舊所。遂使松門石棟巖室風&#x7ABB;並",
    "T50n2060_020:0605c06": "得經綸更新雲構。曾於廊下言及幽微。沙",
    "T50n2060_020:0605c07": "彌伏階密聽。空中聲曰。何忽沙彌在此伏",
    "T50n2060_020:0605c08": "聽。懼驚起。又被打擊。經宿乃甦。其感靈祥",
    "T50n2060_020:0605c09": "如此例也。以貞觀二十一年冬初。終於所",
    "T50n2060_020:0605c10": "止。春秋九十有三。初未終前忽有異香。縈",
    "T50n2060_020:0605c11": "於巖室氛氳三日。眾不測。恰終香歇。以其",
    "T50n2060_020:0605c12": "月十七日。葬州北十里圓岡之陽。",
    "T50n2060_020:0605c13": "[0605c13] 釋法嚮。姓李。揚州海陵葛岡人。形長八尺。",
    "T50n2060_020:0605c14": "儀貌魁傑眉目秀異。立性威嚴言不妄發。",
    "T50n2060_020:0605c15": "足下有黑子圓淨分明。相者曰。長為軍將。",
    "T50n2060_020:0605c16": "仍有重名於天下也。年十六辭親出家。即",
    "T50n2060_020:0605c17": "事精苦與人卓異。尼嫗參禮未嘗與言。戒",
    "T50n2060_020:0605c18": "行清淨誦法華通。攝山栖霞寺恭禪師。住",
    "T50n2060_020:0605c19": "法後賢眾所歸仰。承名延致於寺側立法",
    "T50n2060_020:0605c20": "華堂。行智者法華懺。嚮依法行。三七專注",
    "T50n2060_020:0605c21": "大獲瑞應。知而不言。恭既入京嚮還江北。",
    "T50n2060_020:0605c22": "海陵寧海二縣。各延供養。隋末海陵大寧",
    "T50n2060_020:0605c23": "寺僧智喜。開房延入。於中靜坐。晝臥驚起",
    "T50n2060_020:0605c24": "曰。火發。喜四出顧視了無。嚮曰。吾患耳妄",
    "T50n2060_020:0605c25": "聞耶。明日晝驚。如此三度遂東還寧海。去",
    "T50n2060_020:0605c26": "後李子通賊破縣燒寺。如所告焉。大蟲傷",
    "T50n2060_020:0605c27": "害日數十人。乃設禳災大齋。忽有一虎入",
    "T50n2060_020:0605c28": "堂。搏一人將去。嚮逐後喚住何造次。今為",
    "T50n2060_020:0605c29": "檀越設齋。可放此人。依言即放。諸虎大集。",
    "T50n2060_020:0606a01": "以杖扣頭為說法。於是相隨遠去。又欲往",
    "T50n2060_020:0606a02": "天台尋智者古&#x8FF9;。謂弟子曰。吾雖欲至天",
    "T50n2060_020:0606a03": "台而不達在江南一山中。西北望見一城。",
    "T50n2060_020:0606a04": "及過江至江陰縣。道俗留連於縣東南山",
    "T50n2060_020:0606a05": "起寺。號曰定山。便經年稔。後天下漸安。又",
    "T50n2060_020:0606a06": "還海陵鹽亭。百姓留之。有小孤山出地百",
    "T50n2060_020:0606a07": "仞。四面無草木。於前立寺名為正見。處之。",
    "T50n2060_020:0606a08": "貞觀四年冬初。謂門人曰。吾與汝別。近夢",
    "T50n2060_020:0606a09": "惡將不起矣。遂臥二十日。忽起索湯。盥浴",
    "T50n2060_020:0606a10": "剃髮自辰至酉。面西而終。年七十八。將終",
    "T50n2060_020:0606a11": "謂弟子曰。吾願以身施諸鳥獸。此無林木。",
    "T50n2060_020:0606a12": "食若不盡穢人眼目。可埋山西南。及依往",
    "T50n2060_020:0606a13": "埋。掘便值石。盤薄無由。又更試掘遂得一",
    "T50n2060_020:0606a14": "處。凹陷石上恰得容身。因厝中置塔其上。",
    "T50n2060_020:0606a15": "嚮生常日投陀林野馴伏猛獸。觀想西方",
    "T50n2060_020:0606a16": "口唱南無佛。不多說法。隨緣一兩句。有災",
    "T50n2060_020:0606a17": "祥者令避。託以夢想所見。貞觀二年。有常",
    "T50n2060_020:0606a18": "洲人。往幽洲見一女人。問海陵嚮禪師健",
    "T50n2060_020:0606a19": "不。又問識耶。答不識。女人以烏絲布頭巾",
    "T50n2060_020:0606a20": "用寄嚮師。此人遇患經年不至。嚮預知之。",
    "T50n2060_020:0606a21": "每歎息那不至耶。人至江陰附頭巾。與海",
    "T50n2060_020:0606a22": "陵人將至其處。乃令弟子逆之。恰至門首。",
    "T50n2060_020:0606a23": "相值以巾付還。嚮得巾執玩。咨嗟裂破付",
    "T50n2060_020:0606a24": "弟子。人得一片。有不得者。貞觀三年。天下",
    "T50n2060_020:0606a25": "大括義寧私度。不出者斬。聞此咸畏。得頭",
    "T50n2060_020:0606a26": "巾者並依還俗。其不得者現今出家。其年",
    "T50n2060_020:0606a27": "大雪深數尺。告弟子曰。吾須新菜。弟子曰。",
    "T50n2060_020:0606a28": "雪深叵得。曰上山求之可有。如言上山數",
    "T50n2060_020:0606a29": "里至一樹下皆是青菜。取之而返。預知皆",
    "T50n2060_020:0606b01": "如此也。",
    "T50n2060_020:0606b02": "[0606b02] 釋道信。姓司馬。未詳何人。初七歲時經事",
    "T50n2060_020:0606b03": "一師。戒行不純。信每陳諫。以不見從密懷",
    "T50n2060_020:0606b04": "齋檢。經於五載而師不知。又有二僧莫知",
    "T50n2060_020:0606b05": "何來。入舒州[山*完]公山靜修禪業。聞而往赴",
    "T50n2060_020:0606b06": "便蒙授法。隨逐依學遂經十年。師往羅浮",
    "T50n2060_020:0606b07": "不許相逐。但於後住必大弘益。國訪賢良",
    "T50n2060_020:0606b08": "許度出家。因此附名住吉州寺。被賊圍城",
    "T50n2060_020:0606b09": "七十餘日。城中乏水人皆困弊。信從外入",
    "T50n2060_020:0606b10": "井水還復。刺史叩頭。賊何時散。信曰。但念",
    "T50n2060_020:0606b11": "般若。乃令合城同時合聲。須臾外賊見城",
    "T50n2060_020:0606b12": "四角。大人力士威猛絕倫。思欲得見刺史。",
    "T50n2060_020:0606b13": "告曰。欲見大人可自入城。群賊即散。既見",
    "T50n2060_020:0606b14": "平定欲往衡岳。路次江洲。道俗留止廬山",
    "T50n2060_020:0606b15": "大林寺。雖經賊盜又經十年。蘄州道俗請",
    "T50n2060_020:0606b16": "度江北黃梅縣眾造寺。依然山行。遂見雙",
    "T50n2060_020:0606b17": "&#x5CEF;有好泉石。即住終志。當夜大有猛獸來",
    "T50n2060_020:0606b18": "繞。並為授歸戒。授已令去。自入山來三十",
    "T50n2060_020:0606b19": "餘載。諸州學道無遠不至。刺史崔義玄。聞",
    "T50n2060_020:0606b20": "而就禮。臨終語弟子弘忍。可為吾造塔。命",
    "T50n2060_020:0606b21": "將不久。又催急成。又問中未。答欲至中。眾",
    "T50n2060_020:0606b22": "人曰。和尚可不付囑耶。曰生來付囑不少。",
    "T50n2060_020:0606b23": "此語纔了奄爾便絕。于時山中五百餘人。",
    "T50n2060_020:0606b24": "並諸州道俗。忽見天地闇冥。遶住三里樹",
    "T50n2060_020:0606b25": "木葉白。房側梧桐樹曲枝向房。至今曲處",
    "T50n2060_020:0606b26": "皆枯。即永徽二年閏九月四日也。春秋七",
    "T50n2060_020:0606b27": "十有二。至三年弟子弘忍等。至塔開看端",
    "T50n2060_020:0606b28": "坐如舊。即移往本處。于今若存。",
    "T50n2060_020:0606b29": "[0606b29] 釋惠明。姓王。杭州人。少出家。遊道無定",
    "T50n2060_020:0606c01": "所。時越州敏法師。聚徒揚化遠近奔隨。明",
    "T50n2060_020:0606c02": "於法席二十五年。眾侶千僧解玄第一。持",
    "T50n2060_020:0606c03": "衣大布二十餘載。時共目之青布明也。翹",
    "T50n2060_020:0606c04": "勇果敢策勤無偶。後至蔣州巖禪師所。一",
    "T50n2060_020:0606c05": "經十年諮請禪法在山禪念。經雪路塞七",
    "T50n2060_020:0606c06": "日不食。念言。我聞不食七日便死。今明知",
    "T50n2060_020:0606c07": "業也。若業自在可試知之。以繩自懸於高",
    "T50n2060_020:0606c08": "崖。怳怳如人割斷。因落崖底。如人擎置一",
    "T50n2060_020:0606c09": "無所損。復至荊州四望山頭陀。二虎交&#x9B2A;",
    "T50n2060_020:0606c10": "自往分解。冬夏一服行止形俱。所去無戀。",
    "T50n2060_020:0606c11": "即經所謂如鳥凌空。喻斯人矣。誦思益經",
    "T50n2060_020:0606c12": "依經作業。近龍朔年。從南山出至京遊觀。",
    "T50n2060_020:0606c13": "與其言論無得為先。不久旋返云往江曲。"
}