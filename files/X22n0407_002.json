{
    "X22n0407_002:0282b13": "佛說觀無量壽佛經疏妙宗鈔會本卷第二",
    "X22n0407_002:0282b14": "日東　沙門　實觀　分會",
    "X22n0407_002:0282b15": "【鈔】二釋說字二初牒釋。",
    "X22n0407_002:0282b16": "【疏】說者悅所懷也。",
    "X22n0407_002:0282b17": "【鈔】悅是暢悅懷是心懷若就此經即是如來久修",
    "X22n0407_002:0282b18": "久證念佛三昧蘊之在懷今機扣發說之乃暢昔",
    "X22n0407_002:0282b19": "之所懷。○二即十下示相據今之說正在念佛次",
    "X22n0407_002:0282b20": "文委示今不預陳故且通塗明其說相文二初明",
    "X22n0407_002:0282b21": "所說法相。",
    "X22n0407_002:0282b22": "【疏】即十二部經八萬法藏六度四等一切法門。",
    "X22n0407_002:0282b23": "【鈔】十二部經總明說相謂或作長行說或作重頌",
    "X22n0407_002:0282b24": "說或作未曾有說或作無問自說說等若八萬法",
    "X22n0407_002:0282c01": "藏乃具示所說種種法門合云四千且舉大數然",
    "X22n0407_002:0282c02": "應了知有多八萬且約四諦示諸八萬若言八萬",
    "X22n0407_002:0282c03": "法藏即苦諦八萬塵勞即集諦八萬對法門八萬",
    "X22n0407_002:0282c04": "三昧門八萬陀羅尼皆道諦八萬波羅蜜即滅諦",
    "X22n0407_002:0282c05": "今雖示一義已兼三以法藏名是蘊聚義判屬苦",
    "X22n0407_002:0282c06": "諦復由蘊義兼得三諦蓋四名言不離陰故如俱",
    "X22n0407_002:0282c07": "舍云牟尼說法蘊數有八十千彼體語或名是色",
    "X22n0407_002:0282c08": "行蘊攝故十二八萬俱通小衍或云小乘唯有九",
    "X22n0407_002:0282c09": "部大則十二或云小有十二大唯九部或云大小",
    "X22n0407_002:0282c10": "皆有十二六度四等雖在大乘亦通三藏事度菩",
    "X22n0407_002:0282c11": "薩然其名數四教皆同須就所詮真中二理定其",
    "X22n0407_002:0282c12": "權實復論四種能趣觀行用簡偏圓使寶渚化城",
    "X22n0407_002:0282c13": "迃直不濫。○二又於下明能說善巧二初於一法",
    "X22n0407_002:0282c14": "一門明四悉。",
    "X22n0407_002:0282c15": "【疏】又於一法中作四門分別於一一門巧作四悉",
    "X22n0407_002:0282c16": "檀利益聞者歡喜讚用受行信戒進念而得開發",
    "X22n0407_002:0282c17": "貪恚愚癡豁爾氷消革凡成聖入法流水或三二",
    "X22n0407_002:0282c18": "一益若都無益則樂默然。",
    "X22n0407_002:0282c19": "【鈔】上之所列八萬等法既通四教即是生滅八萬",
    "X22n0407_002:0282c20": "無生八萬無量八萬無作八萬如生滅八萬趣舉",
    "X22n0407_002:0282c21": "一法須開四門四門假人同皆叵得若其實法四",
    "X22n0407_002:0282c22": "義不同約有門說念念無常如燈焰焰約空門說",
    "X22n0407_002:0282c23": "三假浮虗猶如雲霧雙亦門說二相從容雙非門",
    "X22n0407_002:0282c24": "說二相俱捨四中一門機生熟故四悉被之為未",
    "X22n0407_002:0283a01": "種者作世界說令其樂欲讚用受行為已種者用",
    "X22n0407_002:0283a02": "中二悉善根未發作為人說令起宿善信戒進念",
    "X22n0407_002:0283a03": "惡未破者必對治說令其三毒豁爾氷消為已熟",
    "X22n0407_002:0283a04": "者第一義說令得契真革凡成聖佛智鑑機說之",
    "X22n0407_002:0283a05": "必中知不入理令得三益知不破惑令得二益無",
    "X22n0407_002:0283a06": "善可發作世界說但生歡喜若全無益佛則不說。",
    "X22n0407_002:0283a07": "○二若一下例諸法諸門示四悉。",
    "X22n0407_002:0283a08": "【疏】若一機扣聖於一門施四益者餘三門亦如是",
    "X22n0407_002:0283a09": "為一緣說一法既爾諸緣諸法亦如是。",
    "X22n0407_002:0283a10": "【鈔】上明一門被機四悉餘之三門被機亦爾八萬",
    "X22n0407_002:0283a11": "中一四門四悉被機既爾其餘諸法四門四悉被",
    "X22n0407_002:0283a12": "機亦然一教八萬門悉既然三教亦爾八萬法藏",
    "X22n0407_002:0283a13": "例於塵勞及對治門三昧總持波羅蜜等一一八",
    "X22n0407_002:0283a14": "萬法法四教教教四門門門四悉其十二部六度",
    "X22n0407_002:0283a15": "四等準此可知以此略明佛說之相。○三釋觀字",
    "X22n0407_002:0283a16": "即所說也上十二部八萬等法豈非所說然是泛",
    "X22n0407_002:0283a17": "舉顯於能說下無量壽及今觀字的是此經所說",
    "X22n0407_002:0283a18": "義也釋觀分二初牒釋雙標。",
    "X22n0407_002:0283a19": "【疏】觀者觀也有次第三觀一心中三觀。",
    "X22n0407_002:0283a20": "【鈔】牒起觀(平聲)字以觀(去聲)釋之乃用觀法觀於勝境",
    "X22n0407_002:0283a21": "若非觀法將何觀之撮經所詮立茲題目經明十",
    "X22n0407_002:0283a22": "六以為能觀今釋題名唯論三觀經文是別題是",
    "X22n0407_002:0283a23": "總名總總於別別別於總若也立題收文不盡則",
    "X22n0407_002:0283a24": "不能應篇章之式故知今立三觀釋觀乃是經文",
    "X22n0407_002:0283b01": "十六觀體若就十六各各示於三觀相者其文繁",
    "X22n0407_002:0283b02": "廣故於釋題總而示之令其修者以茲觀法入十",
    "X22n0407_002:0283b03": "六門則境境皆三心心絕玅四依被物言簡意周",
    "X22n0407_002:0283b04": "雙標次第及以一心二三觀者此乃以次顯於不",
    "X22n0407_002:0283b05": "次不融別觀無以明圓如止觀中皆用思議顯不",
    "X22n0407_002:0283b06": "思議。○二從假下據教雙釋二初次第三觀二初",
    "X22n0407_002:0283b07": "列名指經。",
    "X22n0407_002:0283b08": "【疏】從假入空觀亦名二諦觀從空入假觀亦名平",
    "X22n0407_002:0283b09": "等觀二空觀為方便得入中道第一義諦觀心心",
    "X22n0407_002:0283b10": "寂滅自然流入薩婆若海此名出瓔珞經。",
    "X22n0407_002:0283b11": "【鈔】所列諸名釋中自見。○二今釋下釋相結果依",
    "X22n0407_002:0283b12": "前列名釋三觀相。",
    "X22n0407_002:0283b13": "【疏】今釋其意假是虗妄俗諦也空是審實真諦也",
    "X22n0407_002:0283b14": "今欲去俗歸真故言從假入空觀假是入空之詮",
    "X22n0407_002:0283b15": "先須觀假知假虗妄而得會真故言二諦觀此觀",
    "X22n0407_002:0283b16": "若成即證一切智也。",
    "X22n0407_002:0283b17": "【鈔】第一空觀而有二名假是等者見思取境無而",
    "X22n0407_002:0283b18": "謂有虗假凡俗知虗名諦二空之理是審實法知",
    "X22n0407_002:0283b19": "實名諦不究俗虗莫知真實要須照假方得入空",
    "X22n0407_002:0283b20": "是故名曰從假入空又假是等者迷世俗時謂虗",
    "X22n0407_002:0283b21": "是實則二俱不諦若悟俗虗必知真實則二俱諦",
    "X22n0407_002:0283b22": "故復得名二諦觀也此觀等者修觀名因證智名",
    "X22n0407_002:0283b23": "果釋論三智為易解故分屬三人故以聲聞對一",
    "X22n0407_002:0283b24": "切智即空觀果當於別教十住位也。",
    "X22n0407_002:0283c01": "【疏】從空入假觀者若住於空與二乘何異不成佛",
    "X22n0407_002:0283c02": "法不益眾生是故觀空不住於空而入於假知病",
    "X22n0407_002:0283c03": "識藥應病授藥令得服行故名從空入假觀而言",
    "X22n0407_002:0283c04": "平等者望前稱平等前破假用空今破空用假破",
    "X22n0407_002:0283c05": "用既均故言平等觀此觀成時證道種智。",
    "X22n0407_002:0283c06": "【鈔】第二假觀亦有二名先斥住空墮二乘地若修",
    "X22n0407_002:0283c07": "假觀能成佛法能益眾生觀空欲作入中方便故",
    "X22n0407_002:0283c08": "於空智證而不住三界惑著須蕩令空諸法因緣",
    "X22n0407_002:0283c09": "須究本末見思重數如塵若沙以大悲心徧觀徧",
    "X22n0407_002:0283c10": "學名為知病諸法諸門破性破相一一對治無不",
    "X22n0407_002:0283c11": "諳練是名識藥隨惑淺深知機生熟神通駭動智",
    "X22n0407_002:0283c12": "辯宣揚四悉當宜各令獲益如此授藥方肯服行",
    "X22n0407_002:0283c13": "皆由證空能入此假故此觀名從空入假而言等",
    "X22n0407_002:0283c14": "者前除見愛破假用空今遣塵沙破空用假於空",
    "X22n0407_002:0283c15": "於假各一破用前後相望至今均等故復名為平",
    "X22n0407_002:0283c16": "等觀也此觀等者若依釋論以菩薩人對道種智",
    "X22n0407_002:0283c17": "即假觀果位在十行。○二空下第三中觀。",
    "X22n0407_002:0283c18": "【疏】二空為方便者初觀空生死次觀空涅槃此之",
    "X22n0407_002:0283c19": "二空為雙遮之方便初觀用空次觀用假此之二",
    "X22n0407_002:0283c20": "用為雙照之方便心心歸趣入薩婆若海雙照二",
    "X22n0407_002:0283c21": "諦也此觀成時證一切種智是為次第三觀也。",
    "X22n0407_002:0283c22": "【鈔】初雙標初觀空生死者別人初心信今知覺本",
    "X22n0407_002:0283c23": "是常住中道佛性從教道故名為但中唯善唯淨",
    "X22n0407_002:0283c24": "不具染惡雖無染惡其性靈知強覺忽生境界斯",
    "X22n0407_002:0284a01": "現分別境相執著我人不昧之知邪思邪見現前",
    "X22n0407_002:0284a02": "染惡既非性具皆是隨緣變造而有是變造故非",
    "X22n0407_002:0284a03": "性本然是故見思不即中道定須破故即義不成",
    "X22n0407_002:0284a04": "故不得云唯愛唯見唯色唯香設欲修中能所不",
    "X22n0407_002:0284a05": "絕故修空為正中觀為傍何者心既著有須別緣",
    "X22n0407_002:0284a06": "空破茲愛見所觀之空是二乘法既非性具乃是",
    "X22n0407_002:0284a07": "別修空非畢竟是故空觀但空生死次觀空涅槃",
    "X22n0407_002:0284a08": "者生死之有雖已破除心又著空須別緣假破此",
    "X22n0407_002:0284a09": "空著假是建立是菩薩法非性具故亦是別修能",
    "X22n0407_002:0284a10": "蕩空著名空涅槃此之等者前空生死見思惑忘",
    "X22n0407_002:0284a11": "次空涅槃塵沙惑盡二惑既盡心無偏著是故得",
    "X22n0407_002:0284a12": "為雙遮方便初觀等者復因次第用於二觀觀其",
    "X22n0407_002:0284a13": "二諦是故得為雙照方便方便立已圓觀可修於",
    "X22n0407_002:0284a14": "十向中即以所顯中道佛性而為能觀中道之觀",
    "X22n0407_002:0284a15": "諦觀不二惑智一如三觀圓融是無作行故得自",
    "X22n0407_002:0284a16": "然入薩婆若此觀之果名一切種智位在初地。○",
    "X22n0407_002:0284a17": "二一心三觀斯乃稱性而觀絕待而照蓋一切法",
    "X22n0407_002:0284a18": "性是法身般若解脫如伊字三點三非孤立一一",
    "X22n0407_002:0284a19": "圓具舉一即三乃以三德而為三諦般若是真解",
    "X22n0407_002:0284a20": "脫是俗法身是中德既不縱不橫諦乃絕思絕議",
    "X22n0407_002:0284a21": "此是佛之所諦今以此諦而為所觀諦既即一而",
    "X22n0407_002:0284a22": "三觀豈前後而照故依玅諦以立觀門即於一心",
    "X22n0407_002:0284a23": "而修三觀此觀觀法能所雙絕況無量壽佛本修",
    "X22n0407_002:0284a24": "此觀成就三身法報泯然真應融即非茲玅觀寧",
    "X22n0407_002:0284b01": "顯玅身化主若斯徒眾亦爾正報既玅依報豈麤",
    "X22n0407_002:0284b02": "故十六境皆須玅觀此文為三初依智論釋二初",
    "X22n0407_002:0284b03": "釋相二初約法釋。",
    "X22n0407_002:0284b04": "【疏】一心三觀者此出釋論論云三智實在一心中",
    "X22n0407_002:0284b05": "得秪一觀而三觀觀於一諦而三諦故名一心三",
    "X22n0407_002:0284b06": "觀。",
    "X22n0407_002:0284b07": "【鈔】三智即前次第所明一切智道種智一切種智",
    "X22n0407_002:0284b08": "令易解故分屬三人剋性圓論三智實在一心中",
    "X22n0407_002:0284b09": "得三智是果三觀是因果在一心因豈前後因果",
    "X22n0407_002:0284b10": "不二方曰圓修故舉智後即明三觀只一觀而三",
    "X22n0407_002:0284b11": "觀者趣舉一觀即具三觀舉一空觀假中亦空三",
    "X22n0407_002:0284b12": "觀悉能蕩相著故舉一假觀中空亦假三觀皆有",
    "X22n0407_002:0284b13": "立法義故舉一中觀空假亦中三觀當處皆絕待",
    "X22n0407_002:0284b14": "故若知三觀只在一心則一一觀任運具三也觀",
    "X22n0407_002:0284b15": "於一諦而三諦者諦觀名別其體不殊全諦發觀",
    "X22n0407_002:0284b16": "觀還照諦既無別體以何義故立諦立觀若欲分",
    "X22n0407_002:0284b17": "別就三因說性三為諦修三為觀性了是真性緣",
    "X22n0407_002:0284b18": "是俗正是中諦不是了因非大真諦俗中亦然此",
    "X22n0407_002:0284b19": "之三諦方與三觀體性不殊頑空為真與觀體別",
    "X22n0407_002:0284b20": "俗中亦爾三觀互具者蓋性三本融全性成修此",
    "X22n0407_002:0284b21": "之謂矣。○二類如下引類釋。",
    "X22n0407_002:0284b22": "【疏】類如一心而有生住滅如此三相在一心中。",
    "X22n0407_002:0284b23": "【鈔】以有為法類無為性一剎那心初生即滅兩間",
    "X22n0407_002:0284b24": "名住不無三相而在一心三相無常尚居促念三",
    "X22n0407_002:0284c01": "觀稱性無作無生具於一心其義何爽。○二此觀",
    "X22n0407_002:0284c02": "下結果。",
    "X22n0407_002:0284c03": "【疏】此觀成時證一心三智亦名一切種智寂滅相",
    "X22n0407_002:0284c04": "種種行類相貌皆知也寂滅相者是雙亡之力種",
    "X22n0407_002:0284c05": "種相貌皆知者雙照之力也。",
    "X22n0407_002:0284c06": "【鈔】不明智果觀法無歸故示觀成惑滅理顯豁然",
    "X22n0407_002:0284c07": "玅證三種智慧實在一心或具論三智或從勝說",
    "X22n0407_002:0284c08": "只但名為一切種智寂滅等者論自解釋一切種",
    "X22n0407_002:0284c09": "智雙寂二邊無明之相雙照二諦種種行類始自",
    "X22n0407_002:0284c10": "初心圓修三觀玅觀中道念念雙忘而即二邊念",
    "X22n0407_002:0284c11": "念雙照一心三觀法爾如然今入分真本智顯發",
    "X22n0407_002:0284c12": "全由始行亡照之功。○二引中論證。",
    "X22n0407_002:0284c13": "【疏】中論云因緣所生法即空即假即中釋論云三",
    "X22n0407_002:0284c14": "智實在一心中得即此意也。",
    "X22n0407_002:0284c15": "【鈔】論云因緣所生法我說即是空亦名為假名亦",
    "X22n0407_002:0284c16": "名中道義論通衍三今證圓觀觀所對法豈有不",
    "X22n0407_002:0284c17": "從因緣生者今修圓觀必先解知能生因緣及所",
    "X22n0407_002:0284c18": "生法皆不思議方於此境觀空假中又須了知玅",
    "X22n0407_002:0284c19": "諦玅觀悉是能觀因緣所生陰等諸境皆是所觀",
    "X22n0407_002:0284c20": "前且直云觀於一諦而三諦須知於陰等境觀一",
    "X22n0407_002:0284c21": "諦等也勿守略文須尋觀義又不可謂先解所觀",
    "X22n0407_002:0284c22": "不思議故便不得言陰及無明何者本說因緣及",
    "X22n0407_002:0284c23": "所生法是不思議若非無明何名因緣若非陰等",
    "X22n0407_002:0284c24": "何名所生有人見釋心法玅云心法在因約迷以",
    "X22n0407_002:0285a01": "說佛法在果約悟以說輙便難云心法稱玅何得",
    "X22n0407_002:0285a02": "是迷良由此人不知所以解迷是玅方曰圓人如",
    "X22n0407_002:0285a03": "論苦集稱為無作及十二因緣名不思議豈不得",
    "X22n0407_002:0285a04": "云不思議無明人雖解玅法體是迷不知理即一",
    "X22n0407_002:0285a05": "向在迷玅覺一向屬解中間四位迷解共俱名字",
    "X22n0407_002:0285a06": "即人若不觀迷何處用觀等覺之位若不破迷寧",
    "X22n0407_002:0285a07": "登玅覺以上上智斷下下惑惑非迷耶人之多僻",
    "X22n0407_002:0285a08": "其類實繁釋論三智已如前釋。○三此觀下約玅",
    "X22n0407_002:0285a09": "結示。",
    "X22n0407_002:0285a10": "【疏】此觀微玅即一而三即三而一一觀一切觀一",
    "X22n0407_002:0285a11": "切觀一觀非一非一切如此之觀攝一切觀也。",
    "X22n0407_002:0285a12": "【鈔】初一句總歎微玅次二句約三一歎玅一不定",
    "X22n0407_002:0285a13": "一一即是三三不定三三即是一釋論以不決定",
    "X22n0407_002:0285a14": "解不可思議次三句對十六歎玅上明一三融即",
    "X22n0407_002:0285a15": "總一玅觀也即此一觀徧入諸門名一觀一切觀",
    "X22n0407_002:0285a16": "雖入諸門只一玅觀名一切觀一觀觀若定一莫",
    "X22n0407_002:0285a17": "入多門觀若定多不可為一實不可以一多思議",
    "X22n0407_002:0285a18": "故云非一非一切後二句結示雖非一多能攝一",
    "X22n0407_002:0285a19": "切是故十六無非玅觀。○四釋無量壽正示三觀",
    "X22n0407_002:0285a20": "所觀境也前明三觀且以三德及以三因而為諦",
    "X22n0407_002:0285a21": "境蓋示所觀融即用顯能觀絕玅須知性中三德",
    "X22n0407_002:0285a22": "體是諸佛三身即此三德三身為我一心三觀若",
    "X22n0407_002:0285a23": "不然者則觀外有佛境不即心何名圓宗絕待之",
    "X22n0407_002:0285a24": "觀亦可彌陀三身以為法身我之三觀以為般若",
    "X22n0407_002:0285b01": "觀成見佛即是解脫舉一具三如新伊字觀佛既",
    "X22n0407_002:0285b02": "爾觀諸依正理非異塗此意不明非今觀佛釋此",
    "X22n0407_002:0285b03": "為二初牒名從梵。",
    "X22n0407_002:0285b04": "【疏】無量壽者天竺稱阿彌陀。",
    "X22n0407_002:0285b05": "【鈔】無量壽者已是華言天竺梵語稱阿彌陀。○二",
    "X22n0407_002:0285b06": "佛本下從真出俗二初約本無三標無量壽乃以",
    "X22n0407_002:0285b07": "無量而為其量是則題中已言壽量壽量依身乃",
    "X22n0407_002:0285b08": "成二義故約三義而論有無。",
    "X22n0407_002:0285b09": "【疏】佛本無身無壽亦無於量。",
    "X22n0407_002:0285b10": "【鈔】所言佛者究竟覺也理智既極始本兩忘無相",
    "X22n0407_002:0285b11": "無名不可說示寧得立其身及壽量。○二隨順下",
    "X22n0407_002:0285b12": "隨世俱立二初列三身各三。",
    "X22n0407_002:0285b13": "【疏】隨順世間而論三身亦隨順世間而論三壽亦",
    "X22n0407_002:0285b14": "隨順世間而論三量。",
    "X22n0407_002:0285b15": "【鈔】據究竟覺第一義諦則不可言身及壽量為度",
    "X22n0407_002:0285b16": "生故乃順世間立名立相故說三身及三壽量是",
    "X22n0407_002:0285b17": "則真佛無三隨世故有然須了知有無之意言佛",
    "X22n0407_002:0285b18": "本無身無壽量者但無有相隨情之三非無性具",
    "X22n0407_002:0285b19": "微玅身等是故真佛究竟一切淨穢法門若一向",
    "X22n0407_002:0285b20": "無何異小乘所詮真理故真無俗有真有俗無皆",
    "X22n0407_002:0285b21": "是悉檀不可偏執今文意者蓋立三身釋無量壽",
    "X22n0407_002:0285b22": "恐執定有是故先言佛本無三隨世說有得此意",
    "X22n0407_002:0285b23": "已分別三身三壽三量則無滯也。○二法身下釋",
    "X22n0407_002:0285b24": "三身三義二初約義分別二據理融即以有次文",
    "X22n0407_002:0285c01": "盡理融即故今且約修二性一一塗分別初自為",
    "X22n0407_002:0285c02": "三初法身二初別釋三。",
    "X22n0407_002:0285c03": "【疏】法身者師軌法性還以法性為身此身非色質",
    "X22n0407_002:0285c04": "亦非心智非陰界入之所攝持強指法性為法身",
    "X22n0407_002:0285c05": "耳。",
    "X22n0407_002:0285c06": "【鈔】初法身者師軌釋法捨通從別通則生佛俱軌",
    "X22n0407_002:0285c07": "法性然其九界雖軌而違如人依師不順師教唯",
    "X22n0407_002:0285c08": "有諸佛從初發心軌法而修今能究竟冥合法性",
    "X22n0407_002:0285c09": "故大經云諸佛所師所謂法也以法常故諸佛亦",
    "X22n0407_002:0285c10": "常順法性故名法為師實非所師與能體別故即",
    "X22n0407_002:0285c11": "所師法而為其身雖名為身已出五陰故非色質",
    "X22n0407_002:0285c12": "及非心智色是初陰心智即四陰既其非陰亦非",
    "X22n0407_002:0285c13": "入界故非三科任持攝屬此則已簡分段變易以",
    "X22n0407_002:0285c14": "二生死陰等攝故亦可色質簡應心智簡報三科",
    "X22n0407_002:0285c15": "簡因既非此等何以狀名為物機故強指法性名",
    "X22n0407_002:0285c16": "為法身。○二法性下壽。",
    "X22n0407_002:0285c17": "【疏】法性壽者非報得命根亦無連持強指不遷不",
    "X22n0407_002:0285c18": "變名之為壽。",
    "X22n0407_002:0285c19": "【鈔】連持之壽親依命根今法性壽非識息煖報得",
    "X22n0407_002:0285c20": "命根亦非三事連持之壽為物顯德乃指法性非",
    "X22n0407_002:0285c21": "八相遷非九世易強名為壽。○三此壽下量。",
    "X22n0407_002:0285c22": "【疏】此壽非長量亦非短量無延無促強指法界同",
    "X22n0407_002:0285c23": "虗空量。",
    "X22n0407_002:0285c24": "【鈔】壽之分量合論長短及以延促今法性壽實無",
    "X22n0407_002:0286a01": "此等分量之相此則通簡若別簡者長是報佛短",
    "X22n0407_002:0286a02": "是眾生能延能促即是應身非此等量為成觀故",
    "X22n0407_002:0286a03": "強指法壽同虗空量。○二此即下總示。",
    "X22n0407_002:0286a04": "【疏】此即非身之身無壽之壽不量之量也。",
    "X22n0407_002:0286a05": "【鈔】法性三義非陰聚身非報得壽非長短量強於",
    "X22n0407_002:0286a06": "法性說身說壽說量故也。○二報身二初稱法有",
    "X22n0407_002:0286a07": "報二初引經。",
    "X22n0407_002:0286a08": "【疏】報身者修行所感法華云久修業所得涅槃云",
    "X22n0407_002:0286a09": "大般涅槃修道得故。",
    "X22n0407_002:0286a10": "【鈔】報即酬報也修行是因感於玅報而酬因也法",
    "X22n0407_002:0286a11": "華證智德經云慧光照無量久修業所得大般涅",
    "X22n0407_002:0286a12": "槃證斷德也此二果德酬答修因是故名報。○二",
    "X22n0407_002:0286a13": "如如下釋相。",
    "X22n0407_002:0286a14": "【疏】如如智照如如境菩提智慧與法性相應相冥",
    "X22n0407_002:0286a15": "相應者如函蓋相應相冥者如水乳相冥。",
    "X22n0407_002:0286a16": "【鈔】感報之時其相何似故以一法二喻顯之如名",
    "X22n0407_002:0286a17": "不異所觀差別不名如境智外有境不名如智各",
    "X22n0407_002:0286a18": "二如者境如如智智如如境此之境智故得應冥",
    "X22n0407_002:0286a19": "智慧名通故以果覺菩提簡之即是無上菩提之",
    "X22n0407_002:0286a20": "智與法性境相應相冥先舉函蓋喻其相應恐謂",
    "X22n0407_002:0286a21": "函蓋雖際畔相當終存兩相故重舉水乳以喻相",
    "X22n0407_002:0286a22": "冥令知始本同是覺性其體泯然正同水乳則顯",
    "X22n0407_002:0286a23": "境外無智智外無境水乳可見。○二法身下於報",
    "X22n0407_002:0286a24": "立三即身壽量也三中一一言法身者報智所冥",
    "X22n0407_002:0286b01": "離法無報故初身。",
    "X22n0407_002:0286b02": "【疏】法身非身非不身智既應冥亦非身非不身強",
    "X22n0407_002:0286b03": "名此智為報身。",
    "X22n0407_002:0286b04": "【鈔】言非身者非應佛有分齊身非不身者非報佛",
    "X22n0407_002:0286b05": "無分齊身又非身則非有非不身則非空中道法",
    "X22n0407_002:0286b06": "身乃本覺體如覺冥此能冥亦忘為成觀故強名",
    "X22n0407_002:0286b07": "報智。○二法壽下明壽。",
    "X22n0407_002:0286b08": "【疏】法壽非壽非不壽智既應冥亦非壽非不壽強",
    "X22n0407_002:0286b09": "名非壽為壽。",
    "X22n0407_002:0286b10": "【鈔】言非壽者非應同連持之壽非不壽者非報智",
    "X22n0407_002:0286b11": "不連持壽雙非二邊冥中法體強名之意同前身",
    "X22n0407_002:0286b12": "也。○二法量下明量。",
    "X22n0407_002:0286b13": "【疏】法量非量非無量智既應冥亦非量非無量強",
    "X22n0407_002:0286b14": "名無量為量也。",
    "X22n0407_002:0286b15": "【鈔】非應有量非報無量及非二邊義同身壽。○三",
    "X22n0407_002:0286b16": "應身三初明應物有三初身。",
    "X22n0407_002:0286b17": "【疏】應身者應同萬物為身也。",
    "X22n0407_002:0286b18": "【鈔】如谷答響大小隨聲如鑑現形端醜在質應萬",
    "X22n0407_002:0286b19": "物感現勝劣身。○二應同下壽。",
    "X22n0407_002:0286b20": "【疏】應同連持為壽也。",
    "X22n0407_002:0286b21": "【鈔】身既同物壽豈差機。○三應同下量。",
    "X22n0407_002:0286b22": "【疏】應同長短為量也。",
    "X22n0407_002:0286b23": "【鈔】隨宜長短示量無量。○二智與下明依二有應",
    "X22n0407_002:0286b24": "三初法。",
    "X22n0407_002:0286c01": "【疏】智與體冥能起大用。",
    "X22n0407_002:0286c02": "【鈔】智即報身體即法身此二冥合應用無方。○二",
    "X22n0407_002:0286c03": "如水下喻。",
    "X22n0407_002:0286c04": "【疏】如水銀和真金能塗諸色像。",
    "X22n0407_002:0286c05": "【鈔】真金上色須水銀和方能塗(去聲)物闕此一緣金",
    "X22n0407_002:0286c06": "無塗用。○三功德下合。",
    "X22n0407_002:0286c07": "【疏】功德和法身處處應現往。",
    "X22n0407_002:0286c08": "【鈔】報智功德契會法身隨有機處應無不往。○三",
    "X22n0407_002:0286c09": "能為下明應徧三土二初雙明報應二有量下單",
    "X22n0407_002:0286c10": "示應身。",
    "X22n0407_002:0286c11": "【疏】能為身非身能為常壽為無常壽能為無量能",
    "X22n0407_002:0286c12": "為有量。",
    "X22n0407_002:0286c13": "【鈔】初義者上所說報但論冥法即自受用也今明",
    "X22n0407_002:0286c14": "垂應以他受用常住之應對於生身無常之應示",
    "X22n0407_002:0286c15": "二迹用是故雙明身等身即生身有分齊相故名",
    "X22n0407_002:0286c16": "為身非身是報無分齊相故曰非身小般若云佛",
    "X22n0407_002:0286c17": "說非身是名大身大身者乃他受用身也無分齊",
    "X22n0407_002:0286c18": "身其壽則常故無量也有分齊身壽則無常故有",
    "X22n0407_002:0286c19": "量也此二應用乃依真中二理而住機依事業二",
    "X22n0407_002:0286c20": "識而見住理廣如金光疏說二識委在起信論明",
    "X22n0407_002:0286c21": "論意要在事識見則取色分齊故名應佛業識見",
    "X22n0407_002:0286c22": "則離分齊相故是報身此義至後釋觀佛觀鈔中",
    "X22n0407_002:0286c23": "辯之行者須知常身無量通應三土無常有量但",
    "X22n0407_002:0286c24": "應同居所以者何蓋實報機分證論見他受用身",
    "X22n0407_002:0287a01": "方便土人唯稟別圓所見佛相雖小優降然匪生",
    "X22n0407_002:0287a02": "身悉是報佛若同居土具四教機稟別圓者能覩",
    "X22n0407_002:0287a03": "報佛故法華明常在靈山華嚴說法盡未來際及",
    "X22n0407_002:0287a04": "諸大乘即於應相見是法性尊特之身故知常身",
    "X22n0407_002:0287a05": "徧應三土若無常身唯應同居逗藏通機生凡夫",
    "X22n0407_002:0287a06": "善也。○次義分二初明有量二義。",
    "X22n0407_002:0287a07": "【疏】有量有二義一為無量之量二為有量之量如",
    "X22n0407_002:0287a08": "七百阿僧祗及八十等是有量之量如阿彌陀實",
    "X22n0407_002:0287a09": "有期限人天莫數是有量之無量。",
    "X22n0407_002:0287a10": "【鈔】上之所說自受用外垂三土身皆名為應其他",
    "X22n0407_002:0287a11": "受用雖就對機名之為應而是實因之所感剋復",
    "X22n0407_002:0287a12": "名為報非是差別逗機之用若論逐物隨緣參差",
    "X22n0407_002:0287a13": "長短身壽量者須就同居無常用說故今別示應",
    "X22n0407_002:0287a14": "身之相但於有量開出兩量而此兩量依於事識",
    "X22n0407_002:0287a15": "但空見故唯屬無常若依業識不空見者即此無",
    "X22n0407_002:0287a16": "常全體是常則常無常二用相即二鳥雙游也若",
    "X22n0407_002:0287a17": "上二土機息應轉亦是無常以非八相故且言常",
    "X22n0407_002:0287a18": "言七百等者首楞嚴三昧經云堅首菩薩問佛壽",
    "X22n0407_002:0287a19": "幾何佛令往東方過三萬二千佛土於莊嚴國問",
    "X22n0407_002:0287a20": "照明莊嚴自在王佛彼佛答云如釋迦壽我亦如",
    "X22n0407_002:0287a21": "是汝欲知者我壽七百阿僧祗劫堅首迴此白佛",
    "X22n0407_002:0287a22": "阿難云彼佛乃是釋迦異名雖機勝見長而七百",
    "X22n0407_002:0287a23": "猶可數故亦是有量之量若阿彌陀人天莫數故",
    "X22n0407_002:0287a24": "是有量之無量也。○二應佛下結應佛皆然。",
    "X22n0407_002:0287b01": "【疏】應佛皆為兩量逐物隨緣參差長短。",
    "X22n0407_002:0287b02": "【鈔】佛佛既皆三身圓證應身被物物壽長短豈不",
    "X22n0407_002:0287b03": "隨順各示兩量故彌陀現長亦能現短釋迦現短",
    "X22n0407_002:0287b04": "亦能現長故大論第三十六云當知釋迦文佛更",
    "X22n0407_002:0287b05": "有清淨國土如阿彌陀佛國阿彌陀佛亦有不嚴",
    "X22n0407_002:0287b06": "淨國如釋迦文佛國又第三十八云此間閻浮惡",
    "X22n0407_002:0287b07": "故釋迦壽應短餘處好故佛壽應長故涅槃二十",
    "X22n0407_002:0287b08": "二云西方去此三十二恒沙有無勝國所有莊嚴",
    "X22n0407_002:0287b09": "如安樂世界我於彼土出現於世斯皆隨逐物機",
    "X22n0407_002:0287b10": "也。○二然下據理融即。",
    "X22n0407_002:0287b11": "【疏】然此三身三壽不可並別一異即乖法體即一",
    "X22n0407_002:0287b12": "而三即三而一乃會玄文釋名竟。",
    "X22n0407_002:0287b13": "【鈔】上辯三身法是本有報約修成應論現往其言",
    "X22n0407_002:0287b14": "似縱須知報應二種之修性德本具雖是性德修",
    "X22n0407_002:0287b15": "相宛然全性起修全修在性三一冥泯思說莫窮",
    "X22n0407_002:0287b16": "不可等者如上竪論顯非並一若言性具三身壽",
    "X22n0407_002:0287b17": "量顯非別異若作並別一異之解即乖所詮圓常",
    "X22n0407_002:0287b18": "法體即一而三故不橫即三而一故不縱非縱非",
    "X22n0407_002:0287b19": "橫不可思議如此解者乃會能詮玄玅之文也。",
    "X22n0407_002:0287b20": "【鈔】二辯體前文解釋能說所說能觀所觀皆能詮",
    "X22n0407_002:0287b21": "名今辯此名所詮之體欲令學者因筌得魚尋名",
    "X22n0407_002:0287b22": "顯體尋名意在忘名顯體知無別體此乃今師釋",
    "X22n0407_002:0287b23": "名辨體之玅意也復應了知釋名是總總三法故",
    "X22n0407_002:0287b24": "三章是別別三法故是故解釋通別二名無不義",
    "X22n0407_002:0287c01": "具教行理三能說之佛既具三身所說觀境各具",
    "X22n0407_002:0287c02": "於三故云釋名總於三法體章別在法身宗用別",
    "X22n0407_002:0287c03": "當餘二教相一章分別總別今之辯體雖在一法",
    "X22n0407_002:0287c04": "一必具三故明體禮體底體達三種之義雖論三",
    "X22n0407_002:0287c05": "義但是法身中三未明餘二各三故涅槃玄云總",
    "X22n0407_002:0287c06": "唱秘藏故當其名法身攝一切法不縱不橫以當",
    "X22n0407_002:0287c07": "其體般若攝一切法如面三目以當其宗解脫攝",
    "X22n0407_002:0287c08": "一切法如三點伊以當其用如此敷演即是其教",
    "X22n0407_002:0287c09": "非但經體義成餘義亦顯(文畢)今出其意空假皆中",
    "X22n0407_002:0287c10": "故三屬體假用皆空故三屬宗中空皆假故三屬",
    "X22n0407_002:0287c11": "用用是解脫特喻三點點是文字故宗當般若特",
    "X22n0407_002:0287c12": "喻三目目能照明故法身之三特泯縱橫彰離念",
    "X22n0407_002:0287c13": "故故知釋名總於九法辯體別在法身中三然九",
    "X22n0407_002:0287c14": "不多三不為少方是圓教總別之義此自分三初",
    "X22n0407_002:0287c15": "牒起略示。",
    "X22n0407_002:0287c16": "【疏】次辯體者體是主質。",
    "X22n0407_002:0287c17": "【鈔】名傍是實體正是主名是假名體是實質一切",
    "X22n0407_002:0287c18": "名下皆有其質。○二釋論下正釋主質四初據二",
    "X22n0407_002:0287c19": "文定體。",
    "X22n0407_002:0287c20": "【疏】釋論云除諸法實相餘皆魔事大乘經以實相",
    "X22n0407_002:0287c21": "為印為經正體。",
    "X22n0407_002:0287c22": "【鈔】諸法當處不生不滅非有非空無能無所離言",
    "X22n0407_002:0287c23": "說相離名字相離心緣相離此等相名為實相無",
    "X22n0407_002:0287c24": "相之相也誰人不具何法不然若論證知唯有諸",
    "X22n0407_002:0288a01": "佛故法華云唯佛與佛乃能究盡諸法實相稟圓",
    "X22n0407_002:0288a02": "說者初心即用佛智照境故能信解諸法實相既",
    "X22n0407_002:0288a03": "解實相亦解諸法實性實體實力實作實因實緣",
    "X22n0407_002:0288a04": "實果實報實本末究竟等十法既實即是實生實",
    "X22n0407_002:0288a05": "佛實依實正一色一香無非中道一切諸法皆是",
    "X22n0407_002:0288a06": "佛法既一切皆實實外無餘復何得云餘皆魔事",
    "X22n0407_002:0288a07": "應知此說以理簡情若離心緣能所等相名為實",
    "X22n0407_002:0288a08": "相介爾有相即為魔事故別教已下至六道法皆",
    "X22n0407_002:0288a09": "有能所心緣等相魔能說之悉名魔事故知一切",
    "X22n0407_002:0288a10": "皆魔一切皆佛以情分別一切皆邪離情分別一",
    "X22n0407_002:0288a11": "切皆正今簡情取理而為經體應知實相全體照",
    "X22n0407_002:0288a12": "明稱為真心亦名本覺覺體徧故諸法皆實若指",
    "X22n0407_002:0288a13": "其要不離現前分別之念念即本覺覺即經體無",
    "X22n0407_002:0288a14": "別經體以為所詮以此覺心觀於依正能所即絕",
    "X22n0407_002:0288a15": "待對斯忘玅觀之宗自茲而立若不爾者何須得",
    "X22n0407_002:0288a16": "體方立經宗實相印者印即符印亦信也亦印定",
    "X22n0407_002:0288a17": "義乃以所詮定其大小及以邪正理符佛旨方可",
    "X22n0407_002:0288a18": "信從小乘三印無常無我此之二印印於生死寂",
    "X22n0407_002:0288a19": "滅一印印於涅槃小乘涅槃與生死異故各印之",
    "X22n0407_002:0288a20": "所詮符此則可信受是小乘經非魔外說大乘一",
    "X22n0407_002:0288a21": "印即一實相二種生死三德涅槃其體是一究竟",
    "X22n0407_002:0288a22": "真實義符於此可以信受是大乘經非小非外今",
    "X22n0407_002:0288a23": "據此經圓實為大若從彼論三藏對衍通別二教",
    "X22n0407_002:0288a24": "亦名一印今不取二唯圓實相名一印也則能說",
    "X22n0407_002:0288b01": "之人所觀依正四種淨穢五逆罪等其性不二以",
    "X22n0407_002:0288b02": "此一印為經正體。○二無量下為四章所歸。",
    "X22n0407_002:0288b03": "【疏】無量功德共莊嚴之種種眾行而歸趣之言說",
    "X22n0407_002:0288b04": "問答而詮辯之。",
    "X22n0407_002:0288b05": "【鈔】無量功德等者經用歸也經之力用亦名功德",
    "X22n0407_002:0288b06": "力有滅惡之功用有生善之德滅一切惡生一切",
    "X22n0407_002:0288b07": "善是故功德受無量名如此功德共嚴實體其猶",
    "X22n0407_002:0288b08": "帝王治亂育民以此功德莊嚴聖躬種種眾行即",
    "X22n0407_002:0288b09": "經宗也從理起行全理成修如水為波波還歸水",
    "X22n0407_002:0288b10": "宗必會體故云歸趣通則萬行別觀十六故名眾",
    "X22n0407_002:0288b11": "行言說問答即經名也能詮之名在於言說言義",
    "X22n0407_002:0288b12": "幽奧復須問答種種詮辯以立經名而彰實體問",
    "X22n0407_002:0288b13": "題目為名何嘗問答等耶答名能詮體一部言句",
    "X22n0407_002:0288b14": "皆能詮名加法華經本迹十玅以為其名但題是",
    "X22n0407_002:0288b15": "總故就題釋名餘之四義皆徧始終故一經之名",
    "X22n0407_002:0288b16": "問答詮辯等從後向前示能歸法不別云教兼在",
    "X22n0407_002:0288b17": "名中自稟曰名化他為教自他雖異俱是能詮故",
    "X22n0407_002:0288b18": "知四章同歸一體。○三譬眾下約二喻顯尊。",
    "X22n0407_002:0288b19": "【疏】譬眾星之環北辰如萬流之宗東海。",
    "X22n0407_002:0288b20": "【鈔】體於四章猶如北辰眾星環拱又似東海萬水",
    "X22n0407_002:0288b21": "朝宗以其四章不暫離體一切諸法無理不成經",
    "X22n0407_002:0288b22": "體既然安得不辯。○四故以下以一印結示。",
    "X22n0407_002:0288b23": "【疏】故以實相為經體也。",
    "X22n0407_002:0288b24": "【鈔】三書家下具明體德體對釋名但在一德所謂",
    "X22n0407_002:0288c01": "法身蓋釋名中總示三法利根雖解鈍者未明何",
    "X22n0407_002:0288c02": "者以總示文帶於宗用體混其中情想叵忘本性",
    "X22n0407_002:0288c03": "難顯故於總後別示靈源永異四魔諸法皆實於",
    "X22n0407_002:0288c04": "彼圓伊當上一點絕思絕議非用非宗而其性融",
    "X22n0407_002:0288c05": "一不定一如伊一點點不孤然故直法身非法身",
    "X22n0407_002:0288c06": "法身必具般若解脫故別顯體而談三義雖彰三",
    "X22n0407_002:0288c07": "德意在法身以空假皆中是故明三名為體德中",
    "X22n0407_002:0288c08": "三初約禮義明法身。",
    "X22n0407_002:0288c09": "【疏】書家解禮者訓體也體有尊卑長幼君父之體",
    "X22n0407_002:0288c10": "尊臣子之體賤當知體禮之釋是貴極之法也。",
    "X22n0407_002:0288c11": "【鈔】書既以體而釋於禮故今以禮而釋於體禮別",
    "X22n0407_002:0288c12": "尊卑意崇君父前明魔事已簡偏邪今之臣子唯",
    "X22n0407_002:0288c13": "簡宗用故君父體即是法身諸佛所師萬法朝會",
    "X22n0407_002:0288c14": "體非修證理絕言思欲使標心強稱貴極斯是本",
    "X22n0407_002:0288c15": "覺非寂非照亦是法性非深非廣第一義諦名為",
    "X22n0407_002:0288c16": "本性法身德也尋能詮名欲識此體體顯故行令",
    "X22n0407_002:0288c17": "修觀者以此體德體彼依正一一貴極成玅宗矣。",
    "X22n0407_002:0288c18": "○二復次下約底義明般若德。",
    "X22n0407_002:0288c19": "【疏】復次體是底也窮源極底理盡淵府究暢實際",
    "X22n0407_002:0288c20": "乃名為底釋論云智度大海唯佛窮底故以底釋",
    "X22n0407_002:0288c21": "體也。",
    "X22n0407_002:0288c22": "【鈔】空即中故故般若德是諸法底亦名本源淵",
    "X22n0407_002:0288c23": "府實際若得中體則能窮暢也論云智度即實相",
    "X22n0407_002:0288c24": "般若佛以觀照般若於諸法中證此智體故云窮",
    "X22n0407_002:0289a01": "底然法性甚深無有底際云窮底者良由佛以無",
    "X22n0407_002:0289a02": "底際智稱性而證義言窮底七方便人以有底智",
    "X22n0407_002:0289a03": "故不能到諸法源底若圓教人從名字即以信解",
    "X22n0407_002:0289a04": "心窮智度底五品觀行窮底十信相似窮底四十",
    "X22n0407_002:0289a05": "一位分證窮底唯佛與佛究竟窮底以此底義辯",
    "X22n0407_002:0289a06": "於經體則彰法性甚深第一義空名般若德也尋",
    "X22n0407_002:0289a07": "名識體體顯故行令修觀者以此體德窮彼依正",
    "X22n0407_002:0289a08": "一一到底成玅宗矣。○三復次下約達義明解脫",
    "X22n0407_002:0289a09": "德。",
    "X22n0407_002:0289a10": "【疏】復次體是達義得此體意通達無壅如風行空",
    "X22n0407_002:0289a11": "中自在無障礙一切異名別說皆與實相不相違",
    "X22n0407_002:0289a12": "背釋論云般若是一法佛說種種名故以體達釋",
    "X22n0407_002:0289a13": "經體也。",
    "X22n0407_002:0289a14": "【鈔】假即中故故解脫德是一切法自在之體復具",
    "X22n0407_002:0289a15": "一切真實名義若識此體則於諸法通達自在復",
    "X22n0407_002:0289a16": "於世間及出世間一切異名一中解多多中解一",
    "X22n0407_002:0289a17": "論云般若亦實相般若般若解脫名殊義一故互",
    "X22n0407_002:0289a18": "舉也前明底義以觀照般若窮實相底今明達義",
    "X22n0407_002:0289a19": "以文字般若說實相般若種種名也七方便人迷",
    "X22n0407_002:0289a20": "此體故於諸異名壅塞障礙圓教行人名字體達",
    "X22n0407_002:0289a21": "觀行體達相似體達分真體達論今舉佛究竟體",
    "X22n0407_002:0289a22": "達達義辯體則彰法性無量如來藏義名為真性",
    "X22n0407_002:0289a23": "解脫德也令修觀者以此體德達彼依正一一無",
    "X22n0407_002:0289a24": "壅成玅宗矣。○三明宗宗謂宗要此經之要在修",
    "X22n0407_002:0289b01": "心玅觀感於淨土心觀即是一心三觀釋名之中",
    "X22n0407_002:0289b02": "其相已委感土之相此文備論今經玅宗在此因",
    "X22n0407_002:0289b03": "果且分為二初標列。",
    "X22n0407_002:0289b04": "【疏】次明經宗初簡宗體次正明宗。",
    "X22n0407_002:0289b05": "【鈔】二有人下隨釋二初簡示宗體以其宗體一異",
    "X22n0407_002:0289b06": "之相人多惑之故須簡示文二初簡二初簡宗體",
    "X22n0407_002:0289b07": "一二初牒言略斥。",
    "X22n0407_002:0289b08": "【疏】有人言宗即是體體即是宗今所不用。",
    "X22n0407_002:0289b09": "【鈔】宗是因果此屬於事體是一性此屬於理雖不",
    "X22n0407_002:0289b10": "相捨二義須分定執是一於義實乖故云不用。○",
    "X22n0407_002:0289b11": "二何者下據義廣破三初約義破。",
    "X22n0407_002:0289b12": "【疏】何者宗既是二體即不二體若是二體即非體",
    "X22n0407_002:0289b13": "宗若不二宗即非宗。",
    "X22n0407_002:0289b14": "【鈔】宗是宗趣趣果趣理趣果必因若趣理者要須",
    "X22n0407_002:0289b15": "修觀觀有明昧理有證不皆成因果故云宗既是",
    "X22n0407_002:0289b16": "二體本是理觀雖趣理理非明昧因果依理理非",
    "X22n0407_002:0289b17": "因果如波依水波有千差水常是一故云體即不",
    "X22n0407_002:0289b18": "二不談諸法同一理性則不最為大乘經體故云",
    "X22n0407_002:0289b19": "二即非體不論修證因果一法則非佛經所證宗",
    "X22n0407_002:0289b20": "趣也。○二如梁下立喻破。",
    "X22n0407_002:0289b21": "【疏】如梁柱是屋之綱維屋空是梁柱所取不應以",
    "X22n0407_002:0289b22": "梁柱是屋空屋空是梁柱。",
    "X22n0407_002:0289b23": "【鈔】屋空梁柱雖不相離若謂是一則無虗實也。○",
    "X22n0407_002:0289b24": "三宗體下舉過結。",
    "X22n0407_002:0289c01": "【疏】宗體若一其過如是。",
    "X22n0407_002:0289c02": "【鈔】二簡宗體異二初牒言破。",
    "X22n0407_002:0289c03": "【疏】宗體異者則二物孤調宗非顯體之宗體非宗",
    "X22n0407_002:0289c04": "家之體宗非顯體之宗宗則邪倒無印體非宗家",
    "X22n0407_002:0289c05": "之體則體狹不周離法性外別有諸法。",
    "X22n0407_002:0289c06": "【鈔】雖破是一不可執異若其定異則二物孤調宗",
    "X22n0407_002:0289c07": "異於體則非全性而起成修觀行有作屬於八倒",
    "X22n0407_002:0289c08": "既不符理信非圓宗故云邪倒無印體若異宗則",
    "X22n0407_002:0289c09": "理不即事事外之理其體不周法性之體既異因",
    "X22n0407_002:0289c10": "果則一切法皆成別有。○二宗體下舉過結。",
    "X22n0407_002:0289c11": "【疏】宗體若異其過如是。",
    "X22n0407_002:0289c12": "【鈔】二今言下示。",
    "X22n0407_002:0289c13": "【疏】今言不異而異故有宗不一而一故有體也。",
    "X22n0407_002:0289c14": "【鈔】今據普賢觀經驗其宗體不定一異故彼經云",
    "X22n0407_002:0289c15": "大乘因者諸法實相是大乘果者諸法實相是實",
    "X22n0407_002:0289c16": "相因果不異而異非倒有印此為玅宗因果實相",
    "X22n0407_002:0289c17": "不一而一非事外理此為玅體豈同他立定一定",
    "X22n0407_002:0289c18": "異他不聞此偏說奈何講茲疏文合知宗體唯想",
    "X22n0407_002:0289c19": "事境三觀靡施正同次家邪倒無印可傷之甚。○",
    "X22n0407_002:0289c20": "二今此下就體明宗三初依經直示。",
    "X22n0407_002:0289c21": "【疏】今此經宗以心觀淨則佛土淨為經宗致。",
    "X22n0407_002:0289c22": "【鈔】大乘之法其要在心心具易知色具難解故止",
    "X22n0407_002:0289c23": "觀云因通易識果隔難知故觀自觀他皆修心觀",
    "X22n0407_002:0289c24": "今觀淨土須求於心心能具故心能造故心垢土",
    "X22n0407_002:0290a01": "垢心淨土淨此猶通示未是的論的在一心頓修",
    "X22n0407_002:0290a02": "三觀此觀觀於安養依正畢竟清淨名心觀淨此",
    "X22n0407_002:0290a03": "觀能令四佛土淨如是方為此經宗致。○二四種",
    "X22n0407_002:0290a04": "下約土廣明三初列四土。",
    "X22n0407_002:0290a05": "【疏】四種淨土謂凡聖同居土方便有餘土實報無",
    "X22n0407_002:0290a06": "障礙土常寂光土也。",
    "X22n0407_002:0290a07": "【鈔】二各有下立淨穢隨文釋義教觀俱沉用義解",
    "X22n0407_002:0290a08": "文解行可發前釋觀字文中明示一心三觀又文",
    "X22n0407_002:0290a09": "頻示心觀為宗至結宗云修心玅觀能感淨土今",
    "X22n0407_002:0290a10": "消此文四土淨穢須準此觀為四淨因若依諸文",
    "X22n0407_002:0290a11": "逐其四土各論土因何能通貫前後之文焉令聞",
    "X22n0407_002:0290a12": "者證無生忍。",
    "X22n0407_002:0290a13": "【疏】各有淨穢五濁輕重同居淨穢體拆巧拙有餘",
    "X22n0407_002:0290a14": "淨穢次第頓入實報淨穢分證究竟寂光淨穢。",
    "X22n0407_002:0290a15": "【鈔】初五濁輕為同居淨者此淨甚通須知別意如",
    "X22n0407_002:0290a16": "戒善者四教凡位皆悉能令五濁輕薄感同居淨",
    "X22n0407_002:0290a17": "而圓觀輕濁感同居淨依正名淨如此經說地觀",
    "X22n0407_002:0290a18": "已去一一相狀比於餘經修眾善行感安養土其",
    "X22n0407_002:0290a19": "相天殊言體折巧拙有餘淨穢相者此土人眾淨",
    "X22n0407_002:0290a20": "相亦寬折觀感穢可在三藏體觀感淨不專通人",
    "X22n0407_002:0290a21": "衍門三教對三藏折俱明體法通但空體別次第",
    "X22n0407_002:0290a22": "體圓不次體三人生彼俱感淨相圓人最淨如觀",
    "X22n0407_002:0290a23": "音疏別向圓修圓七信去見彼依正同於實報住",
    "X22n0407_002:0290a24": "行及通見相俱劣今經玅體須異三人故同居有",
    "X22n0407_002:0290b01": "餘所明淨相文通意別須以前後頓觀之文玅宗",
    "X22n0407_002:0290b02": "之語解此通文令歸的趣言次第頓入實報淨穢",
    "X22n0407_002:0290b03": "者若論實證此土唯有圓聖所居別人初地證與",
    "X22n0407_002:0290b04": "圓同稱實感報有何優降今就教道十地不融致",
    "X22n0407_002:0290b05": "所感土異於圓人故約漸頓分於淨穢言分證究",
    "X22n0407_002:0290b06": "竟寂光淨穢者若就別人同圓證實論寂光者唯",
    "X22n0407_002:0290b07": "約真因對圓極果而分淨穢今論教道詮於極果",
    "X22n0407_002:0290b08": "但斷無明一十二品寂光猶穢圓知須斷四十二",
    "X22n0407_002:0290b09": "品名究竟淨仍要了知圓人始終能用上品常寂",
    "X22n0407_002:0290b10": "光理而為觀體今談究竟意成行人修心玅觀也。",
    "X22n0407_002:0290b11": "○三娑下釋名相但釋土名略指淨穢若的論四",
    "X22n0407_002:0290b12": "淨能感之因唯一圓觀已如向述文四初釋同居。",
    "X22n0407_002:0290b13": "【疏】娑婆雜惡荊棘瓦礫不淨充滿同居穢也安養",
    "X22n0407_002:0290b14": "清淨池流八德樹列七珍次於泥洹皆正定聚凡",
    "X22n0407_002:0290b15": "聖同居上品淨土也。",
    "X22n0407_002:0290b16": "【鈔】同居約人淨穢約土謂凡人聖人同居穢土也",
    "X22n0407_002:0290b17": "淨土亦有凡聖同居二處凡聖凡即是實聖通權",
    "X22n0407_002:0290b18": "實始證為實應來為權次於泥洹者泥洹涅槃梵",
    "X22n0407_002:0290b19": "音新舊爾生安養者煩惱調伏近於涅槃故名為",
    "X22n0407_002:0290b20": "次皆正定聚者三聚判也若如此土博地凡夫屬",
    "X22n0407_002:0290b21": "邪定聚發心修行未不退者屬不定聚得不退者",
    "X22n0407_002:0290b22": "屬正定聚若生安養不論高下五逆罪人臨終十",
    "X22n0407_002:0290b23": "念得往生者亦得不退故云皆正定聚起信論明",
    "X22n0407_002:0290b24": "初心生彼住正定故小彌陀經云生彼皆得阿鞞",
    "X22n0407_002:0290c01": "跋致同居淨中極樂當其上品土也若依今經十",
    "X22n0407_002:0290c02": "六觀門圓玅修者通惑縱存生於彼土常覩勝相",
    "X22n0407_002:0290c03": "如此土華嚴諸大乘會機所見也。○二釋有餘三",
    "X22n0407_002:0290c04": "初約修斷釋名。",
    "X22n0407_002:0290c05": "【疏】方便有餘者修方便道斷四住惑故曰方便無",
    "X22n0407_002:0290c06": "明未盡故言有餘。",
    "X22n0407_002:0290c07": "【鈔】九種行人合生彼土藏二通三別住行二既修",
    "X22n0407_002:0290c08": "空假皆方便道別向圓信所修雖實猶居似道判",
    "X22n0407_002:0290c09": "屬方便不生分段蓋除四住約此修斷得名方便",
    "X22n0407_002:0290c10": "斷通餘別故曰有餘。○二釋論下據經論釋相。",
    "X22n0407_002:0290c11": "【疏】釋論云出三界外有淨土聲聞辟支佛出生其",
    "X22n0407_002:0290c12": "中受法性身非分段生法華云若我滅後實得阿",
    "X22n0407_002:0290c13": "羅漢不信此法若遇餘佛於此法中便得決了。",
    "X22n0407_002:0290c14": "【鈔】小乘雖云同入法性而執法性體類虗空子果",
    "X22n0407_002:0290c15": "若忘永無身土大乘法性體具色心子果若忘身",
    "X22n0407_002:0290c16": "土廣大釋論以大對破小乘界外無土特云出界",
    "X22n0407_002:0290c17": "而有淨土小乘法性無有色心是故特云受法性",
    "X22n0407_002:0290c18": "身又引法華遇餘佛者即有餘土佛也此約滅後",
    "X22n0407_002:0290c19": "不值四依不生實信自謂永滅而生有餘蒙佛開",
    "X22n0407_002:0290c20": "權即能決了。○三就中下明利鈍淨穢。",
    "X22n0407_002:0290c21": "【疏】就中復有利鈍指上為淨指下為穢也。",
    "X22n0407_002:0290c22": "【鈔】彼土利鈍唯約大說若在此二已修中觀生彼",
    "X22n0407_002:0290c23": "則利佛乃為說不次第法若在此土未修中觀生",
    "X22n0407_002:0290c24": "彼則鈍佛乃為說次第法也利根居上故云指上",
    "X22n0407_002:0291a01": "指下例此利根所見同彼實報故名為淨鈍根所",
    "X22n0407_002:0291a02": "見相劣於上故名為穢以今利鈍驗前體折唯圓",
    "X22n0407_002:0291a03": "名體前三皆折別向觀中稍同圓體。○三釋實報",
    "X22n0407_002:0291a04": "三初約因果釋名。",
    "X22n0407_002:0291a05": "【疏】實報無障礙者行真實法感得勝報色心不相",
    "X22n0407_002:0291a06": "妨故言無障礙純菩薩居無有二乘。",
    "X22n0407_002:0291a07": "【鈔】行真實道者圓人從初別人十向能於諸法稱",
    "X22n0407_002:0291a08": "實觀中也中理今開即感玅報色心不二毛剎相",
    "X22n0407_002:0291a09": "容純是法身菩薩所居尚簡圓似況七方便收簡",
    "X22n0407_002:0291a10": "語寬宜善分別。○二仁王下依經論釋相。",
    "X22n0407_002:0291a11": "【疏】仁王經云三賢十聖住果報即是其義釋論云",
    "X22n0407_002:0291a12": "菩薩勝玅五欲能令迦葉起舞華嚴云無量香雲",
    "X22n0407_002:0291a13": "臺即其土淨玅五塵。",
    "X22n0407_002:0291a14": "【鈔】仁王借別而名圓位三賢十聖借別名也住果",
    "X22n0407_002:0291a15": "報者名圓位也三賢既與十聖同住果報驗是實",
    "X22n0407_002:0291a16": "報不證中道寧住實報故知名別其義屬圓今取",
    "X22n0407_002:0291a17": "果報證實報土問前明實報無有二乘今那忽云",
    "X22n0407_002:0291a18": "迦葉起舞答須知四土有橫有竪仍知橫竪只在",
    "X22n0407_002:0291a19": "一處如同居土趣爾一處即是實報若破無明轉",
    "X22n0407_002:0291a20": "身入者斯是法身同佛體用稱實玅報則六根",
    "X22n0407_002:0291a21": "淨人亦莫能預豈居二乘此則一處竪論實報若",
    "X22n0407_002:0291a22": "未破無明即身見者此乃諸佛乃大菩薩為堪見",
    "X22n0407_002:0291a23": "者加之令見實報土也蓋有機緣雖未破惑已修",
    "X22n0407_002:0291a24": "中觀如華嚴會及諸座席雜類之機感見身土難",
    "X22n0407_002:0291b01": "思者是今引論文乃方等中為彈斥故示實報土",
    "X22n0407_002:0291b02": "勝玅五塵令迦葉等頓忘少欲起動舞戲欲令聲",
    "X22n0407_002:0291b03": "聞知大法玅生欣慕心鄙棄小道此等皆是一處",
    "X22n0407_002:0291b04": "橫論實報土相故八部二乘機熟皆見也今以劣",
    "X22n0407_002:0291b05": "喻顯於勝土如其鬼趣居人境界有人捨報墮彼",
    "X22n0407_002:0291b06": "趣者即同彼類非他人共有人即身能見彼趣不",
    "X22n0407_002:0291b07": "妨他人同見其相墮譬竪入實報土者見譬橫論",
    "X22n0407_002:0291b08": "實報土也實報既爾方便寂光橫論同處亦復如",
    "X22n0407_002:0291b09": "是於同居處論三土橫竪於方便處論二土橫竪",
    "X22n0407_002:0291b10": "於實報處論一土橫竪至寂光處無橫無竪當處",
    "X22n0407_002:0291b11": "亦無問論云迦葉對於菩薩勝玅五欲生愛之甚",
    "X22n0407_002:0291b12": "不安起舞至法華中迦葉敘昔聞菩薩法遊戲神",
    "X22n0407_002:0291b13": "通不生一念好樂之心二事皆是菩薩之法因何",
    "X22n0407_002:0291b14": "愛惡頓爾相乖答應知二心俱是別惑愛於玅欲",
    "X22n0407_002:0291b15": "即同體思惡於度生即界外塵沙如不肖子但愛",
    "X22n0407_002:0291b16": "富貴而怠修學例淨名中斥身子云結習未盡華",
    "X22n0407_002:0291b17": "則著身畏生死故五欲得便既畏生死乃指塵沙",
    "X22n0407_002:0291b18": "為結習耳又引華嚴無量香雲即前所明同居橫",
    "X22n0407_002:0291b19": "示實報之相。○三就中下明漸頓淨穢。",
    "X22n0407_002:0291b20": "【疏】就中更論次第頓悟上下淨穢等也。",
    "X22n0407_002:0291b21": "【鈔】四釋寂光三初尅體立名。",
    "X22n0407_002:0291b22": "【疏】常寂光者常即法身寂即解脫光即般若是三",
    "X22n0407_002:0291b23": "點不縱橫並別名秘密藏。",
    "X22n0407_002:0291b24": "【鈔】前三在事故從居人修斷因果而立土名此土",
    "X22n0407_002:0291c01": "屬理故從本體三德為名問分證寂光三障未盡",
    "X22n0407_002:0291c02": "何得一向就理立名答障未盡邊自屬實報今就",
    "X22n0407_002:0291c03": "因果分忘之處名為中下常寂光土。○二諸佛下",
    "X22n0407_002:0291c04": "約能居示相。",
    "X22n0407_002:0291c05": "【疏】諸佛如來所遊居處真常究竟極為淨土。",
    "X22n0407_002:0291c06": "【鈔】金光明云如來遊於無量甚深法性諸佛行處",
    "X22n0407_002:0291c07": "過諸菩薩所行清淨無量即寂甚深即光法性即",
    "X22n0407_002:0291c08": "常又普賢觀云釋迦牟尼名毗盧遮那此佛住處",
    "X22n0407_002:0291c09": "名常寂光常波羅蜜所攝成處我波羅蜜所安立",
    "X22n0407_002:0291c10": "處樂波羅蜜離身心相處淨波羅蜜滅有相處故",
    "X22n0407_002:0291c11": "知此土乃從四德究竟處立以四彼岸顯於三德",
    "X22n0407_002:0291c12": "常我即法身樂即解脫淨即般若三德互具一一",
    "X22n0407_002:0291c13": "論三故法身等各具四德雖云三四實非十二學",
    "X22n0407_002:0291c14": "者知之如是方名不縱不橫秘密藏也。○三分得",
    "X22n0407_002:0291c15": "下明分滿淨穢。",
    "X22n0407_002:0291c16": "【疏】分得究竟上下淨穢耳。",
    "X22n0407_002:0291c17": "【鈔】分得名穢從證者論常寂光名從極理立。○三",
    "X22n0407_002:0291c18": "故以下據義結示。",
    "X22n0407_002:0291c19": "【疏】故以修心玅觀能感淨土為經宗也。",
    "X22n0407_002:0291c20": "【鈔】釋題觀字明圓三觀至今明宗初云以心觀淨",
    "X22n0407_002:0291c21": "則佛土淨為經宗致次即廣明四土淨穢今乃結",
    "X22n0407_002:0291c22": "云故以修心玅觀能感淨土為經宗也若其不用",
    "X22n0407_002:0291c23": "圓玅三觀感四淨土則標結文全為無用釋題三",
    "X22n0407_002:0291c24": "觀為被何人為何處用若謂欲感實報寂光二種",
    "X22n0407_002:0292a01": "淨土須圓三觀若有餘淨但修體空若同居淨只",
    "X22n0407_002:0292a02": "用事行不須三觀者此義不然偏空體法種種事",
    "X22n0407_002:0292a03": "行雖是二種淨土之因非是此經的示宗致蓋以",
    "X22n0407_002:0292a04": "此經本為韋提厭同居穢求同居淨故談玅觀觀",
    "X22n0407_002:0292a05": "彼依正那得輙云感同居淨不須三觀三觀若成",
    "X22n0407_002:0292a06": "麤垢先落非有餘淨更生何處豈有餘淨非玅觀",
    "X22n0407_002:0292a07": "耶須知正為生同居淨故說三觀良由觀玅能破",
    "X22n0407_002:0292a08": "三惑不獨感於同居淨土隨其惑斷淺深之處自",
    "X22n0407_002:0292a09": "然感得有餘等三如病須藥本為身安求得仙方",
    "X22n0407_002:0292a10": "修合服之不但身安兼能輕骨身安可喻生同居",
    "X22n0407_002:0292a11": "淨輕骨可喻感上三土只是一藥効乃深勝如一",
    "X22n0407_002:0292a12": "玅觀能淨四土起信論說初心修行大乘正信懼",
    "X22n0407_002:0292a13": "在此土不當值佛信心退失乃教求生極樂世界",
    "X22n0407_002:0292a14": "令觀彼佛真如法身畢竟得生住正定故非圓三",
    "X22n0407_002:0292a15": "觀寧照法身那謂極樂因唯事善。○四論用宗是",
    "X22n0407_002:0292a16": "自行所修之法用是利他所施之法自行趣理故",
    "X22n0407_002:0292a17": "明玅觀化他攝機合通眾善他宜玅觀亦須教修",
    "X22n0407_002:0292a18": "自行助道豈廢眾善是故宗用法必齊等但有自",
    "X22n0407_002:0292a19": "行化他之異耳文二初標名略示。",
    "X22n0407_002:0292a20": "【疏】次辯經用用者力用也生善滅惡為經力用。",
    "X22n0407_002:0292a21": "【鈔】力方有用故言力用力用何為生善滅惡也行",
    "X22n0407_002:0292a22": "者應知體宗用三別明三法乃從一性起於二修",
    "X22n0407_002:0292a23": "體是法身所顯性也宗是般若能顯智也用是解",
    "X22n0407_002:0292a24": "脫所起力也二雖修成須知本具一雖是性全起",
    "X22n0407_002:0292b01": "成修故非縱橫不可思議二德在性全指惑業即",
    "X22n0407_002:0292b02": "是性具善惡二修今體逆修既全性具當處融玅",
    "X22n0407_002:0292b03": "乃化他德故以此二為經宗用用徧一切非無惡",
    "X22n0407_002:0292b04": "用以順性故生善滅惡故染惡用稱性用之最能",
    "X22n0407_002:0292b05": "滅惡。○二滅惡下約義廣釋二初約善惡具明。",
    "X22n0407_002:0292b06": "【疏】滅惡故言力生善故言用滅惡故言功生善故",
    "X22n0407_002:0292b07": "言德此皆偏舉具論必備也。",
    "X22n0407_002:0292b08": "【鈔】既施力用必成功德是故一用而有四名偏論",
    "X22n0407_002:0292b09": "滅惡須施功力偏論生善在於德用斯是一往若",
    "X22n0407_002:0292b10": "二往說力用功德皆能滅惡力用功德皆能生善",
    "X22n0407_002:0292b11": "須知滅惡極至阿鼻生善理合至於玅覺方是圓",
    "X22n0407_002:0292b12": "經力用功德。○二苦是下就滅惡偏釋二初無惡",
    "X22n0407_002:0292b13": "不除。",
    "X22n0407_002:0292b14": "【疏】苦是惡果貪恚癡是惡因惡因不除果不得謝。",
    "X22n0407_002:0292b15": "【鈔】所言滅惡須滅惡因方除惡果如果報修因二",
    "X22n0407_002:0292b16": "種行人不除三毒眾苦之本縱暫免苦終非永謝",
    "X22n0407_002:0292b17": "今明化他修淨土觀則令諸惡因果俱滅惑縱未",
    "X22n0407_002:0292b18": "斷生彼不起斷在不久故能永滅惡因惡果以要",
    "X22n0407_002:0292b19": "言之此經力用滅五住因除二死果。○二是故下",
    "X22n0407_002:0292b20": "從重別顯。",
    "X22n0407_002:0292b21": "【疏】是故此經能令五逆罪滅往生淨土即是此經",
    "X22n0407_002:0292b22": "之大力用也。",
    "X22n0407_002:0292b23": "【鈔】惡之重者莫過五逆五逆是業從於上品煩惱",
    "X22n0407_002:0292b24": "而起招無間苦此經大力能滅此等極重三障即",
    "X22n0407_002:0292c01": "生淨土若此三障性非三德何能無間轉為極樂",
    "X22n0407_002:0292c02": "從極鈍根且論十念生最下品若從利根非不能",
    "X22n0407_002:0292c03": "生上之八品以其五逆體是寂光故可於此淨四",
    "X22n0407_002:0292c04": "佛土。○五判教相教是聖人被下之言相是相狀",
    "X22n0407_002:0292c05": "覽而可別上之四義皆是言教謂詮名教詮體詮",
    "X22n0407_002:0292c06": "宗詮用之教若以其相而分別之則令覽者觀之",
    "X22n0407_002:0292c07": "顯了故約五時二藏漸頓而示其相文二初正判",
    "X22n0407_002:0292c08": "所說教三初約五時判二初明教部。",
    "X22n0407_002:0292c09": "【疏】教相者此是大乘方等教攝。",
    "X22n0407_002:0292c10": "【鈔】於大小乘此屬大乘經中亦有頻婆證小然非",
    "X22n0407_002:0292c11": "此教正所被機今從正為韋提希等宣淨土觀尚",
    "X22n0407_002:0292c12": "非通別豈是小乘於五時中是其第三方等時也。",
    "X22n0407_002:0292c13": "○二赴機下明廣略。",
    "X22n0407_002:0292c14": "【疏】赴機適化廣略不同大本二卷晉永嘉年中竺",
    "X22n0407_002:0292c15": "法護譯此本是宋元嘉時畺良耶舍於楊州譯兩",
    "X22n0407_002:0292c16": "經皆在王舍城說復有小本名阿彌陀在舍衛國",
    "X22n0407_002:0292c17": "說阿彌陀無量壽彼此方言。",
    "X22n0407_002:0292c18": "【鈔】且辯文相未論定散。○二約二藏判。",
    "X22n0407_002:0292c19": "【疏】二藏明義菩薩藏收。",
    "X22n0407_002:0292c20": "【鈔】約人判法此屬菩薩阿含等經雖說三乘從多",
    "X22n0407_002:0292c21": "從正屬聲聞藏大乘諸部雖有二乘非部正意是",
    "X22n0407_002:0292c22": "故判藏歸菩薩也。○三約漸頓。",
    "X22n0407_002:0292c23": "【疏】漸頓悟入此即頓教正為韋提希及諸侍女並",
    "X22n0407_002:0292c24": "是凡夫未證小果故知是頓不從漸入。",
    "X22n0407_002:0293a01": "【鈔】若約化儀論漸頓者華嚴屬頓三時皆漸經在",
    "X22n0407_002:0293a02": "方等非化儀頓今經頓者乃於化法以圓為頓故",
    "X22n0407_002:0293a03": "就韋提即身得忍判教為頓且無生忍位別在初",
    "X22n0407_002:0293a04": "地圓在初住別教凡夫經無數劫方至此位唯有",
    "X22n0407_002:0293a05": "圓教即生可入若將結益判教偏圓最為明顯是",
    "X22n0407_002:0293a06": "故今文就其當機證位定之是頓非漸。○二題稱",
    "X22n0407_002:0293a07": "下傍簡能說人。",
    "X22n0407_002:0293a08": "【疏】題稱佛說簡異四人弟子諸仙諸天化人等說",
    "X22n0407_002:0293a09": "也。",
    "X22n0407_002:0293a10": "【鈔】若四人說如來印之亦得稱經今經始末皆出",
    "X22n0407_002:0293a11": "金口故稱佛說。",
    "X22n0407_002:0293a13": "佛說觀無量壽佛經疏玅宗鈔會本卷第二"
}