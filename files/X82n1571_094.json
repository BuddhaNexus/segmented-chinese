{
    "X82n1571_094:0526a03": "五燈全書卷第九十四",
    "X82n1571_094:0526a05": "京都聖感禪寺住持(臣)僧　(超永)　編輯",
    "X82n1571_094:0526a06": "京都古華嚴寺住持(臣)僧　(超揆)　較閱　進",
    "X82n1571_094:0526a07": "呈",
    "X82n1571_094:0526a08": "　　臨濟宗",
    "X82n1571_094:0526a09": "　　　南嶽下三十六世隨錄",
    "X82n1571_094:0526a10": "江寧[王*莫]瑤沛菴源禪師江寧王氏子。上堂。隔墻見角。",
    "X82n1571_094:0526a11": "便知是牛。隔山見烟。便知是火。因甚問著祖師西來",
    "X82n1571_094:0526a12": "意。十個有五雙不會。良久豎拂子曰。祇為分明極。翻",
    "X82n1571_094:0526a13": "令所得遲　上堂。扶桑涌出一輪紅。大地山河信息",
    "X82n1571_094:0526a14": "通。果是當陽能著眼。新羅原在海門東　上堂。明不",
    "X82n1571_094:0526a15": "得狀不得。向下文長。付在來日　上堂。舉僧問雲門。",
    "X82n1571_094:0526a16": "如何是和尚家風。門云門外有讀書人來報。師曰。讀",
    "X82n1571_094:0526a17": "書人至問家風。莫謂斯門一貫通。點出趙州茶一盞。",
    "X82n1571_094:0526a18": "還知滋味頗相同　上堂。今朝三月十五。椎鐘復擊",
    "X82n1571_094:0526a19": "鼓。露柱却歡歌。燈籠便起舞。一眾不顢頇。一二三四",
    "X82n1571_094:0526a20": "五　上堂。瑯琊佛法大有。連日只是傷風。不得與諸",
    "X82n1571_094:0526a21": "人商量。遂咳嗽一聲曰。還有些兒。不勞久立　上堂。",
    "X82n1571_094:0526a22": "在體為體。在用為用。顧視左右曰。如何是用。驀拈拄",
    "X82n1571_094:0526a23": "杖曰。天晴不肯走。只待雨淋頭。一齊打散　問。如何",
    "X82n1571_094:0526a24": "是祖意教意。師曰。東瓜直儱侗。匏子曲灣彎　問。達",
    "X82n1571_094:0526b01": "磨面壁。意旨如何。師曰。病鳥棲蘆　問。如何是佛。師",
    "X82n1571_094:0526b02": "曰。壁上挂燈盞　士問。和尚姓甚麼。師曰。趙錢孫李",
    "X82n1571_094:0526b03": "周吳鄭王。士曰。和尚原來有許多姓麼。師曰。古今不",
    "X82n1571_094:0526b04": "隔　問。如何是祖師西來意。師曰。山月如銀牽老興。",
    "X82n1571_094:0526b05": "閒行不覺過峰西(古鑑彰嗣)。",
    "X82n1571_094:0526b06": "黃梅接待魯衡言禪師吉州萬安陳氏子。元宵因雪",
    "X82n1571_094:0526b07": "示眾。今宵正月十五。雪作金吾禁阻。文殊境界都忘。",
    "X82n1571_094:0526b08": "普賢神通廣普。星橋鐵鎖重關。火樹銀花莫覩。正是",
    "X82n1571_094:0526b09": "太平時節。禪流切莫莽鹵。禪床打坐。窗下吟哦。火爐",
    "X82n1571_094:0526b10": "共說超羣伍。接待且無三種僧。驀頭有個玄沙虎。阿",
    "X82n1571_094:0526b11": "呵呵。甜瓜徹蒂甜。苦瓠連根苦(惟一宗嗣)。",
    "X82n1571_094:0526b12": "嘉興東塔廣福幼衷孺禪師住院上堂。舊店新開。別",
    "X82n1571_094:0526b13": "無行貨。暫應門頭。只有者個。拈拄杖曰。拈起也天不",
    "X82n1571_094:0526b14": "能葢。卓一下曰。放下也地不能載。或時價重連城。或",
    "X82n1571_094:0526b15": "時分文不值。且道不拈不放時如何。復卓一下曰。惟",
    "X82n1571_094:0526b16": "許大海經商客。當行同道料應知　示眾。舉興化打",
    "X82n1571_094:0526b17": "維那話畢。師曰。有曰。克賓將成九仞之山。功欠一簣",
    "X82n1571_094:0526b18": "之土。累及興化。不了與麼見解。可謂長于料事。而不",
    "X82n1571_094:0526b19": "長于料敵。殊不知克賓具溫而厲。威而不猛之作略。",
    "X82n1571_094:0526b20": "設使當時翻轉面皮。討甚好克賓耶　示眾。舉婆子",
    "X82n1571_094:0526b21": "燒菴話畢。師曰。諸方往往言句上卜度道。者僧搆婆",
    "X82n1571_094:0526b22": "子不著。遭伊燒菴遣出。可謂承言者喪。殊不知盡婆",
    "X82n1571_094:0526b23": "子伎倆。出者僧綣繢不得。至今無人斷得此公案",
    "X82n1571_094:0526b24": "　頌女子出定曰。春蘭秋菊夏榴紅。梅至冬來香信通。",
    "X82n1571_094:0526c01": "惹得人問雙眼異。天時那許別西東　僧問。德山棒",
    "X82n1571_094:0526c02": "臨濟喝。未審是同是別。師曰。月篩松影高低樹。日照",
    "X82n1571_094:0526c03": "池心上下天　問。臘月三十日到來。閻羅老子打算",
    "X82n1571_094:0526c04": "飯錢。如何抵對。師曰。今日不答話。曰為甚不答話。師",
    "X82n1571_094:0526c05": "曰。恐汝在鬼窟裏作活計　問。古鏡未磨時如何。師",
    "X82n1571_094:0526c06": "曰。昧伊不得。曰古鏡磨時如何。師曰。昧伊不得(晦巖熹嗣)。",
    "X82n1571_094:0526c07": "新安黃山慈光雨峰綱禪師示眾。結制今朝三日。堂",
    "X82n1571_094:0526c08": "內絕無消息。無常生死到來。各各自宜著急。莫謂山",
    "X82n1571_094:0526c09": "僧不道。從來不借他力。照顧眼上眉毛。切忌當面不",
    "X82n1571_094:0526c10": "識　解制上堂。東風潑面露紅顋。袋口今朝暫解開。",
    "X82n1571_094:0526c11": "去者雖然與麼去。來者何妨與麼來。去來踏著娘生",
    "X82n1571_094:0526c12": "路。從教到處舞三臺　示眾。舉女子出定。頌曰。無端",
    "X82n1571_094:0526c13": "一隊老風塵。賺殺文殊與罔明。滯貨至今無著落。東",
    "X82n1571_094:0526c14": "京難脫賣西京　示眾。舉百丈再參。頌曰。面皮抝轉",
    "X82n1571_094:0526c15": "驗當家。起倒隨人未足誇。霹靂一聲全體現。者回掣",
    "X82n1571_094:0526c16": "斷舊生涯　示眾。舉國師三喚侍者三應。頌曰。好事",
    "X82n1571_094:0526c17": "不須頻話會。留將和氣暖丹田。西風一夜花狼藉。滿",
    "X82n1571_094:0526c18": "架遊蜂徒自憐　示眾。舉百丈野狐。頌曰。不落固受",
    "X82n1571_094:0526c19": "野狐累。不昧何曾脫得身。若要不招無間業。莫謗如",
    "X82n1571_094:0526c20": "來正法輪(晦巖熹嗣)。",
    "X82n1571_094:0526c21": "慈谿五磊靈山天音朝禪師小參。舉初祖道。內不放",
    "X82n1571_094:0526c22": "出。外不放入。心如墻壁。可以入道。師卓拄杖曰。大眾",
    "X82n1571_094:0526c23": "要見達磨老祖麼。醫得眼前瘡。剜却心頭肉。復卓一",
    "X82n1571_094:0526c24": "卓　問。閉門打坐。接上上機。搬磚運土。又接何機。師",
    "X82n1571_094:0527a01": "曰。你是門外漢　問。不是心不是佛不是物。是個甚",
    "X82n1571_094:0527a02": "麼。師高聲曰。葫蘆葫蘆。僧擬議。師曰。趙州東壁挂底",
    "X82n1571_094:0527a03": "　師喫茶次。僧求指示。師曰。却值山僧喫茶。僧擬議。",
    "X82n1571_094:0527a04": "師以茶驀面便潑　清逸座主。休夏五磊。一日謂師",
    "X82n1571_094:0527a05": "曰。我今日要你私通車馬。師曰。從來不曾官不容針。",
    "X82n1571_094:0527a06": "曰長慶道。萬象之中獨露身。為人自肯乃方親。昔時",
    "X82n1571_094:0527a07": "謬向途中覓。今日看來火裏冰。豈不是天台所談一",
    "X82n1571_094:0527a08": "空觀麼。師曰錯。曰畢竟如何。師揮扇曰。青絹扇子足",
    "X82n1571_094:0527a09": "風凉。曰你又關却門也。師大笑　清又問。壁立萬仞。",
    "X82n1571_094:0527a10": "是甚麼意旨。師曰。針劄不入。曰不會。師曰。滴穿鼻孔",
    "X82n1571_094:0527a11": "(達變權嗣)。",
    "X82n1571_094:0527a12": "吉州靈巖藻菴鑑禪師立春小參。良久按拄杖曰。若",
    "X82n1571_094:0527a13": "也放過一著。且教碓觜生花。若不放過。冰消瓦解。正",
    "X82n1571_094:0527a14": "恁麼時。且道放過即是。不放過即是。雖然靈巖與麼",
    "X82n1571_094:0527a15": "道。也是冬行春令。作麼生是不違時節一句。復卓曰。",
    "X82n1571_094:0527a16": "天孫別有巧安排。拶著當人眼豁開。接得一花生碓",
    "X82n1571_094:0527a17": "觜。逼人夜半出黃梅　上堂。有佛處不得住。上絕攀",
    "X82n1571_094:0527a18": "仰。無佛處急走過。下絕己躬。三千里外逢人。不是別",
    "X82n1571_094:0527a19": "個。不得錯舉。有即拈出摘楊花。眼裏無翳休撒沙。蛺",
    "X82n1571_094:0527a20": "蝶紛飛過墻去。不知春色落誰家　燈節晚參。好一",
    "X82n1571_094:0527a21": "個時節。眾中有識得者出來。久無出者。師復曰。大眾。",
    "X82n1571_094:0527a22": "嘉會難期。不可總使無言去也。所以曰。譬如暗中寶。",
    "X82n1571_094:0527a23": "無燈不能見。佛法無人說。雖慧莫能了。乃豎起拳頭",
    "X82n1571_094:0527a24": "曰。者個是寶。那個是燈。復展兩手曰。者個是燈。那個",
    "X82n1571_094:0527b01": "是見底寶。山僧說也說了。是汝諸人。作麼生會。直得",
    "X82n1571_094:0527b02": "會了無遺。若作佛法商量。入地獄如箭　示眾。有漏",
    "X82n1571_094:0527b03": "笟籬。無漏木杓。小乘錢串。大乘井索。拈拄杖曰。魚行",
    "X82n1571_094:0527b04": "水濁。鳥飛毛落。會則目前包褁。不會則當面諱却",
    "X82n1571_094:0527b05": "　長至因事小參。黃梅石女夜懷胎。碧鳳山頭喚得回。",
    "X82n1571_094:0527b06": "驀地一聲消息斷。鐵牛生下玉猫來。參　歲夜小參。",
    "X82n1571_094:0527b07": "舉北禪曰。年窮歲盡。老僧烹一頭露地白牛。與諸人",
    "X82n1571_094:0527b08": "分歲。大家喫了。唱村田樂。何故。免見倚他門戶傍他",
    "X82n1571_094:0527b09": "墻。剛被時人喚作郎。師曰。義出豐年。儉生不孝。北禪",
    "X82n1571_094:0527b10": "門下。盡可觀光。靈巖者裏則不然。驀拈拄杖曰。爛研",
    "X82n1571_094:0527b11": "巴豆三千顆。瀉盡諸方五味禪。復卓一卓　佛誕上",
    "X82n1571_094:0527b12": "堂。舉世尊初生一手指天一手指地曰。天上天下唯",
    "X82n1571_094:0527b13": "吾獨尊。雲門曰。我當時若見。一棒打殺。與狗子喫。貴",
    "X82n1571_094:0527b14": "圖天下太平。師曰。世尊稱尊。車不橫推。雲門行棒。理",
    "X82n1571_094:0527b15": "無曲斷。要見天下太平。還未盡善。橫按拄杖曰。靈巖",
    "X82n1571_094:0527b16": "今日將世尊雲門。一齊按下。且聽漁人舞棹。野老謳",
    "X82n1571_094:0527b17": "歌。何故。無為而治者。其唯聖人乎(山子玉嗣)。",
    "X82n1571_094:0527b18": "越州柯山石頭彬牧質禪師示眾。柯巖小搆三間屋。",
    "X82n1571_094:0527b19": "何必深居羨大梅。樂我躲跟藏拙訥。石頭高枕臥雲",
    "X82n1571_094:0527b20": "隈　示眾。舉真淨文和尚上堂云。昔日大覺世尊。起",
    "X82n1571_094:0527b21": "道樹詣鹿苑。為五比丘轉四諦法輪。唯憍陳如最初",
    "X82n1571_094:0527b22": "悟道。貧道今日新豐洞裏。只轉拄杖子。遂拈拄杖向",
    "X82n1571_094:0527b23": "禪床左畔云。還有最初悟道者麼。良久云。可謂男兒",
    "X82n1571_094:0527b24": "自有沖天志。不向如來行處行。師曰。九轉丹砂。點鐵",
    "X82n1571_094:0527c01": "成金。可謂二俱好手。要且無大人相。質上座即不然。",
    "X82n1571_094:0527c02": "今日不轉四諦法輪。亦不轉拄杖子。何故。我不敢輕",
    "X82n1571_094:0527c03": "於汝等。喝一喝　頌德山見僧人門便棒曰。朗水孟",
    "X82n1571_094:0527c04": "甞充國富。崑崙拈出一毛輕。要知俠骨風流客。肝膽",
    "X82n1571_094:0527c05": "何辭盡底傾　頌趙州勘二菴主曰。手握靈鋒三尺",
    "X82n1571_094:0527c06": "劒。何須海底豉烟塵。漁人不愛滔天浪。穩臥蘆花對",
    "X82n1571_094:0527c07": "月明　頌慈明室中。置水盆橫劒。旁安草鞋一緉。凡",
    "X82n1571_094:0527c08": "見僧參。遽云看劒。稍擬議便喝出。曰。澆盡銀灣水作",
    "X82n1571_094:0527c09": "田。全憑奇僻傲諸仙。老來猶是躭兒戲。弱水洋中泛",
    "X82n1571_094:0527c10": "鐵船(天嶽晝嗣)。",
    "X82n1571_094:0527c11": "吳江普濟籜山體禪師江都許氏子。二十脫白廬山。",
    "X82n1571_094:0527c12": "投華山圓具。初參楊墳觀。再參天童僼得法。出住吳",
    "X82n1571_094:0527c13": "江積慶京都法光　小參。實際理地。不受一塵。佛事",
    "X82n1571_094:0527c14": "門中。不捨一法。大眾且道。不捨那一法。卓拄杖曰。向",
    "X82n1571_094:0527c15": "下文長。付在來日　立春小參。諸兄弟。五九盡日又",
    "X82n1571_094:0527c16": "逢春。草木爭妍萬卉新。拈拄杖曰。惟有積慶拄杖子。",
    "X82n1571_094:0527c17": "終年不改瘦稜層。喝一喝　小參。人人有個影子。寸",
    "X82n1571_094:0527c18": "步不離。因甚踏不著。高峰大師恁麼道。舌頭拖地了",
    "X82n1571_094:0527c19": "也。積慶恁麼舉。且道。還有過也無。以手自摑曰。口是",
    "X82n1571_094:0527c20": "禍門　歲夜小參。水居寂寞到人稀。年去年來自掩",
    "X82n1571_094:0527c21": "扉。一任口邊生白醭。懶將閒學誑初機　僧參。師問。",
    "X82n1571_094:0527c22": "是凡是聖。曰。看破了也。師曰。是凡是聖。僧擬進語。師",
    "X82n1571_094:0527c23": "打曰。掠虗漢(遠庵僼嗣)。",
    "X82n1571_094:0527c24": "婺州五洩應乾最嬾根禪師上堂。舉僧問趙州如何",
    "X82n1571_094:0528a01": "是道。州曰墻外底。曰不是者個道。州曰問甚麼道。曰",
    "X82n1571_094:0528a02": "大道。州曰大道通長安。師曰。趙州指點分明。者僧當",
    "X82n1571_094:0528a03": "面錯過。五洩則不然。設有人問如何是道。向他道。昨",
    "X82n1571_094:0528a04": "日有人從浦江來。今朝却住暨陽去。雖然如是。草鞋",
    "X82n1571_094:0528a05": "印子。不可脫却。何故。五洩一溪水。到門十八渡。行人",
    "X82n1571_094:0528a06": "仔細觀。切忌打溼脚　上堂。問昔日老瞿曇。具三類",
    "X82n1571_094:0528a07": "身。未審那一身利益眾生。師曰。泥猪癩狗死猫頭。僧",
    "X82n1571_094:0528a08": "沉吟。師連棒下座　上堂。崑山有玉。獲得者不在崑",
    "X82n1571_094:0528a09": "山。赤水有珠。拾得者不在赤水。近日衲僧家。有一個",
    "X82n1571_094:0528a10": "無位真人。證得者不在面門。驀拈拄杖。卓一卓曰。大",
    "X82n1571_094:0528a11": "眾不見道。柯城渡口石人蹲　上堂。一天暑氣燒空",
    "X82n1571_094:0528a12": "熱。三伏花紋嘴似鐵。臨睡尋恩惱不徹。何故。昨夜床",
    "X82n1571_094:0528a13": "頭扇。無端又打折(旅庵月嗣)。",
    "X82n1571_094:0528a14": "燕京弘善中巖正禪師上堂。至道無難。唯嫌揀擇。紅",
    "X82n1571_094:0528a15": "者紅白者白。烏豆誰云赤珠。珠砂詎可畵月。水是水",
    "X82n1571_094:0528a16": "山是山。莫教烟浪峰巔起。便把牛頭尾上安　上堂。",
    "X82n1571_094:0528a17": "問如何是當陽一句。師曰。大地熱如湯。乃曰。當陽一",
    "X82n1571_094:0528a18": "句。勝熱全提。三餐薄粥。汗透須彌　早參。人人曉得",
    "X82n1571_094:0528a19": "今日是初一。會得一萬事畢。乃舉拳曰。這個甚麼。良",
    "X82n1571_094:0528a20": "久。自代曰。日日是好日　示眾。舉僧問雲門。如何是",
    "X82n1571_094:0528a21": "雲門一曲。門曰臘月二十五。師頌曰。五音六律排山",
    "X82n1571_094:0528a22": "嶽。底意由來撩亂吹。盡說浩然詩句好。原從驢背見",
    "X82n1571_094:0528a23": "端倪　晚參。活卓卓。峭巍巍。沒縫罅。絕攀追。江月照。",
    "X82n1571_094:0528a24": "松風吹。千峰雲掃芙蓉嫩。一亘晴空隻鶴飛。喝一喝",
    "X82n1571_094:0528b01": "　晚參。每日同諸兄弟。種樹開池。補屋鑿澗。不曾商",
    "X82n1571_094:0528b02": "量得佛法因緣。今夜特共商量。便起身趨歸臥室(旅庵",
    "X82n1571_094:0528b03": "月嗣)。",
    "X82n1571_094:0528b04": "溧水壽國祖菴銳禪師贑州信豐曾氏子。示眾。清光",
    "X82n1571_094:0528b05": "野色映晴樓。春意虗無豁兩眸。橫笛一聲吹落葉。牧",
    "X82n1571_094:0528b06": "童歸去小橋頭　示眾。舉洞山因僧問。三身之中阿",
    "X82n1571_094:0528b07": "那身不墮眾數。山曰吾常於此切。師曰。斬釘截鐵。本",
    "X82n1571_094:0528b08": "分宗師。直下知歸。罕逢達者。大眾。還識洞山老漢落",
    "X82n1571_094:0528b09": "處麼。那邊不坐空王殿。爭肯耕田向日輪　示眾。片",
    "X82n1571_094:0528b10": "葉飄庭際。秋聲已到關。如何明月下。不見故人還(旅庵",
    "X82n1571_094:0528b11": "月嗣)。",
    "X82n1571_094:0528b12": "金陵華藏知止能禪師益州李氏子。上堂。十方無壁",
    "X82n1571_094:0528b13": "落。四面亦無門。不在內。不在外。不在中間。畢竟在甚",
    "X82n1571_094:0528b14": "麼處。白牛放去無踪跡。空把山童贈鐵鞭　問。透網",
    "X82n1571_094:0528b15": "金鱗。未審以何為食。師曰。薦取鈎頭底。僧一喝。師曰。",
    "X82n1571_094:0528b16": "看伊吞吐不得　問。古人道。有個入處。辜負老僧。無",
    "X82n1571_094:0528b17": "個入處。辜負自己。如何不得兩不辜負去。師曰。收歸",
    "X82n1571_094:0528b18": "上科　問起一念。還有過也無。師曰。水上挂燈毬(大咸",
    "X82n1571_094:0528b19": "咸嗣)。",
    "X82n1571_094:0528b20": "燕京觀音壁山徹禪師晚參。問如何是觀音境。師曰。",
    "X82n1571_094:0528b21": "深固幽遠。無人能到。曰如何是境中人。師曰。只可聞",
    "X82n1571_094:0528b22": "名。不可見面。曰如何是人中法。師曰。向下文長。曰人",
    "X82n1571_094:0528b23": "境已蒙師指示。別傳一句願慈垂。師曰。父母所生口。",
    "X82n1571_094:0528b24": "終不為子說　上堂。向上一著。覿體全彰。太煞分明。",
    "X82n1571_094:0528c01": "活活潑潑。饒他佛祖到來。有口直堪挂壁。若也世諦",
    "X82n1571_094:0528c02": "流布。敲磕將來。未免證龜成鼈。卓拄杖曰。還有見聞",
    "X82n1571_094:0528c03": "不昧者麼。子期去不返。浩浩良可悲　佛誕日上堂。",
    "X82n1571_094:0528c04": "問佛為三界大師。雲門為甚要一棒打殺。師曰。父作",
    "X82n1571_094:0528c05": "之。子述之。曰如今一棒打殺。和尚又當如何。師遞拄",
    "X82n1571_094:0528c06": "杖曰。便請。僧擬接。師打曰。山僧倒行此令去也。遂推",
    "X82n1571_094:0528c07": "倒禪床。喝散大眾。復召大眾。眾回首。師曰。世尊脚忙",
    "X82n1571_094:0528c08": "手亂。罪不重科。雲門無地容身。恩仇有報。今日山僧",
    "X82n1571_094:0528c09": "自領三十棒。貴圖此話大行　問。驀直去時如何。師",
    "X82n1571_094:0528c10": "曰。你擬向甚麼處去。僧沉吟。師打曰。去處也不知。亂",
    "X82n1571_094:0528c11": "走作麼(大咸咸嗣)。",
    "X82n1571_094:0528c12": "金陵吉山三明睿禪師蘇之嘉定孫氏子。上堂。獅子",
    "X82n1571_094:0528c13": "吼野犴鳴。英俊禪流著眼聽。明明一句全提旨。不是",
    "X82n1571_094:0528c14": "通方未易聞　問如何是皇天無二道。師曰。東邊日",
    "X82n1571_094:0528c15": "出西邊雨。曰聖賢無二心。聻。師曰。惟上智與下愚不",
    "X82n1571_094:0528c16": "移。曰恁麼則聖賢各別耶。師曰。堯舜與人同耳　問",
    "X82n1571_094:0528c17": "如何是達磨宗。師曰。好個問頭。曰如何是如來教。師",
    "X82n1571_094:0528c18": "曰。分明記取。曰且道宗教是同是別。師伸手曰。握則",
    "X82n1571_094:0528c19": "成拳。展則成掌(大咸咸嗣)。",
    "X82n1571_094:0528c20": "鳳陽太守陳寅居士字靖共。號鐵僧。大興人。官內翰。",
    "X82n1571_094:0528c21": "時掌制詔。便留心宗乘。凡著詩古文辭。每多出塵之",
    "X82n1571_094:0528c22": "想。一時弘覺忞。大覺琇。及靈巖儲。皆極稱賞。後任金",
    "X82n1571_094:0528c23": "陵司馬。謁東山咸。示無夢無想時如何是大用現前",
    "X82n1571_094:0528c24": "話。士參十年。不得悟。後與卞孝旨。日夕提警。遂與前",
    "X82n1571_094:0529a01": "參語句。默然有契。忽一日。于長江舟中。憑檻觀流。因",
    "X82n1571_094:0529a02": "憶受不知報報不知受句。猛得徹證。遂作頌曰。十載",
    "X82n1571_094:0529a03": "鑽研道路賒。笑將己屋認他家。而今打破牕櫺看。始",
    "X82n1571_094:0529a04": "信梅開是舊花　一日。棲賢問。一粒米。大似須彌山。",
    "X82n1571_094:0529a05": "如何被螻蟻拖去。士曰。葢天葢地。和尚如何道。賢曰。",
    "X82n1571_094:0529a06": "死水不藏龍。士振威一喝。賢便休　士。甞與高隱李",
    "X82n1571_094:0529a07": "中房。為法求人。究心果位之學。每手錄楞嚴大義。以",
    "X82n1571_094:0529a08": "及華嚴法華維摩圓覺諸經。而于相宗。獨窺堂奧。會",
    "X82n1571_094:0529a09": "謂座主曰。相不自相。因我而成相。我不自我。因相而",
    "X82n1571_094:0529a10": "成我。一時講席。傳為妙語云(大咸咸嗣)。",
    "X82n1571_094:0529a11": "廬山。西林魯宗俊禪師閩之林氏子。僧問。如何是西",
    "X82n1571_094:0529a12": "林境。師曰。無心塔老雲來往。引路松高春又秋。曰如",
    "X82n1571_094:0529a13": "何是境中人。師曰。吹毛劒斬清風去。棕竹杖挑明月",
    "X82n1571_094:0529a14": "歸。曰還有為人處也無。師曰。一掌一握血。僧喝。師曰。",
    "X82n1571_094:0529a15": "饒汝喝到驢年。西林拄杖。也不打你。僧又喝。師便歸",
    "X82n1571_094:0529a16": "方丈(博凡可嗣)。",
    "X82n1571_094:0529a17": "上海一粟岷泉濬禪師慈谿項氏子。辭世偈曰。一生",
    "X82n1571_094:0529a18": "只喜平常。臨死那弄奇特。要行撩起便行。夢幻空花",
    "X82n1571_094:0529a19": "自得。又囑曰。死後早付一把柴。靈龕切莫久攤排。湘",
    "X82n1571_094:0529a20": "南潭北從人說。我道青山總好埋。越一載。門人茶毗。",
    "X82n1571_094:0529a21": "舍利無數。四眾起塔(大淵奫嗣)。",
    "X82n1571_094:0529a22": "泰山普照石堂祖珍玉禪師結制上堂。盡十方世界。",
    "X82n1571_094:0529a23": "總是白雲一座禪堂。今日四面八方俱將封條。一一",
    "X82n1571_094:0529a24": "封却。諸人也須尋個出身路始得。若不尋個出身路。",
    "X82n1571_094:0529b01": "則凡所見者。不過只是這個乾坤日月。不過只是這",
    "X82n1571_094:0529b02": "個山川林藪。眼界不寬。胸襟不大。然則出身路。畢竟",
    "X82n1571_094:0529b03": "作麼生尋。三根椽下各醒醒。七尺單前休瞌睡　上",
    "X82n1571_094:0529b04": "堂。白雲從來不說法。三世諸佛。歷代祖師。亦皆口挂",
    "X82n1571_094:0529b05": "壁上。且道。如何是不說之說。遂豎拂子曰。烏自黑。鵠",
    "X82n1571_094:0529b06": "自白。棘自曲。松自直。各各靜處薩婆訶。莫擬當來問",
    "X82n1571_094:0529b07": "彌勒　師室中不蓄長物。惟古書數百卷。一日薰炕",
    "X82n1571_094:0529b08": "走火。并所著諸稿。俱被焚盡。示眾。出世萬般當盡棄。",
    "X82n1571_094:0529b09": "奈何仍愛百家書。纔嫌習氣耽文字。天喜知非代掃",
    "X82n1571_094:0529b10": "除。雖然如是。遂以拄杖畫一畫曰。應知這一部書。火",
    "X82n1571_094:0529b11": "燒不化。水浸不溼。刀劈不開。針刺不入的。照耀古今。",
    "X82n1571_094:0529b12": "包羅天地。世出世法。俱從此出。任爾日曬風吹。惟益",
    "X82n1571_094:0529b13": "光明赫奕。且道。他有何神通三昧。便能如此。良久。卓",
    "X82n1571_094:0529b14": "拄杖曰。憑他夫子與瞿曇。盡力註解他不出　僧問。",
    "X82n1571_094:0529b15": "天下名山。岱嶽為最。如何是普照境。師曰。四山環抱",
    "X82n1571_094:0529b16": "峰巒秀。二水交流溪澗靈。曰如何是境中人。師曰。木",
    "X82n1571_094:0529b17": "鐸懶將搖盛世。寶刀時按坐當陽。曰如何是人中意。",
    "X82n1571_094:0529b18": "師曰。掀翻海嶽。撥轉乾坤。僧擬議。師即喝退(天岸昇嗣)。",
    "X82n1571_094:0529b19": "慕菴居士象震法名原佺。東甌人。大中丞李生石公",
    "X82n1571_094:0529b20": "季子。嗜學。遊庠有聲。因法幢幟啟迪。發心參究。幢示",
    "X82n1571_094:0529b21": "寂。乃禮幢嗣日休寤為師。棄舉子業。專精辦道學。使",
    "X82n1571_094:0529b22": "者珍惜之。弗顧也。時與眉聲誠。證詰宗要。損巖堅。印",
    "X82n1571_094:0529b23": "之以偈。參訪霽崙永于紫霞山房。及屢致書問。猶殷",
    "X82n1571_094:0529b24": "殷執弟子禮。緇素雅重其道行　拈城東老母曰。千",
    "X82n1571_094:0529c01": "佛出興。只要個不受惑人。這婆雖具丈夫氣槩。爭奈",
    "X82n1571_094:0529c02": "胸中尚有一尊佛在　頌產難曰。現成公案。不容卜",
    "X82n1571_094:0529c03": "度。釋迦老子。將錯就錯　頌三頓棒曰。揚鬐鼓鬣向",
    "X82n1571_094:0529c04": "龍門。掣電轟雷海嶽昏。盡道機權吞佛祖。誰知塗毒",
    "X82n1571_094:0529c05": "累兒孫　僧問。如何是佛。曰石頭土塊。如何是法。曰",
    "X82n1571_094:0529c06": "犂耙繩貫。如何是僧。曰禾麻菽麥　僧問。十二時中",
    "X82n1571_094:0529c07": "作麼生。士畫○相。僧曰。祇這個麼。士以袖拂之(損巖堅嗣)。",
    "X82n1571_094:0529c09": "五燈全書卷第九十四"
}