{
    "T08n0228_010:0621c03": "佛說佛母出生三法藏般若",
    "T08n0228_010:0621c04": "波羅蜜多經卷第十",
    "T08n0228_010:0621c06": "西天譯經三藏朝奉大夫試光祿卿",
    "T08n0228_010:0621c07": "傳法大師賜紫臣施護奉 詔譯",
    "T08n0228_010:0621c08": "讚持品第十之二",
    "T08n0228_010:0621c09": "[0621c09] 爾時，世尊讚尊者舍利子言：「善哉，善哉！舍利",
    "T08n0228_010:0621c10": "子！如是，如是！如汝所說，善引譬喻。汝今以佛",
    "T08n0228_010:0621c11": "神力，復說譬喻而明此義。」[0621c11] 舍利子白佛言：「世",
    "T08n0228_010:0621c12": "尊！又如有人欲見大海漸次而行，若見有樹",
    "T08n0228_010:0621c13": "或見樹相，若見有山或見山相，當知是人去",
    "T08n0228_010:0621c14": "海尚遠。又復前行，若不見樹及樹相，不見山",
    "T08n0228_010:0621c15": "及山相，當知是人去海漸近。何以故？大海深",
    "T08n0228_010:0621c16": "遠廣闊無涯，近大海邊無有一切山樹等相。",
    "T08n0228_010:0621c17": "是人雖未至海，以不見彼山樹相故，即知漸",
    "T08n0228_010:0621c18": "次近於大海。世尊！菩薩摩訶薩亦復如是，若",
    "T08n0228_010:0621c19": "得聞此般若波羅蜜多法門瞻禮供養者，是",
    "T08n0228_010:0621c20": "人雖於現在如來應供正等正覺所未得授",
    "T08n0228_010:0621c21": "記，當知漸近阿耨多羅三藐三菩提而將授",
    "T08n0228_010:0621c22": "記。何以故？以聞此般若波羅蜜多法門為前",
    "T08n0228_010:0621c23": "相故。世尊！又如世間有種種樹，於其春時枝",
    "T08n0228_010:0621c24": "葉繁茂青潤可愛，閻浮提人見是相已皆生",
    "T08n0228_010:0621c25": "歡喜，即作是念：『此樹不久開華結實。何以故？",
    "T08n0228_010:0621c26": "彼開敷相先已現故。』世尊！菩薩摩訶薩亦復",
    "T08n0228_010:0621c27": "如是，若得聞此般若波羅蜜多法門瞻禮供",
    "T08n0228_010:0621c28": "養者，當知是菩薩久已成熟最勝善根，以其",
    "T08n0228_010:0621c29": "宿世善因緣故，今於此般若波羅蜜多正法",
    "T08n0228_010:0622a01": "會中親所聽受，得見諸佛及眾賢聖，復得諸",
    "T08n0228_010:0622a02": "佛賢聖以歡喜心作如是念：『過去諸菩薩將",
    "T08n0228_010:0622a03": "得授記亦復如是，聞此正法為前相故。今此",
    "T08n0228_010:0622a04": "菩薩當知漸近阿耨多羅三藐三菩提，不久得",
    "T08n0228_010:0622a05": "記。何以故？前相現故。』又如世間女人懷妊，日",
    "T08n0228_010:0622a06": "月將滿，身力疲困心識動亂，飲食減少坐臥",
    "T08n0228_010:0622a07": "懈怠，凡諸所欲而不勤行，苦惱悉生厭本所",
    "T08n0228_010:0622a08": "習。見是相已，當知此人將產不久。何以故？前",
    "T08n0228_010:0622a09": "相現故。世尊！菩薩摩訶薩亦復如是，若得聞",
    "T08n0228_010:0622a10": "此般若波羅蜜多法門瞻禮供養者，當知是",
    "T08n0228_010:0622a11": "菩薩久已成熟善根，漸近阿耨多羅三藐三",
    "T08n0228_010:0622a12": "菩提，不久得記。何以故？以聞正法為前相故。」",
    "T08n0228_010:0622a13": "爾時，世尊復讚尊者舍利子言：「善哉，善哉！舍",
    "T08n0228_010:0622a14": "利子！汝所樂說，皆是如來神力所護。」",
    "T08n0228_010:0622a15": "[0622a15] 是時，尊者須菩提白佛言：「希有，世尊！如來、應",
    "T08n0228_010:0622a16": "供、正等正覺善所護念諸菩薩眾，能善宣說",
    "T08n0228_010:0622a17": "諸菩薩法。」[0622a17] 佛告須菩提言：「諸菩薩摩訶薩，於",
    "T08n0228_010:0622a18": "長夜中多所饒益一切眾生，以善方便與其",
    "T08n0228_010:0622a19": "利樂，悲愍世間為救度故。而諸菩薩勤求阿",
    "T08n0228_010:0622a20": "耨多羅三藐三菩提果，得證果已，欲為一切",
    "T08n0228_010:0622a21": "眾生如其所應宣說法要，是故諸佛共所護",
    "T08n0228_010:0622a22": "念。」",
    "T08n0228_010:0622a23": "[0622a23] 須菩提白佛言：「世尊！諸菩薩摩訶薩行般若",
    "T08n0228_010:0622a24": "波羅蜜多時，當云何觀即得般若波羅蜜多",
    "T08n0228_010:0622a25": "具足？」",
    "T08n0228_010:0622a26": "[0622a26] 佛言：「須菩提！若菩薩摩訶薩行般若波羅蜜",
    "T08n0228_010:0622a27": "多時，不見色法有所增相，不見受、想、行、識有",
    "T08n0228_010:0622a28": "所增相，是行般若波羅蜜多。不見色法有所",
    "T08n0228_010:0622a29": "減相，不見受、想、行、識有所減相，是行般若波",
    "T08n0228_010:0622b01": "羅蜜多。乃至不見是法非法，是行般若波羅",
    "T08n0228_010:0622b02": "蜜多。須菩提！菩薩摩訶薩行般若波羅蜜多",
    "T08n0228_010:0622b03": "時，若如是觀，即得般若波羅蜜多具足。」",
    "T08n0228_010:0622b04": "[0622b04] 須菩提白佛言：「世尊！如佛所說，般若波羅蜜",
    "T08n0228_010:0622b05": "多不可思議。」[0622b05] 佛言：「須菩提！色、受、想、行、識不可",
    "T08n0228_010:0622b06": "思議，若菩薩不分別色不可思議，是行般若",
    "T08n0228_010:0622b07": "波羅蜜多。不分別受、想、行、識不可思議，是行",
    "T08n0228_010:0622b08": "般若波羅蜜多。」",
    "T08n0228_010:0622b09": "[0622b09] 爾時，尊者舍利子白佛言：「世尊！般若波羅蜜",
    "T08n0228_010:0622b10": "多法門最上甚深，何人當能如實信解？」",
    "T08n0228_010:0622b11": "[0622b11] 佛告舍利子言：「若久行菩薩道者，聞此般若",
    "T08n0228_010:0622b12": "波羅蜜多法門即能信解。」[0622b12] 舍利子白佛言：「世",
    "T08n0228_010:0622b13": "尊！何等是久行菩薩道者？」[0622b13] 佛言：「舍利子！若菩",
    "T08n0228_010:0622b14": "薩摩訶薩，不分別如來十力四無所畏，不分",
    "T08n0228_010:0622b15": "別如來諸功德法，乃至不分別一切智，若如",
    "T08n0228_010:0622b16": "是不分別諸法，是為久行菩薩道者。何以故？",
    "T08n0228_010:0622b17": "所有如來十力、四無所畏不可思議，諸功德",
    "T08n0228_010:0622b18": "法乃至一切智皆不可思議，是故菩薩於一",
    "T08n0228_010:0622b19": "切法無所分別。由如是故，菩薩摩訶薩於法",
    "T08n0228_010:0622b20": "無所行而行，是行般若波羅蜜多。」",
    "T08n0228_010:0622b21": "[0622b21] 爾時，尊者須菩提白佛言：「希有，世尊！此甚深",
    "T08n0228_010:0622b22": "般若波羅蜜多法門，是大寶聚最上無染般",
    "T08n0228_010:0622b23": "若波羅蜜多，猶如虛空自性清淨。世尊！有諸",
    "T08n0228_010:0622b24": "善男子、善女人，於此般若波羅蜜多法門，受",
    "T08n0228_010:0622b25": "持讀誦記念思惟，乃至為人演說者，云何多",
    "T08n0228_010:0622b26": "難事起而為障礙？」[0622b26] 佛告尊者須菩提言：「如是，",
    "T08n0228_010:0622b27": "如是！如汝所說。善男子、善女人於此般若波",
    "T08n0228_010:0622b28": "羅蜜多法門，受持讀誦記念思惟，乃至為人",
    "T08n0228_010:0622b29": "說其義時，多難事起而為障礙。須菩提！汝今",
    "T08n0228_010:0622c01": "當知，難事起時，是其惡魔作諸魔障。是故善",
    "T08n0228_010:0622c02": "男子、善女人諸有受持讀誦乃至為人演說",
    "T08n0228_010:0622c03": "者，應當速疾如理所作。",
    "T08n0228_010:0622c04": "[0622c04] 「又復，有諸善男子、善女人，若欲自書、若使人",
    "T08n0228_010:0622c05": "書此般若波羅蜜多法門者，當於一月乃至",
    "T08n0228_010:0622c06": "一年速疾書成。何以故？此般若波羅蜜多大",
    "T08n0228_010:0622c07": "法寶中，多有怨賊常欲侵害。」",
    "T08n0228_010:0622c08": "[0622c08] 復次，尊者須菩提白佛言：「世尊！諸有善男子、",
    "T08n0228_010:0622c09": "善女人，受持讀誦乃至書寫此般若波羅蜜",
    "T08n0228_010:0622c10": "多法門時，若諸魔眾伺求其便欲生破壞，當",
    "T08n0228_010:0622c11": "於爾時作何遠離？」",
    "T08n0228_010:0622c12": "[0622c12] 佛告須菩提：「汝今當知，若有人受持讀誦乃",
    "T08n0228_010:0622c13": "至書寫此法門時，但當志心如理所作。彼諸",
    "T08n0228_010:0622c14": "惡魔雖復長時以壞法心，於此法門欲作斷",
    "T08n0228_010:0622c15": "滅，及持法者欲生破壞，縱經多劫，彼終不能",
    "T08n0228_010:0622c16": "伺得其便。」",
    "T08n0228_010:0622c17": "[0622c17] 爾時，尊者舍利子白佛言：「世尊！諸善男子、善",
    "T08n0228_010:0622c18": "女人，受持讀誦此正法時，若得遠離諸魔業",
    "T08n0228_010:0622c19": "者，是人即能讀誦通利，乃至書寫皆無障礙。",
    "T08n0228_010:0622c20": "世尊！如佛所說，彼諸惡魔伺求其便不能得",
    "T08n0228_010:0622c21": "者，當以何力能致如是？」",
    "T08n0228_010:0622c22": "[0622c22] 佛告尊者舍利子言：「汝今當知，皆是如來、應",
    "T08n0228_010:0622c23": "供、正等正覺威神之力加持護念，制伏諸魔",
    "T08n0228_010:0622c24": "不得其便，是故能令諸持法者讀誦通利，乃",
    "T08n0228_010:0622c25": "至如所說學、如所說行、如理相應皆悉無礙。",
    "T08n0228_010:0622c26": "何以故？今此甚深正法攝諸法相即諸法性，",
    "T08n0228_010:0622c27": "所有十方無量阿僧祇世界，現住說法諸佛",
    "T08n0228_010:0622c28": "如來，皆同宣說此般若波羅蜜多法門。是故",
    "T08n0228_010:0622c29": "諸佛如來，以其神通威力共所護念諸持法",
    "T08n0228_010:0623a01": "者，使令受持讀誦通利，乃至書寫供養，如",
    "T08n0228_010:0623a02": "所說學、如所說行、如理相應皆得無礙。舍利",
    "T08n0228_010:0623a03": "子！諸有持法善男子、善女人，若為諸佛所護",
    "T08n0228_010:0623a04": "念者，我不見有諸惡魔眾而能為害。」",
    "T08n0228_010:0623a05": "[0623a05] 是時，尊者舍利子白佛言：「世尊！若諸菩薩摩",
    "T08n0228_010:0623a06": "訶薩，於此般若波羅蜜多法門，受持讀誦書",
    "T08n0228_010:0623a07": "寫供養，乃至如所說學、如所說行、如理相應，",
    "T08n0228_010:0623a08": "而能遠離諸魔障者，亦是如來神通威力所",
    "T08n0228_010:0623a09": "護念耶？」",
    "T08n0228_010:0623a10": "[0623a10] 佛告尊者舍利子言：「如是，如是！諸菩薩摩訶",
    "T08n0228_010:0623a11": "薩已得一切如來神通威力加持護念，是故",
    "T08n0228_010:0623a12": "於此甚深般若波羅蜜多法門，而能受持讀",
    "T08n0228_010:0623a13": "誦通利，乃至如所說學、如所說行、如理相應，",
    "T08n0228_010:0623a14": "悉得遠離一切魔障。舍利子！當知是菩薩得",
    "T08n0228_010:0623a15": "諸如來神力加持，是諸如來所知所念，為諸",
    "T08n0228_010:0623a16": "如來共所觀察。",
    "T08n0228_010:0623a17": "[0623a17] 「復次，舍利子！若菩薩摩訶薩於此般若波羅",
    "T08n0228_010:0623a18": "蜜多法門，能受持讀誦記念思惟，廣為他人",
    "T08n0228_010:0623a19": "解釋其義，乃至如所說學、如所說行、如理相",
    "T08n0228_010:0623a20": "應者，當知是菩薩摩訶薩已近阿耨多羅三",
    "T08n0228_010:0623a21": "藐三菩提，不久得成阿耨多羅三藐三菩提",
    "T08n0228_010:0623a22": "果。",
    "T08n0228_010:0623a23": "[0623a23] 「又，舍利子！若人於此般若波羅蜜多法門，但",
    "T08n0228_010:0623a24": "能受持讀誦者，是人得福雖多，不如有人",
    "T08n0228_010:0623a25": "於此法門，如所說學、如所說行、如理相應。舍",
    "T08n0228_010:0623a26": "利子！當知是人得諸如來神力加持，是諸如",
    "T08n0228_010:0623a27": "來所知所念，為諸如來共所觀察。是人現世",
    "T08n0228_010:0623a28": "有大威德、有大名稱，當來決定獲大果報。何",
    "T08n0228_010:0623a29": "以故？此般若波羅蜜多是第一義勝妙法門，",
    "T08n0228_010:0623b01": "與一切法如理相應，普攝眾生住真實際。",
    "T08n0228_010:0623b02": "[0623b02] 「復次，舍利子，此般若波羅蜜多相應法門，如",
    "T08n0228_010:0623b03": "來、應供、正等正覺以威神力加持護念。後末",
    "T08n0228_010:0623b04": "世中先於南方廣大流布，從是南方流布西",
    "T08n0228_010:0623b05": "方，復從西方流布北方，如是展轉流布諸方。",
    "T08n0228_010:0623b06": "舍利子！佛涅盤後法欲滅時，為欲令諸善男",
    "T08n0228_010:0623b07": "子、善女人，於此般若波羅蜜多法門，受持讀",
    "T08n0228_010:0623b08": "誦記念思惟，轉為他人解釋其義，乃至書寫",
    "T08n0228_010:0623b09": "供養獲大利益，是故如來加持護念使令流布。",
    "T08n0228_010:0623b10": "[0623b10] 「又，舍利子！若善男子、善女人，有能受持此正",
    "T08n0228_010:0623b11": "法者，當知是人得諸如來神力加持，是諸如",
    "T08n0228_010:0623b12": "來所知所念，為諸如來共所觀察。」[0623b12] 舍利子白",
    "T08n0228_010:0623b13": "佛言：「世尊！此般若波羅蜜多法門最上甚深，",
    "T08n0228_010:0623b14": "於後末世，云何北方亦流布耶？」",
    "T08n0228_010:0623b15": "[0623b15] 佛言：「舍利子！後末世中此法亦當流布北方，",
    "T08n0228_010:0623b16": "而彼方處有修菩薩行者諸善男子、善女人，",
    "T08n0228_010:0623b17": "聞此甚深般若波羅蜜多法門，而能受持讀",
    "T08n0228_010:0623b18": "誦記念思惟書寫供養。」[0623b18] 舍利子白佛言：「世尊！",
    "T08n0228_010:0623b19": "而彼北方有幾所人當能受持此甚深般若",
    "T08n0228_010:0623b20": "波羅蜜多法門？有幾所人能讀誦通利，如所",
    "T08n0228_010:0623b21": "說學、如所說行、如理相應？」",
    "T08n0228_010:0623b22": "[0623b22] 佛言：「舍利子！而彼北方雖多有諸修菩薩行",
    "T08n0228_010:0623b23": "者善男子、善女人，能受持此甚深般若波羅",
    "T08n0228_010:0623b24": "蜜多法門，少能於中讀誦通利，如所說學、如",
    "T08n0228_010:0623b25": "所說行、如理相應者。",
    "T08n0228_010:0623b26": "[0623b26] 「又，舍利子！彼方若有善男子、善女人，聞此般",
    "T08n0228_010:0623b27": "若波羅蜜多法門，不驚不怖不退不沒者，當",
    "T08n0228_010:0623b28": "知是人久住大乘修菩薩行，已曾於其過去",
    "T08n0228_010:0623b29": "如來、應供、正等正覺所請問其義，是人久已",
    "T08n0228_010:0623c01": "修習具足菩薩道法，為欲利樂諸眾生故廣",
    "T08n0228_010:0623c02": "修諸行，勤求阿耨多羅三藐三菩提果。何",
    "T08n0228_010:0623c03": "以故？我今已為是善男子、善女人，宣說一切",
    "T08n0228_010:0623c04": "智相應般若波羅蜜多法門。是人轉身，亦復",
    "T08n0228_010:0623c05": "樂聞此般若波羅蜜多法門歡喜信受，勤修",
    "T08n0228_010:0623c06": "阿耨多羅三藐三菩提法，善住三摩呬多相",
    "T08n0228_010:0623c07": "應勝行，乃至諸魔不能壞其阿耨多羅三藐",
    "T08n0228_010:0623c08": "三菩提心，況復一切人非人等能破壞耶？何",
    "T08n0228_010:0623c09": "以故？是人堅固勇猛，不退轉於阿耨多羅三",
    "T08n0228_010:0623c10": "藐三菩提心。又復，是人聞此般若波羅蜜多",
    "T08n0228_010:0623c11": "法門，心大歡喜、心得清淨，普令眾生種諸善",
    "T08n0228_010:0623c12": "根如理修行，成就阿耨多羅三藐三菩提果。",
    "T08n0228_010:0623c13": "何以故？是善男子、善女人，能於佛前作如是",
    "T08n0228_010:0623c14": "言：『我當以此法門，為無量百千萬億俱胝那庾",
    "T08n0228_010:0623c15": "多眾生，如理表示、如實教授、如所利益、如理",
    "T08n0228_010:0623c16": "生喜、如實覺了，無所退轉，普令安住阿耨多",
    "T08n0228_010:0623c17": "羅三藐三菩提果。』舍利子！是善男子、善女人，",
    "T08n0228_010:0623c18": "住菩薩乘廣大利益。我觀其心則生隨喜。我亦",
    "T08n0228_010:0623c19": "以此甚深正法，示教利喜無量百千萬億俱",
    "T08n0228_010:0623c20": "胝那庾多眾生，令住阿耨多羅三藐三菩提",
    "T08n0228_010:0623c21": "果。如是善男子、善女人，廣大信解愛樂大乘，",
    "T08n0228_010:0623c22": "願生諸佛剎中，現在佛前聞說妙法，相續得",
    "T08n0228_010:0623c23": "聞說此甚深般若波羅蜜多法門。於彼佛剎，",
    "T08n0228_010:0623c24": "亦復以此甚深正法，示教利喜無量百千萬",
    "T08n0228_010:0623c25": "億俱胝那庾多眾生，令住阿耨多羅三藐三",
    "T08n0228_010:0623c26": "菩提果。」",
    "T08n0228_010:0623c27": "[0623c27] 爾時，尊者舍利子白佛言：「希有，世尊！如來、應",
    "T08n0228_010:0623c28": "供、正等正覺於過去未來現在一切法中，無",
    "T08n0228_010:0623c29": "有少法不見不聞不知不解，一切眾生種種",
    "T08n0228_010:0624a01": "行相皆悉了知，諸菩薩法無不通達。乃至未",
    "T08n0228_010:0624a02": "來世中有諸菩薩摩訶薩眾，為菩提故發大",
    "T08n0228_010:0624a03": "精進勤求此般若波羅蜜多，得是法門受持",
    "T08n0228_010:0624a04": "讀誦，如所說學、如所說行、如理相應者，如來",
    "T08n0228_010:0624a05": "悉知。有諸菩薩摩訶薩眾，於此般若波羅蜜",
    "T08n0228_010:0624a06": "多法門，不求而得者，如來亦知。」",
    "T08n0228_010:0624a07": "[0624a07] 佛告尊者舍利子言：「如是，如是！如汝所說。舍",
    "T08n0228_010:0624a08": "利子！如來、應供、正等正覺於過去未來現在",
    "T08n0228_010:0624a09": "一切法中，無有少法不見不聞不知不解。乃",
    "T08n0228_010:0624a10": "至未來世中諸菩薩摩訶薩，於此般若波羅",
    "T08n0228_010:0624a11": "蜜多法門，有求而得、有不求而得者，如來悉",
    "T08n0228_010:0624a12": "知。何以故？如來、應供、正等正覺，於諸菩薩",
    "T08n0228_010:0624a13": "過去善根及所樂欲，乃至菩薩所行道法，皆悉",
    "T08n0228_010:0624a14": "了知。」",
    "T08n0228_010:0624a15": "[0624a15] 復次，舍利子白佛言：「世尊！餘諸深經與此般",
    "T08n0228_010:0624a16": "若波羅蜜多相應者，亦不勤求而自得耶？」",
    "T08n0228_010:0624a17": "[0624a17] 佛言：「如是，如是！舍利子！所有餘諸深經與此",
    "T08n0228_010:0624a18": "般若波羅蜜多相應者，亦有不求而自獲得。」",
    "T08n0228_010:0624a19": "[0624a19] 舍利子白佛言：「世尊！所有餘諸深經與六波",
    "T08n0228_010:0624a20": "羅蜜多相應者，未來世中善男子、善女人，亦",
    "T08n0228_010:0624a21": "不勤求而自得耶？」",
    "T08n0228_010:0624a22": "[0624a22] 佛言：「舍利子！所有餘諸深經與六波羅蜜",
    "T08n0228_010:0624a23": "多相應者，未來世中亦有不求而自獲得。何",
    "T08n0228_010:0624a24": "以故？法本如是。諸修菩薩道者善男子、善女",
    "T08n0228_010:0624a25": "人，常當以法示教利喜無量百千萬億俱胝",
    "T08n0228_010:0624a26": "那庾多眾生，令住阿耨多羅三藐三菩提果，",
    "T08n0228_010:0624a27": "亦自於中如理修學。是人轉身，於餘深經與",
    "T08n0228_010:0624a28": "六波羅蜜多無所得相應，與一切法自性相",
    "T08n0228_010:0624a29": "應者，是人亦復不求自得。」",
    "T08n0228_010:0624b01": "佛說佛母出生三法藏般若波羅蜜多經卷"
}