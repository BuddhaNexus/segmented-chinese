{
    "T28n1546_038:0278b13": "阿毘曇毘婆沙論卷第三十八",
    "T28n1546_038:0278b15": "迦旃延子造　五百羅漢釋",
    "T28n1546_038:0278b16": "北涼天竺沙門浮陀跋摩",
    "T28n1546_038:0278b17": "共道泰等譯",
    "T28n1546_038:0278b18": "使犍度十門品之二",
    "T28n1546_038:0278b19": "◎十八界。眼界色界眼識界乃至意界法界",
    "T28n1546_038:0278b20": "意識界。界名略說亦名廣說。略說者於說大",
    "T28n1546_038:0278b21": "經。如大因緣經大涅槃經等。廣說者。於說入",
    "T28n1546_038:0278b22": "經入。亦名略說亦名廣說。略說者於說界經。",
    "T28n1546_038:0278b23": "廣說者於說陰經。陰亦名略說亦名廣說。略",
    "T28n1546_038:0278b24": "說者於說入經。廣說者如說。若有所受。當知",
    "T28n1546_038:0278b25": "皆苦。於如是等經。名為廣說。復有說者。界亦",
    "T28n1546_038:0278b26": "名略說亦名廣說。即於界中。不於餘法。所以",
    "T28n1546_038:0278b27": "者何。界中心色是廣說。心數法是略說。入亦",
    "T28n1546_038:0278b28": "是略說。亦是廣說。即於入中。不於餘法。所以",
    "T28n1546_038:0278b29": "者何。入中色是廣說。心心數是略說。陰亦是",
    "T28n1546_038:0278c01": "略說。亦是廣說。即於陰中。不於餘法。所以者",
    "T28n1546_038:0278c02": "何。陰中色心是略說。心數是廣說。如說若有",
    "T28n1546_038:0278c03": "所受。當知皆苦。此說一向是略。復有說者。界",
    "T28n1546_038:0278c04": "是廣說。亦攝一切法。大因緣經大涅槃經。雖",
    "T28n1546_038:0278c05": "是廣說。不攝一切法入。雖攝一切法。而非廣",
    "T28n1546_038:0278c06": "說。所以者何。是中說法故。陰不攝一切法。所",
    "T28n1546_038:0278c07": "以者何。攝一切有為法。不攝無為法故。亦非",
    "T28n1546_038:0278c08": "廣說。所以者何。是略說故。如說若有所受當",
    "T28n1546_038:0278c09": "知皆苦。此一向是略說。佛所說經。廣略義如",
    "T28n1546_038:0278c10": "此。非謂如說法施財施是略說。大因緣經大",
    "T28n1546_038:0278c11": "涅槃經是廣說。世尊於所知法。先廣說十八",
    "T28n1546_038:0278c12": "界。即於彼所知。次略說十二入。於彼十二入。",
    "T28n1546_038:0278c13": "除無為法。略說五陰。是名世尊廣略之說。以",
    "T28n1546_038:0278c14": "如是廣略所說法。佛告尊者舍利弗。我說諸",
    "T28n1546_038:0278c15": "法。若廣若略。能知解者難得。以如是廣說",
    "T28n1546_038:0278c16": "略說故。尊者舍利弗。請於世尊。世尊說法若",
    "T28n1546_038:0278c17": "廣若略。能有知解法寶者。譬如大海中龍於",
    "T28n1546_038:0278c18": "大海中化作大身。上昇虛空興起大雲遍覆",
    "T28n1546_038:0278c19": "虛空放電光。出如是雷音。我今當雨藥草樹",
    "T28n1546_038:0278c20": "木。聞如是音。皆生恐怖作如是念。大海中龍。",
    "T28n1546_038:0278c21": "若降雨者。我等皆當沒滅。是時大地。心無疑",
    "T28n1546_038:0278c22": "懼。又無異色而請之言。汝當降雨經百千歲。",
    "T28n1546_038:0278c23": "我盡能受。世尊亦爾。於主童佛然燈佛迦",
    "T28n1546_038:0278c24": "拘遜陀村佛迦那含牟尼佛。乃至迦葉佛所。",
    "T28n1546_038:0278c25": "長養智身。上昇有餘涅槃虛空界中。以大悲",
    "T28n1546_038:0278c26": "雲遍覆世間。放智電光。出無我師子吼音作",
    "T28n1546_038:0278c27": "如是言。舍利弗我所說。若廣若略。知解者難",
    "T28n1546_038:0278c28": "得。是時一切受化者。聞說是言心懷恐懼。唯",
    "T28n1546_038:0278c29": "除尊者舍利弗。世尊以未曾聞名味句身。而",
    "T28n1546_038:0279a01": "說諸法。我等所不能解。尊者舍利弗。於六十",
    "T28n1546_038:0279a02": "劫中。增長如地知見。心無恐懼又無異色。而",
    "T28n1546_038:0279a03": "請於佛。世尊說法。若廣若略。能有知解法寶",
    "T28n1546_038:0279a04": "之者。",
    "T28n1546_038:0279a05": "問曰。有法非聲聞辟支佛境界。何故尊者舍",
    "T28n1546_038:0279a06": "利弗。作如是請佛。答曰。聲聞所知。非佛知。",
    "T28n1546_038:0279a07": "以聲聞境界非佛境界。以聲聞所行非佛所",
    "T28n1546_038:0279a08": "行。以聲聞根非佛根。復次佛聽故請。尊者舍",
    "T28n1546_038:0279a09": "利弗作如是念。世尊所說。常以憐愍知量。觀",
    "T28n1546_038:0279a10": "其田器。當雨法雨。不唐捐其言。若說一句。",
    "T28n1546_038:0279a11": "前人不受。佛則不說。世尊知我有爾所受法",
    "T28n1546_038:0279a12": "器。則為我說如是法。以是事故。佛聽故",
    "T28n1546_038:0279a13": "請。",
    "T28n1546_038:0279a14": "問曰。為何等受化者說界。何等說入。何等說",
    "T28n1546_038:0279a15": "陰。答曰。於界中愚者為說界。於入中愚者為",
    "T28n1546_038:0279a16": "說入。於陰中愚者為說陰。復次受化者。或",
    "T28n1546_038:0279a17": "是初行。或是已行。或是久行。為初行者說界。",
    "T28n1546_038:0279a18": "為已行者說入。為久行者說陰。下根中根上",
    "T28n1546_038:0279a19": "根。樂廣樂略樂廣略者。說亦如是。復次若恃",
    "T28n1546_038:0279a20": "性憍慢縱逸者為說界。所以者何。性義是界",
    "T28n1546_038:0279a21": "義故。若恃財憍慢縱逸者為說入。所以者何。",
    "T28n1546_038:0279a22": "輸門義是入義故。恃命憍慢縱逸者為說陰。",
    "T28n1546_038:0279a23": "所以者何。陰說名殺賊。復次於色心愚者為",
    "T28n1546_038:0279a24": "說界。所以者何。界中廣說色心。略說數法。",
    "T28n1546_038:0279a25": "於色愚者為說入。所以者何。入中廣說色。略",
    "T28n1546_038:0279a26": "說心心數法。於心數法愚者為說陰。所以者",
    "T28n1546_038:0279a27": "何。陰中廣說心數法。略說色心。復次為計我",
    "T28n1546_038:0279a28": "者說界。為於所依緣愚者說入。為我憍者說",
    "T28n1546_038:0279a29": "陰。佛為如是受化眾生說陰界入。",
    "T28n1546_038:0279b01": "問曰。十八界。名有十八。實體有幾。答曰。十",
    "T28n1546_038:0279b02": "八界。名有十八。實體或十七或十二。若說六",
    "T28n1546_038:0279b03": "識身。則無意界。所以者何。離六識身外。更無",
    "T28n1546_038:0279b04": "意界。是故名有十八。體有十七。若說意界。則",
    "T28n1546_038:0279b05": "無六識身。所以者何。意界之外。更無六識身。",
    "T28n1546_038:0279b06": "是故名有十八。體有十二。如名體。名假體假。",
    "T28n1546_038:0279b07": "乃至知名知體。說亦如是。問曰。十八界體。或",
    "T28n1546_038:0279b08": "有十七。或有十二者。云何立十八界。答曰。以",
    "T28n1546_038:0279b09": "三事故立十八界。一以所依。二以依。三以境",
    "T28n1546_038:0279b10": "界。六界是所依。六界是依。六界是境界。所依",
    "T28n1546_038:0279b11": "者。眼界乃至意界。依者。眼識乃至意識。境界",
    "T28n1546_038:0279b12": "者。色乃至法。問曰。若以所依依境界。立十八",
    "T28n1546_038:0279b13": "界者。阿羅漢最後心。則非意界。所以者何。不",
    "T28n1546_038:0279b14": "能生識故。答曰。彼亦是意界。所以識更不相",
    "T28n1546_038:0279b15": "續者。非以意界。更以餘事故。若識生者。亦",
    "T28n1546_038:0279b16": "能作所依。過去有十八。未來現在。亦有十八。",
    "T28n1546_038:0279b17": "問曰。過去有十八界可爾。所以者何。六識次",
    "T28n1546_038:0279b18": "第滅者是意界。未來現在云何有十八界。答",
    "T28n1546_038:0279b19": "曰。以是決定相故。若未來現在識。無意界相",
    "T28n1546_038:0279b20": "者。過去者亦無。以決定相故。過去有十八界。",
    "T28n1546_038:0279b21": "是故以三事說十八界。謂所依依境界。佛經",
    "T28n1546_038:0279b22": "作如是喻。如大樹葉聚。比丘當知。無量界性",
    "T28n1546_038:0279b23": "亦復如是。雖說無量界性。而不過十八界。盡",
    "T28n1546_038:0279b24": "以三事故名界。謂所依依境界。佛經又說六",
    "T28n1546_038:0279b25": "十二界。如多界經說。彼亦不過十八。盡以三",
    "T28n1546_038:0279b26": "事故名界。",
    "T28n1546_038:0279b27": "問曰。佛經何故說六十二界。答曰。欲異外道",
    "T28n1546_038:0279b28": "故。外道有六十二見。以身見為本。為對治彼",
    "T28n1546_038:0279b29": "見故。說六十二界。餘經又說。憍尸迦。世間有",
    "T28n1546_038:0279c01": "種種無量界眾生。各於自界。而起貪著。生牢",
    "T28n1546_038:0279c02": "彊想。言我界勝。唯我是實。餘者是愚。如是",
    "T28n1546_038:0279c03": "盡在十八界。亦以三事。謂所依依境界。復有",
    "T28n1546_038:0279c04": "說者。此中諸見。以界名說。悉在法界中。以是",
    "T28n1546_038:0279c05": "事故。十八界以三事立界。謂所依依境界。尊",
    "T28n1546_038:0279c06": "者婆摩勒說曰。以四事故故立十八界。一以",
    "T28n1546_038:0279c07": "自體二以事三以所作四以分別陰。以自體",
    "T28n1546_038:0279c08": "者。色界乃至法界事者。眼識乃至意識。所作",
    "T28n1546_038:0279c09": "者。眼界乃至意界。分別陰者。色陰有十界。",
    "T28n1546_038:0279c10": "識陰有七。三陰有一界。此是界體性。乃至廣",
    "T28n1546_038:0279c11": "說。已說體性。所以今當說。何故名界。界是何",
    "T28n1546_038:0279c12": "義。答曰。性義是界義。叚義分義別義種種相",
    "T28n1546_038:0279c13": "義不相似義分齊義。是界義。種種所依是界",
    "T28n1546_038:0279c14": "所作。聲論者說曰。趣義是界義。持養義是界",
    "T28n1546_038:0279c15": "義。性義是界義者。譬如一山之中多有諸性",
    "T28n1546_038:0279c16": "鐵性白鑞性鉛性銅性銀性金性石性白塔",
    "T28n1546_038:0279c17": "性。如是一所依身。有十八界性。叚義是界義",
    "T28n1546_038:0279c18": "者。如諸材叚次第安置。名宮殿樓觀。次第",
    "T28n1546_038:0279c19": "安置竹篾。名扇名蓋。次第安置肉叚。名為男",
    "T28n1546_038:0279c20": "女。分義是界義者。十八分是男。十八分是女。",
    "T28n1546_038:0279c21": "別義是界義者。男別有十八。女別有十八種",
    "T28n1546_038:0279c22": "種相義是界義者。眼界相異乃至法界相異。",
    "T28n1546_038:0279c23": "不相似義是界義者。眼界於餘界不相似。乃",
    "T28n1546_038:0279c24": "至法界。於餘界不相似分齊義是界義者。眼",
    "T28n1546_038:0279c25": "界自有分齊。餘十七界亦有分齊。乃至法界",
    "T28n1546_038:0279c26": "自有分齊。餘十七界。亦有分齊。種種所作是",
    "T28n1546_038:0279c27": "界所作者。眼界所作。乃至非法界所作。法界",
    "T28n1546_038:0279c28": "所作。乃至非眼界所作。聲論者說。趣義是界",
    "T28n1546_038:0279c29": "義者。趣諸界諸趣諸生。持養義是界義者。能",
    "T28n1546_038:0280a01": "持自性故。是故性義。乃至持養義是界義。",
    "T28n1546_038:0280a02": "已總說界所以。今當一一別說。云何眼界。若",
    "T28n1546_038:0280a03": "眼已見色今見色。當見色。已見色是過去。今",
    "T28n1546_038:0280a04": "見色是現在。當見色是未來。及諸餘彼分眼。",
    "T28n1546_038:0280a05": "外國法師作如是說。彼分眼有四種。過去有",
    "T28n1546_038:0280a06": "彼分眼界。謂眼不見色。滅墮過去者。現在亦",
    "T28n1546_038:0280a07": "有彼分眼界。謂眼不見色今滅者。未來亦有",
    "T28n1546_038:0280a08": "彼分眼界。謂眼不見色。當滅者及未來必不",
    "T28n1546_038:0280a09": "生彼分眼。罽賓沙門說。彼分眼有五種。三種",
    "T28n1546_038:0280a10": "如先說。未來必不生彼分眼。有二種。一與眼",
    "T28n1546_038:0280a11": "識合。二不與眼識合。若以眼見色。於己名自",
    "T28n1546_038:0280a12": "分。於餘一切眾生。亦名自分。若眼不見色。於",
    "T28n1546_038:0280a13": "己名彼分。於餘一切眾生。亦名彼分。復有說",
    "T28n1546_038:0280a14": "者。若以眼見色。於己名自分。於餘一切眾生。",
    "T28n1546_038:0280a15": "名彼分。若眼不見色。於己名彼分。於餘一",
    "T28n1546_038:0280a16": "切眾生。亦名彼分。復有說者。若以眼見色。於",
    "T28n1546_038:0280a17": "己名自分。於餘一切眾生。不名自分。亦不",
    "T28n1546_038:0280a18": "名彼分。若眼不見色。於己為彼分。於餘一切",
    "T28n1546_038:0280a19": "眾生。非自分亦非彼分。不應作是說。云何是",
    "T28n1546_038:0280a20": "眼。不名自分亦非彼分。評曰。如前說者好。若",
    "T28n1546_038:0280a21": "以眼見色。於己為自分。於餘眾生。亦名自分。",
    "T28n1546_038:0280a22": "若眼不見色。於己名彼分。於餘眾生。亦名彼",
    "T28n1546_038:0280a23": "分。",
    "T28n1546_038:0280a24": "問曰。無有以他眼見色者。云何己眼於餘眾",
    "T28n1546_038:0280a25": "生。名為自分耶。答曰。誰說以他眼見色者耶。",
    "T28n1546_038:0280a26": "問曰。若無說以他眼見色者。云何己眼於餘",
    "T28n1546_038:0280a27": "眾生。名為自分耶。答曰。以所作同故。如己眼",
    "T28n1546_038:0280a28": "見色已滅。於餘眾生。亦名見色已滅。無有以",
    "T28n1546_038:0280a29": "他眼見色者。問曰。自分眼見色。彼分眼不見",
    "T28n1546_038:0280b01": "色。不見色眼。於見色眼。云何名彼分。答曰。展",
    "T28n1546_038:0280b02": "轉為因故。見色眼與不見色眼作因。不見色",
    "T28n1546_038:0280b03": "眼與見色眼作因。復次以展轉相生故。見色",
    "T28n1546_038:0280b04": "眼能生不見色眼。不見色眼。能生見色眼。復",
    "T28n1546_038:0280b05": "次展轉相續故。見色眼續不見色眼。不見色",
    "T28n1546_038:0280b06": "眼續見色眼。復次見色眼。不見色眼。俱是一",
    "T28n1546_038:0280b07": "界一入一根一見。諸界有如是相者此中略",
    "T28n1546_038:0280b08": "說。如眼界。耳界鼻舌界身界。說亦如是。云",
    "T28n1546_038:0280b09": "何色界。答曰。若色為眼。已見今見當見。已見",
    "T28n1546_038:0280b10": "者是過去色。今見者。是現在色。當見者是未",
    "T28n1546_038:0280b11": "來色。及餘彼分色。彼分色有四種。過去有彼",
    "T28n1546_038:0280b12": "分色界。謂不為眼所見已滅者。現在有彼分",
    "T28n1546_038:0280b13": "色界。謂不為眼所見今滅者。未來有彼分色",
    "T28n1546_038:0280b14": "界。謂不為眼所見當滅者。及未來必不生色。",
    "T28n1546_038:0280b15": "有色界於一眾生。是自分。於二三乃至百千",
    "T28n1546_038:0280b16": "眾生。是自分色界。於一眾生乃至百千眾生。",
    "T28n1546_038:0280b17": "是自分者。如初生月。若生緣彼眼識。是自分",
    "T28n1546_038:0280b18": "色界。若不生緣。彼眼識。是彼分色界。譬如大",
    "T28n1546_038:0280b19": "會之中有一端正莊嚴伎女。在中種種舞戲。",
    "T28n1546_038:0280b20": "若生緣。彼眼識。是名自分色界。若不生緣。",
    "T28n1546_038:0280b21": "彼眼識。是名彼分色界。大眾之中。昇立坐",
    "T28n1546_038:0280b22": "法師說法。亦復如是。有色界於一眾生。是彼",
    "T28n1546_038:0280b23": "分。於二三乃至百千萬一切眾生。是彼分。謂",
    "T28n1546_038:0280b24": "如須彌山中色大海大地中色。問曰。如是色",
    "T28n1546_038:0280b25": "界。非天眼境界耶。答曰。雖是境界以不用故。",
    "T28n1546_038:0280b26": "然有天眼者。不必一切時見所應見色。",
    "T28n1546_038:0280b27": "問曰。彼色不為佛眼所見耶。答曰。是所見以",
    "T28n1546_038:0280b28": "不用故。如今無佛。無佛眼見色。問曰。若以眼",
    "T28n1546_038:0280b29": "見色。於己是自分。於餘一切眾生。亦是自",
    "T28n1546_038:0280c01": "分。何故色界。若為眼所見是自分。不為眼所",
    "T28n1546_038:0280c02": "見是彼分耶。答曰。一色界。容有一眾生。不",
    "T28n1546_038:0280c03": "見二三眾生。則見無有一眼二人用見。何況",
    "T28n1546_038:0280c04": "多耶。色界有如是相者。此中略說。如色界。聲",
    "T28n1546_038:0280c05": "香味觸界說亦如是。以世俗言說故作是說。",
    "T28n1546_038:0280c06": "世俗作如是語。汝所嗅香我亦嗅之。汝所甞",
    "T28n1546_038:0280c07": "味我亦甞之。汝所覺觸我亦覺之。實義不爾。",
    "T28n1546_038:0280c08": "若一人已嗅香。第二人所不能嗅。一人已甞",
    "T28n1546_038:0280c09": "味。第二人所不能甞。一人已覺觸。第二人所",
    "T28n1546_038:0280c10": "不能觸。若世俗言說文說如上。若以實義文",
    "T28n1546_038:0280c11": "應如是說。如眼界。耳界鼻界香界舌界味界",
    "T28n1546_038:0280c12": "身界觸界說亦如是。云何眼識界。答曰。眼緣",
    "T28n1546_038:0280c13": "色生眼識。問曰。眼識生時除其自體。餘一",
    "T28n1546_038:0280c14": "切法皆作緣。何以但說眼色作緣耶。答曰。此",
    "T28n1546_038:0280c15": "說眼識所依及境界眼。是彼所依色。是彼境",
    "T28n1546_038:0280c16": "界。復次與眼識。作近威勢緣者說。眼色與眼",
    "T28n1546_038:0280c17": "識作近威勢緣勝。於自體生老無常。是以故",
    "T28n1546_038:0280c18": "說。問曰。眼識亦緣色生。何以但言眼識不言",
    "T28n1546_038:0280c19": "色識。答曰。如外入經說。緣色生識。是名色",
    "T28n1546_038:0280c20": "識。乃至廣說。◎",
    "T28n1546_038:0280c21": "◎問曰。但一經說色識。餘經多說眼識。答曰。",
    "T28n1546_038:0280c22": "若是內法則說。不說外法。如內外所依所緣",
    "T28n1546_038:0280c23": "根根義所境界境界不共共說亦如是。復次",
    "T28n1546_038:0280c24": "識以所依故有別名。從眼生者。名為眼識。乃",
    "T28n1546_038:0280c25": "至從意生者名為意識。如聲以所依故有別",
    "T28n1546_038:0280c26": "名。如鼓聲依鼓貝聲依貝琴聲依琴。彼亦如",
    "T28n1546_038:0280c27": "是。問曰。此皆依意。何以不盡依名意識耶。答",
    "T28n1546_038:0280c28": "曰。若依是不共不同別異相。作識別名。云何",
    "T28n1546_038:0280c29": "眼識所依不共不同別異。謂依於眼不依餘。",
    "T28n1546_038:0281a01": "乃至身識說亦如是。以是事故而作四句。或",
    "T28n1546_038:0281a02": "作所依。不作次第緣。乃至廣作四句。作所依",
    "T28n1546_038:0281a03": "不作次第緣者。謂俱生眼。作次第緣不作所",
    "T28n1546_038:0281a04": "依者。謂前次第滅心數法。作所依作次第緣",
    "T28n1546_038:0281a05": "者謂意界。不作所依不作次第緣者。除上爾",
    "T28n1546_038:0281a06": "所事。乃至身識說亦如是。若為意識作所依。",
    "T28n1546_038:0281a07": "亦為意識作次第緣耶。答曰。若作所依。亦作",
    "T28n1546_038:0281a08": "次第緣。頗有作次第緣不作所依耶。答曰。有",
    "T28n1546_038:0281a09": "前次第滅心數法。尊者和須蜜說曰。亦緣色",
    "T28n1546_038:0281a10": "生識。何故不言色識。但言眼識。答曰。眼為識",
    "T28n1546_038:0281a11": "作所依非色。復次眼所作勝。復次眼在自身",
    "T28n1546_038:0281a12": "中色則不定。復次眼是內入。色則不定。復次",
    "T28n1546_038:0281a13": "眼屬內色則不定。復次眼於識有損益。色則",
    "T28n1546_038:0281a14": "不爾。問曰。若然者色亦有損益。答曰。一色雖",
    "T28n1546_038:0281a15": "有損益。餘色能生眼識。眼不爾。若一眼壞。更",
    "T28n1546_038:0281a16": "無餘眼能生識。餘識說亦如是。復次眼有上",
    "T28n1546_038:0281a17": "中下識。亦有上中下色則不爾。復次眼所不",
    "T28n1546_038:0281a18": "共。色則不定。如緣一界中色生二界中識。無",
    "T28n1546_038:0281a19": "有依一界中眼生二界中識。緣一趣中色生",
    "T28n1546_038:0281a20": "五趣中識。無有依一趣中眼生二趣中識。何",
    "T28n1546_038:0281a21": "況多四生說亦如是。復次眼是威勢非色。尊",
    "T28n1546_038:0281a22": "者佛陀提婆說曰。若眼無留難。識亦無留難。",
    "T28n1546_038:0281a23": "問曰。色若有留難。識亦有留難。若無色者。識",
    "T28n1546_038:0281a24": "何緣生。答曰不爾。境界常不壞。所依有壞。若",
    "T28n1546_038:0281a25": "所依壞者。識則不生。假令有那由他色若所",
    "T28n1546_038:0281a26": "依壞。緣色識不生者識則住不生法中。問曰。",
    "T28n1546_038:0281a27": "眼識識色。何故言眼識色耶。答曰。或說所依",
    "T28n1546_038:0281a28": "以顯依。或說依以顯所依。說所依以顯依者。",
    "T28n1546_038:0281a29": "如此中說眼能識色。說依以顯所依者。如說",
    "T28n1546_038:0281b01": "眼識所更所分別名見。復次以名義勝故。如",
    "T28n1546_038:0281b02": "伎人染衣書法。猶如伎師作伎時。非無伎子",
    "T28n1546_038:0281b03": "伎女及餘侍從時會。然伎師於中勝故。但言",
    "T28n1546_038:0281b04": "伎師作樂。如以染染衣。非無人水器等。但染",
    "T28n1546_038:0281b05": "勝故言以染染衣。如以筆作字令字有差別。",
    "T28n1546_038:0281b06": "非無人工紙墨等。但筆於中勝故說筆作字",
    "T28n1546_038:0281b07": "令字差別。如是雖識能識色。以眼勝故說眼",
    "T28n1546_038:0281b08": "識色。復次眼是識色具故言眼識色。如說伴",
    "T28n1546_038:0281b09": "行於道。行者是足非伴。伴是道行之具。彼亦",
    "T28n1546_038:0281b10": "如是。雖識識色。眼是識色具。故言眼識色。有",
    "T28n1546_038:0281b11": "心意識。問曰。心意識。有何差別。答曰。或有",
    "T28n1546_038:0281b12": "說者。無有差別。心即是意。意即是識如是等。",
    "T28n1546_038:0281b13": "皆同一義。無有差別。如火名火亦名炎亦名",
    "T28n1546_038:0281b14": "熾亦名燋薪。如是等十名經說。帝釋名因",
    "T28n1546_038:0281b15": "陀羅。亦名憍尸迦。亦名釋迦。亦名千眼。一帝",
    "T28n1546_038:0281b16": "釋有如是等十名。如阿毘曇說。受名為受。亦",
    "T28n1546_038:0281b17": "名別受。亦名等受。亦名覺受。一受有如是等",
    "T28n1546_038:0281b18": "五名。彼亦如是。一心法有三種名。復有說差",
    "T28n1546_038:0281b19": "別者。名即差別。是名心。是名意。是名識。復",
    "T28n1546_038:0281b20": "次過去名意。未來名心。現在名識。復次說界",
    "T28n1546_038:0281b21": "時名心。說入時名意。說陰時名識。復次遠行",
    "T28n1546_038:0281b22": "義。是心義。如偈說。",
    "T28n1546_038:0281b23": "　獨行遠逝　　不依於身　　能調是者",
    "T28n1546_038:0281b24": "　解脫畏怖",
    "T28n1546_038:0281b25": "復次前導義是意義。如偈說。",
    "T28n1546_038:0281b26": "　意為前導　　意尊意駛　　意若念惡",
    "T28n1546_038:0281b27": "　即言即行　　罪惡報應　　如影隨形",
    "T28n1546_038:0281b28": "生相續義是識義。復次性義是心義。輸門義",
    "T28n1546_038:0281b29": "是意義聚義是識義。復次種種雜色義是心",
    "T28n1546_038:0281c01": "義。如說比丘當知。畜生趣所以有種種雜色",
    "T28n1546_038:0281c02": "者。皆由心有種種故。有種種雜色。歸屬義是",
    "T28n1546_038:0281c03": "意義。如說比丘當知。此五根雖行種種境界。",
    "T28n1546_038:0281c04": "必持意分別。終歸屬意。分別物體相是識義。",
    "T28n1546_038:0281c05": "復次增積義是心義。解了義是意義。別識義",
    "T28n1546_038:0281c06": "是識義。尊者婆奢說曰。增積義斷義是心義。",
    "T28n1546_038:0281c07": "解了義知義是意義。能識義別識義是識義。",
    "T28n1546_038:0281c08": "增積是有漏。斷是無漏解了是有漏。知是無",
    "T28n1546_038:0281c09": "漏。能識是有漏。別識是無漏。心意識。是謂差",
    "T28n1546_038:0281c10": "別。若界有如是相者。此中略說。如眼識。耳識",
    "T28n1546_038:0281c11": "鼻識舌識身識說亦如是。云何意界。答曰。若",
    "T28n1546_038:0281c12": "意能識法。已識今識當識。及餘彼分意。是名",
    "T28n1546_038:0281c13": "意界。已識是過去意界。今識是現在意界。當",
    "T28n1546_038:0281c14": "識是未來意界。及餘彼分意界者。未來必不",
    "T28n1546_038:0281c15": "生意界。無有過去現在彼分意界。如意界。意",
    "T28n1546_038:0281c16": "識界亦如是。問曰。何故不說五識界彼分。答",
    "T28n1546_038:0281c17": "曰。應說而不說者。當知此說有餘。復次五識",
    "T28n1546_038:0281c18": "以生為差別。彼分是不生法。復次五識以所",
    "T28n1546_038:0281c19": "作為差別。彼分是無所作。復次若說意識界",
    "T28n1546_038:0281c20": "彼分。當知亦略說五識界彼分。云何法界。答",
    "T28n1546_038:0281c21": "曰。已為意所知。今為意所知。當為意所知。已",
    "T28n1546_038:0281c22": "為意所知是過去法。今為意所知是現在法。",
    "T28n1546_038:0281c23": "當為意所知是未來法。問曰。何故不說法界",
    "T28n1546_038:0281c24": "彼分耶。答曰。無有彼分法界。所以者何。無有",
    "T28n1546_038:0281c25": "如是法非意境界。若生一剎那意界。除其自",
    "T28n1546_038:0281c26": "體相應共生。餘一切法盡緣。問曰。十色入亦",
    "T28n1546_038:0281c27": "是意界境界。何故說名彼分耶。答曰。不以意",
    "T28n1546_038:0281c28": "界故。說自分彼分。乃以眼於色有自分彼分。",
    "T28n1546_038:0281c29": "色於眼有自分彼分。乃至身觸。亦如是。若以",
    "T28n1546_038:0282a01": "意界。說自分彼分者。則十二入。盡是自分。無",
    "T28n1546_038:0282a02": "有彼分。所以者何。盡是意境界故。以是事故。",
    "T28n1546_038:0282a03": "作如是說。頗有共生法。或是自分。或是彼分",
    "T28n1546_038:0282a04": "耶。答曰。有十色入是彼分。生老無常是自分。",
    "T28n1546_038:0282a05": "所以者何。生老無常是法界所攝故。法界中",
    "T28n1546_038:0282a06": "無有彼分。頗有相應共生法。或是自分或是",
    "T28n1546_038:0282a07": "彼分耶。答曰。有未來必不生意界是彼分。彼",
    "T28n1546_038:0282a08": "相應共生迴轉是自分。所以者何。是法界攝",
    "T28n1546_038:0282a09": "故。法界中。無有彼分。",
    "T28n1546_038:0282a10": "問曰。頗以一眼界微塵作所依。一色界微塵",
    "T28n1546_038:0282a11": "作境界。能生眼識耶。答曰。不生所以者何五",
    "T28n1546_038:0282a12": "識身依積聚緣積聚。依合聚緣合聚。眼識依",
    "T28n1546_038:0282a13": "自界緣自界他界。耳識亦爾。意識依自界他",
    "T28n1546_038:0282a14": "界。緣自界他界。餘三識依自界緣自界。復次",
    "T28n1546_038:0282a15": "眼識。依自緣自緣他。耳識亦爾。意識依自依",
    "T28n1546_038:0282a16": "他。緣自緣他。餘三識依自緣自。此中說自",
    "T28n1546_038:0282a17": "他者。即是界自他。復次眼識。依近緣近緣遠。",
    "T28n1546_038:0282a18": "耳識亦爾。意識依近依遠。緣近緣遠。餘三識",
    "T28n1546_038:0282a19": "依近緣近。所以者何。根與境界。無間識乃得",
    "T28n1546_038:0282a20": "生。餘廣說如雜揵度。",
    "T28n1546_038:0282a21": "問曰。若彼繫眼。彼繫色。即生彼繫識。亦",
    "T28n1546_038:0282a22": "生餘繫識耶。答曰。或即生彼繫識。亦生餘繫",
    "T28n1546_038:0282a23": "識。即生彼繫識者。生欲界。欲界眼。見欲界",
    "T28n1546_038:0282a24": "色。生欲界繫識。生欲界。初禪眼見初禪色。生",
    "T28n1546_038:0282a25": "初禪眼識。生初禪初禪眼見初禪色。生初禪",
    "T28n1546_038:0282a26": "眼識。是名即生彼繫識。生餘繫識者。生欲界。",
    "T28n1546_038:0282a27": "以初禪眼見欲界色。生初禪識。生欲界。以第",
    "T28n1546_038:0282a28": "二禪眼。見欲界色。生初禪識。以第二禪眼。見",
    "T28n1546_038:0282a29": "初禪色。生初禪識。以第二禪眼。見第二禪",
    "T28n1546_038:0282b01": "色。生初禪識。以第三禪眼。見欲界色。生初禪",
    "T28n1546_038:0282b02": "識。以第三禪眼。見初禪色。生初禪識。以第三",
    "T28n1546_038:0282b03": "禪眼。見第二禪色。生初禪識。以第三禪眼。見",
    "T28n1546_038:0282b04": "第三禪色。生初禪識。以第四禪眼。見欲界色。",
    "T28n1546_038:0282b05": "生初禪識。以第四禪眼。見初禪色。生初禪識。",
    "T28n1546_038:0282b06": "以第四禪眼。見第二禪第三禪第四禪色。生",
    "T28n1546_038:0282b07": "初禪識亦如是。是則說生欲界者生初禪。以",
    "T28n1546_038:0282b08": "初禪眼。見欲界色。生初禪識。餘應隨相廣說。",
    "T28n1546_038:0282b09": "如生欲界者。生第二禪第三禪第四禪。廣說",
    "T28n1546_038:0282b10": "亦如是。問曰。彼繫身。彼繫眼。彼繫色。即生",
    "T28n1546_038:0282b11": "彼繫識。亦生餘繫識耶。答曰。即生彼繫識。亦",
    "T28n1546_038:0282b12": "生餘繫識。即生彼繫識者。生欲界。以欲界身",
    "T28n1546_038:0282b13": "欲界眼。見欲界色。生欲界識。生初禪。以初禪",
    "T28n1546_038:0282b14": "身初禪眼。見初禪色。生初禪識。是則說即生",
    "T28n1546_038:0282b15": "彼繫識。生餘繫識者。生欲界。以欲界身初禪",
    "T28n1546_038:0282b16": "眼。見初禪色。生初禪識。以欲界身初禪眼。",
    "T28n1546_038:0282b17": "見初禪色。生初禪識。以欲界身以第二禪",
    "T28n1546_038:0282b18": "眼。見欲界色。生初禪識。以欲界身第二禪眼。",
    "T28n1546_038:0282b19": "見初禪色。生初禪識。以欲界身第二禪眼。見",
    "T28n1546_038:0282b20": "第二禪色。生初禪識。以欲界身第三禪眼。見",
    "T28n1546_038:0282b21": "欲界色。生初禪識。以欲界身第三禪眼見初",
    "T28n1546_038:0282b22": "禪色生。初禪識。以欲界身。第三禪眼見第二",
    "T28n1546_038:0282b23": "禪色。生初禪識。以欲界身。第三禪眼。見第三",
    "T28n1546_038:0282b24": "禪色生初禪識。以欲界身第四禪眼。見欲界",
    "T28n1546_038:0282b25": "色。生初禪識。以欲界身第四禪眼。見初禪色。",
    "T28n1546_038:0282b26": "生初禪識。見第二禪。乃至見第四禪色。說亦",
    "T28n1546_038:0282b27": "如是。是則說生欲界者。生初禪。以初禪身初",
    "T28n1546_038:0282b28": "禪眼。見欲界色。生初禪識。以初禪身第二禪",
    "T28n1546_038:0282b29": "眼。見欲界色。見初禪色。見第二禪色。說亦如",
    "T28n1546_038:0282c01": "是。以初禪身第三禪眼。見欲界色。初禪色第",
    "T28n1546_038:0282c02": "二禪色第三禪色。說亦如是。以初禪身第四",
    "T28n1546_038:0282c03": "禪眼。見欲界色。初禪色第二禪色第三禪色",
    "T28n1546_038:0282c04": "第四禪色。說亦如是。如生初禪。生第二第三。",
    "T28n1546_038:0282c05": "第四禪亦應隨相。說以是事故。作如是說。頗",
    "T28n1546_038:0282c06": "有餘繫身餘繫眼餘繫色。生餘繫識耶。答曰",
    "T28n1546_038:0282c07": "有。生欲界以欲界身第三禪眼。見第二禪色",
    "T28n1546_038:0282c08": "生初禪識。以第四禪眼。見第二禪色。以第",
    "T28n1546_038:0282c09": "四禪眼。見第三禪色。說亦如是。生第二禪。以",
    "T28n1546_038:0282c10": "第二禪身第三禪眼。見欲界色。生初禪識亦",
    "T28n1546_038:0282c11": "爾。以第二禪身。以第四禪眼。見欲界色。生",
    "T28n1546_038:0282c12": "初禪識亦爾。以第二禪身第四禪眼。見第三",
    "T28n1546_038:0282c13": "禪色。生初禪識亦爾。生第三禪。以第三禪身",
    "T28n1546_038:0282c14": "第四禪眼。見欲界色。生初禪識亦爾。以第三",
    "T28n1546_038:0282c15": "禪身第四禪眼。見第二禪色。生初禪識亦爾。",
    "T28n1546_038:0282c16": "如眼界色界眼識界。耳界聲界耳識界。說亦",
    "T28n1546_038:0282c17": "如是。問曰。若彼繫鼻。彼繫香。即生彼繫識。",
    "T28n1546_038:0282c18": "亦生餘繫識耶。答曰。即生彼繫識。不生餘繫",
    "T28n1546_038:0282c19": "識。欲界繫鼻欲界香。即生欲界繫識。如鼻界。",
    "T28n1546_038:0282c20": "香界鼻識界。舌界味界舌識界。說亦如是。問",
    "T28n1546_038:0282c21": "曰。若彼繫身。彼繫觸。即生彼繫識。亦生餘繫",
    "T28n1546_038:0282c22": "識耶。答曰。或生彼繫識。亦生餘繫識。生彼繫",
    "T28n1546_038:0282c23": "識者。生欲界。以欲界身欲界觸。生欲界識。生",
    "T28n1546_038:0282c24": "初禪。以初禪身初禪觸。生初禪識。是則說生",
    "T28n1546_038:0282c25": "彼繫識。生餘繫識者。生第二禪。以第二禪身",
    "T28n1546_038:0282c26": "第二禪觸。生初禪識。生第三第四禪亦如是。",
    "T28n1546_038:0282c27": "所以者何。即彼身觸。非餘身觸。問曰。若彼繫",
    "T28n1546_038:0282c28": "意。彼繫法。即生彼繫識。亦生餘繫識耶。答",
    "T28n1546_038:0282c29": "曰。或生彼繫識。或生餘繫識。生彼繫識者。生",
    "T28n1546_038:0283a01": "欲界。以欲界意。知欲界法。生欲界意識。乃至",
    "T28n1546_038:0283a02": "生非想非非想處。以非想非非想處意。知非",
    "T28n1546_038:0283a03": "想非非想處法。生非想非非想處識。是則說",
    "T28n1546_038:0283a04": "即生彼處繫識。生餘繫識者。或有說。欲界善",
    "T28n1546_038:0283a05": "心次第生未至依。未至依次第生欲界善心。",
    "T28n1546_038:0283a06": "復有說者。欲界善心次第生未至依。亦生初",
    "T28n1546_038:0283a07": "禪未至依。初禪次第生欲界善心。",
    "T28n1546_038:0283a08": "復有說者。欲界善心次第生未至依。初禪中",
    "T28n1546_038:0283a09": "間禪。彼三地次第生欲界善心。尊者瞿沙。作",
    "T28n1546_038:0283a10": "如是說。欲界善心次第生未至依。初禪中間",
    "T28n1546_038:0283a11": "禪第二禪。彼四地次第生欲界善心。如行者",
    "T28n1546_038:0283a12": "入超越定。從初禪超二禪及眷屬。起第三禪",
    "T28n1546_038:0283a13": "現在前。此亦如是。評曰。應作是說。欲界善心",
    "T28n1546_038:0283a14": "次第生未至依。初禪彼二地次第生欲界善",
    "T28n1546_038:0283a15": "心。欲界善心次第生未至依。初禪者。欲界意",
    "T28n1546_038:0283a16": "次第生初禪意識法。或三界繫。或不繫。彼二",
    "T28n1546_038:0283a17": "地意次第生欲界善心。初禪意生欲界意識",
    "T28n1546_038:0283a18": "法。或三界繫。或不繫。初禪次第生第二禪。是",
    "T28n1546_038:0283a19": "順次定。初禪意生第二禪意識法。或三界繫。",
    "T28n1546_038:0283a20": "或不繫。第二禪次第生初禪。是逆次定。第二",
    "T28n1546_038:0283a21": "禪意。生初禪意識法或三界繫。或不繫。乃至",
    "T28n1546_038:0283a22": "第三禪次第生第四禪。是順次定。第三禪意。",
    "T28n1546_038:0283a23": "生第四禪意識法。或三界繫或不繫。第四禪",
    "T28n1546_038:0283a24": "次第生第三禪是逆次定。第四禪意。生第三",
    "T28n1546_038:0283a25": "禪意識法。或三界繫或不繫。第四禪次第生",
    "T28n1546_038:0283a26": "空處。是順次定。第四禪意。生空處意識法。",
    "T28n1546_038:0283a27": "或無色界繫或不繫。空處次第生第四禪。是",
    "T28n1546_038:0283a28": "逆次定。空處意。生第四禪意識法。或三界繫",
    "T28n1546_038:0283a29": "或不繫。空處次第生識處。是順次定。空處意。",
    "T28n1546_038:0283b01": "生識處意識法。或識處繫。或無所有處繫。或",
    "T28n1546_038:0283b02": "非想非非想處繫。或不繫。識處次第生空處。",
    "T28n1546_038:0283b03": "是逆次定。識處意。生空處。意識法。或無色界",
    "T28n1546_038:0283b04": "繫或不繫。乃至無所有處次第生非想非非",
    "T28n1546_038:0283b05": "想處。是順次定。無所有處意。生非想非非想",
    "T28n1546_038:0283b06": "處意識法。或非想非非想處繫或不繫。非想",
    "T28n1546_038:0283b07": "非非想處次第生無所有處。是逆次定。非想",
    "T28n1546_038:0283b08": "非非想處意。生無所有處意識法。或無所有",
    "T28n1546_038:0283b09": "處繫。或非想非非想處繫或不繫。初禪次第",
    "T28n1546_038:0283b10": "生第三禪。是順超定。初禪意。生第三禪意識",
    "T28n1546_038:0283b11": "法。或三界繫或不繫。第三禪次第生初禪。是",
    "T28n1546_038:0283b12": "逆超定。第三禪意。生初禪意識法。或三界繫",
    "T28n1546_038:0283b13": "或不繫。如是乃至識處次第生非想非非想",
    "T28n1546_038:0283b14": "處。是順超定。識處意。生非想非非想處意識",
    "T28n1546_038:0283b15": "法。或非想非非想處繫。或不繫。非想非非想",
    "T28n1546_038:0283b16": "處次第生識處。是逆超定。非想非非想處意。",
    "T28n1546_038:0283b17": "生識處意識法。或識處無所有處非想非非",
    "T28n1546_038:0283b18": "想處繫或不繫。如是等則說定。復有餘定亦",
    "T28n1546_038:0283b19": "可爾。欲界有四種變化心。欲界有初禪果變",
    "T28n1546_038:0283b20": "化心。欲界有第二第三第四禪果變化心。此",
    "T28n1546_038:0283b21": "變化心次第生淨禪。淨禪次第生變化心。淨",
    "T28n1546_038:0283b22": "初禪次第生欲界初禪果變化心。初禪意。生",
    "T28n1546_038:0283b23": "欲界意識法。是變化。或四入。或二入。欲界初",
    "T28n1546_038:0283b24": "禪果變化心次第生淨初禪。欲界意。生初禪",
    "T28n1546_038:0283b25": "意識法。或三界繫或不繫。乃至淨第四禪次",
    "T28n1546_038:0283b26": "第生欲界第四禪果變化心。第四禪意。生欲",
    "T28n1546_038:0283b27": "界意識法。是變化。若四入。若二入。欲界第",
    "T28n1546_038:0283b28": "四禪果變化心次第生淨第四禪。欲界意生",
    "T28n1546_038:0283b29": "第四禪意識法。或三界繫或不繫。如是則說",
    "T28n1546_038:0283c01": "定。生時亦可爾。欲界命終生初禪。欲界意生",
    "T28n1546_038:0283c02": "初禪意識法。或八地繫或不繫。初禪命終生",
    "T28n1546_038:0283c03": "欲界。初禪意生欲界意識法。或三界繫或不",
    "T28n1546_038:0283c04": "繫。欲界命終。乃至生非想非非想處欲界意。",
    "T28n1546_038:0283c05": "生非想非非想處意識法。或非想非非想處",
    "T28n1546_038:0283c06": "繫或不繫。非想非非想處命終。生欲界。非想",
    "T28n1546_038:0283c07": "非非想處意。生欲界意識法。或三界繫或不",
    "T28n1546_038:0283c08": "繫。乃至無所有處命終。生非想非非想處。無",
    "T28n1546_038:0283c09": "所有處意。生非想非非想處意識法。或非想",
    "T28n1546_038:0283c10": "非非想處繫或不繫。非想非非想處命終。生",
    "T28n1546_038:0283c11": "無所有處。非想非非想處意。生無所有處意",
    "T28n1546_038:0283c12": "識法。或無所有處繫。或非想非非想處繫或",
    "T28n1546_038:0283c13": "不繫。是則說生時。",
    "T28n1546_038:0283c14": "若成就眼界。亦成就色界耶。答曰。成就眼界。",
    "T28n1546_038:0283c15": "亦成就色界。頗成就色界。非成就眼界耶。答",
    "T28n1546_038:0283c16": "曰有。生欲界。若不得。設得便失。廣說如根",
    "T28n1546_038:0283c17": "揵度。若成就眼界。亦成就眼識界耶。答曰。或",
    "T28n1546_038:0283c18": "成就眼界。不成就眼識界。乃至廣作四句。成",
    "T28n1546_038:0283c19": "就眼界。不成就眼識界者。生第二第三第四",
    "T28n1546_038:0283c20": "禪。眼識不現在前。成就眼識界。不成就眼",
    "T28n1546_038:0283c21": "界者。生欲界。不得眼界。設得便失。成就眼",
    "T28n1546_038:0283c22": "界。亦成就眼識界者。生欲界得眼界不失。若",
    "T28n1546_038:0283c23": "生初禪。若生第二第三第四禪。眼識界現在",
    "T28n1546_038:0283c24": "前。不成就眼界。亦不成就眼識界者。生無色",
    "T28n1546_038:0283c25": "界。若成就色界。亦成就眼識界耶。答曰。若成",
    "T28n1546_038:0283c26": "就眼識界。亦成就色界。頗成就色界。不成就",
    "T28n1546_038:0283c27": "眼識界耶。答曰有。生第二第三第四禪。眼識",
    "T28n1546_038:0283c28": "不現在前。若不成就眼界。亦不成就色界耶。",
    "T28n1546_038:0283c29": "答曰。若不成就色界。亦不成就眼界。頗不成",
    "T28n1546_038:0284a01": "就眼界。非不成就色界耶。答曰有。生欲界。不",
    "T28n1546_038:0284a02": "得眼界。設得便失。若不成就眼界。亦不成就",
    "T28n1546_038:0284a03": "眼識界耶。答曰。若不成就眼界。非不成就眼",
    "T28n1546_038:0284a04": "識界。乃至廣作四句。不成就眼界非不成就",
    "T28n1546_038:0284a05": "眼識界者。生欲界不得眼界。設得便失。不成",
    "T28n1546_038:0284a06": "就眼識界非不成就眼界者。生第二第三第",
    "T28n1546_038:0284a07": "四禪。眼識不現在前。俱不成就者。生無色",
    "T28n1546_038:0284a08": "界。俱非不成就者。生欲界。得眼界不失。若生",
    "T28n1546_038:0284a09": "初禪第二第三第四禪。眼識現在前。若不成",
    "T28n1546_038:0284a10": "就色界。亦不成就眼識界耶。答曰。若不成就",
    "T28n1546_038:0284a11": "色界。亦不成就眼識界。頗不成就眼識界。非",
    "T28n1546_038:0284a12": "不成就色界耶。答曰有。生第二第三第四禪。",
    "T28n1546_038:0284a13": "眼識不現在前。若成就眼界得。不成就色界",
    "T28n1546_038:0284a14": "亦爾耶。答曰。或成就眼界得。不成就非色界。",
    "T28n1546_038:0284a15": "乃至廣作四句。成就眼界。得不成就非色界",
    "T28n1546_038:0284a16": "者。生欲界。失眼界。成就色界得不成就非眼",
    "T28n1546_038:0284a17": "界者。生欲界無眼界。命終生無色界。俱成就",
    "T28n1546_038:0284a18": "得不成就者。生欲界。有眼界。命終生無色界。",
    "T28n1546_038:0284a19": "若色界命終。生無色界。俱不成就不得不成",
    "T28n1546_038:0284a20": "就者。除上爾所事。若成就眼界得。不成就眼",
    "T28n1546_038:0284a21": "識界亦爾耶。乃至廣作四句。成就眼界得不",
    "T28n1546_038:0284a22": "成就非眼識界者。若欲界失眼界。第二第三",
    "T28n1546_038:0284a23": "第四禪命終。生無色界。成就眼識界得不成",
    "T28n1546_038:0284a24": "就非眼界者。欲界無眼界。命終生無色界。若",
    "T28n1546_038:0284a25": "第二第三第四禪眼識現在前而滅者。俱成",
    "T28n1546_038:0284a26": "就得不成就者欲界有眼界。命終生無色界。",
    "T28n1546_038:0284a27": "若初禪命終。生無色界。俱不成就不得不成",
    "T28n1546_038:0284a28": "就者。除上爾所事。若成就色界得。不成就眼",
    "T28n1546_038:0284a29": "識界亦爾耶。乃至廣作四句。成就色界得不",
    "T28n1546_038:0284b01": "成就非眼識界者。第二第三第四禪命終。生",
    "T28n1546_038:0284b02": "無色界。成就眼識界得不成就非色界者。第",
    "T28n1546_038:0284b03": "二第三第四禪眼識現在前滅者。俱成就得",
    "T28n1546_038:0284b04": "不成就者。欲界初禪命終。生無色界。俱不成",
    "T28n1546_038:0284b05": "就不得不成就者。除上爾所事。若不成就眼",
    "T28n1546_038:0284b06": "界得。成就色界亦爾耶。答曰有。若不成就色",
    "T28n1546_038:0284b07": "界得。成就眼界亦爾。頗不成就眼界得。成就",
    "T28n1546_038:0284b08": "非色界耶。答曰有。生欲界次第得眼界。若不",
    "T28n1546_038:0284b09": "成就眼界得。成就眼識界亦爾耶。乃至廣作",
    "T28n1546_038:0284b10": "四句。不成就眼界得成就非眼識界者。無色",
    "T28n1546_038:0284b11": "界命終。生第二第三第四禪。生欲界次第得",
    "T28n1546_038:0284b12": "眼界。不成就眼識界得成就非眼界者。生第",
    "T28n1546_038:0284b13": "二第三第四禪眼識現在前。俱不成就得成",
    "T28n1546_038:0284b14": "就者。無色界命終。生欲界初禪。非俱不成",
    "T28n1546_038:0284b15": "就得成就者。除上爾所事。若不成就色界得。",
    "T28n1546_038:0284b16": "成就眼識界亦爾耶。乃至廣作四句。不成就",
    "T28n1546_038:0284b17": "色界得成就非眼識界者。無色界命終。生第",
    "T28n1546_038:0284b18": "二第三第四禪。不成就眼識界得成就非色",
    "T28n1546_038:0284b19": "界者。生第二第三第四禪。眼識現在前。俱",
    "T28n1546_038:0284b20": "不成就得成就者。無色界命終。生欲界初禪。",
    "T28n1546_038:0284b21": "非俱不成就得成就者。除上爾所事。如說眼",
    "T28n1546_038:0284b22": "界色界眼識界。乃至意界法界意識界亦應",
    "T28n1546_038:0284b23": "隨相說。是則說相似者。如眼色眼識界。於餘",
    "T28n1546_038:0284b24": "不相似作五三句。耳聲耳識界作四二句。鼻",
    "T28n1546_038:0284b25": "香鼻識界作三三句。舌味舌識界作二三句。",
    "T28n1546_038:0284b26": "身觸身識界作一三句也。",
    "T28n1546_038:0284b27": "阿毘曇毘婆沙論卷第三十八"
}