{
    "T23n1442_020:0729c23": "根本說一切有部毗奈耶卷第二",
    "T23n1442_020:0729c24": "十",
    "T23n1442_020:0729c26": "三藏法師義淨奉　制譯",
    "T23n1442_020:0729c27": "過量乞衣學處第七",
    "T23n1442_020:0729c28": "爾時薄伽梵在室羅伐城逝多林給孤獨園。",
    "T23n1442_020:0729c29": "時鄔波難陀作如是念：「我等所有經求之處，",
    "T23n1442_020:0730a01": "皆由給孤獨長者啟請世尊制其學處。我等",
    "T23n1442_020:0730a02": "假欲乞求狹小布巾尚無由得，況寬大耶？然",
    "T23n1442_020:0730a03": "佛世尊或因少欲苾芻乏衣服故有別開聽，",
    "T23n1442_020:0730a04": "我今宜應覓少欲者共相憑附，或緣彼故少",
    "T23n1442_020:0730a05": "有所獲。」即便隨處求覓其人，雖復周旋而未",
    "T23n1442_020:0730a06": "能見。有人報云：「阿蘭若中有四十眾苾芻少",
    "T23n1442_020:0730a07": "欲而住。」即往詣彼寂靜林中，見四十眾苾芻",
    "T23n1442_020:0730a08": "縫補破衣極生勞苦。時鄔波難陀報諸苾芻",
    "T23n1442_020:0730a09": "曰：「具壽！我所聞事與見不同，比謂仁等四十",
    "T23n1442_020:0730a10": "眾苾芻在阿蘭若中，受諸靜慮解脫勝樂，寧",
    "T23n1442_020:0730a11": "知在此唯補破衣艱辛亂意。」諸苾芻曰：「大德！",
    "T23n1442_020:0730a12": "我被賊劫。」鄔波難陀曰：「此不善事，極受辛苦。」",
    "T23n1442_020:0730a13": "諸苾芻曰：「大德！何故見憂？」鄔波難陀曰：「我不",
    "T23n1442_020:0730a14": "憂仁，愍彼盜者為貪心故枉行劫奪，捨身之",
    "T23n1442_020:0730a15": "後，當墮地獄；設得為人，受貧窮報。諸具壽！如",
    "T23n1442_020:0730a16": "世尊說：『汝等苾芻，若人由行偷盜數習力故，",
    "T23n1442_020:0730a17": "命終之後當生地獄受諸苦惱，設得為人衣",
    "T23n1442_020:0730a18": "食闕乏。』緣此事故我出憂言。然諸具壽！徒勞",
    "T23n1442_020:0730a19": "艱苦縫此破衣，新好疊布何不見乞？」諸人報",
    "T23n1442_020:0730a20": "曰：「誰捨三寶勝妙福田，於我貧人輒肯相施？」",
    "T23n1442_020:0730a21": "報言：「具壽！世尊每於處處讚歎仁等少欲知",
    "T23n1442_020:0730a22": "足。有信心者皆樂供養，何不求乞？」答曰：「我欲",
    "T23n1442_020:0730a23": "何處求乞衣耶？」鄔波難陀曰：「若無乞處何不",
    "T23n1442_020:0730a24": "請覓勸化之人？彼能為汝易得衣服。」答曰：「何",
    "T23n1442_020:0730a25": "處得有眾所共識大德苾芻，捨自善品為我",
    "T23n1442_020:0730a26": "求覓？」鄔波難陀曰：「我等六眾苾芻各有九弟",
    "T23n1442_020:0730a27": "子，成六十人，共為汝等求覓衣物。汝若無違",
    "T23n1442_020:0730a28": "隨我意者，我等門人因此亦得多少衣服。」答",
    "T23n1442_020:0730a29": "曰：「共得衣服於我何違？」鄔波難陀曰：「我等豈",
    "T23n1442_020:0730b01": "能自行乞食復覓衣耶？若不辛苦得飽食者",
    "T23n1442_020:0730b02": "可為覓衣。」諸人報曰：「此亦善哉！」時鄔波難陀",
    "T23n1442_020:0730b03": "還至寺已，洗足而進既至房中思惟：「作何方",
    "T23n1442_020:0730b04": "便於此城中總能勸化，唯除給孤長者不入",
    "T23n1442_020:0730b05": "其舍？彼若見我常懷忿怒，我今宜可先往貧",
    "T23n1442_020:0730b06": "家、次行富舍，後往勝光王宅，及行雨夫人并",
    "T23n1442_020:0730b07": "勝鬘夫人，仙授長者、故舊居士、毘舍佉母、善",
    "T23n1442_020:0730b08": "生夫婦。」如是次第從彼乞求。時有長者請佛",
    "T23n1442_020:0730b09": "及僧家中設食，鄔波難陀見已生念，告諸弟",
    "T23n1442_020:0730b10": "子曰：「具壽！明日汝等設有寺眾差使作務皆",
    "T23n1442_020:0730b11": "不須受。」報言：「我之二師少有驅使。」既至明日",
    "T23n1442_020:0730b12": "令一弟子往喚四十眾苾芻：「仁等可來我為",
    "T23n1442_020:0730b13": "求衣。」使者到彼，見諸苾芻悉皆入定，使者便",
    "T23n1442_020:0730b14": "念：「誰能於此作麁獷心，不觀後世觸誤定者",
    "T23n1442_020:0730b15": "令其驚覺？」即便還至鄔波難陀所，報言：「阿遮",
    "T23n1442_020:0730b16": "利耶！彼皆入定，誰能驚覺？」時鄔波難陀怒而",
    "T23n1442_020:0730b17": "告曰：「癡人無智，汝今作此至誠，豈即盡諸煩",
    "T23n1442_020:0730b18": "惱。」遂便自往至靜慮堂，以脚踏門堂皆振動，",
    "T23n1442_020:0730b19": "彼從定起，問言：「大德何意如此？」報言：「汝四十",
    "T23n1442_020:0730b20": "人欲求衣服，何故省事於此坐耶？來可共去。」",
    "T23n1442_020:0730b21": "彼便報曰：「且少時住，待嚼齒木。」鄔波難陀曰：",
    "T23n1442_020:0730b22": "「可來，半路當嚼。」四十苾芻即隨而去。鄔波難",
    "T23n1442_020:0730b23": "陀便與門人共為議曰：「諸具壽！我等六眾猶",
    "T23n1442_020:0730b24": "如白象，所至之處人皆競集。我等不應老少",
    "T23n1442_020:0730b25": "依次群眾而去，應可間雜前後別行。」即隨議",
    "T23n1442_020:0730b26": "前進，既行半路嚼齒木已，入室羅伐市中貧",
    "T23n1442_020:0730b27": "人行內叢聚而住。鋪主問曰：「聖者！今日有憂",
    "T23n1442_020:0730b28": "惱事耶？」報云：「我有憂事，汝等頗聞有四十眾",
    "T23n1442_020:0730b29": "苾芻，佛於處處讚歎稱揚少欲知足不？」報言：",
    "T23n1442_020:0730c01": "「我聞。」鄔波難陀曰：「此即其人，悉皆被賊劫奪",
    "T23n1442_020:0730c02": "衣服。」鋪人聞已各相告語：「諸君悉可持諸弓",
    "T23n1442_020:0730c03": "刀牌矟之類共執群賊。」六眾告曰：「被劫已久，",
    "T23n1442_020:0730c04": "賊散他方。」諸人告曰：「我欲何作？」六眾報曰：「可",
    "T23n1442_020:0730c05": "施與衣。」時彼諸人即便收斂新故疊衣持",
    "T23n1442_020:0730c06": "以相施。是時六眾束成大擔，令諸少年荷將",
    "T23n1442_020:0730c07": "歸寺。次至富人行中共聚而立，彼同前問，此",
    "T23n1442_020:0730c08": "如前答。諸人各各將貴價衣持以相施，彼復",
    "T23n1442_020:0730c09": "還令送歸寺內。次往勝光王所攢集而住，時",
    "T23n1442_020:0730c10": "王見問，答事同前。王便命彼毘盧宅迦曰：「汝",
    "T23n1442_020:0730c11": "今宜應總諸將帥可即急去擒彼賊軍。」六眾",
    "T23n1442_020:0730c12": "白言：「遭劫已久，賊散他邦。」王曰：「若爾，聖者欲",
    "T23n1442_020:0730c13": "何所作？」六眾報曰：「可施與衣。」時勝光王即便",
    "T23n1442_020:0730c14": "人別各與十三資具勝妙衣服，是時六眾即",
    "T23n1442_020:0730c15": "令弟子同前擔去。是時四十眾苾芻告鄔波",
    "T23n1442_020:0730c16": "難陀曰：「大德！計所得衣，我等周足，勿復更乞。」",
    "T23n1442_020:0730c17": "鄔波難陀報曰：「具壽！汝等皆是懶墮之人，",
    "T23n1442_020:0730c18": "豈不共我先有誠言：『若於仁等無有違者，我",
    "T23n1442_020:0730c19": "亦因斯為諸弟子覓少衣服。』何故自足更不",
    "T23n1442_020:0730c20": "肯求。」時諸苾芻聞皆默然。爾時六眾苾芻遂",
    "T23n1442_020:0730c21": "便將至行雨夫人、勝鬘夫人、仙授故舊、毘舍",
    "T23n1442_020:0730c22": "佉母、善生夫妻處，各各問答具如上述。時彼",
    "T23n1442_020:0730c23": "皆與十三資具上妙衣服，所得衣處皆令弟",
    "T23n1442_020:0730c24": "子擔向寺中。是時六眾報諸人曰：「世尊昨日",
    "T23n1442_020:0730c25": "與諸苾芻受他請食，若於食處少百人者，行",
    "T23n1442_020:0730c26": "便空缺為施主所怪，汝等當去滿彼食行，亦",
    "T23n1442_020:0730c27": "當為我送其鉢食。」時彼六眾遣諸人已，自往",
    "T23n1442_020:0730c28": "寺中選取上衣置之一處，其故破者為四十",
    "T23n1442_020:0730c29": "分。時四十人赴請食已還來寺中，六眾食了",
    "T23n1442_020:0731a01": "告弟子曰：「汝可喚四十少欲人來。」彼皆來至，",
    "T23n1442_020:0731a02": "鄔波難陀曰：「具壽！我是汝等守衣人耶？宜各",
    "T23n1442_020:0731a03": "取衣。」彼見破衣共相瞻視，六眾告曰：「汝等何",
    "T23n1442_020:0731a04": "故兩兩相看。」彼便報曰：「何因皆與破碎衣物？」",
    "T23n1442_020:0731a05": "鄔波難陀曰：「此用重疊作僧伽胝，此縫作嗢",
    "T23n1442_020:0731a06": "多羅僧伽，及安呾婆娑僧脚崎等，足得充",
    "T23n1442_020:0731a07": "濟何所嫌耶？若意不滿相隨更乞。」答曰：「且得",
    "T23n1442_020:0731a08": "充足，更勿求餘。」便各將此破碎之衣往蘭若",
    "T23n1442_020:0731a09": "中隨事縫補。於其城邑，眾皆普聞四十眾苾",
    "T23n1442_020:0731a10": "芻，王及諸人七處皆得十三資具。時有苾芻",
    "T23n1442_020:0731a11": "至蘭若中見諸苾芻，各自劬勞補破衣服，告",
    "T23n1442_020:0731a12": "言：「諸具壽！我所聞事與見不同。」林中苾芻問",
    "T23n1442_020:0731a13": "曰：「所言何義？」報曰：「我聞仁等七處皆得十三",
    "T23n1442_020:0731a14": "資具，何意今時還縫破物？」諸苾芻報曰：「仁",
    "T23n1442_020:0731a15": "但耳聞，我自肩負。」「若爾，何處得此破碎衣裳？」",
    "T23n1442_020:0731a16": "時諸苾芻具以緣報。苾芻聞已極生嫌賤，遂",
    "T23n1442_020:0731a17": "至住處白諸苾芻，諸苾芻以緣白佛。佛告諸",
    "T23n1442_020:0731a18": "苾芻，乃至問四十眾苾芻曰：「汝等實爾受他",
    "T23n1442_020:0731a19": "施物不知足耶？」「實爾。世尊！」爾時世尊種種呵",
    "T23n1442_020:0731a20": "責，不順正理心不調寂，讚歎稱揚順理調善，",
    "T23n1442_020:0731a21": "廣說乃至「為諸苾芻於毘奈耶制其學處，應",
    "T23n1442_020:0731a22": "如是說：若復苾芻奪衣、失衣、燒衣、吹衣、漂衣，",
    "T23n1442_020:0731a23": "從非親居士居士婦乞衣。彼多施衣，苾芻若",
    "T23n1442_020:0731a24": "須，應受上下二衣，若過受者泥薩祇波逸底",
    "T23n1442_020:0731a25": "迦。」言奪衣等文並如上。應受上下二衣者，有",
    "T23n1442_020:0731a26": "二種上下衣：一、苾芻上下衣；二、俗人上下衣。",
    "T23n1442_020:0731a27": "苾芻上下者，若是新衣兩重作僧伽胝：竪三、",
    "T23n1442_020:0731a28": "橫五。若泥婆珊：竪二、橫五。俗人上下者，上衣",
    "T23n1442_020:0731a29": "長十二肘、闊三肘。下衣者，長七肘、闊二肘。應",
    "T23n1442_020:0731b01": "受者，謂作心領受。若過受者，謂過前數。乞得",
    "T23n1442_020:0731b02": "衣時便犯捨墮，釋名捨悔廣如前說。",
    "T23n1442_020:0731b03": "此中犯相其事云何？若苾芻從他乞俗人上",
    "T23n1442_020:0731b04": "下衣時，依量而得。若更乞時得惡作罪，得便",
    "T23n1442_020:0731b05": "捨墮。若乞苾芻上下衣時，事亦同此。若從他",
    "T23n1442_020:0731b06": "乞俗人上下衣時，縱減俗量不應更乞，若有",
    "T23n1442_020:0731b07": "長不却還主。若從他乞苾芻上下衣時，若少",
    "T23n1442_020:0731b08": "不充苾芻衣量，應更從乞；若有長，應却還主。",
    "T23n1442_020:0731b09": "若俗衣少更乞、若苾芻衣有長不還，得罪輕",
    "T23n1442_020:0731b10": "重准事應識。若元心擬過乞者，乞時得惡作",
    "T23n1442_020:0731b11": "罪；得物，犯捨墮。犯捨墮已更得餘物，悉皆同",
    "T23n1442_020:0731b12": "犯，廣說如前。又無犯者，最初犯人，或癡狂、心",
    "T23n1442_020:0731b13": "亂、痛惱所纏。",
    "T23n1442_020:0731b14": "知俗人共許與衣就乞學處第八",
    "T23n1442_020:0731b15": "佛在室羅伐城逝多林給孤獨園。於此城中",
    "T23n1442_020:0731b16": "有一長者，先有自妻復行邪行，其妻告曰：「仁",
    "T23n1442_020:0731b17": "者不應作此邪行之事。」其妻屢諫夫不隨語，",
    "T23n1442_020:0731b18": "婦起瞋嫌共餘男子亦為私合。其夫每以家",
    "T23n1442_020:0731b19": "物贈彼私婦，其妻亦以家物遺彼邪夫。夫婦",
    "T23n1442_020:0731b20": "兩人破散財物幾將略盡。長者稟性暴惡打",
    "T23n1442_020:0731b21": "其婢使，常與弊衣惡食，告言：「由汝散我家資。」",
    "T23n1442_020:0731b22": "婢曰：「我實久知破散所以。然而二俱家主不",
    "T23n1442_020:0731b23": "敢斥言。」時彼夫婦知婢譏刺，俱懷慚愧並默",
    "T23n1442_020:0731b24": "無言。時鄔波難陀知是事已，便往詣彼長者",
    "T23n1442_020:0731b25": "宅中，為彼夫婦毀呰破戒讚歎持戒，告言：「善",
    "T23n1442_020:0731b26": "男子！善女人！如佛所說，邪行之人命終之後",
    "T23n1442_020:0731b27": "當墮地獄；若得為人，妻不貞謹、夫有邪念。若",
    "T23n1442_020:0731b28": "離邪行，命終之後得生天上；若生人趣，妻室",
    "T23n1442_020:0731b29": "貞良、夫不邪念。」說伽他曰：",
    "T23n1442_020:0731c01": "「由聽能知法，　　聞法離眾過；",
    "T23n1442_020:0731c02": "　聞法捨惡友，　　聞法得涅槃。」",
    "T23n1442_020:0731c03": "時彼夫婦既聞法已俱捨邪行，時鄔波難陀",
    "T23n1442_020:0731c04": "復為夫婦廣述歸敬殊勝功德，報言：「汝等二",
    "T23n1442_020:0731c05": "人更應善聽！如佛所說：",
    "T23n1442_020:0731c06": "「『若歸佛陀者，　　不墮於惡趣，",
    "T23n1442_020:0731c07": "　　捨離於人身，　　當得生天上。",
    "T23n1442_020:0731c08": "　　若歸達摩者，　　不墮於惡趣，",
    "T23n1442_020:0731c09": "　　捨離於人身，　　當得生天上。",
    "T23n1442_020:0731c10": "　　若歸僧伽者，　　不墮於惡趣，",
    "T23n1442_020:0731c11": "　　捨離於人身，　　當得生天上。』」",
    "T23n1442_020:0731c12": "時彼二人聞法歡喜深生淨信，即便歸依三",
    "T23n1442_020:0731c13": "寶。復為讚歎五戒功德：「汝等善聽：如佛說",
    "T23n1442_020:0731c14": "有五種大施。何謂為五？若離殺生、偷盜、欲邪",
    "T23n1442_020:0731c15": "行、妄語、飲酒，是為五種大施。何故離此五事",
    "T23n1442_020:0731c16": "名為大施？由離五故得無所畏、無諸怨結，妻",
    "T23n1442_020:0731c17": "室貞良、言則信受、常不驕逸。由此五故感無",
    "T23n1442_020:0731c18": "量樂常處人天，故名大施。」時彼二人聞此法",
    "T23n1442_020:0731c19": "已，倍生深信受五學處。鄔波難陀令彼二人住",
    "T23n1442_020:0731c20": "歸戒已捨之而去。時彼長者，復於他日更以",
    "T23n1442_020:0731c21": "苦楚而打其婢，妻曰：「仁者！我先未識業果之",
    "T23n1442_020:0731c22": "時常行苦楚。今由聖者鄔波難陀善知識故，",
    "T23n1442_020:0731c23": "令我識業異熟，不應更行苦楚。然諸世人自",
    "T23n1442_020:0731c24": "受業報，貴賤無恒誰是奴婢？從今已往勿行",
    "T23n1442_020:0731c25": "杖木。」夫言：「賢首！善哉此說。」命其婢曰：「小女！",
    "T23n1442_020:0731c26": "汝可澡浴賜以新衣。」告曰：「應勤家業施汝無",
    "T23n1442_020:0731c27": "畏。」婢作是念：「此二家長先皆不仁，好行楚罰",
    "T23n1442_020:0731c28": "苦虐於我，弊衣惡食尚不充軀，今者恩慈事",
    "T23n1442_020:0731c29": "同父母。」復更思念：「自從聖者鄔波難陀入此",
    "T23n1442_020:0732a01": "舍後，仁心撫育更不打我，我今欲將何物報",
    "T23n1442_020:0732a02": "聖者恩。若於家中偷竊少物將報恩者，家主",
    "T23n1442_020:0732a03": "若知同前苦楚，既無得處但懷愧心。」後於異",
    "T23n1442_020:0732a04": "時鄔波難陀來為夫婦說法而去，時長者婦",
    "T23n1442_020:0732a05": "告其夫曰：「仁豈不知聖者鄔波難陀是我等",
    "T23n1442_020:0732a06": "善友，令捨惡業住善品中，歸敬三尊受五學",
    "T23n1442_020:0732a07": "處，復能時時以法相授。我等宜應奉施多少。」",
    "T23n1442_020:0732a08": "長者問曰：「欲作何事？」妻曰：「施一白疊帔。」其婢",
    "T23n1442_020:0732a09": "聞之便作是念：「我以此言持報聖者！」時鄔波",
    "T23n1442_020:0732a10": "難陀旦入城中，次第乞食至長者家，婢見禮",
    "T23n1442_020:0732a11": "足，告言：「聖者！我有善言欲以相報。」問言：「何事？」",
    "T23n1442_020:0732a12": "婢曰：「我家長者及以夫人，欲將上衣持奉大",
    "T23n1442_020:0732a13": "德！」鄔波難陀聞已生念：「世間所有貪餮之人",
    "T23n1442_020:0732a14": "我當一數，今聞獲利實稱本心。然此婢子雖",
    "T23n1442_020:0732a15": "有此言我更窮詰。」便帶瞋色報言：「小女！汝以",
    "T23n1442_020:0732a16": "何緣輒弄於我？」報言：「聖者！豈敢相弄。」鄔波難",
    "T23n1442_020:0732a17": "陀報言：「小女！若言實者，家長設瞋我勸容恕。",
    "T23n1442_020:0732a18": "若其虛者，多與汝杖還同昔日。」報言：「聖者！何",
    "T23n1442_020:0732a19": "事須疑？但入宅中自當知矣。」時鄔波難陀即",
    "T23n1442_020:0732a20": "入其舍。彼二夫妻見唱善來，敷座令坐，既禮",
    "T23n1442_020:0732a21": "足已，便取卑座跪而聽法。為說法已，告言：",
    "T23n1442_020:0732a22": "「長者，許與大疊我今欲見。」時彼夫妻互相瞻",
    "T23n1442_020:0732a23": "視，鄔波難陀見而問曰：「何故仁等更互相看？」",
    "T23n1442_020:0732a24": "彼二答曰：「聖者！此是我等私屏之言，誰當告",
    "T23n1442_020:0732a25": "知？豈復聖者了他心耶？」鄔波難陀曰：「我從",
    "T23n1442_020:0732a26": "少來持鉢乞食齒落髮白，於斯少事汝不信",
    "T23n1442_020:0732a27": "耶？」時彼長者便授與衣。鄔波難陀受其衣已",
    "T23n1442_020:0732a28": "周遍觀察，即便翻手面帶憂相。長者問曰：「聖",
    "T23n1442_020:0732a29": "者！何意如此？」報言：「長者！汝有捨福無受用福，",
    "T23n1442_020:0732b01": "唯堪拂履或用簾窓，置在桁竿自然破壞。」長",
    "T23n1442_020:0732b02": "者問曰：「欲何所為？」報曰：「更求好者施我作衣。」",
    "T23n1442_020:0732b03": "答言：「聖者！更無可得。」報言：「可買與我。」答曰：「我",
    "T23n1442_020:0732b04": "無價直。」報曰：「且為賒買後當還價。」是時長者",
    "T23n1442_020:0732b05": "復看妻面，妻曰：「聖者鄔波難陀於我等處誠",
    "T23n1442_020:0732b06": "有大恩，可為買衣遂所希望。」時彼長者即將",
    "T23n1442_020:0732b07": "鄔波難陀往至市中詣一鋪所，鄔波難陀便作",
    "T23n1442_020:0732b08": "是念：「我令鋪主發動高心出上衣服。」報長者",
    "T23n1442_020:0732b09": "曰：「略觀此鋪多是貧人，寧容得有上好白疊？",
    "T23n1442_020:0732b10": "應向餘處別可求之。」是時鋪主聞此語已，便",
    "T23n1442_020:0732b11": "起高心出好上疊，報言：「聖者！何故相輕？試看",
    "T23n1442_020:0732b12": "此疊。」鄔波難陀曰：「實誠好物，其價如何？」商",
    "T23n1442_020:0732b13": "人報曰：「直五十迦利沙波拏。」鄔波難陀曰：「三",
    "T23n1442_020:0732b14": "十當取。」商人曰：「誰當還價？」報言：「長者相還。」",
    "T23n1442_020:0732b15": "問長者曰：「何時當與？」長者言：「某時當與。」商人",
    "T23n1442_020:0732b16": "曰：「善！隨意將去。」長者即便付與鄔波難陀。時",
    "T23n1442_020:0732b17": "鄔波難陀報言：「長者無病長壽，今所施物是",
    "T23n1442_020:0732b18": "心瓔珞是心資助，定慧莊嚴得人天道。」乃至",
    "T23n1442_020:0732b19": "廣說。鄔波難陀便持此疊往逝多林。長者家",
    "T23n1442_020:0732b20": "貧，不能依時還其疊價，商人遂立長者於赫日",
    "T23n1442_020:0732b21": "中不聽其去。有知識見問言：「何意住立日中？",
    "T23n1442_020:0732b22": "為有瘧病為服酥耶？」報言：「我非瘧病亦不服",
    "T23n1442_020:0732b23": "酥，債久不還被立於此。」問言：「何時負債？豈",
    "T23n1442_020:0732b24": "汝祖父負他債耶？」報言：「由我於釋迦子生敬",
    "T23n1442_020:0732b25": "信心，以衣見施嫌惡不受，令買好者置此艱",
    "T23n1442_020:0732b26": "辛。」時彼知友聞此事已便起譏嫌：「沙門釋子",
    "T23n1442_020:0732b27": "貪求無厭。」諸苾芻聞已具以其事往白世尊。",
    "T23n1442_020:0732b28": "世尊以此因緣集苾芻眾，廣說乃至佛告鄔",
    "T23n1442_020:0732b29": "波難陀曰：「汝實作如是不端嚴事，隨他所施",
    "T23n1442_020:0732c01": "無知足心，更求好物令彼辛苦？」白言：「實爾。」",
    "T23n1442_020:0732c02": "世尊如前種種呵責，告諸苾芻：「我今為諸弟",
    "T23n1442_020:0732c03": "子於毘奈耶制其學處，應如是說：",
    "T23n1442_020:0732c04": "「若復苾芻有非親居士居士婦，共辦衣價當",
    "T23n1442_020:0732c05": "買如是清淨衣與某甲苾芻，及時應用。此苾",
    "T23n1442_020:0732c06": "芻先不受請，因他告知，便詣彼家作如是語：",
    "T23n1442_020:0732c07": "『善哉！仁者為我所辦衣價，可買如是清淨衣，",
    "T23n1442_020:0732c08": "及時與我，為好故。』若得衣者泥薩祇波逸底",
    "T23n1442_020:0732c09": "迦。」若苾芻者，謂鄔波難陀。親非親等，義如上",
    "T23n1442_020:0732c10": "說。言衣價者，謂金銀、貝齒等。辦者，貯畜也。如",
    "T23n1442_020:0732c11": "是衣者，謂七種，如上。買者、謂從他買。言清淨",
    "T23n1442_020:0732c12": "者，謂得如是堪受用衣。與者，謂施衣時。某甲",
    "T23n1442_020:0732c13": "者，謂鄔波難陀。不受請者，先未言許。因他告",
    "T23n1442_020:0732c14": "知等者，見他陳說往彼求衣，強索其價為好",
    "T23n1442_020:0732c15": "故。若得衣時便犯捨墮。此中犯相其事云何？",
    "T23n1442_020:0732c16": "事有三種：謂價、色、量。云何為價？若苾芻從非",
    "T23n1442_020:0732c17": "親人得五迦利沙波拏直衣，受時無犯；不受",
    "T23n1442_020:0732c18": "此衣更過索者，索時犯惡作、得時犯捨墮。如",
    "T23n1442_020:0732c19": "是乃至五十迦利沙波拏等，隨覓隨得輕重",
    "T23n1442_020:0732c20": "准上應知，是謂為價。云何為色？苾芻得青色",
    "T23n1442_020:0732c21": "衣受時無犯，不受此衣更過索者，索時得惡",
    "T23n1442_020:0732c22": "作、得時犯捨墮。如青既爾，乃至餘色准此應",
    "T23n1442_020:0732c23": "知，是謂為色。",
    "T23n1442_020:0732c24": "云何為量？若苾芻得五肘衣時受取無犯，不",
    "T23n1442_020:0732c25": "受此衣更過索者，同前得罪。如是乃至多肘，",
    "T23n1442_020:0732c26": "罪之輕重事並同前，是謂為量。此泥薩祇衣",
    "T23n1442_020:0732c27": "捨衣方法事亦同前。無犯者，若乞縷繢便得",
    "T23n1442_020:0732c28": "小片、若乞小片他與大衣，此皆無犯。又無犯",
    "T23n1442_020:0732c29": "者，謂初犯人，或癡狂、心亂、痛惱所纏。",
    "T23n1442_020:0733a01": "知俗人別許與衣就乞學處第九",
    "T23n1442_020:0733a02": "佛在逝多林。時鄔波難陀苾芻起犯因緣，長",
    "T23n1442_020:0733a03": "者及婦各與外人私通，因為說法捨惡修善，",
    "T23n1442_020:0733a04": "事並同前。但以二人各辦衣價為異，令彼二",
    "T23n1442_020:0733a05": "價共為一衣，致使長者受大辛苦。苾芻以緣",
    "T23n1442_020:0733a06": "白佛，乃至「為制學處，應如是說：",
    "T23n1442_020:0733a07": "「若復苾芻有非親居士居士婦，各為苾芻辦",
    "T23n1442_020:0733a08": "衣價，買如是清淨衣與某甲苾芻。此苾芻先",
    "T23n1442_020:0733a09": "不受請，因他告知，便詣彼家作如是語：『善哉！",
    "T23n1442_020:0733a10": "仁者可共買如是清淨衣，及時與我，為好故。』",
    "T23n1442_020:0733a11": "若得衣者泥薩祇波逸底迦。」此中犯相三種",
    "T23n1442_020:0733a12": "不同，並如前說。",
    "T23n1442_020:0733a13": "過限索衣學處第十",
    "T23n1442_020:0733a14": "佛在王舍城竹林園中。時鄔波難陀作如是",
    "T23n1442_020:0733a15": "念：「我等所有經求之處，皆由給孤獨長者啟",
    "T23n1442_020:0733a16": "請世尊制其學處。我等假欲乞求狹小布巾",
    "T23n1442_020:0733a17": "尚無由得，況寬大耶？然我昔時共行雨婆羅",
    "T23n1442_020:0733a18": "門同一學堂從師受業，我宜往見，或容與我",
    "T23n1442_020:0733a19": "多少衣物。」便就彼宅，門人止之：「聖者勿進。」報",
    "T23n1442_020:0733a20": "言：「賢首！世尊制我五處不行，唱令家、婬女家、",
    "T23n1442_020:0733a21": "酒家、王家、屠膾家，此家豈是五處耶？」門人報",
    "T23n1442_020:0733a22": "曰：「聖者！何須多作譏罵？斯非唱令婬女等家，",
    "T23n1442_020:0733a23": "然是婆羅門行雨之宅。」報守門人曰：「男子！汝",
    "T23n1442_020:0733a24": "宜入舍報婆羅門云：『大德鄔波難陀今在門",
    "T23n1442_020:0733a25": "外須欲相見。』」門人曰：「觀斯意氣似從勝光王",
    "T23n1442_020:0733a26": "斷事處來。」報曰：「癡人！為報者善；若更遲延，必",
    "T23n1442_020:0733a27": "當令汝招大杖罰。」門人自念：「看此形勢全無怖",
    "T23n1442_020:0733a28": "懼，不同餘者必有所由，當為報知勿受其辱。」",
    "T23n1442_020:0733a29": "即便入報：「大德鄔波難陀今在門外云須相",
    "T23n1442_020:0733b01": "見。」婆羅門曰：「喚大德入，誰復相遮？」門人聞已",
    "T23n1442_020:0733b02": "便作是念：「由此緣故豪望沙門全無怖意。」即",
    "T23n1442_020:0733b03": "便喚入。婆羅門見，遙唱善來敷座令坐，既坐",
    "T23n1442_020:0733b04": "定已發美妙音，讚歎施門殊勝功德。若鄔波",
    "T23n1442_020:0733b05": "難陀發喜悅心讚布施者，諸有信心婆羅門",
    "T23n1442_020:0733b06": "等聽法之時作如是念：「善哉妙法！我等宜應",
    "T23n1442_020:0733b07": "割肉持施。」時婆羅門聞法歡喜作如是語：「大",
    "T23n1442_020:0733b08": "德坐夏了日我當奉施六十金錢。」鄔波難陀",
    "T23n1442_020:0733b09": "曰：「賢首！無病長壽。」即為呪願：「今所施物是心",
    "T23n1442_020:0733b10": "瓔珞，乃至安隱涅槃。」即辭而去。時有二苾芻",
    "T23n1442_020:0733b11": "從室羅伐至王舍城，為禮佛故詣竹林中。是",
    "T23n1442_020:0733b12": "時世尊命具壽阿難陀曰：「汝今宜往告諸苾",
    "T23n1442_020:0733b13": "芻：『如來欲往憍薩羅國人間遊行，若有情願",
    "T23n1442_020:0733b14": "隨從行者可料理衣服。』」時阿難陀受教而去，",
    "T23n1442_020:0733b15": "告諸苾芻宣世尊教。時二新來苾芻聞是語",
    "T23n1442_020:0733b16": "已憂心而住。鄔波難陀問曰：「汝二少年何意",
    "T23n1442_020:0733b17": "懷憂？」彼二答曰：「具壽阿難陀告諸苾芻：『如來",
    "T23n1442_020:0733b18": "欲往憍薩羅國人間遊行，若願去者當料理",
    "T23n1442_020:0733b19": "衣服。』大德！我適來至猶未解息，如何更往室",
    "T23n1442_020:0733b20": "羅伐城。」時鄔波難陀聞已憂惱作如是念：「我",
    "T23n1442_020:0733b21": "經多時纔蒙少施，寧知更有障礙事生。」至明",
    "T23n1442_020:0733b22": "旦已即便往詣婆羅門家，到已就座而坐作",
    "T23n1442_020:0733b23": "憂悒聲說施功德。時婆羅門問言：「大德！前來",
    "T23n1442_020:0733b24": "說法美妙音聲，今者似帶憂色其聲卑下，願",
    "T23n1442_020:0733b25": "聞其故。」鄔波難陀曰：「賢首！我經多時纔得相",
    "T23n1442_020:0733b26": "見，今時不久即欲別離。」作是語已懷憂而住，",
    "T23n1442_020:0733b27": "世有言曰：",
    "T23n1442_020:0733b28": "「摩揭陀人聞聲解，　　憍薩羅國覩形知；",
    "T23n1442_020:0733b29": "　半字便了五王城，　　待言方解餘邊國。」",
    "T23n1442_020:0733c01": "時行雨婆羅門聞鄔波難陀所說便作是念：",
    "T23n1442_020:0733c02": "「此不為我離別生憂，但為六十金錢而起愁",
    "T23n1442_020:0733c03": "惱。」報言：「大德！隨仁何處作安居了，我當奉送",
    "T23n1442_020:0733c04": "六十金錢。」鄔波難陀曰：「賢首！無病長壽。善哉！",
    "T23n1442_020:0733c05": "施心始終堅固，所為福利當招勝果。」即辭而",
    "T23n1442_020:0733c06": "去。爾時世尊大眾圍繞如餘廣說，至憍薩羅",
    "T23n1442_020:0733c07": "往室羅伐住逝多林。時有商客從此城出，將",
    "T23n1442_020:0733c08": "諸貨物詣王舍城。然王舍城古昔常法，若於",
    "T23n1442_020:0733c09": "他處有大商旅至其國者，王自看稅或令行雨",
    "T23n1442_020:0733c10": "大臣。是時行雨看稅其物，報商客曰：「汝若還",
    "T23n1442_020:0733c11": "歸室羅伐者當報我知。」答言：「爾。」商人交易既",
    "T23n1442_020:0733c12": "了詣大臣所，報言：「我欲歸國。」即便付與六十",
    "T23n1442_020:0733c13": "金錢，告言：「此物汝可將與大德鄔波難陀。」彼",
    "T23n1442_020:0733c14": "受物已作如是念：「若與行雨大臣先相識者，",
    "T23n1442_020:0733c15": "彼定必是眾所知識大德苾芻，我當於彼少",
    "T23n1442_020:0733c16": "為利潤令彼生喜，可買細疊將向彼城。」往竹",
    "T23n1442_020:0733c17": "林中問苾芻曰：「何者疊衣堪苾芻著？」苾芻報",
    "T23n1442_020:0733c18": "曰：「賢首！汝今豈欲施僧衣耶？」報言：「我無暇施，",
    "T23n1442_020:0733c19": "然行雨大臣附我六十金錢與大德鄔波難",
    "T23n1442_020:0733c20": "陀，我今欲以金錢買疊將去望稱彼心。」諸苾",
    "T23n1442_020:0733c21": "芻曰：「汝今定當輸其白疊并索金錢。」商人念",
    "T23n1442_020:0733c22": "曰：「今此苾芻或與彼讎隙。」即便更詣餘苾芻",
    "T23n1442_020:0733c23": "處具述前事，苾芻報曰：「汝若不印金錢而將",
    "T23n1442_020:0733c24": "去者，彼定索利。」商人便念：「彼此語同，事須防",
    "T23n1442_020:0733c25": "慮。」往大臣所令其印署，大臣曰：「我今信汝豈",
    "T23n1442_020:0733c26": "勞須印。」商人曰：「雖相委信，商人之法事須詳",
    "T23n1442_020:0733c27": "審。」于時大臣便為印署。商人持往室羅伐城",
    "T23n1442_020:0733c28": "至逝多林，問苾芻曰：「聖者！鄔波難陀房在何",
    "T23n1442_020:0733c29": "處？」時諸苾芻示其住處。彼往不見，問苾芻",
    "T23n1442_020:0734a01": "曰：「大德鄔波難陀今向何處？」報言：「暫向寺外",
    "T23n1442_020:0734a02": "閑靜之處。」商人報曰：「此之金錢是王舍大臣",
    "T23n1442_020:0734a03": "行雨所寄，可為領取，彼來當與。」苾芻報曰：「賢",
    "T23n1442_020:0734a04": "首！汝頗曾見炬火發焰以頭觸之。」商人即念：",
    "T23n1442_020:0734a05": "「此必與彼先有讎隙。」即詣餘苾芻處白言：「大",
    "T23n1442_020:0734a06": "德！此之金錢是王舍大臣行雨所寄，與鄔波",
    "T23n1442_020:0734a07": "難陀。可為受取，彼來當付。」諸苾芻曰：「若其不",
    "T23n1442_020:0734a08": "印而將來者，彼必定當從汝索利，誰能為彼",
    "T23n1442_020:0734a09": "輒受此物？汝自面付。」商人念曰：「所言相似，此",
    "T23n1442_020:0734a10": "定是難。我在家中待彼苾芻，自解應答。」報苾",
    "T23n1442_020:0734a11": "芻曰：「若鄔波難陀還至此者，可為報知我在",
    "T23n1442_020:0734a12": "某處，必須物者可來取之。」言已捨去。鄔波難",
    "T23n1442_020:0734a13": "陀後來寺內，苾芻告曰：「大德鄔波難陀！善哉！",
    "T23n1442_020:0734a14": "世尊有如是說：『若具戒行意清淨者，隨心所",
    "T23n1442_020:0734a15": "願皆得成就。』仁者今日息意林中，即便獲得",
    "T23n1442_020:0734a16": "六十金錢遠來供養。」鄔波難陀告言：「具壽！何",
    "T23n1442_020:0734a17": "處得有施主，佛及大眾千二百五十各與六",
    "T23n1442_020:0734a18": "十金錢？」苾芻報曰：「唯仁獨得，不遍眾僧。」鄔",
    "T23n1442_020:0734a19": "波難陀曰：「誰能惠我六十金錢？」報曰：「是王舍",
    "T23n1442_020:0734a20": "城行雨大臣寄來奉施。」報曰：「彼是我舊知識，",
    "T23n1442_020:0734a21": "先已有心與我此物。誰為受之好觀察不？勿",
    "T23n1442_020:0734a22": "被揩損及以破落，是私鑄物不堪受用。」報言：",
    "T23n1442_020:0734a23": "「無人為受。」鄔波難陀曰：「我比住在惡友之中，",
    "T23n1442_020:0734a24": "誰肯為受？」作是語時，餘人報曰：「大德何事憂",
    "T23n1442_020:0734a25": "惱？商人留語：『我住某處，若須者可來取之。』」",
    "T23n1442_020:0734a26": "時鄔波難陀聞是語已，即取僧伽胝疾行而",
    "T23n1442_020:0734a27": "去往彼家中。時彼商人遙見急步即自念言：",
    "T23n1442_020:0734a28": "「看此形勢定是豪族沙門。」問言：「仁是鄔波難",
    "T23n1442_020:0734a29": "陀？」答言：「是。」即便取錢，報言：「此是大臣行雨所",
    "T23n1442_020:0734b01": "寄，可領取之。」即為廣作呪願。商人曰：「此非我",
    "T23n1442_020:0734b02": "財勿為我呪，願應可為彼行雨大臣。」鄔波難",
    "T23n1442_020:0734b03": "陀曰：「損汝何事？汝亦於我大有功勞，遠從他",
    "T23n1442_020:0734b04": "方持物來至。借一小兒持錢將去，到市店所",
    "T23n1442_020:0734b05": "即遣歸來。」「聖者！我無小兒。」報言：「癡人！遠自王",
    "T23n1442_020:0734b06": "舍尚為持來，跬步之間不肯送去。」即命小兒",
    "T23n1442_020:0734b07": "令送錢去，語小兒曰：「當隨後去不得餘行。若",
    "T23n1442_020:0734b08": "其與汝餅果之直必不應取。」是時小兒持錢",
    "T23n1442_020:0734b09": "隨去至一店上，報言：「聖者！此處安錢。」鄔波難",
    "T23n1442_020:0734b10": "陀便作是念：「彼興生人教此童子不令隨我。」",
    "T23n1442_020:0734b11": "即報鋪主曰：「賢首！此之金錢且為收舉。」報言：",
    "T23n1442_020:0734b12": "「聖者！我有家長。」鄔波難陀曰：「願汝常不自由。」",
    "T23n1442_020:0734b13": "復更向一賣香童子處，告言：「賢首！暫寄此錢。」",
    "T23n1442_020:0734b14": "報言：「我之尊人出外不在。」鄔波難陀曰：「願汝",
    "T23n1442_020:0734b15": "家長更勿重來。」復更詣一賣香童子創發信",
    "T23n1442_020:0734b16": "心，報曰：「賢首！暫寄此錢。」報言：「我有大人不敢",
    "T23n1442_020:0734b17": "受寄。」鄔波難陀曰：「我言謂汝少有信心，寧",
    "T23n1442_020:0734b18": "知更是信心羅剎。若汝元無少許信者，捉苾",
    "T23n1442_020:0734b19": "芻足倒曳門外。」彼遂無語，報言：「聖者！可安此",
    "T23n1442_020:0734b20": "處。」鄔波難陀遂便歸寺。時諸商人先有制令，",
    "T23n1442_020:0734b21": "若至日出不普集者罰金錢六十文。母告童",
    "T23n1442_020:0734b22": "子曰：「汝當早去勿令他罰。」時鄔波難陀夜便",
    "T23n1442_020:0734b23": "生念起追悔心：「賣香童子初發信心，或容於",
    "T23n1442_020:0734b24": "我諱所寄物。」既至天曉，將一小兒往彼店所。",
    "T23n1442_020:0734b25": "時彼店主閉門欲出，鄔波難陀報言：「賢首！還",
    "T23n1442_020:0734b26": "我金錢。」答言：「聖者！此處商人先有制令，若至",
    "T23n1442_020:0734b27": "日出方來集者罰金錢六十文。少時且住，赴",
    "T23n1442_020:0734b28": "集方還。」鄔波難陀曰：「癡人！我非汝僕使，自取",
    "T23n1442_020:0734b29": "己錢誰能脚疼於此久立？若不還我而便去",
    "T23n1442_020:0734c01": "者，違勝光王教更當罰汝六十金錢。」彼聞是",
    "T23n1442_020:0734c02": "語即便瞋罵，捉其錢裹擲之於地，泥印便破。",
    "T23n1442_020:0734c03": "鄔波難陀曰：「汝當且住我試解看，不揩缺不？",
    "T23n1442_020:0734c04": "非私鑄不？」鋪主報曰：「仁豈撿看而付於我。」鄔",
    "T23n1442_020:0734c05": "波難陀曰：「雖我不看，何故印破？」時彼鋪主銜",
    "T23n1442_020:0734c06": "恨而默。既至天曉集期便過，時諸商人來就",
    "T23n1442_020:0734c07": "家中，將彼六十金錢物去。其母報曰：「汝作何",
    "T23n1442_020:0734c08": "事違他眾制罰汝六十金錢？」子報母曰：「由與",
    "T23n1442_020:0734c09": "釋子共為親友，初發信芽即令摧折。」便起嫌",
    "T23n1442_020:0734c10": "罵。苾芻聞已具白世尊。世尊以此因緣集苾",
    "T23n1442_020:0734c11": "芻眾，乃至廣說。問鄔波難陀曰：「汝實作如是",
    "T23n1442_020:0734c12": "不端嚴事耶？」「實爾。大德！」佛以種種呵責，乃至",
    "T23n1442_020:0734c13": "「我今為諸弟子於毘奈耶制其學處，應如是",
    "T23n1442_020:0734c14": "說：若復苾芻，若王、若大臣、婆羅門居士等，遣",
    "T23n1442_020:0734c15": "使為苾芻送衣價。彼使持衣價至苾芻所白",
    "T23n1442_020:0734c16": "言：『大德！此物是某甲王、大臣、婆羅門居士等",
    "T23n1442_020:0734c17": "遣我送來。大德哀愍為受是。』苾芻語彼使言：",
    "T23n1442_020:0734c18": "『仁者，此衣價我不應受，若得順時清淨衣應",
    "T23n1442_020:0734c19": "受。』彼使白言：『大德！有執事人不？』苾芻言：『有！",
    "T23n1442_020:0734c20": "若僧淨人、若鄔波索迦，此是苾芻執事人。』彼",
    "T23n1442_020:0734c21": "使往執事人所，與衣價已語言：『汝可以此衣",
    "T23n1442_020:0734c22": "價買順時清淨衣，與某甲苾芻令其披服。』彼",
    "T23n1442_020:0734c23": "使善教執事人已，還至苾芻所白言：『大德！所",
    "T23n1442_020:0734c24": "示執事人我已與衣價，得清淨衣應受。』苾芻",
    "T23n1442_020:0734c25": "須衣應往執事人所，若二、若三令彼憶念，告",
    "T23n1442_020:0734c26": "言：『我須衣。』若得者善；若不得者，乃至四、五、六",
    "T23n1442_020:0734c27": "返，往彼默然隨處而住。若四、五、六返得衣者",
    "T23n1442_020:0734c28": "善；若不得衣，過是求得衣者，泥薩祇波逸底",
    "T23n1442_020:0734c29": "迦。若竟不得衣，是苾芻應隨彼送衣價處，若",
    "T23n1442_020:0735a01": "自往、若遣可信人，往報言：『仁為某甲苾芻送",
    "T23n1442_020:0735a02": "衣價，彼苾芻竟不得衣，仁應知勿令失，此是",
    "T23n1442_020:0735a03": "時。』」",
    "T23n1442_020:0735a04": "言苾芻者，謂鄔波難陀。王者，若男、若女、或復",
    "T23n1442_020:0735a05": "餘人，以王法灌頂者悉名為王。大臣者，執王",
    "T23n1442_020:0735a06": "政事相依而立。婆羅門者，貴種多聞。居士者，",
    "T23n1442_020:0735a07": "謂在家富贍。等者，諸餘雜類。遣使者，謂女、男、",
    "T23n1442_020:0735a08": "黃門。送衣價者，謂金銀錢等。彼使持衣價等",
    "T23n1442_020:0735a09": "者，謂持衣價到苾芻所白言。大德者，謂命前",
    "T23n1442_020:0735a10": "人。此物是某甲等者，謂述來處願為納受。是",
    "T23n1442_020:0735a11": "苾芻等者，報不應受。順時清淨者，謂稱理而",
    "T23n1442_020:0735a12": "得。彼使語苾芻等者，謂問執事人。苾芻言有",
    "T23n1442_020:0735a13": "者，指其人。若僧淨人者，謂大眾淨人。若鄔波",
    "T23n1442_020:0735a14": "索迦者，謂歸依三寶、受五學處。彼使等者，明",
    "T23n1442_020:0735a15": "使意也。買者，或買、或織。與某甲苾芻者，指所",
    "T23n1442_020:0735a16": "與人。言清淨者，謂堪受用。善教已者，謂善教",
    "T23n1442_020:0735a17": "示。具報苾芻若二若、三等者，出言往返數令",
    "T23n1442_020:0735a18": "彼憶念。得者善者，謂稱求心。若不得者乃至",
    "T23n1442_020:0735a19": "四、五、六返默然隨處而住者，出默住數。言隨",
    "T23n1442_020:0735a20": "處者，有四處：一、敝處；二、舍處；三、田處；四、店處。",
    "T23n1442_020:0735a21": "敝謂作瓦器等、或剃髮處。舍謂居宅。田謂稻、",
    "T23n1442_020:0735a22": "蔗等田。店謂賣貨處。有六詰問，見彼六言隨",
    "T23n1442_020:0735a23": "事應詰。云何為六？若彼問云：「仁今何緣得至？」",
    "T23n1442_020:0735a24": "苾芻答云：「為彼事來。」若云：「仁極善來，此處應",
    "T23n1442_020:0735a25": "坐。」答云：「為彼事來。」若云：「食飯。」答云：「為彼事",
    "T23n1442_020:0735a26": "來。」若云：「噉餅。」答云：「為彼事來。」若云：「飲水。」答云：",
    "T23n1442_020:0735a27": "「為彼事來。」若於此六種隨一事中，見他語時",
    "T23n1442_020:0735a28": "尋聲即報，不徐緩答，令彼前人不暇作餘言",
    "T23n1442_020:0735a29": "者，是則不名圓滿善好。六種詰問若隨一事",
    "T23n1442_020:0735b01": "中，見他語時尋聲未道，徐徐緩答令彼前人",
    "T23n1442_020:0735b02": "得有容暇作餘語者，是則名為圓滿善好。六",
    "T23n1442_020:0735b03": "種詰問若作如是求時，得衣者善；若不得衣，",
    "T23n1442_020:0735b04": "過是求得衣者，泥薩祇波逸底迦。過者，謂過",
    "T23n1442_020:0735b05": "三語、六默而更往求得也。若竟不得衣，從衣",
    "T23n1442_020:0735b06": "來處，或自去、或遣可信人去。言可信者，謂弟",
    "T23n1442_020:0735b07": "子門人是可委信。報彼令知，遣其收取勿使",
    "T23n1442_020:0735b08": "虛失，此是還報法式。",
    "T23n1442_020:0735b09": "若苾芻遣使報已，彼執事人來至苾芻所作",
    "T23n1442_020:0735b10": "如是語：「聖者！可受此衣價。」苾芻應報彼曰：「此",
    "T23n1442_020:0735b11": "之衣價我已捨訖，汝當還彼送衣來處。」如是",
    "T23n1442_020:0735b12": "報者善，若取衣者犯捨墮。",
    "T23n1442_020:0735b13": "若執事人作如是語：「聖者！仁可受此衣價，彼",
    "T23n1442_020:0735b14": "之施主我共平章令其心喜。」若如是者取衣",
    "T23n1442_020:0735b15": "無犯。苾芻若不作如是次第受衣者，皆犯捨",
    "T23n1442_020:0735b16": "墮。既犯罪已捨悔之法，廣說如前。",
    "T23n1442_020:0735b17": "此中犯相其事云何？若人為施主、人為使者、",
    "T23n1442_020:0735b18": "人為給事，如法得衣者無犯，異斯捨墮。若人",
    "T23n1442_020:0735b19": "為施主、人為使者、非人為給事，如法得衣者",
    "T23n1442_020:0735b20": "無犯，異斯惡作。若人為施主、非人為使者、非",
    "T23n1442_020:0735b21": "人為給事，同前惡作。若人為施主、非人為使",
    "T23n1442_020:0735b22": "者、人為給事，同前捨墮。若非人為施主、非人",
    "T23n1442_020:0735b23": "為使者、非人為給事，同前惡作。若非人為施",
    "T23n1442_020:0735b24": "主、非人為使者、人為給事，同前捨墮。若非人",
    "T23n1442_020:0735b25": "為施主、人為使者、人為給事，同前捨墮。若非",
    "T23n1442_020:0735b26": "人為施主、人為使者、非人為給事，同前惡作。",
    "T23n1442_020:0735b27": "若苾芻從非人乞衣價時，得惡作罪；得，便捨",
    "T23n1442_020:0735b28": "墮。從龍乞衣價時，得惡作罪；得，便捨墮。若苾",
    "T23n1442_020:0735b29": "芻遣使往，或以書印乞時，惡作；得，便捨墮。又",
    "T23n1442_020:0735c01": "無犯者，廣說如前。",
    "T23n1442_020:0735c02": "用野蠶絲作敷具學處第十一",
    "T23n1442_020:0735c03": "攝頌曰：",
    "T23n1442_020:0735c04": "　高世耶純黑，　　分六尼師但，",
    "T23n1442_020:0735c05": "　擔毛浣金銀，　　納質并買賣。",
    "T23n1442_020:0735c06": "佛在逝多林給孤獨園。時諸苾芻作新野蠶",
    "T23n1442_020:0735c07": "絲臥具，若自作、若教人作，此物難得復是貴",
    "T23n1442_020:0735c08": "價。時諸苾芻為營造故多諸事業，妨廢正修",
    "T23n1442_020:0735c09": "讀誦作意，數數從彼婆羅門居士等乞野蠶",
    "T23n1442_020:0735c10": "絲。諸外道輩見而嫌賤作如是語：「諸人當知，",
    "T23n1442_020:0735c11": "此沙門釋子是殺生者，不捨害業，自作、使人",
    "T23n1442_020:0735c12": "用新野蠶絲作臥具，若用此者殺多有情。如",
    "T23n1442_020:0735c13": "何以好衣食施彼禿人斷物命者？」時諸苾芻",
    "T23n1442_020:0735c14": "聞是語已往白世尊。世尊以此因緣集苾芻",
    "T23n1442_020:0735c15": "眾，問諸苾芻曰：「汝等實用新野蠶絲作臥具",
    "T23n1442_020:0735c16": "耶？」「實爾。世尊！」佛言：「汝等難滿難養，不順少欲",
    "T23n1442_020:0735c17": "知足之行。」種種呵責，讚歎杜多功德少欲知",
    "T23n1442_020:0735c18": "足，乃至「我今為諸弟子於毘奈耶制其學處，",
    "T23n1442_020:0735c19": "應如是說：若復苾芻用新高世耶絲綿作敷",
    "T23n1442_020:0735c20": "具者，泥薩祇波逸底迦。」",
    "T23n1442_020:0735c21": "若復苾芻者，謂此法中人。新有二種：一者新",
    "T23n1442_020:0735c22": "作，二者新得。此中新者，謂新作也。高世耶作",
    "T23n1442_020:0735c23": "敷具者，有其二種：一者貯褥，二者衦成。此",
    "T23n1442_020:0735c24": "敷具言二種皆取作者，謂自作、教人，得捨墮",
    "T23n1442_020:0735c25": "罪，捨悔等法廣說如前。",
    "T23n1442_020:0735c26": "此中犯相其事云何？苾芻料理高世耶時，若",
    "T23n1442_020:0735c27": "於一繭、若於小團、若於大聚，或披、或擘、或以弓",
    "T23n1442_020:0735c28": "彈而作敷具，作時得惡作；竟時得捨墮。若苾",
    "T23n1442_020:0735c29": "芻乞高世耶時及料理時，皆惡作；成犯捨墮。",
    "T23n1442_020:0736a01": "若得先已成或舊用物，或是舊物更新料理",
    "T23n1442_020:0736a02": "而受用者，並皆無犯。又無犯者，謂初犯人，或",
    "T23n1442_020:0736a03": "癡狂、心亂、痛惱所纏。",
    "T23n1442_020:0736a04": "根本說一切有部毘奈耶卷第二十"
}