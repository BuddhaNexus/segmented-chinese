{
    "T30n1581_008:0932c10": "菩薩地持經卷第八",
    "T30n1581_008:0932c12": "北涼中印度三藏",
    "T30n1581_008:0932c13": "曇無讖於姑藏譯",
    "T30n1581_008:0932c14": "菩薩地持菩提分品之餘",
    "T30n1581_008:0932c15": "[0932c15] ◎云何菩薩壞佛法者除其暴害。處中者令",
    "T30n1581_008:0932c16": "入。已入者令熟。已熟者令解脫。是菩薩於此",
    "T30n1581_008:0932c17": "四種成就眾生。當知略說六種巧方便。一者",
    "T30n1581_008:0932c18": "隨順。二者立要。三者異相。四者逼迫。五者報",
    "T30n1581_008:0932c19": "恩。六者清淨。菩薩隨順巧方便者。是菩薩",
    "T30n1581_008:0932c20": "欲為眾生說法。先如是柔軟身口行。以施將",
    "T30n1581_008:0932c21": "順自捨恚恨。除恚恨已。彼生愛敬樂欲聞",
    "T30n1581_008:0932c22": "法。然後乃為如應說法。易入易解。時說次第",
    "T30n1581_008:0932c23": "諦不顛倒。以義饒益而為說法忍。諸問答調",
    "T30n1581_008:0932c24": "伏眾生。第一利益哀愍成就。若以神力示現",
    "T30n1581_008:0932c25": "他心而為說法。或請餘人。令種種現化調伏",
    "T30n1581_008:0932c26": "眾生。若有略說義饒益論廣為分別。若廣大",
    "T30n1581_008:0932c27": "論能為略說。授彼令誦自恣問難。彼受誦已",
    "T30n1581_008:0932c28": "廣為說義。以一切緣三昧度門隨順教授。隨",
    "T30n1581_008:0932c29": "順教誡攝取眾生。令其行義。彼諸眾生於",
    "T30n1581_008:0933a01": "如來說甚深微妙空相應經。如其旨趣。彼經",
    "T30n1581_008:0933a02": "中說。離自性法及離諸事不起不滅。如虛空",
    "T30n1581_008:0933a03": "如幻如夢。不知義者聞則驚怖。謗彼深經言",
    "T30n1581_008:0933a04": "非佛說。菩薩為彼眾生隨順巧便。於彼深經",
    "T30n1581_008:0933a05": "如來旨趣。隨順其義分別解說而攝取之。如",
    "T30n1581_008:0933a06": "是隨順為彼說言。彼經不說一切都無所有。",
    "T30n1581_008:0933a07": "但言說我自性空無所有。是名離自性離言",
    "T30n1581_008:0933a08": "說。有事依言事轉。是故言說有自性。亦非第",
    "T30n1581_008:0933a09": "一義。有彼自性。是故說言離一切事。言說",
    "T30n1581_008:0933a10": "自性。從本已來一切都無所有。云何有生有",
    "T30n1581_008:0933a11": "滅。是故說言不生不滅。譬如虛空有種種色",
    "T30n1581_008:0933a12": "及諸色業。悉容受彼為作依處。謂虛空行",
    "T30n1581_008:0933a13": "住去來屈申俯仰。又如除彼色及色業。已謂",
    "T30n1581_008:0933a14": "無色自性分。名清淨虛空。如虛空處色等業",
    "T30n1581_008:0933a15": "轉離言說事。種種施設言說妄想虛偽隨轉",
    "T30n1581_008:0933a16": "亦復如是。又如虛空容色等業。離言說法容",
    "T30n1581_008:0933a17": "受妄想亦復如是。若菩薩以智慧。除一切言",
    "T30n1581_008:0933a18": "說所起。邪惑妄想諸虛偽轉。是菩薩以第一",
    "T30n1581_008:0933a19": "聖智離言說事。一切言說自性非性。如虛空",
    "T30n1581_008:0933a20": "清淨。亦非彼展轉有餘自性。是故一切諸法。",
    "T30n1581_008:0933a21": "譬如虛空譬如幻。不如事有亦非一切都無",
    "T30n1581_008:0933a22": "幻事。如是一切法不如言說。愚癡計有亦非",
    "T30n1581_008:0933a23": "一切都無所有。第一義離言說自性。如是方",
    "T30n1581_008:0933a24": "便入非有亦非無。是故知如幻故說如幻。如",
    "T30n1581_008:0933a25": "是菩薩於一切法界。不取不捨不增不減亦",
    "T30n1581_008:0933a26": "無所壞。如實了知。如其所知為人顯示。是名",
    "T30n1581_008:0933a27": "菩薩隨順巧方便。云何菩薩立要巧方便。若",
    "T30n1581_008:0933a28": "有眾生來從菩薩。求索十種資生眾具。為立",
    "T30n1581_008:0933a29": "要言。汝能供養父母沙門婆羅門。廣說如上。",
    "T30n1581_008:0933b01": "乃至受戒。若能如是我當施汝。如其不能則",
    "T30n1581_008:0933b02": "不施與。所謂田宅市肆官爵國土錢財六畜",
    "T30n1581_008:0933b03": "工巧醫方。若結婚姻。若食不食。所作同事。爾",
    "T30n1581_008:0933b04": "時菩薩為立要言。汝能供養父母。乃至受戒。",
    "T30n1581_008:0933b05": "我當施汝飲食。乃至同事。復次菩薩。若有眾",
    "T30n1581_008:0933b06": "生犯罪謀逆。作不饒益事。為他殺縛斷截捶",
    "T30n1581_008:0933b07": "打。毀辱呵責驅出質債。為他所執。爾時菩",
    "T30n1581_008:0933b08": "薩為立要言。汝能供養父母。乃至受戒。我當",
    "T30n1581_008:0933b09": "救汝令脫眾難。復次若有眾生王賊水火人",
    "T30n1581_008:0933b10": "及非人不活惡名諸恐怖等。爾時菩薩為立",
    "T30n1581_008:0933b11": "要言。汝能供養父母。乃至受戒。我當救汝令",
    "T30n1581_008:0933b12": "脫恐怖。若有眾生欲恩愛集會遠離怨憎。爾",
    "T30n1581_008:0933b13": "時菩薩為立要言。汝能供養父母。乃至受戒。",
    "T30n1581_008:0933b14": "我當方便從汝所願。復次若有眾生疾病困",
    "T30n1581_008:0933b15": "厄。爾時菩薩為立要言。汝能供養父母。乃",
    "T30n1581_008:0933b16": "至受戒。我當令汝病苦得除。菩薩如是立要",
    "T30n1581_008:0933b17": "已。彼諸眾生疾修善法遠離諸惡得隨所欲。",
    "T30n1581_008:0933b18": "是名菩薩立要巧方便。若菩薩與眾生立要",
    "T30n1581_008:0933b19": "已。彼諸眾生不隨要者。如上所許亦不施之。",
    "T30n1581_008:0933b20": "為度彼故非不欲與。諸難恐怖及諸病苦。愛",
    "T30n1581_008:0933b21": "念和合。不愛別離。為度彼故一切放捨。示",
    "T30n1581_008:0933b22": "作如是決定之相。非其實心有放捨念。漸漸",
    "T30n1581_008:0933b23": "要令斷不善法建立善法。若復眾生無所須",
    "T30n1581_008:0933b24": "欲亦無眾難。乃至無病。而與菩薩先為親厚。",
    "T30n1581_008:0933b25": "隨宜勸導令修善法。所謂供養父母。乃至持",
    "T30n1581_008:0933b26": "戒。若彼眾生不隨其教。爾時菩薩現瞋責",
    "T30n1581_008:0933b27": "相。為度彼故。心無恚恨於諸所作悉現乖",
    "T30n1581_008:0933b28": "異。為度彼故。非實違背。或現加彼不饒益事。",
    "T30n1581_008:0933b29": "欲度彼故。非其實心。菩薩方便現此異相。欲",
    "T30n1581_008:0933c01": "令眾生修諸善法斷不善法。是名菩薩異相",
    "T30n1581_008:0933c02": "巧方便。云何菩薩現逼迫巧方便。若菩薩為",
    "T30n1581_008:0933c03": "主為王。於自眷屬作如是教。若我眷屬有不",
    "T30n1581_008:0933c04": "供養父母。乃至犯戒者。我當斷其供給。或加",
    "T30n1581_008:0933c05": "謫罰或至驅擯。立一士夫常令伺察。彼諸",
    "T30n1581_008:0933c06": "眾生以恐怖故。勤修善法斷不善法彼雖不",
    "T30n1581_008:0933c07": "樂強逼令修。是名菩薩逼迫巧方便。",
    "T30n1581_008:0933c08": "[0933c08] 云何菩薩報恩巧方便。若菩薩先於眾生施",
    "T30n1581_008:0933c09": "諸恩分若施財物。若度眾難若度恐怖。和其",
    "T30n1581_008:0933c10": "所念離所不念。救療眾病令得安樂。眾生知",
    "T30n1581_008:0933c11": "恩欲報德者。爾時菩薩勸令修善。不須世間",
    "T30n1581_008:0933c12": "財利酬報。報之大者。當供養父母乃至持戒。",
    "T30n1581_008:0933c13": "求報恩者令其行善。是名菩薩報恩巧方便。",
    "T30n1581_008:0933c14": "[0933c14] 云何菩薩清淨巧方便。住究竟地菩薩。淨菩",
    "T30n1581_008:0933c15": "薩道生兜率天。眾生念言。某菩薩生兜率天。",
    "T30n1581_008:0933c16": "不久當下生閻浮提。當成如來無上等覺令",
    "T30n1581_008:0933c17": "我愛樂。莫令不樂彼所生處。我亦隨生。無量",
    "T30n1581_008:0933c18": "眾生樂修是願。又復菩薩。從兜率天來生世",
    "T30n1581_008:0933c19": "間。若生王宮若婆羅門家。捨上妙樂出家學",
    "T30n1581_008:0933c20": "道。令諸眾生捨離憍慢。又於樹下苦行六",
    "T30n1581_008:0933c21": "年。令餘眾生信苦行者斷其信樂。又復既成",
    "T30n1581_008:0933c22": "無上菩提。令餘眾生堅固信樂同求佛道。又",
    "T30n1581_008:0933c23": "成佛已。默然待請。為令眾生敬重法故。梵天",
    "T30n1581_008:0933c24": "勸請然後乃說。又以佛眼觀察世間。莫令眾",
    "T30n1581_008:0933c25": "生作是謗言。但以梵天勸請力故。非是如來",
    "T30n1581_008:0933c26": "大悲故說。為除眾生邪攝受故轉正法輪。諸",
    "T30n1581_008:0933c27": "餘世間所未曾轉。及制戒律。是名菩薩清淨",
    "T30n1581_008:0933c28": "巧方便。如是巧方便無餘無上。是名菩薩六",
    "T30n1581_008:0933c29": "種巧方便。略說廣說。壞法眾生除其暴害。處",
    "T30n1581_008:0934a01": "中者令入佛法。入者令熟熟令解脫。無餘無",
    "T30n1581_008:0934a02": "上。是名菩薩巧方便。",
    "T30n1581_008:0934a03": "[0934a03] 云何菩薩陀羅尼略說四種。一者法陀羅尼。",
    "T30n1581_008:0934a04": "二者義陀羅尼。三者&#x546A;術陀羅尼。四者得菩",
    "T30n1581_008:0934a05": "薩忍陀羅尼。云何法陀羅尼。菩薩得如是憶",
    "T30n1581_008:0934a06": "念智慧力。於未曾所聞未曾修習名句味身。",
    "T30n1581_008:0934a07": "次第莊嚴次第所應。無量章句。經無量劫憶",
    "T30n1581_008:0934a08": "持不忘。云何義陀羅尼。如前所說。於此諸法",
    "T30n1581_008:0934a09": "無量義趣。未曾讀誦未曾修習。經無量劫憶",
    "T30n1581_008:0934a10": "持不忘。云何&#x546A;術陀羅尼。菩薩得如是三昧",
    "T30n1581_008:0934a11": "力。以&#x546A;術章句。為眾除患。第一神驗。種種",
    "T30n1581_008:0934a12": "災患悉令消滅。云何得菩薩忍陀羅尼。菩薩",
    "T30n1581_008:0934a13": "精勤修習。因起智慧。獨一靜處。燕默少言亦",
    "T30n1581_008:0934a14": "不遊行。知量而食不雜種食。常一坐食思惟",
    "T30n1581_008:0934a15": "禪定少睡眠多覺悟。於如來所說得菩薩忍",
    "T30n1581_008:0934a16": "&#x546A;術。所謂。",
    "T30n1581_008:0934a17": "[0934a17] 伊致 密致 吉胝鼻 羼提跛大[口*習]波呵([口*習]音",
    "T30n1581_008:0934a18": "穌急反)",
    "T30n1581_008:0934a19": "[0934a19] 於此諸&#x546A;術章句義思量觀察。如是&#x546A;術章",
    "T30n1581_008:0934a20": "句。如是正思惟。如此義尚不自聞。何有所得。",
    "T30n1581_008:0934a21": "如&#x546A;術章句。義不可得。是則無義。如是諸義。",
    "T30n1581_008:0934a22": "所謂無義。是故亦無餘義可求。如是名為善",
    "T30n1581_008:0934a23": "解&#x546A;術句義。善解&#x546A;術句義者。以如是義。比",
    "T30n1581_008:0934a24": "知一切諸法義。皆悉善知不從他聞。又知一",
    "T30n1581_008:0934a25": "切言說。一切法自性。義不可得。以此等無言",
    "T30n1581_008:0934a26": "說自性義。則知一切諸法自性義。是名第一",
    "T30n1581_008:0934a27": "義最勝義。得最上歡喜。是菩薩得此陀羅尼",
    "T30n1581_008:0934a28": "&#x546A;術處。名得菩薩忍。得此忍者。不久當得淨",
    "T30n1581_008:0934a29": "心增上解行地忍。是名菩薩得菩薩忍陀羅",
    "T30n1581_008:0934b01": "尼。彼法陀羅尼。義陀羅尼。菩薩是度初阿僧",
    "T30n1581_008:0934b02": "祇劫入淨心地所得。必定不動最勝最妙。若",
    "T30n1581_008:0934b03": "中間所得。或因願力。或禪定力。不定不任",
    "T30n1581_008:0934b04": "亦不勝妙。如法義陀羅尼。&#x546A;術陀羅尼亦如",
    "T30n1581_008:0934b05": "是。得菩薩忍陀羅尼。如前所說。如是一切陀",
    "T30n1581_008:0934b06": "羅尼具四功德者。乃能得之非不具足。云何",
    "T30n1581_008:0934b07": "為四。一者不習愛欲。二者不嫉彼勝。三者一",
    "T30n1581_008:0934b08": "切所求等施無悔。四者樂法深樂菩薩藏。及",
    "T30n1581_008:0934b09": "摩得勒伽藏。",
    "T30n1581_008:0934b10": "[0934b10] 云何為菩薩願。略說五種。一者發心願。二者",
    "T30n1581_008:0934b11": "生願。三者境界願。四者平等願。五者大願。彼",
    "T30n1581_008:0934b12": "菩薩初發無上菩提心。是名發心願。願未來",
    "T30n1581_008:0934b13": "世為眾生故隨善趣生。是名生願。願正觀諸",
    "T30n1581_008:0934b14": "法無量等諸善根。思惟境界。是名境界願。願",
    "T30n1581_008:0934b15": "未來世一切菩薩善攝事。是名菩薩平等願。",
    "T30n1581_008:0934b16": "大願者。即平等願。又說十種大願。一者願一",
    "T30n1581_008:0934b17": "切種供養無量諸佛。二者願護持一切諸佛",
    "T30n1581_008:0934b18": "正法。三者願通達諸佛正法。四者願生兜率",
    "T30n1581_008:0934b19": "天。乃至般涅槃。五者願行菩薩一切種正行。",
    "T30n1581_008:0934b20": "六者願成熟一切眾生。七者願一切世界悉",
    "T30n1581_008:0934b21": "能現化。八者願一切菩薩。一心方便以大乘",
    "T30n1581_008:0934b22": "度。九者願一切正方便無礙。十者願成無上",
    "T30n1581_008:0934b23": "正覺。",
    "T30n1581_008:0934b24": "[0934b24] 云何菩薩空三昧。菩薩離一切言說自性。觀",
    "T30n1581_008:0934b25": "無言說自性心住。是名空三昧。云何無願三",
    "T30n1581_008:0934b26": "昧。菩薩於無言說自性事。邪見妄想所起煩",
    "T30n1581_008:0934b27": "惱。苦常見其過。於未來世不願心住。是名無",
    "T30n1581_008:0934b28": "願三昧。云何無相三昧。菩薩於無言說自性",
    "T30n1581_008:0934b29": "事。離一切妄想。虛偽相滅。觀察如實寂靜心",
    "T30n1581_008:0934c01": "住。是名無相三昧。以何等故說三三昧。不增",
    "T30n1581_008:0934c02": "不減。有二種。有及無有。有為無為名為有。無",
    "T30n1581_008:0934c03": "我我所名無有。於有為有不願不隨故。立無",
    "T30n1581_008:0934c04": "願三昧。於無為涅槃願樂攝受故。立無相",
    "T30n1581_008:0934c05": "三昧。又於此諸事非願非不願。然於有不有",
    "T30n1581_008:0934c06": "見以是見故。立空三昧。菩薩修此三三昧。如",
    "T30n1581_008:0934c07": "是建立如實知。若有餘行。悉入三三昧門。所",
    "T30n1581_008:0934c08": "謂聲聞所學所行。",
    "T30n1581_008:0934c09": "[0934c09] 有四憂檀那法。諸佛菩薩為令眾生清淨故",
    "T30n1581_008:0934c10": "說。云何為四。一切行無常是憂檀那法。一切",
    "T30n1581_008:0934c11": "行苦是憂檀那法。一切法無我是憂檀那法。",
    "T30n1581_008:0934c12": "涅槃寂滅是憂檀那法。諸佛菩薩具足此法。",
    "T30n1581_008:0934c13": "復以此法傳授眾生。是名憂檀那。過去寂默",
    "T30n1581_008:0934c14": "諸牟尼尊展轉相傳。是名憂檀那。增上勇出",
    "T30n1581_008:0934c15": "乃至具足出第一有。是名憂檀那。云何菩薩",
    "T30n1581_008:0934c16": "觀一切行無常。菩薩觀一切行言說自性常不",
    "T30n1581_008:0934c17": "可得。若復不知真實無言說事故有生有滅。",
    "T30n1581_008:0934c18": "若彼觀無言說自性一切行無常。觀過去行。",
    "T30n1581_008:0934c19": "無生無滅。彼亦無因亦無自性可得。是故亦",
    "T30n1581_008:0934c20": "無因亦無自性。觀現在行無生無滅。彼因不",
    "T30n1581_008:0934c21": "得而與果。故自性可得。是故觀彼自性而無",
    "T30n1581_008:0934c22": "因。觀未來行無生無滅。彼因可得而不與果。",
    "T30n1581_008:0934c23": "故無自性。是故觀因而無自性。如是見三世",
    "T30n1581_008:0934c24": "分段諸行相續轉時。一一行剎那有三有為。",
    "T30n1581_008:0934c25": "有為相。於剎那後。有四有為相。彼前諸行相",
    "T30n1581_008:0934c26": "自性壞。次未曾行相自性起名為生。起已未",
    "T30n1581_008:0934c27": "壞名為住。顧念前滅行相自性彼起異。異名",
    "T30n1581_008:0934c28": "為老。是故生剎那後。即彼起行相自性壞名",
    "T30n1581_008:0934c29": "為滅。若觀起自性行相。即彼自性生住老相",
    "T30n1581_008:0935a01": "無餘自性。是故剎那後如是行相自性滅。如",
    "T30n1581_008:0935a02": "是諸生等行相如實觀。此四有為相略說二",
    "T30n1581_008:0935a03": "種。有性及無性。如來以起故立一有為相。",
    "T30n1581_008:0935a04": "以自性故立第二有為相。諸行住老故立第",
    "T30n1581_008:0935a05": "三有為相。彼菩薩觀有為行分齊。非生非住",
    "T30n1581_008:0935a06": "非老非壞。一切時別有事起。何以故。諸行分",
    "T30n1581_008:0935a07": "齊起時。更無別生別住別老別壞。諸行分齊",
    "T30n1581_008:0935a08": "住老壞時。亦無別生別住別老別壞(一念頃名為一",
    "T30n1581_008:0935a09": "剎那)。菩薩如實觀者。不別有生等事可得。若可",
    "T30n1581_008:0935a10": "得者。離色等諸行應別有生。如色等行自性",
    "T30n1581_008:0935a11": "起。彼亦應起。若然者。應有二生行生及生",
    "T30n1581_008:0935a12": "生。若有行生及生生者。或一或異。若一而謂",
    "T30n1581_008:0935a13": "別有生者。彼空無義。若別有生者。此事不然。",
    "T30n1581_008:0935a14": "若異者。彼行生非相生所為。行生相生所為",
    "T30n1581_008:0935a15": "者。此事不然。如生住老亦如是。若壞有法自",
    "T30n1581_008:0935a16": "性者。彼應生滅。若壞生時。一切行應即滅。如",
    "T30n1581_008:0935a17": "入滅盡正受。以少方便心心數法滅。若壞滅",
    "T30n1581_008:0935a18": "時。彼一切行應生。以壞無有故。言壞有生滅",
    "T30n1581_008:0935a19": "者此事不然。彼善男子善女人。一切時常有",
    "T30n1581_008:0935a20": "自性者。不應有厭離。離欲解脫異者應爾。",
    "T30n1581_008:0935a21": "以此事故。菩薩於一切諸行無常如實知。復",
    "T30n1581_008:0935a22": "次菩薩於一切諸行無常相續轉時。觀三苦",
    "T30n1581_008:0935a23": "相。行苦變易苦苦苦。如是菩薩於一切行苦",
    "T30n1581_008:0935a24": "如實知。",
    "T30n1581_008:0935a25": "[0935a25] 復次菩薩。於一切法有為無為無我我所如",
    "T30n1581_008:0935a26": "實知。眾生無我及法無我。彼眾生無我者。有",
    "T30n1581_008:0935a27": "法非眾生。離有法亦非眾生。法無我者。一切",
    "T30n1581_008:0935a28": "言說事亦無言說自性法。如是菩薩於一切",
    "T30n1581_008:0935a29": "法無我如實知。",
    "T30n1581_008:0935b01": "[0935b01] 復次一切行起因斷無餘。諸餘畢竟滅名般",
    "T30n1581_008:0935b02": "涅槃。煩惱寂滅眾苦永息。未入淨心地菩薩。",
    "T30n1581_008:0935b03": "未見諦聲聞。於涅槃作意解想。說言寂滅涅",
    "T30n1581_008:0935b04": "槃。當知是等不得真實涅槃知見。唯有正思",
    "T30n1581_008:0935b05": "惟。譬如國王長者巨富無量。為諸子故造作",
    "T30n1581_008:0935b06": "戲具。鹿車牛車馬車象車。彼諸子等歡喜愛",
    "T30n1581_008:0935b07": "樂。作真鹿馬象車等想。其父知子漸已長大。",
    "T30n1581_008:0935b08": "為說真實牛鹿象馬。諸子謂父歎已象馬。父",
    "T30n1581_008:0935b09": "於後時知子轉大。將出宅外示真象馬。彼見",
    "T30n1581_008:0935b10": "實已乃知其真。定知其父常所歎說非是我",
    "T30n1581_008:0935b11": "等先所翫好。先所翫好非真象馬。如是諸行",
    "T30n1581_008:0935b12": "以為屋宅。未住淨心地菩薩。未見諦聲聞。",
    "T30n1581_008:0935b13": "如彼童子。諸佛如來及入大地菩薩明見涅",
    "T30n1581_008:0935b14": "槃。為彼菩薩及諸聲聞歎說涅槃。彼既聞已",
    "T30n1581_008:0935b15": "隨說意解。若彼漸學道品具足。入淨心地。",
    "T30n1581_008:0935b16": "及見諦聲聞。彼於涅槃生現知見。如是諸佛",
    "T30n1581_008:0935b17": "菩薩所歎說者。非如我等愚癡智慧意想所",
    "T30n1581_008:0935b18": "解。我等所想相似非實。於彼所解生慚愧心。",
    "T30n1581_008:0935b19": "依後知見。譬如病人遇得良醫。為治病故說",
    "T30n1581_008:0935b20": "隨病藥。彼諸病者常習此藥。便作信解。樂著",
    "T30n1581_008:0935b21": "此藥緣是病差。更起餘病應服餘藥。良醫教",
    "T30n1581_008:0935b22": "彼棄捨前藥。更服餘藥。彼諸病者信前藥故。",
    "T30n1581_008:0935b23": "不肯棄捨。良醫方便令服後藥。如是菩薩住",
    "T30n1581_008:0935b24": "淨心地。見諦聲聞。諸煩惱病。諸佛如來住大",
    "T30n1581_008:0935b25": "地菩薩。為彼說法。上法上上法。深法上深法。",
    "T30n1581_008:0935b26": "上上深法。勝法上勝法。上上勝法。教授教誡。",
    "T30n1581_008:0935b27": "入淨心地菩薩。見諦聲聞。聞佛所說信受不",
    "T30n1581_008:0935b28": "疑。乘如來所說具足法乘。善能調御遊平等",
    "T30n1581_008:0935b29": "道。疾疾正向無餘涅槃。",
    "T30n1581_008:0935c01": "菩薩地持方便處菩薩功德品第十八",
    "T30n1581_008:0935c02": "[0935c02] 菩薩學阿耨多羅三藐三菩提。有五奇特未",
    "T30n1581_008:0935c03": "曾有法。云何為五。一者於諸眾生無有因緣",
    "T30n1581_008:0935c04": "而起愛念。二者為諸眾生受無量苦。三者煩",
    "T30n1581_008:0935c05": "惱熾盛難化眾生方便調伏。四者入第一難",
    "T30n1581_008:0935c06": "解真實之義。五者入不可思議神通之力。如",
    "T30n1581_008:0935c07": "是奇特未曾有法。不與一切諸眾生共。",
    "T30n1581_008:0935c08": "[0935c08] 菩薩有五事非奇特。能成奇特未曾有法。一",
    "T30n1581_008:0935c09": "者為安眾生故受於苦因。受苦因故得受安",
    "T30n1581_008:0935c10": "樂。二者知生死過惡涅槃功德。有淨眾生念",
    "T30n1581_008:0935c11": "不自受樂。為淨眾生故受諸生死。三者修靜",
    "T30n1581_008:0935c12": "默樂。有淨眾生念不自受樂。為淨眾生故演",
    "T30n1581_008:0935c13": "說正法。四者修六波羅蜜善根。有淨眾生念",
    "T30n1581_008:0935c14": "不自受樂。為淨眾生故不捨一切眾生。亦",
    "T30n1581_008:0935c15": "不捨果報。五者他事己事如是一切利益眾",
    "T30n1581_008:0935c16": "生。菩薩有五事。於一切眾生其心平等。一者",
    "T30n1581_008:0935c17": "初發心願。為一切眾生其心平等。二者修習",
    "T30n1581_008:0935c18": "大悲心。與哀愍俱其心平等。三者於一切眾",
    "T30n1581_008:0935c19": "生作一子想。與愛念俱其心平等。四者觀一",
    "T30n1581_008:0935c20": "切眾生諸行緣起。一眾生法即是一切諸眾",
    "T30n1581_008:0935c21": "生法。隨順一切眾生其心平等。五者如為一",
    "T30n1581_008:0935c22": "眾生行。如是一切眾生。利益心俱其心平等。",
    "T30n1581_008:0935c23": "菩薩有五事饒益一切眾生。一者說正命饒",
    "T30n1581_008:0935c24": "益。二者不隨順者說隨順法饒益。三者孤",
    "T30n1581_008:0935c25": "獨辛苦貧乞無依者為作依怙饒益。四者向",
    "T30n1581_008:0935c26": "善趣者說道饒益。五者為三乘人說三乘饒",
    "T30n1581_008:0935c27": "益。菩薩有五事報眾生恩。一者自成功德。二",
    "T30n1581_008:0935c28": "者勸他令成。三者孤獨辛苦貧乞無依為作",
    "T30n1581_008:0935c29": "依怙。四者供養如來。五者佛所說法。若讀",
    "T30n1581_008:0936a01": "誦若書持若供養。菩薩行菩提道常求五事。",
    "T30n1581_008:0936a02": "一者常願諸佛出興於世。二者於諸佛所聽",
    "T30n1581_008:0936a03": "六波羅蜜及菩薩藏。三者堪能一切種成熟",
    "T30n1581_008:0936a04": "眾生。四者堪能無上成熟眾生。五者得阿耨",
    "T30n1581_008:0936a05": "多羅三藐三菩提。阿惟三菩提。聲聞菩提。和",
    "T30n1581_008:0936a06": "合聲聞。",
    "T30n1581_008:0936a07": "[0936a07] 菩薩有五事利益眾生真實方便。是菩薩先",
    "T30n1581_008:0936a08": "欲安樂眾生。於彼安樂如實知不顛倒覺。如",
    "T30n1581_008:0936a09": "前供養習近無量品說。菩薩有五種方便攝",
    "T30n1581_008:0936a10": "一切正方便。一者隨護方便。二者無罪方便。",
    "T30n1581_008:0936a11": "三者思惟力方便。四者淨心方便。五者決定",
    "T30n1581_008:0936a12": "方便。隨護方便有五種。一者黠護。得俱生智",
    "T30n1581_008:0936a13": "能疾受法。二者念護。念持於法。三者智護。得",
    "T30n1581_008:0936a14": "堅固智觀察法義。以黠念智護離於退分。修",
    "T30n1581_008:0936a15": "勝進分。四者自心護。守護根門。五者他心",
    "T30n1581_008:0936a16": "護。隨順他心。無罪方便者。於諸善法不顛倒。",
    "T30n1581_008:0936a17": "熾然無量常修迴向菩提。思惟力方便者。是",
    "T30n1581_008:0936a18": "解行地。淨心方便者。是淨心地具足行地。決",
    "T30n1581_008:0936a19": "定方便者。是決定地決定行地。究竟地。是名",
    "T30n1581_008:0936a20": "五種方便攝一切正方便。菩薩退分有五事。",
    "T30n1581_008:0936a21": "一者不恭敬法及說法者。二者放逸懈怠。三",
    "T30n1581_008:0936a22": "者習眾煩惱及諸惡行。四者稱量同己及餘",
    "T30n1581_008:0936a23": "菩薩起增上慢。五者於法顛倒起增上慢。",
    "T30n1581_008:0936a24": "[0936a24] 菩薩勝分有五事與上退分五事次第相違",
    "T30n1581_008:0936a25": "者。是名勝分。",
    "T30n1581_008:0936a26": "[0936a26] 菩薩有五事菩薩似功德過。一者於諸凶惡",
    "T30n1581_008:0936a27": "及犯戒者。作非慈饒益。二者現諂曲威儀。三",
    "T30n1581_008:0936a28": "者說世俗諸外道經論。得生智慧能自思惟。",
    "T30n1581_008:0936a29": "四者行於有罪施等善根。五者演說建立似",
    "T30n1581_008:0936b01": "功德法。菩薩有五事菩薩真實功德。一者於",
    "T30n1581_008:0936b02": "諸凶惡及犯戒者起勝悲心。二者具足成就",
    "T30n1581_008:0936b03": "真實威儀。三者於如來說得生智慧能自思",
    "T30n1581_008:0936b04": "惟。四者行於無罪施等善根。五者演說正教。",
    "T30n1581_008:0936b05": "毀相似法。菩薩調伏眾生有十種。名正調伏。",
    "T30n1581_008:0936b06": "云何為十。離諸纏離煩惱分惡戒。",
    "T30n1581_008:0936b07": "[0936b07] 菩薩有六事。為如來授無上菩提記。一者種",
    "T30n1581_008:0936b08": "性未發心。二者已發心。三者現前。四者不現",
    "T30n1581_008:0936b09": "前。五者時量時定得無上菩提。六者時無量",
    "T30n1581_008:0936b10": "時不定受記。菩薩有三種決定。一者種性名",
    "T30n1581_008:0936b11": "為決定。何以故。堪能為緣。有障決定阿耨多",
    "T30n1581_008:0936b12": "羅三藐三菩提。二者決定發無上菩提心不能",
    "T30n1581_008:0936b13": "乃至不退乃至無上菩提。三者得力利益眾",
    "T30n1581_008:0936b14": "生。如所欲如所作。如足不虛。彼最後決定故",
    "T30n1581_008:0936b15": "如來受決定記。",
    "T30n1581_008:0936b16": "[0936b16] 菩薩不作五種力故不得阿耨多羅三藐三菩",
    "T30n1581_008:0936b17": "提。一者初發心。二者哀愍眾生。三者熾然。四",
    "T30n1581_008:0936b18": "者精進。五者於一切明處方便不厭。",
    "T30n1581_008:0936b19": "[0936b19] 菩薩有五事常所修集。一者常不放逸。二者",
    "T30n1581_008:0936b20": "孤獨辛苦貧乞無依為作依怙。三者供養如",
    "T30n1581_008:0936b21": "來。四者持戒。有犯即覺。五者所作所行所可",
    "T30n1581_008:0936b22": "憶念。一切迴向無上菩提。",
    "T30n1581_008:0936b23": "[0936b23] 菩薩有十法菩薩等法第一最勝。一者菩薩",
    "T30n1581_008:0936b24": "種性勝餘種性。二者初發心勝一切正願。三",
    "T30n1581_008:0936b25": "者精進智慧勝餘波羅蜜。四者軟語勝餘攝",
    "T30n1581_008:0936b26": "事。五者如來勝餘眾生。六者大悲勝餘無量。",
    "T30n1581_008:0936b27": "七者第四禪勝於餘禪。八者空三昧勝餘三",
    "T30n1581_008:0936b28": "昧。九者滅盡正受勝餘正受。十者清淨巧方",
    "T30n1581_008:0936b29": "便勝餘巧方便。菩薩有四種正施設。如是正",
    "T30n1581_008:0936c01": "施設。是如來說。非餘若天若人。沙門婆羅門",
    "T30n1581_008:0936c02": "如是聞。一者法施設。二者諦施設。三者方便",
    "T30n1581_008:0936c03": "施設。四者乘施設。法施設者。十二部經修多",
    "T30n1581_008:0936c04": "羅等。次第演說次第建立。諦施設者。有一種。",
    "T30n1581_008:0936c05": "謂如實義諦。復有二種。世諦。第一義諦。復有",
    "T30n1581_008:0936c06": "三種。相諦。說諦。作諦。復有四種。苦諦。集諦。",
    "T30n1581_008:0936c07": "滅諦。道諦。復有五種。因諦。果諦。智諦。智境",
    "T30n1581_008:0936c08": "界諦。無上諦。復有六種。實諦。虛妄諦。知諦。",
    "T30n1581_008:0936c09": "斷諦。證諦。修諦。復有七種。味諦。患諦。離諦。",
    "T30n1581_008:0936c10": "法諦。解諦。聖諦。非聖諦。復有八種。行苦諦。",
    "T30n1581_008:0936c11": "苦苦諦。壞苦諦。生諦。滅諦。穢污諦。清淨諦。",
    "T30n1581_008:0936c12": "正方便諦。復有九種。無常諦。苦諦。空諦。非",
    "T30n1581_008:0936c13": "我諦。有愛諦。無有愛諦。斷方便諦。有餘涅槃",
    "T30n1581_008:0936c14": "諦。無餘涅槃諦。復有十種。自作苦諦。貧窮苦",
    "T30n1581_008:0936c15": "諦。四大增損苦諦。愛戀苦諦。污辱苦諦。業苦",
    "T30n1581_008:0936c16": "諦。煩惱諦。正思惟諦。正見諦。正見果諦。四",
    "T30n1581_008:0936c17": "種方便名方便施設。如前力種性品說。乘施",
    "T30n1581_008:0936c18": "設者。聲聞乘。緣覺乘。大乘。一一乘七種施",
    "T30n1581_008:0936c19": "設。四聖諦慧。如是慧。若依若緣伴業眾具。如",
    "T30n1581_008:0936c20": "是慧若果。此七種名聲聞乘施設。如聲聞乘",
    "T30n1581_008:0936c21": "施設。緣覺乘亦如是。離言說境界。一切法如",
    "T30n1581_008:0936c22": "離諸妄想。平等慧。如是慧。若依若緣伴業眾",
    "T30n1581_008:0936c23": "具。如是慧若果。此七種名大乘施設。過去未",
    "T30n1581_008:0936c24": "來現在。一切菩薩正施設。已作當作。一切四",
    "T30n1581_008:0936c25": "種無餘無上。",
    "T30n1581_008:0936c26": "[0936c26] 菩薩有五種無量生一切巧便行。一者眾生",
    "T30n1581_008:0936c27": "界無量。二者世界無量。三者法界無量。四者",
    "T30n1581_008:0936c28": "調伏界無量。五者調伏方便無量。六十一種",
    "T30n1581_008:0936c29": "眾生名眾生界。如意地身分別則有無量。十",
    "T30n1581_008:0937a01": "方無量世界無量。名如娑婆世界。名娑婆主。",
    "T30n1581_008:0937a02": "善不善無記法分別則有無量。調伏有一種。",
    "T30n1581_008:0937a03": "謂一切眾生調伏。復有二種。具縛。不具縛。復",
    "T30n1581_008:0937a04": "有三種。軟中上根。復有四種。剎利。婆羅門。毘",
    "T30n1581_008:0937a05": "舍。首陀復有五種。貪欲。瞋恚。愚癡。憍慢。覺",
    "T30n1581_008:0937a06": "觀。復有六種。在家。出家。未熟。已熟。未解脫。",
    "T30n1581_008:0937a07": "已解脫。復有七種。惡人。中人。小智人。大智",
    "T30n1581_008:0937a08": "人。現在調伏。未來調伏。隨緣調伏。若得緣如",
    "T30n1581_008:0937a09": "是。如是迴向。復有八種。謂八眾剎利。乃至婆",
    "T30n1581_008:0937a10": "羅門。復有九種。一者如來調伏。二者聲聞緣",
    "T30n1581_008:0937a11": "覺調伏。三者菩薩調伏。四者難調伏。五者易",
    "T30n1581_008:0937a12": "調伏。六者軟語調伏。七者呵責調伏。八者遠",
    "T30n1581_008:0937a13": "調伏。九者近調伏。復有十種。一者地獄。二",
    "T30n1581_008:0937a14": "者畜生。三者餓鬼。四者欲界人天。五者中陰。",
    "T30n1581_008:0937a15": "六者色。七者無色。八者想。九者無想。十者非",
    "T30n1581_008:0937a16": "想非非想。是五十五種分別則為無量。眾生",
    "T30n1581_008:0937a17": "界調伏界有何差別。眾生界者。不分別一切",
    "T30n1581_008:0937a18": "眾生種性處。調伏界者。彼種性處。如是彼彼",
    "T30n1581_008:0937a19": "處轉調伏方便無量。如前成熟品說。彼亦無",
    "T30n1581_008:0937a20": "量種分別。如是次第說五種無量。何以故。是",
    "T30n1581_008:0937a21": "菩薩為眾生修行。是故說初無量。眾生彼處",
    "T30n1581_008:0937a22": "可得。是故說第二無量。眾生於彼彼世界煩",
    "T30n1581_008:0937a23": "惱清淨法可得。是故說第三無量。觀彼彼眾",
    "T30n1581_008:0937a24": "生隨所堪能脫苦。是故說第四無量。乃至方",
    "T30n1581_008:0937a25": "便脫眾生苦。是故說第五無量。是故說五種",
    "T30n1581_008:0937a26": "無量。生菩薩一切巧便行。菩薩有四求。於一",
    "T30n1581_008:0937a27": "切法如實知。一者名求。二者事求。三者自性",
    "T30n1581_008:0937a28": "施設求。四者差別施設求。如前真實品說。菩",
    "T30n1581_008:0937a29": "薩有四事。於一切法如實知。隨名求如實知。",
    "T30n1581_008:0937b01": "隨事求如實知。隨自性施設求如實知。隨差",
    "T30n1581_008:0937b02": "別施設求如實知。如前真實品說。",
    "T30n1581_008:0937b03": "[0937b03] 諸佛菩薩有五事。為眾生說法得大果福利。",
    "T30n1581_008:0937b04": "一者為眾生說法生離垢法眼。二者為眾生",
    "T30n1581_008:0937b05": "說法得諸漏盡。三者為眾生說法發無上菩",
    "T30n1581_008:0937b06": "提心。四者為眾生說法得第一菩薩忍。五者",
    "T30n1581_008:0937b07": "為眾生說法。聞已受誦。具足修習令法久住。",
    "T30n1581_008:0937b08": "是名五種說法得大果福利。",
    "T30n1581_008:0937b09": "[0937b09] 云何名大乘。有七種大故名為大乘。一者法",
    "T30n1581_008:0937b10": "大。謂十二部經。菩薩方廣藏。最上最大。二者",
    "T30n1581_008:0937b11": "心大。謂發阿耨多羅三藐三菩提心。三者解",
    "T30n1581_008:0937b12": "大。謂解菩薩方廣藏。四者淨心大。謂過解行",
    "T30n1581_008:0937b13": "地入淨心地。五者眾具大。謂福德眾具智慧",
    "T30n1581_008:0937b14": "眾具得無上菩提。六者時大。謂三阿僧祇劫",
    "T30n1581_008:0937b15": "得無上菩提。七者得大。謂得無上菩提身無",
    "T30n1581_008:0937b16": "與等者。況復過上。彼法大心大解大淨心大",
    "T30n1581_008:0937b17": "眾具大時大。此六大謂因種得大謂果處。菩",
    "T30n1581_008:0937b18": "薩有八法攝一切摩訶衍菩薩藏所說。謂信",
    "T30n1581_008:0937b19": "菩薩藏。顯示一切法真實義。顯示一切諸佛",
    "T30n1581_008:0937b20": "菩薩不可思議第一勝妙神力。得聞慧思慧",
    "T30n1581_008:0937b21": "思惟。依聞慧思慧思惟。方便得淨心。得淨心。",
    "T30n1581_008:0937b22": "方便入修慧行。入修慧行。方便修慧果。成",
    "T30n1581_008:0937b23": "如是修慧果。成畢竟出離。菩薩如是學得無",
    "T30n1581_008:0937b24": "上菩提。菩薩如是學得無上菩提略說十種。",
    "T30n1581_008:0937b25": "一者種性。二者入。三者未淨。四者淨。五者未",
    "T30n1581_008:0937b26": "熟。六者熟。七者未定。八者定。九者一生。十",
    "T30n1581_008:0937b27": "者最後身。種性者。名未得淨心。發心修學",
    "T30n1581_008:0937b28": "名為入。已入未入淨心地名為未淨。入淨",
    "T30n1581_008:0937b29": "心地名為淨。淨者未入畢竟地名為未熟。入",
    "T30n1581_008:0937c01": "畢竟地名為熟。熟者未入定地名為未定。已",
    "T30n1581_008:0937c02": "入定地名為定。又熟有二種。一者一生。次第",
    "T30n1581_008:0937c03": "得無上菩提。二者最後身。即此生得。如是從",
    "T30n1581_008:0937c04": "種性乃至最後身得無上菩提。此十種菩薩",
    "T30n1581_008:0937c05": "所學而學。於上更無所學。菩薩如所學而學。",
    "T30n1581_008:0937c06": "於上更無菩薩學。菩薩如所學而學。得一切",
    "T30n1581_008:0937c07": "功德名。所謂菩薩摩訶薩。勇猛無上。佛子佛",
    "T30n1581_008:0937c08": "持。大師大聖。大商主大名稱。大功德大自在。",
    "T30n1581_008:0937c09": "如是十方無量世界無量菩薩無量因緣。自",
    "T30n1581_008:0937c10": "想施設。當知若有言我是菩薩。不善學菩薩",
    "T30n1581_008:0937c11": "所學者。當知是名字菩薩非實菩薩。若言",
    "T30n1581_008:0937c12": "我是菩薩。善學菩薩所學者。當知是實菩",
    "T30n1581_008:0937c13": "薩。◎",
    "T30n1581_008:0937c14": "◎菩薩地持次法方便處菩薩相品第一",
    "T30n1581_008:0937c15": "(第二段有四品)",
    "T30n1581_008:0937c16": "[0937c16] 菩薩成就五種真實相得入諸菩薩數。一者",
    "T30n1581_008:0937c17": "哀愍。二者愛語。三者勇猛。四者惠施。五",
    "T30n1581_008:0937c18": "者說深法義。此五相。各五種分別。一者自",
    "T30n1581_008:0937c19": "性。二者境界。三者果報。四者次第。五者攝",
    "T30n1581_008:0937c20": "受。",
    "T30n1581_008:0937c21": "[0937c21] 哀愍自性有二種。一者至心。二者具足。至",
    "T30n1581_008:0937c22": "心者。安心樂心。具足者。菩薩至心於諸眾",
    "T30n1581_008:0937c23": "生。隨其所能隨其力。身口饒益。愛語自性者。",
    "T30n1581_008:0937c24": "先語安慰。如前攝品說。勇猛自性者。於諸眾",
    "T30n1581_008:0937c25": "生志強有力。惠施自性者。勝妙施無煩惱",
    "T30n1581_008:0937c26": "施。說深法義自性者。四無礙智。出生正方",
    "T30n1581_008:0937c27": "便智。哀愍境界有五種。一者受苦眾生。二者",
    "T30n1581_008:0937c28": "惡行眾生。三者放逸眾生。四者邪趣眾生。五",
    "T30n1581_008:0937c29": "者煩惱所使眾生。從地獄乃至一切苦受相",
    "T30n1581_008:0938a01": "續。是名受苦。雖不受苦而多造作身口意惡",
    "T30n1581_008:0938a02": "行。所謂十二惡律儀。是名惡行。雖不受苦",
    "T30n1581_008:0938a03": "造諸惡行而樂著五欲歌舞戲笑。是名放逸。",
    "T30n1581_008:0938a04": "雖不受苦造諸惡行樂著五欲。而依邪見求",
    "T30n1581_008:0938a05": "苦解脫。是名邪趣。捨離五欲於法出家。不受",
    "T30n1581_008:0938a06": "諸苦乃至邪趣。而具煩惱或有不具。謂正方",
    "T30n1581_008:0938a07": "便。真實凡夫及諸學人。是名煩惱所使。菩薩",
    "T30n1581_008:0938a08": "於此境界哀愍心生無餘無上。",
    "T30n1581_008:0938a09": "[0938a09] 愛語境界有五種。一者正實語。二者正喜語。",
    "T30n1581_008:0938a10": "三者正饒益語。四者正如法語。五者方便說",
    "T30n1581_008:0938a11": "法語。如前攝品說。菩薩於此境界愛語心生",
    "T30n1581_008:0938a12": "無餘無上。勇猛境界有五種。如前菩提分品",
    "T30n1581_008:0938a13": "說。菩薩於此境界勇猛心生無餘無上。",
    "T30n1581_008:0938a14": "[0938a14] 惠施境界有五種。一者不分別施。二者歡喜",
    "T30n1581_008:0938a15": "施。三者頓施。四者不染污施。五者無依施。",
    "T30n1581_008:0938a16": "如前施品說。菩薩於此境界惠施心生無餘",
    "T30n1581_008:0938a17": "無上。說深法義境界有五種。一者於如來所",
    "T30n1581_008:0938a18": "說修多羅。甚深空相應緣起隨順。二者於諸",
    "T30n1581_008:0938a19": "戒律。善知犯不犯及與出犯。三者於摩德勒",
    "T30n1581_008:0938a20": "伽藏。不顛倒建立法相。四者於深法義以",
    "T30n1581_008:0938a21": "想分別。五者於一切法法義種種言辭種種分",
    "T30n1581_008:0938a22": "別。菩薩於此境界說深法義心生無餘無上。",
    "T30n1581_008:0938a23": "[0938a23] 菩薩哀愍於諸眾生修習慈心。利益親厚方",
    "T30n1581_008:0938a24": "便不厭。多住無罪現法樂攝取眾生。如世",
    "T30n1581_008:0938a25": "尊說。慈心福利。身常不被刀杖等害。此中應",
    "T30n1581_008:0938a26": "廣說。是名哀愍果。",
    "T30n1581_008:0938a27": "[0938a27] 菩薩愛語。於現法中離口四過。兩舌惡口妄",
    "T30n1581_008:0938a28": "言綺語。以此愛語自攝攝他。於未來世成就",
    "T30n1581_008:0938a29": "正語。言輒信用。是名愛語果。",
    "T30n1581_008:0938b01": "[0938b01] 菩薩勇猛。於現法中離諸懈怠心常歡喜。受",
    "T30n1581_008:0938b02": "持菩薩律儀戒不毀不犯。以堪忍心攝受自",
    "T30n1581_008:0938b03": "他。於未來世菩薩所作悉能修學。學已堅固。",
    "T30n1581_008:0938b04": "是名勇猛界。",
    "T30n1581_008:0938b05": "[0938b05] 菩薩惠施及說深法義果。如前力品檀波羅",
    "T30n1581_008:0938b06": "蜜般若波羅蜜說。是名惠施說深法義果。次",
    "T30n1581_008:0938b07": "第者。菩薩先修哀愍。攝取眾生。為令眾",
    "T30n1581_008:0938b08": "生出不善法安立善法。為具足說教授攝",
    "T30n1581_008:0938b09": "受。是故次說愛語。眾生造惡種種煩惱堪能",
    "T30n1581_008:0938b10": "不息。是故次說勇猛。或有眾生以財攝受。",
    "T30n1581_008:0938b11": "或有眾生以法攝受。或俱攝受。是故次說惠",
    "T30n1581_008:0938b12": "施。說深法義。",
    "T30n1581_008:0938b13": "[0938b13] 菩薩。有五種相攝六波羅蜜。此六波羅蜜何",
    "T30n1581_008:0938b14": "相所攝。哀愍相攝禪波羅蜜。愛語相攝尸",
    "T30n1581_008:0938b15": "波羅蜜般若波羅蜜。勇猛相攝羼提波羅蜜",
    "T30n1581_008:0938b16": "毘離耶波羅蜜般若波羅蜜。惠施相攝檀",
    "T30n1581_008:0938b17": "波羅蜜。說深法義相攝禪波羅蜜般若波",
    "T30n1581_008:0938b18": "羅蜜。是名菩薩五種相五種分別。",
    "T30n1581_008:0938b19": "菩薩地持次法方便處翼品第二",
    "T30n1581_008:0938b20": "[0938b20] 在家出家菩薩翼有四法。菩薩修學疾得阿",
    "T30n1581_008:0938b21": "耨多羅三藐三菩提。一者善修業。二者巧便。",
    "T30n1581_008:0938b22": "三者攝取眾生。四者迴向。云何善修業。菩薩",
    "T30n1581_008:0938b23": "於六波羅蜜。決定修。專心修。常修。無罪修。",
    "T30n1581_008:0938b24": "云何決定修。檀波羅蜜。是菩薩於來求者。",
    "T30n1581_008:0938b25": "饒益不饒益。有德有過。要當施與。於諸惠",
    "T30n1581_008:0938b26": "施心不傾動。若人非人。沙門婆羅門。世間",
    "T30n1581_008:0938b27": "同法。所不能壞。云何專心修。是菩薩於求",
    "T30n1581_008:0938b28": "來者。捨內外物一切施與無有&#x608B;惜。云何常",
    "T30n1581_008:0938b29": "修。是菩薩施無厭惓。一切時平等隨得隨施。",
    "T30n1581_008:0938c01": "云何無罪修。如施品說。離煩惱施。是名菩薩",
    "T30n1581_008:0938c02": "善修檀波羅蜜。如施如是戒忍精進禪定智",
    "T30n1581_008:0938c03": "慧亦如是。隨其所應當知。云何巧便。略說有",
    "T30n1581_008:0938c04": "十種。壞法眾生為除惱害。方便巧便。中住者",
    "T30n1581_008:0938c05": "令入。已入者令熟。已熟者令解脫。方便巧便。",
    "T30n1581_008:0938c06": "世論巧便。菩薩戒律若持若毀觀察巧便。正",
    "T30n1581_008:0938c07": "願巧便。聲聞乘巧便。緣覺乘巧便。大乘巧便。",
    "T30n1581_008:0938c08": "如是一切巧便。隨所應彼彼菩薩地。分別",
    "T30n1581_008:0938c09": "當知。此十巧便為五種事。初四巧便。為利",
    "T30n1581_008:0938c10": "眾生。世論巧便。為伏異論。菩薩戒律若持若",
    "T30n1581_008:0938c11": "毀觀察巧便。為不起犯戒。已犯者令如法悔。",
    "T30n1581_008:0938c12": "受持清淨律儀。正願巧便。菩薩於未來世",
    "T30n1581_008:0938c13": "一切所欲悉皆得之。三乘巧便。菩薩隨種性",
    "T30n1581_008:0938c14": "根解譬喻。隨順說法具足說法。如是十種巧",
    "T30n1581_008:0938c15": "便為五種事。此五種事。一切所作皆悉具足。",
    "T30n1581_008:0938c16": "現法後世利益方便。云何菩薩攝取眾生。",
    "T30n1581_008:0938c17": "是菩薩依四攝法。布施愛語利益同事。或有",
    "T30n1581_008:0938c18": "眾生。以安饒益。以樂饒益。以安樂饒益。廣",
    "T30n1581_008:0938c19": "說如前自他利品。云何菩薩迴向。菩薩三",
    "T30n1581_008:0938c20": "門修習善根。謂善修業巧便。攝取眾生。彼",
    "T30n1581_008:0938c21": "一切過去未來現在淳淨心。迴向阿耨多",
    "T30n1581_008:0938c22": "羅三藐三菩提。不以善根求餘果報。",
    "T30n1581_008:0939a01": "[0939a01] 若世尊說。在家出家菩薩所學法。當知一切",
    "T30n1581_008:0939a02": "皆是善修業巧便。攝取迴向四法所攝。菩薩",
    "T30n1581_008:0939a03": "善修業巧便。攝取集聚迴向。當知近菩提",
    "T30n1581_008:0939a04": "座。過去未來現在。一切菩薩在家出家。學",
    "T30n1581_008:0939a05": "阿耨多羅三藐三菩提。已學當學今學。如是",
    "T30n1581_008:0939a06": "四法。無餘無上。",
    "T30n1581_008:0939a07": "[0939a07] 如是四法。在家出家菩薩成就。然彼出家",
    "T30n1581_008:0939a08": "於在家者大有差別。出家菩薩。解脫攝受。",
    "T30n1581_008:0939a09": "父母妻子眷屬等過。出家菩薩。解脫攝受。",
    "T30n1581_008:0939a10": "田種治生王家等苦。出家菩薩。具修梵行",
    "T30n1581_008:0939a11": "一切菩提分法。疾得神通。若修善法疾得究",
    "T30n1581_008:0939a12": "竟。出家菩薩凡所說法。人所信受。是名在",
    "T30n1581_008:0939a13": "家出家之大差別。◎"
}