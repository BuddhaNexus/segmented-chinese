{
    "T50n2060_007:0476b02": "續高僧傳卷第七",
    "T50n2060_007:0476b04": "大唐西明寺沙門釋道宣撰",
    "T50n2060_007:0476b05": "義解篇三　正紀十　附見四",
    "T50n2060_007:0476b06": "陳楊都宣武寺釋洪偃傳一",
    "T50n2060_007:0476b07": "陳楊都興皇寺釋法朗傳二",
    "T50n2060_007:0476b08": "陳楊都不禪眾寺釋慧勇傳三",
    "T50n2060_007:0476b09": "陳楊都大彭城寺釋寶瓊傳四(明解)",
    "T50n2060_007:0476b10": "陳楊都白馬寺釋警韶傳五",
    "T50n2060_007:0476b11": "陳鍾山耆闍寺釋安廩傳六",
    "T50n2060_007:0476b12": "陳攝山栖霞寺釋慧布傳七(僧詮　玄辯)",
    "T50n2060_007:0476b13": "周渭濱沙門釋亡名傳八(僧琨)",
    "T50n2060_007:0476b14": "魏鄴下沙門釋道竉傳九",
    "T50n2060_007:0476b15": "齊彭城沙門釋慧嵩傳十",
    "T50n2060_007:0476b16": "釋洪偃。俗姓謝氏。會稽山陰人。祖茂恭和凝",
    "T50n2060_007:0476b17": "慎不交世俗。父藏博綜經史善屬文藻。梁",
    "T50n2060_007:0476b18": "衡陽王聞而器之。引為僚友。偃風神頴秀弱",
    "T50n2060_007:0476b19": "齡悟道。晝讀經論夜諷詩書。良辰華景未",
    "T50n2060_007:0476b20": "嘗廢學。自爾幼而聰敏。州里稱焉。及長遊",
    "T50n2060_007:0476b21": "聽京邑遍聞數論。後值龍光寺綽法師。便",
    "T50n2060_007:0476b22": "委心受業。特加賞接。以為絕倫。由是學侶",
    "T50n2060_007:0476b23": "改觀轉相推伏。二三年中便盡幽奧。乃開",
    "T50n2060_007:0476b24": "筵聚眾闡揚成實。舉厝閑雅詞吐抑揚。後",
    "T50n2060_007:0476b25": "學舊齒稽疑了義。橫經荷笈虛往實歸。由",
    "T50n2060_007:0476b26": "此仰膺法輪總持諸部。勇氣無前任其披",
    "T50n2060_007:0476b27": "解。宿望弘量因循舊章。偃屬思雲霄曾",
    "T50n2060_007:0476b28": "無接對。見忤前達不能降情。自是來學",
    "T50n2060_007:0476b29": "有隔。聽者踈焉。遂閉志閑房高尚其道。間",
    "T50n2060_007:0476c01": "以尋緗閱史。廣求多見。秋水春臺清文逈",
    "T50n2060_007:0476c02": "出。壯思雲飛英詞錦爛。又善草隸見稱時",
    "T50n2060_007:0476c03": "俗。纖過芝葉媚極銀鉤。故貌義詩書號為",
    "T50n2060_007:0476c04": "四絕。當時英傑皆推賞之。梁太宗之在東朝。",
    "T50n2060_007:0476c05": "愛其俊秀。欲令還俗引為學士。偃執志不",
    "T50n2060_007:0476c06": "迴故弗能致。會武帝發講重雲。延德肆問。",
    "T50n2060_007:0476c07": "而年非宿老座第甚遠。抗言高論精理入",
    "T50n2060_007:0476c08": "神。帝賞嘆久之。莫不矚目。偃形止自若神",
    "T50n2060_007:0476c09": "守如初。僉服其高亮也。及引進後堂。加",
    "T50n2060_007:0476c10": "優其禮。屬戎羯陵踐兵飢相繼。因避地于",
    "T50n2060_007:0476c11": "縉雲。眷眄泉石。又寇斥山侶。遂越嶺逃",
    "T50n2060_007:0476c12": "難。落泊馳滯曾無安堵。梁長沙王韶鎮郢。",
    "T50n2060_007:0476c13": "聞風敘造俄而渚宮陷覆。上流阻亂。便事",
    "T50n2060_007:0476c14": "東歸。因懷自靜有顧林泉。乃杖策若耶雲",
    "T50n2060_007:0476c15": "門精舍。歷覽山水。美其拪遲。登吳昇平亭",
    "T50n2060_007:0476c16": "賦詩曰。蕭蕭物候晚。肅肅天望清。旅人聊",
    "T50n2060_007:0476c17": "杖策。登高蕩客情。川源多舊迹。墟里或",
    "T50n2060_007:0476c18": "新名。宿煙浮始旦。朝日照初晴。獨遊乏徒",
    "T50n2060_007:0476c19": "侶。徐步寡逢迎。信矣非吾託。賞心何易并。",
    "T50n2060_007:0476c20": "遂汎浪巖峰。有終焉之志。葺修寺宇結眾",
    "T50n2060_007:0476c21": "礪業。逮陳武廓定革命惟新。京輔舊僧累",
    "T50n2060_007:0476c22": "相延請。乃顧山眾曰。吾勤苦積學五十餘",
    "T50n2060_007:0476c23": "年。事故流離未遑敷說。今時來不遂。何謂",
    "T50n2060_007:0476c24": "為法亡身乎。以天嘉之初出都。講于宣",
    "T50n2060_007:0476c25": "武寺。學徒又聚莫不肅焉。雖樂說不疲。而",
    "T50n2060_007:0476c26": "幽心恒結。每因講隙遊鍾山之開善定林。",
    "T50n2060_007:0476c27": "息心宴坐。時又引筆賦詩曰。杖策步前嶺。",
    "T50n2060_007:0476c28": "褰裳出外扉。輕蘿轉蒙密。幽逕復紆威。樹",
    "T50n2060_007:0476c29": "高枝影細。山晝鳥聲希。石苔時滑屣。蟲網乍",
    "T50n2060_007:0477a01": "粘衣。澗旁紫芝曄。巖上白雲霏。松子排煙",
    "T50n2060_007:0477a02": "去。常生寂不歸。窮谷無還往。攀桂獨依依。",
    "T50n2060_007:0477a03": "會齊使通和舟車相接。崔子武等。擅出境",
    "T50n2060_007:0477a04": "之才。議其瞻對。眾莫能舉。世祖文皇。以偃",
    "T50n2060_007:0477a05": "內外優敏可與杭言。勅令統接賓禮。樞機",
    "T50n2060_007:0477a06": "溫雅容止方稜。敷述皇猷光宣帝德。才詞",
    "T50n2060_007:0477a07": "宏逸辯論旁馳。潤以真文引之慈寄子武",
    "T50n2060_007:0477a08": "等頂受誥命銜佩北蕃。帝嗟賞厚惠更倍",
    "T50n2060_007:0477a09": "恒度。皆推以還公。一無所納。是歲舊疾連",
    "T50n2060_007:0477a10": "發。聽者復疎。止於小室許有諮問。懷不能",
    "T50n2060_007:0477a11": "已情有斐然。乃著成論疏數十卷。剖發精",
    "T50n2060_007:0477a12": "理構思深劇。疾轉沈篤功不剋就。以天嘉",
    "T50n2060_007:0477a13": "五年九月二十一日至于大漸。神氣不昧。",
    "T50n2060_007:0477a14": "命弟子曰。眾生為貪心之所暗也。貪我則",
    "T50n2060_007:0477a15": "惜落一毛。貪他則永無厭足。至於身死之",
    "T50n2060_007:0477a16": "後。使高其墳重其墎。必謂九泉之下還結",
    "T50n2060_007:0477a17": "四隣一何可笑。而皇甫謐楊王孫。微得我",
    "T50n2060_007:0477a18": "意。雖知會歸丘壤。而未知初度之心。今冥",
    "T50n2060_007:0477a19": "目之後。以此脯腊鄙形。布施上飛下走一切",
    "T50n2060_007:0477a20": "眾生。若前身相負仍以相償。如無相對則",
    "T50n2060_007:0477a21": "生我檀善。此之微心亦趣菩提。物莫不共",
    "T50n2060_007:0477a22": "矣。言畢合掌。終於宣武寺焉。春秋六十有",
    "T50n2060_007:0477a23": "一。知與不知咸懷惻愴。即以其月二十二",
    "T50n2060_007:0477a24": "日。尸陀於鍾山開善寺之東崗焉。然偃始",
    "T50n2060_007:0477a25": "離俗迄于遷化。唯學是務。儉節掃衣弗事",
    "T50n2060_007:0477a26": "華廣。每緣情觸興輒敘其致。而文彩灑落",
    "T50n2060_007:0477a27": "罕有嗣者。綴述篇章隨手散失。後人掇聚",
    "T50n2060_007:0477a28": "集之成二十餘卷。值亂零失猶存八軸。陳",
    "T50n2060_007:0477a29": "太建年。學士何儁上之。封于祕閣。",
    "T50n2060_007:0477b01": "釋法朗。俗姓周氏。徐州沛郡沛人也。祖奉叔",
    "T50n2060_007:0477b02": "齊給事黃門侍郎青州刺史。父神歸梁員外",
    "T50n2060_007:0477b03": "散騎常侍沛郡太守。朗託生之始。母曰。劉氏",
    "T50n2060_007:0477b04": "夢見神人乘樓殿入懷。夢中如言。身與空",
    "T50n2060_007:0477b05": "等。既而覺寤。四體輕虛有異恒日。五辛雜",
    "T50n2060_007:0477b06": "味因此悉斷。爰在齠齓卓出凡童。孝敬純",
    "T50n2060_007:0477b07": "備志操貞立。家雄六郡氣蓋三邊。少習軍",
    "T50n2060_007:0477b08": "旅早經行陣。儉約治身。寵辱無能移也。俄",
    "T50n2060_007:0477b09": "而假節寧遠將軍徐子彥北伐。門設長戟",
    "T50n2060_007:0477b10": "坐休大樹。惟曰。兵者凶器身曰苦因。慾海",
    "T50n2060_007:0477b11": "邪林安能覺者。年二十一。以梁大通二年二",
    "T50n2060_007:0477b12": "月二日。於青州入道。遊學楊都就大明",
    "T50n2060_007:0477b13": "寺寶誌禪師受諸禪法。兼聽此寺彖律師",
    "T50n2060_007:0477b14": "講律本文。又受業南澗寺仙師成論竹澗",
    "T50n2060_007:0477b15": "寺靖公毘曇。當時譽動京畿神高學眾。所",
    "T50n2060_007:0477b16": "以天口之侶藏耳之賓。心計目覽莫不奔競。",
    "T50n2060_007:0477b17": "但以鷲山妙法群唱罕弘。龍樹道風宗師",
    "T50n2060_007:0477b18": "不輟。前傳所紀。攝山朗公。解玄測微世",
    "T50n2060_007:0477b19": "所嘉尚。人代長往嗣續猶存。乃於此山止",
    "T50n2060_007:0477b20": "觀寺僧詮法師。飡受智度中百十二門論並",
    "T50n2060_007:0477b21": "花嚴大品等經。於即彌綸藏部探賾幽微。",
    "T50n2060_007:0477b22": "義吐精新詞含華冠。專門強學課篤形心。",
    "T50n2060_007:0477b23": "可謂師逸功倍。於斯為證。永定二年十一",
    "T50n2060_007:0477b24": "月。奉勅入京住興皇寺。鎮講相續。所以花",
    "T50n2060_007:0477b25": "嚴大品四論文言。往哲所未談。後進所損",
    "T50n2060_007:0477b26": "略朗皆指擿義理徵發詞致。故能言氣挺",
    "T50n2060_007:0477b27": "暢清穆易曉。常眾千餘福慧彌廣。所以聽侶",
    "T50n2060_007:0477b28": "雲會揮汗屈膝。法衣千領積散恒結。每一",
    "T50n2060_007:0477b29": "上座輒易一衣闡前經論各二十餘遍。二",
    "T50n2060_007:0477c01": "十五載流潤不絕。其間興樹四部。兩宮法輪",
    "T50n2060_007:0477c02": "之華當時莫偶。以太建十三年歲在辛丑",
    "T50n2060_007:0477c03": "九月二十五日中夜遷神寺坊。春秋七十",
    "T50n2060_007:0477c04": "有五。即以其月二十八日窆于江乘縣羅落",
    "T50n2060_007:0477c05": "里攝山之西嶺。初攝山僧詮受業朗公。玄旨",
    "T50n2060_007:0477c06": "所明惟存中觀。自非心會析理。何能契此",
    "T50n2060_007:0477c07": "清言。而頓迹幽林禪味相得。及後四公往",
    "T50n2060_007:0477c08": "赴三業資承。爰初誓不涉言。及久乃為敷",
    "T50n2060_007:0477c09": "演。故詮公命曰。此法精妙識者能行。無使",
    "T50n2060_007:0477c10": "出房輒有開示。故經云。計我見者莫說",
    "T50n2060_007:0477c11": "此經。深樂法者不為多說。良由藥病有。以",
    "T50n2060_007:0477c12": "不可徒行。朗等奉旨無敢言厝。及詮化往。",
    "T50n2060_007:0477c13": "四公放言。各擅威容俱稟神略。勇居禪眾",
    "T50n2060_007:0477c14": "辯住長干。朗在興皇。布仍攝領。福門宏敞",
    "T50n2060_007:0477c15": "慧聲遐討。皆莫高於朗焉。然辯公勝業清",
    "T50n2060_007:0477c16": "明。定慧兩舉。故其講唱兼存禪眾。抑亦詮公",
    "T50n2060_007:0477c17": "之篤厲也。然其義體時與朗違。故使興皇座",
    "T50n2060_007:0477c18": "中排斥中假之誚。布勇兩公見于別紀。昔梁",
    "T50n2060_007:0477c19": "天監十年六月七日。神僧寶誌記興皇寺",
    "T50n2060_007:0477c20": "云。此寺當有青衣開士廣弘大乘。及朗遊",
    "T50n2060_007:0477c21": "學之時初服青納。及登元席乃與符同。又",
    "T50n2060_007:0477c22": "南陌居士杜法粲年踰八十。頗識歸心。昔夢",
    "T50n2060_007:0477c23": "寺內有幡花天伎側塞殿堂。緇素法眾充",
    "T50n2060_007:0477c24": "仞筵席洎朗來儀創會公私齋講。又盛符",
    "T50n2060_007:0477c25": "焉。又十二年五月七日。帳下淨人解齋失",
    "T50n2060_007:0477c26": "曉。朗夜扣閤催之。而洪鍾自響。良久不",
    "T50n2060_007:0477c27": "絕。故其禎祥早著。其例此也。東朝於長春",
    "T50n2060_007:0477c28": "殿義。集副君親搖玉柄。述朗所竪諸師假",
    "T50n2060_007:0477c29": "名義。以此榮稱。豈惟釋氏宗匠。抑亦天人儀",
    "T50n2060_007:0478a01": "表。故其所獲檀嚫。充造經像修治寺塔",
    "T50n2060_007:0478a02": "濟給窮厄。所以房內畜養鵝鴨鷄犬其類繁",
    "T50n2060_007:0478a03": "多。所行見者無不收養。至朗寢息之始。皆",
    "T50n2060_007:0478a04": "寂無聲。遊觀之時鳴吠喧亂。斯亦懷感之致",
    "T50n2060_007:0478a05": "矣。侍中領軍廬陵王。聲懋權衡資承戒約。",
    "T50n2060_007:0478a06": "遂仰奏承華為之銘頌。其墓誌文。太子詹",
    "T50n2060_007:0478a07": "事濟陽江總。故陳主叔寶。時在春宮。為",
    "T50n2060_007:0478a08": "之頌曰。洪源遠來傳芳馥蕙。君子哲人英",
    "T50n2060_007:0478a09": "芬是繼。朱旄既杖青組仍曳。紉虎戎印珥貂",
    "T50n2060_007:0478a10": "狄制。功可冠軍業非出世。揖彼聲色超",
    "T50n2060_007:0478a11": "此津濟。津濟伊何裂斷網羅。忍衣早記乘樓",
    "T50n2060_007:0478a12": "夜過。航斯苦海涸此愛河。非此智士孰",
    "T50n2060_007:0478a13": "寄宣揚。法雲廣被慧日舒光。既權衡櫓自",
    "T50n2060_007:0478a14": "闢金湯。夢齊鼓說應異鍾霜。識機知命同",
    "T50n2060_007:0478a15": "彼現病。夙心栖遁度脫難竟。化緣已矣乃",
    "T50n2060_007:0478a16": "宅丘阱。智炬寂滅頹巖遼敻。遼敻空岑搖落",
    "T50n2060_007:0478a17": "遠墅。弦餘月暗霧曖松深。香滅窮壟幡",
    "T50n2060_007:0478a18": "橫宿林。切切管清遙遙鼓聲。野煙四合孤禽",
    "T50n2060_007:0478a19": "一鳴。風悽唄斷流急寒生。神之淨土形沈",
    "T50n2060_007:0478a20": "終古。勒此方墳用旌蘭杜。",
    "T50n2060_007:0478a21": "釋慧勇。厥姓桓氏。其先譙國龍亢人也。祖法",
    "T50n2060_007:0478a22": "式尚書外兵錢唐令。因此遁迹于虎丘山。後",
    "T50n2060_007:0478a23": "仍寓居吳郡吳縣東鄉桓里。父獻弱齡早",
    "T50n2060_007:0478a24": "世。母張氏嘗夢。身登佛塔獲二金菩薩。俄",
    "T50n2060_007:0478a25": "育二男。並幼而入道。長則慧聰。勇其次也。",
    "T50n2060_007:0478a26": "初出楊都。依止靈曜寺則法師為和上。",
    "T50n2060_007:0478a27": "銳志禪誦治身蔬菲。隨方受業不事專",
    "T50n2060_007:0478a28": "門。豈非版金成寶方資銑鏤瑄玉有美",
    "T50n2060_007:0478a29": "必待刮摩誠有由矣。年登具戒。從靜眾",
    "T50n2060_007:0478b01": "寺峰律師。遊學十誦。有龍光寺僧綽建元寺",
    "T50n2060_007:0478b02": "法寵。並道秀域中聲高梵表。乃服膺坐右",
    "T50n2060_007:0478b03": "稟宗成實。刻情砥礪寢食忘疲。苦思沈淪",
    "T50n2060_007:0478b04": "坑岸斯墜。彌曆寒暑博習大成。至年三十",
    "T50n2060_007:0478b05": "法輪便轉。自此遠致學徒盛開講肆。高視",
    "T50n2060_007:0478b06": "上京欝為翹采。專講論文將十許遍。俄",
    "T50n2060_007:0478b07": "而梁季傾覆人百沸騰。每思遁世莫知其",
    "T50n2060_007:0478b08": "所。于時攝山詮尚。直轡一乘橫行山世。隨",
    "T50n2060_007:0478b09": "機引悟有願遵焉。嘗行報恩寺前忽見人",
    "T50n2060_007:0478b10": "云。從攝山來授竹如意俄失。謂勇曰。尋",
    "T50n2060_007:0478b11": "當如意。俄失蹤迹。信宿之間又有漆函。盛",
    "T50n2060_007:0478b12": "三論一部置房前窓上。尋究莫知來也。欣",
    "T50n2060_007:0478b13": "茲嘉瑞銳勇難任。因此拂衣里閈駕言",
    "T50n2060_007:0478b14": "泉石。期神窅冥。非企琴臺之侶。修空習",
    "T50n2060_007:0478b15": "慧。寔追林遠之風。便停止觀寺。朝夕侃侃",
    "T50n2060_007:0478b16": "如也。詮師忘以年期。義兼師友。抑亦宮羽",
    "T50n2060_007:0478b17": "相諧。氷藍待益之志也。自此言刈章句",
    "T50n2060_007:0478b18": "採擷希微。凡厥釋經莫不包舉。大法獲傳",
    "T50n2060_007:0478b19": "於焉是賴。天嘉五年。世祖文皇。請講於太",
    "T50n2060_007:0478b20": "極殿。百辟具陳。七眾咸萃。景仰之輩觀風繼",
    "T50n2060_007:0478b21": "踵遊息之伍附影成群。自此聲名籍甚矣。",
    "T50n2060_007:0478b22": "住大禪眾寺十有八載。及造講堂也。門人",
    "T50n2060_007:0478b23": "聽侶經營不日。接霤飛軒製置弘敞題曰",
    "T50n2060_007:0478b24": "般若之堂也。以至德元年五月二十八日遘",
    "T50n2060_007:0478b25": "疾。少時平旦神逝。春秋六十有九。然其大漸",
    "T50n2060_007:0478b26": "之時神容不變。經宿頂暖。眾皆異之。至六",
    "T50n2060_007:0478b27": "月六日。窆于攝山西嶺。自始至終。講花嚴",
    "T50n2060_007:0478b28": "涅槃方等大集大品各二十遍。智論中百十",
    "T50n2060_007:0478b29": "二門論。各三十五遍。餘有法花思益等數部",
    "T50n2060_007:0478c01": "不記。又早捨親愛。弱而貞苦。文章聲辯時",
    "T50n2060_007:0478c02": "所高之。爰至啟手啟足不淄不涅。寔",
    "T50n2060_007:0478c03": "象教之棟梁。精義之林藪。弟子等追深北",
    "T50n2060_007:0478c04": "面之禮。鐫石碑之。其文侍中尚書令濟陽江",
    "T50n2060_007:0478c05": "總制。",
    "T50n2060_007:0478c06": "釋寶瓊。姓徐氏。本惟。東莞避難辭莒。後居",
    "T50n2060_007:0478c07": "毘陵曲阿縣焉。祖邕齊右軍。父僧達梁臨川",
    "T50n2060_007:0478c08": "王諮議。並高器局崇遵儒素。瓊潔潤山",
    "T50n2060_007:0478c09": "水峯瀾早被。身長七尺五寸。背胛龍文。口三",
    "T50n2060_007:0478c10": "十九齒。異相奇挺。故能疎秀風采蘊籍",
    "T50n2060_007:0478c11": "威容。少鄙錦裳便欣毳服。綺年出俗。師",
    "T50n2060_007:0478c12": "事沙門法通。通初見而嗟重。深為道器也。",
    "T50n2060_007:0478c13": "不使服勤。年過志學。欲稟光宅寺雲法師",
    "T50n2060_007:0478c14": "義。但以經藏飈拔聲實沸騰無礙奔涌談吐",
    "T50n2060_007:0478c15": "橫逸。竊疑詞富兼駭唱高。及移聽南澗仙",
    "T50n2060_007:0478c16": "師。研精數論。名解映徹洞殫義窟。仙嘗覽",
    "T50n2060_007:0478c17": "瓊私記。三復嗟賞。後於高座普勸寫之。自",
    "T50n2060_007:0478c18": "爾門徒傳寫此疏。初受具年已能覆述。未",
    "T50n2060_007:0478c19": "登五歲便為法主。仍與仙公杭衡敷化。梁",
    "T50n2060_007:0478c20": "高祖三教妙旨罔不疎通。選揚名德分寄",
    "T50n2060_007:0478c21": "弘道。瓊之高義簡在帝心。爰降綸紱入壽",
    "T50n2060_007:0478c22": "光殿。言重茂林更輕雲閣。便辭還鄉之建",
    "T50n2060_007:0478c23": "安寺。上黃侯嘩分竹此邦。每深尊敬情兼師",
    "T50n2060_007:0478c24": "友。彼郡一旦老少相喧競云。建安伽藍白龍",
    "T50n2060_007:0478c25": "出現。奔排到寺惟見瓊講。有識之士異而目",
    "T50n2060_007:0478c26": "之為白瓊焉。素與簡子周弘正早申莫逆。",
    "T50n2060_007:0478c27": "彼驟噫曰。夫有希世之才。而不在京華開",
    "T50n2060_007:0478c28": "導。乘桴之嘆令人太息。乃為學侶復請還",
    "T50n2060_007:0478c29": "都發成實題。僧正慧令。切難聯環。瓊乃徐",
    "T50n2060_007:0479a01": "拂麈尾從容而對。令乃引遠公舊責曰。不",
    "T50n2060_007:0479a02": "疾而速杼軸何為答曰。不思造業安得精",
    "T50n2060_007:0479a03": "固。令閑舉止雅音調。賓主相悅殊加稱",
    "T50n2060_007:0479a04": "嘗。梁祖年暮惟事薰修。臣下偃風情言扇",
    "T50n2060_007:0479a05": "俗。搢紳學者必兼文義。所以屢開理教。維",
    "T50n2060_007:0479a06": "摩涅槃道被下筵憓飛上席。解頤利齒木",
    "T50n2060_007:0479a07": "舌鋒牙。畯塞駢羅煙隨霧涌。亦有明王豐",
    "T50n2060_007:0479a08": "貂紆青拕紫車馬溢於寺衢。衣簪滿於法",
    "T50n2060_007:0479a09": "座。斯感物之盛罕有如也。到茂灌民譽之",
    "T50n2060_007:0479a10": "重任孝恭詞筆之富。皆執卷稽疑伏膺請",
    "T50n2060_007:0479a11": "業。恭息世謨。蔬菲好學。後進英華隨父共",
    "T50n2060_007:0479a12": "聽。偏深玄義遂講涅槃。傳瓶不失于茲乃",
    "T50n2060_007:0479a13": "驗。未仍入道奄至無常。頂暖信宿手屈三",
    "T50n2060_007:0479a14": "指。復與諸天飛下住宅。對父談話宛若平",
    "T50n2060_007:0479a15": "生。褒讚出家稱揚法利。俄將翼從凌虛而",
    "T50n2060_007:0479a16": "沒。留香在室經日不消。故知彼此異人躬",
    "T50n2060_007:0479a17": "為學眾。誠難測其本量也。逮梁室版蕩",
    "T50n2060_007:0479a18": "有陳建業。武帝尊法嗅味特深。數引金言",
    "T50n2060_007:0479a19": "頻開玉諜。降狎言笑詢訪名理。永定三年",
    "T50n2060_007:0479a20": "夏。於重雲殿閣正弘大品。夢朱衣神。禮而",
    "T50n2060_007:0479a21": "諫曰。波若多難。仰祈疾講。頻爾數轉詞逾",
    "T50n2060_007:0479a22": "懇到。至七月十日。乃白僧曰。昨夜神人見",
    "T50n2060_007:0479a23": "催經餘一卷。午前取訖講竟出宮殿。雷",
    "T50n2060_007:0479a24": "雹已響。還纔至寺驟雨便零。震動雲雷一",
    "T50n2060_007:0479a25": "時都盡。豈非勝人宣法幽冥敬重。陳祖昇遐",
    "T50n2060_007:0479a26": "方知前告。文帝纂曆禮異彌深。欝下絲綸。",
    "T50n2060_007:0479a27": "為京邑大僧正。辭讓雖切敦喻更隆。乃顧當",
    "T50n2060_007:0479a28": "仁俾膺範物。遂之斯任。然以金陵都會朝",
    "T50n2060_007:0479a29": "宗所依。剎寺如林義筵如市。五部六郡果",
    "T50n2060_007:0479b01": "含苗雜。惟調水乳罕和鹽梅。多沒象泥",
    "T50n2060_007:0479b02": "終枯鳥樹。乃鎮之以清淨。馭之以無為。篇",
    "T50n2060_007:0479b03": "禁不煩遮罰每省。故僧尼仰之自肅。道俗",
    "T50n2060_007:0479b04": "稱之益敬。七眾日用而不知。四遠欽風而",
    "T50n2060_007:0479b05": "不足。故得法位久司疵謗無玷。屢陳表退",
    "T50n2060_007:0479b06": "去而復昇。始終惟令於是乎在。自梁僧之於",
    "T50n2060_007:0479b07": "此任熏灼威儀。翼衛亞於王公。服玩陳於",
    "T50n2060_007:0479b08": "鄭楚。故使流水照於衢路。吏卒喧於堂廡。",
    "T50n2060_007:0479b09": "瓊臨已來頓祛前政。自營靈壽惟從息慈。",
    "T50n2060_007:0479b10": "壞色蔽身尼壇容膝。蕭然率爾有位若無。",
    "T50n2060_007:0479b11": "朝野嘉其真素。同侶美其如法。海東諸國",
    "T50n2060_007:0479b12": "圖像還蕃。頂禮遙敬。古人有言。匪馳令",
    "T50n2060_007:0479b13": "譽孰動殊方。其見賢如此。以至德二年甲",
    "T50n2060_007:0479b14": "辰之歲二月二十三日。纔覺不豫。建初寺",
    "T50n2060_007:0479b15": "寶瓊法師當時之偶對也。少而共學聲德齊",
    "T50n2060_007:0479b16": "揚。爾夕神人忽來報曰。彭城僧正今先無",
    "T50n2060_007:0479b17": "常自夢上天有疏請講。暨三月二十日。",
    "T50n2060_007:0479b18": "正念告終。遺誡掩坎不煩銘誌。春秋八十",
    "T50n2060_007:0479b19": "一。有詔慰焉。喪事所須隨由資給。仍以天",
    "T50n2060_007:0479b20": "子鹵簿仗。借為榮飾。終古所希幸也。以四",
    "T50n2060_007:0479b21": "月五日窆于鍾山之陽名僧舊墓。爾時填逵",
    "T50n2060_007:0479b22": "咽陌哀慟相奔。皂素驚嗟郊垧失色。初瓊",
    "T50n2060_007:0479b23": "入京將臨法席。既無人識不許房居。乃",
    "T50n2060_007:0479b24": "求僧正慧超寄南澗住。超聞未許。見而駭",
    "T50n2060_007:0479b25": "曰。此少俊當紹吾今位。法門所託何慮無",
    "T50n2060_007:0479b26": "房。即命寺綱忻然處置。及孝宣請講太",
    "T50n2060_007:0479b27": "子常迎。屢見神人形甚長偉密來翼從。末為",
    "T50n2060_007:0479b28": "大將軍章照達講。通感亦然。又非測也。然",
    "T50n2060_007:0479b29": "其厚德容眾。鳴謙儉約。出處無忤。言行無",
    "T50n2060_007:0479c01": "擇。剋壯不休孜孜講道。吐音遙奕發義昭",
    "T50n2060_007:0479c02": "彰。或遇勍手時逢命的。薄麾象扇灌已",
    "T50n2060_007:0479c03": "氷消。故寔繁有徒服而無歝。及晚僧望益",
    "T50n2060_007:0479c04": "重居處逾輕。帷屏罔設飾用不置。臘歲參",
    "T50n2060_007:0479c05": "謁黑白磨肩。方便他行避斯榮供。斯可謂",
    "T50n2060_007:0479c06": "狎人世而空閑。綰司存而無事也。又聖人",
    "T50n2060_007:0479c07": "至理開士微言。月落參橫清誦無逸。及燭然",
    "T50n2060_007:0479c08": "香馥懺禮方宵。迹怠心勤外和內祕。宣揚",
    "T50n2060_007:0479c09": "之暇。綽有餘閑。兼採玄儒每窮子史彫虫",
    "T50n2060_007:0479c10": "[葶丁+呆]隷體物摛玄。並入性靈悉能該洽。又可",
    "T50n2060_007:0479c11": "謂不撓大猷無遺小道也。凡講成實九",
    "T50n2060_007:0479c12": "十一遍。撰玄義二十卷。講文二十遍。文疏",
    "T50n2060_007:0479c13": "十六卷。講涅槃三十遍。製疏十七卷。講大",
    "T50n2060_007:0479c14": "品五遍。製疏十三卷。餘有大乘義十卷。法",
    "T50n2060_007:0479c15": "花維摩等經。並著文疏。故不備載。布在州",
    "T50n2060_007:0479c16": "邑。兄孫普光。承藉風訓立履貞確。思慕平",
    "T50n2060_007:0479c17": "昔追攀日永。與同學道莊明解。樹碑于金",
    "T50n2060_007:0479c18": "陵之舊墟。其文慧日道場釋法論。莊入室馳",
    "T50n2060_007:0479c19": "聲見于別紀。解昇堂流譽王領江都。隋末",
    "T50n2060_007:0479c20": "尚存。安危未測。",
    "T50n2060_007:0479c21": "釋警韶。姓顏氏。會稽上虞人。學年入道。事叔",
    "T50n2060_007:0479c22": "僧廣以為師範。廣律行貞嚴。當時領袖。初",
    "T50n2060_007:0479c23": "韶遊都聽講。便能清論。年登冠肇還鄉",
    "T50n2060_007:0479c24": "受戒。護持奉信如擎油鉢。有沙門道林。請",
    "T50n2060_007:0479c25": "留鄉土。乃夢韶舌相廣長。而欲將斷。既寤",
    "T50n2060_007:0479c26": "深惟。留戀斯成墜失。愧悔前請便勸出都。",
    "T50n2060_007:0479c27": "於即大弘法化傳燈不絕。即莊嚴旻公之遺",
    "T50n2060_007:0479c28": "緒也。次稟龍光僧綽。乃是開善瓊支末。又",
    "T50n2060_007:0479c29": "探習三藏廣綜眾家。年二十三講大品經。",
    "T50n2060_007:0480a01": "味法當時磨肩溢道。後還建元晉陵等寺",
    "T50n2060_007:0480a02": "敷演經論。解冠群宗。韶乃願年四十長就講",
    "T50n2060_007:0480a03": "說。而學侶相顧不勝欽尚。時年三十有九。",
    "T50n2060_007:0480a04": "為建元寺講主。臨終遺令傳法。韶遵崇餘",
    "T50n2060_007:0480a05": "烈即坐演之。受業之賓有逾師保。梁簡文",
    "T50n2060_007:0480a06": "邵陵及岳陽等。大相欽重歸承訓誨。從危",
    "T50n2060_007:0480a07": "難後世改情浮。乃往豫章將通道務。時",
    "T50n2060_007:0480a08": "逢豫州黃司空等。素情所仰請為戒師。會",
    "T50n2060_007:0480a09": "外國三藏真諦法師。解該大小行攝自他。",
    "T50n2060_007:0480a10": "一遇欣然與共談論。諦嘆曰。吾遊國多矣。罕",
    "T50n2060_007:0480a11": "值斯人。仍停豫都為翻新金光明并唯識",
    "T50n2060_007:0480a12": "論及涅槃中百句長解脫十四音等。朝授晚",
    "T50n2060_007:0480a13": "傳。夜聞晨說。世諺。瀉瓶重出。知十再生者",
    "T50n2060_007:0480a14": "也。梁樂陽王於荊立位。遣信遠迎。楚都弘",
    "T50n2060_007:0480a15": "法。韶念報地之重。來勅遂乖。陳武定天文",
    "T50n2060_007:0480a16": "皇嗣業。並弘尚正道勅請還都。戒範承仰",
    "T50n2060_007:0480a17": "優禮彌隆。天嘉四年有會稽慧藻同泰道倫",
    "T50n2060_007:0480a18": "等二百餘人。連署請韶。長講於白馬寺。廣",
    "T50n2060_007:0480a19": "弘傳化十有餘年。既登耳順。便令慧藻續",
    "T50n2060_007:0480a20": "講。躬往瓦官宴坐少時。法門深妙。時沙門",
    "T50n2060_007:0480a21": "智顗。定慧難踰人神頗測。靜嘆精利事等夙",
    "T50n2060_007:0480a22": "成。共諸前學頻請重講。留意綿久以疾辭",
    "T50n2060_007:0480a23": "之。又為新安殿下黃司空等共僧三請不",
    "T50n2060_007:0480a24": "免勤注又於王府略說維摩。龍光寺中廣",
    "T50n2060_007:0480a25": "敷成實。亦得數年成諸學肆。未辭朽老",
    "T50n2060_007:0480a26": "歸志山林。乃入幽巖自靖十有餘載。至德",
    "T50n2060_007:0480a27": "元年十月十一日中時。右脇而臥神慮澄然",
    "T50n2060_007:0480a28": "終於開善寺春秋七十有六。其月十六日",
    "T50n2060_007:0480a29": "窆於鍾嶺獨龍之山。所講成實論五十餘遍。",
    "T50n2060_007:0480b01": "涅槃三十遍。大品四十遍。新金光明三十餘",
    "T50n2060_007:0480b02": "遍。維摩天王仁玉等經遍數。繁亂不紀廣敘。",
    "T50n2060_007:0480b03": "釋安廩。姓秦氏。晉中書令靖之第七世也。寓",
    "T50n2060_007:0480b04": "居江陰之利成縣焉。考王妙思滔玄怡心",
    "T50n2060_007:0480b05": "屆寂。乃製入神書一首洞曆三卷。青烏之道",
    "T50n2060_007:0480b06": "莫不傳芳。廩幼而聰頴獨悟不群。十三偏",
    "T50n2060_007:0480b07": "艱。孝知遠近。斷水骨立。聞者涕零。古人有",
    "T50n2060_007:0480b08": "言。知子父也。乃攝以典教。業遂多通。而",
    "T50n2060_007:0480b09": "性好老莊。早達經史。又善太一之能。並解",
    "T50n2060_007:0480b10": "孫吳之術。是以才藝有功文武清播。仍欲披",
    "T50n2060_007:0480b11": "榛問隱蓽門珪竇。而虛懷機發體悟真權。",
    "T50n2060_007:0480b12": "年二十五啟勅出家。乃遊方尋道。北詣魏",
    "T50n2060_007:0480b13": "國。於司州光融寺容公所採習經論。容律",
    "T50n2060_007:0480b14": "訓嚴凝肅成濟器。並聽嵩高少林寺光公十",
    "T50n2060_007:0480b15": "地。一聞領解頓盡言前。深味名象並畢中",
    "T50n2060_007:0480b16": "意。又受禪法悉究玄門。請業之徒屢申弘",
    "T50n2060_007:0480b17": "益。在魏十有二年。講四分律近二十遍。大",
    "T50n2060_007:0480b18": "乘經論並得相仍。梁泰清元年始發彭沛。門",
    "T50n2060_007:0480b19": "人擁從還届楊都。武帝敬供相接。勅住天",
    "T50n2060_007:0480b20": "安。講花嚴經。標致宏綱妙指機會。值梁運",
    "T50n2060_007:0480b21": "既終法輪停轉。洎大陳御寓。永定元年春",
    "T50n2060_007:0480b22": "乃請入內殿。手傳香火接足盡虔。長承戒",
    "T50n2060_007:0480b23": "範。有勅住耆闍寺。給講連續。既會夙心遂",
    "T50n2060_007:0480b24": "欣久處。世祖文皇又請入昭德殿。開講大",
    "T50n2060_007:0480b25": "集。樂說不窮重筵莫擬。孝宣御曆。又於華",
    "T50n2060_007:0480b26": "林園內北面受道。闡化涉勞因以遘疾。至",
    "T50n2060_007:0480b27": "德元年建寅之月遷化于房。皇心惻悼[賜勿+月]",
    "T50n2060_007:0480b28": "贈有嘉。即以其月窆於開善之西山。春秋",
    "T50n2060_007:0480b29": "七十有七。門人痛其安放。士庶失其歸依",
    "T50n2060_007:0480c01": "矣。",
    "T50n2060_007:0480c02": "釋慧布。姓郝氏。廣陵人也。少懷遠操。性度",
    "T50n2060_007:0480c03": "虛梗。年十五處于江陽。家門軍將。時有戎",
    "T50n2060_007:0480c04": "役。因願領五千人為將清平寇塞。豈不果",
    "T50n2060_007:0480c05": "耶。眾偉其言。十六遭兄亡。悟世非常。思",
    "T50n2060_007:0480c06": "解俗網。親眷知有武略咸不許之。二十",
    "T50n2060_007:0480c07": "有一方從本願。既蒙剃落便入楊都。從建",
    "T50n2060_007:0480c08": "初寺瓊法師學成實論。通假實之旨。物議",
    "T50n2060_007:0480c09": "所歸。而布恨斯至理未盡懷抱。承攝山止",
    "T50n2060_007:0480c10": "觀寺僧詮法師大乘海嶽聲譽遠聞。乃往從",
    "T50n2060_007:0480c11": "之聽聞三論。學徒數百翹楚一期。至於洞",
    "T50n2060_007:0480c12": "達清玄妙知論旨者。皆無與尚。時號之",
    "T50n2060_007:0480c13": "為得意布。或云思玄布也。故詮之解難。聽",
    "T50n2060_007:0480c14": "者似解而領悟猶迷。及依言領通．而構難",
    "T50n2060_007:0480c15": "踈略。致使談論之際每有客問必待布而",
    "T50n2060_007:0480c16": "為答。時人為之語曰。詮公四友。所謂四句",
    "T50n2060_007:0480c17": "朗。領語辯。文章勇。得意布。布稱得意最為",
    "T50n2060_007:0480c18": "高也。後於大品善達章中悟解大乘。煩惱",
    "T50n2060_007:0480c19": "調順。攝心奉律威儀無玷。常樂坐禪遠離",
    "T50n2060_007:0480c20": "囂擾。誓不講說護持為務。末遊北鄴更涉",
    "T50n2060_007:0480c21": "未聞。於可禪師所暫通名見。便以言忤其",
    "T50n2060_007:0480c22": "意。可曰。法師所述可謂破我除見莫過此",
    "T50n2060_007:0480c23": "也。乃縱心諸席備見宗領。周覽文義並",
    "T50n2060_007:0480c24": "具胸襟。又寫章疏六馱。負還江表。並遣",
    "T50n2060_007:0480c25": "朗公令其講說。因有遺漏重往齊國。廣寫",
    "T50n2060_007:0480c26": "所闕齎還付朗。自無所畜。衣鉢而已。專",
    "T50n2060_007:0480c27": "修念慧獨止松林。蕭然世表學者欣慕。嘗",
    "T50n2060_007:0480c28": "造思禪師與論大義。連徹日夜不覺食",
    "T50n2060_007:0480c29": "息。理致彌密言勢不止。思以鐵如意打案",
    "T50n2060_007:0481a01": "曰。萬里空矣。無此智者。坐中千餘人同聲嘆",
    "T50n2060_007:0481a02": "悅。又與邈禪師論義。即命公之師也。聯",
    "T50n2060_007:0481a03": "綿往還三日不絕。邈止之嘆其慧悟遐舉而",
    "T50n2060_007:0481a04": "卑身節行不顯其美。梁太清末。侯景作",
    "T50n2060_007:0481a05": "亂。荒餒累年三日失食。至第四日有人",
    "T50n2060_007:0481a06": "遺布飯。而微以猪肉覆之。雖腹如火",
    "T50n2060_007:0481a07": "然。結心不食。故得遭斯困厄不履非濫。",
    "T50n2060_007:0481a08": "又曾患脚氣。醫令服薤。自此至終常陳此",
    "T50n2060_007:0481a09": "罪。或見諸人樂生西方者。告云。方土乃淨",
    "T50n2060_007:0481a10": "非吾願也。如今所願化度眾生。如何在蓮",
    "T50n2060_007:0481a11": "花中十劫受樂。未若三途處苦救濟也。陳",
    "T50n2060_007:0481a12": "至德中。邀引恭禪師。建立攝山栖霞寺。結",
    "T50n2060_007:0481a13": "淨練眾江表所推。名德遠投稟承論旨。時",
    "T50n2060_007:0481a14": "為開滯理思幽微。不為僧師不役下位。常",
    "T50n2060_007:0481a15": "自縫洗六時無闕。纔扣揵搥已居眾首。",
    "T50n2060_007:0481a16": "端坐如木見者懍然。名聞光遠請謁如市。陳",
    "T50n2060_007:0481a17": "主諸王並受其戒。奉之如佛。末以年暮不",
    "T50n2060_007:0481a18": "參眾食。勅給其乳牛。而布迴充入眾。煢煢",
    "T50n2060_007:0481a19": "謹攝實高僧焉。年七十與眾別云。布命更",
    "T50n2060_007:0481a20": "至三五年在。但老困不能行道。住世何",
    "T50n2060_007:0481a21": "益。常願生邊地無三寶處為作佛事去也。",
    "T50n2060_007:0481a22": "幸各好住願努其力。於是絕穀不食命將",
    "T50n2060_007:0481a23": "欲斷。下勅令毉診之。縮臂不許。沈皇后",
    "T50n2060_007:0481a24": "欲傳香信。又亦不許。臨終遺訣曰。長生不",
    "T50n2060_007:0481a25": "喜夕死無憂。以生無所生滅無所滅故也。",
    "T50n2060_007:0481a26": "諸有學士徒眾並委恭禪師。吾無慮矣。以",
    "T50n2060_007:0481a27": "陳禎明元年十一月二十三日卒于栖霞。",
    "T50n2060_007:0481a28": "終後手屈三指。捋之雖伸還屈。乃至林",
    "T50n2060_007:0481a29": "中一月猶爾。未終前大地連動。七日便卒。",
    "T50n2060_007:0481b01": "移屍就林。山地又動。太史奏云。得道人星",
    "T50n2060_007:0481b02": "滅矣。時以當之。初將逝告眾前云。昨夜二",
    "T50n2060_007:0481b03": "菩薩見迎。一是生身。一是法身。吾已許之。",
    "T50n2060_007:0481b04": "尋有諸天又來迎接。以不願生故不許耳。",
    "T50n2060_007:0481b05": "流光照於侃禪師戶。侃怪光盛出戶見。二",
    "T50n2060_007:0481b06": "人向布房中不知是聖也。旦往述之。恰然",
    "T50n2060_007:0481b07": "符合。言已端坐而化。有見鬼者。望見幡花",
    "T50n2060_007:0481b08": "滿寺光明騰焰。不測其故。入山視之。乃",
    "T50n2060_007:0481b09": "布公去世。",
    "T50n2060_007:0481b10": "釋亡名。俗姓宗氏。南郡人。本名闕殆。世襲",
    "T50n2060_007:0481b11": "衣冠稱為望族。弱齡遁世永絕妻孥。吟",
    "T50n2060_007:0481b12": "嘯丘壑任懷遊處。凡所憑准必映美阮嗣",
    "T50n2060_007:0481b13": "宗之為人也。長富才華鄉人馳舉。事梁",
    "T50n2060_007:0481b14": "元帝深見禮待。有製新文帝多稱述。而恭",
    "T50n2060_007:0481b15": "慎慈敬謙靜為心。每從容御筵賜問優異。",
    "T50n2060_007:0481b16": "及梁曆不緒。潛志玄門遠寄汶蜀脫落",
    "T50n2060_007:0481b17": "塵累。初投兌禪師。兌亦定慧澄明聲流關",
    "T50n2060_007:0481b18": "鄴。名乃三業依憑四儀恭仰。彫純假於禪誦",
    "T50n2060_007:0481b19": "興慮著於篇什。預有學徒問道無倦。會周",
    "T50n2060_007:0481b20": "氏跨有井絡。少保蜀國公宇文俊鎮之。往",
    "T50n2060_007:0481b21": "愛賢才重其德素。禮供殊倫聲聞臺省。",
    "T50n2060_007:0481b22": "後齊王續部伏敬日增。任滿還雍遂勒歸謁。",
    "T50n2060_007:0481b23": "帝勞遺既深。處為夏州三藏。朝省以名文",
    "T50n2060_007:0481b24": "翰可觀元非玄侶而冥德沒世。將徵拔",
    "T50n2060_007:0481b25": "之。測其器宇有經國之量。朝省總議。或以",
    "T50n2060_007:0481b26": "威恩加之。或以情異轉之。然名雅亮卓然",
    "T50n2060_007:0481b27": "曾無易節。天和二年五月。大冡宰宇文護",
    "T50n2060_007:0481b28": "遺書曰。言念欽屬未敘企積。道體休豫",
    "T50n2060_007:0481b29": "無虧慮耶。蓋能仁處世志存匡救。非先輪",
    "T50n2060_007:0481c01": "迴獨尚茲善。既道亞生知才高七步。豈虛",
    "T50n2060_007:0481c02": "緇染沈流當塗。但靈廓妙理三業同臻。冀",
    "T50n2060_007:0481c03": "思莫二。皂白非感耳。怖解偏執讚我時",
    "T50n2060_007:0481c04": "朝。匪惟真俗俱抽。亦是彼我一貫。故令往",
    "T50n2060_007:0481c05": "白。念報雅懷。名答云。辱告深具懷抱。寒暑",
    "T50n2060_007:0481c06": "異域苦樂殊心。輒略常談且陳事實。貧道",
    "T50n2060_007:0481c07": "稟質醜陋。恒嬰疾惱因傴成恭。惟道是務",
    "T50n2060_007:0481c08": "不曾棲息。五十二年。自捨俗緣十有五載。",
    "T50n2060_007:0481c09": "萬人歸國皆停都邑。羸病一僧獨流荒裔。",
    "T50n2060_007:0481c10": "無罪可罰無能可使。百慮九思是所未喻。",
    "T50n2060_007:0481c11": "文多不載。又列六不可十嘆息。援據事",
    "T50n2060_007:0481c12": "敘綸貫始終。書略。結云。沙門持戒心口相",
    "T50n2060_007:0481c13": "應。所列六條若有一誑。生則蒼天厭之。死",
    "T50n2060_007:0481c14": "則鐵鉗拔之。洋銅灌之。仰戴三光行年",
    "T50n2060_007:0481c15": "六十。不欺闇室況乃明世。且鄉國殄喪宗",
    "T50n2060_007:0481c16": "戚衰亡。貧道何人獨堪長久。誠得收迹巖",
    "T50n2060_007:0481c17": "中攝心塵外支養殘命敦修慧業。此本志",
    "T50n2060_007:0481c18": "也。寄骸精舍乞食王城。任力行道隨緣",
    "T50n2060_007:0481c19": "化物。斯次願也。如其不爾獨處丘壑。安能",
    "T50n2060_007:0481c20": "憒憒久住閻浮地乎。護得書體其難拔。乃",
    "T50n2060_007:0481c21": "與書迎還云。法師秉心彌固栖遊世表。玄",
    "T50n2060_007:0481c22": "圭啟運。不屈伯夷之節。蒼精得曆。豈捐",
    "T50n2060_007:0481c23": "嘉遁之志。今遣往迎名達咸陽。貴遊奉謁。",
    "T50n2060_007:0481c24": "隆禮厚味彌增常限。以稱謂廣流藏景難伏。",
    "T50n2060_007:0481c25": "誓當栖玄後德。便閑放無累。乃著寶人銘",
    "T50n2060_007:0481c26": "曰。余十五而尚屬文。三十而重勢位。值",
    "T50n2060_007:0481c27": "京都喪亂冠冕淪沒海內知識零落殆盡。乃",
    "T50n2060_007:0481c28": "喟然嘆曰。夫以迴天倒日之力。一旦早凋。",
    "T50n2060_007:0481c29": "岱山磐石之固。忽焉燼滅。定知世相無常浮",
    "T50n2060_007:0482a01": "生虛偽。譬如朝露其停幾何。大丈夫生當",
    "T50n2060_007:0482a02": "降魔死當飼虎。如其不爾。修禪足以養",
    "T50n2060_007:0482a03": "志。讀經足以自娛。富貴名譽徒勞人耳。乃",
    "T50n2060_007:0482a04": "棄其簪弁剃其鬚髮。衣納杖錫聽講談",
    "T50n2060_007:0482a05": "玄。戰國未寧安身無地。自厭形骸甚於",
    "T50n2060_007:0482a06": "桎梏。思絕苦本莫知其津。大乘經曰。如",
    "T50n2060_007:0482a07": "說行者乃名是聖。不但口之所言。小乘偈",
    "T50n2060_007:0482a08": "曰。能行說為正。不行何所說。若說不能",
    "T50n2060_007:0482a09": "行。不名為智者。至於顏回好學勤改前",
    "T50n2060_007:0482a10": "非季路未修懼聞後語。功勞智擾役神傷",
    "T50n2060_007:0482a11": "命。為道日損何用多知。誓欲枯木其形",
    "T50n2060_007:0482a12": "死灰其慮降此患累以求虛寂。乃作絕",
    "T50n2060_007:0482a13": "學箴文。名息心贊。擬夫周廟。其銘曰。法界",
    "T50n2060_007:0482a14": "有如意寶人焉。九緘其身銘其膺曰。古之",
    "T50n2060_007:0482a15": "攝心人也。誡之哉誡之哉。無多慮無多知。",
    "T50n2060_007:0482a16": "多智多事不如息意。多慮多失不如守",
    "T50n2060_007:0482a17": "一。慮多志散知多心亂。心亂生惱志散妨",
    "T50n2060_007:0482a18": "道。勿謂何傷其苦悠長。勿言何畏其禍鼎",
    "T50n2060_007:0482a19": "沸。滴水不停四海將盈。纖塵不拂五岳將",
    "T50n2060_007:0482a20": "成。防末在本雖小不輕。關爾七竅閉爾",
    "T50n2060_007:0482a21": "六情。莫視於色莫聽於聲。聞聲者聾。見",
    "T50n2060_007:0482a22": "色者盲。一文一藝空中小蚋。一技一能日",
    "T50n2060_007:0482a23": "下孤燈。英賢才藝是為愚弊。捨棄淳樸耽",
    "T50n2060_007:0482a24": "溺淫麗。識馬易奔心猨難制。神既勞役形必",
    "T50n2060_007:0482a25": "損斃。邪經終迷修塗永泥。莫貴才能是曰",
    "T50n2060_007:0482a26": "惛懵。洿拙羨巧其德不弘。名厚行薄其高",
    "T50n2060_007:0482a27": "速崩。隆舒污卷其用不恒。內懷憍伐外",
    "T50n2060_007:0482a28": "致怨憎。或談於口或書於手。邀人令譽亦",
    "T50n2060_007:0482a29": "孔之醜。凡謂之吉聖以之咎。賞悅暫時悲",
    "T50n2060_007:0482b01": "憂長久。畏影畏迹逾走逾劇。端坐樹陰迹",
    "T50n2060_007:0482b02": "滅影沈。厭生患老隨思隨造。心想若滅生",
    "T50n2060_007:0482b03": "死長絕。不死不生無相無名。一道虛寂萬物",
    "T50n2060_007:0482b04": "齊平。何勝何劣何重何輕。何賤何辱何貴何",
    "T50n2060_007:0482b05": "榮。澄天愧淨皦日慚明。安夫岱嶺固彼",
    "T50n2060_007:0482b06": "金城。敬詒賢哲斯道利貞。又著至道論淳",
    "T50n2060_007:0482b07": "德論遣執論去是非論影喻論修空論不殺論",
    "T50n2060_007:0482b08": "等。並文多清素語恒勸善。存質去華不",
    "T50n2060_007:0482b09": "存粉墨。有集十卷盛重於世。不知所終。",
    "T50n2060_007:0482b10": "有弟子僧琨性沈審善音調。為隋二十五",
    "T50n2060_007:0482b11": "眾讀經法主搜括群籍採摭賢聖。所撰諸",
    "T50n2060_007:0482b12": "論集為一部。稱曰論場。有三十卷。披帙",
    "T50n2060_007:0482b13": "一閱俱覽百家。亦新學之宗匠者矣。後於曲",
    "T50n2060_007:0482b14": "池。造靜覺寺。每臨水映竹。體物賦詩。有",
    "T50n2060_007:0482b15": "篇什云。",
    "T50n2060_007:0482b16": "魏鄴下沙門釋道寵傳",
    "T50n2060_007:0482b17": "釋道寵。姓張。俗名為賓。高齊元魏之際。國學",
    "T50n2060_007:0482b18": "大儒雄安生者。連邦所重。時有李範張賓。",
    "T50n2060_007:0482b19": "齊鏕安席。才藝所指莫不歸宗。後俱任",
    "T50n2060_007:0482b20": "安下為副。年將壯室。領徒千餘。至趙州",
    "T50n2060_007:0482b21": "元氏縣堰角寺側。即今所謂應覺是也。從寺",
    "T50n2060_007:0482b22": "索水。沙彌持與。問具幾塵方可飲之。素",
    "T50n2060_007:0482b23": "不內涉罔然無對。乃以水澆面。賓大恧謂",
    "T50n2060_007:0482b24": "徒屬曰。非為以水辱我。直顯佛法難思。",
    "T50n2060_007:0482b25": "吾今投心此道。宜各散矣。即日於寺出家。",
    "T50n2060_007:0482b26": "寺法入道三年歷試。以賓聰明大博不可",
    "T50n2060_007:0482b27": "拘於常制。即日便與具戒。遂入西山廣尋",
    "T50n2060_007:0482b28": "藏部。神用深拔慨嘆晚知。魏宣武帝崇尚佛",
    "T50n2060_007:0482b29": "法。天竺梵僧菩提留支初翻十地在紫極殿。",
    "T50n2060_007:0482c01": "勒那摩提在大極殿。各有禁衛不許通",
    "T50n2060_007:0482c02": "言。校其所譯恐有浮濫。始於永平元年",
    "T50n2060_007:0482c03": "至四年方訖。及勘讎之。惟云。有不二不",
    "T50n2060_007:0482c04": "盡。那云。定不二不盡。一字為異。通共驚美",
    "T50n2060_007:0482c05": "若奉聖心。寵承斯問。便詣流支訪所深",
    "T50n2060_007:0482c06": "極。乃授十地典教三冬。隨聞出疏。即而",
    "T50n2060_007:0482c07": "開學。聲唱高廣。鄴下榮推。時朝宰文雄魏收",
    "T50n2060_007:0482c08": "邢子才楊休之等。昔經寵席官學由成自遺",
    "T50n2060_007:0482c09": "世網形名靡寄。相從來聽皆莫曉焉。寵默",
    "T50n2060_007:0482c10": "識之。乃曰。公等諸賢既稱榮國。頗曾受業",
    "T50n2060_007:0482c11": "有所來耶。皆曰。本資張氏厭俗出家。寵",
    "T50n2060_007:0482c12": "曰。師資有由今見若此。乃曰。罪極深矣。初",
    "T50n2060_007:0482c13": "聆聲相寔等昔師。容儀頓改致此無悟。於",
    "T50n2060_007:0482c14": "是同敦三大罄此一心。悲慶相循。遂以聞",
    "T50n2060_007:0482c15": "奏。以德溢時命義在旌隆。日賜黃金三兩",
    "T50n2060_007:0482c16": "盡於身世匠成學士堪可傳道千有餘人。",
    "T50n2060_007:0482c17": "其中高者。僧休法繼誕禮牢宜儒果等是也。",
    "T50n2060_007:0482c18": "一說云。初勒那三藏教示三人。房定二士授",
    "T50n2060_007:0482c19": "其心法。慧光一人偏教法律。菩提三藏惟教",
    "T50n2060_007:0482c20": "於寵。寵在道北教牢宜四人。光在道南",
    "T50n2060_007:0482c21": "教憑範十人。故使洛下有南北二途。當現",
    "T50n2060_007:0482c22": "兩說自斯始也。四宗五宗亦仍此起。今則闕",
    "T50n2060_007:0482c23": "矣輒不繁云。",
    "T50n2060_007:0482c24": "齊彭城沙門釋慧嵩傳",
    "T50n2060_007:0482c25": "釋慧嵩。未詳氏族。高昌國人。其國本沮渠",
    "T50n2060_007:0482c26": "涼王避地之所。故其宗族皆通華夏之文軌",
    "T50n2060_007:0482c27": "焉嵩少出家聰悟敏捷。開卷輒尋便了中義。",
    "T50n2060_007:0482c28": "潛蘊玄肆尤翫雜心。時為彼國所重。嵩兄",
    "T50n2060_007:0482c29": "為博士。王族推崇。雅重儒林未欽佛理。",
    "T50n2060_007:0483a01": "覩嵩英鑒勸令反俗。教以義方。嵩曰腐儒",
    "T50n2060_007:0483a02": "小智未足歸賞。固當同諸糟粕。餘何可",
    "T50n2060_007:0483a03": "論。兄頻遮礙。乃以易林祕隱問之。嵩初不",
    "T50n2060_007:0483a04": "讀俗典。執卷開剖挺出前聞。兄雖異之殊",
    "T50n2060_007:0483a05": "不信佛法之博要也。嵩以毘曇一偈化令",
    "T50n2060_007:0483a06": "解之停滯兩月妄釋紛紜。乃有其言全乖",
    "T50n2060_007:0483a07": "理義。嵩總非所述。聊為一開。泠然神悟。便",
    "T50n2060_007:0483a08": "大崇信佛法。博通玄奧。乃恣其遊涉。于時",
    "T50n2060_007:0483a09": "元魏末齡大演經教。高昌王欲使釋門更",
    "T50n2060_007:0483a10": "闢。乃獻嵩并弟。隨使入朝。高氏作相深相",
    "T50n2060_007:0483a11": "器重。時智遊論師世稱英傑。嵩乃從之聽",
    "T50n2060_007:0483a12": "毘曇成實。領牒文旨信重當時。而位處沙",
    "T50n2060_007:0483a13": "彌更搖聲略。及進具後便登元座。開判經",
    "T50n2060_007:0483a14": "誥雅會機緣。乃使鋒銳剠敵歸依接足。既",
    "T50n2060_007:0483a15": "學成望遠本國請還。嵩曰。以吾之博達。義",
    "T50n2060_007:0483a16": "非邊鄙之所資也。旋環鄴洛弘道為宗。後",
    "T50n2060_007:0483a17": "又重徵。嵩固執如舊。高昌乃夷其三族。嵩",
    "T50n2060_007:0483a18": "聞之告其屬曰。經不云乎。三界無常諸有",
    "T50n2060_007:0483a19": "非樂。況復三途八苦由來所經何足怪乎。",
    "T50n2060_007:0483a20": "及高齊天保革命惟新。上統榮望見重宣",
    "T50n2060_007:0483a21": "帝。嵩以慧學騰譽。頻以法義凌之。乃徙",
    "T50n2060_007:0483a22": "於徐州為長年僧統。仍居彭沛大闡宏猷。",
    "T50n2060_007:0483a23": "江表河南率遵聲教。即隋初志念論師之祖",
    "T50n2060_007:0483a24": "承也。以天保年。卒於徐部。",
    "T50n2060_007:0483a25": "續高僧傳卷第七"
}