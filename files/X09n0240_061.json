{
    "X09n0240_061:0139a04": "大方廣佛華嚴經綱要卷第六十一",
    "X09n0240_061:0139a05": "于闐國三藏沙門實叉難陀　譯經",
    "X09n0240_061:0139a06": "清涼山大華嚴寺沙門澄觀　疏義",
    "X09n0240_061:0139a07": "明匡山法雲寺憨山沙門德清提挈",
    "X09n0240_061:0139a08": "入法界品第三十九之二",
    "X09n0240_061:0139a09": "爾時普賢菩薩摩訶薩普觀一切菩薩眾會。",
    "X09n0240_061:0139a10": "大文第七爾時普賢下普賢開發分。所言開發者。",
    "X09n0240_061:0139a11": "以前海眾念請果中業用。如來現相以答。意令大",
    "X09n0240_061:0139a12": "眾了達觸境皆真。欲眾親證。妙契於不言之表。而",
    "X09n0240_061:0139a13": "十方新集菩薩雖說偈稱讚。但略傍通一線而已。",
    "X09n0240_061:0139a14": "以此三昧所現法界乃普賢所主。是已證入之人。",
    "X09n0240_061:0139a15": "若不親為開發顯示。則諸觀者雖見總相。亦不能",
    "X09n0240_061:0139a16": "窮所入甚深微細境界。亦不知能入之方便。故此",
    "X09n0240_061:0139a17": "普觀眾會。仰法情殷。故特為開發。能入之方便。所",
    "X09n0240_061:0139a18": "入之境界。一一法門。不唯令此法會頓證頓入。抑",
    "X09n0240_061:0139a19": "為將來入法界者具得其門。此華嚴一會之始終",
    "X09n0240_061:0139a20": "究竟入於果海之極致。故證入之義。盡在此本會",
    "X09n0240_061:0139a21": "一章。為正宗大法之歸趣。故此已後。即為流通。凡",
    "X09n0240_061:0139a22": "我學佛法者。能入此門。可謂成佛真種矣。故疏判",
    "X09n0240_061:0139a23": "此分的有指歸。",
    "X09n0240_061:0139a24": "以等法界方便。等虗空界方便。等眾生界方便。等三",
    "X09n0240_061:0139b01": "世。等一切劫。等一切眾生業。等一切眾生欲。等一切",
    "X09n0240_061:0139b02": "眾生解。等一切眾生根。等一切眾生成熟時。等一切",
    "X09n0240_061:0139b03": "法光影方便。為諸菩薩以十種法句。開發顯示照明",
    "X09n0240_061:0139b04": "演說此師子頻申三昧。何等為十。所謂演說能示現",
    "X09n0240_061:0139b05": "等法界一切佛剎微塵中諸佛出興次第諸剎成壞",
    "X09n0240_061:0139b06": "次第法句。演說能示現等虗空界一切佛剎中盡未",
    "X09n0240_061:0139b07": "來劫讚歎如來功德音聲法句。演說能示現等虗空",
    "X09n0240_061:0139b08": "界一切佛剎中如來出世無量無邊成正覺門法句。",
    "X09n0240_061:0139b09": "演說能示現等虗空界一切佛剎中佛坐道場菩薩",
    "X09n0240_061:0139b10": "眾會法句。演說於一切毛孔念念出現等三世一切",
    "X09n0240_061:0139b11": "佛變化身充滿法界法句。演說能令一切充滿十方",
    "X09n0240_061:0139b12": "一切剎海平等顯現法句。演說能令一切諸境界中",
    "X09n0240_061:0139b13": "普現三世諸佛神變法句。演說能令一切佛剎微塵",
    "X09n0240_061:0139b14": "中普現三世一切佛剎微塵數佛種種神變經無量",
    "X09n0240_061:0139b15": "劫法句。演說能令一切毛孔出生三世一切諸佛大",
    "X09n0240_061:0139b16": "願海音盡未來際開發化導一切菩薩法句。演說能",
    "X09n0240_061:0139b17": "令佛師子座量同法界菩薩眾會道場莊嚴等無差",
    "X09n0240_061:0139b18": "別盡未來劫轉於種種微妙法輪法句。佛子。此十為",
    "X09n0240_061:0139b19": "首。有不可說佛剎微塵數法句。皆是如來智慧境界。",
    "X09n0240_061:0139b20": "爾時普賢菩薩欲重宣此義。承佛神力。觀察如來。觀",
    "X09n0240_061:0139b21": "察眾會。觀察諸佛難思境界。觀察諸佛無邊三昧。觀",
    "X09n0240_061:0139b22": "察不可思議諸世界海。觀察不可思議如幻法智。觀",
    "X09n0240_061:0139b23": "察不可思議三世諸佛悉皆平等。觀察一切無量無",
    "X09n0240_061:0139b24": "邊諸言辭法。而說頌言。",
    "X09n0240_061:0139c01": "　一一毛孔中　　微塵數剎海　　悉有如來坐",
    "X09n0240_061:0139c02": "　皆具菩薩眾　　一一毛孔中　　無量諸剎海",
    "X09n0240_061:0139c03": "　佛處菩提座　　如是徧法界　　一一毛孔中",
    "X09n0240_061:0139c04": "　一切剎塵佛　　菩薩眾圍繞　　為說普賢行",
    "X09n0240_061:0139c05": "　佛坐一國土　　充滿十方界　　無量菩薩雲",
    "X09n0240_061:0139c06": "　咸來集其所　　億剎微塵數　　菩薩功德海",
    "X09n0240_061:0139c07": "　俱從會中起　　徧滿十方界　　悉住普賢行",
    "X09n0240_061:0139c08": "　皆遊法界海　　普現一切剎　　等入諸佛會",
    "X09n0240_061:0139c09": "　安住一切剎　　聽聞一切法　　一一國土中",
    "X09n0240_061:0139c10": "　億劫修諸行　　菩薩所修行　　普徧法海行",
    "X09n0240_061:0139c11": "　入於大願海　　住佛境界地　　了達普賢行",
    "X09n0240_061:0139c12": "　出生諸佛法　　具佛功德海　　廣現神通事",
    "X09n0240_061:0139c13": "　身雲等塵數　　充徧一切剎　　普雨甘露法",
    "X09n0240_061:0139c14": "　令眾住佛道",
    "X09n0240_061:0139c15": "二以等法界下明能開之方便。文有十一句。初句",
    "X09n0240_061:0139c16": "為總。首一以字貫下十句。謂師子頻申三昧業用",
    "X09n0240_061:0139c17": "深廣。要以此十無分齊之方便。方能開顯。次為諸",
    "X09n0240_061:0139c18": "菩薩下一行經。文云以十法句。正明開顯。故指所",
    "X09n0240_061:0139c19": "開顯者乃師子頻申三昧所現之境耳。後何等下",
    "X09n0240_061:0139c20": "十四行經文乃別列十法句。此十法句望前十方",
    "X09n0240_061:0139c21": "便。即是所用。望三昧境界。即是能開。故此十法句",
    "X09n0240_061:0139c22": "一一皆用前十種方便。一一方便皆演斯十句。然",
    "X09n0240_061:0139c23": "此十法句所開者即前念請果用之十句。亦即三",
    "X09n0240_061:0139c24": "昧所現之境界。然以境界甚深微細難解難入。雖",
    "X09n0240_061:0140a01": "此十方便法句一一互相發明。但略舉少分。其實",
    "X09n0240_061:0140a02": "不可思議。故後結云此十為首。有不可說佛剎微",
    "X09n0240_061:0140a03": "塵數法句。皆是如來智慧境界。其難思之義。具在",
    "X09n0240_061:0140a04": "頌中。故後爾時普賢菩薩重宣此義而說頌言。文",
    "X09n0240_061:0140a05": "有十偈。頌十法句。一一具顯塵毛無數剎海互相",
    "X09n0240_061:0140a06": "融攝。無盡無盡不可思議。皆三昧所現境界中事。",
    "X09n0240_061:0140a07": "以六相十玄乃見圓融之妙。",
    "X09n0240_061:0140a08": "爾時世尊欲令諸菩薩安住如來師子頻申廣大三",
    "X09n0240_061:0140a09": "昧故。從眉間白毫相放大光明。其光名普照三世法",
    "X09n0240_061:0140a10": "界門。以不可說佛剎微塵數光明而為眷屬。普照十",
    "X09n0240_061:0140a11": "方一切世界海諸佛國土。時逝多林菩薩大眾。悉見",
    "X09n0240_061:0140a12": "一切盡法界虗空界一切佛剎。一一微塵中各有一",
    "X09n0240_061:0140a13": "切佛剎微塵數諸佛國土。種種名。種種色。種種清淨。",
    "X09n0240_061:0140a14": "種種住處。種種形相。如是一切諸國土中。皆有大菩",
    "X09n0240_061:0140a15": "薩坐於道場師子座上成等正覺。菩薩大眾前後圍",
    "X09n0240_061:0140a16": "繞。諸世間主而為供養。或見於不可說佛剎量大眾",
    "X09n0240_061:0140a17": "會中。出妙音聲充滿法界轉正法輪。或見在天宮殿",
    "X09n0240_061:0140a18": "龍宮殿夜叉宮殿乾闥婆阿脩羅迦樓羅緊那羅摩",
    "X09n0240_061:0140a19": "睺羅伽人非人等諸宮殿中。或在人間村邑聚落王",
    "X09n0240_061:0140a20": "都大處。現種種姓種種名種種身種種相種種光明。",
    "X09n0240_061:0140a21": "住種種威儀。入種種三昧。現種種神變。或時自以種",
    "X09n0240_061:0140a22": "種言音。或令種種諸菩薩等在於種種大眾會中。種",
    "X09n0240_061:0140a23": "種言辭說種種法。如此會中菩薩大眾見於如是諸",
    "X09n0240_061:0140a24": "佛如來甚深三昧大神通力。如是盡法界虗空界東",
    "X09n0240_061:0140b01": "西南北四維上下一切方海中。依於眾生心想而住。",
    "X09n0240_061:0140b02": "始從前際至今現在。一切國土身。一切眾生身。一切",
    "X09n0240_061:0140b03": "虗空道。其中一一毛端量處。一一各有微塵數剎種",
    "X09n0240_061:0140b04": "種業起次第而住。悉有道場菩薩眾會。皆亦如是見",
    "X09n0240_061:0140b05": "佛神力。不壞三世不壞世間。於一切眾生心中現其",
    "X09n0240_061:0140b06": "影像。隨一切眾生心樂出妙言音。普入一切眾會中。",
    "X09n0240_061:0140b07": "普現一切眾生前。色相有別智慧無異。隨其所應開",
    "X09n0240_061:0140b08": "示佛法。教化調伏一切眾生未曾休息。其有見此佛",
    "X09n0240_061:0140b09": "神力者皆是毗盧遮那如來於往昔時善根攝受。或",
    "X09n0240_061:0140b10": "昔曾以四攝所攝。或是見聞憶念親近之所成熟。或",
    "X09n0240_061:0140b11": "是往昔教其令發阿耨多羅三藐三菩提心。或是往",
    "X09n0240_061:0140b12": "昔於諸佛所同種善根。或是過去以一切智善巧方",
    "X09n0240_061:0140b13": "便教化成熟。是故皆得入於如來不可思議甚深三",
    "X09n0240_061:0140b14": "昧盡法界虗空界大神通力。或入法身。或入色身。或",
    "X09n0240_061:0140b15": "入往昔所成就行。或入圓滿諸波羅蜜。或入莊嚴清",
    "X09n0240_061:0140b16": "淨行輪。或入菩薩諸地。或入成正覺力。或入佛所住",
    "X09n0240_061:0140b17": "三昧無差別大神變。或入如來力無畏智。或入佛無",
    "X09n0240_061:0140b18": "礙辯才海。彼諸菩薩以種種解種種道種種門種種",
    "X09n0240_061:0140b19": "入種種理趣種種隨順種種智慧種種助道種種方",
    "X09n0240_061:0140b20": "便種種三昧。入如是等十不可說佛剎微塵數佛神",
    "X09n0240_061:0140b21": "變海方便門。云何種種三昧。所謂普莊嚴法界三昧。",
    "X09n0240_061:0140b22": "普照一切三世無礙境界三昧。法界無差別智光明",
    "X09n0240_061:0140b23": "三昧。入如來境界不動轉三昧。普照無邊虗空三昧。",
    "X09n0240_061:0140b24": "入如來力三昧。佛無畏勇猛奮迅莊嚴三昧。一切法",
    "X09n0240_061:0140c01": "界旋轉藏三昧。如月普現一切法界以無礙音大開",
    "X09n0240_061:0140c02": "演三昧。普清淨法光明三昧。無礙繒法王幢三昧。一",
    "X09n0240_061:0140c03": "一境界中悉見一切諸佛海三昧。於一切世間悉現",
    "X09n0240_061:0140c04": "身三昧。入如來無差別身境界三昧。隨一切世間轉",
    "X09n0240_061:0140c05": "大悲藏三昧。知一切法無有跡三昧。知一切法究竟",
    "X09n0240_061:0140c06": "寂滅三昧。雖無所得而無變化普現世間三昧。普入",
    "X09n0240_061:0140c07": "一切剎三昧。莊嚴一切佛剎成正覺三昧。觀一切世",
    "X09n0240_061:0140c08": "間主色相差別三昧。觀一切眾生境界無障礙三昧。",
    "X09n0240_061:0140c09": "能出生一切如來母三昧。能修行入一切佛海功德",
    "X09n0240_061:0140c10": "道三昧。一一境界中出現神變盡未來際三昧。入一",
    "X09n0240_061:0140c11": "切如來本事海三昧。盡未來際護持一切如來種性",
    "X09n0240_061:0140c12": "三昧。以決定解力令現在十方一切佛剎海皆清淨",
    "X09n0240_061:0140c13": "三昧。一念中普照一切佛所住三昧。入一切境界無",
    "X09n0240_061:0140c14": "礙際三昧。令一切世界為一佛剎三昧。出一切佛變",
    "X09n0240_061:0140c15": "化身三昧。以金剛王智知一切諸根海三昧。知一切",
    "X09n0240_061:0140c16": "如來同一身三昧。知一切法界所安立悉住心念際",
    "X09n0240_061:0140c17": "三昧。於一切法界廣大國土中示現涅槃三昧。令住",
    "X09n0240_061:0140c18": "最上處三昧。於一切佛剎現種種眾生差別身三昧。",
    "X09n0240_061:0140c19": "普入一切佛智慧三昧。知一切法性相三昧。一念普",
    "X09n0240_061:0140c20": "知三世法三昧。念念中普現法界身三昧。以師子勇",
    "X09n0240_061:0140c21": "猛智知一切如來出興次第三昧。於一切法界境界",
    "X09n0240_061:0140c22": "慧眼圓滿三昧。勇猛趣向十力三昧。放一切功德圓",
    "X09n0240_061:0140c23": "滿光明普照世間三昧。不動藏三昧。說一法普入一",
    "X09n0240_061:0140c24": "切法三昧。於一法以一切言音差別訓釋三昧。演說",
    "X09n0240_061:0141a01": "一切佛無二法三昧。知三世無礙際三昧。知一切劫",
    "X09n0240_061:0141a02": "無差別三昧。入十力微細方便三昧。於一切劫成就",
    "X09n0240_061:0141a03": "一切菩薩行不斷絕三昧。十方普現身三昧。於法界",
    "X09n0240_061:0141a04": "自在成正覺三昧。生一切安隱受三昧。出一切莊嚴",
    "X09n0240_061:0141a05": "具莊嚴虗空界三昧。念念中出等眾生數變化身雲",
    "X09n0240_061:0141a06": "三昧。如來淨空月光明三昧。常見一切如來住虗空",
    "X09n0240_061:0141a07": "三昧。開示一切佛莊嚴三昧。照明一切法義燈三昧。",
    "X09n0240_061:0141a08": "照十力境界三昧。三世一切佛幢相三昧。一切佛一",
    "X09n0240_061:0141a09": "密藏三昧。念念中所作皆究竟三昧。無盡福德藏三",
    "X09n0240_061:0141a10": "昧。見無邊佛境界三昧。堅住一切法三昧。現一切如",
    "X09n0240_061:0141a11": "來變化悉令知見三昧。念念中佛日常出現三昧。一",
    "X09n0240_061:0141a12": "日中悉知三世所有法三昧。普音說演一切法性寂",
    "X09n0240_061:0141a13": "滅三昧。見一切佛自在力三昧。法界開敷蓮華三昧。",
    "X09n0240_061:0141a14": "觀諸法如虗空無住處三昧。十方海普入一方三昧。",
    "X09n0240_061:0141a15": "入一切法界無源底三昧。一切法海三昧。以寂靜身",
    "X09n0240_061:0141a16": "放一切光明三昧。一念中現一切神通大願三昧。一",
    "X09n0240_061:0141a17": "切時一切處成正覺三昧。以一莊嚴入一切法界三",
    "X09n0240_061:0141a18": "昧。普現一切諸佛身三昧。知一切眾生廣大殊勝神",
    "X09n0240_061:0141a19": "通智三昧。一念中其身徧法界三昧。現一乘淨法界",
    "X09n0240_061:0141a20": "三昧。入普門法界示現大莊嚴三昧。住持一切佛法",
    "X09n0240_061:0141a21": "輪三昧。以一切法門莊嚴一法門三昧。以因陀羅網",
    "X09n0240_061:0141a22": "願行攝一切眾生界三昧。分別一切世界門三昧。乘",
    "X09n0240_061:0141a23": "蓮華自在遊步三昧。知一切眾生種種差別神通智",
    "X09n0240_061:0141a24": "三昧。令其身恒現一切眾生前三昧。知一切眾生差",
    "X09n0240_061:0141b01": "別音聲言辭海三昧。知一切眾生差別智神通三昧。",
    "X09n0240_061:0141b02": "大悲平等藏三昧。一切佛入如來際三昧。觀察一切",
    "X09n0240_061:0141b03": "如來解脫處師子嚬申三昧。菩薩以如是等不可說",
    "X09n0240_061:0141b04": "佛剎微塵數三昧。入毗盧遮那如來念念充滿一切",
    "X09n0240_061:0141b05": "法界三昧神變海。其諸菩薩皆悉具足大智神通。明",
    "X09n0240_061:0141b06": "利自在住於諸地。以廣大智普觀一切。從諸智慧種",
    "X09n0240_061:0141b07": "性而生。一切智智常現在前。得離癡翳清淨智眼。為",
    "X09n0240_061:0141b08": "諸眾生作調御師。住佛平等於一切法無有分別。了",
    "X09n0240_061:0141b09": "達境界。知諸世間性皆寂滅無有依處。普詣一切諸",
    "X09n0240_061:0141b10": "佛國土而無所著。悉能觀察一切諸法而無所住。徧",
    "X09n0240_061:0141b11": "入一切妙法宮殿而無所來。教化調伏一切世間。普",
    "X09n0240_061:0141b12": "為眾生現安隱處。智慧解脫為其所行。恒以智身住",
    "X09n0240_061:0141b13": "離貪際。超諸有海示真實際。智光圓滿普見諸法。住",
    "X09n0240_061:0141b14": "於三昧堅固不動。於諸眾生恒起大悲。知諸法門悉",
    "X09n0240_061:0141b15": "皆如幻。一切眾生悉皆如夢。一切如來悉皆如影。一",
    "X09n0240_061:0141b16": "切言音悉皆如響。一切諸法悉皆如化。善能積集殊",
    "X09n0240_061:0141b17": "勝行願。智慧圓滿清淨善巧。心極寂靜。善入一切總",
    "X09n0240_061:0141b18": "持境界。具三昧力勇猛無怯。獲明智眼住法界際。到",
    "X09n0240_061:0141b19": "一切法無所得處。修習無涯智慧大海。到智波羅蜜",
    "X09n0240_061:0141b20": "究竟彼岸。為般若波羅蜜之所攝持。以神通波羅蜜",
    "X09n0240_061:0141b21": "普入世間。依三昧波羅蜜得心自在。以不顛倒智知",
    "X09n0240_061:0141b22": "一切義。以巧分別智開示法藏。以現了智訓釋文辭。",
    "X09n0240_061:0141b23": "以大願力說法無盡。以無所畏大師子吼。常樂觀察",
    "X09n0240_061:0141b24": "無依處法。以淨法眼普觀一切。以淨智月照世成壞。",
    "X09n0240_061:0141c01": "以智慧光照真實諦。福德智慧如金剛山。一切譬喻",
    "X09n0240_061:0141c02": "所不能及。善觀諸法慧根增長。勇猛精進摧伏眾魔。",
    "X09n0240_061:0141c03": "無量智慧威光熾盛。其身超出一切世間。得一切法",
    "X09n0240_061:0141c04": "無礙智慧。善能悟解盡無盡際。住於普際入真實際。",
    "X09n0240_061:0141c05": "無相觀智常現在前。善巧成就諸菩薩行。以無二智",
    "X09n0240_061:0141c06": "知諸境界。普見一切世間諸趣。徧往一切諸佛國土。",
    "X09n0240_061:0141c07": "智燈圓滿於一切法無諸闇障。放淨法光照十方界。",
    "X09n0240_061:0141c08": "為諸世間真實福田。若見若聞所願皆滿。福德高大",
    "X09n0240_061:0141c09": "超諸世間。勇猛無畏摧諸外道。演微妙音徧一切剎。",
    "X09n0240_061:0141c10": "普見諸佛心無厭足。於佛法身已得自在。隨所應化",
    "X09n0240_061:0141c11": "而為現身。一身充滿一切佛剎。已得自在清淨神通。",
    "X09n0240_061:0141c12": "乘大智舟所住無礙。智慧圓滿周徧法界。譬如日出",
    "X09n0240_061:0141c13": "普照世間。隨眾生心現其色像。知諸眾生根性欲樂。",
    "X09n0240_061:0141c14": "入一切法無諍境界。知諸法性無生無起能令小大",
    "X09n0240_061:0141c15": "自在相入。決了佛地甚深之趣。以無盡句說甚深義。",
    "X09n0240_061:0141c16": "於一句中演說一切修多羅海。獲大智慧陀羅尼身",
    "X09n0240_061:0141c17": "凡所受持永無忘失。一念能憶無量劫事。一念悉知",
    "X09n0240_061:0141c18": "三世一切諸眾生智。恒以一切陀羅尼門演說無邊",
    "X09n0240_061:0141c19": "諸佛法海。常轉不退清淨法輪令諸眾生皆生智慧。",
    "X09n0240_061:0141c20": "得佛境界智慧光明。入於善見甚深三昧。入一切法",
    "X09n0240_061:0141c21": "無障礙際於一切法勝智自在。一切境界清淨莊嚴。",
    "X09n0240_061:0141c22": "普入十方一切法界隨其方所靡不咸至。一一塵中",
    "X09n0240_061:0141c23": "現成正覺。於無色性現一切色。以一切方普入一方。",
    "X09n0240_061:0141c24": "其諸菩薩具如是等無邊福智功德之藏。常為諸佛",
    "X09n0240_061:0142a01": "之所稱歎。種種言辭說其功德不能令盡。靡不咸在",
    "X09n0240_061:0142a02": "逝多林中。深入如來功德大海。悉見於佛光明所照。",
    "X09n0240_061:0142a03": "爾時諸菩薩得不思議正法光明心大歡喜。各於其",
    "X09n0240_061:0142a04": "身及以樓閣諸莊嚴具并其所坐師子之座徧逝多",
    "X09n0240_061:0142a05": "林一切物中。化現種種大莊嚴雲充滿一切十方法",
    "X09n0240_061:0142a06": "界。所謂於念念中放大光明雲充滿十方。悉能開悟",
    "X09n0240_061:0142a07": "一切眾生。出一切摩尼寶鈴雲充滿十方。出微妙音",
    "X09n0240_061:0142a08": "稱揚讚歎三世諸佛一切功德。出一切音樂雲充滿",
    "X09n0240_061:0142a09": "十方。音中演說一切眾生諸業果報。出一切菩薩種",
    "X09n0240_061:0142a10": "種願行色相雲充滿十方。說諸菩薩所有大願。出一",
    "X09n0240_061:0142a11": "切如來自在變化雲充滿十方。演出一切諸佛如來",
    "X09n0240_061:0142a12": "諸言音聲。出一切菩薩相好莊嚴身雲充滿十方。說",
    "X09n0240_061:0142a13": "諸如來於一切國土出興次第。出三世如來道場雲",
    "X09n0240_061:0142a14": "充滿十方。現一切如來成等正覺功德莊嚴。出一切",
    "X09n0240_061:0142a15": "龍王雲充滿十方。雨一切諸香。出一切世主身雲充",
    "X09n0240_061:0142a16": "滿十方。演說普賢菩薩之行。出一切寶莊嚴清淨佛",
    "X09n0240_061:0142a17": "剎雲充滿十方。現一切如來轉正法輪。是諸菩薩以",
    "X09n0240_061:0142a18": "得不思議法光明故。法應如是出興此等不可說佛",
    "X09n0240_061:0142a19": "剎微塵數大神變莊嚴雲。",
    "X09n0240_061:0142a20": "大文第八爾時世尊下毫光下益分。令尋智光為",
    "X09n0240_061:0142a21": "能證故。意謂雖是普賢以言開發。海眾已知其趣。",
    "X09n0240_061:0142a22": "若欲實證。苟非法界普光明智。亦不能真得其益。",
    "X09n0240_061:0142a23": "名眉間白毫。表中道果智。佛欲大眾實證。故放此",
    "X09n0240_061:0142a24": "果光。要依此即法界中道之智光。為現證之因緣。",
    "X09n0240_061:0142b01": "方能證前所現之法界。亦如法華助發之意。即此",
    "X09n0240_061:0142b02": "一光為入法界之門矣。以三昧境界不可思議。故",
    "X09n0240_061:0142b03": "能入之智光有不可說佛剎塵數之眷屬。一一普",
    "X09n0240_061:0142b04": "照其分齊。故林中大眾承以光明徧見法界之塵",
    "X09n0240_061:0142b05": "剎。一一剎中皆有徧法界之大會。轉正法輪。教化",
    "X09n0240_061:0142b06": "人天。所現化生之威儀神通三昧自在言音即前",
    "X09n0240_061:0142b07": "念請果用之境界。一一盡見。故此林中大眾因光",
    "X09n0240_061:0142b08": "照見。得入如來甚深三昧大神通力。如是盡十方",
    "X09n0240_061:0142b09": "塵剎中微細大會。並同此會之見。而亦各住本位。",
    "X09n0240_061:0142b10": "不壞不雜。如此皆是毗盧遮那往昔因中。以四攝",
    "X09n0240_061:0142b11": "法教化成熟。以為今日現見現證之因緣。故前念",
    "X09n0240_061:0142b12": "請中亦云有緣得見。返顯二乘之機無此因緣故",
    "X09n0240_061:0142b13": "不見耳。然此會大眾因見得法。故云皆得入於如",
    "X09n0240_061:0142b14": "來不可思議甚深三昧。一一境界。乃至入佛無礙",
    "X09n0240_061:0142b15": "辯才海。亦以前能入之十種方便。頓入十不可說",
    "X09n0240_061:0142b16": "佛剎塵數佛神變海方便門及種種三昧。故下列",
    "X09n0240_061:0142b17": "一百一種三昧。皆能入之三昧。盡是師子頻申三",
    "X09n0240_061:0142b18": "昧大用之別義。但是略列。更以多多三昧。方能總",
    "X09n0240_061:0142b19": "入一頻申三昧之境界。故後結云菩薩以如是等",
    "X09n0240_061:0142b20": "不可說佛剎塵數三昧。入毗盧遮那如來念念充",
    "X09n0240_061:0142b21": "滿一切法界三昧神變海三昧。一門既爾。解等九",
    "X09n0240_061:0142b22": "門皆然。其諸菩薩既具能入之方便故證所入之",
    "X09n0240_061:0142b23": "多德。向下初列具足十種德。一智位高深德。次具",
    "X09n0240_061:0142b24": "調伏眾生無染德。三具足成滿諸度德。四具足智",
    "X09n0240_061:0142c01": "力無畏德。五具成就昔行德。六具法身圓滿德。七",
    "X09n0240_061:0142c02": "具色身自在德。八具辯才自在德。九具三昧神變",
    "X09n0240_061:0142c03": "德。十具成等正覺德。故後結云其諸菩薩具如是",
    "X09n0240_061:0142c04": "等無邊福智功德之藏。說不能盡者靡不咸在逝",
    "X09n0240_061:0142c05": "多林中。深入如來功德大海。悉見於佛光明所照。",
    "X09n0240_061:0142c06": "惟此眉間一光照徹法界之源底。令前念請諸大",
    "X09n0240_061:0142c07": "會眾。一齊頓證法界之極則。此乃華嚴一會之究",
    "X09n0240_061:0142c08": "竟。所謂依人證入成德分者極盡於一光之中耳。",
    "X09n0240_061:0142c09": "如是深玄妙旨。豈劣解可能入耶。故後文爾時諸",
    "X09n0240_061:0142c10": "菩薩得不思議正法光明心大歡喜各各獻供。以",
    "X09n0240_061:0142c11": "表慶法之誠。以盡念請一段因緣也。",
    "X09n0240_061:0142c12": "爾時文殊師利菩薩。承佛神力。欲重宣此逝多林中",
    "X09n0240_061:0142c13": "諸神變事。觀察十方。而說頌言。",
    "X09n0240_061:0142c14": "　汝應觀此逝多林　　以佛威神廣無際",
    "X09n0240_061:0142c15": "　一切莊嚴皆示現　　十方法界悉充滿",
    "X09n0240_061:0142c16": "　十方一切諸國土　　無邊品類大莊嚴",
    "X09n0240_061:0142c17": "　於其座等境界中　　色像分明皆顯現",
    "X09n0240_061:0142c18": "　從諸佛子毛孔出　　種種莊嚴寶燄雲",
    "X09n0240_061:0142c19": "　及發如來微妙音　　徧滿十方一切剎",
    "X09n0240_061:0142c20": "　寶樹華中現妙身　　其身色相等梵王",
    "X09n0240_061:0142c21": "　從禪定起而遊步　　進止威儀恒寂靜",
    "X09n0240_061:0142c22": "　如來一一毛孔內　　常現難思變化身",
    "X09n0240_061:0142c23": "　皆如普賢大菩薩　　種種諸相為嚴好",
    "X09n0240_061:0142c24": "　逝多林上虗空中　　所有莊嚴發妙音",
    "X09n0240_061:0143a01": "　普說三世諸菩薩　　成就一切功德海",
    "X09n0240_061:0143a02": "　逝多林中諸寶樹　　亦出無量妙音聲",
    "X09n0240_061:0143a03": "　演說一切諸羣生　　種種業海各差別",
    "X09n0240_061:0143a04": "　林中所有眾境界　　悉現三世諸如來",
    "X09n0240_061:0143a05": "　一一皆起大神通　　十方剎海微塵數",
    "X09n0240_061:0143a06": "　十方所有諸國土　　一切剎海微塵數",
    "X09n0240_061:0143a07": "　悉入如來毛孔中　　次第莊嚴皆現覩",
    "X09n0240_061:0143a08": "　所有莊嚴皆現佛　　數等眾生徧世間",
    "X09n0240_061:0143a09": "　一一咸放大光明　　種種隨宜化羣品",
    "X09n0240_061:0143a10": "　香燄眾華及寶藏　　一切莊嚴殊妙雲",
    "X09n0240_061:0143a11": "　靡不廣大等虗空　　徧滿十方諸國土",
    "X09n0240_061:0143a12": "　十方三世一切佛　　所有莊嚴妙道場",
    "X09n0240_061:0143a13": "　於此園林境界中　　一一色像皆明現",
    "X09n0240_061:0143a14": "　一切普賢諸佛子　　百千劫海莊嚴剎",
    "X09n0240_061:0143a15": "　其數無量等眾生　　莫不於此林中見",
    "X09n0240_061:0143a16": "大文第九爾時文殊下文殊述德分。光後文殊述",
    "X09n0240_061:0143a17": "德者。以光表如來中道果智。文殊為智主。故光後",
    "X09n0240_061:0143a18": "述德。光本令證三昧。智本為顯法界。尋智得理。故",
    "X09n0240_061:0143a19": "述歎林中之德。又前普賢門以行顯理。此則以解",
    "X09n0240_061:0143a20": "顯理。解行無二方能入故。通明即以文殊權實無",
    "X09n0240_061:0143a21": "二之大智。普賢體用平等之理行。此二無二共顯",
    "X09n0240_061:0143a22": "如來三昧之果德。故述德說頌中有十三偈。通讚",
    "X09n0240_061:0143a23": "一會三種世間自在之用。分之為六。初二偈總歎。",
    "X09n0240_061:0143a24": "次一偈歎眾生世間。三有二偈讚依正互在。四有",
    "X09n0240_061:0143b01": "三偈述上林空。五有三偈述於正覺依正無盡。末",
    "X09n0240_061:0143b02": "有二偈總顯普收。",
    "X09n0240_061:0143b03": "爾時彼諸菩薩以佛三昧光明照故即時得入如是",
    "X09n0240_061:0143b04": "三昧。一一皆得不可說佛剎微塵數大悲門。利益安",
    "X09n0240_061:0143b05": "樂一切眾生。於其身上一一毛孔皆出不可說佛剎",
    "X09n0240_061:0143b06": "微塵數光明。一一光明皆化現不可說佛剎微塵數",
    "X09n0240_061:0143b07": "菩薩。其身形相如世諸主。普現一切眾生之前。周帀",
    "X09n0240_061:0143b08": "徧滿十方法界。種種方便教化調伏。或現不可說佛",
    "X09n0240_061:0143b09": "剎微塵數諸天宮殿無常門。或現不可說佛剎微塵",
    "X09n0240_061:0143b10": "數一切眾生受生門。或現不可說佛剎微塵數一切",
    "X09n0240_061:0143b11": "菩薩修行門。或現不可說佛剎微塵數夢境門。或現",
    "X09n0240_061:0143b12": "不可說佛剎微塵數菩薩大願門。或現不可說佛剎",
    "X09n0240_061:0143b13": "微塵數震動世界門。或現不可說佛剎微塵數分別",
    "X09n0240_061:0143b14": "世界門。或現不可說佛剎微塵數現生世界門。或現",
    "X09n0240_061:0143b15": "不可說佛剎微塵數檀波羅蜜門。或現不可說佛剎",
    "X09n0240_061:0143b16": "微塵數一切如來修諸功德種種苦行尸波羅蜜門。",
    "X09n0240_061:0143b17": "或現不可說佛剎微塵數割截支體羼提波羅蜜門。",
    "X09n0240_061:0143b18": "或現不可說佛剎微塵數勤修毗棃耶波羅蜜門。或",
    "X09n0240_061:0143b19": "現不可說佛剎微塵數一切菩薩修諸三昧禪定解",
    "X09n0240_061:0143b20": "脫門。或現不可說佛剎微塵數佛道圓滿智光明門。",
    "X09n0240_061:0143b21": "或現不可說佛剎微塵數勤求佛法為一文一句故",
    "X09n0240_061:0143b22": "捨無數身命門。或現不可說佛剎微塵數親近一切",
    "X09n0240_061:0143b23": "佛諮問一切法心無疲厭門。或現不可說佛剎微塵",
    "X09n0240_061:0143b24": "數隨諸眾生時節欲樂往詣其所方便成熟令住一",
    "X09n0240_061:0143c01": "切智海光明門。或現不可說佛剎微塵數降伏眾魔",
    "X09n0240_061:0143c02": "制諸外道顯現菩薩福智力門。或現不可說佛剎微",
    "X09n0240_061:0143c03": "塵數知一切工巧明智門。或現不可說佛剎微塵數",
    "X09n0240_061:0143c04": "知一切眾生差別明智門。或現不可說佛剎微塵數",
    "X09n0240_061:0143c05": "知一切法差別明智門。或現不可說佛剎微塵數知",
    "X09n0240_061:0143c06": "一切眾生心樂差別明智門。或現不可說佛剎微塵",
    "X09n0240_061:0143c07": "數知一切眾生根行煩惱習氣明智門。或現不可說",
    "X09n0240_061:0143c08": "佛剎微塵數知一切眾生種種業明智門。或現不可",
    "X09n0240_061:0143c09": "說佛剎微塵數開悟一切眾生門。以如是等不可說",
    "X09n0240_061:0143c10": "佛剎微塵數方便門。往詣一切眾生住處而成熟之。",
    "X09n0240_061:0143c11": "所謂或往天宮。或往龍宮。或往夜叉乾闥婆阿脩羅",
    "X09n0240_061:0143c12": "迦樓羅緊那羅摩睺羅伽宮。或往梵王宮。或往人王",
    "X09n0240_061:0143c13": "宮。或往閻羅王宮或往畜生餓鬼地獄之所住處。以",
    "X09n0240_061:0143c14": "平等大悲平等大願平等智慧平等方便攝諸眾生。",
    "X09n0240_061:0143c15": "或有見已而調伏者。或有聞已而調伏者。或有憶念",
    "X09n0240_061:0143c16": "而調伏者。或聞音聲而調伏者。或聞名號而調伏者。",
    "X09n0240_061:0143c17": "或見圓光而調伏者。或見光網而調伏者。隨諸眾生",
    "X09n0240_061:0143c18": "心之所樂。皆詣其所令其獲益。佛子。此逝多林一切",
    "X09n0240_061:0143c19": "菩薩為欲成熟諸眾生故。或時現處種種嚴飾諸宮",
    "X09n0240_061:0143c20": "殿中。或時示現住自樓閣寶師子座道場眾會所共",
    "X09n0240_061:0143c21": "圍繞。周徧十方皆令得見。然亦不離此逝多林如來",
    "X09n0240_061:0143c22": "之所。佛子。此諸菩薩或時示現無量化身雲。或現其",
    "X09n0240_061:0143c23": "身獨一無侶。所謂或現沙門身。或現婆羅門身。或現",
    "X09n0240_061:0143c24": "苦行身。或現充盛身。或現醫王身。或現商主身。或現",
    "X09n0240_061:0144a01": "淨命身。或現妓樂身。或現奉事諸天身。或現工巧技",
    "X09n0240_061:0144a02": "術身。往詣一切村營城邑王都聚落諸眾生所。隨其",
    "X09n0240_061:0144a03": "所應以種種形相種種威儀種種音聲種種言論種",
    "X09n0240_061:0144a04": "種住處。於一切世間猶如帝網行菩薩行。或說一切",
    "X09n0240_061:0144a05": "世間工巧事業。或說一切智慧照世明燈。或說一切",
    "X09n0240_061:0144a06": "眾生業力所莊嚴。或說十方國土建立諸乘位。或說",
    "X09n0240_061:0144a07": "智燈所照一切法境界。教化成就一切眾生而亦不",
    "X09n0240_061:0144a08": "離此逝多林如來之所。",
    "X09n0240_061:0144a09": "大文第十爾時彼諸下無涯大用分。聞必得益。益",
    "X09n0240_061:0144a10": "必利生。意顯林中大會因光照得益。已證法界之",
    "X09n0240_061:0144a11": "體。故必依體起無涯利生之大用。其用乃即體之",
    "X09n0240_061:0144a12": "悲。謂由佛三昧各各得入此三昧。成此悲門。故有",
    "X09n0240_061:0144a13": "大用。次於其身上下總明依體起用。初三行半文",
    "X09n0240_061:0144a14": "總別明毛孔世主化。次或現不可說下六行文八",
    "X09n0240_061:0144a15": "門。明能化法。次或現不可說下六行文六門。明前",
    "X09n0240_061:0144a16": "六度化。次或現不可說下四行文三門明方便度。",
    "X09n0240_061:0144a17": "次或現不可說下一行文一門明力度次或現不",
    "X09n0240_061:0144a18": "可說下七行文七門明智度。其願度在八門內。故",
    "X09n0240_061:0144a19": "下別列。上乃能化之法。次以如是等下明所化處。",
    "X09n0240_061:0144a20": "次以平等大悲下五行半文明化心及化益。次佛",
    "X09n0240_061:0144a21": "子此逝多林下通顯多類化。初三行半文明住處",
    "X09n0240_061:0144a22": "化異。結不離逝多林者明不動而普遍。繁興而恒",
    "X09n0240_061:0144a23": "靜。末不離本故。向下文殊遊行。亦不離於本會。次",
    "X09n0240_061:0144a24": "佛子此諸菩薩下明化身異。此中多同善財所見。",
    "X09n0240_061:0144b01": "故知善財所參諸友。即此會之菩薩。二往詣下化",
    "X09n0240_061:0144b02": "處異。三隨其下化類異。四或說下化法異。五教化",
    "X09n0240_061:0144b03": "下總結末不離本。上來本會竟。",
    "X09n0240_061:0144b04": "大文第二末會起。亦即一部流通分。前本會總顯",
    "X09n0240_061:0144b05": "頓證。下末會通顯漸證。前則但示法界甚深。後則",
    "X09n0240_061:0144b06": "因人證入。人法融會意在弘通。夫圓滿教海攝法",
    "X09n0240_061:0144b07": "無遺。頓漸該羅。本末交暎。故非頓無以顯圓。非漸",
    "X09n0240_061:0144b08": "無以階進。非本無以垂末。非末無以顯本。非人無",
    "X09n0240_061:0144b09": "以證法。非法無以成人。故前明不異漸之頓多門",
    "X09n0240_061:0144b10": "而眾人同契。後明不異頓之漸一人而歷位圓修。",
    "X09n0240_061:0144b11": "前則不異末之本。雖卷而恒舒。後則不異本之末。",
    "X09n0240_061:0144b12": "雖舒而恒卷。本未無礙。同入法界。今托人進修以",
    "X09n0240_061:0144b13": "軌後徒。使大教弘通。法匪虗設。即斯本意。疏判末",
    "X09n0240_061:0144b14": "會義有多門。若約所攝之機。統收唯有三會。一比",
    "X09n0240_061:0144b15": "丘會。二諸乘人會。三善財會。比丘一會即文殊從",
    "X09n0240_061:0144b16": "善住閣出。六千比丘頓悟於林中。諸乘人會即大",
    "X09n0240_061:0144b17": "塔廟處。無數眾生各得調伏。善財會即從文殊指",
    "X09n0240_061:0144b18": "往參五十三大知識。各有義類。",
    "X09n0240_061:0144b19": "疏從此文殊出閣已下至經終。通判為五相。一寄",
    "X09n0240_061:0144b20": "位修行相。謂自文殊已下善財所參知識四十一",
    "X09n0240_061:0144b21": "人。謂依人求解顯修行故。二從摩耶已下十一人。",
    "X09n0240_061:0144b22": "明會緣入實相。即會前住等。成普別兩行。契證法",
    "X09n0240_061:0144b23": "界故。初得幻智。後得幻住。該於中間如幻之緣。入",
    "X09n0240_061:0144b24": "一實故。三慈氏一人名攝德成因相。會前二門之",
    "X09n0240_061:0144c01": "德。並為證入之因故。四後文殊名智照無二相。謂",
    "X09n0240_061:0144c02": "行圓究竟。朗悟在懷。照前行等。唯一圓智。更無前",
    "X09n0240_061:0144c03": "後明昧等殊。五普賢一人名顯因廣大相。謂始覺",
    "X09n0240_061:0144c04": "同本。圓覺現前。稱周法界。無不包含故。今從別義",
    "X09n0240_061:0144c05": "寄法顯異。布之前後。且為五相。若圓攝始終。據實",
    "X09n0240_061:0144c06": "圓融。一位即一切位。乃至無盡。故所歷差別乃一",
    "X09n0240_061:0144c07": "中之多。一多同時無有障礙。如此所說義有多門。",
    "X09n0240_061:0144c08": "後隨文略提以見大綱。今初比丘一會。",
    "X09n0240_061:0144c09": "爾時文殊師利童子從善住樓閣出。與無量同行菩",
    "X09n0240_061:0144c10": "薩。及常隨侍衛諸金剛神。普為眾生供養諸佛諸身",
    "X09n0240_061:0144c11": "眾神。久發堅誓願常隨從諸足行神。樂聞妙法主地",
    "X09n0240_061:0144c12": "神。常修大悲主水神。智光照耀主火神。摩尼為冠主",
    "X09n0240_061:0144c13": "風神。明練十方一切儀式主力神。專勤除滅無明黑",
    "X09n0240_061:0144c14": "闇主夜神。一心匪懈闡明佛日主晝神。莊嚴法界一",
    "X09n0240_061:0144c15": "切虗空主空神。普度眾生超諸有海主海神。常勤積",
    "X09n0240_061:0144c16": "集趣一切智助道善根高大如山主山神。常勤守護",
    "X09n0240_061:0144c17": "一切眾生菩提心城主城神。常勤守護一切智智無",
    "X09n0240_061:0144c18": "上法城諸大龍王。常勤守護一切眾生諸夜叉王。常",
    "X09n0240_061:0144c19": "令眾生增長歡喜乾闥婆王。常勤除滅諸餓鬼趣鳩",
    "X09n0240_061:0144c20": "槃茶王。恒願拔濟一切眾生出諸有海迦樓羅王。願",
    "X09n0240_061:0144c21": "得成就諸如來身高出世間阿脩羅王。見佛歡喜曲",
    "X09n0240_061:0144c22": "躬恭敬摩睺羅伽王。常厭生死恒樂見佛諸大天王。",
    "X09n0240_061:0144c23": "尊重於佛讚歎供養諸大梵王。文殊師利與如是等",
    "X09n0240_061:0144c24": "功德莊嚴諸菩薩眾。出自住處來詣佛所。右繞世尊",
    "X09n0240_061:0145a01": "經無量帀。以諸供具種種供養。供養畢已。辭退南行。",
    "X09n0240_061:0145a02": "往於人間。",
    "X09n0240_061:0145a03": "今末會之初文殊出閣者。正顯從本垂末之義也。",
    "X09n0240_061:0145a04": "由前本門正位。法界幽玄。初海眾念請則如來以",
    "X09n0240_061:0145a05": "頻申三昧現相以答。似未能忘言。故普賢特為開",
    "X09n0240_061:0145a06": "顯。以言宣暢。尤未徹其源。故如來眉間光照。已窮",
    "X09n0240_061:0145a07": "法界之量。而文殊具述讚揚。如此重重顯示。而諸",
    "X09n0240_061:0145a08": "二乘人畢竟如盲如聾。是則獨被上上根人。而三",
    "X09n0240_061:0145a09": "乘之機終絕分矣。斯則平等佛慧何由而入耶。此",
    "X09n0240_061:0145a10": "則曲垂方便之門決不可已。而權智之用大矣。故",
    "X09n0240_061:0145a11": "前歎等法界之方便。皆為入法界之門。今文將顯",
    "X09n0240_061:0145a12": "法界之大用無涯。故依根本實智。而起權智之大",
    "X09n0240_061:0145a13": "用。故從善住樓閣而出也。善者寂義。謂文殊寂然",
    "X09n0240_061:0145a14": "安住法界體中。如住於閣。今從體起用。故云出也。",
    "X09n0240_061:0145a15": "然所隨之眾。同生一人異生之多眾者。正顯法界",
    "X09n0240_061:0145a16": "差別之用一時相應而起。以明般若輔導萬行。故",
    "X09n0240_061:0145a17": "云諸足行等。詣佛作禮興供而後行者。正顯依本",
    "X09n0240_061:0145a18": "垂末之意。往於人間乃入鄽垂手。出真入俗之義",
    "X09n0240_061:0145a19": "也。",
    "X09n0240_061:0145a20": "爾時尊者舍利弗。承佛神力。見文殊師利菩薩與諸",
    "X09n0240_061:0145a21": "菩薩眾會莊嚴。出逝多林往於南方遊行人間。作如",
    "X09n0240_061:0145a22": "是念。我今當與文殊師利俱往南方。時尊者舍利弗。",
    "X09n0240_061:0145a23": "與六千比丘前後圍繞。出自住處來詣佛所。頂禮佛",
    "X09n0240_061:0145a24": "足具白世尊。世尊聽許。右繞三帀辭退而去往文殊",
    "X09n0240_061:0145b01": "師利所。此六千比丘是舍利弗自所同住。出家未久。",
    "X09n0240_061:0145b02": "所謂海覺比丘。善生比丘。福光比丘。大童子比丘。電",
    "X09n0240_061:0145b03": "生比丘。淨行比丘。天德比丘。君慧比丘。梵勝比丘。寂",
    "X09n0240_061:0145b04": "慧比丘。如是等其數六千。悉曾供養無量諸佛深植",
    "X09n0240_061:0145b05": "善根。解力廣大信眼明徹。其心寬博觀佛境界。了法",
    "X09n0240_061:0145b06": "本性饒益眾生。常樂勤求諸佛功德。皆是文殊師利",
    "X09n0240_061:0145b07": "說法教化之所成就。爾時尊者舍利弗。在行道中觀",
    "X09n0240_061:0145b08": "諸比丘告海覺言。海覺。汝可觀察文殊師利菩薩清",
    "X09n0240_061:0145b09": "淨之身。相好莊嚴。一切天人莫能思議。汝可觀察文",
    "X09n0240_061:0145b10": "殊師利圓光暎徹。令無量眾生發歡喜心。汝可觀察",
    "X09n0240_061:0145b11": "文殊師利光網莊嚴。除滅眾生無量苦惱。汝可觀察",
    "X09n0240_061:0145b12": "文殊師利眾會具足。皆是菩薩往昔善根之所攝受。",
    "X09n0240_061:0145b13": "汝可觀察文殊師利所行之路。左右八步平坦莊嚴。",
    "X09n0240_061:0145b14": "汝可觀察文殊師利所住之處。周迴十方常有道場",
    "X09n0240_061:0145b15": "隨逐而轉。汝可觀察文殊師利所行之路。具足無量",
    "X09n0240_061:0145b16": "福德莊嚴。左右兩邊有大伏藏。種種珍寶自然而出。",
    "X09n0240_061:0145b17": "汝可觀察文殊師利曾供養佛善根所流。一切樹間",
    "X09n0240_061:0145b18": "出莊嚴藏。汝可觀察文殊師利諸世間主雨供具雲",
    "X09n0240_061:0145b19": "頂禮恭敬以為供養。汝可觀察文殊師利十方一切",
    "X09n0240_061:0145b20": "諸佛如來將說法時。悉放眉間白毫相光。來照其身",
    "X09n0240_061:0145b21": "從頂上入。爾時尊者舍利弗為諸比丘稱揚讚歎開",
    "X09n0240_061:0145b22": "示演說文殊師利童子有如是等無量功德具足莊",
    "X09n0240_061:0145b23": "嚴。彼諸比丘聞是說已。心意清淨信解堅固。喜不自",
    "X09n0240_061:0145b24": "持舉身踊躍。形體柔輭諸根悅豫。憂苦悉除垢障咸",
    "X09n0240_061:0145c01": "盡。常見諸佛深求正法。具菩薩根得菩薩力。大悲大",
    "X09n0240_061:0145c02": "願皆自出生。入於諸度甚深境界。十方佛海常現在",
    "X09n0240_061:0145c03": "前。於一切智深生信樂。即白尊者舍利弗言。唯願大",
    "X09n0240_061:0145c04": "師。將引我等往詣於彼勝人之所。時舍利弗即與俱",
    "X09n0240_061:0145c05": "行。至其所已。白言仁者。此諸比丘願得奉覲。爾時文",
    "X09n0240_061:0145c06": "殊師利童子。無量自在菩薩圍繞并其大眾。如象王",
    "X09n0240_061:0145c07": "迴觀諸比丘。時諸比丘頂禮其足。合掌恭敬作如是",
    "X09n0240_061:0145c08": "言。我今奉見恭敬禮拜。及餘所有一切善根。唯願仁",
    "X09n0240_061:0145c09": "者文殊師利。和尚舍利弗。世尊釋迦牟尼。皆悉證知。",
    "X09n0240_061:0145c10": "如仁所有如是色身。如是音聲。如是相好。如是自在。",
    "X09n0240_061:0145c11": "願我一切悉當具得。爾時文殊師利菩薩告諸比丘",
    "X09n0240_061:0145c12": "言。比丘。若善男子善女人成就十種趣大乘法則得",
    "X09n0240_061:0145c13": "速入如來之地。況菩薩地。何者為十。所謂積集一切",
    "X09n0240_061:0145c14": "善根。心無疲厭。見一切佛承事供養。心無疲厭。求一",
    "X09n0240_061:0145c15": "切佛法心無疲厭。行一切波羅蜜心無疲厭。成就一",
    "X09n0240_061:0145c16": "切菩薩三昧心無疲厭。次第入一切三世心無疲厭。",
    "X09n0240_061:0145c17": "普嚴淨十方佛剎心無疲厭。教化調伏一切眾生心",
    "X09n0240_061:0145c18": "無疲厭。於一切剎一切劫中成就菩薩行心無疲厭。",
    "X09n0240_061:0145c19": "為成就一眾生故修行一切佛剎微塵數波羅蜜。成",
    "X09n0240_061:0145c20": "就如來十力。如是次第為成熟一切眾生界。成就如",
    "X09n0240_061:0145c21": "來一切力心無疲厭。比丘。若善男子善女人成就深",
    "X09n0240_061:0145c22": "信。發此十種無疲厭心。則能長養一切善根。捨離一",
    "X09n0240_061:0145c23": "切諸生死趣。超過一切世間種性。不墮聲聞辟支佛",
    "X09n0240_061:0145c24": "地。生一切如來家。具一切菩薩願。學習一切如來功",
    "X09n0240_061:0146a01": "德。修行一切菩薩諸行。得如來力。摧伏眾魔及諸外",
    "X09n0240_061:0146a02": "道。亦能除滅一切煩惱。入菩薩地。近如來地。時諸比",
    "X09n0240_061:0146a03": "丘聞此法已。則得三昧名無礙眼。見一切佛境界。得",
    "X09n0240_061:0146a04": "此三昧故。悉見十方無量無邊一切世界諸佛如來",
    "X09n0240_061:0146a05": "及其所有道場眾會。亦悉見彼十方世界一切諸趣",
    "X09n0240_061:0146a06": "所有眾生。亦悉見彼一切世界種種差別。亦悉見彼",
    "X09n0240_061:0146a07": "一切世界所有微塵。亦悉見彼諸世界中一切眾生",
    "X09n0240_061:0146a08": "所住宮殿以種種寶而為莊嚴。及亦聞彼諸佛如來",
    "X09n0240_061:0146a09": "種種言音演說諸法。文辭訓譯悉皆解了。亦能觀察",
    "X09n0240_061:0146a10": "彼世界中一切眾生諸根心欲。亦能憶念彼世界中",
    "X09n0240_061:0146a11": "一切眾生前後十生。亦能憶念彼世界中過去未來",
    "X09n0240_061:0146a12": "各十劫事。亦能憶念彼諸如來十本生事。十成正覺。",
    "X09n0240_061:0146a13": "十轉法輪。十種神通。十種說法。十種教誡。十種辯才。",
    "X09n0240_061:0146a14": "又即成就十千菩提心。十千三昧。十千波羅蜜。悉皆",
    "X09n0240_061:0146a15": "清淨。得大智慧圓滿光明。得菩薩十神通柔輭微妙。",
    "X09n0240_061:0146a16": "住菩薩心堅固不動。爾時文殊師利菩薩勸諸比丘",
    "X09n0240_061:0146a17": "住普賢行。住普賢行已。入大願海。入大願海已成就",
    "X09n0240_061:0146a18": "大願海。以成就大願海故心清淨。心清淨故身清淨。",
    "X09n0240_061:0146a19": "身清淨故身輕利。身清淨輕利故得大神通無有退",
    "X09n0240_061:0146a20": "轉。得此神通故不離文殊師利足下。普於十方一切",
    "X09n0240_061:0146a21": "佛所悉現其身。具足成就一切佛法。",
    "X09n0240_061:0146a22": "此比丘一會。而尊者舍利弗為唱導之首。疏云顯",
    "X09n0240_061:0146a23": "迴小入大故。然法界海會。盡是法身大士。元無權",
    "X09n0240_061:0146a24": "機。何以遽有迴小向大。若非迴小向大。何以前者",
    "X09n0240_061:0146b01": "在會如盲如聾。今則便為唱導之首。此意幽玄誠",
    "X09n0240_061:0146b02": "難會通。請言其要。然迴小向大者乃化佛以三乘",
    "X09n0240_061:0146b03": "法化。而劣機獨取偏空。故佛四十年中。種種方便",
    "X09n0240_061:0146b04": "彈呵淘汰。後乃迴心向大。故法華一一授記。此化",
    "X09n0240_061:0146b05": "佛門頭事也。且舍利弗等十大弟子。皆靈山得記",
    "X09n0240_061:0146b06": "之儔也。今初在座盲聾而此即云迴心。然靈山又",
    "X09n0240_061:0146b07": "何為耶。究論平等佛慧眾生同具。根機不一。宿種",
    "X09n0240_061:0146b08": "已深。苟非隨宜何能引歸法界。故前正證菩薩一",
    "X09n0240_061:0146b09": "一以種種方便。入微細塵剎調伏眾生。乃法爾隨",
    "X09n0240_061:0146b10": "宜。皆是如來頻申三昧威神之力。是則三七思惟",
    "X09n0240_061:0146b11": "將一乘法分別說三。猶是掩耳偷鈴。向痴人前說",
    "X09n0240_061:0146b12": "夢也。是知前之盲聾。若約法界。真是盲聾。若約能",
    "X09n0240_061:0146b13": "化。乃是正證菩薩。蚤示權於此會。猶約情見。若約",
    "X09n0240_061:0146b14": "一音異解。權實齊彰。而兩相之談。都在一時一處。",
    "X09n0240_061:0146b15": "故世尊現坐祇園。而身子示為權現。權實同時。本",
    "X09n0240_061:0146b16": "迹一際。此法界同一緣起也。是則今文殊出閣。乃",
    "X09n0240_061:0146b17": "示即實之權智。身子乃即權即實之真機。故盲聾",
    "X09n0240_061:0146b18": "於園中。唱導於閣外。而所引六千比丘。已為靈山",
    "X09n0240_061:0146b19": "授記之前旄。而文殊為眾所說之法門已攝釋迦",
    "X09n0240_061:0146b20": "四十年之談。此正八相成道利生已畢。四十九年",
    "X09n0240_061:0146b21": "未離如來普光明智剎那際三昧也。以此觀法。方",
    "X09n0240_061:0146b22": "見法界平等一際。智者請深觀之。釋義敘六千比",
    "X09n0240_061:0146b23": "丘皆是文殊教化之所成就。言各具根本實智也。",
    "X09n0240_061:0146b24": "諸佛放光入文殊頂者。顯即體之用也。比丘聞讚",
    "X09n0240_061:0146c01": "文殊之德而心意清淨深生信樂者。顯宿因已深",
    "X09n0240_061:0146c02": "也。一覲文殊即願如文殊者此機緣偶會目擊道",
    "X09n0240_061:0146c03": "存也。而文殊說法一一皆教云無疲厭者。此正為",
    "X09n0240_061:0146c04": "劣機怖佛道長遠多生疲厭之心。斯顯化城之設",
    "X09n0240_061:0146c05": "特為疲厭而設也。後誡云若能成就十種無疲厭",
    "X09n0240_061:0146c06": "心乃至能除一切煩惱入菩薩地近如來者。此正",
    "X09n0240_061:0146c07": "寶處在近也。比丘聞已則得三昧名無礙眼見佛",
    "X09n0240_061:0146c08": "境界者。此正示佛知見。又得十千菩提心者。此正",
    "X09n0240_061:0146c09": "悟佛知見。勸入普賢大願海等者。此正入佛知見。",
    "X09n0240_061:0146c10": "是謂靈山四十年之談盡在文殊目前現證。但以",
    "X09n0240_061:0146c11": "眾生情見有差。所謂眾生各各隨所見耳。上來",
    "X09n0240_061:0146c12": "初比丘會竟。",
    "X09n0240_061:0146c14": "大方廣佛華嚴經綱要卷第六十一"
}