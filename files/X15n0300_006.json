{
    "X15n0300_006:0179a04": "大佛頂如來密因修證了義諸菩薩萬行首楞嚴經",
    "X15n0300_006:0179a05": "纂註卷第六",
    "X15n0300_006:0179a06": "唐 天竺沙門 般剌密諦 譯",
    "X15n0300_006:0179a07": "唐 烏萇國沙門彌伽釋迦譯語",
    "X15n0300_006:0179a08": "唐菩薩戒弟子前正議大夫同中",
    "X15n0300_006:0179a09": "書門下平章事清河房融筆受",
    "X15n0300_006:0179a10": "明 檇李沙門 真界 纂註",
    "X15n0300_006:0179a11": "[0179a11] 爾時觀世音菩薩即從座起(至)從聞思修入三摩地。",
    "X15n0300_006:0179a12": "[0179a12] 觀音者。觀世言音。圓悟圓應之號也。於音言觀者。",
    "X15n0300_006:0179a13": "以觀智照之。不以耳識聞之也。所謂入流亡所。則",
    "X15n0300_006:0179a14": "以觀不以聞可知矣。所師之佛亦名觀音者。因果",
    "X15n0300_006:0179a15": "相符。古今一道也。達耳之謂聞。著心之謂思。治習",
    "X15n0300_006:0179a16": "之謂修。三者圓明。是謂三慧。",
    "X15n0300_006:0179a17": "[0179a17] 初於聞中入流亡所(至)生滅既滅寂滅現前。",
    "X15n0300_006:0179a18": "[0179a18] 此敘入圓通之本因也。言入流亡所者。由初於聞",
    "X15n0300_006:0179a19": "中。以圓修慧。反照聞性。不隨聲塵流逸。故得逆彼",
    "X15n0300_006:0179a20": "業流。亡所聞相。而所入寂也。所入既寂。動靜不生。",
    "X15n0300_006:0179a21": "觀慧漸增。能聞亦盡。所覺之聞既離。能覺之智亦",
    "X15n0300_006:0179a22": "寂。境智不立。空覺極圓。所空觀智既亡。能空空覺",
    "X15n0300_006:0179a23": "亦滅。則生滅相盡。圓通之性全體現前。即所謂有",
    "X15n0300_006:0179a24": "照有覺。俱名障礙。照與照者同時寂滅也。",
    "X15n0300_006:0179b01": "[0179b01] 忽然超越世出世間(至)與諸眾生同一悲仰。",
    "X15n0300_006:0179b02": "[0179b02] 由圓通之性現前。世出世法不能限礙。十方法界",
    "X15n0300_006:0179b03": "圓明洞達。獲二殊勝。此即圓照三昧也。以其圓洞。",
    "X15n0300_006:0179b04": "故上合諸佛。下合&#x7FA3;生。無間然者。上合諸佛。遂能",
    "X15n0300_006:0179b05": "愍物與慈。應機與樂。即三十二應是也。下合&#x7FA3;生。",
    "X15n0300_006:0179b06": "故知其悲仰。隨與&#x39DE;苦。即十四無畏是也。",
    "X15n0300_006:0179b07": "[0179b07] 世尊由我供養觀音(至)成三十二應入諸國土。",
    "X15n0300_006:0179b08": "[0179b08] 此敘三十二應之本也。如幻者。幻人作為。本於無",
    "X15n0300_006:0179b09": "作。以喻熏修應機。即為無為。亡情絕解也。聞熏聞",
    "X15n0300_006:0179b10": "修者。謂熏修皆不離聞也。因依聞性熏修。結惑淨",
    "X15n0300_006:0179b11": "盡。三昧現前。則與如來同一慈力。故能隨緣應化。",
    "X15n0300_006:0179b12": "凡皆如幻而已。三十二應者。現十法界身。圓應&#x7FA3;",
    "X15n0300_006:0179b13": "機也。開之有三十二。合之惟四聖六凡。攝盡&#x7FA3;類。",
    "X15n0300_006:0179b14": "[0179b14] 世尊若諸菩薩入三摩地(至)而為說法令其解脫。",
    "X15n0300_006:0179b15": "[0179b15] 由圓通性現。與佛同力。故能現佛身也。修正定。取",
    "X15n0300_006:0179b16": "正果。進求無餘。曰進修無漏。無明垂盡。種智將圓。",
    "X15n0300_006:0179b17": "曰勝解現圓。斯可以得佛。故現佛身為說果法。令",
    "X15n0300_006:0179b18": "其解脫者。使其圓滿菩提。歸無所得也。第十地菩",
    "X15n0300_006:0179b19": "薩。坐華王座。垂成正覺。猶有學佛煩惱。亦須別佛",
    "X15n0300_006:0179b20": "說教。斷最後無明。方成佛道。斯即其事也。",
    "X15n0300_006:0179b21": "[0179b21] 若諸有學寂靜妙明(至)而為說法令其解脫。",
    "X15n0300_006:0179b22": "[0179b22] 獨覺者。出無佛世。觀物變易。自覺無生。故號獨覺。",
    "X15n0300_006:0179b23": "樂獨善寂。求自然慧。故曰寂靜妙明。緣覺者。稟佛",
    "X15n0300_006:0179b24": "之教。觀緣悟道。故云緣覺。知迷勝性由十二緣。於",
    "X15n0300_006:0179c01": "是斷至無明。則緣斷而勝性現矣。性因緣斷而現。",
    "X15n0300_006:0179c02": "故曰緣斷勝性。勝妙現圓者。各約自乘理智。已現",
    "X15n0300_006:0179c03": "已圓。但未克證。今現身說法。使其證入。即令解脫",
    "X15n0300_006:0179c04": "也。",
    "X15n0300_006:0179c05": "[0179c05] 若諸有學得四諦空(至)而為說法令其解脫。",
    "X15n0300_006:0179c06": "[0179c06] 三果已前。賢位聖位。俱屬有學。見道一十六心。斷",
    "X15n0300_006:0179c07": "四諦下惑。證生空理。故曰得四諦空。初果後。進斷",
    "X15n0300_006:0179c08": "三界八十一品俱生。品品皆證一分擇滅無為。故",
    "X15n0300_006:0179c09": "云修道入滅。說法解脫之義。准上可知。四聖不舉",
    "X15n0300_006:0179c10": "菩薩者略也。",
    "X15n0300_006:0179c11": "[0179c11] 若諸眾生欲心明悟(至)而為說法令其成就。",
    "X15n0300_006:0179c12": "[0179c12] 此應諸天也。梵王。即色天主。名為尸棄。此云頂髻。",
    "X15n0300_006:0179c13": "纓珞明四禪皆有王。今言梵者。應是初禪之頂。以",
    "X15n0300_006:0179c14": "有覺觀語言之法。得為千界之主。說法者。如金光",
    "X15n0300_006:0179c15": "明云。大梵天王說出欲論。解脫者。令離欲塵也。帝",
    "X15n0300_006:0179c16": "釋。即欲界第二天主。說法。即十善法也。自在天。是",
    "X15n0300_006:0179c17": "欲界頂天。大自在。即色頂摩醯首羅天。然初舉梵",
    "X15n0300_006:0179c18": "王。復自欲天超至色頂。以明無剎不現也。",
    "X15n0300_006:0179c19": "[0179c19] 若諸眾生愛統鬼神(至)而為說法令其成就。",
    "X15n0300_006:0179c20": "[0179c20] 上舉正統。此舉臣輔也。天將軍。為帝釋上將。統領",
    "X15n0300_006:0179c21": "鬼神。四天王。臣於帝釋。統領世界。四天太子。即那",
    "X15n0300_006:0179c22": "吒之類。能驅鬼神。",
    "X15n0300_006:0179c23": "[0179c23] 若諸眾生樂為人王(至)而為說法令其成就。",
    "X15n0300_006:0179c24": "[0179c24] 應王臣士庶也。自金輪至粟散。皆人王也。粟散。即",
    "X15n0300_006:0180a01": "邦國小王。散於天下。如粟之多。長者具十德。謂姓",
    "X15n0300_006:0180a02": "貴。位高。大富。威猛。智深。年耆。行淨。禮備。上歎。下歸。",
    "X15n0300_006:0180a03": "故為族姓之主。世間推讓也。隱居求志。行義達道。",
    "X15n0300_006:0180a04": "名居士。愛談名言。即典雅之言也。三台。輔相。州牧。",
    "X15n0300_006:0180a05": "縣長。悉號宰官。婆羅門。此云淨行。愛諸數術。即和",
    "X15n0300_006:0180a06": "合占相。推步盈&#x8657;也。",
    "X15n0300_006:0180a07": "[0180a07] 若有男子好學出家(至)而為說法令其成就。",
    "X15n0300_006:0180a08": "[0180a08] 應入道四眾也。戒。謂比丘二百五十。尼倍之。言律",
    "X15n0300_006:0180a09": "言禁者。比丘所持常律而已。尼則禁切尤詳。優婆",
    "X15n0300_006:0180a10": "塞優婆夷。謂近事佛法男女。以五戒自守。堪任近",
    "X15n0300_006:0180a11": "事出家二眾故。",
    "X15n0300_006:0180a12": "[0180a12] 若有女人內政立身(至)而為說法令其成就。",
    "X15n0300_006:0180a13": "[0180a13] 應主婦童真也。天子三公九卿等掌外政。三后九",
    "X15n0300_006:0180a14": "妃等掌內政。所以修治家國。女主。即后妃也。命婦。",
    "X15n0300_006:0180a15": "即公卿之妻受錫命者。國夫人。如論語邦君之妻",
    "X15n0300_006:0180a16": "曰君夫人。大家。如後漢扶風曹世叔妻者。同郡班",
    "X15n0300_006:0180a17": "彪之女。名昭。字惠姬。和帝數召入宮。令皇后貴人",
    "X15n0300_006:0180a18": "師事焉。號曰大家。",
    "X15n0300_006:0180a19": "[0180a19] 若有諸天樂出天倫(至)而為說法令其成就。",
    "X15n0300_006:0180a20": "[0180a20] 應八部雜類也。藥&#x4E49;。此云輕捷。乾闥婆。此云香陰。",
    "X15n0300_006:0180a21": "新翻尋香行。帝釋樂神也。阿脩羅。新翻非天。以諂",
    "X15n0300_006:0180a22": "詐無天行故。準普門品八部。此闕迦樓羅。即金翅",
    "X15n0300_006:0180a23": "鳥也。緊那羅。形似人而頭有角。因呼為疑神。天帝",
    "X15n0300_006:0180a24": "絲竹樂神也。小劣乾闥婆。摩呼羅伽。地龍。肇公云",
    "X15n0300_006:0180b01": "大&#x880E;腹行也。有形。如休咎精明等。無形。如空散銷",
    "X15n0300_006:0180b02": "沈等。有想。如神鬼精靈等。無想。如精神化為土木",
    "X15n0300_006:0180b03": "金石等。皆非人也。六凡不舉地獄者。此類方沈幽",
    "X15n0300_006:0180b04": "昏。未能聞法。則以施無畏力拔之。",
    "X15n0300_006:0180b05": "[0180b05] 是名妙淨三十二應(至)無作妙力自在成就。",
    "X15n0300_006:0180b06": "[0180b06] 結前應化。會歸所本也。&#x8FF9;示同類。心絕愛見。名妙",
    "X15n0300_006:0180b07": "淨。依無作智。起大神用。名無作妙力。無作無為。隨",
    "X15n0300_006:0180b08": "緣汎應。名自在成就。",
    "X15n0300_006:0180b09": "[0180b09] 世尊我復以此聞熏聞修(至)獲十四種無畏功德。",
    "X15n0300_006:0180b10": "[0180b10] 此明十四無畏之本也。蓋菩薩所證圓通之理。&#x5FA7;",
    "X15n0300_006:0180b11": "在眾生悲仰之中。故云同也。由我不自觀音。而彼",
    "X15n0300_006:0180b12": "獲脫苦。由我知見旋復。而彼不能燒。故云於我身",
    "X15n0300_006:0180b13": "心獲無畏德。良以眾生悲仰純一同菩薩心。故感",
    "X15n0300_006:0180b14": "聖加而獲諸無畏。此中意顯菩薩功德。故但云於",
    "X15n0300_006:0180b15": "我身心獲無畏也。",
    "X15n0300_006:0180b16": "[0180b16] 一者由我不自觀音(至)觀其音聲即得解脫。",
    "X15n0300_006:0180b17": "[0180b17] 不自觀音以觀觀者。謂不隨聲塵所起知見。反照",
    "X15n0300_006:0180b18": "自性也。不起知見。則無所妄。反照自性。則一切真",
    "X15n0300_006:0180b19": "寂。無復苦惱可得。故令眾生隨觀其聲即得脫苦",
    "X15n0300_006:0180b20": "也。斯蓋顯稱名脫苦之速。故云觀其音聲即得解",
    "X15n0300_006:0180b21": "脫。非令苦惱眾生反觀音聲也。",
    "X15n0300_006:0180b22": "[0180b22] 二者知見旋復(至)大水所漂水不能溺。",
    "X15n0300_006:0180b23": "[0180b23] 由旋六根而復圓通。無復水火之相。故令眾生水",
    "X15n0300_006:0180b24": "火不能燒溺也。",
    "X15n0300_006:0180c01": "[0180c01] 四者斷滅妄想心無殺害(至)亦如吹光性無搖動。",
    "X15n0300_006:0180c02": "[0180c02] 殺害起於妄想。既滅妄想。則心無殺害。故令眾生",
    "X15n0300_006:0180c03": "入於鬼國鬼不能害也。熏於妄聞成真聞性。一根",
    "X15n0300_006:0180c04": "既圓。則六根銷復同於聲聽。無復形礙。故令刀兵",
    "X15n0300_006:0180c05": "猶如割水吹光也。",
    "X15n0300_006:0180c06": "[0180c06] 六者聞熏精明明&#x5FA7;法界(至)經過險路賊不能劫。",
    "X15n0300_006:0180c07": "[0180c07] 聞熏精明。爍彼幽暗。故不能視也。音性圓銷。則內",
    "X15n0300_006:0180c08": "無所繫。觀聽返入。則外無所累。故枷鎖自脫也。音",
    "X15n0300_006:0180c09": "聞兩立。則物我成敵。今滅音圓聞。則內外無待。故",
    "X15n0300_006:0180c10": "能&#x5FA7;生慈力。無復怨敵矣。藥叉。如前。羅剎。云可畏。",
    "X15n0300_006:0180c11": "鳩槃茶。厭魅鬼。毗舍遮。噉精氣鬼。富單那。熱病鬼。",
    "X15n0300_006:0180c12": "[0180c12] 九者熏聞離塵色所不劫(至)諸阿顛迦永離癡暗。",
    "X15n0300_006:0180c13": "[0180c13] 眾生以欲習合塵故為色劫。能以金剛三昧熏聞",
    "X15n0300_006:0180c14": "成性。遂能離塵。成性則欲愛乾枯。離塵則根境不",
    "X15n0300_006:0180c15": "偶。故雖有妖色。不能劫動矣。瞋由違情而起。對境",
    "X15n0300_006:0180c16": "而生。音性純淨。無復妄塵。故圓融無違。無能所對。",
    "X15n0300_006:0180c17": "無違無對。則不瞋矣。癡由妄塵所蔽。無明所覆。銷",
    "X15n0300_006:0180c18": "塵則無蔽。旋明則無覆。故外之法界。內之身心。凝",
    "X15n0300_006:0180c19": "瑩朗徹。離癡暗矣。性障。即癡也。阿顛迦。此云無善",
    "X15n0300_006:0180c20": "心。內業有十。而壞滅法身。惟婬怒癡為甚。故舉三",
    "X15n0300_006:0180c21": "以兼餘。",
    "X15n0300_006:0180c22": "[0180c22] 十二者融形復聞不動道場(至)眾人愛敬有相之女。",
    "X15n0300_006:0180c23": "[0180c23] 融形則礙滅。復聞則性真。故涉入世間。而無動無",
    "X15n0300_006:0180c24": "壞。能&#x5FA7;十方供微塵佛。稟承其法各為法子。供佛",
    "X15n0300_006:0181a01": "足福。稟法足慧。而能紹繼法王。有男子之道。故能",
    "X15n0300_006:0181a02": "應其求也。六根圓通者。謂六根脫出六塵。同一圓",
    "X15n0300_006:0181a03": "通性也。以同一性。故明照無二。圓通故含十方界。",
    "X15n0300_006:0181a04": "明照故立大圓鏡。無二故立空如來藏。具此能承",
    "X15n0300_006:0181a05": "順法門。受領無失。承順即坤儀柔德。受領即閨門",
    "X15n0300_006:0181a06": "能事。有女子之道。故能應其求也。此既令求者滿",
    "X15n0300_006:0181a07": "願。是亦拔其苦。而施與無畏也。",
    "X15n0300_006:0181a08": "[0181a08] 十四者此三千大千(至)施無畏力福備眾生。",
    "X15n0300_006:0181a09": "[0181a09] 圓通本根。妙含法界。一多平等。彼我無二。故令持",
    "X15n0300_006:0181a10": "我名。福等於彼。當知修習得真圓通。則一身多身。",
    "X15n0300_006:0181a11": "此界他方。一福德一名號。各各圓&#x5FA7;。無復涯異也。",
    "X15n0300_006:0181a12": "是名下。總結。",
    "X15n0300_006:0181a13": "[0181a13] 世尊我又獲是圓通(至)四不思議無作妙德。",
    "X15n0300_006:0181a14": "[0181a14] 牒前所證。標起下文也。四者。謂現眾多容。誦一一",
    "X15n0300_006:0181a15": "&#x546A;攝化眾生。圓應所求。不思議者。謂理出於無為。",
    "X15n0300_006:0181a16": "神應於不測。是名不思議無作妙德。然前亦現形",
    "X15n0300_006:0181a17": "應求。獨此名不思議者。前則略顯。此復深明。如於",
    "X15n0300_006:0181a18": "一身現八萬首臂。固莫得而思議也。",
    "X15n0300_006:0181a19": "[0181a19] 一者由我初獲妙妙聞心(至)救護眾生得大自在。",
    "X15n0300_006:0181a20": "[0181a20] 由我初獲者。即指初於聞中所得也。妙妙聞心者。",
    "X15n0300_006:0181a21": "謂初亡根塵。而心固已妙矣。此對麤之妙。非絕待",
    "X15n0300_006:0181a22": "之妙。繼而境智雙亡。能所俱寂。故云妙妙。由是則",
    "X15n0300_006:0181a23": "心精遺聞。六根不隔。一覺圓融。應現無滯也。首為",
    "X15n0300_006:0181a24": "六用之總。臂表提接之悲。目表照了之智。各依本",
    "X15n0300_006:0181b01": "數充之。以至八萬四千者。表依根本六用。根本智",
    "X15n0300_006:0181b02": "悲。而汎應塵勞。得大自在也。一體之中。塵勞萬法。",
    "X15n0300_006:0181b03": "慈威定慧。無所不備。而繼二十四聖示現者。明彼",
    "X15n0300_006:0181b04": "所現雖各一端。圓而會之咸極於此。使悟入者。不",
    "X15n0300_006:0181b05": "止二十五門。頓了八萬塵勞。法界理事。曾不離吾",
    "X15n0300_006:0181b06": "一圓融淨覺之體。能同能異。即一即多。無邊剎海。",
    "X15n0300_006:0181b07": "德用&#x5FA7;周。十方身土。境相相入。邪正吉凶之術。養",
    "X15n0300_006:0181b08": "生安物之方。法法圓通。塵塵具足矣。或曰。八萬四",
    "X15n0300_006:0181b09": "千。特表法耳。一身何所施乎。是特以有思惟心。測",
    "X15n0300_006:0181b10": "度菩薩圓通境界也。夫身含十&#x8657;。毛端現剎。彼空",
    "X15n0300_006:0181b11": "與剎。又不啻如首臂而已。彼八萬四千首臂。猶人",
    "X15n0300_006:0181b12": "之八萬四千毛孔耳。未足異也。聖人之言。即事即",
    "X15n0300_006:0181b13": "理。既曰不思議德。無以限意思之議之。爍迦羅。云",
    "X15n0300_006:0181b14": "金剛。堅固不壞也。母陀羅。云印。各有妙印也。清淨",
    "X15n0300_006:0181b15": "寶目。離塵合覺也。慈以攝化。威以折伏。定以復湛。",
    "X15n0300_006:0181b16": "慧以開覺。通指眾多妙容也。",
    "X15n0300_006:0181b17": "[0181b17] 二者由我聞思脫出六塵(至)捨身珍寶求我哀愍。",
    "X15n0300_006:0181b18": "[0181b18] 由我六根脫出六塵。成一圓融寶覺。故得如聲度",
    "X15n0300_006:0181b19": "垣不能為礙。因無礙故。能現形誦&#x546A;。施與無畏也。",
    "X15n0300_006:0181b20": "本根清淨。則一切無著。故能令眾生捨諸慳著也。",
    "X15n0300_006:0181b21": "求我哀愍者。哀愍受之。而為施作佛事也。",
    "X15n0300_006:0181b22": "[0181b22] 四者我得佛心證於究竟(至)求大涅槃得大涅槃。",
    "X15n0300_006:0181b23": "[0181b23] 得佛心者。謂上合諸佛本妙覺心也。由得佛心證",
    "X15n0300_006:0181b24": "於究竟。故能以珍寶供養諸佛。傍及眾生。使彼所",
    "X15n0300_006:0181c01": "求如願也。",
    "X15n0300_006:0181c02": "[0181c02] 佛問圓通我從耳門(至)故觀音名&#x5FA7;十方界。",
    "X15n0300_006:0181c03": "[0181c03] 結答本因也。初於聞中入流亡所等。是從耳門得",
    "X15n0300_006:0181c04": "圓照也。由得圓照三昧。故隨緣應化得大自在。因",
    "X15n0300_006:0181c05": "入下。結歸本根。由我下。明因果名實。謂因心能以",
    "X15n0300_006:0181c06": "觀照返聽。故果號觀音。實洞十方。故名亦&#x5FA7;界。",
    "X15n0300_006:0181c07": "[0181c07] 爾時世尊於師子座(至)梵唄詠歌自然敷奏。",
    "X15n0300_006:0181c08": "[0181c08] 前說圓通之法。此顯圓通之瑞而應之也。諸佛五",
    "X15n0300_006:0181c09": "體同放寶光者。表證性明極。則寶覺圓融全體發",
    "X15n0300_006:0181c10": "現也。寶光交照。表自他之理互融。會中菩薩羅漢。",
    "X15n0300_006:0181c11": "即二十四聖之儔。佛光亦灌其頂者。印其修證等",
    "X15n0300_006:0181c12": "無優劣也。林木演音。表依正之性不二。謂圓通既",
    "X15n0300_006:0181c13": "現前。則一切聲是佛聲。一切色是佛色。無非悟入",
    "X15n0300_006:0181c14": "之處。無非圓通之理也。大眾普獲金剛三昧者。因",
    "X15n0300_006:0181c15": "此皆能破惑障悟圓通也。天雨寶華。空現寶色。地",
    "X15n0300_006:0181c16": "隱山河。界含塵剎。表證圓通性。則無作妙行自然",
    "X15n0300_006:0181c17": "分披。寶明空覺全體發現。有為習漏當不復生。眾",
    "X15n0300_006:0181c18": "塵廓然無復隔越也。梵唄詠歌自然敷奏者。能使",
    "X15n0300_006:0181c19": "法界永離眾苦。常得妙樂也。聖人所演圓通法門。",
    "X15n0300_006:0181c20": "奧旨妙利詳悉若此。故眾瑞詳而應之。",
    "X15n0300_006:0181c21": "[0181c21] 於是如來告文殊師利(至)何方便門得易成就。",
    "X15n0300_006:0181c22": "[0181c22] 印前所證。敕選根門也。歸元證性。雖無差別。隨方",
    "X15n0300_006:0181c23": "應機。自有難易。故敕大智選擇也。",
    "X15n0300_006:0181c24": "[0181c24] 文殊師利法王子奉佛慈旨(至)承佛威神說偈對佛。",
    "X15n0300_006:0182a01": "[0182a01] 文殊智德之主。言用莫測。斷割無疑。與奪眾心。誰",
    "X15n0300_006:0182a02": "不緘默。故承佛旨敬而說偈。於說偈中。將揀根門。",
    "X15n0300_006:0182a03": "先明覺性。次辨迷妄。後示歸元。於歸元中選耳根",
    "X15n0300_006:0182a04": "為易者。謂若無迷悟。豈有修行。蓋迷一真。遂成諸",
    "X15n0300_006:0182a05": "妄。物無終否。故有悟期。悟逐根門。遂分遲速。故唯",
    "X15n0300_006:0182a06": "選耳根。為初心方便也。",
    "X15n0300_006:0182a07": "[0182a07] 覺海性澄圓圓澄覺元妙。",
    "X15n0300_006:0182a08": "[0182a08] 真覺之性。猶如大海澄湛圓明。而圓澄覺性元來",
    "X15n0300_006:0182a09": "自妙。此即人人本來圓通者也。",
    "X15n0300_006:0182a10": "[0182a10] 元明照生所(至)想澄成國土知覺乃眾生。",
    "X15n0300_006:0182a11": "[0182a11] 元明照。即上本明之性也。圓澄覺體。本來明照。由",
    "X15n0300_006:0182a12": "迷本明而起無明。故生所也。有相當情。無相即隱。",
    "X15n0300_006:0182a13": "故云所立照性亡。性真既隱。空覺遂分。根器二界。",
    "X15n0300_006:0182a14": "遂因迷頑妄想安立。故妄想凝結。則成無情國土。",
    "X15n0300_006:0182a15": "妄識知覺。則成有情眾生。則彼澄妙者。莫得而圓。",
    "X15n0300_006:0182a16": "莫得而通矣。",
    "X15n0300_006:0182a17": "[0182a17] 空生大覺中(至)漚滅空本無況復諸三有。",
    "X15n0300_006:0182a18": "[0182a18] 牒上以明迷澄圓而成根器。融根器則歸澄圓也。",
    "X15n0300_006:0182a19": "大覺海中。本絕空有。由迷風飄鼓。妄發空漚。而諸",
    "X15n0300_006:0182a20": "有生焉。迷風既息。則空漚亦滅。所依諸有遂不可",
    "X15n0300_006:0182a21": "得。而空覺圓融復歸元妙矣。有漏兼有情。三有含",
    "X15n0300_006:0182a22": "情器。諸三有。指微塵國土中三有也。",
    "X15n0300_006:0182a23": "[0182a23] 歸元性無二(至)初心入三昧遲速不同倫。",
    "X15n0300_006:0182a24": "[0182a24] 此明選擇圓通之意也。蓋二十五聖。歸元無異。方",
    "X15n0300_006:0182b01": "便不同。在乎聖性。逆順皆通。不容料揀。其如初心",
    "X15n0300_006:0182b02": "遲速異宜。故須選擇也。所謂順逆者。觀音耳根則",
    "X15n0300_006:0182b03": "順。餘聖諸門則逆。蓋對此方之機說也。",
    "X15n0300_006:0182b04": "[0182b04] 色想結成塵(至)能所非&#x5FA7;涉云何獲圓通。",
    "X15n0300_006:0182b05": "[0182b05] 前憍陳那等因六塵圓悟。而此皆揀去者。彼所謂",
    "X15n0300_006:0182b06": "聖性無不通。此所謂初心不同倫。則凡所不取。皆",
    "X15n0300_006:0182b07": "以不宜初心。意取耳根獨宜也。今揀六塵。以色能",
    "X15n0300_006:0182b08": "起想結塵。使精性不徹。聲唯局名句味。不該不&#x5FA7;。",
    "X15n0300_006:0182b09": "味。意味也。伊。猶唯也。香因根有。離則元無。味非本",
    "X15n0300_006:0182b10": "然。因舌知有。觸因身顯。無身不明。此皆因根而覺。",
    "X15n0300_006:0182b11": "有無不恒。故不能獲圓通也。法塵非相。獨意能緣。",
    "X15n0300_006:0182b12": "內潛意根。故稱內塵。能所角立。能非是所。既不&#x5FA7;",
    "X15n0300_006:0182b13": "涉。云何獲圓。",
    "X15n0300_006:0182b14": "[0182b14] 見性雖洞然(至)想念不可脫云何獲圓通。",
    "X15n0300_006:0182b15": "[0182b15] 見性但約四維以論。故虧一半。鼻闕中交。故云支",
    "X15n0300_006:0182b16": "離。蓋圓通之性涉入無間者。既有支離。不能無間。",
    "X15n0300_006:0182b17": "云何獲圓。舌不因味而能覺了。乃為無端。且舌根",
    "X15n0300_006:0182b18": "為識所依。應名舌入。今文語倒。但是舌入非無端",
    "X15n0300_006:0182b19": "耳。身與觸塵。皆合知而離不知。故云同也。既離皆",
    "X15n0300_006:0182b20": "不知。則各非圓覺觀矣。蓋圓通之性冥會萬法者。",
    "X15n0300_006:0182b21": "既知與無知各有涯量。不能冥會。云何獲圓。湛了",
    "X15n0300_006:0182b22": "終無見。如精了不能徹也。以雜亂思。於湛了性終",
    "X15n0300_006:0182b23": "無能見故。",
    "X15n0300_006:0182b24": "[0182b24] 識見雜三和(至)念緣非離物云何獲圓通。",
    "X15n0300_006:0182c01": "[0182c01] 論云二和生識。謂根境和合。識生其中。今言三和",
    "X15n0300_006:0182c02": "者。能所合說也。三者和合。窮之本自無體。故曰非",
    "X15n0300_006:0182c03": "相。根境和合則有。不合則無。故曰無定也。普賢用",
    "X15n0300_006:0182c04": "心聞。故能知他方沙界外事。此由修法界行大因",
    "X15n0300_006:0182c05": "所生。非初心能入也。孫陀羅散亂。佛欲攝住其心。",
    "X15n0300_006:0182c06": "令觀鼻端。此特權機而已。蓋真心無住。有住則妄",
    "X15n0300_006:0182c07": "矣。教依舌識說法。開悟必先成就辨才者。如富樓",
    "X15n0300_006:0182c08": "那從曠劫來辨才無礙。佛教說法成阿羅漢。豈非",
    "X15n0300_006:0182c09": "開悟先成者耶。然其所說名句之體。且非無漏之",
    "X15n0300_006:0182c10": "法。是故簡之。波離持戒使無所犯。但檢束其身而",
    "X15n0300_006:0182c11": "已。無身則無所束。故不該不&#x5FA7;也。目連神通。本乎",
    "X15n0300_006:0182c12": "宿因。何關軌法意識而得顯現。且意識有念有緣。",
    "X15n0300_006:0182c13": "不能離物。云何獲圓。法即軌法。分別即意識也。",
    "X15n0300_006:0182c14": "[0182c14] 若以地性觀(至)因果今殊感云何獲圓通。",
    "X15n0300_006:0182c15": "[0182c15] 持地平填。尚涉有為。非實聖性。月光水觀。未離想",
    "X15n0300_006:0182c16": "念。難契如如。蓋如如之理。非覺觀之法故也。烏芻",
    "X15n0300_006:0182c17": "瑟摩聞說欲火而生厭離。是厭有也。既有欣厭。非",
    "X15n0300_006:0182c18": "真解脫。&#x7460;璃光觀風性動則與寂對。有對非覺也",
    "X15n0300_006:0182c19": "晦昧為空。故云昏鈍非覺。無覺異覺。云何獲圓。彌",
    "X15n0300_006:0182c20": "勒修唯識觀。而所觀之識念念生滅。存心觀之己",
    "X15n0300_006:0182c21": "妄。況獲圓通耶。勢至修念佛行。而念性即生滅法。",
    "X15n0300_006:0182c22": "依生滅因求常住果。是殊感也。已上二十四聖。皆",
    "X15n0300_006:0182c23": "由所得圓通本根。非此土當機。乃為所簡。又若不",
    "X15n0300_006:0182c24": "杜塞諸門。焉能令一門深入。故知簡聖。全是為機。",
    "X15n0300_006:0183a01": "豈文殊之有慢心。諸聖之有慚德。古謂此等龍門",
    "X15n0300_006:0183a02": "點額。寧不長吁者。鄙哉。",
    "X15n0300_006:0183a03": "[0183a03] 我今白世尊(至)欲取三摩提實以聞中入。",
    "X15n0300_006:0183a04": "[0183a04] 前揀諸門。此選耳根也。娑婆世界耳根最利。故用",
    "X15n0300_006:0183a05": "音聲以為佛事。由從耳根聞聲。引起聞慧。緣名句",
    "X15n0300_006:0183a06": "文。即聞無聞。故云清淨在音聞也。因聞教已。然後",
    "X15n0300_006:0183a07": "思惟修習。取三摩地。亦不離聞。故云欲取三摩實",
    "X15n0300_006:0183a08": "以聞入也。然聖人設教隨方不同。或有佛土以佛",
    "X15n0300_006:0183a09": "光明而作佛事。或有佛土以佛菩提樹而作佛事。",
    "X15n0300_006:0183a10": "乃至或以園林臺觀。或以&#x8657;空。或以寂無說示。如",
    "X15n0300_006:0183a11": "香積佛國無文字說。但以眾香。令諸天人得入律",
    "X15n0300_006:0183a12": "行。而此方教體。必藉音聞。欲取正定必由聞入者。",
    "X15n0300_006:0183a13": "各隨機緣故也。蓋彼諸佛土無非利智。故機緣默",
    "X15n0300_006:0183a14": "契出乎言象。而堪忍眾生迷本循聲昏惑障重。必",
    "X15n0300_006:0183a15": "藉聞熏聞修以銷塵除障。然後可入。然以聞為入",
    "X15n0300_006:0183a16": "者。特得其門而已。必期於遺聞反聞。然後為至也。",
    "X15n0300_006:0183a17": "夫至於遺聞反聞。則佛光明菩提樹。乃至寂無說",
    "X15n0300_006:0183a18": "示處。皆可入矣。",
    "X15n0300_006:0183a19": "[0183a19] 離苦得解脫(至)救世悉安寧出世獲常住。",
    "X15n0300_006:0183a20": "[0183a20] 初聯歎觀音脫苦得樂也。於沙劫入塵國。歎三十",
    "X15n0300_006:0183a21": "二應也。得自在施無畏。歎四不思議十四無畏也。",
    "X15n0300_006:0183a22": "妙音觀音。歎隨德之名也。梵音潮音。歎隨名之實",
    "X15n0300_006:0183a23": "也。以說法不滯為妙音。尋聲救苦為觀音。音性無",
    "X15n0300_006:0183a24": "著為梵音。應不失時為潮音。末聯總歎眾德。能救",
    "X15n0300_006:0183b01": "世間苦。能與出世樂也。",
    "X15n0300_006:0183b02": "[0183b02] 我今啟如來(至)五根所不齊是則通真實。",
    "X15n0300_006:0183b03": "[0183b03] 觀音所說。即從耳門圓照得真圓通等事。目非下。",
    "X15n0300_006:0183b04": "初斥眼等五根不得真通。隔垣下。獨取耳通之真",
    "X15n0300_006:0183b05": "也。口鼻身俱合中知。若將身以合方知句。居口鼻",
    "X15n0300_006:0183b06": "上。其義方順。蓋語倒耳。",
    "X15n0300_006:0183b07": "[0183b07] 音聲性動靜(至)覺觀出思惟身心不能及。",
    "X15n0300_006:0183b08": "[0183b08] 動靜有無。皆屬聲塵。耳根圓離。不隨生滅。是則常",
    "X15n0300_006:0183b09": "性之真也。無聲號無聞。指阿難聞鐘之事。縱令下。",
    "X15n0300_006:0183b10": "讚顯常性也。五根皆待意思。有無不常。唯耳在夢",
    "X15n0300_006:0183b11": "能聞杵音。是不為不思而無也。又耳根聞性。出乎",
    "X15n0300_006:0183b12": "覺觀思惟。勝餘根矣。",
    "X15n0300_006:0183b13": "[0183b13] 今此娑婆國(至)豈非隨所淪旋流獲無妄。",
    "X15n0300_006:0183b14": "[0183b14] 此令旋流返本也。謂心性不明。依聲論明。欲人達",
    "X15n0300_006:0183b15": "本忘言耳。而人返迷本循聲。以至落邪淪妄。豈非",
    "X15n0300_006:0183b16": "隨聲之所淪溺。故令旋流返本以息妄淪也。娑婆",
    "X15n0300_006:0183b17": "學者。多徒事強記。落邪淪妄。不知返本。故託阿難",
    "X15n0300_006:0183b18": "以警之。上來佛命文殊。於二十五行選揀當根。使",
    "X15n0300_006:0183b19": "阿難開悟。文殊說偈對佛。至此揀根既畢。下乃宣",
    "X15n0300_006:0183b20": "告阿難以及大眾。發明旋倒聞機反聞自性之說。",
    "X15n0300_006:0183b21": "是亦密奉如來開悟之慈旨也。後至誠如佛世尊",
    "X15n0300_006:0183b22": "下。復結歸對佛之辭以終偈焉。",
    "X15n0300_006:0183b23": "[0183b23] 阿難汝諦聽(至)將聞持佛佛何不自聞聞。",
    "X15n0300_006:0183b24": "[0183b24] 金剛如幻三昧。即觀音如來所授如幻聞熏聞修",
    "X15n0300_006:0183c01": "金剛三昧也。三世諸佛皆從此出。故名佛母。汝聞",
    "X15n0300_006:0183c02": "下。責過勸修。謂將汝循聲之妄聞。以持佛佛之言",
    "X15n0300_006:0183c03": "教。何不反聞自性以求解脫乎。上聞。能照之智。下",
    "X15n0300_006:0183c04": "聞。所照之理。",
    "X15n0300_006:0183c05": "[0183c05] 聞非自然生(至)一根既返源六根成解脫。",
    "X15n0300_006:0183c06": "[0183c06] 聞即耳根。聲即耳境。上既警其自聞。今乃略示修",
    "X15n0300_006:0183c07": "相。蓋根因境有。皆即妄塵。故應以觀旋而脫之。而",
    "X15n0300_006:0183c08": "無能脫者。斯返真源。一根返真。六皆脫妄矣。",
    "X15n0300_006:0183c09": "[0183c09] 見聞如幻翳(至)摩登伽在夢誰能留汝形。",
    "X15n0300_006:0183c10": "[0183c10] 見聞幻翳。指妄根也。三界空華。指妄境也。以皆妄",
    "X15n0300_006:0183c11": "故。聞復則翳除。塵銷則覺淨。所以根返源而塵清",
    "X15n0300_006:0183c12": "淨也。根塵既銷。覺體圓淨。覺圓淨故。內瑩發光。故",
    "X15n0300_006:0183c13": "得寂照含於&#x8657;空。卻觀世間猶如夢事。且摩登在",
    "X15n0300_006:0183c14": "夢。了不可得。誰能留汝使不解脫哉。",
    "X15n0300_006:0183c15": "[0183c15] 如世巧幻師(至)息機歸寂然諸幻成無性。",
    "X15n0300_006:0183c16": "[0183c16] 喻明一返六脫也。幻師。喻一精明。幻作男女。喻動",
    "X15n0300_006:0183c17": "成六根。機。喻動心。息機寂然諸幻無性。喻一返六",
    "X15n0300_006:0183c18": "脫。蓋諸根運動。本於一機。故休息一機而歸寂然。",
    "X15n0300_006:0183c19": "則諸幻無性也。",
    "X15n0300_006:0183c20": "[0183c20] 六根亦如是(至)餘塵尚諸學明極即如來。",
    "X15n0300_006:0183c21": "[0183c21] 合上一返六脫也。一精明。合上幻師。分成六和合。",
    "X15n0300_006:0183c22": "合上幻作諸男女。一處成休復。合上息機歸寂然。",
    "X15n0300_006:0183c23": "六用皆不成。合上諸幻成無性。蓋六根流逸。本乎",
    "X15n0300_006:0183c24": "一心。故以觀慧反照。使一處休復。則六用不成。想",
    "X15n0300_006:0184a01": "塵識垢。應念消亡。即得妙圓明性。細惑未盡。尚須",
    "X15n0300_006:0184a02": "修學。惑盡明極。即如來矣。",
    "X15n0300_006:0184a03": "[0184a03] 大眾及阿難(至)我亦從中證非惟觀世音。",
    "X15n0300_006:0184a04": "[0184a04] 結指耳根。令其從事也。蓋聞機外逸。則迷本循聲。",
    "X15n0300_006:0184a05": "故名顛倒。能以觀慧旋倒聞機。反照聞性。則脫根",
    "X15n0300_006:0184a06": "塵。獲聞自性。即資此性成無上道。此圓通實如是",
    "X15n0300_006:0184a07": "也。涅槃門者。出生死證真常之要道也。三世果人",
    "X15n0300_006:0184a08": "莫不由此。未來學人當依是法。",
    "X15n0300_006:0184a09": "[0184a09] 誠如佛世尊(至)非是長修學淺深同說法。",
    "X15n0300_006:0184a10": "[0184a10] 成就不生不滅涅槃妙心。惟耳根為最。餘則佛之",
    "X15n0300_006:0184a11": "威神如被。令即己事而捨塵勞。非始終長修。淺深",
    "X15n0300_006:0184a12": "同說之法也。欲其長修同說。無如觀音法門矣。如",
    "X15n0300_006:0184a13": "那律失明而旋見。畢陵觸刺而遺身。烏芻厭欲而",
    "X15n0300_006:0184a14": "登覺。持地待佛而銷塵。皆即己事而已。",
    "X15n0300_006:0184a15": "[0184a15] 頂禮如來藏(至)圓通超餘者真實心如是。",
    "X15n0300_006:0184a16": "[0184a16] 初二句禮佛。謂果體之中。含藏功德。超脫諸漏。不",
    "X15n0300_006:0184a17": "可以有無思議也。次二句請加。方便下。結歸本根。",
    "X15n0300_006:0184a18": "真實心者。文殊指已選圓通心也。",
    "X15n0300_006:0184a19": "[0184a19] 於是阿難及諸大眾(至)阿耨多羅三藐三菩提心。",
    "X15n0300_006:0184a20": "[0184a20] 敘海眾聞法獲益也。阿難等方悟圓通從耳根入。",
    "X15n0300_006:0184a21": "故云明了其家所歸道路。蓋圓通妙門。言下頓開。",
    "X15n0300_006:0184a22": "諸佛正果。由斯可冀。故觀佛菩提及大涅槃。身心",
    "X15n0300_006:0184a23": "了然。特少進趨耳。故譬遠遊未歸。明了道路也。普",
    "X15n0300_006:0184a24": "會大眾。亦悟聞性。銷塵旋明。故得本離塵。獲法眼",
    "X15n0300_006:0184b01": "淨。性比丘尼。由妙性圓通。諸漏永盡。成阿羅漢。無",
    "X15n0300_006:0184b02": "等等者。物無與等。而能與物為等。此得妙圓通。上",
    "X15n0300_006:0184b03": "同下合之德也。無量眾生皆發是心者。因聞是道",
    "X15n0300_006:0184b04": "而希慕願樂也。",
    "X15n0300_006:0184b05": "[0184b05] 阿難整衣服於大眾中(至)於菩提心得無退屈。",
    "X15n0300_006:0184b06": "[0184b06] 因悟圓通從耳根入。故云心&#x8FF9;圓明。悲欣者。悲昔",
    "X15n0300_006:0184b07": "不聞。欣今得悟。又念未來眾生未悟故悲。觀現前",
    "X15n0300_006:0184b08": "大眾得益故欣也。菩薩四誓。以度人為先。如來十",
    "X15n0300_006:0184b09": "號。以應世為本。當知五住究盡。二死永亡。方云得",
    "X15n0300_006:0184b10": "度。今阿難現居分段。故曰未度。雖然。且欲將以是",
    "X15n0300_006:0184b11": "法度人。而恐末劫多難。邪魔妄作。易退覺心。故請",
    "X15n0300_006:0184b12": "攝心遠魔。安立道場清淨軌則也。然修道文初。先",
    "X15n0300_006:0184b13": "明止觀二決定義。次示解結當於結心。以至諸聖",
    "X15n0300_006:0184b14": "所陳。文殊所示。依之修行。可謂至矣。此復問攝心",
    "X15n0300_006:0184b15": "遠魔之法者。良由末世眾生。心浮力弱。不先持戒。",
    "X15n0300_006:0184b16": "難入正定。故重發起世尊。舉揚清淨明誨。令人因",
    "X15n0300_006:0184b17": "戒生定。因定發慧。則三決定義具。而修行之要始",
    "X15n0300_006:0184b18": "備矣。是以雖示止觀修進之方。必假重施戒品。至",
    "X15n0300_006:0184b19": "於下明三種漸次。及五十七位。即依此進修。窮盡",
    "X15n0300_006:0184b20": "妙覺。則知此三。乃出苦之要津。證聖之捷徑也。",
    "X15n0300_006:0184b21": "[0184b21] 爾時世尊於大眾中(至)是則名為三無漏學。",
    "X15n0300_006:0184b22": "[0184b22] 此示攝心遠魔之要也。言三決定義者。謂此三乃",
    "X15n0300_006:0184b23": "決定成佛之因。佛佛決定說。行人決定修也。三藏",
    "X15n0300_006:0184b24": "之中。毗奈耶律藏。此大小乘戒之通稱。小乘稟法",
    "X15n0300_006:0184c01": "為戒。麤治其末。大乘攝心為戒。細絕其本。法戒則",
    "X15n0300_006:0184c02": "無犯而已。心戒則無思犯也。夫能攝心。則定由是",
    "X15n0300_006:0184c03": "生。慧由是發。三者圓明。則諸漏永盡。故名三無漏",
    "X15n0300_006:0184c04": "學。此下別示四重。則十戒之初。婬殺盜妄。四波羅",
    "X15n0300_006:0184c05": "夷。為根本重罪。所謂其心不婬。其心不偷者。皆使",
    "X15n0300_006:0184c06": "無思犯也。攝持軌則。莫尚乎此。能如是攝心。則不",
    "X15n0300_006:0184c07": "墮魔鬼等道。故知心戒誠。攝心遠魔之要術也。",
    "X15n0300_006:0184c08": "[0184c08] 阿難云何攝心我名為戒(至)各各自謂成無上道。",
    "X15n0300_006:0184c09": "[0184c09] 眾生皆因婬欲而正性命。故纏生死。若欲愛乾枯。",
    "X15n0300_006:0184c10": "則殘質不續矣。魔亦多智修禪。為不斷婬。故不成",
    "X15n0300_006:0184c11": "聖道。帶婬修禪。必落此類。且犯四重禁。罪在地獄。",
    "X15n0300_006:0184c12": "今以修禪之功。且落魔鬼等道。若約未來輪轉。則",
    "X15n0300_006:0184c13": "應備歷三途。",
    "X15n0300_006:0184c14": "[0184c14] 我滅度後末法之中(至)第一決定清淨明誨。",
    "X15n0300_006:0184c15": "[0184c15] 末世眾生。無正法眼。多被魔惑。預須戒備。勿遭誘",
    "X15n0300_006:0184c16": "攝也。但貪欲愛。不顧陷墜。名落愛見坑。諸經戒殺",
    "X15n0300_006:0184c17": "居首。為設化以慈悲為本。此經婬戒居首。為真修",
    "X15n0300_006:0184c18": "以離欲為本。蓋欲氣麤濁。染污妙明。欲習狂迷。易",
    "X15n0300_006:0184c19": "失正受。續生死。喪真常。莫甚於此。故須首戒。而為",
    "X15n0300_006:0184c20": "清淨第一明誨也。觀阿難起教。示遭邪染。而厥初",
    "X15n0300_006:0184c21": "發心。先厭欲濁。至於三漸次中。一一首懲。然後身",
    "X15n0300_006:0184c22": "心妙圓。獲大安隱。十信初心。由欲愛乾枯。而慧性",
    "X15n0300_006:0184c23": "圓明。遂階等妙。諸世間人。由心不流逸。澄瑩生明。",
    "X15n0300_006:0184c24": "漸乎六天。是故真修內攝。必先離欲也。",
    "X15n0300_006:0185a01": "[0185a01] 是故阿難若不斷婬(至)不如此說即波旬說。",
    "X15n0300_006:0185a02": "[0185a02] 婬機者。婬謂婬事。機謂婬心。心能發業故曰婬機。",
    "X15n0300_006:0185a03": "心事俱離。離性亦離。則一無所住。故菩提可冀也。",
    "X15n0300_006:0185a04": "[0185a04] 阿難又諸世界六道眾生(至)食眾生肉名為釋子。",
    "X15n0300_006:0185a05": "[0185a05] 佛化初行。隨事漸制。權許五淨耳。不見。不聞。不疑。",
    "X15n0300_006:0185a06": "自死。鳥殘。為五。神力所化。本無命根。名淨。此乃小",
    "X15n0300_006:0185a07": "乘權宜。若真慈真脫。皆在所斷。故梵網初演。涅槃",
    "X15n0300_006:0185a08": "終談。莫不切禁也。此列五淨。而他經或三或七。涅",
    "X15n0300_006:0185a09": "槃或九者。特開合耳。淨肉。又除人蛇象馬驢狗獅",
    "X15n0300_006:0185a10": "子狐豬獼猴十種之外。蓋此十種。縱不見不聞而",
    "X15n0300_006:0185a11": "殺。亦不可食也。",
    "X15n0300_006:0185a12": "[0185a12] 汝等當知是食肉人(至)取諸眾生血肉充食。",
    "X15n0300_006:0185a13": "[0185a13] 修禪避罪。反乃行殺。塞耳避人。反乃高聲。是欲隱",
    "X15n0300_006:0185a14": "彌露也。不故蹋。不故拔。仁慈之至。猶及草木。況食",
    "X15n0300_006:0185a15": "眾生肉耶。",
    "X15n0300_006:0185a16": "[0185a16] 若諸比丘不服東方(至)不如此說即波旬說。",
    "X15n0300_006:0185a17": "[0185a17] 東方不無裘毳。西土不無絲綿。各以多分言也。酬",
    "X15n0300_006:0185a18": "還宿債。不遊三界。上句當在下。譯人語倒也。足不",
    "X15n0300_006:0185a19": "離地者。劫初之人。體有飛光。足若御雲。由乎食地",
    "X15n0300_006:0185a20": "肥。啗香稻。故其體堅重。而足不離地也。身。血肉骨",
    "X15n0300_006:0185a21": "髓也。身分。裘毳乳酪也。身服食。心貪求。故曰二途",
    "X15n0300_006:0185a22": "必須併斷也。",
    "X15n0300_006:0185a23": "[0185a23] 阿難又復世界六道眾生(至)各各自謂成無上道。",
    "X15n0300_006:0185a24": "[0185a24] 不與而取。皆為偷盜。分越所酬。猶徵其剩。況乃盜",
    "X15n0300_006:0185b01": "取。得無反徵。此所以生死相續也。邪道奸欺。偷者",
    "X15n0300_006:0185b02": "必落其類。",
    "X15n0300_006:0185b03": "[0185b03] 我滅度後末法之中多此妖邪熾盛世間(至)由是疑",
    "X15n0300_006:0185b04": "誤無量眾生墮無間獄(&#x88E8;。應作稗。恐傳寫之訛。故註以稗義釋之)。",
    "X15n0300_006:0185b05": "[0185b05] 方。法也。僧祗律云。乞食謂之分衛。謂分施眾僧。衛",
    "X15n0300_006:0185b06": "護道力。肇法師云。乞食略有四義。一為福利眾生。",
    "X15n0300_006:0185b07": "二為折伏憍慢。三為知身有苦。四為除去滯著。今",
    "X15n0300_006:0185b08": "經令其捨貪不自熟食。即除去滯著也。成菩提道。",
    "X15n0300_006:0185b09": "即衛護道力。福利眾生也。寄於下。謂殘生寓於三",
    "X15n0300_006:0185b10": "界。如旅泊然。而示一往還。去已無返。如是了知。豈",
    "X15n0300_006:0185b11": "事畜藏。何所顧戀。皆所謂循方也。不能循方。潛奸",
    "X15n0300_006:0185b12": "稱善。自謂果人。異言&#x8A43;惑。令人恐怖失心。巧取多",
    "X15n0300_006:0185b13": "求。過處其家耗散。敗法毀則。故號賊人。雖服佛之",
    "X15n0300_006:0185b14": "服。而大法小販。是假我衣服。稗販如來。稗販。言小",
    "X15n0300_006:0185b15": "販也。甚至稱造業為佛法。非具戒為小乘。負己靈",
    "X15n0300_006:0185b16": "於闡提。誤眾生於地獄。若斯人也。可不痛哉。",
    "X15n0300_006:0185b17": "[0185b17] 若我滅後其有比丘(至)如我馬麥正等無異。",
    "X15n0300_006:0185b18": "[0185b18] 身為業本漏緣。無始已來為之貪求積債。今能捨",
    "X15n0300_006:0185b19": "之作無上業。故能酬宿債脫諸漏也。蓋一切難捨",
    "X15n0300_006:0185b20": "無過己身。難捨能捨。則自餘貪愛決能棄捨。故曰",
    "X15n0300_006:0185b21": "是人於法已決定心。苟能捨身。而心不決捨。則徒",
    "X15n0300_006:0185b22": "增業苦。無益於道。故下云必使身心二俱捐捨也。",
    "X15n0300_006:0185b23": "佛為宿詬比丘可食馬麥。故證果後於毗蘭邑食",
    "X15n0300_006:0185b24": "之。示宿債必酬也。",
    "X15n0300_006:0185c01": "[0185c01] 汝教世人修三摩地(至)不如此說即波旬說。",
    "X15n0300_006:0185c02": "[0185c02] 衣&#x9262;不畜。視毀如讚。此於利害二途。身心俱捨也。",
    "X15n0300_006:0185c03": "身肉骨血與眾生共。則不私其身。不顧其生。又捨",
    "X15n0300_006:0185c04": "之至也。行能至此。則其心不偷可知矣。阿含稱所",
    "X15n0300_006:0185c05": "畜物。可以資身進道。薩婆多論許百物各可畜一。",
    "X15n0300_006:0185c06": "皆不了義也。",
    "X15n0300_006:0185c07": "[0185c07] 阿難如是世界六道眾生(至)沈三苦海不成三昧。",
    "X15n0300_006:0185c08": "[0185c08] 於四果十地未得謂得。名大妄語。貪其供養。求己",
    "X15n0300_006:0185c09": "尊勝。名愛魔。妄起邪見。謂已齊聖。名見魔。皆大妄",
    "X15n0300_006:0185c10": "也。一顛迦。即一闡提。貝多羅樹以刀斷。則不復活。",
    "X15n0300_006:0185c11": "喻大妄人永絕善根。三苦海者。三途也。",
    "X15n0300_006:0185c12": "[0185c12] 我滅度後敕諸菩薩(至)如噬臍人欲誰成就。",
    "X15n0300_006:0185c13": "[0185c13] 佛密因者。即菩薩羅漢所行密行也。若以密行輕",
    "X15n0300_006:0185c14": "告未學。即泄佛密因。此既云唯除命終陰有遺付。",
    "X15n0300_006:0185c15": "則不輕言未學泄佛密因矣。我教比丘下。牒未得",
    "X15n0300_006:0185c16": "謂得。求己尊勝之事。而深責也。淨名曰。直心為道",
    "X15n0300_006:0185c17": "場。無&#x8657;假故。左傳噬臍。謂終莫能及也。今之自稱",
    "X15n0300_006:0185c18": "得上人法者多矣。宜以經言為誡。",
    "X15n0300_006:0185c19": "[0185c19] 若諸比丘心如直絃(至)不如此說即波旬說。",
    "X15n0300_006:0185c20": "[0185c20] 向以&#x8657;妄。故終莫成就。此能真實。故印其成就也。",
    "X15n0300_006:0185c21": "上明四重戒竟。初標三學。而終止四戒者。定慧已",
    "X15n0300_006:0185c22": "備前二決定義及諸聖觀門矣。",
    "X15n0300_006:0185c23": "大佛頂如來密因修證了義諸菩薩萬行首楞嚴經"
}