{
    "T23n1442_002:0632b25": "根本說一切有部毘奈耶卷第二",
    "T23n1442_002:0632b27": "三藏法師義淨奉 制譯",
    "T23n1442_002:0632b28": "不淨行學處第一之二",
    "T23n1442_002:0632b29": "[0632b29] 爾時孫陀羅難陀，即便下乘欲入其舍。是時",
    "T23n1442_002:0632c01": "賢首疾下高樓，出門迎接俯身相就，引入舍",
    "T23n1442_002:0632c02": "中安置妙床。令止息已問其名字，答曰：「我字",
    "T23n1442_002:0632c03": "孫陀羅難陀。」賢首答曰：「善哉！立名與身相稱，",
    "T23n1442_002:0632c04": "若仁父母不立此名，我今為爾名作孫陀羅",
    "T23n1442_002:0632c05": "難陀。」時孫陀羅難陀曰：「汝字何等？」答曰：「我字",
    "T23n1442_002:0632c06": "賢首。」報曰：「善哉！名實相稱，向使汝父母不立",
    "T23n1442_002:0632c07": "此名，我今為爾立賢首名。」時孫陀羅難陀問",
    "T23n1442_002:0632c08": "賢首曰：「同居一宿當酬幾何？」女曰：「何意同彼",
    "T23n1442_002:0632c09": "凡人出言庸淺。」侍女告曰：「一夜止宿須五百",
    "T23n1442_002:0632c10": "金錢。」孫陀羅難陀報從者曰：「汝可每日常送",
    "T23n1442_002:0632c11": "五百金錢。」因即共彼歡娛而住。凡貪欲之人",
    "T23n1442_002:0632c12": "難有厭足，雖淹多日無棄捨心，常使家人日",
    "T23n1442_002:0632c13": "送錢直。諸人議曰：「我等商主去已多時，今何",
    "T23n1442_002:0632c14": "所在更不相見，既承父囑應可尋求。」便問家",
    "T23n1442_002:0632c15": "人：「商主何在？」家人報曰：「仁等今日憶商主耶？",
    "T23n1442_002:0632c16": "初至即便往婬女舍。」商人曰：「我等何容捨而",
    "T23n1442_002:0632c17": "不問？還歸之日必被父瞋。」令使往喚。商主聞",
    "T23n1442_002:0632c18": "已尋欲出門，是時賢首執彼衣裾告言：「君今",
    "T23n1442_002:0632c19": "知不？世有二人可行欲樂：一、顏容美麗；二、盛",
    "T23n1442_002:0632c20": "壯少年。汝既兩兼且受欲樂，年衰髮白可覓",
    "T23n1442_002:0632c21": "貲財。」既被留連，報使者曰：「汝可前去，我即",
    "T23n1442_002:0632c22": "隨行。」使者以緣具報商客，眾人集會佇望歸",
    "T23n1442_002:0632c23": "還，久待不來俱行就彼。既至門已報門人曰：",
    "T23n1442_002:0632c24": "「汝可入室報商主知，同侶眾人並居門首，宜",
    "T23n1442_002:0632c25": "可暫出有所評論。」使人報已，商主欲出，時彼",
    "T23n1442_002:0632c26": "賢首復執衣裾告言：「且住！彼諸商客情欲求",
    "T23n1442_002:0632c27": "我，共來相喚不許淹停，凡貪欲者日增繫縛。」",
    "T23n1442_002:0632c28": "時孫陀羅難陀便報使曰：「仁等且去！待我情",
    "T23n1442_002:0632c29": "足方可歸還。」使者以言出報，商客聞已共相",
    "T23n1442_002:0633a01": "告曰：「觀此情況無可奈何。」即共交易賣所來",
    "T23n1442_002:0633a02": "貨，更收餘物整命徒侶循路而歸，送物之人",
    "T23n1442_002:0633a03": "於斯斷絕。後時賢首遇見使人，告言：「何意更",
    "T23n1442_002:0633a04": "不送物？」使者報曰：「商旅已歸，何處求物？」女復",
    "T23n1442_002:0633a05": "問曰：「豈可孫陀羅難陀物亦並持歸。」報言：「亦",
    "T23n1442_002:0633a06": "去。」時彼賢首聞此語已，便共孫陀羅難陀經",
    "T23n1442_002:0633a07": "二三宿，告言：「我無田業及以工商，但藉諸人",
    "T23n1442_002:0633a08": "而為活命，應須計日與我貲財。若不爾者汝",
    "T23n1442_002:0633a09": "宜速去，容他後人。」孫陀羅難陀曰：「汝曾無有",
    "T23n1442_002:0633a10": "相顧戀心。」報言：「爾！可不聞世人有語：",
    "T23n1442_002:0633a11": "「『倡女本求財，  無財便棄捨；",
    "T23n1442_002:0633a12": "  猶如無果樹，  鳥棄不停留。』」",
    "T23n1442_002:0633a13": "[0633a13] 時孫陀羅難陀聞此語已，復報之曰：「若與汝",
    "T23n1442_002:0633a14": "財即隨男意，如其物盡便生棄心。」女曰：「汝豈",
    "T23n1442_002:0633a15": "不聞：",
    "T23n1442_002:0633a16": "「『若其天降雨，  山河並注流；",
    "T23n1442_002:0633a17": "  男子與貲財，  倡女隨情轉。』」",
    "T23n1442_002:0633a18": "[0633a18] 孫陀羅難陀曰：「倡女為人，不可付信。」女報之",
    "T23n1442_002:0633a19": "曰：",
    "T23n1442_002:0633a20": "「倡女至日暮，  觀他若己身；",
    "T23n1442_002:0633a21": " 夜闌心漸薄，  天明棄如草。」",
    "T23n1442_002:0633a22": "[0633a22] 孫陀羅難陀曰：「賢首！有財男子汝即相親，無",
    "T23n1442_002:0633a23": "物之人頓能見棄。」女曰：",
    "T23n1442_002:0633a24": "「若人有貲財，  倡女皆同愛；",
    "T23n1442_002:0633a25": " 如牛噉臑草，  無財誰重觀？」",
    "T23n1442_002:0633a26": "[0633a26] 時孫陀羅難陀知其情異即便欲出，倡女思",
    "T23n1442_002:0633a27": "念：「此孫陀羅難陀顏貌超絕更覓難求，乃至",
    "T23n1442_002:0633a28": "諸餘男子未持物來，宜可且留勿令即去。」便",
    "T23n1442_002:0633a29": "急牽衣不使其出，報言：「仁之家內可不戲言",
    "T23n1442_002:0633b01": "耶？我出戲言，何因見怪？」彼性耽婬隨言即",
    "T23n1442_002:0633b02": "住。時有男子持五百金錢來入其舍，女知彼",
    "T23n1442_002:0633b03": "意，即對孫陀羅難陀前共為非法。孫陀羅難",
    "T23n1442_002:0633b04": "陀見已生念：「苦哉！倡女何太無情！對我目前",
    "T23n1442_002:0633b05": "便行鄙媟。」尋即棄去，不諳道路躑躅街衢失",
    "T23n1442_002:0633b06": "其所趣。[0633b06] 時有苾芻從城乞食而出，彼既見已",
    "T23n1442_002:0633b07": "隨後而行。時彼苾芻既至寺已，安其食&#x9262;并",
    "T23n1442_002:0633b08": "置水羅抖擻僧伽胝，濯足洗手濾水觀蟲作",
    "T23n1442_002:0633b09": "曼荼羅，取其落葉布地而食。時孫陀羅難陀在",
    "T23n1442_002:0633b10": "前而立，苾芻問曰：「汝豈能食我殘食耶？」彼便",
    "T23n1442_002:0633b11": "自念：「我若不食飢困當死。」報言：「願食。」即以",
    "T23n1442_002:0633b12": "&#x9262;餘令食。食訖，問曰：「賢首！汝從何來？」報言：",
    "T23n1442_002:0633b13": "「聖者！我是嗢逝尼城商主難陀之子，名孫陀",
    "T23n1442_002:0633b14": "羅難陀。我從本舍多持財物，遠共徒侶來此",
    "T23n1442_002:0633b15": "經求，比為欲情在婬女舍，所有財貨皆並喪",
    "T23n1442_002:0633b16": "亡，唯獨一身受茲艱苦。」苾芻報曰：「若如是者",
    "T23n1442_002:0633b17": "何不出家？」時孫陀羅難陀念曰：「我若歸鄉被人",
    "T23n1442_002:0633b18": "所笑，不如今者隨處安身。」即報苾芻：「我求出",
    "T23n1442_002:0633b19": "家。」時彼苾芻如法如律，便與出家并受圓具。",
    "T23n1442_002:0633b20": "於二三日教行法已，報言：「賢首！汝可不聞",
    "T23n1442_002:0633b21": "鹿不養鹿，室羅伐城極甚寬廣，隨應行處乞",
    "T23n1442_002:0633b22": "食自資。」既受教已，於日初分執持衣&#x9262;入城乞",
    "T23n1442_002:0633b23": "食。時彼婬女心生追悔：「我所為非，彼孫陀羅",
    "T23n1442_002:0633b24": "難陀顏貌端嚴盛年少壯，不可多得。我為錢財",
    "T23n1442_002:0633b25": "便見驅遣。」報使女曰：「汝若重見孫陀羅難陀，宜",
    "T23n1442_002:0633b26": "請入來。」時孫陀羅難陀先不諳知乞食之處，",
    "T23n1442_002:0633b27": "巡行至彼婬女之家，使女遙見即疾走歸，報",
    "T23n1442_002:0633b28": "大家曰：「孫陀羅難陀今在門外。」報言：「喚入。」使",
    "T23n1442_002:0633b29": "女曰：「今已出家。」報云：「縱使出家，亦宜喚入。」",
    "T23n1442_002:0633c01": "便引令進，賢首見已椎胸告曰：「聖者！何故棄",
    "T23n1442_002:0633c02": "我出家？」孫陀羅難陀報曰：「汝薄情懷貪覓財",
    "T23n1442_002:0633c03": "物，如何對我為非禮乎？既被欺輕寧不捨俗。」",
    "T23n1442_002:0633c04": "報言：「聖者！女人體多過失，我之一罪幸可相",
    "T23n1442_002:0633c05": "容，我身及財皆屬尊者，幸當共我同昔交歡。」",
    "T23n1442_002:0633c06": "孫陀羅難陀曰：「汝無智物，先有錢財已被汝",
    "T23n1442_002:0633c07": "費，今時更欲破我戒耶？」女曰：「若在內揩於外",
    "T23n1442_002:0633c08": "泄，或在外揩於內泄者，未成破戒。」孫陀羅難",
    "T23n1442_002:0633c09": "陀聞已生念：「豈非苾芻行乞食時作如是事；",
    "T23n1442_002:0633c10": "若不爾者，此何得知？」時孫陀羅難陀為人好",
    "T23n1442_002:0633c11": "色，便置衣&#x9262;隨語行非，既暢欲情一面而住。",
    "T23n1442_002:0633c12": "時彼婬女，即盛種種上妙飲食滿&#x9262;授與，報",
    "T23n1442_002:0633c13": "言：「聖者！若有所須當數來此。」便持&#x9262;食還向",
    "T23n1442_002:0633c14": "寺中。[0633c14] 爾時世尊於大眾中為說法要，所謂離",
    "T23n1442_002:0633c15": "貪、瞋、癡心慧解脫。孫陀羅難陀聞說法時，心",
    "T23n1442_002:0633c16": "懷愁悶極生追悔，起惡作心默爾無言，赧容",
    "T23n1442_002:0633c17": "伏面憂思而住，形容萎悴無有威光，如刈生",
    "T23n1442_002:0633c18": "葦曝之於日。諸苾芻問曰：「具壽孫陀羅難",
    "T23n1442_002:0633c19": "陀！汝為身病為心病乎？」彼既羞慚默然無",
    "T23n1442_002:0633c20": "報。時有醫人來過其所，諸苾芻告曰：「賢首！",
    "T23n1442_002:0633c21": "暫為觀察，此少苾芻有何疾患？」醫為診已報",
    "T23n1442_002:0633c22": "諸人曰：「此具壽身無所苦，心有焦熱。」苾芻問",
    "T23n1442_002:0633c23": "曰：「如何心熱？」報言：「聖者！我之醫人，但療身",
    "T23n1442_002:0633c24": "病不治於心，仁等苾芻解除心病。」便捨而去。",
    "T23n1442_002:0633c25": "時諸苾芻問言：「具壽！汝無父母宗親，但唯",
    "T23n1442_002:0633c26": "我等同梵行者是汝親識，汝可實陳我為瞻",
    "T23n1442_002:0633c27": "養。」即以鄙事告之。諸苾芻曰：「誰謂春花遂遭",
    "T23n1442_002:0633c28": "霜雹，汝始圓具瘡&#x75B1;便生。」時諸苾芻聞其語",
    "T23n1442_002:0633c29": "已，不喜不瞋捨之而去，行詣佛所禮雙足已",
    "T23n1442_002:0634a01": "在一面坐，具以白佛。佛言：「此愚癡人犯波",
    "T23n1442_002:0634a02": "羅市迦。若苾芻作行欲心為受樂意，以己生",
    "T23n1442_002:0634a03": "支置小便道，內揩外泄、外揩內泄，得波羅市",
    "T23n1442_002:0634a04": "迦。」",
    "T23n1442_002:0634a05": "[0634a05] 爾時佛在室羅伐城給孤獨園。時此城中有一",
    "T23n1442_002:0634a06": "長者，初始婚娶婦即命終，第二、第三乃至第",
    "T23n1442_002:0634a07": "七悉皆命過。時人並皆喚為妨婦，因以為名。",
    "T23n1442_002:0634a08": "自茲已後更欲取妻，人皆不與，作如是說：「我",
    "T23n1442_002:0634a09": "今豈可令女死耶？我不能與。」復求寡女欲娶",
    "T23n1442_002:0634a10": "為妻，彼便告曰：「我不惜命入汝舍乎？」時彼長",
    "T23n1442_002:0634a11": "者求妻不得，自知家事。後於異時有一知友",
    "T23n1442_002:0634a12": "來過其宅，問曰：「仁何所為？」報曰：「我營家事。」",
    "T23n1442_002:0634a13": "告曰：「何意汝今自知家務？」報言：「已娶七婦皆",
    "T23n1442_002:0634a14": "並喪亡。」友曰：「何不求餘？」答言：「比日雖求，人不",
    "T23n1442_002:0634a15": "見與，皆云：『我豈不惜女耶？』」「若如是者，何不更",
    "T23n1442_002:0634a16": "求諸餘寡女？」長者具答如前。友曰：「去斯不遠",
    "T23n1442_002:0634a17": "有老婬女，君何不求？」報云：「今我家室豈作婬",
    "T23n1442_002:0634a18": "坊。」友曰：「彼女久來已捨惡法，試往求之。」便到",
    "T23n1442_002:0634a19": "彼宅，問言：「比得安不？」彼報曰：「善來，欲何所覓？」",
    "T23n1442_002:0634a20": "答曰：「故來相求。汝何所屬？」答言：「與我衣食我",
    "T23n1442_002:0634a21": "便屬。」彼報言：「昔汝為過能悛改不？」答曰：「我豈",
    "T23n1442_002:0634a22": "不見諸餘丈夫，而我本心久離惡法。」報言：「若",
    "T23n1442_002:0634a23": "能爾者，與我同居給爾衣食，所有家務咸代",
    "T23n1442_002:0634a24": "我知。」即隨至舍。所有家業並皆分付，告曰：「此",
    "T23n1442_002:0634a25": "是汝宅，汝所與者我當受用。」婦知家事衣食",
    "T23n1442_002:0634a26": "豐盈，未久之間身極肥盛。於彼門前有諸倡",
    "T23n1442_002:0634a27": "女，相隨欲往逝多林中。問諸女曰：「汝欲何去？」",
    "T23n1442_002:0634a28": "報云：「往逝多林觀看功德。」告云：「且住！待我莊",
    "T23n1442_002:0634a29": "飾與汝俱行。」整服未周諸女便過，出門不見",
    "T23n1442_002:0634b01": "急步相尋。諸女前行皆已入寺，然此寺中有",
    "T23n1442_002:0634b02": "一苾芻，開戶而睡，衣裳撩亂生支遂起。時諸",
    "T23n1442_002:0634b03": "婬女巡房觀看，既見是事眾皆大笑而出。時",
    "T23n1442_002:0634b04": "老婬女見諸女人行笑而出，告曰：「汝何所笑？",
    "T23n1442_002:0634b05": "豈不聞乎若寺中笑者得齲齒報？」時彼諸女",
    "T23n1442_002:0634b06": "默然捨去。老女念曰：「豈非諸女於此寺中巡",
    "T23n1442_002:0634b07": "行觀看，或見雞&#x9B2A;、或&#x89A9;獼猴，由是諠笑？」時彼",
    "T23n1442_002:0634b08": "老女入寺巡看，於一房內見有苾芻開戶而",
    "T23n1442_002:0634b09": "睡，身體露現婬情既起，遂便於上而作非法，",
    "T23n1442_002:0634b10": "苾芻睡著不自覺知。時彼女人便作是念：「我",
    "T23n1442_002:0634b11": "等婬女解六十四能，此出家人解六十五，不",
    "T23n1442_002:0634b12": "作言語得受欲樂。」時彼老女既暢婬情，遂便",
    "T23n1442_002:0634b13": "以手覺彼苾芻，報言：「聖者！我之家第在某坊",
    "T23n1442_002:0634b14": "中，若有所須宜當見就。」苾芻報曰：「汝愚癡人",
    "T23n1442_002:0634b15": "污僧住處，今我無心受斯惡事，誰能更復向",
    "T23n1442_002:0634b16": "汝家中？」女聞默去。時彼苾芻情生惡作：「豈非",
    "T23n1442_002:0634b17": "我犯他勝罪耶？」白諸苾芻，苾芻白佛。佛告苾",
    "T23n1442_002:0634b18": "芻：「汝有受樂心不？」白言：「我時睡重無受樂心。」",
    "T23n1442_002:0634b19": "佛告諸苾芻：「此人無犯，由無樂心。然我為諸",
    "T23n1442_002:0634b20": "苾芻近村坊住者制其行法。汝等諦聽！若諸",
    "T23n1442_002:0634b21": "苾芻寺近村坊，晝日睡者應扂閉門，或令苾",
    "T23n1442_002:0634b22": "芻守護、或以下裙急相絞繫。若不依者，&#x8107;著",
    "T23n1442_002:0634b23": "床時得惡作罪。」",
    "T23n1442_002:0634b24": "[0634b24] 佛在室羅伐城給孤獨園。時此城中有一苾",
    "T23n1442_002:0634b25": "芻，在阿蘭若中得四靜慮。時彼數來禮世尊",
    "T23n1442_002:0634b26": "足，及諸耆老尊宿苾芻。時蘭若苾芻身患瘡",
    "T23n1442_002:0634b27": "疥，有少年苾芻先與相識，白言：「上座！身患",
    "T23n1442_002:0634b28": "瘡疥，何不問醫而為治療？」上座報曰：「未來有",
    "T23n1442_002:0634b29": "法，必定將至。世間之人共不愛樂，共所嫌賤",
    "T23n1442_002:0634c01": "人皆不免，所謂是死。此之瘡疥及我己身相",
    "T23n1442_002:0634c02": "隨而去，何須療治？」少年曰：「如世尊說：『持戒之",
    "T23n1442_002:0634c03": "人若久存者，有多福業而得增長，福業增故",
    "T23n1442_002:0634c04": "久受天樂。』應問醫人。」時彼上座便就醫處。醫",
    "T23n1442_002:0634c05": "人問曰：「聖者！身有瘡疥？」答曰：「爾。」告曰：「何不",
    "T23n1442_002:0634c06": "療治？」答曰：「為此故來，可示方藥。」告曰：「聖者！",
    "T23n1442_002:0634c07": "食好食已，取芥子油遍塗其身，於日中坐必",
    "T23n1442_002:0634c08": "當得損。」苾芻曰：「施我辛油。」醫曰：「聖者！我說",
    "T23n1442_002:0634c09": "其方不以藥施，若來問者咸皆與藥，我之衣",
    "T23n1442_002:0634c10": "食交見貧窮。然有某甲長者患此瘡疥，我",
    "T23n1442_002:0634c11": "為煎油，從彼乞求必應可得。」苾芻曰：「彼不肯",
    "T23n1442_002:0634c12": "與。」報言：「聖者！彼人信敬，必當相授。」苾芻曰：",
    "T23n1442_002:0634c13": "「賢首！願爾無病，即是汝施。」便捨而去，即往詣",
    "T23n1442_002:0634c14": "彼長者之宅。彼人見已問言：「聖者！身多瘡疥。」",
    "T23n1442_002:0634c15": "答言：「如是。」「可用辛油塗身於日中坐。」苾芻",
    "T23n1442_002:0634c16": "報曰：「為此故來，聞仁有油，幸能見遺當招福",
    "T23n1442_002:0634c17": "果。」長者曰：「共立要契，若其今日受我供養，我",
    "T23n1442_002:0634c18": "當施與。」答言：「住食。」即以好食而供奉之，食了",
    "T23n1442_002:0634c19": "便以小&#x9262;盛滿辛油持與苾芻，苾芻報言：「願",
    "T23n1442_002:0634c20": "得無病。」捨之而去，至阿蘭若著&#x9E81;弊衣，油遍",
    "T23n1442_002:0634c21": "塗身於日中坐，身有樂觸倚臥而睡，於其根",
    "T23n1442_002:0634c22": "內有嗢指徵伽蟲齧彼生支，因斯遂起，衣裳",
    "T23n1442_002:0634c23": "撩亂。時有肥壯婦女，為覓牛糞來至其傍，見",
    "T23n1442_002:0634c24": "彼形露便起欲心，即於其上行非法事，苾芻睡",
    "T23n1442_002:0634c25": "覺身體羸劣不能遮止。女暢欲情，報言：「聖者！",
    "T23n1442_002:0634c26": "我住某處，仁有所須當行詣彼。」苾芻報曰：「汝",
    "T23n1442_002:0634c27": "愚癡人污阿蘭若，我現無心受此惡法，況能",
    "T23n1442_002:0634c28": "重更過爾宅耶？」女人默而捨去。苾芻情生惡",
    "T23n1442_002:0634c29": "作：「豈非我犯他勝罪耶？」具以其事白諸苾芻，",
    "T23n1442_002:0635a01": "諸苾芻白佛。佛告苾芻：「汝有受樂心不？」白佛",
    "T23n1442_002:0635a02": "言：「我已離欲無受樂心。」佛告諸苾芻：「此人無",
    "T23n1442_002:0635a03": "犯，無欲心故。然我為諸苾芻住阿蘭若處者",
    "T23n1442_002:0635a04": "制其行法。汝等應聽！若在阿蘭若處，於舍四",
    "T23n1442_002:0635a05": "邊應以柵籬蕀刺編障，若欲睡時應令苾芻",
    "T23n1442_002:0635a06": "守護，或以裙裾急相絞繫。若不依者得惡作",
    "T23n1442_002:0635a07": "罪。」",
    "T23n1442_002:0635a08": "[0635a08] 時諸苾芻咸皆有疑，請世尊曰：「阿蘭若苾芻",
    "T23n1442_002:0635a09": "坐得四禪離於欲染，何故生支尚起？」世尊告",
    "T23n1442_002:0635a10": "曰：「有五因緣未離欲人生支得起：謂大小便",
    "T23n1442_002:0635a11": "逼、風勢所持、嗢指徵伽蟲所齧、欲染現前，是",
    "T23n1442_002:0635a12": "名為五。有四因緣離欲人生支起：謂大小便",
    "T23n1442_002:0635a13": "逼、風勢所持，為蟲所齧，是名為四。時彼苾芻",
    "T23n1442_002:0635a14": "被嗢指徵伽蟲所齧而生支起，非欲染也。」[0635a14] 時",
    "T23n1442_002:0635a15": "諸苾芻又復有疑，請問世尊：「唯願大慈為斷",
    "T23n1442_002:0635a16": "疑惑，何意蘇陣那羯蘭鐸迦子苾芻，於無過",
    "T23n1442_002:0635a17": "失無瘡&#x75B1;時，最初生&#x75B1;作不淨行？」世尊告曰：",
    "T23n1442_002:0635a18": "「汝諸苾芻！非但今日最初生&#x75B1;，乃往過去無",
    "T23n1442_002:0635a19": "瘡&#x75B1;時亦最初生&#x75B1;。汝等應聽！然此世界將",
    "T23n1442_002:0635a20": "壞之時，多諸有情生光音天，妙色意成支體",
    "T23n1442_002:0635a21": "圓滿諸根無缺，身有光明騰空自在，喜樂為",
    "T23n1442_002:0635a22": "食長壽而住。爾時大地為一海水。汝諸苾芻！",
    "T23n1442_002:0635a23": "此大海水由風鼓激，和合一類猶如熟乳。既",
    "T23n1442_002:0635a24": "其冷已有凝結生，上有地味色香美味悉皆具",
    "T23n1442_002:0635a25": "足，色若生酥味甜如蜜。汝諸苾芻！此界成時",
    "T23n1442_002:0635a26": "一類有情福命俱盡，從光音天歿而來於此人",
    "T23n1442_002:0635a27": "同分中，妙色意成諸根具足，身有光耀乘空",
    "T23n1442_002:0635a28": "往來，以喜樂為食長壽而住。爾時此世界中",
    "T23n1442_002:0635a29": "無有日月星辰度數晝夜，剎那、臘婆、須臾、半月、",
    "T23n1442_002:0635b01": "一月、半年、一年、男女之別。但相喚言：『薩埵！薩",
    "T23n1442_002:0635b02": "埵！』是時眾內有一有情稟性耽嗜，忽以指端",
    "T23n1442_002:0635b03": "&#x751E;彼地味，隨&#x751E;之時情生愛著，隨愛著故段",
    "T23n1442_002:0635b04": "食是資，爾時方名初受段食。諸餘有情見此",
    "T23n1442_002:0635b05": "食時，即便相學食其地味。時諸有情既&#x98E1;地",
    "T23n1442_002:0635b06": "味，身漸堅重光明隱沒，爾時世界皆悉黑闇。",
    "T23n1442_002:0635b07": "汝諸苾芻！世界闇時，法爾即有日月、星辰、度",
    "T23n1442_002:0635b08": "數、晝夜、剎那、臘婆、須臾、年月等別。彼諸有情",
    "T23n1442_002:0635b09": "食此地味長壽而住，若少食者身有光明，若",
    "T23n1442_002:0635b10": "多食者身無光彩。由食多少形有勝劣，由勝",
    "T23n1442_002:0635b11": "劣故更互相輕：『我光色勝，汝容顏劣。』由相慢",
    "T23n1442_002:0635b12": "故惡法便生，由惡生故地味便沒。汝諸苾芻！",
    "T23n1442_002:0635b13": "地味沒故，時彼有情共集一處憂愁而住，皆",
    "T23n1442_002:0635b14": "悉唱言：『奇哉美味！奇哉美味！』猶若今人曾食",
    "T23n1442_002:0635b15": "好食，後追念時作如是語：『奇哉美味！奇哉美",
    "T23n1442_002:0635b16": "味！』彼諸有情地味沒時咸作是說：『奇哉美味！』",
    "T23n1442_002:0635b17": "然而不知此語所詮何義？汝諸苾芻！地味沒",
    "T23n1442_002:0635b18": "已，時諸有情由福力故，有地餅出，色香味具，",
    "T23n1442_002:0635b19": "色如少女花，味如新熟蜜。食此地餅長壽而",
    "T23n1442_002:0635b20": "住，若少食者身有光明，因相輕慢如前廣說。",
    "T23n1442_002:0635b21": "乃至地餅沒故，時諸有情共集一處憂愁而",
    "T23n1442_002:0635b22": "住，作如是語：『苦哉！苦哉！』由如有人先遭苦事，",
    "T23n1442_002:0635b23": "重憶念時作如是語：『苦哉！苦哉！我昔曾遭如",
    "T23n1442_002:0635b24": "是惡事。』是諸有情地餅沒時亦復如是，然而",
    "T23n1442_002:0635b25": "不知此言所詮何義？汝諸苾芻！地餅沒已，時",
    "T23n1442_002:0635b26": "諸有情由福力故有林藤出，色香味具，色如",
    "T23n1442_002:0635b27": "雍菜花，味如新熟蜜，食此林藤長壽而住。若",
    "T23n1442_002:0635b28": "少食者身有光明，因相輕慢廣如前說，乃至",
    "T23n1442_002:0635b29": "林藤沒故，時諸有情共集一處憂愁而住，作",
    "T23n1442_002:0635c01": "如是語：『汝離我前！汝離我前！』由如有人極相",
    "T23n1442_002:0635c02": "瞋恨不許當前，廣說如上。汝諸苾芻！林藤沒",
    "T23n1442_002:0635c03": "已，時諸有情由福力故有妙香稻，不種自生",
    "T23n1442_002:0635c04": "無糠穢，長四指，旦暮收穫苗則隨生，至暮旦",
    "T23n1442_002:0635c05": "時米便成熟，雖復數取而無異狀，以此充食",
    "T23n1442_002:0635c06": "長壽而住。時彼有情由段食故，滓穢在身為",
    "T23n1442_002:0635c07": "欲蠲除便生二道。由斯遂有男女根生，更相",
    "T23n1442_002:0635c08": "染著。生染著故，遂相親近因造非法。諸餘有",
    "T23n1442_002:0635c09": "情見此事時，競以糞掃瓦石而棄擲之，作如",
    "T23n1442_002:0635c10": "是語：『汝是可惡有情作此非法。咄！汝今何故",
    "T23n1442_002:0635c11": "污辱有情？』始從一宿乃至七宿，不共同居擯",
    "T23n1442_002:0635c12": "於眾外，猶如今日初為嫁娶，皆以香華雜物",
    "T23n1442_002:0635c13": "而散擲之，願言：『常得安樂。』汝諸苾芻！昔時非",
    "T23n1442_002:0635c14": "法今將為法，昔時非律今將為律，昔所嫌賤",
    "T23n1442_002:0635c15": "今為美妙。由彼時人驅擯出故，樂行惡法遂",
    "T23n1442_002:0635c16": "共聚集，造立房舍而作非法，此為最初營立",
    "T23n1442_002:0635c17": "家宅，便有家室名生。時有有情不行惡法，降",
    "T23n1442_002:0635c18": "伏諸根名勝人也。」[0635c18] 佛告諸苾芻：「汝等勿生異",
    "T23n1442_002:0635c19": "念，往時劫初創造非法，穢污有情生瘡&#x75B1;者，",
    "T23n1442_002:0635c20": "今蘇陣那是。於我教中先無瘡&#x75B1;，最初造惡，",
    "T23n1442_002:0635c21": "行不淨行污清淨眾。是故諸苾芻應當降伏",
    "T23n1442_002:0635c22": "染瞋癡心，勿為放逸！」",
    "T23n1442_002:0635c23": "不與取學處第二之一",
    "T23n1442_002:0635c24": "[0635c24] 佛在王舍城羯闌鐸迦池竹林園中。時有但",
    "T23n1442_002:0635c25": "尼迦苾芻，先是陶師之子，於阿蘭若草室中",
    "T23n1442_002:0635c26": "住。時但尼迦入王舍城，於可行處次第乞食。",
    "T23n1442_002:0635c27": "時此城中牧牛羊人、取薪草人，正道活命、邪",
    "T23n1442_002:0635c28": "道活命人，苾芻去後打破其室取草木去。但",
    "T23n1442_002:0635c29": "尼迦還見其室破悉將草木，即便更造新室。",
    "T23n1442_002:0636a01": "如是再三，被諸人等同前打破。但尼迦便即",
    "T23n1442_002:0636a02": "思惟：「嗚呼甚苦。嗚呼極苦！我纔乞食，便被諸",
    "T23n1442_002:0636a03": "人打破我室，如是至三。我自善解祖父已來",
    "T23n1442_002:0636a04": "工巧之事，何不造作全成瓦室？」但尼迦即自",
    "T23n1442_002:0636a05": "掘土，以無蟲水和作熟泥，先造室基次起牆",
    "T23n1442_002:0636a06": "壁，安中棚覆上蓋衣笐，竿象牙杙床枮方座。",
    "T23n1442_002:0636a07": "&#x7A93;牖門樞泥既乾已，將諸菜色而圖畫之，用",
    "T23n1442_002:0636a08": "乾柴牛糞并草燒之，極善成熟，其色紅赤如",
    "T23n1442_002:0636a09": "金錢花。時但尼迦苾芻作如是念：「我室善成",
    "T23n1442_002:0636a10": "形色可愛，宜可自為歡慶。」時但尼迦於隨近",
    "T23n1442_002:0636a11": "苾芻囑為看室，執持衣&#x9262;行化人間。[0636a11] 世尊常",
    "T23n1442_002:0636a12": "法，乃至未入涅槃已來，持身安隱，為化有情",
    "T23n1442_002:0636a13": "故時時往觀地獄、傍生、餓鬼、天處、人間、蘭",
    "T23n1442_002:0636a14": "若、屍林、山海及餘住處。爾時世尊欲按行住",
    "T23n1442_002:0636a15": "處，告具壽阿難陀曰：「汝去告諸苾芻，如來今",
    "T23n1442_002:0636a16": "欲往觀住處，汝等苾芻有樂隨行者宜可持",
    "T23n1442_002:0636a17": "衣。」時阿難陀奉世尊教，即往林樹、若寺內、若",
    "T23n1442_002:0636a18": "外房及經行處，告諸苾芻曰：「今者世尊欲觀",
    "T23n1442_002:0636a19": "住處，若仁等有樂隨行者宜可持衣。」時諸苾",
    "T23n1442_002:0636a20": "芻聞是語已，各各持衣詣世尊所。爾時世尊",
    "T23n1442_002:0636a21": "與諸苾芻，隨次巡行往但尼迦住處。世尊至",
    "T23n1442_002:0636a22": "已，見但尼迦房全以瓦成，其色紅赤如金錢",
    "T23n1442_002:0636a23": "花，見已告諸苾芻曰：「此是誰房？」諸苾芻白",
    "T23n1442_002:0636a24": "佛言：「是但尼迦苾芻陶師之子自造此室。」佛",
    "T23n1442_002:0636a25": "告諸苾芻：「可破此室。由此緣故，諸外道等謗",
    "T23n1442_002:0636a26": "讟於我言：『沙門喬答摩現在住世，而聲聞眾",
    "T23n1442_002:0636a27": "中有作如是有漏法者，何況滅度？』」時諸苾芻",
    "T23n1442_002:0636a28": "奉世尊教打破其室。爾時世尊見破室已，遂",
    "T23n1442_002:0636a29": "捨之而去。[0636a29] 時但尼迦苾芻來見室破，即告隨",
    "T23n1442_002:0636b01": "近苾芻曰：「誰破我室？」諸苾芻曰：「是大師教令",
    "T23n1442_002:0636b02": "苾芻打破。」但尼迦曰：「法主世尊&#x52C5;令破者，斯",
    "T23n1442_002:0636b03": "為善破。」爾時王舍城中有掌木大臣，是但尼",
    "T23n1442_002:0636b04": "迦苾芻先時知友，言談得意。時但尼迦便作",
    "T23n1442_002:0636b05": "是念：「掌木大臣是我親友，我從覓木更造木",
    "T23n1442_002:0636b06": "舍。」作是念已詣大臣處，白言：「仁今知不？摩",
    "T23n1442_002:0636b07": "揭陀國勝身之子未生怨王先與我木，我欲",
    "T23n1442_002:0636b08": "取用，可見相授。」大臣答曰：「聖者！若大王與木，",
    "T23n1442_002:0636b09": "斯成大善，隨意將去。」但是城中所有諸木，皆",
    "T23n1442_002:0636b10": "是未生怨王之所掌守，極牢藏護，為欲修補",
    "T23n1442_002:0636b11": "王舍大城破落之處，亦為難事而貯此木，",
    "T23n1442_002:0636b12": "不許與他。時但尼迦苾芻遂取一木割截將",
    "T23n1442_002:0636b13": "去。是時守城大臣巡行街衢，見一大木被截",
    "T23n1442_002:0636b14": "將去，見此事已極大驚怖，便作是念：「豈非摩",
    "T23n1442_002:0636b15": "揭陀國未生怨王將有怨賊欲入城耶？此木",
    "T23n1442_002:0636b16": "乃是王所掌護，不許與他。何故有人輒便將",
    "T23n1442_002:0636b17": "去？」見是事已，即便詣彼掌木臣所告言：「大臣",
    "T23n1442_002:0636b18": "知不？我向巡行街衢，見一大木被截將去。我",
    "T23n1442_002:0636b19": "時見已，極大驚怖身毛皆&#x7AEA;，豈非未生怨王",
    "T23n1442_002:0636b20": "將有怨賊欲入城耶？或掌木官將此大木與餘",
    "T23n1442_002:0636b21": "人耶？」大臣告曰：「我不曾以此木與人。然我",
    "T23n1442_002:0636b22": "曾見但尼迦苾芻作如是語：『未生怨王與我",
    "T23n1442_002:0636b23": "此木，仁當見與。』我時答曰：『聖者！若是大王曾",
    "T23n1442_002:0636b24": "與木者，幸即將去隨意所用。』豈非是彼將此",
    "T23n1442_002:0636b25": "木耶？」是時守城大臣，即便往白未生怨王：「王",
    "T23n1442_002:0636b26": "今知不？我向巡行街衢，見有一木是大王所",
    "T23n1442_002:0636b27": "須，擬用修補并為難事，遂被他人斬截將去。",
    "T23n1442_002:0636b28": "我既見已，極大驚怖身毛皆&#x7AEA;，豈非大王將",
    "T23n1442_002:0636b29": "有怨家盜賊當入城耶？即便問彼掌木大臣",
    "T23n1442_002:0636c01": "曰：『君不將木與他人不？』彼便答云：『我不曾以",
    "T23n1442_002:0636c02": "此木與人。然我曾見但尼迦苾芻言：「王與木。」",
    "T23n1442_002:0636c03": "時掌木官報云：「王若與者可隨意取。」』時彼苾",
    "T23n1442_002:0636c04": "芻即便斬截大木將去。豈復大王曾憶將木",
    "T23n1442_002:0636c05": "與餘人耶？」王曰：「我不曾憶。」即命掌木大臣。大",
    "T23n1442_002:0636c06": "臣奉命欲詣王所，爾時但尼迦苾芻因有少",
    "T23n1442_002:0636c07": "事入王舍城，時掌木官遙見但尼迦苾芻報",
    "T23n1442_002:0636c08": "言：「聖者知不？為仁取木，王今喚我。」苾芻報言：",
    "T23n1442_002:0636c09": "「汝可先行，吾當隨去。」時掌木官即便先行，但",
    "T23n1442_002:0636c10": "尼迦後至，并與來使俱詣王門，到已而住。時",
    "T23n1442_002:0636c11": "彼使者便詣王所白言：「大王！其掌木官今在",
    "T23n1442_002:0636c12": "門外。其苾芻雖不被喚亦來在門。」王曰：「掌木",
    "T23n1442_002:0636c13": "之人且勿令入，其出家者應可喚來。」使者出",
    "T23n1442_002:0636c14": "喚苾芻，入見申手願言：「大王無病長壽。」在一",
    "T23n1442_002:0636c15": "面住。時王告但尼迦苾芻曰：「聖者！他不與",
    "T23n1442_002:0636c16": "木，合輒取耶？」但尼迦言：「不合。」王曰：「若爾，何故",
    "T23n1442_002:0636c17": "取我木去？」但尼迦言：「是王先與。」王曰：「我不曾",
    "T23n1442_002:0636c18": "憶；仁若憶者為我憶之。」但尼迦言：「王豈不憶，",
    "T23n1442_002:0636c19": "初受灌頂位時，於大眾中作師子吼唱如是",
    "T23n1442_002:0636c20": "言：『於我國中，若沙門婆羅門，持戒修善不行",
    "T23n1442_002:0636c21": "竊盜者，我之境內所有草木及水隨意取用。』」",
    "T23n1442_002:0636c22": "王曰：「我據無主物作如是語，此木乃是他所",
    "T23n1442_002:0636c23": "掌物，因何輒取？」但尼迦曰：「王言據無主者，此",
    "T23n1442_002:0636c24": "乃何干王事？」王聞此語發大瞋怒，額起三&#x5CEF;、",
    "T23n1442_002:0636c25": "攢眉嚬蹙、張目振手曰：「沙門！汝今合死，我不",
    "T23n1442_002:0636c26": "能殺，汝即宜速去，從今已往更不得如此。」是",
    "T23n1442_002:0636c27": "時人眾共出大聲作如是語：「希奇！摩揭陀國",
    "T23n1442_002:0636c28": "未生怨王，稟性暴烈所為造次。沙門合死，但",
    "T23n1442_002:0636c29": "以言責而便放免。」時但尼迦還到住處，白諸",
    "T23n1442_002:0637a01": "苾芻：「我向幾被未生怨王所殺。」諸苾芻問其",
    "T23n1442_002:0637a02": "故，但尼迦具以因緣告諸苾芻。時諸苾芻以",
    "T23n1442_002:0637a03": "此因緣往白世尊，世尊命具壽阿難陀曰：「汝",
    "T23n1442_002:0637a04": "可著僧伽胝衣將一苾芻，入王舍城街衢之",
    "T23n1442_002:0637a05": "所眾人聚處，若婆羅門居士，或村邑聚落商",
    "T23n1442_002:0637a06": "主富人，若信不信，於如是等皆當具問：『盜幾",
    "T23n1442_002:0637a07": "許物犯王國法合當死罪？』」時阿難陀受佛教",
    "T23n1442_002:0637a08": "已入王舍城，如佛所教具問諸人：「盜幾許物",
    "T23n1442_002:0637a09": "王法應死？」諸人報曰：「若五磨灑、若過五磨灑",
    "T23n1442_002:0637a10": "是當合死。」阿難陀問已，出王舍城至世尊所，",
    "T23n1442_002:0637a11": "禮雙足已在一面立，白世尊言：「大德！如佛",
    "T23n1442_002:0637a12": "所教，遍問諸人：『齊何合死？』彼皆報我：『若盜",
    "T23n1442_002:0637a13": "五磨灑、若過五磨灑王法合死。』」",
    "T23n1442_002:0637a14": "[0637a14] 爾時世尊以此因緣集苾芻僧伽，知而故問、",
    "T23n1442_002:0637a15": "非不知問；時而問、非時不問；有利故問、無利",
    "T23n1442_002:0637a16": "不問，破決隄防斷除疑惑，為利益故知時而",
    "T23n1442_002:0637a17": "問：「汝但尼迦苾芻陶師之子，汝實作如此不",
    "T23n1442_002:0637a18": "端嚴事取王木耶？」但尼迦言：「實爾。大德！」世尊",
    "T23n1442_002:0637a19": "呵責曰：「汝之所為，非沙門、非淨行、非隨順行，",
    "T23n1442_002:0637a20": "非出家者所應作事。」世尊種種呵責已，告諸",
    "T23n1442_002:0637a21": "苾芻曰：「我觀十利，乃至正法久住，為諸聲聞",
    "T23n1442_002:0637a22": "弟子於毘奈耶制其學處，應如是說：",
    "T23n1442_002:0637a23": "[0637a23] 「若復苾芻，若在聚落、若空閑處，他不與物以",
    "T23n1442_002:0637a24": "盜心取。如是盜時，若王、若大臣，若捉、若殺、若",
    "T23n1442_002:0637a25": "縛驅擯、若呵責言：『咄！男子汝是賊！癡、無所知，",
    "T23n1442_002:0637a26": "作如是盜。』如是盜者，此苾芻亦得波羅市迦，",
    "T23n1442_002:0637a27": "不應共住。」",
    "T23n1442_002:0637a28": "[0637a28] 若復苾芻者，謂但尼迦，餘義如上。[0637a28] 若聚落者，",
    "T23n1442_002:0637a29": "謂牆柵內。[0637a29] 空閑處者，謂牆柵外。[0637a29] 他者，謂女、男、",
    "T23n1442_002:0637b01": "黃門。[0637b01] 不與者，謂無人授與。[0637b01] 物，謂金等。[0637b01] 以盜",
    "T23n1442_002:0637b02": "心取者，謂他不與物，賊心而取。[0637b02] 如是盜時者，",
    "T23n1442_002:0637b03": "若五磨灑、或過五磨灑。[0637b03] 若王者，謂剎帝利、若",
    "T23n1442_002:0637b04": "婆羅門、若薜舍、若戍達羅，受剎帝利王灌頂",
    "T23n1442_002:0637b05": "位者，皆名為王。若有女人受灌頂位，亦名為",
    "T23n1442_002:0637b06": "王。[0637b06] 若大臣者，謂王輔相，為王圖議政事以自",
    "T23n1442_002:0637b07": "存活。[0637b07] 捉者，謂執將來。[0637b07] 殺者，謂斷其命。[0637b07] 縛者，",
    "T23n1442_002:0637b08": "有三種縛：謂鐵、木、繩。[0637b08] 驅擯者，謂逐令出國。[0637b08] 作",
    "T23n1442_002:0637b09": "如是呵責：「咄！男子汝是賊！汝癡無所知」者，是",
    "T23n1442_002:0637b10": "輕毀言。[0637b10] 若此者，指行盜人。[0637b10] 苾芻者，謂得苾芻",
    "T23n1442_002:0637b11": "性。云何苾芻性？謂受圓具。云何圓具？謂白四",
    "T23n1442_002:0637b12": "羯磨，於所作事如法成就究竟滿足，其進受",
    "T23n1442_002:0637b13": "人以圓滿心，希求具足要祈誓受情無恚恨，",
    "T23n1442_002:0637b14": "以言表白語業彰顯，故名圓具。[0637b14] 波羅市迦者，",
    "T23n1442_002:0637b15": "是極重罪極可厭惡，是可嫌賤不可愛樂。若",
    "T23n1442_002:0637b16": "人犯此罪時亦讒犯已，即非沙門非釋迦子，",
    "T23n1442_002:0637b17": "失苾芻性乖涅槃性，墮落崩倒被他所勝不",
    "T23n1442_002:0637b18": "可救濟，如截多羅樹頭，不能&#x6B1D;茂增長廣大，",
    "T23n1442_002:0637b19": "名波羅市迦。[0637b19] 不應共住者，此人不得與諸餘",
    "T23n1442_002:0637b20": "苾芻而作共住，若褒灑陀、若隨意事、若單白、",
    "T23n1442_002:0637b21": "白二、白四羯磨、若十二種人羯磨，並不應差，",
    "T23n1442_002:0637b22": "由此故名不應共住。[0637b22] 此中犯相其事云何？",
    "T23n1442_002:0637b23": "[0637b23] 總攝頌曰：",
    "T23n1442_002:0637b24": " 自取於地上，  或在空中墮，",
    "T23n1442_002:0637b25": " [疊*毛]乘及營田，  輸稅并無足，",
    "T23n1442_002:0637b26": " 旃荼羅世羅，  總收於十事。",
    "T23n1442_002:0637b27": "[0637b27] 別攝頌曰：",
    "T23n1442_002:0637b28": " 自取不與取，  盜心他掌物，",
    "T23n1442_002:0637b29": " 及作他物想，  有三五不同；",
    "T23n1442_002:0637c01": " 復有四四殊，  并二五差別，",
    "T23n1442_002:0637c02": " 斯皆據重物，  隨處事應知。",
    "T23n1442_002:0637c03": "[0637c03] 有三種相，若苾芻於他重物不與而取，得波",
    "T23n1442_002:0637c04": "羅市迦。云何為三？謂自取、或看取、或遣使取。",
    "T23n1442_002:0637c05": "云何自取？謂自盜取，或自引取舉離本處。云",
    "T23n1442_002:0637c06": "何看取？謂自看盜取，或自看引取舉離本處。",
    "T23n1442_002:0637c07": "云何遣使取？謂自遣使取，或遣使引取離本",
    "T23n1442_002:0637c08": "處。若苾芻以此三緣，於他重物不與而取，得",
    "T23n1442_002:0637c09": "波羅市迦。",
    "T23n1442_002:0637c10": "[0637c10] 復有三緣，苾芻於他重物不與而取，得波羅",
    "T23n1442_002:0637c11": "市迦。云何為三？謂他不與、體是重物、離本",
    "T23n1442_002:0637c12": "處。云何不與取？曾無男女黃門授與其物，是",
    "T23n1442_002:0637c13": "謂不與取。云何體是重物？若滿五磨灑、若過",
    "T23n1442_002:0637c14": "五磨灑。云何離本處？謂從此處移向餘處。",
    "T23n1442_002:0637c15": "苾芻以此三緣於他重物不與而取，得波羅",
    "T23n1442_002:0637c16": "市迦。[0637c16] 復有三緣，苾芻於他重物不與而取，",
    "T23n1442_002:0637c17": "得波羅市迦。云何為三？謂起盜心、興方便、離",
    "T23n1442_002:0637c18": "本處。云何起盜心？謂有賊心欲盜他物。云何",
    "T23n1442_002:0637c19": "興方便？若手、若足而興進趣。離處等如前應",
    "T23n1442_002:0637c20": "知。",
    "T23n1442_002:0637c21": "[0637c21] 復有三緣，苾芻於他重物不與而取，得波羅",
    "T23n1442_002:0637c22": "市迦。云何為三？謂他所掌物、體是重物、離",
    "T23n1442_002:0637c23": "本處。云何他所掌物？謂是重物若女男黃",
    "T23n1442_002:0637c24": "門攝為己有，是名他所掌物。重物、離處如前",
    "T23n1442_002:0637c25": "應知。[0637c25] 復有三緣，苾芻於他重物不與而取，得",
    "T23n1442_002:0637c26": "波羅市迦。云何為三？作他掌物想、體是重物、",
    "T23n1442_002:0637c27": "離本處。云何他掌物想？若苾芻作如是念：「此",
    "T23n1442_002:0637c28": "物是他女男等所掌。」作他物想。餘如上說。",
    "T23n1442_002:0637c29": "[0637c29] 復有四緣，苾芻於他重物不與而取，得波羅",
    "T23n1442_002:0638a01": "市迦。謂他所掌物、作他物想、是重物、離本",
    "T23n1442_002:0638a02": "處，苾芻得波羅市迦。",
    "T23n1442_002:0638a03": "[0638a03] 復有四緣，苾芻於他重物不與而取，得波羅",
    "T23n1442_002:0638a04": "市迦。云何為四？謂有盜心、起方便、是重物、",
    "T23n1442_002:0638a05": "離本處。餘如上說。",
    "T23n1442_002:0638a06": "[0638a06] 復有四緣，苾芻於他物不與取，得波羅市",
    "T23n1442_002:0638a07": "迦。云何為四？是他所護、作屬己想、是重物、",
    "T23n1442_002:0638a08": "舉離處。何謂他所護？如人有重物安在器中，",
    "T23n1442_002:0638a09": "若自守護、或令四兵而共防護。云何屬己想？",
    "T23n1442_002:0638a10": "人有重物置箱器等中，作屬己想：「此是我物。」",
    "T23n1442_002:0638a11": "餘如上說。",
    "T23n1442_002:0638a12": "[0638a12] 復有四緣，苾芻於他重物不與而取，得波羅",
    "T23n1442_002:0638a13": "市迦。謂有守護無屬己想、或無守護有屬己",
    "T23n1442_002:0638a14": "想、重物、離處。何謂有守護無屬己想？如有盜",
    "T23n1442_002:0638a15": "賊破諸城邑逃竄林野，時守路人奪得彼物，",
    "T23n1442_002:0638a16": "聚在一處而守護之，不執屬己。何謂無守護",
    "T23n1442_002:0638a17": "有屬己想？如有重物安在箱器等中，無人馬",
    "T23n1442_002:0638a18": "等兵而為守護，有屬己想不與而取。重物、離",
    "T23n1442_002:0638a19": "處、得罪同前。",
    "T23n1442_002:0638a20": "[0638a20] 復有五緣，苾芻他物不與取，得波羅市迦。云",
    "T23n1442_002:0638a21": "何為五？非己物想、非親友想、非暫用想、取時",
    "T23n1442_002:0638a22": "不語他、有盜心，得波羅市迦。",
    "T23n1442_002:0638a23": "[0638a23] 復有五緣，苾芻無犯。云何為五？作己有想、親",
    "T23n1442_002:0638a24": "友想、暫用想、取時語他、無盜心者，無犯。"
}