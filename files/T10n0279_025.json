{
    "T10n0279_025:0133a02": "大方廣佛華嚴經卷第二十五",
    "T10n0279_025:0133a04": "于闐國三藏實叉難陀奉 制譯",
    "T10n0279_025:0133a05": "十迴向品第二十五之三",
    "T10n0279_025:0133a06": "[0133a06] 「佛子！云何為菩薩摩訶薩無盡功德藏迴向？",
    "T10n0279_025:0133a07": "[0133a07] 「佛子！此菩薩摩訶薩以懺除一切諸業重",
    "T10n0279_025:0133a08": "障所起善根；禮敬三世一切諸佛所起善",
    "T10n0279_025:0133a09": "根；勸請一切諸佛說法所起善根；聞佛說",
    "T10n0279_025:0133a10": "法精勤修習，悟不思議廣大境界所起善",
    "T10n0279_025:0133a11": "根；於去、來、今，一切諸佛、一切眾生所有善",
    "T10n0279_025:0133a12": "根，皆生隨喜所起善根；去、來、今世一切諸",
    "T10n0279_025:0133a13": "佛善根無盡，諸菩薩眾精勤修習所得善",
    "T10n0279_025:0133a14": "根；三世諸佛成等正覺、轉正法輪、調伏眾",
    "T10n0279_025:0133a15": "生，菩薩悉知，發隨喜心所生善根；三世諸",
    "T10n0279_025:0133a16": "佛從初發心、修菩薩行、成最正覺乃至示",
    "T10n0279_025:0133a17": "現入般涅槃，般涅槃已正法住世乃至滅",
    "T10n0279_025:0133a18": "盡，於如是等皆生隨喜所有善根。菩薩如",
    "T10n0279_025:0133a19": "是念不可說諸佛境界及自境界，乃至菩",
    "T10n0279_025:0133a20": "提無障礙境，如是廣大無量差別一切善",
    "T10n0279_025:0133a21": "根，凡所積集，凡所信解，凡所隨喜，凡所圓",
    "T10n0279_025:0133a22": "滿，凡所成就，凡所修行，凡所獲得，凡所知",
    "T10n0279_025:0133a23": "覺，凡所攝持，凡所增長，悉以迴向莊嚴一",
    "T10n0279_025:0133a24": "切諸佛國土——如過去世無邊際劫，一切世",
    "T10n0279_025:0133a25": "界、一切如來所行之處。所謂：無量無數佛",
    "T10n0279_025:0133a26": "世界種，佛智所知，菩薩所識，大心所受；莊嚴",
    "T10n0279_025:0133a27": "佛剎，清淨業行，所流所引，應眾生起；如來神",
    "T10n0279_025:0133a28": "力之所示現，諸佛出世淨業所成，普賢菩薩",
    "T10n0279_025:0133a29": "妙行所興；一切諸佛於中成道，示現種種自",
    "T10n0279_025:0133b01": "在神力。盡未來際，所有如來、應、正等覺，遍",
    "T10n0279_025:0133b02": "法界住，當成佛道，當得一切清淨莊嚴功",
    "T10n0279_025:0133b03": "德佛土。盡法界、虛空界，無邊無際，無斷無",
    "T10n0279_025:0133b04": "盡，皆從如來智慧所生，無量妙寶之所莊",
    "T10n0279_025:0133b05": "嚴。所謂：一切香莊嚴、一切華莊嚴、一切衣",
    "T10n0279_025:0133b06": "莊嚴、一切功德藏莊嚴、一切諸佛力莊嚴、",
    "T10n0279_025:0133b07": "一切佛國土莊嚴。如來所都，不可思",
    "T10n0279_025:0133b08": "議，同行宿緣諸清淨眾於中止住，未來世",
    "T10n0279_025:0133b09": "中當成正覺。一切諸佛之所成就，非世所",
    "T10n0279_025:0133b10": "&#x89A9;，菩薩淨眼乃能照見。此諸菩薩具大威",
    "T10n0279_025:0133b11": "德，宿植善根，知一切法如幻如化，普行菩",
    "T10n0279_025:0133b12": "薩諸清淨業，入不思議自在三昧，善巧方",
    "T10n0279_025:0133b13": "便能作佛事，放佛光明普照世間，無有限",
    "T10n0279_025:0133b14": "極。現在一切諸佛世尊，悉亦如是。莊嚴世",
    "T10n0279_025:0133b15": "界無量形相、無量光色，悉是功德之所成就——",
    "T10n0279_025:0133b16": "無量香、無量寶、無量樹、無數莊嚴、無數宮",
    "T10n0279_025:0133b17": "殿、無數音聲。隨順宿緣諸善知識，示現一",
    "T10n0279_025:0133b18": "切功德莊嚴，無有窮盡。所謂：一切香莊嚴、",
    "T10n0279_025:0133b19": "一切鬘莊嚴、一切末香莊嚴、一切寶莊嚴、",
    "T10n0279_025:0133b20": "一切幡莊嚴、一切寶繒綵莊嚴、一切寶欄楯",
    "T10n0279_025:0133b21": "莊嚴、阿僧祇金網莊嚴、阿僧祇河莊嚴、阿",
    "T10n0279_025:0133b22": "僧祇雲雨莊嚴、阿僧祇音樂奏微妙音，如",
    "T10n0279_025:0133b23": "是等無量無數莊嚴之具，莊嚴一切——盡法界、",
    "T10n0279_025:0133b24": "虛空界，十方無量種種業起，佛所了知、佛所",
    "T10n0279_025:0133b25": "宣說一切世界——其中所有一切佛土。所謂：莊",
    "T10n0279_025:0133b26": "嚴佛土、清淨佛土、平等佛土、妙好佛土、威德",
    "T10n0279_025:0133b27": "佛土、廣大佛土、安樂佛土、不可壞佛土、無盡",
    "T10n0279_025:0133b28": "佛土、無量佛土、無動佛土、無畏佛土、光明佛",
    "T10n0279_025:0133b29": "土、無違逆佛土、可愛樂佛土、普照明佛土、嚴",
    "T10n0279_025:0133c01": "好佛土、精麗佛土、妙巧佛土、第一佛土、勝",
    "T10n0279_025:0133c02": "佛土、殊勝佛土、最勝佛土、極勝佛土、上佛",
    "T10n0279_025:0133c03": "土、無上佛土、無等佛土、無比佛土、無譬諭",
    "T10n0279_025:0133c04": "佛土。如是過去、未來、現在一切佛土所有莊",
    "T10n0279_025:0133c05": "嚴，菩薩摩訶薩以己善根發心迴向：『願以如",
    "T10n0279_025:0133c06": "是去、來、現在一切諸佛所有國土清淨莊",
    "T10n0279_025:0133c07": "嚴，悉以莊嚴於一世界，如彼一切諸佛國土",
    "T10n0279_025:0133c08": "所有莊嚴，皆悉成就，皆悉清淨，皆悉聚集，皆",
    "T10n0279_025:0133c09": "悉顯現，皆悉嚴好，皆悉住持。如一世界；如是，",
    "T10n0279_025:0133c10": "盡法界、虛空界，一切世界悉亦如是，三世一",
    "T10n0279_025:0133c11": "切諸佛國土種種莊嚴皆悉具足。』[0133c11] 「佛子！菩",
    "T10n0279_025:0133c12": "薩摩訶薩復以善根如是迴向：『願我所修一",
    "T10n0279_025:0133c13": "切佛剎，諸大菩薩皆悉充滿。其諸菩薩，體性",
    "T10n0279_025:0133c14": "真實，智慧通達，善能分別一切世界及眾生",
    "T10n0279_025:0133c15": "界，深入法界及虛空界，捨離愚癡；成就念",
    "T10n0279_025:0133c16": "佛，念法真實不可思議，念僧無量普皆周",
    "T10n0279_025:0133c17": "遍，亦念於捨；法日圓滿，智光普照，見無所",
    "T10n0279_025:0133c18": "礙；從無得生生諸佛法，為眾勝上善根之主，",
    "T10n0279_025:0133c19": "發生無上菩提之心；住如來力，趣薩婆若，",
    "T10n0279_025:0133c20": "破諸魔業，淨眾生界，深入法性，永離顛倒，善",
    "T10n0279_025:0133c21": "根大願皆悉不空。如是菩薩充滿其土，生如",
    "T10n0279_025:0133c22": "是處，有如是德，常作佛事，得佛菩提清淨光",
    "T10n0279_025:0133c23": "明；具法界智，現神通力，一身充滿一切法",
    "T10n0279_025:0133c24": "界；得大智慧，入一切智所行之境，善能分",
    "T10n0279_025:0133c25": "別無量無邊法界句義；於一切剎皆無所",
    "T10n0279_025:0133c26": "著，而能普現一切佛土；心如虛空，無有所",
    "T10n0279_025:0133c27": "依，而能分別一切法界，善能入出不可思議",
    "T10n0279_025:0133c28": "甚深三昧；趣薩婆若，住諸佛剎，得諸佛力，",
    "T10n0279_025:0133c29": "開示演說阿僧祇法而無所畏；隨順三世諸",
    "T10n0279_025:0134a01": "佛善根，普照一切如來法界，悉能受持一切",
    "T10n0279_025:0134a02": "佛法；知阿僧祇諸語言法，善能演出不可思",
    "T10n0279_025:0134a03": "議差別音聲；入於無上佛自在地，普遊十",
    "T10n0279_025:0134a04": "方一切世界而無障礙；行於無諍、無所依法，",
    "T10n0279_025:0134a05": "無所分別，修習增廣菩提之心；得善巧智，善",
    "T10n0279_025:0134a06": "知句義，能隨次第開示演說。願令如是諸大",
    "T10n0279_025:0134a07": "菩薩莊嚴其國，充滿分布，隨順安住，熏修、極",
    "T10n0279_025:0134a08": "熏修，純淨、極純淨，恬然宴寂。於一佛剎，隨一",
    "T10n0279_025:0134a09": "方所，皆有如是無數、無量、無邊、無等、不可",
    "T10n0279_025:0134a10": "數、不可稱、不可思、不可量、不可說、不可說不",
    "T10n0279_025:0134a11": "可說諸大菩薩周遍充滿。如一方所，一切方",
    "T10n0279_025:0134a12": "所亦復如是；如一佛剎，盡虛空遍法界一切",
    "T10n0279_025:0134a13": "佛剎悉亦如是。』[0134a13] 「佛子！菩薩摩訶薩以諸善",
    "T10n0279_025:0134a14": "根，方便迴向一切佛剎，方便迴向一切菩薩，",
    "T10n0279_025:0134a15": "方便迴向一切如來，方便迴向一切佛菩提，",
    "T10n0279_025:0134a16": "方便迴向一切廣大願，方便迴向一切出要",
    "T10n0279_025:0134a17": "道，方便迴向淨一切眾生界，方便迴向於一",
    "T10n0279_025:0134a18": "切世界常見諸佛出興於世，方便迴向常見",
    "T10n0279_025:0134a19": "如來壽命無量，方便迴向常見諸佛遍周法",
    "T10n0279_025:0134a20": "界轉無障礙不退法輪。佛子！菩薩摩訶薩",
    "T10n0279_025:0134a21": "以諸善根如是迴向時，普入一切佛國土故，",
    "T10n0279_025:0134a22": "一切佛剎皆悉清淨；普至一切眾生界故，",
    "T10n0279_025:0134a23": "一切菩薩皆悉清淨；普願一切諸佛國土",
    "T10n0279_025:0134a24": "佛出興故，一切法界、一切佛土諸如來身",
    "T10n0279_025:0134a25": "超然出現。佛子！菩薩摩訶薩以如是等無比",
    "T10n0279_025:0134a26": "迴向趣薩婆若，其心廣大，猶如虛空，無有",
    "T10n0279_025:0134a27": "限量，入不思議，知一切業及以果報皆悉寂",
    "T10n0279_025:0134a28": "滅；心常平等，無有邊際，普能遍入一切法界。",
    "T10n0279_025:0134a29": "佛子！菩薩摩訶薩如是迴向時，不分別我",
    "T10n0279_025:0134b01": "及以我所，不分別佛及以佛法，不分別剎及",
    "T10n0279_025:0134b02": "以嚴淨，不分別眾生及以調伏，不分別業及",
    "T10n0279_025:0134b03": "業果報，不著於思及思所起；不壞因，不壞",
    "T10n0279_025:0134b04": "果，不取事，不取法；不謂生死有分別，不謂涅",
    "T10n0279_025:0134b05": "槃恒寂靜，不謂如來證佛境界；無有少法，",
    "T10n0279_025:0134b06": "與法同止。佛子！菩薩摩訶薩如是迴向時，以",
    "T10n0279_025:0134b07": "諸善根普施眾生，決定成熟，平等教化；無",
    "T10n0279_025:0134b08": "相、無緣、無稱量、無虛妄，遠離一切分別取著。",
    "T10n0279_025:0134b09": "菩薩摩訶薩如是迴向已，得無盡善根。所謂：",
    "T10n0279_025:0134b10": "念三世一切諸佛故，得無盡善根；念一切菩",
    "T10n0279_025:0134b11": "薩故，得無盡善根；淨諸佛剎故，得無盡善",
    "T10n0279_025:0134b12": "根；淨一切眾生界故，得無盡善根；深入法",
    "T10n0279_025:0134b13": "界故，得無盡善根；修無量心等虛空界故，得",
    "T10n0279_025:0134b14": "無盡善根；深解一切佛境界故，得無盡善根；",
    "T10n0279_025:0134b15": "於菩薩業勤修習故，得無盡善根；了達三世",
    "T10n0279_025:0134b16": "故，得無盡善根。佛子！菩薩摩訶薩以一切",
    "T10n0279_025:0134b17": "善根如是迴向時，了一切眾生界無有眾生，",
    "T10n0279_025:0134b18": "解一切法無有壽命，知一切法無有作者，悟",
    "T10n0279_025:0134b19": "一切法無補伽羅，了一切法無有忿諍，觀一",
    "T10n0279_025:0134b20": "切法皆從緣起、無有住處，知一切物皆無所",
    "T10n0279_025:0134b21": "依，了一切剎悉無所住，觀一切菩薩行亦無",
    "T10n0279_025:0134b22": "處所，見一切境界悉無所有。佛子！菩薩摩訶",
    "T10n0279_025:0134b23": "薩如是迴向時，眼終不見不淨佛剎，亦復不",
    "T10n0279_025:0134b24": "見異相眾生，無有少法為智所入，亦無少智",
    "T10n0279_025:0134b25": "而入於法，解如來身非如虛空；一切功德",
    "T10n0279_025:0134b26": "無量妙法所圓滿故，於一切處令諸眾生積",
    "T10n0279_025:0134b27": "集善根悉充足故。[0134b27] 「佛子！此菩薩摩訶薩於念",
    "T10n0279_025:0134b28": "念中得不可說不可說十力地，具足一切福",
    "T10n0279_025:0134b29": "德，成就清淨善根，為一切眾生福田。此菩",
    "T10n0279_025:0134c01": "薩摩訶薩成就如意摩尼功德藏，隨有所須，",
    "T10n0279_025:0134c02": "一切樂具悉皆得故；隨所遊方悉能嚴淨一",
    "T10n0279_025:0134c03": "切國土，隨所行處令不可說不可說眾生皆",
    "T10n0279_025:0134c04": "悉清淨，攝取福德修治諸行故。佛子！菩薩摩",
    "T10n0279_025:0134c05": "訶薩如是迴向時，修一切菩薩行，福德殊勝，",
    "T10n0279_025:0134c06": "色相無比；威力光明超諸世間，魔及魔民莫",
    "T10n0279_025:0134c07": "能瞻對；善根具足，大願成就；其心彌廣，等一",
    "T10n0279_025:0134c08": "切智；於一念中，悉能周遍無量佛剎；智力無",
    "T10n0279_025:0134c09": "量，了達一切諸佛境界，於一切佛得深信",
    "T10n0279_025:0134c10": "解；住無邊智菩提心力，廣大如法界，究竟如",
    "T10n0279_025:0134c11": "虛空。[0134c11] 「佛子！是名菩薩摩訶薩第五無盡功德",
    "T10n0279_025:0134c12": "藏迴向。菩薩摩訶薩住此迴向，得十種無",
    "T10n0279_025:0134c13": "盡藏。何等為十？所謂：得見佛無盡藏，於一毛",
    "T10n0279_025:0134c14": "孔見阿僧祇諸佛出興世故；得入法無盡",
    "T10n0279_025:0134c15": "藏，以佛智力觀一切法悉入一法故；得憶持",
    "T10n0279_025:0134c16": "無盡藏，受持一切佛所說法無忘失故；得決",
    "T10n0279_025:0134c17": "定慧無盡藏，善知一切佛所說法祕密方便",
    "T10n0279_025:0134c18": "故；得解義趣無盡藏，善知諸法理趣分齊",
    "T10n0279_025:0134c19": "故；得無邊悟解無盡藏，以如虛空智通達三",
    "T10n0279_025:0134c20": "世一切法故；得福德無盡藏，充滿一切諸眾",
    "T10n0279_025:0134c21": "生意不可盡故；得勇猛智覺無盡藏，悉能除",
    "T10n0279_025:0134c22": "滅一切眾生愚癡翳故；得決定辯才無盡藏，",
    "T10n0279_025:0134c23": "演說一切佛平等法令諸眾生悉解了故；得",
    "T10n0279_025:0134c24": "十力無畏無盡藏，具足一切菩薩所行，以離",
    "T10n0279_025:0134c25": "垢繒而繫其頂，至無障礙一切智故。是為十。",
    "T10n0279_025:0134c26": "佛子！菩薩摩訶薩以一切善根迴向時，得此",
    "T10n0279_025:0134c27": "十種無盡藏。」[0134c27] 爾時，金剛幢菩薩普觀十方而",
    "T10n0279_025:0134c28": "說頌言：",
    "T10n0279_025:0134c29": "「菩薩成就深心力，  普於諸法得自在，",
    "T10n0279_025:0135a01": " 以其勸請隨喜福，  無礙方便善迴向。",
    "T10n0279_025:0135a02": " 三世所有諸如來，  嚴淨佛剎遍世間，",
    "T10n0279_025:0135a03": " 所有功德靡不具，  迴向淨剎亦如是。",
    "T10n0279_025:0135a04": " 三世所有諸佛法，  菩薩皆悉諦思惟，",
    "T10n0279_025:0135a05": " 以心攝取無有餘，  如是莊嚴諸佛剎。",
    "T10n0279_025:0135a06": " 盡於三世所有劫，  讚一佛剎諸功德，",
    "T10n0279_025:0135a07": " 三世諸劫猶可盡，  佛剎功德無窮盡。",
    "T10n0279_025:0135a08": " 如是一切諸佛剎，  菩薩悉見無有餘，",
    "T10n0279_025:0135a09": " 總以莊嚴一佛土，  一切佛土悉如是。",
    "T10n0279_025:0135a10": " 有諸佛子心清淨，  悉從如來法化生，",
    "T10n0279_025:0135a11": " 一切功德莊嚴心，  一切佛剎皆充滿。",
    "T10n0279_025:0135a12": " 彼諸菩薩悉具足，  無量相好莊嚴身，",
    "T10n0279_025:0135a13": " 辯才演說遍世間，  譬如大海無窮盡。",
    "T10n0279_025:0135a14": " 菩薩安住諸三昧，  一切所行皆具足，",
    "T10n0279_025:0135a15": " 其心清淨無與等，  光明普照十方界。",
    "T10n0279_025:0135a16": " 如是無餘諸佛剎，  此諸菩薩皆充滿，",
    "T10n0279_025:0135a17": " 未曾憶念聲聞乘，  亦復不求緣覺道。",
    "T10n0279_025:0135a18": " 菩薩如是心清淨，  善根迴向諸群生，",
    "T10n0279_025:0135a19": " 普欲令其成正道，  具足了知諸佛法。",
    "T10n0279_025:0135a20": " 十方所有眾魔怨，  菩薩威力悉摧破，",
    "T10n0279_025:0135a21": " 勇猛智慧無能勝，  決定修行究竟法。",
    "T10n0279_025:0135a22": " 菩薩以此大願力，  所有迴向無留礙，",
    "T10n0279_025:0135a23": " 入於無盡功德藏，  去來現在常無盡。",
    "T10n0279_025:0135a24": " 菩薩善觀諸行法，  了達其性不自在，",
    "T10n0279_025:0135a25": " 既知諸法性如是，  不妄取業及果報。",
    "T10n0279_025:0135a26": " 無有色法無色法，  亦無有想無無想，",
    "T10n0279_025:0135a27": " 有法無法皆悉無，  了知一切無所得。",
    "T10n0279_025:0135a28": " 一切諸法因緣生，  體性非有亦非無，",
    "T10n0279_025:0135a29": " 而於因緣及所起，  畢竟於中無取著。",
    "T10n0279_025:0135b01": " 一切眾生語言處，  於中畢竟無所得，",
    "T10n0279_025:0135b02": " 了知名相皆分別，  明解諸法悉無我。",
    "T10n0279_025:0135b03": " 如眾生性本寂滅，  如是了知一切法，",
    "T10n0279_025:0135b04": " 三世所攝無有餘，  剎及諸業皆平等。",
    "T10n0279_025:0135b05": " 以如是智而迴向，  隨其悟解福業生，",
    "T10n0279_025:0135b06": " 此諸福相亦如解，  豈復於中有可得？",
    "T10n0279_025:0135b07": " 如是迴向心無垢，  永不稱量諸法性，",
    "T10n0279_025:0135b08": " 了達其性皆非性，  不住世間亦不出。",
    "T10n0279_025:0135b09": " 一切所行眾善業，  悉以迴向諸群生，",
    "T10n0279_025:0135b10": " 莫不了達其真性，  所有分別皆除遣。",
    "T10n0279_025:0135b11": " 所有一切虛妄見，  悉皆棄捨無有餘，",
    "T10n0279_025:0135b12": " 離諸熱惱恒清涼，  住於解脫無礙地。",
    "T10n0279_025:0135b13": " 菩薩不壞一切法，  亦不滅壞諸法性，",
    "T10n0279_025:0135b14": " 解了諸法猶如響，  悉於一切無所著。",
    "T10n0279_025:0135b15": " 了知三世諸眾生，  悉從因緣和合起，",
    "T10n0279_025:0135b16": " 亦知心樂及習氣，  未曾滅壞一切法。",
    "T10n0279_025:0135b17": " 了達業性非是業，  而亦不違諸法相，",
    "T10n0279_025:0135b18": " 又亦不壞業果報，  說諸法性從緣起。",
    "T10n0279_025:0135b19": " 了知眾生無有生，  亦無眾生可流轉，",
    "T10n0279_025:0135b20": " 無實眾生而可說，  但依世俗假宣示。",
    "T10n0279_025:0135b21": "[0135b21] 「佛子！云何為菩薩摩訶薩隨順堅固一切善",
    "T10n0279_025:0135b22": "根迴向？[0135b22] 「佛子！此菩薩摩訶薩或為帝王臨御",
    "T10n0279_025:0135b23": "大國，威德廣被，名震天下，凡諸怨敵靡不歸",
    "T10n0279_025:0135b24": "順，發號施令悉依正法，執持一蓋溥蔭萬",
    "T10n0279_025:0135b25": "方，周行率土所向無礙，以離垢繒而繫其",
    "T10n0279_025:0135b26": "頂，於法自在，見者咸伏，不刑不罰，感德從",
    "T10n0279_025:0135b27": "化；以四攝法攝諸眾生，為轉輪王，一切周",
    "T10n0279_025:0135b28": "給。菩薩摩訶薩安住如是自在功德，有大眷",
    "T10n0279_025:0135b29": "屬，不可沮壞，離眾過失，見者無厭，福德莊",
    "T10n0279_025:0135c01": "嚴，相好圓滿，形體肢分均調具足；獲那羅",
    "T10n0279_025:0135c02": "延堅固之身，大力成就，無能屈伏；得清淨",
    "T10n0279_025:0135c03": "業，離諸業障；具足修行一切布施，或施飲食",
    "T10n0279_025:0135c04": "及諸上味，或施車乘，或施衣服，或施華鬘、雜",
    "T10n0279_025:0135c05": "香、塗香、床座、房舍及所住處、上妙燈燭、病緣",
    "T10n0279_025:0135c06": "湯藥、寶器、寶車、調良象馬，悉皆嚴飾，歡喜布",
    "T10n0279_025:0135c07": "施。或有來乞王所處座，若蓋、若傘，幢幡寶物、",
    "T10n0279_025:0135c08": "諸莊嚴具，頂上寶冠、髻中明珠，乃至王位，皆",
    "T10n0279_025:0135c09": "無所吝。若見眾生在牢獄中，捨諸財寶、妻子、",
    "T10n0279_025:0135c10": "眷屬，乃至以身救彼令脫。若見獄囚將欲被",
    "T10n0279_025:0135c11": "戮，即捨其身以代彼命。或見來乞連膚頂髮，",
    "T10n0279_025:0135c12": "歡喜施與亦無所吝。眼、耳、鼻、舌，及以牙齒、頭",
    "T10n0279_025:0135c13": "頂、手足、血肉、骨髓、心腎、肝肺、大腸、小腸、厚皮、",
    "T10n0279_025:0135c14": "薄皮、手足諸指、連肉爪甲，以歡喜心盡皆施",
    "T10n0279_025:0135c15": "與。或為求請未曾有法，投身而下深大火坑；",
    "T10n0279_025:0135c16": "或為護持如來正法，以身忍受一切苦毒；或",
    "T10n0279_025:0135c17": "為求法乃至一字，悉能遍捨四海之內一切",
    "T10n0279_025:0135c18": "所有。恒以正法化導群生，令修善行、捨離",
    "T10n0279_025:0135c19": "諸惡。若見眾生損敗他形，慈心救之，令捨罪",
    "T10n0279_025:0135c20": "業。若見如來成最正覺，稱揚讚歎，普使聞",
    "T10n0279_025:0135c21": "知。或施於地，造立僧坊、房舍、殿堂，以為住",
    "T10n0279_025:0135c22": "處；及施僮僕，供承作役。或以自身施來乞",
    "T10n0279_025:0135c23": "者，或施於佛。為求法故，歡喜踊躍；為眾生",
    "T10n0279_025:0135c24": "故，承事供養。或捨王位、城邑、聚落、宮殿、園",
    "T10n0279_025:0135c25": "林、妻子、眷屬，隨所乞求，悉滿其願。或捨一",
    "T10n0279_025:0135c26": "切資生之物，普設無遮大施之會；其中眾生",
    "T10n0279_025:0135c27": "種種福田，或從遠來，或從近來，或賢或愚，或",
    "T10n0279_025:0135c28": "好或醜，若男若女、人與非人，心行不同，所求",
    "T10n0279_025:0135c29": "各異，等皆施與，悉令滿足。佛子！菩薩摩訶",
    "T10n0279_025:0136a01": "薩如是施時，發善攝心，悉以迴向。所謂：善",
    "T10n0279_025:0136a02": "攝色，隨順堅固一切善根；善攝受、想、行、識，隨",
    "T10n0279_025:0136a03": "順堅固一切善根；善攝王位，隨順堅固一切",
    "T10n0279_025:0136a04": "善根；善攝眷屬，隨順堅固一切善根；善攝資",
    "T10n0279_025:0136a05": "具，隨順堅固一切善根；善攝惠施，隨順堅",
    "T10n0279_025:0136a06": "固一切善根。[0136a06] 「佛子！菩薩摩訶薩隨所施物",
    "T10n0279_025:0136a07": "無量無邊，以彼善根如是迴向，所謂：『以上妙",
    "T10n0279_025:0136a08": "食施眾生時，其心清淨，於所施物無貪、無",
    "T10n0279_025:0136a09": "著、無所顧吝，具足行施；願一切眾生得智",
    "T10n0279_025:0136a10": "慧食，心無障礙，了知食性，無所貪著，但樂法",
    "T10n0279_025:0136a11": "喜出離之食；智慧充滿，以法堅住，攝取善",
    "T10n0279_025:0136a12": "根，法身、智身清淨遊行；哀愍眾生，為作福",
    "T10n0279_025:0136a13": "田，現受摶食。』是為菩薩摩訶薩布施食時善",
    "T10n0279_025:0136a14": "根迴向。[0136a14] 「佛子！菩薩摩訶薩若施飲時，以此",
    "T10n0279_025:0136a15": "善根如是迴向，所謂：『願一切眾生飲法味",
    "T10n0279_025:0136a16": "水，精勤修習，具菩薩道；斷世渴愛，常求佛",
    "T10n0279_025:0136a17": "智；離欲境界，得法喜樂；從清淨法而生其",
    "T10n0279_025:0136a18": "身，常以三昧調攝其心；入智慧海，興大法",
    "T10n0279_025:0136a19": "雲，&#x9714;大法雨。』是為菩薩摩訶薩布施飲時善",
    "T10n0279_025:0136a20": "根迴向。[0136a20] 「佛子！菩薩摩訶薩布施種種清淨上",
    "T10n0279_025:0136a21": "味。所謂：辛、酸、鹹、淡，及以甘、苦。種種諸味潤",
    "T10n0279_025:0136a22": "澤具足，能令四大安隱調和，肌體盈滿，氣力",
    "T10n0279_025:0136a23": "強壯，其心清淨常得歡喜；嚥咀之時，不欬",
    "T10n0279_025:0136a24": "不逆；諸根明利，內藏充實；毒不能侵，病不能",
    "T10n0279_025:0136a25": "傷；始終無患，永得安樂。以此善根如是迴",
    "T10n0279_025:0136a26": "向，所謂：『願一切眾生得最上味，甘露充滿；",
    "T10n0279_025:0136a27": "願一切眾生得法智味，了知一切諸味業用；",
    "T10n0279_025:0136a28": "願一切眾生得無量法味，了達法界，安住實",
    "T10n0279_025:0136a29": "際大法城中；願一切眾生作大法雲，周遍",
    "T10n0279_025:0136b01": "法界普雨法雨，教化調伏一切眾生；願一切",
    "T10n0279_025:0136b02": "眾生得勝智味，無上法喜充滿身心；願一切",
    "T10n0279_025:0136b03": "眾生得無貪著一切上味，不染世間一切諸",
    "T10n0279_025:0136b04": "味，常勤修習一切佛法；願一切眾生得一法",
    "T10n0279_025:0136b05": "味，了諸佛法悉無差別；願一切眾生得最勝",
    "T10n0279_025:0136b06": "味，乘一切智終無退轉；願一切眾生得入諸",
    "T10n0279_025:0136b07": "佛無異法味，悉能分別一切諸根；願一切眾",
    "T10n0279_025:0136b08": "生法味增益，常得滿足無礙佛法。』是為菩薩",
    "T10n0279_025:0136b09": "摩訶薩布施味時善根迴向；為令一切眾生",
    "T10n0279_025:0136b10": "勤修福德，皆悉具足無礙智身故。[0136b10] 「佛子！菩",
    "T10n0279_025:0136b11": "薩摩訶薩施車乘時，以諸善根如是迴向，所",
    "T10n0279_025:0136b12": "謂：『願一切眾生皆得具足一切智乘，乘於",
    "T10n0279_025:0136b13": "大乘、不可壞乘、最勝乘、最上乘、速疾乘、大",
    "T10n0279_025:0136b14": "力乘、福德具足乘、出世間乘、出生無量諸菩",
    "T10n0279_025:0136b15": "薩乘。』是為菩薩摩訶薩施車乘時善根迴向。",
    "T10n0279_025:0136b16": "[0136b16] 「佛子！菩薩摩訶薩布施衣時，以諸善根如是",
    "T10n0279_025:0136b17": "迴向，所謂：『願一切眾生得慚愧衣以覆其身，",
    "T10n0279_025:0136b18": "捨離邪道露形惡法，顏色潤澤，皮膚細軟，成",
    "T10n0279_025:0136b19": "就諸佛第一之樂，得最清淨一切種智。』是為",
    "T10n0279_025:0136b20": "菩薩摩訶薩布施衣時善根迴向。[0136b20] 「佛子！菩薩",
    "T10n0279_025:0136b21": "摩訶薩常以種種名華布施，所謂：微妙香華、",
    "T10n0279_025:0136b22": "種種色華、無量奇妙華、善見華、可喜樂華、一",
    "T10n0279_025:0136b23": "切時華、天華、人華、世所珍愛華、甚芬馥悅意",
    "T10n0279_025:0136b24": "華。以如是等無量妙華，供養一切現在諸佛，",
    "T10n0279_025:0136b25": "及佛滅後所有塔廟，或以供養說法之人，",
    "T10n0279_025:0136b26": "或以供養比丘僧寶、一切菩薩、諸善知識、",
    "T10n0279_025:0136b27": "聲聞、獨覺、父母、宗親，下至自身及餘一切貧",
    "T10n0279_025:0136b28": "窮、孤露。布施之時，以諸善根如是迴向，所謂：",
    "T10n0279_025:0136b29": "『願一切眾生皆得諸佛三昧之華，悉能開敷",
    "T10n0279_025:0136c01": "一切諸法；願一切眾生皆得如佛，見者歡喜，",
    "T10n0279_025:0136c02": "心無厭足；願一切眾生所見順愜，心無動亂；",
    "T10n0279_025:0136c03": "願一切眾生具行廣大清淨之業；願一切眾",
    "T10n0279_025:0136c04": "生常念善友，心無變異；願一切眾生如阿",
    "T10n0279_025:0136c05": "伽陀藥，能除一切煩惱眾毒；願一切眾生",
    "T10n0279_025:0136c06": "成滿大願，皆悉得為無上智王；願一切眾生",
    "T10n0279_025:0136c07": "智慧日光破愚癡暗；願一切眾生菩提淨月",
    "T10n0279_025:0136c08": "增長滿足；願一切眾生入大寶洲見善知識，",
    "T10n0279_025:0136c09": "具足成就一切善根。』是為菩薩摩訶薩布施",
    "T10n0279_025:0136c10": "華時善根迴向，為令眾生皆得清淨無礙",
    "T10n0279_025:0136c11": "智故。[0136c11] 「佛子！菩薩摩訶薩布施鬘時，以諸善",
    "T10n0279_025:0136c12": "根如是迴向，所謂：『願一切眾生人所樂見，",
    "T10n0279_025:0136c13": "見者欽歎，見者親善，見者愛樂，見者渴仰，見",
    "T10n0279_025:0136c14": "者除憂，見者生喜，見者離惡，見者常得親近",
    "T10n0279_025:0136c15": "於佛，見者清淨獲一切智。』是為菩薩摩訶薩",
    "T10n0279_025:0136c16": "布施鬘時善根迴向。[0136c16] 「佛子！菩薩摩訶薩布",
    "T10n0279_025:0136c17": "施香時，以諸善根如是迴向：『願一切眾生具",
    "T10n0279_025:0136c18": "足戒香，得不缺戒、不雜戒、不污戒、無悔戒、",
    "T10n0279_025:0136c19": "離纏戒、無熱戒、無犯戒、無邊戒、出世戒、菩",
    "T10n0279_025:0136c20": "薩波羅蜜戒；願一切眾生以是戒故，皆得",
    "T10n0279_025:0136c21": "成就諸佛戒身。』是為菩薩摩訶薩布施香時",
    "T10n0279_025:0136c22": "善根迴向，為令眾生悉得圓滿無礙戒蘊故。",
    "T10n0279_025:0136c23": "[0136c23] 「佛子！菩薩摩訶薩施塗香時，以諸善根如是",
    "T10n0279_025:0136c24": "迴向，所謂：『願一切眾生施香普熏，悉能惠捨",
    "T10n0279_025:0136c25": "一切所有；願一切眾生戒香普熏，得於如",
    "T10n0279_025:0136c26": "來究竟淨戒；願一切眾生忍香普熏，離於",
    "T10n0279_025:0136c27": "一切險害之心；願一切眾生精進香普熏，",
    "T10n0279_025:0136c28": "常服大乘精進甲冑；願一切眾生定香普",
    "T10n0279_025:0136c29": "熏，安住諸佛現前三昧；願一切眾生慧香",
    "T10n0279_025:0137a01": "普熏，一念得成無上智王；願一切眾生法香",
    "T10n0279_025:0137a02": "普熏，於無上法得無所畏；願一切眾生德",
    "T10n0279_025:0137a03": "香普熏，成就一切大功德智；願一切眾生菩",
    "T10n0279_025:0137a04": "提香普熏，得佛十力到於彼岸；願一切眾生",
    "T10n0279_025:0137a05": "清淨白法妙香普熏，永滅一切不善之法。』是",
    "T10n0279_025:0137a06": "為菩薩摩訶薩施塗香時善根迴向。[0137a06] 「佛子！菩",
    "T10n0279_025:0137a07": "薩摩訶薩施床座時，以諸善根如是迴向，所",
    "T10n0279_025:0137a08": "謂：『願一切眾生得諸天床座，證大智慧；願",
    "T10n0279_025:0137a09": "一切眾生得賢聖床座，捨凡夫意，住菩提心；",
    "T10n0279_025:0137a10": "願一切眾生得安樂床座，永離一切生死苦",
    "T10n0279_025:0137a11": "惱；願一切眾生得究竟床座，得見諸佛自在",
    "T10n0279_025:0137a12": "神通；願一切眾生得平等床座，恒普熏修一",
    "T10n0279_025:0137a13": "切善法；願一切眾生得最勝床座，具清淨",
    "T10n0279_025:0137a14": "業，世無與等；願一切眾生得安隱床座，證真",
    "T10n0279_025:0137a15": "實法，具足究竟；願一切眾生得清淨床座，修",
    "T10n0279_025:0137a16": "習如來淨智境界；願一切眾生得安住床座，",
    "T10n0279_025:0137a17": "得善知識常隨覆護；願一切眾生得師子床",
    "T10n0279_025:0137a18": "座，常如如來右&#x8107;而臥。』是為菩薩摩訶薩",
    "T10n0279_025:0137a19": "施床座時善根迴向，為令眾生修習正念、善",
    "T10n0279_025:0137a20": "護諸根故。[0137a20] 「佛子！菩薩摩訶薩施房舍時，以諸",
    "T10n0279_025:0137a21": "善根如是迴向，所謂：『願一切眾生皆得安住",
    "T10n0279_025:0137a22": "清淨佛剎，精勤修習一切功德；安住甚深",
    "T10n0279_025:0137a23": "三昧境界，捨離一切住處執著；了諸住處皆",
    "T10n0279_025:0137a24": "無所有，離諸世間住一切智；攝取一切諸佛",
    "T10n0279_025:0137a25": "所住，住究竟道安樂住處；恒住第一清淨善",
    "T10n0279_025:0137a26": "根，終不捨離佛無上住。』是為菩薩摩訶薩施",
    "T10n0279_025:0137a27": "房舍時善根迴向；為欲利益一切眾生，隨其",
    "T10n0279_025:0137a28": "所應，思惟救護故。[0137a28] 「佛子！菩薩摩訶薩施住處",
    "T10n0279_025:0137a29": "時，以諸善根如是迴向，所謂：『願一切眾生常",
    "T10n0279_025:0137b01": "獲善利，其心安樂；願一切眾生依如來住，依",
    "T10n0279_025:0137b02": "大智住，依善知識住，依尊勝住，依善行住，依",
    "T10n0279_025:0137b03": "大慈住，依大悲住，依六波羅蜜住，依大菩提",
    "T10n0279_025:0137b04": "心住，依一切菩薩道住。』是為菩薩摩訶薩施",
    "T10n0279_025:0137b05": "住處時善根迴向，為令一切福德清淨故，",
    "T10n0279_025:0137b06": "究竟清淨故，智清淨故，道清淨故，法清淨故，",
    "T10n0279_025:0137b07": "戒清淨故，志樂清淨故，信解清淨故，願清淨",
    "T10n0279_025:0137b08": "故，一切神通功德清淨故。[0137b08] 「佛子！菩薩摩訶",
    "T10n0279_025:0137b09": "薩施諸燈明，所謂：酥燈、油燈、寶燈、摩尼燈、",
    "T10n0279_025:0137b10": "漆燈、火燈、沈水燈、栴檀燈、一切香燈、無量",
    "T10n0279_025:0137b11": "色光燈。施如是等無量燈時，為欲利益一切",
    "T10n0279_025:0137b12": "眾生，為欲攝受一切眾生，以此善根如是",
    "T10n0279_025:0137b13": "迴向，所謂：『願一切眾生得無量光，普照一切",
    "T10n0279_025:0137b14": "諸佛正法；願一切眾生得清淨光，照見世間",
    "T10n0279_025:0137b15": "極微細色；願一切眾生得離翳光，了眾生界",
    "T10n0279_025:0137b16": "空無所有；願一切眾生得無邊光，身出妙光",
    "T10n0279_025:0137b17": "普照一切；願一切眾生得普照光，於諸佛法",
    "T10n0279_025:0137b18": "心無退轉；願一切眾生得佛淨光，一切剎",
    "T10n0279_025:0137b19": "中悉皆顯現；願一切眾生得無礙光，一光遍",
    "T10n0279_025:0137b20": "照一切法界；願一切眾生得無斷光，照諸",
    "T10n0279_025:0137b21": "佛剎光明不斷；願一切眾生得智幢光，普照",
    "T10n0279_025:0137b22": "世間；願一切眾生得無量色光，照一切剎示",
    "T10n0279_025:0137b23": "現神力。』菩薩如是施燈明時，為欲利益一切",
    "T10n0279_025:0137b24": "眾生，安樂一切眾生故，以此善根隨逐眾",
    "T10n0279_025:0137b25": "生，以此善根攝受眾生，以此善根分布眾",
    "T10n0279_025:0137b26": "生，以此善根慈愍眾生，以此善根覆育眾",
    "T10n0279_025:0137b27": "生，以此善根救護眾生，以此善根充滿眾",
    "T10n0279_025:0137b28": "生，以此善根緣念眾生，以此善根等益眾",
    "T10n0279_025:0137b29": "生，以此善根觀察眾生。是為菩薩摩訶薩",
    "T10n0279_025:0137c01": "施燈明時善根迴向，如是迴向無有障礙，普",
    "T10n0279_025:0137c02": "令眾生住善根中。[0137c02] 「佛子！菩薩摩訶薩施湯藥",
    "T10n0279_025:0137c03": "時，以諸善根如是迴向，所謂：『願一切眾生於",
    "T10n0279_025:0137c04": "諸蓋纏，究竟得出；願一切眾生永離病身，得",
    "T10n0279_025:0137c05": "如來身；願一切眾生作大良藥，滅除一切不",
    "T10n0279_025:0137c06": "善之病；願一切眾生成阿伽陀藥，安住菩薩",
    "T10n0279_025:0137c07": "不退轉地；願一切眾生成如來藥，能拔一切",
    "T10n0279_025:0137c08": "煩惱毒箭；願一切眾生親近賢聖，滅諸煩惱，",
    "T10n0279_025:0137c09": "修清淨行；願一切眾生作大藥王，永除眾",
    "T10n0279_025:0137c10": "病，不令重發；願一切眾生作不壞藥樹，悉能",
    "T10n0279_025:0137c11": "救療一切眾生；願一切眾生得一切智光，出",
    "T10n0279_025:0137c12": "眾病箭；願一切眾生善解世間方藥之法，所",
    "T10n0279_025:0137c13": "有疾病為其救療。』菩薩摩訶薩施湯藥時，為",
    "T10n0279_025:0137c14": "令一切眾生永離眾病故，究竟安隱故，究竟",
    "T10n0279_025:0137c15": "清淨故，如佛無病故，拔除一切病箭故，得無",
    "T10n0279_025:0137c16": "盡堅固身故，得金剛圍山所不壞身故，得堅",
    "T10n0279_025:0137c17": "固滿足力故，得圓滿不可奪佛樂故，得一切",
    "T10n0279_025:0137c18": "佛自在堅固身故，以諸善根如是迴向。",
    "T10n0279_025:0137c19": "[0137c19] 「佛子！菩薩摩訶薩悉能惠施一切器物。所謂：",
    "T10n0279_025:0137c20": "黃金器盛滿雜寶，白銀器盛眾妙寶，&#x7460;璃",
    "T10n0279_025:0137c21": "器盛種種寶，玻&#x74C8;器盛滿無量寶莊嚴具，",
    "T10n0279_025:0137c22": "硨磲器盛赤真珠，碼&#x78AF;器盛滿珊瑚摩尼珠",
    "T10n0279_025:0137c23": "寶，白玉器盛眾美食，栴檀器盛天衣服，金",
    "T10n0279_025:0137c24": "剛器盛眾妙香。無量無數種種寶器，盛無量",
    "T10n0279_025:0137c25": "無數種種眾寶，或施諸佛，信佛福田不思議",
    "T10n0279_025:0137c26": "故；或施菩薩，知善知識難值遇故；或施聖",
    "T10n0279_025:0137c27": "僧，為令佛法久住世故；或施聲聞及辟支",
    "T10n0279_025:0137c28": "佛，於諸聖人生淨信故；或施父母，為尊重",
    "T10n0279_025:0137c29": "故；或施師長，為恒誘誨，令依聖教修功德",
    "T10n0279_025:0138a01": "故；或施下劣、貧窮、孤露，大慈、大悲愛眼等視",
    "T10n0279_025:0138a02": "諸眾生故；專意滿足去、來、今世一切菩薩",
    "T10n0279_025:0138a03": "檀波羅蜜故；以一切物普施一切，終不厭",
    "T10n0279_025:0138a04": "捨諸眾生故。如是施時，於其施物及以受",
    "T10n0279_025:0138a05": "者，皆無所著。菩薩摩訶薩以如是等種種寶",
    "T10n0279_025:0138a06": "器盛無量寶而布施時，以諸善根如是迴",
    "T10n0279_025:0138a07": "向，所謂：『願一切眾生成等虛空無邊藏器，",
    "T10n0279_025:0138a08": "念力廣大，悉能受持世、出世間一切經書，",
    "T10n0279_025:0138a09": "無有忘失；願一切眾生成清淨器，能悟諸佛",
    "T10n0279_025:0138a10": "甚深正法；願一切眾生成無上寶器，悉能",
    "T10n0279_025:0138a11": "受持三世佛法；願一切眾生成就如來廣大",
    "T10n0279_025:0138a12": "法器，以不壞信攝受三世佛菩提法；願一切",
    "T10n0279_025:0138a13": "眾生成就最勝寶莊嚴器，住大威德菩提之",
    "T10n0279_025:0138a14": "心；願一切眾生成就功德所依處器，於諸如",
    "T10n0279_025:0138a15": "來無量智慧生淨信解；願一切眾生成就趣",
    "T10n0279_025:0138a16": "入一切智器，究竟如來無礙解脫；願一切眾",
    "T10n0279_025:0138a17": "生得盡未來劫菩薩行器，能令眾生普皆安",
    "T10n0279_025:0138a18": "住一切智力；願一切眾生成就三世諸佛種",
    "T10n0279_025:0138a19": "性勝功德器，一切諸佛妙音所說悉能受",
    "T10n0279_025:0138a20": "持；願一切眾生成就容納盡法界、虛空界、一",
    "T10n0279_025:0138a21": "切世界一切如來眾會道場器，為大丈夫讚",
    "T10n0279_025:0138a22": "說之首，勸請諸佛轉正法輪。』是為菩薩摩訶",
    "T10n0279_025:0138a23": "薩布施器時善根迴向，為欲普令一切眾生",
    "T10n0279_025:0138a24": "皆得圓滿普賢菩薩行願器故。"
}