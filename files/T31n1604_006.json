{
    "T31n1604_006:0618c02": "大乘莊嚴經論卷第六",
    "T31n1604_006:0618c04": "無著菩薩造",
    "T31n1604_006:0618c05": "大唐天竺三藏波羅頗蜜多羅譯",
    "T31n1604_006:0618c06": "弘法品第十三",
    "T31n1604_006:0618c07": "[0618c07] 釋曰。已說求法。次應以法為人演說。偈曰。",
    "T31n1604_006:0618c08": " 難得復不堅  愍苦恒喜施",
    "T31n1604_006:0618c09": " 況以法利世  增長亦無盡",
    "T31n1604_006:0618c10": "[0618c10] 釋曰。此偈先遮法慳。難得復不堅者。謂身命",
    "T31n1604_006:0618c11": "財。愍苦恒喜施者。菩薩尚能於一切時捨此",
    "T31n1604_006:0618c12": "三種不堅之法施諸苦厄眾生。由慈悲故。況",
    "T31n1604_006:0618c13": "以法利世增長亦無盡者。何況大法得之不",
    "T31n1604_006:0618c14": "難而生慳&#x608B;。是故菩薩應以此法廣利世間。",
    "T31n1604_006:0618c15": "何以故。法得增長亦無盡故。已遮法慳。次說",
    "T31n1604_006:0618c16": "利益。偈曰。",
    "T31n1604_006:0618c17": " 自證不可說  引物說法性",
    "T31n1604_006:0618c18": " 法身寂滅口  悲流如蟒吸",
    "T31n1604_006:0618c19": "[0618c19] 釋曰。自證不可說引物說法性者。世尊不說",
    "T31n1604_006:0618c20": "自所證法。由不可說故。為引接眾生復以方",
    "T31n1604_006:0618c21": "便而說法性問云何方便。答法身寂滅口悲",
    "T31n1604_006:0618c22": "流如蟒吸。諸佛以法性為身。寂滅為口。極廣",
    "T31n1604_006:0618c23": "清淨離二障故。以大慈悲流出教網引接眾",
    "T31n1604_006:0618c24": "生。譬如大蟒張口吐涎吸引諸物。一切諸佛",
    "T31n1604_006:0618c25": "身口悲同引接亦爾。大悲無盡由畢竟故。偈",
    "T31n1604_006:0618c26": "曰。",
    "T31n1604_006:0618c27": " 彼修得果故  修說非無義",
    "T31n1604_006:0618c28": " 但聞及不聞  修說則無理",
    "T31n1604_006:0618c29": "[0618c29] 釋曰。彼修得果故修說非無義者。諸佛以方",
    "T31n1604_006:0619a01": "便說自所證引接世間。由能行者修力自在",
    "T31n1604_006:0619a02": "而得果故。是故彼修及佛所說得非無義。但",
    "T31n1604_006:0619a03": "聞及不聞修說則無理者。若但聞法得見真",
    "T31n1604_006:0619a04": "義。彼修則無利益。若不聞法得入於修。彼",
    "T31n1604_006:0619a05": "說則無利益。已說說法利益。次說說法差",
    "T31n1604_006:0619a06": "別。偈曰。",
    "T31n1604_006:0619a07": " 阿含說證說  謂口謂通力",
    "T31n1604_006:0619a08": " 通力謂相好  餘色及虛空",
    "T31n1604_006:0619a09": "[0619a09] 釋曰。諸菩薩說法有二種差別。一者阿含說。",
    "T31n1604_006:0619a10": "謂以口力而說。二者證說。謂以通力而說。通",
    "T31n1604_006:0619a11": "力說復有多種。或相好說。或樹林說。或樂器",
    "T31n1604_006:0619a12": "說。或空中說。已說說法差別。次說說法成就。",
    "T31n1604_006:0619a13": "偈曰。",
    "T31n1604_006:0619a14": " 無畏及斷疑  令信亦顯實",
    "T31n1604_006:0619a15": " 如此諸菩薩  說成就應知",
    "T31n1604_006:0619a16": "[0619a16] 釋曰。諸菩薩說法成就由四種義。一者無畏。",
    "T31n1604_006:0619a17": "二者斷疑。三者令信。四者顯實。如梵天王",
    "T31n1604_006:0619a18": "問經說。菩薩四法具足則能開於廣大法施。",
    "T31n1604_006:0619a19": "何等為四。一者攝治妙法。二者自慧明淨。三",
    "T31n1604_006:0619a20": "者作善丈夫業。四者顯示染淨。此中第一多",
    "T31n1604_006:0619a21": "聞故得無畏。第二大慧故能斷疑。第三不依",
    "T31n1604_006:0619a22": "名利故令他信受。第四由通達世諦第一義",
    "T31n1604_006:0619a23": "諦故能顯二種真實。謂染相真實淨相真實。",
    "T31n1604_006:0619a24": "偈曰。",
    "T31n1604_006:0619a25": " 美語及離醉  無退無不盡",
    "T31n1604_006:0619a26": " 種種及相應  令解非求利",
    "T31n1604_006:0619a27": " 及以遍教授  復次成就說",
    "T31n1604_006:0619a28": "[0619a28] 釋曰。美語者。他瞋罵時不惡報故。離醉者。醉",
    "T31n1604_006:0619a29": "有二種。一他稱讚時醉。二自成就時醉。謂家",
    "T31n1604_006:0619b01": "色財等成就生愛喜故。離者如此二醉於心",
    "T31n1604_006:0619b02": "滅故。無退者。不懈怠故。無不盡者。離於法",
    "T31n1604_006:0619b03": "慳一切說故。種種者。不重說故。相應者。不",
    "T31n1604_006:0619b04": "違現比量故。令解者。字句可解故。非求利",
    "T31n1604_006:0619b05": "者。不為財利令彼信故。遍教授者。被三乘故。",
    "T31n1604_006:0619b06": "已說說法成就。次說語成就。偈曰。",
    "T31n1604_006:0619b07": " 不細及調和  善巧亦明了",
    "T31n1604_006:0619b08": " 應機亦離求  分量與無盡",
    "T31n1604_006:0619b09": "[0619b09] 釋曰。不細者。遍徒眾故。調和者。悅可意故。",
    "T31n1604_006:0619b10": "善巧者。開示字句分明故。明了者。令易解故。",
    "T31n1604_006:0619b11": "應機者。隨宜說故。離求者。不依名利說故。分",
    "T31n1604_006:0619b12": "量者。樂聞無厭故。無盡者。不可窮故。已說語",
    "T31n1604_006:0619b13": "成就。次說字成就。偈曰。",
    "T31n1604_006:0619b14": " 舉名及釋義  隨乘亦柔軟",
    "T31n1604_006:0619b15": " 易解而應機  出離隨順故",
    "T31n1604_006:0619b16": "[0619b16] 釋曰。舉名者。相應諸字句不違驗故。釋義者。",
    "T31n1604_006:0619b17": "釋言諸字句不違理故。隨乘者。隨乘諸字句",
    "T31n1604_006:0619b18": "不違三乘故。柔軟者。離難諸字句不違於聲",
    "T31n1604_006:0619b19": "故。易解者。聚集諸字句得義易故。應機者。",
    "T31n1604_006:0619b20": "應物諸字句逗機宜故。出離者。不在諸字句",
    "T31n1604_006:0619b21": "向涅槃故。隨順者。正行諸字句隨順八支聖",
    "T31n1604_006:0619b22": "道故。偈曰。",
    "T31n1604_006:0619b23": " 菩薩字成就  如前義應知",
    "T31n1604_006:0619b24": " 聲有六十種  是說如來事",
    "T31n1604_006:0619b25": "[0619b25] 釋曰。如來有六十種不可思議音聲。如佛祕",
    "T31n1604_006:0619b26": "密經中說。寂靜慧如來具足六十種聲語。所",
    "T31n1604_006:0619b27": "謂潤澤柔軟可意意樂清淨。如是廣說。此中",
    "T31n1604_006:0619b28": "潤澤聲者。眾生善根能持攝故。柔軟聲者。現",
    "T31n1604_006:0619b29": "前聞法得樂觸故。可意聲者。由善義故。意樂",
    "T31n1604_006:0619c01": "聲者。由善字故。清淨聲者。無上出世後得",
    "T31n1604_006:0619c02": "故。無垢聲者。諸惑習氣不相應故。明亮聲者。",
    "T31n1604_006:0619c03": "字句易解故。善力聲者。具足功德破諸外道",
    "T31n1604_006:0619c04": "惡邪見故。樂聞聲者。信順出離故。不絕聲",
    "T31n1604_006:0619c05": "者。一切外道無能斷故。調伏聲者。貪等煩",
    "T31n1604_006:0619c06": "惱能對治故。無刺聲者。制戒樂方便故。不",
    "T31n1604_006:0619c07": "&#x6F81;聲者。令犯戒人得正出故。善調聲者。教",
    "T31n1604_006:0619c08": "化教授故。悅耳聲者。亂心對治故。身倚",
    "T31n1604_006:0619c09": "聲者。能引三摩提故。心了聲者。能引毘",
    "T31n1604_006:0619c10": "&#x9262;舍那故。心喜聲者。善斷疑故。喜樂生聲",
    "T31n1604_006:0619c11": "者。決定拔邪故。無熱惱聲者。信受不悔故。",
    "T31n1604_006:0619c12": "能持智聲者。成就聞因智依止故。能持解聲",
    "T31n1604_006:0619c13": "者。成就思因智依止故。不隱覆聲者。不慳",
    "T31n1604_006:0619c14": "法而說故。可愛聲者。令得自利果故。渴仰",
    "T31n1604_006:0619c15": "聲者。已得果人深願樂故。教&#x52C5;聲者。不思議",
    "T31n1604_006:0619c16": "法正說故。令解聲者。思議法正說故。相應聲",
    "T31n1604_006:0619c17": "者。不違驗故。有益聲者。如其所應教示導故。",
    "T31n1604_006:0619c18": "離重聲者。不虛說故。師子聲者。怖外道故。象",
    "T31n1604_006:0619c19": "聲者。振大故。雷聲者。深遠故。龍聲者。令信",
    "T31n1604_006:0619c20": "受故緊那羅聲者。歌音美故。迦陵頻伽聲",
    "T31n1604_006:0619c21": "者。韻清亮故。梵聲者。出遠去故。命命鳥聲",
    "T31n1604_006:0619c22": "者。初得吉祥一切事成故。天王聲者。無敢違",
    "T31n1604_006:0619c23": "故天鼓聲者。破魔初故離慢聲者。讚毀不高",
    "T31n1604_006:0619c24": "故。入一切聲者。入毘伽羅論一切種相故。",
    "T31n1604_006:0619c25": "離不正聲者。憶不忘故。應時聲者。教化事一",
    "T31n1604_006:0619c26": "切時起故。無羞聲者。不依利養故。不怖聲",
    "T31n1604_006:0619c27": "者。離慚羞故。歡喜聲者。聞無厭故。隨捨聲",
    "T31n1604_006:0619c28": "者。一切明處善巧入故。善友聲者。一切眾生",
    "T31n1604_006:0619c29": "利成就故。常流聲者。相續不斷故。嚴飾聲者",
    "T31n1604_006:0620a01": "種種顯現故。滿足聲者。一音無量聲說法故。",
    "T31n1604_006:0620a02": "眾生根喜聲者。一語無量義顯現故。不毀呰",
    "T31n1604_006:0620a03": "聲者。如所立義信順故。不增減聲者。應時量",
    "T31n1604_006:0620a04": "說故。不躁急聲者。不疾疾說故。遍一切聲者。",
    "T31n1604_006:0620a05": "遠近徒眾同依止故。一切種成就聲者。世間",
    "T31n1604_006:0620a06": "法義皆譬喻令解故。已說字成就。次說說法",
    "T31n1604_006:0620a07": "大。偈曰。",
    "T31n1604_006:0620a08": " 開演及施設  建立并總舉",
    "T31n1604_006:0620a09": " 別說與斷疑  略廣皆令解",
    "T31n1604_006:0620a10": "[0620a10] 釋曰。開演者。謂言說也。施設者。謂諸句也。",
    "T31n1604_006:0620a11": "建立者謂善相應也。如是分別開示。如其次",
    "T31n1604_006:0620a12": "第總舉別說。斷疑使義淺近易解。令聽受者",
    "T31n1604_006:0620a13": "於所說法得決定故。略者一說。彼利根人速",
    "T31n1604_006:0620a14": "得解故。廣者重說。彼鈍根人遲得解故。偈",
    "T31n1604_006:0620a15": "曰。",
    "T31n1604_006:0620a16": " 說者及所說  受者三輪淨",
    "T31n1604_006:0620a17": " 復離八種過  說者淨應知",
    "T31n1604_006:0620a18": "[0620a18] 釋曰。說者及所說受者三輪淨者。何等三",
    "T31n1604_006:0620a19": "輪一是說者。謂諸佛菩薩。二是所說。謂總說",
    "T31n1604_006:0620a20": "名字等諸種。三是受者。謂前略說得解人廣",
    "T31n1604_006:0620a21": "說得解人。復離八種過說者淨應知者。說者",
    "T31n1604_006:0620a22": "清淨。應知復離八種過失。問何者八耶。偈曰。",
    "T31n1604_006:0620a23": " 懈怠及不解  拒請不開義",
    "T31n1604_006:0620a24": " 及以不斷疑  斷疑不堅固",
    "T31n1604_006:0620a25": " 厭退及有&#x608B;  如是八種過",
    "T31n1604_006:0620a26": " 諸佛無彼體  故成無上說",
    "T31n1604_006:0620a27": "[0620a27] 釋曰。八種過者。一懈怠。二不解義。三拒請。",
    "T31n1604_006:0620a28": "四不開義。五不斷疑。六斷疑不決定。七心有",
    "T31n1604_006:0620a29": "厭退不一切時說故。八有&#x608B;。不盡開示故。",
    "T31n1604_006:0620b01": "一切諸佛如是八過悉皆遠離。是故得成無",
    "T31n1604_006:0620b02": "上說法。已說說法大。次說義成就偈曰。",
    "T31n1604_006:0620b03": " 此法隨時善  生信喜覺因",
    "T31n1604_006:0620b04": " 義正及語巧  能開四梵行",
    "T31n1604_006:0620b05": "[0620b05] 釋曰。此法隨時善生信喜覺因者。隨時善謂",
    "T31n1604_006:0620b06": "初中後善。如其次第。聞思修時為信因故。為",
    "T31n1604_006:0620b07": "喜因故。為覺因故。為覺因者。定心觀察此法",
    "T31n1604_006:0620b08": "道理得如實智故。義正及語巧能開四梵行",
    "T31n1604_006:0620b09": "者。義正謂善義及妙義。與世諦第一義諦相",
    "T31n1604_006:0620b10": "應故。語巧謂易受及易解由文顯義現故。由",
    "T31n1604_006:0620b11": "此故能開示四種梵行。問何者四耶。偈曰。",
    "T31n1604_006:0620b12": " 不共他相應  具斷三界惑",
    "T31n1604_006:0620b13": " 自性及無垢  是行為四種",
    "T31n1604_006:0620b14": "[0620b14] 釋曰。四梵行者。一者獨。二者滿。三者清。四",
    "T31n1604_006:0620b15": "者白。不共他相應者是獨義。由此行不共外",
    "T31n1604_006:0620b16": "道同行故。具斷三界惑者是滿義。由此行具",
    "T31n1604_006:0620b17": "斷三界煩惱故。自性者是清義。由此行是無",
    "T31n1604_006:0620b18": "漏自性淨故。無垢者是白義。由此行在漏盡",
    "T31n1604_006:0620b19": "身種類得無垢淨故。已說說法義成就。次說",
    "T31n1604_006:0620b20": "說法節。偈曰。",
    "T31n1604_006:0620b21": " 所謂令入節  相節對治節",
    "T31n1604_006:0620b22": " 及以祕密節  是名為四節",
    "T31n1604_006:0620b23": "[0620b23] 釋曰。諸佛說法不離四節。一者令入節。二者",
    "T31n1604_006:0620b24": "相節。三者對治節。四者祕密節。間此四節依",
    "T31n1604_006:0620b25": "何義。偈曰。",
    "T31n1604_006:0620b26": " 聲聞及自性  斷過亦語深",
    "T31n1604_006:0620b27": " 次第依四義  說節有四種",
    "T31n1604_006:0620b28": "[0620b28] 釋曰。令入節者。應知教諸聲聞入於法義令",
    "T31n1604_006:0620b29": "得不怖。說色等是有故。相節者。應知於分別",
    "T31n1604_006:0620c01": "等三種自性。無體無起自性清淨。說一切法",
    "T31n1604_006:0620c02": "故。對治節者應知依斷諸過對治八種障故。",
    "T31n1604_006:0620c03": "如大乘中說。受持二偈得爾所功德。皆為對",
    "T31n1604_006:0620c04": "治故說。此對治後當解。祕密節者。應知依諸",
    "T31n1604_006:0620c05": "深語由迴語方得義故。如大乘經偈說。不堅",
    "T31n1604_006:0620c06": "堅固解善住於顛倒。為煩惱所惱。速得大菩",
    "T31n1604_006:0620c07": "提。此節中不堅堅固解者。不堅謂諸眾生其",
    "T31n1604_006:0620c08": "心不亂。於此不亂作堅固解。此解最勝能得",
    "T31n1604_006:0620c09": "菩提。亂者心馳堅著。不能至得菩提故。此",
    "T31n1604_006:0620c10": "是第一句義。善住於顛倒者。顛倒謂常樂我",
    "T31n1604_006:0620c11": "淨執。若人能於顛倒中解無常無樂無我無",
    "T31n1604_006:0620c12": "淨善住不退。即能速得菩提。不爾不得故。此",
    "T31n1604_006:0620c13": "是第二句義。為煩惱所惱者。長時勤修難行",
    "T31n1604_006:0620c14": "苦行由極疲倦能得菩提。不爾不得故。此是",
    "T31n1604_006:0620c15": "第三句義。已說說法節。次說說法意。偈曰。",
    "T31n1604_006:0620c16": " 平等及別義  別時及別欲",
    "T31n1604_006:0620c17": " 依此四種意  諸佛說應知",
    "T31n1604_006:0620c18": "[0620c18] 釋曰。諸佛說法不離四意。一平等意。二別義",
    "T31n1604_006:0620c19": "意。三別時意。四別欲意。平等意者。如佛說。",
    "T31n1604_006:0620c20": "往昔毘婆尸佛即我身是。由法身無差別故。",
    "T31n1604_006:0620c21": "如是等說。是名平等意。別義意者。如佛說。一",
    "T31n1604_006:0620c22": "切諸法無自性故無生故。如是等說。是名別",
    "T31n1604_006:0620c23": "義意。別時意者。如佛說。若人願見阿彌陀",
    "T31n1604_006:0620c24": "佛。一切皆得往生。此由別時得生故如是說。",
    "T31n1604_006:0620c25": "如是等說。是名別時意。別欲意者。彼人有如",
    "T31n1604_006:0620c26": "是善根。如來或時讚歎或時毀呰。由得少善",
    "T31n1604_006:0620c27": "根便為足故。如是等說是。名別欲意。已說說",
    "T31n1604_006:0620c28": "法意。次說受持大乘功德。偈曰。",
    "T31n1604_006:0620c29": " 輕佛及輕法  懈怠少知足",
    "T31n1604_006:0621a01": " 貪行及慢行  悔行不定等",
    "T31n1604_006:0621a02": " 如是八種障  大乘說對治",
    "T31n1604_006:0621a03": " 如是諸障斷  是人入正法",
    "T31n1604_006:0621a04": "[0621a04] 釋曰。此二偈顯示大乘斷障功德。障有八種。",
    "T31n1604_006:0621a05": "一者輕佛障。二者輕法障。三者懈怠障。四者",
    "T31n1604_006:0621a06": "少知足障。五者貪行障。六者慢行障。七者悔",
    "T31n1604_006:0621a07": "行障。八者不定障。為對治輕佛障故。大乘經",
    "T31n1604_006:0621a08": "說。往昔毘婆尸佛即我身是。為對治輕法障",
    "T31n1604_006:0621a09": "故。大乘經說。於無量恒河沙佛所。修行大乘",
    "T31n1604_006:0621a10": "乃得生解。為對治懈怠障故大乘經說若有",
    "T31n1604_006:0621a11": "眾生願生安樂國土。一切當得往生。稱念",
    "T31n1604_006:0621a12": "無垢月光佛名。決定當得作佛。為對治少知",
    "T31n1604_006:0621a13": "足障故。大乘經說有處讚歎檀等行。有處毀",
    "T31n1604_006:0621a14": "呰檀等行。為對治貪行障故。大乘經說。諸佛",
    "T31n1604_006:0621a15": "國土極妙樂事。為對治慢行障故。大乘經說。",
    "T31n1604_006:0621a16": "或有佛土最勝成就。為對治悔行障故。大乘",
    "T31n1604_006:0621a17": "經說。或有眾生於佛菩薩起不饒益事得生",
    "T31n1604_006:0621a18": "善道。為對治不定障故。大乘經說。諸佛授記",
    "T31n1604_006:0621a19": "聲聞當得作佛及說一乘。是名受持大乘得",
    "T31n1604_006:0621a20": "離八障。偈曰。",
    "T31n1604_006:0621a21": " 若文及若義  二偈勤受持",
    "T31n1604_006:0621a22": " 功德數有十  是名勝慧者",
    "T31n1604_006:0621a23": " 善種得圓滿  死時歡喜勝",
    "T31n1604_006:0621a24": " 受生隨所欲  念生智亦成",
    "T31n1604_006:0621a25": " 生生恒值佛  聞法得信慧",
    "T31n1604_006:0621a26": " 遠離於二障  速成無上道",
    "T31n1604_006:0621a27": "[0621a27] 釋曰。此三偈顯示受持大乘集得功德。此功",
    "T31n1604_006:0621a28": "德有十種。一者成就一切善根種子圓滿依",
    "T31n1604_006:0621a29": "止。二者臨命終時得無上喜悅。三者於一切",
    "T31n1604_006:0621b01": "處得隨願受生。四者於一切生處得自性念",
    "T31n1604_006:0621b02": "生智。五者所生之處恒得值佛。六者恒在佛",
    "T31n1604_006:0621b03": "邊聞大乘法。七者成就增上信根。八者成就",
    "T31n1604_006:0621b04": "增上慧根。九者得遠離惑智二障。十者速得",
    "T31n1604_006:0621b05": "成就無上菩提。若人於一切大乘經典。若文",
    "T31n1604_006:0621b06": "若義乃至一句。正勤受持。則得如是十種功",
    "T31n1604_006:0621b07": "德。此中應知。於現在世得初二種功德。於未",
    "T31n1604_006:0621b08": "來世得餘八種功德。漸漸增勝。已說持法功",
    "T31n1604_006:0621b09": "德。次說說法功德。偈曰。",
    "T31n1604_006:0621b10": " 慧善及不退  大悲名稱遠",
    "T31n1604_006:0621b11": " 巧便說諸法  如日朗世間",
    "T31n1604_006:0621b12": "[0621b12] 釋曰。若諸菩薩具足五因名善說法。一者不",
    "T31n1604_006:0621b13": "倒說。由慧善故。二者恒時說。由不退故。三者",
    "T31n1604_006:0621b14": "離求說。由大悲故。四者令信說。由名稱遠故。",
    "T31n1604_006:0621b15": "五者隨機說由巧便故。由此五因能善說法。",
    "T31n1604_006:0621b16": "導引眾生多生恭敬。譬如日出照朗世間。弘",
    "T31n1604_006:0621b17": "法品究竟。",
    "T31n1604_006:0621b18": "大乘莊嚴經論隨修品第十四",
    "T31n1604_006:0621b19": "[0621b19] 釋曰。已說菩薩弘法。次說菩薩隨法修行。此",
    "T31n1604_006:0621b20": "中隨修有知義有知法有隨法有同得有隨",
    "T31n1604_006:0621b21": "行。今當次第顯示。偈曰。",
    "T31n1604_006:0621b22": " 於二知無我  於三離邪正",
    "T31n1604_006:0621b23": " 菩薩如是解  是名知義人",
    "T31n1604_006:0621b24": "[0621b24] 釋曰。此偈明菩薩知義。於二知無我者。謂於",
    "T31n1604_006:0621b25": "人法二種而知無我。由知能取所取無有體",
    "T31n1604_006:0621b26": "故。於三離邪正者。三謂三種三昧。即空無相",
    "T31n1604_006:0621b27": "無願。由空三昧知無有體。解分別性故。由無",
    "T31n1604_006:0621b28": "相無願三昧知無自體。由解依他真實性故。",
    "T31n1604_006:0621b29": "離邪正者。此三三昧引出世智故不邪。是世",
    "T31n1604_006:0621c01": "間故不正。菩薩如是解。是名知義人者。菩薩",
    "T31n1604_006:0621c02": "若知人法二種無我。能知三種三昧。離邪離",
    "T31n1604_006:0621c03": "正。如此則名知義。偈曰。",
    "T31n1604_006:0621c04": " 如是知義已  知法猶如&#x6830;",
    "T31n1604_006:0621c05": " 聞法不應喜  捨法名知法",
    "T31n1604_006:0621c06": "[0621c06] 釋曰。此偈明菩薩知法。初學菩薩得知義已。",
    "T31n1604_006:0621c07": "次應知法。謂能知修多羅等經法。猶如&#x6830;",
    "T31n1604_006:0621c08": "喻。不得但聞而生歡喜。何以故是法應捨。譬",
    "T31n1604_006:0621c09": "如&#x6830;故。是名知法。偈曰。",
    "T31n1604_006:0621c10": " 凡夫有二智  即通二無我",
    "T31n1604_006:0621c11": " 為成彼智故  如說隨法行",
    "T31n1604_006:0621c12": "[0621c12] 釋曰。此偈明菩薩隨法。凡夫有二智者。謂知",
    "T31n1604_006:0621c13": "義智知法智。即通二無我者。由此二智故亦",
    "T31n1604_006:0621c14": "能通達人法二種無我。為成彼智故。如說隨",
    "T31n1604_006:0621c15": "法行者。菩薩為成就彼二種智。應如所說法",
    "T31n1604_006:0621c16": "隨順修行。是名隨法。偈曰。",
    "T31n1604_006:0621c17": " 成就彼智時  出世間無上",
    "T31n1604_006:0621c18": " 凡住初地者  所得皆同得",
    "T31n1604_006:0621c19": "[0621c19] 釋曰。此偈明菩薩同得。成就彼智時出世間",
    "T31n1604_006:0621c20": "無上者。由彼智體最勝故。初地謂歡喜地。一",
    "T31n1604_006:0621c21": "切住歡喜地菩薩所得功德。彼初入地人亦",
    "T31n1604_006:0621c22": "皆同得故。偈曰。",
    "T31n1604_006:0621c23": " 見道所滅惑  應知一切盡",
    "T31n1604_006:0621c24": " 隨次修餘地  為斷智障故",
    "T31n1604_006:0621c25": " 應知諸地中  無分別建立",
    "T31n1604_006:0621c26": " 次第無間起  如是說隨行",
    "T31n1604_006:0621c27": "[0621c27] 釋曰。此二偈明菩薩隨行。此中見道所滅煩",
    "T31n1604_006:0621c28": "惱。入初地時一切悉盡。是故修習餘地但為",
    "T31n1604_006:0621c29": "斷於智障。然於諸地各有二智。一無分別智。",
    "T31n1604_006:0622a01": "二地建立智菩薩若在正觀。於剎那剎那得",
    "T31n1604_006:0622a02": "爾所法而不分別。是名無分別智。菩薩出觀",
    "T31n1604_006:0622a03": "後。分別觀中所得法如是如是分數。是名地",
    "T31n1604_006:0622a04": "建立智。如此二智不得並起及間餘法起。恒",
    "T31n1604_006:0622a05": "無間行。是名菩薩隨行。菩薩能如是隨行有",
    "T31n1604_006:0622a06": "四種不放逸輪。一者勝土輪。二者善人輪。三",
    "T31n1604_006:0622a07": "者自正輪。四者先福輪。如此四輪今當次第",
    "T31n1604_006:0622a08": "說。偈曰。",
    "T31n1604_006:0622a09": " 易求及善護  善地亦善伴",
    "T31n1604_006:0622a10": " 善寂此勝土  菩薩則往生",
    "T31n1604_006:0622a11": "[0622a11] 釋曰。此偈明勝土輪。土勝有五因緣。一者易",
    "T31n1604_006:0622a12": "求。謂四事供身不難得故。二者善護。謂國王",
    "T31n1604_006:0622a13": "如法惡人盜賊不得住故。三者善地。處所調",
    "T31n1604_006:0622a14": "和無疫癘故。四者善伴。謂同戒同見為伴侶",
    "T31n1604_006:0622a15": "故。五者善寂。謂晝日無喧夜絕聲故。偈曰。",
    "T31n1604_006:0622a16": " 多聞及見諦  巧說亦憐愍",
    "T31n1604_006:0622a17": " 不退此丈夫  菩薩勝依止",
    "T31n1604_006:0622a18": "[0622a18] 釋曰。此偈明善人輪。善人亦具五因緣。一者",
    "T31n1604_006:0622a19": "多聞。成就阿含故。二者見諦。得聖果故。三者",
    "T31n1604_006:0622a20": "巧說能分別法故。四者憐愍。不貪利故。五者",
    "T31n1604_006:0622a21": "不退。無疲倦故。偈曰。",
    "T31n1604_006:0622a22": " 善緣及善聚  善修及善說",
    "T31n1604_006:0622a23": " 善出此五種  是名自正勝",
    "T31n1604_006:0622a24": "[0622a24] 釋曰。此偈明自正輪。自正亦具五因緣。一者",
    "T31n1604_006:0622a25": "善緣。妙法為緣故。二者善聚。福智具足故。三",
    "T31n1604_006:0622a26": "者善修。止觀諸相應時修故。四者善說。無求",
    "T31n1604_006:0622a27": "利故。五者善出。所有上法恭敬修故。偈曰。",
    "T31n1604_006:0622a28": " 可樂及無難  無病與寂靜",
    "T31n1604_006:0622a29": " 觀察此五種  宿植善根故",
    "T31n1604_006:0622b01": "[0622b01] 釋曰。此偈明先福輪。先福亦具五因緣。一者",
    "T31n1604_006:0622b02": "可樂。二者無難。三者無病。四者三昧。五者智",
    "T31n1604_006:0622b03": "慧。第一事由住勝土為因。第二事由值善人",
    "T31n1604_006:0622b04": "為因。後三事由自正成就為因。已說四種不",
    "T31n1604_006:0622b05": "放逸輪。次說煩惱出煩惱。偈曰。",
    "T31n1604_006:0622b06": " 遠離於法界  無別有貪法",
    "T31n1604_006:0622b07": " 是故諸佛說  貪出貪餘爾",
    "T31n1604_006:0622b08": "[0622b08] 釋曰。如佛先說。我不說有異貪之法。能出於",
    "T31n1604_006:0622b09": "貪瞋癡亦爾。由離法界則別無體故。是",
    "T31n1604_006:0622b10": "故貪等法性得貪等名。此說貪等法性能出",
    "T31n1604_006:0622b11": "貪等。此義是經旨趣。偈曰。",
    "T31n1604_006:0622b12": " 由離法性外  無別有諸法",
    "T31n1604_006:0622b13": " 是故如是說  煩惱即菩提",
    "T31n1604_006:0622b14": "[0622b14] 釋曰。如經中說。無明與菩提同一。此謂無明",
    "T31n1604_006:0622b15": "法性施設菩提名。此義是經旨趣。偈曰。",
    "T31n1604_006:0622b16": " 於貪起正思  於貪得解脫",
    "T31n1604_006:0622b17": " 故說貪出貪  瞋癡出亦爾",
    "T31n1604_006:0622b18": "[0622b18] 釋曰。若人於貪起正思觀察。如是知已於貪",
    "T31n1604_006:0622b19": "即得解脫。故說以貪出離於貪。出離瞋癡亦",
    "T31n1604_006:0622b20": "復如是。已說煩惱出煩惱。次說遠離二乘心。",
    "T31n1604_006:0622b21": "偈曰。",
    "T31n1604_006:0622b22": " 菩薩處地獄  為物不辭苦",
    "T31n1604_006:0622b23": " 捨有發小心  此苦則為劇",
    "T31n1604_006:0622b24": "[0622b24] 釋曰。菩薩慈悲為諸眾生入大地獄不辭大",
    "T31n1604_006:0622b25": "苦。若滅三有功德起小乘心。菩薩以此為苦。",
    "T31n1604_006:0622b26": "最為深重。問此義云何。偈曰。",
    "T31n1604_006:0622b27": " 雖恒處地獄  不障大菩提",
    "T31n1604_006:0622b28": " 若起自利心  是大菩提障",
    "T31n1604_006:0622b29": "[0622b29] 釋曰。菩薩雖為眾生長時入大地獄不以為",
    "T31n1604_006:0622c01": "苦。何以故。於廣淨菩提不為障故。若起異乘",
    "T31n1604_006:0622c02": "樂涅槃心。即為大苦。何以故。於大乘樂住而",
    "T31n1604_006:0622c03": "為障故。此偈顯前偈義應知。已說遮二乘心。",
    "T31n1604_006:0622c04": "次說遮怖畏心。偈曰。",
    "T31n1604_006:0622c05": " 無體及可得  此事猶如幻",
    "T31n1604_006:0622c06": " 性淨與無垢  此事則如空",
    "T31n1604_006:0622c07": "[0622c07] 釋曰。無體及可得此事猶如幻者。一切諸法",
    "T31n1604_006:0622c08": "無有自性。故曰無體。而復見有相貌顯現。故",
    "T31n1604_006:0622c09": "曰可得。諸凡夫人於此二處互生怖畏。此不",
    "T31n1604_006:0622c10": "應爾。何以故。幻相似故。譬如幻等實無有體",
    "T31n1604_006:0622c11": "而顯現可見。諸法無體可得亦爾。是故於此",
    "T31n1604_006:0622c12": "二處不應怖畏。性淨與無垢此事則如空者。",
    "T31n1604_006:0622c13": "法界本來清淨。故曰性淨。後時離塵清淨。故",
    "T31n1604_006:0622c14": "曰無垢。諸凡夫人於此二處互生怖畏。此不",
    "T31n1604_006:0622c15": "應爾。何以故。空相似故。譬如虛空本性清淨。",
    "T31n1604_006:0622c16": "後時亦說離塵清淨。法界性淨及以無垢亦",
    "T31n1604_006:0622c17": "復如是。是故於此二處不應怖畏。復次更有",
    "T31n1604_006:0622c18": "似畫譬喻。能遮前二怖畏。偈曰。",
    "T31n1604_006:0622c19": " 譬如工畫師  畫平起凹凸",
    "T31n1604_006:0622c20": " 如是虛分別  於無見能所",
    "T31n1604_006:0622c21": "[0622c21] 釋曰。譬如善巧畫師能畫平壁起凹凸相。實",
    "T31n1604_006:0622c22": "無高下而見高下。不真分別亦復如是。於平",
    "T31n1604_006:0622c23": "等法界無二相處。而常見有能所二相。是故",
    "T31n1604_006:0622c24": "不應怖畏。此中復有似水譬喻。能遮後二怖",
    "T31n1604_006:0622c25": "畏。偈曰。",
    "T31n1604_006:0622c26": " 譬如清水濁  穢除還本清",
    "T31n1604_006:0622c27": " 自心淨亦爾  唯離客塵故",
    "T31n1604_006:0622c28": "[0622c28] 釋曰。譬如清水垢來則濁。後時若清唯除垢",
    "T31n1604_006:0622c29": "耳。清非外來本性清故心方便淨亦復如是。",
    "T31n1604_006:0623a01": "心性本淨客塵故染。後時清淨除客塵耳。淨",
    "T31n1604_006:0623a02": "非外來本性淨故。是故不應怖畏。偈曰。",
    "T31n1604_006:0623a03": " 已說心性淨  而為客塵染",
    "T31n1604_006:0623a04": " 不離心真如  別有心性淨",
    "T31n1604_006:0623a05": "[0623a05] 釋曰。譬如水性自清而為客垢所濁。如是心",
    "T31n1604_006:0623a06": "性自淨而為客塵所染。此義已成。由是義故。",
    "T31n1604_006:0623a07": "不離心之真如別有異心。謂依他相說為自",
    "T31n1604_006:0623a08": "性清淨。此中應知。說心真如名之為心。即說",
    "T31n1604_006:0623a09": "此心為自性清淨。此心即是阿摩羅識。已遮",
    "T31n1604_006:0623a10": "怖畏。次遮貪罪。偈曰。",
    "T31n1604_006:0623a11": " 菩薩念眾生  愛之徹骨髓",
    "T31n1604_006:0623a12": " 恒時欲利益  猶如一子故",
    "T31n1604_006:0623a13": "[0623a13] 釋曰。諸菩薩愛諸眾生。此名為貪。餘如偈說。",
    "T31n1604_006:0623a14": "偈曰。",
    "T31n1604_006:0623a15": " 由利群生意  起貪不得罪",
    "T31n1604_006:0623a16": " 瞋則與彼違  恒欲損他故",
    "T31n1604_006:0623a17": "[0623a17] 釋曰。若謂菩薩愛諸眾生起貪名罪者。此義",
    "T31n1604_006:0623a18": "不然。何以故。此貪恒作利益眾生因故。偈",
    "T31n1604_006:0623a19": "曰。",
    "T31n1604_006:0623a20": " 如鴿於自子  普覆生極愛",
    "T31n1604_006:0623a21": " 如是有悲人  於生愛亦爾",
    "T31n1604_006:0623a22": "[0623a22] 釋曰。譬如鴿鳥多貪愛念諸子最得增上。如",
    "T31n1604_006:0623a23": "是菩薩多悲愛諸眾生。增上亦爾。偈曰。",
    "T31n1604_006:0623a24": " 慈與瞋心違  息苦苦心反",
    "T31n1604_006:0623a25": " 利則違無利  無畏違畏心",
    "T31n1604_006:0623a26": "[0623a26] 釋曰。菩薩於諸眾生由得慈心故。與瞋心相",
    "T31n1604_006:0623a27": "違。由得息苦心故。與作苦心相違。由得利益",
    "T31n1604_006:0623a28": "心故。與無利心相違。由得無畏心故。與作畏",
    "T31n1604_006:0623a29": "心相違。是故菩薩起如是貪不得名罪。已遮",
    "T31n1604_006:0623b01": "貪罪。次說修行差別。偈曰。",
    "T31n1604_006:0623b02": " 善行於生死  如病服苦藥",
    "T31n1604_006:0623b03": " 善行於眾生  如醫近病者",
    "T31n1604_006:0623b04": " 善行於自心  如調未成奴",
    "T31n1604_006:0623b05": " 善行於欲塵  如商善販賣",
    "T31n1604_006:0623b06": " 善行於三業  如人善浣衣",
    "T31n1604_006:0623b07": " 善行不惱他  如父於愛子",
    "T31n1604_006:0623b08": " 善行於修習  如鑽火不息",
    "T31n1604_006:0623b09": " 善行於三昧  如財與信人",
    "T31n1604_006:0623b10": " 善行於般若  如幻師知幻",
    "T31n1604_006:0623b11": " 是名諸菩薩  善行諸境界",
    "T31n1604_006:0623b12": "[0623b12] 釋曰。諸菩薩修行有九種差別。一者善行生",
    "T31n1604_006:0623b13": "死。譬如病久服苦&#x6F81;藥。但為差病不生貪染。",
    "T31n1604_006:0623b14": "菩薩亦爾。親近生死但為思惟策勵。非為染",
    "T31n1604_006:0623b15": "著。二者善行眾生。譬如良醫親近病者。菩薩",
    "T31n1604_006:0623b16": "亦爾。有大悲故不捨煩惱病苦眾生。三者善",
    "T31n1604_006:0623b17": "行自心。譬如有智之主善能調服未成就奴。",
    "T31n1604_006:0623b18": "菩薩亦爾。善能調伏未調伏心。四者善行欲",
    "T31n1604_006:0623b19": "塵。譬如商人善於販賣。菩薩亦爾。於檀等諸",
    "T31n1604_006:0623b20": "度增長資財。五者善行三業。譬如善浣衣師",
    "T31n1604_006:0623b21": "能除穢垢。菩薩亦爾。修治三業能令清淨。六",
    "T31n1604_006:0623b22": "者善行不惱眾生。譬如慈父愛於小兒雖穢",
    "T31n1604_006:0623b23": "不惡。菩薩亦爾。眾生加損未&#x751E;瞋惱。七者善",
    "T31n1604_006:0623b24": "行修習。譬如鑽火未熱不息。菩薩亦爾。修習",
    "T31n1604_006:0623b25": "善法曾無間心。八者善行三昧。譬如出財得",
    "T31n1604_006:0623b26": "保信人日日滋益。菩薩亦爾。修習諸定不亂",
    "T31n1604_006:0623b27": "不味功德增長。九者善行般若。譬如幻師知",
    "T31n1604_006:0623b28": "幻非實。菩薩亦爾。於所觀法得不顛倒。是名",
    "T31n1604_006:0623b29": "菩薩修行差別。已說修行差別。次說三輪清",
    "T31n1604_006:0623c01": "淨。偈曰。",
    "T31n1604_006:0623c02": " 常勤大精進  熟二令清淨",
    "T31n1604_006:0623c03": " 淨覺無分別  漸漸得菩提",
    "T31n1604_006:0623c04": "[0623c04] 釋曰。常勤大精進熟二令清淨者。菩薩以大",
    "T31n1604_006:0623c05": "精進力勤行自他二利。是故眾生及自並得",
    "T31n1604_006:0623c06": "成熟。是名清淨。淨覺無分別漸漸得菩提者。",
    "T31n1604_006:0623c07": "淨覺謂法無我智。此智不分別三輪。謂修者",
    "T31n1604_006:0623c08": "所修正修。故得清淨。由此淨故漸漸得成無",
    "T31n1604_006:0623c09": "上菩提。隨修品究竟。"
}