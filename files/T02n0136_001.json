{
    "T02n0136_001:0859b19": "佛說四未曾有法經",
    "T02n0136_001:0859b21": "西晉三藏竺法護譯",
    "T02n0136_001:0859b22": "聞如是：一時，婆伽婆在舍衛城祇樹給孤獨",
    "T02n0136_001:0859b23": "園。爾時，世尊告諸比丘：「轉輪聖王有此四未",
    "T02n0136_001:0859b24": "曾有法。云何為四？於是，轉輪聖王為人民類",
    "T02n0136_001:0859b25": "皆悉愛念，未曾傷害，譬如父子；轉輪聖王亦",
    "T02n0136_001:0859b26": "復如是，愛敬人民未曾有瞋怒向之，譬如父",
    "T02n0136_001:0859b27": "有一子，是謂轉輪聖王初未曾有法。或復轉",
    "T02n0136_001:0859b28": "輪聖王遊人民間，見皆歡喜如子親父，是謂",
    "T02n0136_001:0859b29": "轉輪聖王二未曾有法。復次，轉輪聖王住不",
    "T02n0136_001:0859c01": "遊行，時人民類其有覩者皆得歡喜，彼轉輪",
    "T02n0136_001:0859c02": "聖王與人民說法，其有聞者皆悉歡喜，時人",
    "T02n0136_001:0859c03": "民聞轉輪聖王說法，無有厭足，是謂轉輪聖",
    "T02n0136_001:0859c04": "王三未曾有法。復次轉輪聖王，坐不遊行，時",
    "T02n0136_001:0859c05": "人民類其有覩者皆悉歡喜，彼轉輪聖王教",
    "T02n0136_001:0859c06": "勅人民，此事可為、此不可為，此可親、此不可",
    "T02n0136_001:0859c07": "親，若為此事者長夜獲福無窮極、若為此事",
    "T02n0136_001:0859c08": "長夜受苦亦無休息，彼人民類聞轉輪聖王",
    "T02n0136_001:0859c09": "如此教勅喜無厭足，是謂轉輪聖王有此未",
    "T02n0136_001:0859c10": "曾有法。「如是，阿難比丘亦有四未曾有法。云",
    "T02n0136_001:0859c11": "何為四？於是，阿難比丘若至比丘眾中，諸比",
    "T02n0136_001:0859c12": "丘見皆悉歡喜，彼阿難比丘為說法，其聞法",
    "T02n0136_001:0859c13": "者皆悉歡喜，諸比丘聞阿難所說無厭足，是",
    "T02n0136_001:0859c14": "謂阿難比丘第一未曾有法。若阿難比丘默",
    "T02n0136_001:0859c15": "然至比丘尼眾中，其有見者皆悉歡喜，彼阿",
    "T02n0136_001:0859c16": "難比丘為說法，其聞法者皆得歡喜，時比丘",
    "T02n0136_001:0859c17": "尼眾，聞阿難說法不知厭足，是謂阿難比丘",
    "T02n0136_001:0859c18": "第二未曾有法。若復阿難默然至優婆塞處，",
    "T02n0136_001:0859c19": "時優婆塞見皆歡喜，彼阿難比丘為說法，時",
    "T02n0136_001:0859c20": "優婆塞眾聞阿難所說無有厭足，是謂阿難",
    "T02n0136_001:0859c21": "比丘第三未曾有法。復次阿難比丘默然至",
    "T02n0136_001:0859c22": "優婆夷眾中，彼眾見者皆悉歡喜，彼阿難比",
    "T02n0136_001:0859c23": "丘為說法，優婆夷聞者無有厭足，是謂阿難",
    "T02n0136_001:0859c24": "比丘四未曾有法。」爾時，諸比丘聞佛所說，歡",
    "T02n0136_001:0859c25": "喜奉行。",
    "T02n0136_001:0859c26": "佛說四未曾有經"
}