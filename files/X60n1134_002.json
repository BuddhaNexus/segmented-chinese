{
    "X60n1134_002:0738a03": "二部僧授戒儀式卷下",
    "X60n1134_002:0738a05": "清　古杭昭慶寺傳律沙門　書玉　記",
    "X60n1134_002:0738a06": "正授本法尼大戒具十八法",
    "X60n1134_002:0738a07": "初先陳乞戒法",
    "X60n1134_002:0738a08": "(尼至寺中。先見知客師。通會眾引禮師。徃方丈請和",
    "X60n1134_002:0738a09": "尚登座。然後令尼和尚至座前向上立。九師後排一",
    "X60n1134_002:0738a10": "班。問訊。展大具。至誠頂禮三拜。問訊長跪。合掌)。",
    "X60n1134_002:0738a11": "尼和尚白云。",
    "X60n1134_002:0738a12": "我(某甲)等。奉和尚慈命差委。將諸沙彌尼先授本法。",
    "X60n1134_002:0738a13": "彼(某甲)等。自說清淨。無有難遮。年歲已滿。衣鉢具足。",
    "X60n1134_002:0738a14": "我等和合授本法竟。今詣座前。乞受大戒。惟願和尚",
    "X60n1134_002:0738a15": "慈悲拔濟。下情無任。懇禱之至。(一齊起立。頂禮三拜。起具問訊。左右分立。",
    "X60n1134_002:0738a16": "次尼引禮師亦向上排班。頂禮三拜。起具。問訊。傍立)。",
    "X60n1134_002:0738a17": "比丘引禮師云。",
    "X60n1134_002:0738a18": "諸本法尼等。一齊向上排班　問訊展大具聞磬聲",
    "X60n1134_002:0738a19": "頂禮三拜　撩衣(拜已)問訊　長跪　合掌。",
    "X60n1134_002:0738a20": "和尚云。",
    "X60n1134_002:0738a21": "二部授具。律制森嚴。必集清淨僧伽。各滿十眾。緣成",
    "X60n1134_002:0738a22": "方許授受。少有乖違。便名非法。然師長雖具。尤恐汝",
    "X60n1134_002:0738a23": "等身有難遮。又受不得。既然身器清淨。已受本法。則",
    "X60n1134_002:0738a24": "大戒堪容。俟候登壇。",
    "X60n1134_002:0738b01": "引禮呼云。",
    "X60n1134_002:0738b02": "一齊起立　聞磬聲禮謝三拜　撩衣(拜已)起具",
    "X60n1134_002:0738b03": "　問訊　分班。",
    "X60n1134_002:0738b04": "(尼引禮仍向上一拜。尼十師亦向上一拜。然後各回。以俟受戒)。",
    "X60n1134_002:0738b05": "二敷設壇儀法",
    "X60n1134_002:0738b06": "(引禮師先令人洒掃戒壇。周圍懸掛瓔珞幢幡。壇上",
    "X60n1134_002:0738b07": "正中設和尚座。座傍安一香几。中輔設羯磨座。兩傍",
    "X60n1134_002:0738b08": "設教授尊證座。壇下正中設香案。供列香花。近壇左",
    "X60n1134_002:0738b09": "右。各敷高臺。與壇二級相等。尼和尚。座面南。餘向壇。",
    "X60n1134_002:0738b10": "又於法堂正中設和尚座。左五。右四。設九師座。八字",
    "X60n1134_002:0738b11": "分開。引禮師請問和尚作法時節以便鳴椎集眾)。",
    "X60n1134_002:0738b12": "三鳴椎集眾法",
    "X60n1134_002:0738b13": "(時至。引禮師令鳴鐘三下。戒壇燃燭。本法尼各各披",
    "X60n1134_002:0738b14": "搭三衣。聽鉢執具。其尼引禮師領彼魚貫而出。行至",
    "X60n1134_002:0738b15": "法堂。各歸班立。內外大僧盡齊集已)。",
    "X60n1134_002:0738b16": "引禮師呼云。",
    "X60n1134_002:0738b17": "一齊向上排班　作禮大僧三拜　撩衣　護鉢(拜",
    "X60n1134_002:0738b18": "已)起具　問訊　分班。",
    "X60n1134_002:0738b19": "(尼引禮師二位出班。居中向上同四新戒一問訊。領",
    "X60n1134_002:0738b20": "彼請尼十師至法堂。十師先向大僧一拜。左右班列)。",
    "X60n1134_002:0738b21": "比丘引禮師云。",
    "X60n1134_002:0738b22": "一齊向上排班　作禮本部諸師三拜　撩衣　護",
    "X60n1134_002:0738b23": "鉢(師答云一拜)起具　問訊　分班。",
    "X60n1134_002:0738b24": "(尼十師分開邊立。二比丘引禮師出班。居中向上。同",
    "X60n1134_002:0738c01": "新戒四人一問訊。轉身去請七師至法堂。新戒歸班。",
    "X60n1134_002:0738c02": "引禮復位。七師分開)。",
    "X60n1134_002:0738c03": "引禮師呼云。",
    "X60n1134_002:0738c04": "一齊向上排班　作禮諸師三拜　撩衣　護鉢",
    "X60n1134_002:0738c05": "(師答云。一拜)起具　問訊　分班。",
    "X60n1134_002:0738c06": "(又二引禮出班。向上問訊。引四新戒徃兩寮分請二",
    "X60n1134_002:0738c07": "師。同至法堂。新戒歸班。引禮復位。九師相會同一拜",
    "X60n1134_002:0738c08": "已左右序立)。",
    "X60n1134_002:0738c09": "引禮師呼云。",
    "X60n1134_002:0738c10": "一齊向上排班　作禮二師三拜　撩衣　護鉢(羯磨",
    "X60n1134_002:0738c11": "師云。一拜)起具　問訊　分班。",
    "X60n1134_002:0738c12": "(二引禮雙鳴引磬。同新戒六人。徃方丈請和尚。二押",
    "X60n1134_002:0738c13": "班隨後。至方丈已。引禮師知會侍司。請和尚出)。",
    "X60n1134_002:0738c14": "引禮師呼云。",
    "X60n1134_002:0738c15": "一齊向上排班　聞磬聲至誠頂禮三拜　撩衣",
    "X60n1134_002:0738c16": "　護鉢(尚云)一拜　起具　問訊　分班(引禮云)末後先",
    "X60n1134_002:0738c17": "行。",
    "X60n1134_002:0738c18": "(領班引禮云。隨我走。師轉身領新戒前行。引磬在和",
    "X60n1134_002:0738c19": "尚前。將至法堂九師對面而立。新戒歸班。引禮復位。",
    "X60n1134_002:0738c20": "和尚到已九師向上展具三拜。尚云不展具。一拜。尚",
    "X60n1134_002:0738c21": "云各序坐。其尼部十師向上排班。問訊展具。一齊頂",
    "X60n1134_002:0738c22": "禮三拜。九師立起。尚云不展具。一拜問訊。歸位)。",
    "X60n1134_002:0738c23": "四正明請師法",
    "X60n1134_002:0738c24": "(如律所明。本法尼止請羯磨師。餘無請法。然開道戒",
    "X60n1134_002:0739a01": "體。傳宣聖教。必由和尚指示律儀。務須教授。羯磨成",
    "X60n1134_002:0739a02": "壞。重在七師。今以理推之。故須伸請)。",
    "X60n1134_002:0739a03": "引禮師云。",
    "X60n1134_002:0739a04": "諸本法尼等。一齊向上排班　問訊展大具聞磬聲",
    "X60n1134_002:0739a05": "至誠頂禮三拜撩衣護鉢(拜已)問訊　長跪　合掌。",
    "X60n1134_002:0739a06": "引禮師合掌白云。",
    "X60n1134_002:0739a07": "夫明鏡當臺。遇形則鑑。洪鐘在架。有扣則鳴。圓成三",
    "X60n1134_002:0739a08": "聚。須假於三師。舉撿七非。全憑於七證。今。在此大僧",
    "X60n1134_002:0739a09": "之中。為汝等恭請十師。登壇受具。諸本法尼一齊擡",
    "X60n1134_002:0739a10": "頭認師。各各記取得戒和尚。及現前諸師。相貌名字。",
    "X60n1134_002:0739a11": "不得忘失。",
    "X60n1134_002:0739a12": "第一位(上某下某)律師。為汝等作具足戒和尚。",
    "X60n1134_002:0739a13": "右班引禮云。",
    "X60n1134_002:0739a14": "第二位(某甲)律師。為汝等作羯磨阿闍黎。",
    "X60n1134_002:0739a15": "左班引禮云。",
    "X60n1134_002:0739a16": "第三位(某甲)律師。為汝等作教授阿闍黎。",
    "X60n1134_002:0739a17": "右班引禮云。",
    "X60n1134_002:0739a18": "第四位(某甲)律師。為汝等作尊證阿闍黎。",
    "X60n1134_002:0739a19": "(乃至第十位。左右引禮亦如是宣名示相。令諸求戒",
    "X60n1134_002:0739a20": "者。一一記識分明。如是宣已。左班引禮呼云)。",
    "X60n1134_002:0739a21": "一齊起立　聞磬聲至誠頂禮三拜　撩衣　護鉢",
    "X60n1134_002:0739a22": "　長跪　合掌。",
    "X60n1134_002:0739a23": "左班引禮師云。",
    "X60n1134_002:0739a24": "諸本法尼。今為汝等。恭請(某)堂上(上某下某)律師。為",
    "X60n1134_002:0739b01": "汝等作具足戒和尚。請師之語。汝合自陳。恐汝未能。",
    "X60n1134_002:0739b02": "我今教汝。各稱法名。(稱已)其餘言詞。皆隨我道。",
    "X60n1134_002:0739b03": "大德。一心念我本法尼(某甲)等。今請大德。為具足戒",
    "X60n1134_002:0739b04": "和尚。願大德。為我作具足戒和尚。我依大德故。得受",
    "X60n1134_002:0739b05": "具足戒。慈愍故(如是至誠三請三叩首)。",
    "X60n1134_002:0739b06": "和尚云。",
    "X60n1134_002:0739b07": "諸本法尼。汝既慇懃伸請。可爾。為汝等作具足戒和",
    "X60n1134_002:0739b08": "尚。汝等受戒之後。人人要清淨守持。不可毀犯。(答)頂",
    "X60n1134_002:0739b09": "戴受持。",
    "X60n1134_002:0739b10": "引禮呼云。",
    "X60n1134_002:0739b11": "一齊起立　聞磬聲至誠頂禮三拜　撩衣　護鉢",
    "X60n1134_002:0739b12": "(拜已)問訊　長跪　合掌。",
    "X60n1134_002:0739b13": "右班引禮云。",
    "X60n1134_002:0739b14": "諸本法尼。今為汝等恭請現前諸師。作羯磨阿闍黎。",
    "X60n1134_002:0739b15": "教授阿闍黎。尊證阿闍黎。請師之語汝合自陳。恐汝",
    "X60n1134_002:0739b16": "未能。我今教汝。各稱法名。(稱已)其餘言詞。皆隨我道。",
    "X60n1134_002:0739b17": "大德。一心念我本法尼(某甲)等。今請大德。為羯磨教",
    "X60n1134_002:0739b18": "授尊證阿闍黎。願大德。為我作羯磨。教授。尊證阿闍",
    "X60n1134_002:0739b19": "黎。我依大德故。得受具足戒慈愍故(三請三叩首)。",
    "X60n1134_002:0739b20": "羯磨師云。",
    "X60n1134_002:0739b21": "諸本法尼。汝既慇懃伸請。我現前諸師。為汝等作羯",
    "X60n1134_002:0739b22": "磨阿闍黎。教授阿闍黎。尊證阿闍黎。可爾。汝等受戒",
    "X60n1134_002:0739b23": "之後。人人清淨莫放逸(答)依教奉行。",
    "X60n1134_002:0739b24": "引禮師云。",
    "X60n1134_002:0739c01": "一齊起立　聞磬聲作禮三拜　撩衣　護鉢(拜已)",
    "X60n1134_002:0739c02": "起具　問訊　分班。",
    "X60n1134_002:0739c03": "和尚云。",
    "X60n1134_002:0739c04": "大眾念佛登壇。",
    "X60n1134_002:0739c05": "南無本師釋迦牟尼佛",
    "X60n1134_002:0739c06": "(佛號方舉。法鼓大擂。二引禮雙鳴引磬。領站班大僧",
    "X60n1134_002:0739c07": "前行。又二引禮雙鳴引磬。引新戒序前而行。新戒走",
    "X60n1134_002:0739c08": "完。尼十師未後前行。接上而去。然後一執香者在七",
    "X60n1134_002:0739c09": "師前行。一執香者。在教授師前行。二引禮雙鳴引磬。",
    "X60n1134_002:0739c10": "及一執香者。俱在和尚前行。侍者隨後。大僧及新戒",
    "X60n1134_002:0739c11": "至戒壇。左右班立。引禮復位。尼十師在堦前對面而",
    "X60n1134_002:0739c12": "立。三執香者又次之。和尚近香案前。佛號鼓聲。一齊",
    "X60n1134_002:0739c13": "停止)。",
    "X60n1134_002:0739c14": "五祝延聖壽法維那舉讚(大眾同和)。",
    "X60n1134_002:0739c15": "寶鼎熱名香。普徧十方。虔誠奉獻法中王。端為皇王",
    "X60n1134_002:0739c16": "祝聖壽。地久天長。端為皇王祝聖壽。地久天長。",
    "X60n1134_002:0739c17": "南無香雲蓋菩薩摩訶薩(三稱)",
    "X60n1134_002:0739c18": "(和尚拈香三拜一問訊。念第二聲香雲蓋九師在和",
    "X60n1134_002:0739c19": "尚後一班展大具。脫革屣。尼十師又次一班。亦展大",
    "X60n1134_002:0739c20": "具。念第三聲菩薩完。鐘魚隨煞一陣)。",
    "X60n1134_002:0739c21": "六讚禮三寶法",
    "X60n1134_002:0739c22": "　稽首禮諸佛　　及法賢聖僧(二十師同一拜。大眾接和)",
    "X60n1134_002:0739c23": "　今演毗尼法　　續僧伽命脉(如前)",
    "X60n1134_002:0739c24": "　正法得久住　　三乘果不絕(大眾接和。師拜起具)",
    "X60n1134_002:0740a01": "　將登清淨壇　　願證明所說(師口稱偈執具問訊)",
    "X60n1134_002:0740a02": "七陞壇白眾法",
    "X60n1134_002:0740a03": "(讚禮三寶畢。維那舉大悲呪。大眾齊聲朗誦。第十師",
    "X60n1134_002:0740a04": "從東南轉身向西繞壇。次九師八師乃至第一師走",
    "X60n1134_002:0740a05": "完。尼十師移至近檻。對面班立但合掌持呪。不必隨",
    "X60n1134_002:0740a06": "繞。壇內十師繞三匝半。二遍呪完。脫屣陞中級。繞一",
    "X60n1134_002:0740a07": "匝半。至東南角上壇。第十師在左班尾立。面向第一",
    "X60n1134_002:0740a08": "師來處。第九師至右班尾立。第八師在左班面向和",
    "X60n1134_002:0740a09": "尚來處立。第七師至右班立。第六師至左班立。乃至",
    "X60n1134_002:0740a10": "第一師上壇面南而立。三遍呪完。鐘魚隨煞一陣。其",
    "X60n1134_002:0740a11": "九師向上排班。前五後四。尼和尚近香案前立。餘尼",
    "X60n1134_002:0740a12": "九師後立排班。向尚合掌同念)。",
    "X60n1134_002:0740a13": "壇上第一師舉云。",
    "X60n1134_002:0740a14": "　持戒清淨如滿月(十九師向尚一拜。大眾接和。答禮准前)",
    "X60n1134_002:0740a15": "　身口皎潔無瑕穢(仝前)",
    "X60n1134_002:0740a16": "　大眾和合無疑諍(諸師拜下起具)",
    "X60n1134_002:0740a17": "　是乃可得同授戒(諸師口稱。執具問訊)",
    "X60n1134_002:0740a18": "(諸師和合舉偈三禮竟。鐘魚長煞一陣。十師各序坐。",
    "X60n1134_002:0740a19": "尼十師上臺亦各序坐)。",
    "X60n1134_002:0740a20": "和尚撫尺云。",
    "X60n1134_002:0740a21": "法音罕遇。戒德難思。能超凡鄙穢流。可入聖賢寶位。",
    "X60n1134_002:0740a22": "為師為匠。誠易誠難。爐韛弘開。人根須鍊。受持禁戒。",
    "X60n1134_002:0740a23": "衣鉢應嚴。如無衣鉢。莫容缺借。前言重難。後列輕遮。",
    "X60n1134_002:0740a24": "問若不解不知。勤勞徒設。信其實語實答。陶誘得方。",
    "X60n1134_002:0740b01": "令發上品真誠。要期塵境。圖使十方善法。灌注身心。",
    "X60n1134_002:0740b02": "五分基成。三身體具。謹白臨壇大眾。同心共秉。慎勿",
    "X60n1134_002:0740b03": "異緣(撫尺一下)。",
    "X60n1134_002:0740b04": "引禮云。",
    "X60n1134_002:0740b05": "諸本法尼等。人各照位依次排班。",
    "X60n1134_002:0740b06": "(左右為首本法尼。從上而下餘者雁行相隨。至壇前",
    "X60n1134_002:0740b07": "面。分班順次立定)。",
    "X60n1134_002:0740b08": "引禮云。",
    "X60n1134_002:0740b09": "上香。(執香三人齊眉一舉。轉身向上並立。又一舉。具儀",
    "X60n1134_002:0740b10": "並進。第一位走中門。餘二人走兩頰門。並至香案前。",
    "X60n1134_002:0740b11": "又一舉。右手提衣跪下。二引禮站在案前。為首執香",
    "X60n1134_002:0740b12": "者自插爐中。餘二人作插香勢。二引禮接彼香插爐",
    "X60n1134_002:0740b13": "中云)。",
    "X60n1134_002:0740b14": "起立　問訊　復位。",
    "X60n1134_002:0740b15": "引禮云。",
    "X60n1134_002:0740b16": "一齊向上排班　問訊。展大具。(尚云)免展具　聞磬",
    "X60n1134_002:0740b17": "聲至誠頂禮三拜(二部師合掌受禮)撩衣　護鉢(拜已)問訊",
    "X60n1134_002:0740b18": "　長跪　合掌。",
    "X60n1134_002:0740b19": "七請慈加護法和尚撫尺云。",
    "X60n1134_002:0740b20": "諸本法尼。今者集僧登壇。依律傳戒。理當通啟",
    "X60n1134_002:0740b21": "三寶。乞求加被。各稱法名。(稱已)作觀運心。隨我通請。",
    "X60n1134_002:0740b22": "引禮云。",
    "X60n1134_002:0740b23": "一齊起立。",
    "X60n1134_002:0740b24": "(十師起座。壇主舉香碟齊眉作梵。九師同請。一侍者",
    "X60n1134_002:0740c01": "合掌與羯磨師對面立。一侍者立壇前第二級。二引",
    "X60n1134_002:0740c02": "禮立香案內。俱合掌同請。尼十師亦然)。",
    "X60n1134_002:0740c03": "香煙迎。香煙請。本法尼(某甲)等。一心奉請",
    "X60n1134_002:0740c04": "娑婆教主。本師釋迦牟尼佛。西方接引。阿彌陀佛。當",
    "X60n1134_002:0740c05": "來下生。彌勒尊佛。盡虗空。遍法界。一切諸佛。惟願不",
    "X60n1134_002:0740c06": "違本誓。慈光攝照。證明受戒。",
    "X60n1134_002:0740c07": "(和尚拈香一瓣。傳於侍者。侍者接香傳至第二級侍",
    "X60n1134_002:0740c08": "者。第二級侍者傳於引禮。引禮接香拈在爐中。求具",
    "X60n1134_002:0740c09": "本法尼。隨其所請。一拜起立。須知能所空寂。感應道",
    "X60n1134_002:0740c10": "交)。",
    "X60n1134_002:0740c11": "香烟迎。香烟請。本法尼(某甲)等。一心奉請",
    "X60n1134_002:0740c12": "大小二乘。毗尼律藏。五篇三聚。解脫木叉。十二分經。",
    "X60n1134_002:0740c13": "權實教典。離欲真淨。甚深法寶。謹運一心。歸命頂禮。",
    "X60n1134_002:0740c14": "(儀式如前)。",
    "X60n1134_002:0740c15": "香烟迎。香烟請。本法尼(某甲)等。一心奉請",
    "X60n1134_002:0740c16": "觀音勢至。文殊普賢。清淨海眾。諸大菩薩。律藏會上。",
    "X60n1134_002:0740c17": "優波離尊者。西天東土。歷代祖師。傳南山宗諸大律",
    "X60n1134_002:0740c18": "師。中興律祖。慧雲馨公大和尚。弘傳戒法。三昧光公",
    "X60n1134_002:0740c19": "大和尚。中興止作。見月體公老和尚(此下復續八座上師之得戒本",
    "X60n1134_002:0740c20": "師和尚諱)。惟願不違本誓。慈光攝照。證明受戒(如前)。",
    "X60n1134_002:0740c21": "香煙迎。香煙請。本法尼(某甲)等。一心奉請",
    "X60n1134_002:0740c22": "光明會上。寄位諸天。梵釋四王。天龍八部。伽藍上地。",
    "X60n1134_002:0740c23": "護戒神王。金剛力士。幽顯靈祇。惟願各乘本誓。監壇",
    "X60n1134_002:0740c24": "護戒。",
    "X60n1134_002:0741a01": "(如是伸請已畢十師就座而坐。侍者下壇。引禮復位。",
    "X60n1134_002:0741a02": "新戒拜已)。",
    "X60n1134_002:0741a03": "引禮云。",
    "X60n1134_002:0741a04": "問訊　長跪(雙手牽衣)合掌。",
    "X60n1134_002:0741a05": "和尚撫尺云。",
    "X60n1134_002:0741a06": "通啟",
    "X60n1134_002:0741a07": "三寶已竟。諸引禮大德。將彼等安見不聞處立。",
    "X60n1134_002:0741a08": "引禮云。",
    "X60n1134_002:0741a09": "一拜起具　問訊　分班(二引禮對立班前。作如是言)。",
    "X60n1134_002:0741a10": "諸本法尼。汝等隨我音聲。一齊念佛出壇。",
    "X60n1134_002:0741a11": "(向上一問訊。雙鳴引磬齊念)。",
    "X60n1134_002:0741a12": "南無本師釋迦牟尼佛",
    "X60n1134_002:0741a13": "(如是次第引本法尼至屏教所。引禮仍回僧中。如律",
    "X60n1134_002:0741a14": "所明。戒壇乃是非師不與之地。惟是十師同秉惟受",
    "X60n1134_002:0741a15": "比丘尼大戒。不遮眾人。但是受具足戒者。俱聽隨喜)。",
    "X60n1134_002:0741a16": "十僧集問和法壇主云。",
    "X60n1134_002:0741a17": "僧集否。(第十師答)僧已集　和合否　和合　未受具戒",
    "X60n1134_002:0741a18": "者出否　是中無有未受具戒者　(謂本法尼已受具故)僧今",
    "X60n1134_002:0741a19": "和合。何所作為　受比丘尼大戒羯磨。",
    "X60n1134_002:0741a20": "(集僧已竟。其引禮師至屏教所。引三人近戒壇。令本",
    "X60n1134_002:0741a21": "法尼止立。瞻觀壇上生難遭之想。恭敬之心。引禮居",
    "X60n1134_002:0741a22": "中向上一問訊。合掌。如是白云)。",
    "X60n1134_002:0741a23": "十一白召乞戒法",
    "X60n1134_002:0741a24": "大德僧聽。彼本法尼(某甲)等。今從大僧。乞受大戒(一問",
    "X60n1134_002:0741b01": "訊)。",
    "X60n1134_002:0741b02": "壇主云。",
    "X60n1134_002:0741b03": "喚將來(引禮轉身招手召云)。",
    "X60n1134_002:0741b04": "諸本法尼。汝等來。(諸尼聞召。具儀前行入壇。師移步至香案側立。語云)汝等一",
    "X60n1134_002:0741b05": "齊近香案前。(到已)問訊　長跪　居中者拈香一瓣。供",
    "X60n1134_002:0741b06": "養壇上諸師。(拈香已)一拜而起。再問訊　隨我送汝登",
    "X60n1134_002:0741b07": "壇乞戒。",
    "X60n1134_002:0741b08": "(引禮先行。三人次第隨去至壇後脫履。尼教授師引",
    "X60n1134_002:0741b09": "彼登壇。三人上壇齊立。尼教授師。側立於傍。呼云)。",
    "X60n1134_002:0741b10": "問訊展大具。(展已云)至誠頂禮三拜　撩衣　護鉢(拜",
    "X60n1134_002:0741b11": "已)問訊　長跪(雙手牽衣跪下)合掌。",
    "X60n1134_002:0741b12": "(尼教授師合掌。作如是言)。",
    "X60n1134_002:0741b13": "善女人等。懇切至誠。仰憑清眾。求哀乞戒。乞戒之語。",
    "X60n1134_002:0741b14": "汝當自陳。恐汝未能。我今教汝。各稱法名。(稱已)其餘",
    "X60n1134_002:0741b15": "言詞。皆隨我道。",
    "X60n1134_002:0741b16": "大德僧聽。我本法尼(某甲)。從和尚尼(上某下某)律師。",
    "X60n1134_002:0741b17": "求受大戒。我本法尼(某甲)。今從大僧。乞受大戒。和尚",
    "X60n1134_002:0741b18": "尼(上某下某)律師。願僧拔濟我。慈愍故(三說已云)頂禮一",
    "X60n1134_002:0741b19": "拜　擡起頭來。",
    "X60n1134_002:0741b20": "(作持云。尼教授師教乞戒已。當下壇復座)。",
    "X60n1134_002:0741b21": "十二單白問難法",
    "X60n1134_002:0741b22": "(羯磨師於本座合掌白云)。",
    "X60n1134_002:0741b23": "大德僧聽。此本法尼(某甲)等。從和尚尼(某甲)律師。求",
    "X60n1134_002:0741b24": "受大戒。此(某甲)等。今從大僧。乞受大戒。和尚尼(某甲)律",
    "X60n1134_002:0741c01": "師。若僧時到。僧忍聽。我問諸難事。白如是。(問云)作白成",
    "X60n1134_002:0741c02": "否。(七師合掌答云)成。",
    "X60n1134_002:0741c03": "(五分律云。當安慰彼言。族姓女諦聽。汝莫恐怖。須臾",
    "X60n1134_002:0741c04": "之間。令汝三人。行清淨戒。成大比丘尼。入僧寶數也)。",
    "X60n1134_002:0741c05": "羯磨師合掌問云。",
    "X60n1134_002:0741c06": "汝三人諦聽。今是真誠時。我今問汝。有。當言有。無。當",
    "X60n1134_002:0741c07": "言無。汝三人不犯邊罪耶(答)無　汝不犯比丘耶(答)",
    "X60n1134_002:0741c08": "無　汝非賊心為道耶(答)非　汝非壞二道耶(答)非",
    "X60n1134_002:0741c09": "　汝非黃門耶(答)非　汝非弑父耶(答)無　汝非弑",
    "X60n1134_002:0741c10": "母耶(答)無　汝非弑阿羅漢耶(答)無　汝非破和合",
    "X60n1134_002:0741c11": "僧耶(答)無　汝非惡心出佛身血耶(答)無　汝非非",
    "X60n1134_002:0741c12": "人耶(答)非　汝非畜生耶(答)非　汝非二根耶(答)非",
    "X60n1134_002:0741c13": "　(並令識相分明顯答。以不解故。無由得戒也)汝字何等(答某甲)和尚字誰",
    "X60n1134_002:0741c14": "(答上某下某)大和尚。年歲滿不(答)滿　衣鉢具足不",
    "X60n1134_002:0741c15": "(答)具　父母夫主聽汝不(答)聽　汝不負人債不(答)",
    "X60n1134_002:0741c16": "無　汝非婢不(答)非　汝是女人不(答)是　女人有",
    "X60n1134_002:0741c17": "如是諸病。癩癰疽。白癩。乾痟。顛狂。汝無如是諸病不",
    "X60n1134_002:0741c18": "(答)無(准僧祗律。二根。二道合。道小。大小便涕唾常出。不必問。謂難中已有故)汝學戒未",
    "X60n1134_002:0741c19": "(答)已學戒　清淨不(答)清淨(復應問餘尼言某甲)已學戒未",
    "X60n1134_002:0741c20": "(餘尼答言)已學戒　清淨未(餘尼答言)清淨。",
    "X60n1134_002:0741c21": "十三開道發心法和尚云。",
    "X60n1134_002:0741c22": "善女人。前無重難。後無輕遮。甚是淨器。眾僧同慶。當",
    "X60n1134_002:0741c23": "授汝戒。但深戒上善。廣周法界。量等虗空。今欲進受。",
    "X60n1134_002:0741c24": "要須緣境發心。心境相容。方發無作。薩婆多論云。凡",
    "X60n1134_002:0742a01": "欲受戒。先與說法引導開解。汝三人。從無始以來。於",
    "X60n1134_002:0742a02": "一切境上。造諸惡業。惡徧法界。今欲受戒。翻前惡境。",
    "X60n1134_002:0742a03": "並起善心。故戒法所因。還徧法界。故我釋迦如來隨",
    "X60n1134_002:0742a04": "眾生心。造無邊之業。制無邊之戒。戒隨所制。故須緣",
    "X60n1134_002:0742a05": "境。境量雖多。舉要而言。不出乎二種。一者情境。二者",
    "X60n1134_002:0742a06": "非情境。言情境者。上至諸佛。下至眾生。十界正報。中",
    "X60n1134_002:0742a07": "陰有情。凡有心者。皆名情境。非情境者。十界依報。一",
    "X60n1134_002:0742a08": "切世間。山河大地。草木叢林。舟車屋宅。珍寶田園。地",
    "X60n1134_002:0742a09": "水火風。乃至虗空。佛說聖教。儒流文字。形像墖廟等。",
    "X60n1134_002:0742a10": "皆名非情境。善女人。既知境量如此寬廣。當須依境",
    "X60n1134_002:0742a11": "發心。心有三品。中下二心。劣弱非勝。但能自度。不能",
    "X60n1134_002:0742a12": "度人。我今教汝發上品心。求上品戒。何為上品心。今",
    "X60n1134_002:0742a13": "於我諸師座前。立三種誓願。一者。誓斷一切惡。無惡",
    "X60n1134_002:0742a14": "不斷。二者。誓修一切善。無善不修。三者。誓度一切眾",
    "X60n1134_002:0742a15": "生。無一眾生不度。發此三種大誓願已。於白四羯磨",
    "X60n1134_002:0742a16": "言下。進受大比丘尼戒。不為但求聲聞小果故。直欲",
    "X60n1134_002:0742a17": "成就三聚淨戒故。趣向三解脫門故。正求佛果。求大",
    "X60n1134_002:0742a18": "涅槃。令法久住故。發如是上品心。受上品戒。次當開",
    "X60n1134_002:0742a19": "廣汝懷者。良由戒法。體周法界。量等塵沙。終不以汝",
    "X60n1134_002:0742a20": "三人現前父母所生報得狹劣身心。而能容受。當作",
    "X60n1134_002:0742a21": "虗空器量之身。方能領納塵沙戒法。故論云。若此戒",
    "X60n1134_002:0742a22": "法有形色者。入汝身時。當作天崩地裂之聲。由是非",
    "X60n1134_002:0742a23": "色法故。令汝不覺不知。當起警懷之意。發上品殷重",
    "X60n1134_002:0742a24": "之心。領納如來清淨妙戒(鳴尺一下)。今正為汝等白四羯",
    "X60n1134_002:0742b01": "磨。受大比丘尼戒。汝等當眼觀壇儀。耳聽羯磨。一心",
    "X60n1134_002:0742b02": "諦受。莫餘思餘覺。羯磨師。先作一白。疊事告知。次秉",
    "X60n1134_002:0742b03": "三羯磨。量其可否。",
    "X60n1134_002:0742b04": "十四正受戒體法(羯磨師合掌云)。",
    "X60n1134_002:0742b05": "性願和尚大眾。不悋慈悲。布施其戒。同心共秉。慎勿",
    "X60n1134_002:0742b06": "異緣。令此三人。感發圓宗戒體。將秉羯磨。聽宣作白。",
    "X60n1134_002:0742b07": "大德僧聽。此本法尼(某甲)等。從和尚尼(某甲)律師。求",
    "X60n1134_002:0742b08": "受大戒。此(某甲)等。今從大僧。乞受大戒。和尚尼(某甲)",
    "X60n1134_002:0742b09": "律師。(某甲)等所說清淨無諸難事。年歲已滿。衣鉢具",
    "X60n1134_002:0742b10": "足。已學戒清淨。若僧時到。僧忍聽。僧今為(某甲)等。受",
    "X60n1134_002:0742b11": "大戒。和尚尼(某甲)律師。白如是。(問)作白成否。(七師合掌齊答",
    "X60n1134_002:0742b12": "云)成。",
    "X60n1134_002:0742b13": "大德僧聽。此本法尼(某甲)等。從和尚尼(某甲)律師。求",
    "X60n1134_002:0742b14": "受大戒。此(某甲)等。今從大僧。乞受大戒。和尚尼(某甲)",
    "X60n1134_002:0742b15": "律師。(某甲)等。所說清淨。無諸難事。年歲已滿。衣鉢具",
    "X60n1134_002:0742b16": "足。已學戒清淨。僧今為(某甲)等受大戒。和尚尼(某甲)",
    "X60n1134_002:0742b17": "律師。誰諸長老忍。僧與(某甲)等受大戒。和尚尼(某甲)",
    "X60n1134_002:0742b18": "律師者默然。誰不忍者說。是初羯磨成否。(如前答)成。",
    "X60n1134_002:0742b19": "大德僧聽。此本法尼(某甲)等。從和尚尼(某甲)律師。求",
    "X60n1134_002:0742b20": "受大戒。此(某甲)等。今從大僧。乞受大戒。和尚尼(某甲)",
    "X60n1134_002:0742b21": "律師。(某甲)等。所說清淨。無諸難事。年歲已滿。衣鉢具",
    "X60n1134_002:0742b22": "足。已學戒清淨。僧今為(某甲)等受大戒。和尚尼(某甲)",
    "X60n1134_002:0742b23": "律師。誰諸長老忍。僧與(某甲)等受大戒。和尚尼(某甲)",
    "X60n1134_002:0742b24": "律師者默然。誰不忍者說。是二羯磨成否。(如前答)成。",
    "X60n1134_002:0742c01": "大德僧聽。此本法尼(某甲)等。從尚和尼(某甲)律師。求",
    "X60n1134_002:0742c02": "受大戒。此(某甲)等。今從大僧。乞受大戒。和尚尼(某甲)",
    "X60n1134_002:0742c03": "律師。(某甲)等。所說清淨。無諸難事。年歲已滿。衣鉢具",
    "X60n1134_002:0742c04": "足。已學戒清淨。僧今為(某甲)等受大戒。和尚尼(某甲)",
    "X60n1134_002:0742c05": "律師。誰諸長老忍。僧與(某甲)等受大戒。和尚尼(某甲)",
    "X60n1134_002:0742c06": "律師者默然。誰不忍者說。是三羯磨成否。(如前答)成。",
    "X60n1134_002:0742c07": "僧已忍。為(某甲)等受大戒竟。和尚尼(某甲)律師。僧忍",
    "X60n1134_002:0742c08": "默然故。是事如是持。",
    "X60n1134_002:0742c09": "十五示記時節法",
    "X60n1134_002:0742c10": "(作持云。所以本法羯磨。但作方便。未是示。語時節者。",
    "X60n1134_002:0742c11": "非正受具故。又二部僧不滿二十眾故)。",
    "X60n1134_002:0742c12": "和尚語言。",
    "X60n1134_002:0742c13": "白四羯磨已竟。汝三人已得比丘尼戒體了。記汝受",
    "X60n1134_002:0742c14": "戒年。月。日。時。以便本部中。好分上中下座。汝三人得",
    "X60n1134_002:0742c15": "戒。在干。",
    "X60n1134_002:0742c16": "康熈(某)年。(某)月。(某)日。(某)時。受具足戒。第(几)壇。",
    "X60n1134_002:0742c17": "十六傳授戒相法",
    "X60n1134_002:0742c18": "族姓女諦聽。此是如來。無所著。等正覺。說八波羅夷",
    "X60n1134_002:0742c19": "法。若比丘尼犯一一法。此非比丘尼。非釋種女。",
    "X60n1134_002:0742c20": "第一。不得作不淨。行。行婬欲法。若比丘尼。意樂作不",
    "X60n1134_002:0742c21": "淨行。行婬欲法。乃至共畜生。此非比丘尼。非釋種女。",
    "X60n1134_002:0742c22": "汝是中盡形壽不得犯。能持否。(答)能持。",
    "X60n1134_002:0742c23": "第二。不得盜。乃至草葉。若比丘尼。偷人五錢。若過五",
    "X60n1134_002:0742c24": "錢。若自取。教人取。若自斷。教人斷。若自破。教人破。若",
    "X60n1134_002:0743a01": "燒。若埋。若壞色。彼非比丘尼。非釋種女。汝是中盡形",
    "X60n1134_002:0743a02": "壽不得犯。能持不。(答)能持。",
    "X60n1134_002:0743a03": "第三。不得故斷眾生命。乃至蟻子。若比丘尼。故自手",
    "X60n1134_002:0743a04": "斷人命。若持刀與人。教死。讚死。若與非藥。若復墮人",
    "X60n1134_002:0743a05": "胎。厭禱呪咀殺。若自作。教人作。彼非比丘尼。非釋種",
    "X60n1134_002:0743a06": "女。汝是中盡形壽不得犯。能持否。(答)能持。",
    "X60n1134_002:0743a07": "第四。不得妄語。乃至戲笑。若比丘尼。非真實。非己有",
    "X60n1134_002:0743a08": "自稱言。我得上人法。我得禪。得解脫。三昧正受。須陀",
    "X60n1134_002:0743a09": "洹果。斯陀含果。阿那含果。阿羅漢果。天來。龍來。鬼神",
    "X60n1134_002:0743a10": "來。供養我。此非比丘尼。非釋種女。汝是中盡形壽不",
    "X60n1134_002:0743a11": "得犯。能持否。(答)能持。",
    "X60n1134_002:0743a12": "第五。不得身相觸。乃至共畜生。若比丘尼。有染污心。",
    "X60n1134_002:0743a13": "與染污心男子。身相觸。從腋以下。膝以上。若捺。若摩。",
    "X60n1134_002:0743a14": "若牽。若推。若逆摩。順摩。若舉。若下。若捉。若急捺。此非",
    "X60n1134_002:0743a15": "比丘尼。非釋種女。汝是中盡形壽不得犯。能持否。(答)",
    "X60n1134_002:0743a16": "能持。",
    "X60n1134_002:0743a17": "第六。不得犯八事。乃至共畜生。若比丘尼。受染污心",
    "X60n1134_002:0743a18": "男子。捉手。捉衣。入屏處。共立。共語。共行。身相近。共期。",
    "X60n1134_002:0743a19": "犯此八事。彼非比丘尼。非釋種女。犯八事故。汝是中",
    "X60n1134_002:0743a20": "盡形壽不得犯。能持否。(答)能持。",
    "X60n1134_002:0743a21": "第七。不得覆藏他罪。乃至突吉羅。惡說。若比丘尼。知",
    "X60n1134_002:0743a22": "他比丘尼。犯波羅夷罪。若不自舉。不白僧。若眾多人。",
    "X60n1134_002:0743a23": "後於異時。此比丘尼。若罷道。若滅擯。若遮不共僧事。",
    "X60n1134_002:0743a24": "若入外道。後便作是說。我先知有如是。如是事。彼非",
    "X60n1134_002:0743b01": "比丘尼。非釋種女。覆藏重罪故。汝是中盡形壽不得",
    "X60n1134_002:0743b02": "犯。能持否。(答)能持。",
    "X60n1134_002:0743b03": "第八。不得隨舉比丘。乃至守園人。及沙彌。若比丘尼。",
    "X60n1134_002:0743b04": "知比丘為僧所舉。如法。如律。如佛所教。不隨順。不懺",
    "X60n1134_002:0743b05": "悔。僧未與作共住。而隨順。是比丘尼。諫是比丘尼言。",
    "X60n1134_002:0743b06": "汝妹知不。今僧舉此比丘。如法。如律。如佛所教。不隨",
    "X60n1134_002:0743b07": "順。不懺悔。僧未與作共住。汝莫隨順。是比丘尼諫是",
    "X60n1134_002:0743b08": "比丘尼時。堅持不捨。是比丘尼當三諫。捨此事故。乃",
    "X60n1134_002:0743b09": "至三諫。捨者善。不捨者。彼非比丘尼。非釋種女。由隨",
    "X60n1134_002:0743b10": "舉故。汝是中盡形壽不得犯。能持否。(答)能持。",
    "X60n1134_002:0743b11": "五分律云。說八重已。總說四喻。應如是告言。",
    "X60n1134_002:0743b12": "族姓女聽。如來無所著。已說八波羅夷。又說四種譬",
    "X60n1134_002:0743b13": "喻。若犯八重。如斷人頭已。不可復起。又如截多羅樹",
    "X60n1134_002:0743b14": "心。不更生長。又如針鼻缺。不堪復用。又如析大石分",
    "X60n1134_002:0743b15": "為二分。不可還合。若比丘尼。犯八重已。不得還成比",
    "X60n1134_002:0743b16": "丘尼行。汝是中盡形壽不得犯。能持不。(答)能持。",
    "X60n1134_002:0743b17": "十七後說四依法(又應告言)。",
    "X60n1134_002:0743b18": "族姓女聽。如來無所著。等正覺。說四依法。比丘尼依",
    "X60n1134_002:0743b19": "此得出家。受大戒。成比丘尼法。",
    "X60n1134_002:0743b20": "第一。比丘尼依糞掃衣。得出家。受大戒。成比丘尼法。",
    "X60n1134_002:0743b21": "汝是中盡形壽能持不。(答)能持。",
    "X60n1134_002:0743b22": "若得長利。檀越施衣。割壞衣。得受。",
    "X60n1134_002:0743b23": "第二。比丘尼依托鉢乞食。得出家。受大戒。成比丘尼",
    "X60n1134_002:0743b24": "法。汝是中盡形壽能持不。(答)能持。",
    "X60n1134_002:0743c01": "若得長利。若僧差食。檀越送身。月八日食。十四日食。",
    "X60n1134_002:0743c02": "十五日食。若月初日食。若眾僧常食。若檀越請食。應",
    "X60n1134_002:0743c03": "受。",
    "X60n1134_002:0743c04": "第三。比丘尼依樹下坐。得出家。受大戒。成比丘尼法。",
    "X60n1134_002:0743c05": "汝是中盡形壽能持不。(答)能持。",
    "X60n1134_002:0743c06": "若得長利。別房。尖頭屋。小房。石室。兩房一戶。得受。",
    "X60n1134_002:0743c07": "第四。比丘尼依腐爛藥。得出家。受大戒。成比丘尼法。",
    "X60n1134_002:0743c08": "汝是中盡形壽能持不。(答)能持。",
    "X60n1134_002:0743c09": "若得長利。酥。油。生酥。蜜。石蜜。應受。",
    "X60n1134_002:0743c10": "律中因比丘尼。獨住阿蘭若。有難事起。佛已遮不",
    "X60n1134_002:0743c11": "聽樹下坐。今仍以舊文說者。令彼知四依法故。",
    "X60n1134_002:0743c12": "汝三人受大戒已竟。白四羯磨如法成就。得處所。和",
    "X60n1134_002:0743c13": "尚如法。阿闍黎如法。二部僧具足滿。汝當善受教法。",
    "X60n1134_002:0743c14": "應勸化作福。治墖。供養眾僧。若和尚阿闍黎一切如",
    "X60n1134_002:0743c15": "法教授。不得違逆。應學問誦經。勤求方便。於佛法中。",
    "X60n1134_002:0743c16": "得須陀洹果。斯陀含果。阿那含果。阿羅漢果。汝始發",
    "X60n1134_002:0743c17": "心出家。功不唐捐。果報不絕。餘所未知。當問和尚阿",
    "X60n1134_002:0743c18": "闍黎。一拜起具。上殿禮佛。",
    "X60n1134_002:0743c19": "(新戒執具。從西南角至壇後而下。第二壇。乃至末壇。",
    "X60n1134_002:0743c20": "亦如是次第受已)。",
    "X60n1134_002:0743c21": "和尚云。",
    "X60n1134_002:0743c22": "受戒已竟。大眾同音。念佛回向。",
    "X60n1134_002:0743c23": "(新戒執具下壇。尼十師先下座分立)。",
    "X60n1134_002:0743c24": "十八回向出壇法引禮云。",
    "X60n1134_002:0744a01": "一齊向上排班　聞磬聲頂禮三拜　撩衣(拜已)起",
    "X60n1134_002:0744a02": "具　問訊　分班。",
    "X60n1134_002:0744a03": "(壇上九師。分排兩班。前五。後四。尼十師亦向上排班。",
    "X60n1134_002:0744a04": "前一後九。向上頂禮三拜。或一拜。問訊已。尼十師退",
    "X60n1134_002:0744a05": "出簷下。壇上十師末後先行。從右級下壇。向東北繞",
    "X60n1134_002:0744a06": "至壇前。第一師前一班。九師次之。尼十師又次之)。",
    "X60n1134_002:0744a07": "維那舉偈云。",
    "X60n1134_002:0744a08": "　受戒功德殊勝行　　無邊勝福皆回向(師同一拜)",
    "X60n1134_002:0744a09": "　普願沉溺諸有情　　速往無量光佛剎(同前)",
    "X60n1134_002:0744a10": "　十方三世一切佛　　一切菩薩摩訶薩(同前)",
    "X60n1134_002:0744a11": "　摩訶般若波羅蜜(二十師問訊分班對立)",
    "X60n1134_002:0744a12": "(和尚轉面南立。二引禮師。先引新戒末後先行。新戒",
    "X60n1134_002:0744a13": "走完。尼十師末後先行接上。大僧九師亦末後先行",
    "X60n1134_002:0744a14": "接上。引禮雙鳴引磬在和尚前行。新戒至方丈前。兩",
    "X60n1134_002:0744a15": "行合掌面面對跪。候諸師行過。仍起雙行至方丈班",
    "X60n1134_002:0744a16": "列。和尚面南。十九師向上排班三拜。或一拜。八字分",
    "X60n1134_002:0744a17": "開)。",
    "X60n1134_002:0744a18": "引禮呼云。",
    "X60n1134_002:0744a19": "一齊向上排班　聞磬聲禮謝三拜(師具合掌)撩衣(拜已)起",
    "X60n1134_002:0744a20": "具　問訊　分班。",
    "X60n1134_002:0744a21": "(和尚入室。諸師各散。新戒再禮謝引禮師已。然後次",
    "X60n1134_002:0744a22": "序歸堂)。",
    "X60n1134_002:0744a24": "二部僧授戒儀式卷下(終)"
}