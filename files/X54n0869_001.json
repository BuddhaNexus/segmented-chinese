{
    "X54n0869_001:0136a02": "No. 869",
    "X54n0869_001:0136a03": "夾科肇論序",
    "X54n0869_001:0136a05": "小招提寺沙門 慧達 述",
    "X54n0869_001:0136a06": "泐潭禪師 曉月 注",
    "X54n0869_001:0136a07": "[0136a07] △科此序文。分為二章。前明作論元由是通序。後",
    "X54n0869_001:0136a08": "正明論之宗旨是別序。前明作論元由有六節。第",
    "X54n0869_001:0136a09": "一標論名。二稱美人法。三慶幸遭逢。四排斥譏嫌。",
    "X54n0869_001:0136a10": "五申述元情。六宣明序意。今第一標舉論名。",
    "X54n0869_001:0136a11": "[0136a11] 慧達率愚。通序長安釋僧肇法師所作。宗本物不遷",
    "X54n0869_001:0136a12": "等四論。",
    "X54n0869_001:0136a13": "[0136a13] 序主云率愚者。謙抑之辭也。序者爾唯云。東西墻",
    "X54n0869_001:0136a14": "謂之序。郭璞注云。所以序別內外也。今達師序述",
    "X54n0869_001:0136a15": "作論元由。如東西墻為宅之序也。又序者如繭之",
    "X54n0869_001:0136a16": "得序。序盡一繭之絲。經書得序。序盡一經書之義",
    "X54n0869_001:0136a17": "理。言小招提寺者。在潤州江寧縣。舊是丹陽郡。始",
    "X54n0869_001:0136a18": "自吳朝。爰及晉宋齊梁陳六代已來。佛法興盛。伽",
    "X54n0869_001:0136a19": "藍精舍。接揀連甍。名字相參。如莊嚴寺。則有大莊",
    "X54n0869_001:0136a20": "嚴小莊嚴。招提寺亦有大小之名。大招提是梁時造。",
    "X54n0869_001:0136a21": "小招提是晉時造。達師是陳時人。居小招提寺為",
    "X54n0869_001:0136a22": "沙門也。當陳時名達者非一人。故標其寺以為別",
    "X54n0869_001:0136a23": "也。然此達公佛義未善文體。所作論序多有庸音。",
    "X54n0869_001:0136a24": "今只直取序論之大意。後之覽者無至譏誚。肇論",
    "X54n0869_001:0136b01": "從人得名也。是後秦姚興長安人也。俗姓張氏。家",
    "X54n0869_001:0136b02": "貧以傭書為業。遂因善寫。曆觀經史。備盡墳籍。乃",
    "X54n0869_001:0136b03": "為儒生深味玄微。每以莊老為心要。常讀老子道",
    "X54n0869_001:0136b04": "德章歎曰。美則美矣。然其棲神冥累之方。猶未盡",
    "X54n0869_001:0136b05": "也。後見古維摩經。披尋翫味。乃言始知所歸矣。因",
    "X54n0869_001:0136b06": "此出家。大通實相。年方弱冠。英辯遠聞。後羅什東",
    "X54n0869_001:0136b07": "來化誘。暫憩姑臧。肇奔往參承從什稟授。先有著",
    "X54n0869_001:0136b08": "述。&#x7ADD;將呈什。什撫机歎曰。吾所造幽深不&#x6159;於子。",
    "X54n0869_001:0136b09": "文辭麗美。實則相遵可同善吉者也。遂參隨羅什",
    "X54n0869_001:0136b10": "入長安。姚興命肇與僧叡等。居逍遙園。詳定經論。",
    "X54n0869_001:0136b11": "因著述宗本義。物不遷。不真空。般若無知三論。涅",
    "X54n0869_001:0136b12": "槃無名論。是什遷化後方造也。盧山劉遺民因見",
    "X54n0869_001:0136b13": "此論乃歎曰。不意方袍復有平叔。呈之遠公。遠公",
    "X54n0869_001:0136b14": "乃撫机歎曰。未嘗有也。因披尋翫味。遂有書問住",
    "X54n0869_001:0136b15": "復。什公亡後。遂以涅槃無名論。復造寶藏論三章。",
    "X54n0869_001:0136b16": "進上秦王。秦王姚興答旨慇懃。敕令繕寫。班諸子",
    "X54n0869_001:0136b17": "姪以為大訓。其為時所重也如此。晉義熙十年。終",
    "X54n0869_001:0136b18": "於長安逍遙園。春秋三十有一耳。△第二稱美人",
    "X54n0869_001:0136b19": "法",
    "X54n0869_001:0136b20": "[0136b20] 但末代弘經。允屬四依菩薩。爰傳茲土。抑亦其例。",
    "X54n0869_001:0136b21": "[0136b21] 末代者。佛滅後正法陵遲。西竺遂有馬鳴諸祖。造",
    "X54n0869_001:0136b22": "論解經。弘護佛法。允屬者。信憑也。四依有二。一依",
    "X54n0869_001:0136b23": "人。二依法。依人者。十住十行十回向地前菩薩。名",
    "X54n0869_001:0136b24": "須陀洹。為第一依。初地見道菩薩。名斯&#x9641;含。為第",
    "X54n0869_001:0136c01": "二依。修道位入二地至八地菩薩。名阿那含。為第",
    "X54n0869_001:0136c02": "三依。八地至十地滿心等覺菩薩。名阿羅漢。為第",
    "X54n0869_001:0136c03": "四依。二依法者。一依義不依文。二依智不依識。三",
    "X54n0869_001:0136c04": "依法不依人。四依了義不依不了義。爰傳茲土者。",
    "X54n0869_001:0136c05": "及至教流此土也。抑亦者。如西竺諸祖之類也。",
    "X54n0869_001:0136c06": "[0136c06] 至如彌天大德童壽桑門。&#x7ADD;創始命宗。圖辯格致。播",
    "X54n0869_001:0136c07": "揚宣述。所事玄&#x8657;。唯斯擬聖默之所祖。",
    "X54n0869_001:0136c08": "[0136c08] 彌天大德即襄陽道安法師。因刺史習鑿戲論之",
    "X54n0869_001:0136c09": "談也。習公一日訪安云。四海習鑿齒。固來相謁爾。",
    "X54n0869_001:0136c10": "正遇齊次。安應聲答云。彌天釋道安。飯後始相看。",
    "X54n0869_001:0136c11": "自此時人稱彌天大德也。童壽者。亦名羅什。本",
    "X54n0869_001:0136c12": "龜茲國人。父名鳩摩羅琰。母名耆婆。是彼國王白",
    "X54n0869_001:0136c13": "純妹。合父母二名。故稱鳩摩羅耆婆。&#x98DC;就華言童",
    "X54n0869_001:0136c14": "壽。什者。為此達法師喜此方文字章句之什故。華",
    "X54n0869_001:0136c15": "梵合云羅什。安師造性空論。什師造實相論。此土",
    "X54n0869_001:0136c16": "造論之始也。桑門者。不正梵音也。應云沙門。&#x98DC;就",
    "X54n0869_001:0136c17": "華言勤息。謂出家人。見善勤修。見惡止息。此二師",
    "X54n0869_001:0136c18": "&#x7ADD;創始於妙性圓明。命為宗本。造此二論。圖度辯",
    "X54n0869_001:0136c19": "別格量致理。播布揚顯。宣說序述。同歸般若體義。",
    "X54n0869_001:0136c20": "故云玄&#x8657;。達公序美此二人造論。創始冥契佛理。",
    "X54n0869_001:0136c21": "故云唯斯擬聖默之所祖。一者鼓論法義是擬聖。",
    "X54n0869_001:0136c22": "二者當聖默然是所祖。俱照而常寂寂而常照也。",
    "X54n0869_001:0136c23": "此序主共美安什二師也。",
    "X54n0869_001:0136c24": "[0136c24] 自降乎已還。歷代古今。凡著名僧傳。及傳所不載者。",
    "X54n0869_001:0137a01": "釋僧叡等三千餘僧。清信檀越謝靈運等八百許人。",
    "X54n0869_001:0137a02": "至能辯正方言。節文階級。善覈名教。精搜義理。揖此",
    "X54n0869_001:0137a03": "&#x7FA3;賢語之所統。",
    "X54n0869_001:0137a04": "[0137a04] 自降乎已還。降乎非文體。應云降斯已還也。歷代",
    "X54n0869_001:0137a05": "古今。此達序主序述自安什之後。曆古者。指長安",
    "X54n0869_001:0137a06": "後秦在西北。歷今者。指西晉東晉至梁在江南。凡",
    "X54n0869_001:0137a07": "古今共翻譯佛經。依經造論。僧中叡師首唱。俗中",
    "X54n0869_001:0137a08": "謝公為首。故云揖此&#x7FA3;賢。於文字章句能緣飾佛",
    "X54n0869_001:0137a09": "意。俱不得中道。只於言語中統貫理事也。",
    "X54n0869_001:0137a10": "[0137a10] 有美若人。超語兼默。標本則句句深達佛心。明末則",
    "X54n0869_001:0137a11": "言言備通眾教。諒是大乘懿典。方等博書。",
    "X54n0869_001:0137a12": "[0137a12] 此序主贊美肇師造四論。深契真俗理事。性相寂",
    "X54n0869_001:0137a13": "照。體用俱絕。待不偏□□。有美若人者。指肇師也。",
    "X54n0869_001:0137a14": "借毛詩云。有美一人青陽婉兮。邂逅相遇適我願",
    "X54n0869_001:0137a15": "兮。論語云。君子哉若人。今借此二語共成一句也。",
    "X54n0869_001:0137a16": "言超語兼默者。謂前安什二師。唯得理而文有所",
    "X54n0869_001:0137a17": "闕。叡師謝公造論。唯得文而理有所闕。今肇四論",
    "X54n0869_001:0137a18": "文理兼備。故云為超。非謂文理勝前四人者。言標",
    "X54n0869_001:0137a19": "本者。指宗本義。言明末者。指涅槃論。諒是者。諒訓",
    "X54n0869_001:0137a20": "信也。信此四義論。與華嚴楞嚴諸大乘教無異。深",
    "X54n0869_001:0137a21": "達佛心也。",
    "X54n0869_001:0137a22": "[0137a22] 自古自今著文著筆。詳汰名賢所作諸論。或六家七",
    "X54n0869_001:0137a23": "宗。爰延十二。&#x7ADD;判其臧否。辯其差當。",
    "X54n0869_001:0137a24": "[0137a24] 此明諸家造論得失也。詳者支法詳。支遁弟子。從",
    "X54n0869_001:0137b01": "師姓氏。汰者竺法汰。竺道猷弟子。支法詳造實相",
    "X54n0869_001:0137b02": "論。竺法汰造本無論。俱有得失。高僧傳中。此二人",
    "X54n0869_001:0137b03": "相繼為名賢。六家七宗。其七義。爰者緩也。短義。延",
    "X54n0869_001:0137b04": "者長義。此十二論中多有辯爭是非長短。臧者善",
    "X54n0869_001:0137b05": "也。否者惡也。差殊的當俱不契佛心中道也。梁釋",
    "X54n0869_001:0137b06": "寶唱造俗法論一百六十卷。內引述宋莊嚴寺高",
    "X54n0869_001:0137b07": "僧曇濟。作六家七宗論。論有六家。分成七宗。第一",
    "X54n0869_001:0137b08": "本無宗。第二本無玄妙宗。出第一本無宗。第三即",
    "X54n0869_001:0137b09": "色宗。第四義合宗。亦云識合宗。第五幻化宗。亦云",
    "X54n0869_001:0137b10": "如幻宗。第六心無宗。第七緣會宗。亦云體會宗。本",
    "X54n0869_001:0137b11": "有六家。第一家分為二宗。故成七宗。言十二者。續",
    "X54n0869_001:0137b12": "法論云。下定林寺釋慧鏡。作實相六宗論。先設客",
    "X54n0869_001:0137b13": "問二諦一體義。然後引六宗義答之。第一家以理",
    "X54n0869_001:0137b14": "實為空。凡夫謂有為有。空即真諦。有即俗諦。第二",
    "X54n0869_001:0137b15": "家以色性是空為空。色體是有為有。第三家以離",
    "X54n0869_001:0137b16": "緣無山為空。因緣成山為有。第四家以心從緣生",
    "X54n0869_001:0137b17": "為空。離緣別有心體為有。第五家以邪見所計心",
    "X54n0869_001:0137b18": "空為空。不空因緣所生之心為有。第六家以名色",
    "X54n0869_001:0137b19": "所依之物實空為空。世流布中假名為有。前有六",
    "X54n0869_001:0137b20": "家。後有六家。合成十二。故云爰延十二也。臧否者。",
    "X54n0869_001:0137b21": "前六家判第四為臧。餘五家為否。後六家論中辯",
    "X54n0869_001:0137b22": "前五家為差。後五家為當。",
    "X54n0869_001:0137b23": "[0137b23] 唯此憲章無弊斯咎。",
    "X54n0869_001:0137b24": "[0137b24] 憲者法也。前十二家皆有是非之弊。今肇法師四",
    "X54n0869_001:0137c01": "論無有此弊。但是而無非也。",
    "X54n0869_001:0137c02": "[0137c02] 良由襟情泛若。不知何係。譬彼淵海數越九流。挺拔",
    "X54n0869_001:0137c03": "清&#x8657;。蕭然物外。",
    "X54n0869_001:0137c04": "[0137c04] 良由者多以也。序主美肇師襟靈情田泛泛然。如",
    "X54n0869_001:0137c05": "淵深之海&#x7ADD;無畔岸係屬也。故云譬彼淵海。譬訓",
    "X54n0869_001:0137c06": "譬也。數越九流者。美肇師文筆如海不落數量。九",
    "X54n0869_001:0137c07": "流者有二。一依人。二依境。依人者俗諦。仲尼之學",
    "X54n0869_001:0137c08": "如海。諸子百家如分九流。一儒家流。二道家流。三",
    "X54n0869_001:0137c09": "墨家流。四名家流。五雜家流。六農家流。七縱橫家",
    "X54n0869_001:0137c10": "流。八法家流。九小說家流。二依境名九流者。亦謂",
    "X54n0869_001:0137c11": "之九江也。此是夏禹疏決天下洪水分為九江。流",
    "X54n0869_001:0137c12": "入大海。一曰烏白江。二曰箘江。三曰蚌江。四曰烏",
    "X54n0869_001:0137c13": "江。五曰嘉美江。六曰畎江。七曰源江。八曰廩江。九",
    "X54n0869_001:0137c14": "曰提江。序主美肇師四論不落數量如海也。負生",
    "X54n0869_001:0137c15": "知之性靈心正直。如豫章之木。標表拔萃於眾木",
    "X54n0869_001:0137c16": "也。識情清淨&#x8657;明曠大於萬物之外。冥契法身之",
    "X54n0869_001:0137c17": "理。更無一法一人過越於肇師也。",
    "X54n0869_001:0137c18": "[0137c18] 知公者希。歸公採什。如曰不知則公貴矣。",
    "X54n0869_001:0137c19": "[0137c19] 知公者希。此一句借老子道德經中吾言甚易知",
    "X54n0869_001:0137c20": "章第七十。彼章云。吾言甚易知。甚易行。唐玄宗注",
    "X54n0869_001:0137c21": "云。吾言說契理故易知。事簡故易行。老君又云。天",
    "X54n0869_001:0137c22": "下莫能知莫能行。玄宗注云。天下滯言而不悟。事",
    "X54n0869_001:0137c23": "順而不約。故莫能知莫能行。老君又云。言有宗事",
    "X54n0869_001:0137c24": "有君。玄宗注云。言者在理。理得而言忘。故言以無",
    "X54n0869_001:0138a01": "言為宗。事者在功。功成而不宰。故事以無事為君。",
    "X54n0869_001:0138a02": "老君又云。夫唯無知。是以不我知。玄宗注云。夫唯",
    "X54n0869_001:0138a03": "世俗之人。無了之知。是以不知我無言無事之教。",
    "X54n0869_001:0138a04": "老君又云。知我者希則我者貴。玄宗注云。了知我",
    "X54n0869_001:0138a05": "忘言之教意者希少。法則我不言之教意至貴。老",
    "X54n0869_001:0138a06": "君又云。是以聖人被褐懷玉。玄宗注云。被褐者晦",
    "X54n0869_001:0138a07": "其外。懷王者明其內。故知者希少。序主變老君我",
    "X54n0869_001:0138a08": "字作公字。時人只歸伏四論之文字耳。△第三慶",
    "X54n0869_001:0138a09": "幸遭逢",
    "X54n0869_001:0138a10": "[0138a10] 達猥生天幸。逢此正音。忻躍弗已。饗讌無疲。每至披",
    "X54n0869_001:0138a11": "尋。不勝手舞。誓願生生盡命弘述。達於肇之遺文。其",
    "X54n0869_001:0138a12": "猶若是。",
    "X54n0869_001:0138a13": "[0138a13] 猥生者多生也。天幸者不期而自然。逢遇也。正音者",
    "X54n0869_001:0138a14": "指此四論也。是真正之文契佛心也。饗者食時也。",
    "X54n0869_001:0138a15": "讌者眠臥時也。序主自謂。披閱四論日久無倦。手",
    "X54n0869_001:0138a16": "舞者借子夏詩序云。不知手之舞之足之蹈之。表",
    "X54n0869_001:0138a17": "忻躍之極也。肇之遺文者。指四論也。誓願不輕捨耳。",
    "X54n0869_001:0138a18": "[0138a18] 況中百門觀爰洎方等深經。而不至增乎。",
    "X54n0869_001:0138a19": "[0138a19] 況者比況相類也。序主指肇之四論。比類中觀論",
    "X54n0869_001:0138a20": "百法明門論及方廣華嚴等經。更無一字增加也。",
    "X54n0869_001:0138a21": "△第四排斥譏嫌",
    "X54n0869_001:0138a22": "[0138a22] 世諺咸云。肇之所作故是誠實真諦。地論通宗。莊老",
    "X54n0869_001:0138a23": "所資猛浪之說。",
    "X54n0869_001:0138a24": "[0138a24] 世諺者世俗無稽之譚也。肇師亡後滯執名相教",
    "X54n0869_001:0138b01": "者。譏毀肇之四論。其文是誠實論中真諦義。十地",
    "X54n0869_001:0138b02": "論中通宗義。更以莊老書中言辭緣飾相資。猛浪",
    "X54n0869_001:0138b03": "之說者。莊子齊物篇中借一句。是無根本不精要",
    "X54n0869_001:0138b04": "之辭。此外人譏毀也。古之既有譏謗。今之鬥爭嫉",
    "X54n0869_001:0138b05": "&#x59AC;更多。只如嘉祐中滕州東山明教禪師契嵩。進",
    "X54n0869_001:0138b06": "上仁宗皇帝正宗記十二卷。尋敕令頒入譯經院。",
    "X54n0869_001:0138b07": "隨與藏經印布天下。恩賜獎譽。古來未有如此者",
    "X54n0869_001:0138b08": "也。當時醫僧子昉富有衣&#x9262;。遂於蘇臺招集淺學",
    "X54n0869_001:0138b09": "禪律者。造作文字。毀謗禪宗。復命相識官人冠序",
    "X54n0869_001:0138b10": "刊之。古今有此外道也。",
    "X54n0869_001:0138b11": "[0138b11] 此實巨蠱之言。欺誣亡沒。街巷陋音。未之足拾。",
    "X54n0869_001:0138b12": "[0138b12] 巨蠱者大毒之言。肇師亡後。以此毒害陋音。欺聖",
    "X54n0869_001:0138b13": "罔賢。固不足採聽也。佛在之日。尚有五千增上慢",
    "X54n0869_001:0138b14": "者。而況今之乎。△第五申述元情",
    "X54n0869_001:0138b15": "[0138b15] 夫神道不形。心敏難繪。既文拘而義遠。故眾端之所",
    "X54n0869_001:0138b16": "詭。肇之卜意豈徒然哉。良有以也。",
    "X54n0869_001:0138b17": "[0138b17] 神道不形者。謂法身無形像。如太&#x8657;空。心敏難繪",
    "X54n0869_001:0138b18": "者。謂般若無知。亦難相狀求也。繪者寫邈書畫也。",
    "X54n0869_001:0138b19": "謂法身與觀照般若。寂而常照。照而常寂。離諸名",
    "X54n0869_001:0138b20": "相。文拘義遠者。四論中文字拘束。義理深奧。故肇",
    "X54n0869_001:0138b21": "師須假此方經書文言強飾。緣之令後之學般若",
    "X54n0869_001:0138b22": "人易為曉會。故云眾端之所詭。眾端者四論端由",
    "X54n0869_001:0138b23": "也。所詭者謂肇師假此方文言經書變通。有異西",
    "X54n0869_001:0138b24": "竺梵音。豈空然也。",
    "X54n0869_001:0138c01": "[0138c01] 如復徇狎其言。願生生不面。至獲忍心。還度斯下。",
    "X54n0869_001:0138c02": "[0138c02] 序主以析設二法弘護四論也。恐後世人隨逐無",
    "X54n0869_001:0138c03": "稽之譚謗毀。故云如復徇狎其言。願生生不與其",
    "X54n0869_001:0138c04": "人相見也。徇者順也。狎者親也。除是序主成等正",
    "X54n0869_001:0138c05": "覺得無生法忍。方可度脫此下根等人也。△第六",
    "X54n0869_001:0138c06": "宣明序意",
    "X54n0869_001:0138c07": "[0138c07] 達留連講肆二十餘年。頗逢重席。末&#x89A9;斯論。聊寄一",
    "X54n0869_001:0138c08": "序。託悟在中。同我賢余。請俟來哲。",
    "X54n0869_001:0138c09": "[0138c09] 梁普通年前。達麼未到此土。只有名相講席。故云",
    "X54n0869_001:0138c10": "留連講肆也。頗逢重席者。頗訓多也。序主多遇奪",
    "X54n0869_001:0138c11": "席明師。重席者。後漢帝每朝正日。令戴憑侍中與",
    "X54n0869_001:0138c12": "諸儒論經。勝者奪席而坐。憑勝其日奪五十餘重。",
    "X54n0869_001:0138c13": "時人語曰。論經不窮戴侍中。末&#x89A9;斯論者。序主謂",
    "X54n0869_001:0138c14": "前二十餘年。雖多逢明師。末後披此四論。句句深",
    "X54n0869_001:0138c15": "達佛理。與前名師不同。故聊寄述此通序。庶表序",
    "X54n0869_001:0138c16": "主悟解肇意深達也。同我者與序主悟解一般。賢",
    "X54n0869_001:0138c17": "余者悟解勝於序主。俱俟來哲臧否也。",
    "X54n0869_001:0138c18": "[0138c18] △後序論之宗旨。文中有四科。第一序次第。二遣",
    "X54n0869_001:0138c19": "相。三稱歎。四簡別是論非論。今第一序次第。",
    "X54n0869_001:0138c20": "[0138c20] 夫大分深義。厥號本無。",
    "X54n0869_001:0138c21": "[0138c21] 十二門論云。大分者即空也。非斷滅空。是法身真",
    "X54n0869_001:0138c22": "空之理。故云深義也。",
    "X54n0869_001:0138c23": "[0138c23] 故建言宗旨。標乎實相。",
    "X54n0869_001:0138c24": "[0138c24] 實相者無相也。謂真空之體本無名相。於無相中",
    "X54n0869_001:0139a01": "建立。不壞假名。而譚實相耳。",
    "X54n0869_001:0139a02": "[0139a02] 開空法道。莫逾真俗。所以次釋二諦顯佛教門。",
    "X54n0869_001:0139a03": "[0139a03] 真空不礙於幻有故。從體起用。所以有萬法。教云。",
    "X54n0869_001:0139a04": "森羅及萬像。一法之所印。無過越於真俗二諦也。",
    "X54n0869_001:0139a05": "雪山童子為求半偈捨身。樹神問曰。此偈何益。童",
    "X54n0869_001:0139a06": "子答曰。如是偈者諸佛所說開空法道。此出涅槃",
    "X54n0869_001:0139a07": "經也。已上序主。宗本義物不遷論并不真空論。故",
    "X54n0869_001:0139a08": "云所以次釋二諦顯佛教門。以佛教門出三界苦。",
    "X54n0869_001:0139a09": "一代時教。不越真俗二諦為門也。",
    "X54n0869_001:0139a10": "[0139a10] 但圓正之因。無上般若。至極之果。唯有涅槃。故末啟",
    "X54n0869_001:0139a11": "重玄。明眾聖之所宅。",
    "X54n0869_001:0139a12": "[0139a12] 圓正之因者涅槃正因也。無有上於般若。此序無",
    "X54n0869_001:0139a13": "名論也。般若無知為涅槃正因。涅槃無名為般若",
    "X54n0869_001:0139a14": "極果。所以前序物不遷不真空二論。後序無知無",
    "X54n0869_001:0139a15": "名二論。故云末啟重玄。涅槃是一玄。般若是一玄。",
    "X54n0869_001:0139a16": "末者於物不遷不真空二論。後造此無知二論。重",
    "X54n0869_001:0139a17": "玄者。借老子道經中二句玄之又玄眾妙之門。故",
    "X54n0869_001:0139a18": "云明眾聖之所宅。前言真俗。指前二論。不遷即俗",
    "X54n0869_001:0139a19": "明真。不真即真明俗。後言重玄。指後二論。俱是三",
    "X54n0869_001:0139a20": "賢十聖所居之處也。△第二遣相",
    "X54n0869_001:0139a21": "[0139a21] 雖以性空擬本。無本可稱。語本絕言。非心行處。",
    "X54n0869_001:0139a22": "[0139a22] 口欲譚而辭喪。心欲緣而慮忘。不可以智知。不可",
    "X54n0869_001:0139a23": "以識識。非是無辯無心。辭辯俱不及也。心所分別",
    "X54n0869_001:0139a24": "亦忘耳。",
    "X54n0869_001:0139b01": "[0139b01] 然則不遷當俗。俗則不生。",
    "X54n0869_001:0139b02": "[0139b02] 此遣即真明俗。",
    "X54n0869_001:0139b03": "[0139b03] 不真為真。真但名說。",
    "X54n0869_001:0139b04": "[0139b04] 此遣即俗明真。但對機言說都無實。遣執也。",
    "X54n0869_001:0139b05": "[0139b05] 若能放曠蕩然。崇茲一道。",
    "X54n0869_001:0139b06": "[0139b06] 指前宗本義。曠蕩謂自己法身如太&#x8657;空。無&#x262B1;無",
    "X54n0869_001:0139b07": "礙。而不拒彼諸相發揮。不執真俗因果。一道者。故",
    "X54n0869_001:0139b08": "涅槃第十二卷云。實際理地一道清淨無有異路耳。",
    "X54n0869_001:0139b09": "[0139b09] 清耳&#x8657;襟無言二諦。",
    "X54n0869_001:0139b10": "[0139b10] 清耳謂聞性清淨。不執言教音聲也。&#x8657;襟者忘懷",
    "X54n0869_001:0139b11": "絕慮不滯空寂。不見有真俗。此遣前二論之名相",
    "X54n0869_001:0139b12": "也。",
    "X54n0869_001:0139b13": "[0139b13] 斯則淨照之功著。故般若無知。無名之德興。而涅槃",
    "X54n0869_001:0139b14": "不稱。",
    "X54n0869_001:0139b15": "[0139b15] 若不執真俗因果當人觀照般若絕對時。無知之",
    "X54n0869_001:0139b16": "知方便無功之功顯也。著者顯也。即般若無知無",
    "X54n0869_001:0139b17": "所不知也。即涅槃無名應興起於妙用耳。△第三",
    "X54n0869_001:0139b18": "稱歎",
    "X54n0869_001:0139b19": "[0139b19] 余謂此說周圓。罄佛淵海。浩博無涯。窮法體相。",
    "X54n0869_001:0139b20": "[0139b20] 余者序主自謂也。此說周圓者。指四論也。罄盡也。",
    "X54n0869_001:0139b21": "更無有一法。過此四論中覺性相浩博無邊。不落",
    "X54n0869_001:0139b22": "數量耳。",
    "X54n0869_001:0139b23": "[0139b23] 雖復言約而義豐。文華而理詣。語勢連環。意實孤誕。",
    "X54n0869_001:0139b24": "[0139b24] 言約者少也。豐者備也。指四論中文字雖簡少。其",
    "X54n0869_001:0139c01": "義理豐備。該括一代時教。文華者謂四論中文句",
    "X54n0869_001:0139c02": "華麗。引此土經書緣飾。令人覽之易曉。然句句俱",
    "X54n0869_001:0139c03": "到詣諸佛理處。言語血脈不斷。如貫連環中。其明",
    "X54n0869_001:0139c04": "理事之意。絕待孤標。拔萃於思議之表也。連環者",
    "X54n0869_001:0139c05": "出莊子天下篇第三十二。此惠子之辯。惠子言連",
    "X54n0869_001:0139c06": "環可解。取不窮之義。郭象注云。環之相貫。貫於空",
    "X54n0869_001:0139c07": "處。不貫於環也。是以兩環貫空不相涉入。各自通",
    "X54n0869_001:0139c08": "轉。取無窮之義。尚可解也。序主指四論中語論雖",
    "X54n0869_001:0139c09": "無窮。其冥契佛意。其實標出乎言外也。",
    "X54n0869_001:0139c10": "[0139c10] 敢是絕妙好&#x8FA4;。莫不竭茲洪論。",
    "X54n0869_001:0139c11": "[0139c11] 序主美肇師四論文理俱詣。借曹娥&#x7891;後蔡邕之",
    "X54n0869_001:0139c12": "言也。漢時曹盰渡浙江溺死。其女曹娥年十四。求",
    "X54n0869_001:0139c13": "父屍不得。投浙江死。經宿抱父屍而出。杜尚為作",
    "X54n0869_001:0139c14": "&#x7891;。安於會稽上虞山。漢末蔡邕讀之。於&#x7891;陰鐫八",
    "X54n0869_001:0139c15": "字云。黃絹幼婦外孫&#x97F2;臼。後曹操同楊脩行兵。因",
    "X54n0869_001:0139c16": "覽此八字。操問脩解否。答曰已解。操令脩且勿言。",
    "X54n0869_001:0139c17": "待吾思之。行三十里。操方解。乃自為歎曰。有智無",
    "X54n0869_001:0139c18": "智較三十里。尋因征戰殺之。操一諸子皆請救之。",
    "X54n0869_001:0139c19": "操曰。楊脩是人中之龍。非汝力之所駕馭。遂殺之。",
    "X54n0869_001:0139c20": "釋之曰。黃絹是色絲。色絲是絕字。幼婦是少女。少",
    "X54n0869_001:0139c21": "女是妙字。外孫是女子。女子是好字。&#x97F2;臼是受辛。",
    "X54n0869_001:0139c22": "受辛是&#x8FA4;字。序主贊美四論同是絕妙好&#x8FA4;。竭者",
    "X54n0869_001:0139c23": "窮盡也。洪者大也。佛理奧妙。盡在此四大論中耳。",
    "X54n0869_001:0139c24": "[0139c24] 所以童壽歎言。解空第一肇公其人。斯言有由矣。彰",
    "X54n0869_001:0140a01": "在翰牘。",
    "X54n0869_001:0140a02": "[0140a02] 名僧傳慧觀門中。什見肇潤文製作。撫机歎略曰。",
    "X54n0869_001:0140a03": "實同善吉。已在前注中具述也。時人謂什公得肇。",
    "X54n0869_001:0140a04": "如佛有須菩提也。此歎美之言彰顯在高傳。翰者",
    "X54n0869_001:0140a05": "筆牘簡也。△第四簡別是論非論",
    "X54n0869_001:0140a06": "[0140a06] 但宗本蕭然莫能致詰。不遷等四論。事開接引。問答",
    "X54n0869_001:0140a07": "析微。所以稱論。",
    "X54n0869_001:0140a08": "[0140a08] 宗本蕭然者。取蕭然曠大如&#x8657;空。不可窮詰畔岸。",
    "X54n0869_001:0140a09": "非是論之正文。都序四論宗旨。物不遷等四。其中",
    "X54n0869_001:0140a10": "以事明理。開示接引。後學初機有問有答。析理精"
}