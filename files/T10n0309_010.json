{
    "T10n0309_010:1039b03": "十住斷結經卷第十",
    "T10n0309_010:1039b05": "姚秦涼州沙門竺佛念譯",
    "T10n0309_010:1039b06": "夢中成道品第二十六",
    "T10n0309_010:1039b07": "[1039b07] 爾時治地菩薩即從座起，右膝著地叉手白",
    "T10n0309_010:1039b08": "佛言：「世尊！甚奇甚特，今聞濡首菩薩得與",
    "T10n0309_010:1039b09": "最勝論無形法道無言教，未曾所聞未曾所",
    "T10n0309_010:1039b10": "見，便為紹繼佛種不斷，又行佛事不思議法。」",
    "T10n0309_010:1039b11": "[1039b11] 佛告治地：「如是如是，如汝所言。從億百千劫",
    "T10n0309_010:1039b12": "積功累德，興顯佛事未曾耗減，有佛出世法",
    "T10n0309_010:1039b13": "乃流布。」[1039b13] 是時濡首前白佛言：「諸佛出世法乃",
    "T10n0309_010:1039b14": "流布，諸法有相貌耶，言流布乎？」[1039b14] 對曰：「無也。」[1039b14] 又",
    "T10n0309_010:1039b15": "白佛言：「如來出現，使無量眾生皆取滅度，今",
    "T10n0309_010:1039b16": "聞如來欲齊限眾生，齊限眾生者則無滅度。」",
    "T10n0309_010:1039b17": "[1039b17] 佛告濡首：「頗聞吾說無眾生言有眾生耶？」[1039b17] 對",
    "T10n0309_010:1039b18": "曰：「不也。」[1039b18] 「欲使有眾生無眾生耶？」[1039b18] 對曰：「不也。」[1039b18] 「欲",
    "T10n0309_010:1039b19": "使如來起滅有窠窟耶？」[1039b19] 對曰：「不也。」[1039b19] 「若使如來",
    "T10n0309_010:1039b20": "無窠窟者，云何如來度眾生皆使滅度？」[1039b20] 濡首",
    "T10n0309_010:1039b21": "白佛：「今我所說分別四句，解知諸法皆得總",
    "T10n0309_010:1039b22": "持，尋其本性無生無滅，不見生死又無泥洹。",
    "T10n0309_010:1039b23": "以是之故，無限眾生當取滅度。」",
    "T10n0309_010:1039b24": "[1039b24] 佛告濡首：「於盡無盡法界本淨，曉了義理故",
    "T10n0309_010:1039b25": "稱無著，以知文字無意無想亦無識著，豈由",
    "T10n0309_010:1039b26": "識想分別諸慧乎？曉眾生淨人之本性不可",
    "T10n0309_010:1039b27": "究盡，吾今與汝分別義趣，諦聽諦聽善思念",
    "T10n0309_010:1039b28": "之！菩薩大乘不可思議，非是羅漢辟支所及。」",
    "T10n0309_010:1039b29": "濡首受教願樂欲聞。",
    "T10n0309_010:1039c01": "[1039c01] 佛告濡首：「無形之識、無覺知識、無想念識、夢",
    "T10n0309_010:1039c02": "幻化識，以用救攝無量眾生。或有佛土文字",
    "T10n0309_010:1039c03": "教化，解知文字性空寂寞。上方去此七萬六",
    "T10n0309_010:1039c04": "億阿僧祇剎土，彼有佛土名曰安寂，佛名妙",
    "T10n0309_010:1039c05": "識如來、至真、等正覺、明行成為、善逝，十號具",
    "T10n0309_010:1039c06": "足，彼土眾生諸根具足，玩習本願無所漏",
    "T10n0309_010:1039c07": "失，眾生受化睡乃得寤，唯有如來入寂定",
    "T10n0309_010:1039c08": "意，隨眾生根權現如睡，設欲說法便自右&#x8107;",
    "T10n0309_010:1039c09": "著地&#x811A;&#x811A;相累，眾生見之皆&#x52B9;如來，右&#x8107;著",
    "T10n0309_010:1039c10": "地&#x811A;&#x811A;相累悉各睡眠。是時彼佛於睡眠中，",
    "T10n0309_010:1039c11": "與諸眾生神識說法，或說布施蠲除三想，或",
    "T10n0309_010:1039c12": "說持戒德香遠布，或說忍辱降意不起，或",
    "T10n0309_010:1039c13": "說精進除去懈怠，演說禪定識不流馳，宣",
    "T10n0309_010:1039c14": "暢智慧閉塞愚闇，修行善權隨類無著，於四",
    "T10n0309_010:1039c15": "法門究暢無礙，隨識高下而演其教，隨說大",
    "T10n0309_010:1039c16": "小以授正法。時彼如來，復以演說四非常慧",
    "T10n0309_010:1039c17": "苦空非身無我之法以，漸漸與說三十七道",
    "T10n0309_010:1039c18": "品之教，四意止、四意斷、四神足、五根、五力、七",
    "T10n0309_010:1039c19": "覺意、八賢聖道，究暢定意空無相願。爾時夢",
    "T10n0309_010:1039c20": "中受化之識應成道&#x8FF9;，便於夢中識受成道，",
    "T10n0309_010:1039c21": "頻來、不還至無著道，亦復如是，各佛取證。",
    "T10n0309_010:1039c22": "亦復於夢，識在曠野無師自寤，於睡眠中身",
    "T10n0309_010:1039c23": "黃金色眾相自嚴，飛&#x9262;虛空作十八變，又於",
    "T10n0309_010:1039c24": "夢中身上出火身下出水，坐臥虛空無所罣",
    "T10n0309_010:1039c25": "礙，欲入無為泥洹之境，亦於夢中結加趺坐，",
    "T10n0309_010:1039c26": "於無餘泥洹而般泥洹，故身如石無所覺知。",
    "T10n0309_010:1039c27": "眾生之類還覺寤已，各無言說尋夢識著，便",
    "T10n0309_010:1039c28": "取舍利而耶維之。菩薩受決乃至成佛，皆於",
    "T10n0309_010:1039c29": "夢中坐樹王下，地黃金色，降伏魔怨，無量福",
    "T10n0309_010:1040a01": "具，身有三十二相、八十種好，紫磨金色光明",
    "T10n0309_010:1040a02": "遠照。夢中如是，寤即身黃金色眾相具足，",
    "T10n0309_010:1040a03": "神足變化無所觸礙，無有言教音響往來，欲",
    "T10n0309_010:1040a04": "有所度悉於夢中，不假外形而有所濟。[1040a04] 「濡首",
    "T10n0309_010:1040a05": "當知，眾生根原受寤不同，諸佛權化其慧",
    "T10n0309_010:1040a06": "無方。或有佛土地大成者，地界眾生不可稱",
    "T10n0309_010:1040a07": "計，如來入彼而教化之，皆使眾生於無餘泥",
    "T10n0309_010:1040a08": "洹界而般泥洹。或有佛土水大成者，水界眾",
    "T10n0309_010:1040a09": "生不可稱計，如來入彼而教化之，皆使眾生",
    "T10n0309_010:1040a10": "於無餘泥洹界而般泥洹。或有佛土火大成",
    "T10n0309_010:1040a11": "者，火界眾生不可稱計，如來入彼而教化之，",
    "T10n0309_010:1040a12": "皆使眾生於無餘泥洹而般泥洹。或有佛土",
    "T10n0309_010:1040a13": "風大成者，風界眾生不可稱計，如來入彼而",
    "T10n0309_010:1040a14": "教化之，皆使眾生於無餘泥洹而般泥洹。或",
    "T10n0309_010:1040a15": "有佛土空大成者，空界眾生不可稱計，如來",
    "T10n0309_010:1040a16": "入彼而教化之，皆使眾生於無餘泥洹而般",
    "T10n0309_010:1040a17": "泥洹。或有佛土識大成者，所謂安寂佛土妙",
    "T10n0309_010:1040a18": "識如來，識神通達夢中受教而取滅度。」",
    "T10n0309_010:1040a19": "[1040a19] 佛復告濡首：「北方去此七十億恒沙佛土，彼",
    "T10n0309_010:1040a20": "有佛土名曰深要，佛名梵慧如來、至真、等正",
    "T10n0309_010:1040a21": "覺，十號具足，彼國眾生皆發誓願乃生彼",
    "T10n0309_010:1040a22": "土，盡同一號名曰接識。濡首當知，彼土眾生",
    "T10n0309_010:1040a23": "悉皆神通，心念形隨無所罣礙。所謂接識者，",
    "T10n0309_010:1040a24": "發弘誓心，諸有神識應趣生門受胞胎形，要",
    "T10n0309_010:1040a25": "以神足遊空往來，接識留住化而滅度不受",
    "T10n0309_010:1040a26": "四大。今此座上&#x98B0;陀和等八菩薩是。東南",
    "T10n0309_010:1040a27": "去此百四十恒沙國土，有佛土名曰梵音，佛",
    "T10n0309_010:1040a28": "名胎真如來、至真、等正覺，十號具足，彼土眾",
    "T10n0309_010:1040a29": "生六通清徹同一色相，斯由誓願乃生彼土。",
    "T10n0309_010:1040b01": "所謂胎真者，發弘誓心，諸有識神以處母胎，",
    "T10n0309_010:1040b02": "願以神足入胎教化，令彼母人不知我之所",
    "T10n0309_010:1040b03": "在，即於胎中拔濟無為得至泥洹。今此座上",
    "T10n0309_010:1040b04": "寶&#x8FF9;童真治地菩薩是。如來權化神變無方，",
    "T10n0309_010:1040b05": "以億百千佛土安處掌中，復還如故無覺知",
    "T10n0309_010:1040b06": "者，虛空法界不可思議，是謂濡首！菩薩摩訶",
    "T10n0309_010:1040b07": "薩所應行&#x8FF9;，非是羅漢辟支所能及也。分別",
    "T10n0309_010:1040b08": "微識化諸眾生各使得度，或說虛無空無之",
    "T10n0309_010:1040b09": "法，無我無人無壽無命，不起滅法。云何，濡",
    "T10n0309_010:1040b10": "首！若有善男子善女人發弘誓心，令十方世",
    "T10n0309_010:1040b11": "界辟支羅漢充滿其中，各使成道心不退轉，",
    "T10n0309_010:1040b12": "其福寧多不乎？」[1040b12] 濡首答曰：「甚多甚多，天中天。」",
    "T10n0309_010:1040b13": "[1040b13] 佛言：「其有菩薩，以無形法與識演說，或說無",
    "T10n0309_010:1040b14": "常苦空非身空無相無願，一一分別無形無",
    "T10n0309_010:1040b15": "相，不可&#x643A;持，是則化識其福無量。所以者何？",
    "T10n0309_010:1040b16": "有為四大遮迦越羅之所逕歷，無為四大永",
    "T10n0309_010:1040b17": "寂不起，是為諸佛之所演法。以是方便微識",
    "T10n0309_010:1040b18": "寂寞，法性無教而不可量，有為有相無為無",
    "T10n0309_010:1040b19": "相。所以者何？不離有為不離無為，亦復不言",
    "T10n0309_010:1040b20": "習是捨是，無形之教無有此教，是凡夫法是",
    "T10n0309_010:1040b21": "賢聖法，斯為學法斯無學法，是聲聞法是緣",
    "T10n0309_010:1040b22": "覺法，是菩薩法，是佛法。」[1040b22] 佛復告濡首：「如來所",
    "T10n0309_010:1040b23": "講與識說法，不見諸法亦無法想，虛空無形",
    "T10n0309_010:1040b24": "亦不可見，愚惑凡夫以諸綵色畫於虛空，欲",
    "T10n0309_010:1040b25": "作天龍鬼神八部之形，是人所施寧能不乎？」",
    "T10n0309_010:1040b26": "[1040b26] 濡首答曰：「甚難甚難，天中天，未曾有也。」[1040b26] 佛",
    "T10n0309_010:1040b27": "言：「如是如是，如仁所言。諸法無數，如來所化",
    "T10n0309_010:1040b28": "亦復無數，諸法無形則無有二，於濡首意云",
    "T10n0309_010:1040b29": "何，無形之法有處所乎？」[1040b29] 對曰：「不也。世尊！」[1040b29] 佛告",
    "T10n0309_010:1040c01": "濡首：「以故當知佛法無數，無言無教悉無所",
    "T10n0309_010:1040c02": "有。」[1040c02] 爾時濡首前白佛言：「向聞世尊諸法無相",
    "T10n0309_010:1040c03": "亦無形質，如來大哀物無不察，云何復說",
    "T10n0309_010:1040c04": "開化眾生淨佛國土？是法有漏是法無漏？是",
    "T10n0309_010:1040c05": "法現在是法過去未來？又佛說言是度世法",
    "T10n0309_010:1040c06": "是非度世？有著無著有稱無稱有數無數？此",
    "T10n0309_010:1040c07": "生死法此為泥洹？云何世尊說諸法無相亦",
    "T10n0309_010:1040c08": "無形質乎？」[1040c08] 佛告濡首：「如是如是，如汝所問。三",
    "T10n0309_010:1040c09": "乘諸法三世六度度世生死，有為無為，無有",
    "T10n0309_010:1040c10": "為無無為，有著無著有稱無稱，有數無數有",
    "T10n0309_010:1040c11": "漏無漏，三十七品空無相願，從有為法乃至",
    "T10n0309_010:1040c12": "無為，皆是俗數非是第一之義。無形法者，無",
    "T10n0309_010:1040c13": "形無響而不可見，布施持戒忍辱精進一心",
    "T10n0309_010:1040c14": "智慧善權，皆是俗事非第一義，滅盡泥洹永",
    "T10n0309_010:1040c15": "寂快樂。」",
    "T10n0309_010:1040c16": "[1040c16] 佛告濡首：「菩薩應尋其本性而復演說有報",
    "T10n0309_010:1040c17": "應耶？說除八難音聲無響，有報應耶？究盡眾",
    "T10n0309_010:1040c18": "生推尋根原，有報應耶？順從經典蠲除結使，",
    "T10n0309_010:1040c19": "有報應耶？正使如來不染三世，正法開化",
    "T10n0309_010:1040c20": "未曾唐捐，有報應耶？正使諸法有報應果，復",
    "T10n0309_010:1040c21": "可盡乎？心識周旋入出無礙，復可盡乎？或履",
    "T10n0309_010:1040c22": "權慧順從愛欲，復可盡耶？威儀禮節順而不",
    "T10n0309_010:1040c23": "犯，復可盡耶？三乘教化皆令充滿，復可盡耶？",
    "T10n0309_010:1040c24": "思惟法本不捨總持，復可盡耶？解了諸法章",
    "T10n0309_010:1040c25": "句清淨，深了妙法章句分明，觀四意止諸佛",
    "T10n0309_010:1040c26": "定意，復可盡耶？分別意斷未曾捨離，演法無",
    "T10n0309_010:1040c27": "窮不以為難，復可盡耶？神足無礙山河石壁",
    "T10n0309_010:1040c28": "通達無礙，復可盡耶？一一分別五根聖典，非",
    "T10n0309_010:1040c29": "是外耶所能沮壞，復可盡耶？如來神力審言",
    "T10n0309_010:1041a01": "正法，不起狐疑是非之想，七覺意華以自瓔",
    "T10n0309_010:1041a02": "珞，處在大眾不懷怯弱，論說三十七賢聖之",
    "T10n0309_010:1041a03": "道，永離外耶，復可盡耶？講說逆順正受三",
    "T10n0309_010:1041a04": "昧，或復分別名身句義，復可盡耶？苦習盡",
    "T10n0309_010:1041a05": "道至道印封三十二相，相相受報，復可盡",
    "T10n0309_010:1041a06": "耶？」[1041a06] 濡首白佛言：「世尊！無形法教而不可盡，",
    "T10n0309_010:1041a07": "諸有為法皆是耗減，無為泥洹而不可盡。」[1041a07] 爾",
    "T10n0309_010:1041a08": "時最勝復白佛言：「泥洹泥洹者，云何為泥",
    "T10n0309_010:1041a09": "洹？」",
    "T10n0309_010:1041a10": "[1041a10] 佛告最勝：「所謂泥洹，息也。」[1041a10] 復問：「云何為息？」",
    "T10n0309_010:1041a11": "[1041a11] 答曰：「無為閑靜。」[1041a11] 又問：「云何無為？云何閑靜？」[1041a11] 答",
    "T10n0309_010:1041a12": "曰：「想滅者閑靜，識停者無為。」[1041a12] 又問：「非空乎？」",
    "T10n0309_010:1041a13": "[1041a13] 答曰：「非空空。」[1041a13] 又問：「非空空，云何識停耶？」[1041a13] 答曰：",
    "T10n0309_010:1041a14": "「非空空。」[1041a14] 爾時最勝菩薩倍生狐疑，即白佛言：",
    "T10n0309_010:1041a15": "「世尊！向問二事，然同答乎？」[1041a15] 佛告最勝：「止止！族",
    "T10n0309_010:1041a16": "姓子，勿謂如來答性空同，但族姓子意未解",
    "T10n0309_010:1041a17": "耳。吾今問汝，非空空義及識澄靜，隨汝辯才",
    "T10n0309_010:1041a18": "一一詶吾。云何，族姓子，非空義乎？」[1041a18] 對曰：「諸法",
    "T10n0309_010:1041a19": "無數非不有數。」[1041a19] 佛言：「非也。族姓子。」[1041a19] 佛復問：「云",
    "T10n0309_010:1041a20": "何識停澄靜？」[1041a20] 最勝白佛言：「悉歸不起非不有",
    "T10n0309_010:1041a21": "起。」[1041a21] 佛言：「非也。族姓子。」爾時最勝即從坐起，五",
    "T10n0309_010:1041a22": "體投地接足而禮，須臾退&#x5374;復白佛言：「自",
    "T10n0309_010:1041a23": "審有過於如來所說，願世尊愍恕不及，願垂",
    "T10n0309_010:1041a24": "敷演永除愚惑。」",
    "T10n0309_010:1041a25": "[1041a25] 佛告最勝：「法無若干唯解為本，香山有樹一",
    "T10n0309_010:1041a26": "枝萬尋，倒屈入地果實乃熟，果應在上反更",
    "T10n0309_010:1041a27": "入地，汝今所見亦復如是。吾問汝空，乃以有",
    "T10n0309_010:1041a28": "報，與彼果樹有何異哉？吾當與汝一一分別，",
    "T10n0309_010:1041a29": "善思念之。」[1041a29] 對曰：「如是。世尊！」",
    "T10n0309_010:1041b01": "[1041b01] 佛告最勝：「非者非空，一切諸法皆號為非，非",
    "T10n0309_010:1041b02": "者諸法之名，有名者則非空也，解非歸空故",
    "T10n0309_010:1041b03": "曰非空也。所謂識者，非有非無。云何識非有",
    "T10n0309_010:1041b04": "非無？不染於世是謂非有，在空澄靜是謂非",
    "T10n0309_010:1041b05": "無；識者捨此適彼是謂非有，踞生死岸顧愍",
    "T10n0309_010:1041b06": "眾生是謂非無；能以化身滿十方界化化空",
    "T10n0309_010:1041b07": "寂是謂非有，一識感化化皆說法是謂非無；",
    "T10n0309_010:1041b08": "如來入定身心寂靜，逕億千那術恒沙劫數",
    "T10n0309_010:1041b09": "無起滅想是謂非有，復從定起接度眾生令",
    "T10n0309_010:1041b10": "至無為是謂非無。云何最勝！吾今與汝一一",
    "T10n0309_010:1041b11": "分別非有非無，為是真空泥洹義乎？」[1041b11] 最勝白",
    "T10n0309_010:1041b12": "佛：「空實空，泥洹實泥洹。」[1041b12] 佛告最勝：「止止！族姓",
    "T10n0309_010:1041b13": "子，此非空亦非泥洹。所以者何？皆由世俗假",
    "T10n0309_010:1041b14": "號權詐文字相傳，故謂非有非無。法性境界，",
    "T10n0309_010:1041b15": "盡無端緒無名字法，豈當有非有非無耶？蠲",
    "T10n0309_010:1041b16": "除高下無是非心，知欲怒無欲怒心，解知無",
    "T10n0309_010:1041b17": "明無無明心，五蓋諸縛了之為一，亦不見一",
    "T10n0309_010:1041b18": "是謂為空，是謂為泥洹。」[1041b18] 爾時最勝前白佛言：",
    "T10n0309_010:1041b19": "「善哉善哉！世尊！說空性法及泥洹界非有非",
    "T10n0309_010:1041b20": "無，實無等倫。」[1041b20] 爾時說此法時，六萬比丘，本願",
    "T10n0309_010:1041b21": "聲聞迴意大乘，皆得不退轉；十一那術諸天",
    "T10n0309_010:1041b22": "世人，皆得盡信之行；復有異方八十千菩薩",
    "T10n0309_010:1041b23": "悉獲不起法忍。",
    "T10n0309_010:1041b24": "[1041b24] 佛復告族姓子：「菩薩摩訶薩解空性法，有十",
    "T10n0309_010:1041b25": "事行得至滅度。云何為十？一者諸佛世尊恒",
    "T10n0309_010:1041b26": "住法界不捨道智；二者諸佛世尊慈愍一切",
    "T10n0309_010:1041b27": "不捨大悲；三者所行如願中無差違；四者度",
    "T10n0309_010:1041b28": "諸眾生諸根純淑；五者諸佛世尊觀了諸法",
    "T10n0309_010:1041b29": "空無所有；六者諸佛世尊分別智慧，三毒等",
    "T10n0309_010:1041c01": "分亦無所有；七者諸佛世尊於諸法界不起",
    "T10n0309_010:1041c02": "增減；八者發心起學平等無二；九者解如法",
    "T10n0309_010:1041c03": "性不捨本際，十者諸佛世尊行諸道法一相",
    "T10n0309_010:1041c04": "無相。是謂族姓子，菩薩摩訶薩解空法性修",
    "T10n0309_010:1041c05": "此十法得至泥洹。復次，菩薩摩訶薩行六神",
    "T10n0309_010:1041c06": "通至空法界，有十事行。云何為十？一者盡觀",
    "T10n0309_010:1041c07": "過去不失慧明，二者盡觀未來不失慧明，三",
    "T10n0309_010:1041c08": "者盡觀現在不失慧明，四者觀五趣眾生盡",
    "T10n0309_010:1041c09": "知根原不失慧明，五者一切世間生者滅",
    "T10n0309_010:1041c10": "者不失慧明，六者觀一切眾生從有而生從",
    "T10n0309_010:1041c11": "有而滅不失慧明，七者觀一切眾生從無而",
    "T10n0309_010:1041c12": "生從無而滅不失慧明，八者道心堅固不捨",
    "T10n0309_010:1041c13": "眾生不失慧明，九者無選擇心是可度是不",
    "T10n0309_010:1041c14": "可度不失慧明，十者解知法界根門不缺不",
    "T10n0309_010:1041c15": "失慧明。是謂，族姓子，菩薩摩訶薩修六神通",
    "T10n0309_010:1041c16": "至空法界。」[1041c16] 佛復告族姓子：「菩薩摩訶薩至空",
    "T10n0309_010:1041c17": "法界當修十慧。云何為十？一者觀諸眾生若",
    "T10n0309_010:1041c18": "干種心若干種行悉知，是謂菩薩慧；二者觀",
    "T10n0309_010:1041c19": "一切眾生，若干種心若干種報悉知；三者寂",
    "T10n0309_010:1041c20": "寞無言，如務魄太子，盡知眾生心意所念；",
    "T10n0309_010:1041c21": "四者知諸眾生異心異行，以佛聖慧而教授",
    "T10n0309_010:1041c22": "之；五者從久遠已來修於法性不捨衍心；六",
    "T10n0309_010:1041c23": "者安處眾生住佛所住；七者以佛聖慧盡知",
    "T10n0309_010:1041c24": "五趣心意識念；八者言有所說不捨大乘；九",
    "T10n0309_010:1041c25": "者得佛心識定意不亂；十者度心無量不處",
    "T10n0309_010:1041c26": "解脫，亦復不見眾生度者。是謂，族姓子，菩薩",
    "T10n0309_010:1041c27": "摩訶薩至空法界修若干十慧。」",
    "T10n0309_010:1041c28": "菩薩證品第二十七",
    "T10n0309_010:1041c29": "[1041c29] 佛復告族姓子：「菩薩摩訶薩乘六神通遊至",
    "T10n0309_010:1042a01": "十方無數佛土，承事供養諸佛世尊，從一佛",
    "T10n0309_010:1042a02": "國至一佛國，教化眾生不懷怯弱，歎佛功勳",
    "T10n0309_010:1042a03": "德行之業，普使十方聞佛音響，最勝所行無",
    "T10n0309_010:1042a04": "不濟度，或以神足或以教誡，福田清淨無三",
    "T10n0309_010:1042a05": "惡趣，永捨邪部悲念未度，已過諸量住於佛",
    "T10n0309_010:1042a06": "量，為人福祐安處無為。於百千劫淨修梵行，",
    "T10n0309_010:1042a07": "不如五濁一行慈心。夫慈心者福難稱量，世",
    "T10n0309_010:1042a08": "多有人行三惡業，身三口四意三法本，應向",
    "T10n0309_010:1042a09": "三惡當受其報，設能專意諷誦此典，於現法",
    "T10n0309_010:1042a10": "中盡其苦原。或有菩薩疲厭生死，遭遇此典",
    "T10n0309_010:1042a11": "終不退還，更不受生在母胞胎，神識了朗未",
    "T10n0309_010:1042a12": "&#x751E;錯謬。夫欲解縛淨諸結使，當護佛法興顯",
    "T10n0309_010:1042a13": "慧明，若於他方百千萬劫，奉行正法演暢其",
    "T10n0309_010:1042a14": "義，不如此土彈指之頃，諷念一偈分別義趣",
    "T10n0309_010:1042a15": "此最為勝。吾見妙樂安明佛土，亦見永寂無",
    "T10n0309_010:1042a16": "量佛國，彼無憂苦煩惱之難，亦復不得行福",
    "T10n0309_010:1042a17": "業事，若能於此盡諸結縛，此則為奇勝生彼",
    "T10n0309_010:1042a18": "國。所以者何？於五濁世眾惱萬端，億千萬劫",
    "T10n0309_010:1042a19": "時乃有佛，眾生行惡希&#x89A9;賢聖，或生邊地八",
    "T10n0309_010:1042a20": "不閑處，或在佛後不聞正法，正使有佛不聞",
    "T10n0309_010:1042a21": "不見，能於其中興顯佛法，是為奇特無與等",
    "T10n0309_010:1042a22": "倫。吾今雖為三界至尊，猶願行福不以為厭，",
    "T10n0309_010:1042a23": "慈悲喜護拔其苦原。難革眾生染邪來久，卒",
    "T10n0309_010:1042a24": "聞正教倍懷狐疑，會值今日如來要集，菩薩",
    "T10n0309_010:1042a25": "大士不可稱數，聞法無厭如海吞流，應與演",
    "T10n0309_010:1042a26": "說正真佛道。釋梵四王、天、龍、鬼神、阿須倫、旃",
    "T10n0309_010:1042a27": "陀羅、摩休勒、人與非人、魔若魔天十方雲集，",
    "T10n0309_010:1042a28": "今得聞法霍然大悟，皆由前世福業所致。正",
    "T10n0309_010:1042a29": "使吾於百千萬劫，演暢一句深妙之義，不能",
    "T10n0309_010:1042b01": "究盡此慧法本。是故最勝！菩薩大士苦行無",
    "T10n0309_010:1042b02": "數不以為難，若使三千大千剎土，同時劫燒",
    "T10n0309_010:1042b03": "火至梵天，凡夫眾生未履道&#x8FF9;，聞此正典在",
    "T10n0309_010:1042b04": "他佛國，投身自歸入彼火災，安隱得度無所",
    "T10n0309_010:1042b05": "傷損。有時三千大千世界，火滅水盛乃至梵",
    "T10n0309_010:1042b06": "天，復自投身入彼水災，安隱得度終不沒溺。",
    "T10n0309_010:1042b07": "最勝當知，有時三千大千世界，水涸風盛乃",
    "T10n0309_010:1042b08": "至梵天，復自投身入彼風災，安隱得度不被",
    "T10n0309_010:1042b09": "飄浪。所以者何？諸佛威神之所擁護。若比丘、",
    "T10n0309_010:1042b10": "比丘尼、優婆塞、優婆夷，執持諷誦此經典者，",
    "T10n0309_010:1042b11": "現世獲祐不逢苦惱，若能進業淨修梵行，即",
    "T10n0309_010:1042b12": "於現世受無為證。今此座上神通大士，億百",
    "T10n0309_010:1042b13": "千&#x59DF;那術眾生，普修此典乃受果證。吾今慇",
    "T10n0309_010:1042b14": "懃敷演經典，聞者得度不至惡趣，隨前志操",
    "T10n0309_010:1042b15": "應適解慧。向佛乘者意廣無崖，恒愍眾生不",
    "T10n0309_010:1042b16": "自為己，乃至成佛終不耗減；趣緣覺者畢其",
    "T10n0309_010:1042b17": "所願因緣成道，飛&#x9262;虛空變化自由；願聲聞",
    "T10n0309_010:1042b18": "者，求師諮受無所罣礙，斷諸結縛盡漏成道。",
    "T10n0309_010:1042b19": "復觀眾生心意所趣，或有發意應成道&#x8FF9;，菩",
    "T10n0309_010:1042b20": "薩權慧誘進異道，漸漸將導即成羅漢；或有",
    "T10n0309_010:1042b21": "眾生應頻來道，復以權慧以次指導便得羅",
    "T10n0309_010:1042b22": "漢；或有眾生應成不還，復以權慧開化進趣",
    "T10n0309_010:1042b23": "使成羅漢；或有眾生不越次第以成三道，菩",
    "T10n0309_010:1042b24": "薩權慧欲令學者，小節不真，即便誘進成須",
    "T10n0309_010:1042b25": "陀洹；或有眾生已成二道，復以權慧接引前",
    "T10n0309_010:1042b26": "人成斯陀含；或有眾生越次取證受應真者，",
    "T10n0309_010:1042b27": "菩薩權慧觀察前人，已得須陀洹、斯陀含、阿",
    "T10n0309_010:1042b28": "那含、阿羅漢，復以誘進成緣覺道。」[1042b28] 爾時如",
    "T10n0309_010:1042b29": "來，告四部眾諸來會者：「眾生若干，佛土不",
    "T10n0309_010:1042c01": "同，謂為緣覺如來無剎土乎？莫造斯觀。所以",
    "T10n0309_010:1042c02": "者何？轉輪聖王十善已具，展轉紹繼王名不",
    "T10n0309_010:1042c03": "滅，緣覺自寤亦復如是，佛去世後佛法滅",
    "T10n0309_010:1042c04": "盡，或經一劫至百千劫，緣覺應真為行佛事",
    "T10n0309_010:1042c05": "佛佛相繼，於諸佛事終不耗減，是故菩薩摩",
    "T10n0309_010:1042c06": "訶薩，恒以權慧開導眾生，福應相次將導眾",
    "T10n0309_010:1042c07": "生，離三世患安處永寂。」[1042c07] 爾時最勝菩薩，即從",
    "T10n0309_010:1042c08": "座起前白佛言：「甚奇甚特，非是二乘之所及",
    "T10n0309_010:1042c09": "也，願樂欲聞成道證驗乎？」",
    "T10n0309_010:1042c10": "[1042c10] 佛告最勝：「若樂聞者今當與汝說之，諦聽諦",
    "T10n0309_010:1042c11": "聽善思念之！吾昔求道不可稱計，從初發意",
    "T10n0309_010:1042c12": "施作功德至今成佛，於其中間遺形流布有",
    "T10n0309_010:1042c13": "可計哉？吾昔證驗發弘誓心，其有眾生趣向",
    "T10n0309_010:1042c14": "道根，或復投身歸命三尊，要以神通現證告",
    "T10n0309_010:1042c15": "人。不但我身宿有此願，諸佛世尊誓願皆同。",
    "T10n0309_010:1042c16": "若有眾生四向四果，吾亦&#x89A9;見明其所實；正",
    "T10n0309_010:1042c17": "使前人成緣覺者，吾亦證驗因緣自寤；若有",
    "T10n0309_010:1042c18": "眾生坐樹王下，開方五十俞旬里內，於其中",
    "T10n0309_010:1042c19": "間，魔若魔天不&#x89A9;其際，此者我之所證。」[1042c19] 佛復",
    "T10n0309_010:1042c20": "告族姓子：「菩薩摩訶薩如我今日，現身受驗",
    "T10n0309_010:1042c21": "曠濟眾生，不見吾我心識了朗，分別所趣施",
    "T10n0309_010:1042c22": "行佛事，尋憶百千無數佛土，周旋往反究盡",
    "T10n0309_010:1042c23": "道者，恒在前立證明界實。吾昔遊於無畏佛",
    "T10n0309_010:1042c24": "剎，時彼大士不可稱計，或有志趣小乘羅漢，",
    "T10n0309_010:1042c25": "或有中止在緣覺地，或有超越志存佛道。時",
    "T10n0309_010:1042c26": "吾專心入定三昧，普為眾生敢以為證。復次",
    "T10n0309_010:1042c27": "菩薩摩訶薩若有已向須陀洹、得須陀洹，向",
    "T10n0309_010:1042c28": "斯陀含、得斯陀含，向阿那含、得阿那含，向",
    "T10n0309_010:1042c29": "阿羅漢、得阿羅漢，吾常於中證成果報，未",
    "T10n0309_010:1043a01": "曾失於法性之本。」[1043a01] 佛復告族姓子：「菩薩摩訶",
    "T10n0309_010:1043a02": "薩遊至三千大千世界，有信無信有受無受，",
    "T10n0309_010:1043a03": "或有眾生住盡信之地，復有眾生住奉法地",
    "T10n0309_010:1043a04": "者，或有眾生修於八解童真行者，我恒往現",
    "T10n0309_010:1043a05": "證使彼得道。」[1043a05] 佛復告族姓子：「菩薩摩訶薩身",
    "T10n0309_010:1043a06": "識清淨無能染污，諸有眾生懷邪業者，吾亦",
    "T10n0309_010:1043a07": "往證此為邪術不得久立。或復祭祀地水火",
    "T10n0309_010:1043a08": "風，吾亦往說知不真實。復見群邪唱生梵天，",
    "T10n0309_010:1043a09": "復往勸進福盡還本。或有欲生無色天上住",
    "T10n0309_010:1043a10": "壽一劫，心常專一中無斷絕，吾時入定正識",
    "T10n0309_010:1043a11": "定意，復與彼說色不有色色不自有，我色彼",
    "T10n0309_010:1043a12": "色彼我無形，色則無色豈有我也，識非我識",
    "T10n0309_010:1043a13": "豈有我也，痛想行法亦復如是。」[1043a13] 爾時最勝菩",
    "T10n0309_010:1043a14": "薩前白佛言：「善哉善哉！世尊！如來所說現證",
    "T10n0309_010:1043a15": "法教不可思議，非是羅漢辟支所及。」[1043a15] 是時最",
    "T10n0309_010:1043a16": "勝重白佛言：「向承佛言，云何無色？云何為無",
    "T10n0309_010:1043a17": "色乎？唯願世尊！垂愍敷演，永使黎庶不懷狐",
    "T10n0309_010:1043a18": "疑。」",
    "T10n0309_010:1043a19": "[1043a19] 佛告最勝：「善哉族姓子，諦聽善思念之，吾當",
    "T10n0309_010:1043a20": "與汝說無色定。所謂無色者非有色也，四大",
    "T10n0309_010:1043a21": "造色乃謂為色，彼無此色乃謂無色。夫色有",
    "T10n0309_010:1043a22": "五乃成四大，唯無形色故謂無色，痛色想色",
    "T10n0309_010:1043a23": "行色識色，非是凡夫五通所&#x89A9;，唯有如來、阿",
    "T10n0309_010:1043a24": "維顏菩薩乃見彼色。」[1043a24] 佛復告族姓子：「不退轉",
    "T10n0309_010:1043a25": "菩薩執權方便入寂靜定意三昧正受，往遊",
    "T10n0309_010:1043a26": "有想無想天上，與彼微識說微妙法空無相",
    "T10n0309_010:1043a27": "願，六身受法無起滅行，漸漸與說生法老法",
    "T10n0309_010:1043a28": "病法死法，所謂生者，在母胞胎生藏下熟藏",
    "T10n0309_010:1043a29": "上，四大已具便當別離，宿有善行，如遊浴池",
    "T10n0309_010:1043b01": "後園觀看，宿積惡者，如登嶮谷荊棘上臥。",
    "T10n0309_010:1043b02": "復與演說識神所趣，我人壽命不可久保，於",
    "T10n0309_010:1043b03": "中拔濟識神得寤。唯有阿蘭迦蘭如此之比",
    "T10n0309_010:1043b04": "不可稱數，億千那術諸佛在前，各現殊特甚",
    "T10n0309_010:1043b05": "深之法，本識愚惑如器穿漏，不受正法道",
    "T10n0309_010:1043b06": "品之教，一劫若減一劫乾燒，如是經歷億",
    "T10n0309_010:1043b07": "百千那術之數劫數乾燒，或有一劫一佛出",
    "T10n0309_010:1043b08": "世，或有一劫二佛出世，或於一劫百佛千佛",
    "T10n0309_010:1043b09": "億百千佛，如是之比，然後乃受正教。復與演",
    "T10n0309_010:1043b10": "說老耗之法，所謂老者，諸根純熟皮緩面",
    "T10n0309_010:1043b11": "皺，悲愁呻吟厭患四大，無復少壯榮華之心，",
    "T10n0309_010:1043b12": "此法衰耗不可久保；次復與說四大參差地",
    "T10n0309_010:1043b13": "水火風，地勝水性、水勝火性、火勝風性，互有",
    "T10n0309_010:1043b14": "增減便成其疾，或生瘡痍萬病所逼，膿血流",
    "T10n0309_010:1043b15": "溢不可瞻&#x89A9;；以次與說無常變易，如水上泡",
    "T10n0309_010:1043b16": "一生一滅，生者自生滅者自滅，生不自生滅",
    "T10n0309_010:1043b17": "不自滅。無想神識即於彼處，隨其所趣各獲",
    "T10n0309_010:1043b18": "果證，於無餘泥洹界而般泥洹。」[1043b18] 最勝菩薩白",
    "T10n0309_010:1043b19": "佛言：「世尊！向聞如來四大參差神識所居，地",
    "T10n0309_010:1043b20": "增水減則生其疾，水增火減則生其疾，火增",
    "T10n0309_010:1043b21": "風減則生其疾。又復聞佛說，風增火減、火增",
    "T10n0309_010:1043b22": "水減、水增地減，識非四大四大非識，今聞佛",
    "T10n0309_010:1043b23": "說，一大增三大病，三大增一大病，四大具足",
    "T10n0309_010:1043b24": "神識得寧，衰由四大非識所生。云何世尊！病",
    "T10n0309_010:1043b25": "由四大？為識所生？」[1043b25] 佛告最勝：「識非四大四大",
    "T10n0309_010:1043b26": "非識，識不離四大四大不離識，是故一大增",
    "T10n0309_010:1043b27": "諸大病，識大增一大病，識隨衰耗。」[1043b27] 又問：「為",
    "T10n0309_010:1043b28": "四大病？為識神病耶？」[1043b28] 答曰：「識由大病，大由識",
    "T10n0309_010:1043b29": "病。」[1043b29] 又問：「識由四大乃自役用，捨身受形四大",
    "T10n0309_010:1043c01": "各歸，其本識神何不減乎？」[1043c01] 佛告族姓子：「善哉",
    "T10n0309_010:1043c02": "善哉！於如來前乃發斯問，吾當與汝一一分",
    "T10n0309_010:1043c03": "別。識者無形而不可見，識非有識因大為識，",
    "T10n0309_010:1043c04": "四大盡增則識有病，病非四大由識而生，萬",
    "T10n0309_010:1043c05": "病增減皆由識生，從初發意乃至成佛，神識",
    "T10n0309_010:1043c06": "無垢不由四大。」",
    "T10n0309_010:1043c07": "解慧品第二十八",
    "T10n0309_010:1043c08": "[1043c08] 爾時最勝菩薩白佛言：「世尊！云何菩薩摩訶",
    "T10n0309_010:1043c09": "薩執意堅固不可沮壞？云何菩薩執意真誠",
    "T10n0309_010:1043c10": "終不虛妄？云何菩薩一向佛道不趣二乘？云",
    "T10n0309_010:1043c11": "何菩薩執持威儀不失禮節？云何菩薩守意",
    "T10n0309_010:1043c12": "禪定不捨正受？云何菩薩住諸佛法而不退",
    "T10n0309_010:1043c13": "轉？云何菩薩留化教授不斷佛種？」",
    "T10n0309_010:1043c14": "[1043c14] 爾時世尊告最勝曰：「善哉善哉！於如來前而",
    "T10n0309_010:1043c15": "問此義，吾今與汝敷演分別善思念之。」[1043c15] 「唯然",
    "T10n0309_010:1043c16": "世尊！願樂欲聞。」[1043c16] 佛告最勝：「菩薩摩訶薩修行",
    "T10n0309_010:1043c17": "四法，意志堅固不可沮壞。云何為四法？一者",
    "T10n0309_010:1043c18": "慈愍眾生如母愛子，二者勤加精進而不懈",
    "T10n0309_010:1043c19": "怠，三者度諸眾生如幻如化，四者諸佛篋藏",
    "T10n0309_010:1043c20": "無不究練。是謂菩薩摩訶薩行此四法，進成",
    "T10n0309_010:1043c21": "佛道未曾退轉。菩薩復當修行四法，便得入",
    "T10n0309_010:1043c22": "定賢聖默然。云何為四？一者解知眾生無眾",
    "T10n0309_010:1043c23": "生想，二者觀諸世間不可樂想，三者歎譽大",
    "T10n0309_010:1043c24": "乘永離二道，四者於諸苦樂無所榮冀。復有",
    "T10n0309_010:1043c25": "四法。云何為四？一者戒，二者聞，三者施，四者",
    "T10n0309_010:1043c26": "出要。復有四法，至成佛道，無有狐疑不失威",
    "T10n0309_010:1043c27": "儀。云何為四？一者無利，二者無衰，三者無",
    "T10n0309_010:1043c28": "毀，四者無譽。復有四法增益善根。云何為四？",
    "T10n0309_010:1043c29": "一者教訓眾生住於信地，二者惠施於人不",
    "T10n0309_010:1044a01": "望其報，三者說法無法想，四者菩薩名號不",
    "T10n0309_010:1044a02": "可稱記。復有四法菩薩所行，從一地乃至十",
    "T10n0309_010:1044a03": "地。云何為四？一者興顯善根，二者除去愚闇",
    "T10n0309_010:1044a04": "不處邪部，三者善權適化導以無方，四者執",
    "T10n0309_010:1044a05": "心勇猛精進日增。復有四法，善權方便得至",
    "T10n0309_010:1044a06": "佛道。云何為四？一者勸進邪部安處正道，二",
    "T10n0309_010:1044a07": "者化諸未寤令向善趣，三者說法無二受有",
    "T10n0309_010:1044a08": "高下，四者以佛聖慧度未度者。復有四法威",
    "T10n0309_010:1044a09": "儀成就。云何為四？一者不染三有知之為苦，",
    "T10n0309_010:1044a10": "二者我與彼人苦樂俱然，三者恒行忍辱不",
    "T10n0309_010:1044a11": "興惡心，四者在上無慢居下不恥。復有四法",
    "T10n0309_010:1044a12": "不捨道心。云何為四？一者念佛功德之本，二",
    "T10n0309_010:1044a13": "者安處眾生道心堅固，三者親善知識不染",
    "T10n0309_010:1044a14": "邪見，四者上及大乘不修妄見。復有四法，樂",
    "T10n0309_010:1044a15": "在閑靜不處憒&#x9599;。云何為四？一者向小乘者",
    "T10n0309_010:1044a16": "令至大乘，二者應成緣覺進成佛道，三者聞",
    "T10n0309_010:1044a17": "法不厭道心不斷，四者如所聞法不有&#x608B;惜。",
    "T10n0309_010:1044a18": "復有四法菩薩所行。云何為四？一者不起法",
    "T10n0309_010:1044a19": "忍悉知無生，二者無盡法忍亦無過量，三者",
    "T10n0309_010:1044a20": "因緣法忍除緣覺心，四者無住法忍悉知眾",
    "T10n0309_010:1044a21": "生心無猗著。復有四法除去結使。云何為",
    "T10n0309_010:1044a22": "四？一者專精一意思惟惡露，二者去者永滅",
    "T10n0309_010:1044a23": "更不造新，三者諸法明白不處闇冥，四者心",
    "T10n0309_010:1044a24": "常遊戲百千三昧。復有四法遊行四部眾。云",
    "T10n0309_010:1044a25": "何為四？一者恒自為法不計吾我，二者興致",
    "T10n0309_010:1044a26": "重敬心無放誕，三者於諸善本轉增其德，四",
    "T10n0309_010:1044a27": "者去離小乘導以大道。復有四法，法施財施",
    "T10n0309_010:1044a28": "得至無為。云何為四？一者受法不誤，二者不",
    "T10n0309_010:1044a29": "從他心，三者不惜身命，四者意無退轉。復有",
    "T10n0309_010:1044b01": "四法施無想報。云何為四？一者彼我無形了",
    "T10n0309_010:1044b02": "之悉空，二者行應正真修無上道，三者解見",
    "T10n0309_010:1044b03": "無我由癡愛生，四者道性無際行合真際。復",
    "T10n0309_010:1044b04": "有四法度人無量。云何為四？一者解婬怒癡",
    "T10n0309_010:1044b05": "無有起滅，二者行慈廣濟不見恚怒，三者燃",
    "T10n0309_010:1044b06": "熾諸法，四者雖在五濁不捨道心。復有四法",
    "T10n0309_010:1044b07": "得成道根。云何為四，一者恒以惠施以為元",
    "T10n0309_010:1044b08": "首，二者勸進他人除去慳貪，三者行輒合空",
    "T10n0309_010:1044b09": "法無吾我，四者於甚深法不起狐疑。復有四",
    "T10n0309_010:1044b10": "法禪定不戲。云何為四？一者不計眾生有數",
    "T10n0309_010:1044b11": "無數，二者不見佛土有淨無淨，三者慈悲喜",
    "T10n0309_010:1044b12": "護遍滿世界，四者佛慧具足不捨本誓。復有",
    "T10n0309_010:1044b13": "四法遊佛道場。云何為四？一者先言後笑不",
    "T10n0309_010:1044b14": "傷人意，二者如所說法行應正真，三者解道",
    "T10n0309_010:1044b15": "無道亦無窠窟，四者有望無望悉知歸空。是",
    "T10n0309_010:1044b16": "謂菩薩摩訶薩行應合空，於諸佛法修無上",
    "T10n0309_010:1044b17": "道。」[1044b17] 說此四四法時，二萬二千天及世人皆發",
    "T10n0309_010:1044b18": "無上正真道意；復有萬二千人，即於座上逮",
    "T10n0309_010:1044b19": "不起法忍；復有無數十方天子，散華供養乃",
    "T10n0309_010:1044b20": "至于膝。",
    "T10n0309_010:1044b21": "三毒品第二十九",
    "T10n0309_010:1044b22": "[1044b22] 爾時濡首童真白佛言：「世尊！今聞如來說四",
    "T10n0309_010:1044b23": "法門慧，甚深微妙立根得力，菩薩所行，非是",
    "T10n0309_010:1044b24": "羅漢辟支所及。今問如來未來中間，初禪思",
    "T10n0309_010:1044b25": "惟惡露不淨之觀，為觀自身不淨？觀他身不",
    "T10n0309_010:1044b26": "淨耶？」[1044b26] 佛告濡首童真：「或有菩薩未上菩薩",
    "T10n0309_010:1044b27": "位，便自觀身惡露不淨立根得力，或自觀身",
    "T10n0309_010:1044b28": "觀他人身，復以權慧現身臭穢膿血流溢，於",
    "T10n0309_010:1044b29": "中開寤無數眾生，去離淨心皆知不真。復次",
    "T10n0309_010:1044c01": "濡首！或有菩薩在未來地，上修中間未明初",
    "T10n0309_010:1044c02": "禪；復有菩薩已離未來住在中間，復以權慧",
    "T10n0309_010:1044c03": "上修初禪；或有菩薩已過未來中間淨地，次",
    "T10n0309_010:1044c04": "復修習初禪，念持五行之本，遂復上及二禪",
    "T10n0309_010:1044c05": "之法；或有菩薩捨上四禪未來中間，初禪第",
    "T10n0309_010:1044c06": "二以次仰修，三禪根本喜安自守；復有菩薩",
    "T10n0309_010:1044c07": "已離三禪，復捨四行修第四禪，復於四禪思",
    "T10n0309_010:1044c08": "惟惡露不淨之觀；復有菩薩，不由七定徑逮",
    "T10n0309_010:1044c09": "滅盡定意；或有菩薩已入永寂三昧，普觀世",
    "T10n0309_010:1044c10": "界，無有眾生我人壽命，生者滅者悉無所有；",
    "T10n0309_010:1044c11": "或有菩薩在一地住受菩薩位，分別三毒婬",
    "T10n0309_010:1044c12": "怒癡法，權慧適化觀眾生心，有無明心無無",
    "T10n0309_010:1044c13": "明心，有愛欲心無愛欲心，有瞋恚心無瞋恚",
    "T10n0309_010:1044c14": "心，菩薩悉知。最勝當知，菩薩摩訶薩遍觀諸",
    "T10n0309_010:1044c15": "法，不見生者不見滅者，復於諸法不見畢竟",
    "T10n0309_010:1044c16": "不見不畢竟，如是諸問為清淨。復次最勝！",
    "T10n0309_010:1044c17": "菩薩摩訶薩觀諸縛著於中求淨，應問當問。",
    "T10n0309_010:1044c18": "此法永寂安隱無變易法，生死清淨不見穢",
    "T10n0309_010:1044c19": "濁，是謂菩薩摩訶薩無生之論。越度生死不",
    "T10n0309_010:1044c20": "見有度，是謂無生之論。泥洹無形寂然無為，",
    "T10n0309_010:1044c21": "是謂乃應無生之論。若使最勝！於諸縛著悉",
    "T10n0309_010:1044c22": "知歸空，不見生死有取證者，不見出生起滅",
    "T10n0309_010:1044c23": "之處，亦不見出亦不見泥洹，是謂菩薩無生",
    "T10n0309_010:1044c24": "之論。復次最勝！因緣聚散惡露不淨，是謂菩",
    "T10n0309_010:1044c25": "薩無生之論。親近成證不退轉果，斷智無礙",
    "T10n0309_010:1044c26": "知盡不生，是謂菩薩無生之論。復次最勝！菩",
    "T10n0309_010:1044c27": "薩摩訶薩因緣合散證不退還，斷知無礙永",
    "T10n0309_010:1044c28": "離三有，是謂菩薩無生之論。乃名諸法善根",
    "T10n0309_010:1044c29": "不斷，知善不善，此是世法是度世法，此是礙",
    "T10n0309_010:1045a01": "法此不礙法，此有為法此無為法，此有漏法",
    "T10n0309_010:1045a02": "此無漏法，是謂菩薩摩訶薩無生之論。復次",
    "T10n0309_010:1045a03": "最勝！思惟分別佛像無形，亦復分別法性若",
    "T10n0309_010:1045a04": "干，思惟聖眾功德難量，以次思惟眾生非一，",
    "T10n0309_010:1045a05": "復當分別剎土不同，心所趣向難可究盡，是",
    "T10n0309_010:1045a06": "謂菩薩摩訶薩無生之論。復次最勝！一切諸",
    "T10n0309_010:1045a07": "法皆悉清淨，一切諸法皆不清淨，是謂菩薩",
    "T10n0309_010:1045a08": "無生之論。」[1045a08] 最勝白佛言：「云何一切諸法是無",
    "T10n0309_010:1045a09": "生之論？一切諸法皆不清淨是無生之論？」[1045a09] 佛",
    "T10n0309_010:1045a10": "告最勝：「諸法無識亦無行報，諸有識想與法",
    "T10n0309_010:1045a11": "相應，是謂淨無淨也。一切諸法若干種相，或",
    "T10n0309_010:1045a12": "有諸法未離念持，便求方便增益其德，已益",
    "T10n0309_010:1045a13": "其德諸善普備，諸善已備則數出入息，數息",
    "T10n0309_010:1045a14": "已定是謂淨不淨。」[1045a14] 最勝又問：「云何觀察諸法",
    "T10n0309_010:1045a15": "定不定耶？」[1045a15] 答曰：「自於境界永離無欲，於億萬",
    "T10n0309_010:1045a16": "法悉知定不定義。」[1045a16] 又問：「定者非淨非不有",
    "T10n0309_010:1045a17": "淨，不定非淨，可謂定不定乎？」[1045a17] 報曰：「少有明者",
    "T10n0309_010:1045a18": "能解定不定義。」[1045a18] 「云何，世尊！永離無欲於億萬",
    "T10n0309_010:1045a19": "法知定不定，定者是道，不定非道？」[1045a19] 佛言：「如是",
    "T10n0309_010:1045a20": "如是！如汝所言。若有族姓子族姓女，於諸法",
    "T10n0309_010:1045a21": "界不知已定當定未定，則於諸法未解已解",
    "T10n0309_010:1045a22": "當解。何以故？如《香樂經》所說，諸法已定聞不",
    "T10n0309_010:1045a23": "狐疑，則能進上而不退轉，如所聞法玩習不",
    "T10n0309_010:1045a24": "捨，是謂定不定義。若有眾生於定不定生狐",
    "T10n0309_010:1045a25": "疑者，則不能從一地復至一地，以不超次乾",
    "T10n0309_010:1045a26": "地，則不離生死住泥洹法。何以故？諸佛世尊",
    "T10n0309_010:1045a27": "不究生死根本不至泥洹。」",
    "T10n0309_010:1045a28": "[1045a28] 佛告最勝：「諸佛世尊恒不演說越度生死安",
    "T10n0309_010:1045a29": "處泥洹耶？」答曰：「如是。」[1045a29] 又問：「頗聞世尊演說諸",
    "T10n0309_010:1045b01": "法，斯是生死斯是泥洹？」[1045b01] 答曰：「非也。」[1045b01] 佛言：「是故",
    "T10n0309_010:1045b02": "族姓子，諸佛世尊不說生死以為下劣，不說",
    "T10n0309_010:1045b03": "泥洹以為增上，但為族姓子，言生死泥洹者",
    "T10n0309_010:1045b04": "便有二識，則不能離生死至泥洹之岸。」",
    "T10n0309_010:1045b05": "[1045b05] 佛復告最勝：「菩薩摩訶薩從空往來，不見眾",
    "T10n0309_010:1045b06": "生有眾生想，不見泥洹有泥洹想。何以故？不",
    "T10n0309_010:1045b07": "見周旋處在生死，不見泥洹有得滅度。」[1045b07] 爾時",
    "T10n0309_010:1045b08": "最勝菩薩即從座起，偏露右臂長跪叉手，白",
    "T10n0309_010:1045b09": "佛言：「世尊！善哉善哉！如來所說，說無眾生泥",
    "T10n0309_010:1045b10": "洹之相，法說義說正應寂然，不見生死及與",
    "T10n0309_010:1045b11": "泥洹。」[1045b11] 爾時座上二千七百比丘，有漏心解脫",
    "T10n0309_010:1045b12": "得不起法忍。何以故？解了生死則無生死，解",
    "T10n0309_010:1045b13": "了泥洹則無泥洹，亦復不言有度眾生，亦不",
    "T10n0309_010:1045b14": "說泥洹永寂，解空性法，非有生死非有泥洹。",
    "T10n0309_010:1045b15": "[1045b15] 爾時坐上七百比丘，密從座起收攝衣&#x9262;，無",
    "T10n0309_010:1045b16": "何而去。各各低頭自相謂言：「我等何為涉此",
    "T10n0309_010:1045b17": "慊苦，日夜精勤修於梵行，或言有泥洹，泥",
    "T10n0309_010:1045b18": "洹無取滅度者，亦無有道，況當有成道者。」",
    "T10n0309_010:1045b19": "問泥洹品第三十",
    "T10n0309_010:1045b20": "[1045b20] 爾時最勝菩薩白佛言：「世尊！若有眾生欲使",
    "T10n0309_010:1045b21": "諸法出生，則無有道成等正覺，何況於泥洹",
    "T10n0309_010:1045b22": "欲成道乎？此則不然。泥洹無姓亦無名號，",
    "T10n0309_010:1045b23": "云何欲於空中求空？泥洹無一，況當欲求諸",
    "T10n0309_010:1045b24": "法之數？世尊！此七百比丘於如來所，剃除鬚",
    "T10n0309_010:1045b25": "髮服三法衣，手執應器淨修梵行，方便退",
    "T10n0309_010:1045b26": "轉在凡夫地，欲求泥洹窠窟處所，猶如麻油",
    "T10n0309_010:1045b27": "醍醐酪酥，油則遍周酥則凝住。生死泥洹亦",
    "T10n0309_010:1045b28": "復如是，至竟泥洹無諸法相，泥洹大道亦無",
    "T10n0309_010:1045b29": "崖底。群惑之人執迷來久，&#x5374;謂泥洹有生滅",
    "T10n0309_010:1045c01": "著斷，唯有修行之人執行正見，不見諸法有",
    "T10n0309_010:1045c02": "起有滅，不見諸法有受有捨。」[1045c02] 爾時，最勝菩薩",
    "T10n0309_010:1045c03": "前白佛言：「世尊！此七百比丘即聞法教各捨",
    "T10n0309_010:1045c04": "馳散，當復經歷幾時乃得度脫，永離生死不",
    "T10n0309_010:1045c05": "在邪見？」[1045c05] 佛告最勝：「汝欲知者，諦聽諦聽善思",
    "T10n0309_010:1045c06": "念之，吾當與汝蠲除狐疑。」[1045c06] 對曰：「如是。世尊！」[1045c06] 佛",
    "T10n0309_010:1045c07": "言：「恒沙劫過乃一佛出，如是經歷七十二億",
    "T10n0309_010:1045c08": "恒沙劫數，猶不得度。何以故？億千萬劫佛",
    "T10n0309_010:1045c09": "乃出世，值佛甚難經難得聞，今日如來、至真、",
    "T10n0309_010:1045c10": "等正覺，在大眾中敷演道教，說無生滅泥洹",
    "T10n0309_010:1045c11": "之法；於正法中生邪見心，所生之處，恒在邪",
    "T10n0309_010:1045c12": "見不在正道。猶如士夫勇猛多力，無方伎",
    "T10n0309_010:1045c13": "術無不貫練，六藝備具，天文地理星宿災怪",
    "T10n0309_010:1045c14": "皆悉開通。然此力士恒畏虛空，竊自設計，馳",
    "T10n0309_010:1045c15": "趣四方投無空界，在在處處恒見虛空。此諸",
    "T10n0309_010:1045c16": "比丘亦復如是，正使經歷百千萬劫，欲於空",
    "T10n0309_010:1045c17": "中立泥洹名，此事不然。所至到處不了空性，",
    "T10n0309_010:1045c18": "願求於道終不可果。如復有人欲求於空，在",
    "T10n0309_010:1045c19": "在處處空恒在前，亦不演說此空彼空有若",
    "T10n0309_010:1045c20": "干相，不見從空往來有所成辦，斯乃解知泥",
    "T10n0309_010:1045c21": "洹之要。彼諸比丘前世習邪至今不寤，欲求",
    "T10n0309_010:1045c22": "泥洹無為大道，猶尚不識名號姓字，豈能分",
    "T10n0309_010:1045c23": "別泥洹道乎？終日周旋求於滅度，唐勞其功",
    "T10n0309_010:1045c24": "而不可獲。何以故？泥洹假號如幻如化，空無",
    "T10n0309_010:1045c25": "所有假名為空，假號虛詐愚人所傳，非賢聖",
    "T10n0309_010:1045c26": "法律之所讚歎。」[1045c26] 爾時復有立行比丘七百餘",
    "T10n0309_010:1045c27": "人，即於座上諸塵垢盡得法眼淨，三達六通",
    "T10n0309_010:1045c28": "無所罣礙，了佛無生亦不起滅，不以過去諸",
    "T10n0309_010:1045c29": "法求於泥洹，無數恒沙諸佛過去所說教誡",
    "T10n0309_010:1046a01": "智慧辯才悉無若干，從凡夫起乃至無學，演",
    "T10n0309_010:1046a02": "說道教無有差違，不見眾生流浪生死，不見",
    "T10n0309_010:1046a03": "泥洹當有起滅。何以故？一切諸法悉空如空，",
    "T10n0309_010:1046a04": "不見諸佛所出窠窟。[1046a04] 爾時座上六百優婆塞、",
    "T10n0309_010:1046a05": "三百優婆夷，皆得盡信之行。無數天與世人",
    "T10n0309_010:1046a06": "皆發無上正真道意。[1046a06] 爾時長老舍利弗告五",
    "T10n0309_010:1046a07": "百比丘曰：「汝等諸人各獲通慧必本願耶？」[1046a07] 諸",
    "T10n0309_010:1046a08": "比丘言：「尊者舍利弗！曩昔所願今日已獲，所",
    "T10n0309_010:1046a09": "作已辦更不受有。」[1046a09] 舍利弗言：「善所問者知所",
    "T10n0309_010:1046a10": "趣乎？」[1046a10] 諸比丘言：「盡諸結縛更不染有，不愛生",
    "T10n0309_010:1046a11": "死不著泥洹，泥洹無為行合空性，無結縛盡",
    "T10n0309_010:1046a12": "亦不見盡，是謂泥洹。」[1046a12] 爾時舍利弗讚彼比丘",
    "T10n0309_010:1046a13": "曰：「善哉善哉！族姓子，真解空性甚深之義。今",
    "T10n0309_010:1046a14": "有幾賢住於福地？」[1046a14] 諸比丘曰：「尊者舍利弗即",
    "T10n0309_010:1046a15": "是福田如來所稱，施行佛事未曾唐捐，我等",
    "T10n0309_010:1046a16": "諸人，於十六分未獲其一。」[1046a16] 舍利弗言：「汝五百",
    "T10n0309_010:1046a17": "人，悉是彼此解脫之士，亦是福田。」[1046a17] 諸比丘",
    "T10n0309_010:1046a18": "曰：「如來聖慧性自清淨，於諸法界無所染著。」",
    "T10n0309_010:1046a19": "[1046a19] 是時最勝菩薩前白佛言：「世有幾賢必報施",
    "T10n0309_010:1046a20": "恩？」[1046a20] 佛告最勝：「不著世法能報施恩。」[1046a20] 又問：「復有",
    "T10n0309_010:1046a21": "幾賢於施清淨？」[1046a21] 答曰：「不受諸法乃謂清淨。」[1046a21] 又",
    "T10n0309_010:1046a22": "問：「何者是施福田？」[1046a22] 答曰：「忘佛道法乃謂福田。」",
    "T10n0309_010:1046a23": "[1046a23] 又問：「復有幾賢於眾生種為善知識指授善",
    "T10n0309_010:1046a24": "惡？」答曰：「不捨一切眾生之類，是謂善知識。」[1046a24] 又",
    "T10n0309_010:1046a25": "問：「世有幾賢能報佛恩？」[1046a25] 答曰：「獲四無畏不斷",
    "T10n0309_010:1046a26": "佛種。」[1046a26] 又問：「世有幾賢能供養如來？」[1046a26] 答曰：「億萬",
    "T10n0309_010:1046a27": "劫行於中不惑，是謂供養。」[1046a27] 又問：「世有幾賢",
    "T10n0309_010:1046a28": "能護佛藏？」[1046a28] 答曰：「盡其形壽不毀佛戒。」[1046a28] 又問：「復",
    "T10n0309_010:1046a29": "有幾賢能興恭敬？」[1046a29] 答曰：「守護諸根能閉六情。」",
    "T10n0309_010:1046b01": "[1046b01] 又問：「何者世間名大珍寶？」[1046b01] 答曰：「成就七寶",
    "T10n0309_010:1046b02": "者。」[1046b02] 又問：「云何解知足行？」[1046b02] 答曰：「修於第一無上",
    "T10n0309_010:1046b03": "慧義。」[1046b03] 又曰：「云何於世少欲？」[1046b03] 答曰：「不願求於",
    "T10n0309_010:1046b04": "世。」[1046b04] 又問：「云何解世無著？」[1046b04] 答曰：「斷諸結縛無復",
    "T10n0309_010:1046b05": "五蓋。」[1046b05] 又問：「世誰快樂無復眾苦？」[1046b05] 答曰：「無所係",
    "T10n0309_010:1046b06": "屬故謂為樂。」[1046b06] 又問：「云何無所係屬？」[1046b06] 答曰：「解知",
    "T10n0309_010:1046b07": "五陰十八本持空寂無為。」[1046b07] 又問：「誰有此難？」",
    "T10n0309_010:1046b08": "[1046b08] 答曰：「外捨六塵內捨六情。」[1046b08] 又問：「誰度此岸",
    "T10n0309_010:1046b09": "得至彼岸？」[1046b09] 答曰：「立根得力成道者也。」[1046b09] 又問：「云",
    "T10n0309_010:1046b10": "何菩薩施心不斷？」[1046b10] 答曰：「消除三想不興塵",
    "T10n0309_010:1046b11": "勞。」[1046b11] 又問：「云何持戒而不缺漏？」[1046b11] 答曰：「道心堅",
    "T10n0309_010:1046b12": "固不捨弘誓。」[1046b12] 「云何行忍遭對不懼？」[1046b12] 答曰：「解心",
    "T10n0309_010:1046b13": "空寂不起恚本。」[1046b13] 「云何菩薩修於精進？」[1046b13] 答曰：「心",
    "T10n0309_010:1046b14": "之所念無有端緒。」[1046b14] 又問：「云何禪定意不戲",
    "T10n0309_010:1046b15": "損？」[1046b15] 答曰：「心定永寂不受外塵。」[1046b15] 「云何慧業演暢",
    "T10n0309_010:1046b16": "諸法？」[1046b16] 答曰：「分別義趣不捨道心。」[1046b16] 又問：「云何菩",
    "T10n0309_010:1046b17": "薩修行慈心不捨道根？」[1046b17] 答曰：「不捨眾生見有",
    "T10n0309_010:1046b18": "度者。」[1046b18] 又問：「云何菩薩行於悲心？」[1046b18] 答曰：「思惟",
    "T10n0309_010:1046b19": "諸法而不退轉。」[1046b19] 又問：「云何菩薩喜意不斷得",
    "T10n0309_010:1046b20": "至滅度？」[1046b20] 答曰：「不興我想計有吾我。」[1046b20] 又問：「云何",
    "T10n0309_010:1046b21": "菩薩護心不斷？」[1046b21] 答曰：「守護道根畢至成佛，於",
    "T10n0309_010:1046b22": "其中間不興餘想。」[1046b22] 又問：「云何菩薩立於信根？」",
    "T10n0309_010:1046b23": "[1046b23] 答曰：「超越外法不與邪俱。」[1046b23] 又問：「云何解空而",
    "T10n0309_010:1046b24": "無猶豫？」[1046b24] 答曰：「解道非道道無根源。是謂菩",
    "T10n0309_010:1046b25": "薩摩訶薩所應行業。」",
    "T10n0309_010:1046b26": "四梵堂品第三十一",
    "T10n0309_010:1046b27": "[1046b27] 爾時濡首童真，內心自念：「云何菩薩摩訶薩，",
    "T10n0309_010:1046b28": "於身口意淨修梵行，周遍四荒往度眾生，從",
    "T10n0309_010:1046b29": "一佛國至一佛國，未曾捨離眾生？云何菩薩",
    "T10n0309_010:1046c01": "進成佛業，不失菩薩所行之定？」[1046c01] 佛知其意，即",
    "T10n0309_010:1046c02": "告之曰：「如是如是，如汝所言。菩薩行本其類",
    "T10n0309_010:1046c03": "不同，吾今與汝敷演其義。諦聽諦聽！善思念",
    "T10n0309_010:1046c04": "之。」[1046c04] 對曰：「如是。世尊！」",
    "T10n0309_010:1046c05": "[1046c05] 佛告濡首：「身行清淨不為眾惡，口行至誠不",
    "T10n0309_010:1046c06": "失法性，心念定意恐畏不動，是謂菩薩通慧",
    "T10n0309_010:1046c07": "之本。慈念眾生不著愛欲，恒修不淨惡露之",
    "T10n0309_010:1046c08": "觀，守固其心不處愚闇，是謂菩薩通慧之本。",
    "T10n0309_010:1046c09": "在眾如野不失威儀，進止行來儀容齊整，未",
    "T10n0309_010:1046c10": "曾違失如來禁戒，是謂菩薩通慧之本。於諸",
    "T10n0309_010:1046c11": "佛法悉皆解脫，無欲無為不可思議，聖眾修",
    "T10n0309_010:1046c12": "習永無三乘，是謂菩薩通慧之本。於欲解脫",
    "T10n0309_010:1046c13": "曉了無形，瞋恚解脫癡懈亦然，修九次第不",
    "T10n0309_010:1046c14": "動禪覺，是謂菩薩通慧之本。不著欲界求轉",
    "T10n0309_010:1046c15": "輪位，不處色界希望成福，復不思惟無色界",
    "T10n0309_010:1046c16": "道，是謂菩薩通慧之本。復於空無無願無",
    "T10n0309_010:1046c17": "相，無不盡有漏之行，解了諸法如幻如化，",
    "T10n0309_010:1046c18": "是謂菩薩通慧之本。或有眾生終不失意，從",
    "T10n0309_010:1046c19": "住至住愛憎意等，是謂菩薩通慧之本。不違",
    "T10n0309_010:1046c20": "過去諸法之本，未來現在亦復如是，於染無",
    "T10n0309_010:1046c21": "染不見染著，是謂菩薩通慧之本。」",
    "T10n0309_010:1046c22": "梵天請品第三十二",
    "T10n0309_010:1046c23": "[1046c23] 爾時最勝菩薩摩訶薩白佛言：「世尊！身行清",
    "T10n0309_010:1046c24": "淨不行惡業，演說言教終不虛妄，心念清淨",
    "T10n0309_010:1046c25": "超越道根，尊今所論四等梵堂，慈悲喜護濟",
    "T10n0309_010:1046c26": "度眾生，一人不度終不忘捨，以慈去婬，以不",
    "T10n0309_010:1046c27": "淨去淨，觀相無形，是謂菩薩通慧之本。於諸",
    "T10n0309_010:1046c28": "法本悉得解脫，於三法寶悉得解脫，有為無",
    "T10n0309_010:1046c29": "為有漏無漏，是謂菩薩通慧之本。已知無",
    "T10n0309_010:1047a01": "欲知之不生，瞋恚無本皆知為空，是謂菩薩",
    "T10n0309_010:1047a02": "通慧之本。行慈不斷，不著欲界色無色界，於",
    "T10n0309_010:1047a03": "諸四禪盡不起想，是謂菩薩通慧之本。菩薩",
    "T10n0309_010:1047a04": "摩訶薩，恒入空無想願，亦不求索諸法之",
    "T10n0309_010:1047a05": "相，或有菩薩發弘誓心，設我成佛國界眾生",
    "T10n0309_010:1047a06": "無三乘道名，然我今日至誠，作佛成等正覺，",
    "T10n0309_010:1047a07": "廣化眾生不以為厭。」[1047a07] 爾時八千天人立於信",
    "T10n0309_010:1047a08": "地，魔王營從即還本所。",
    "T10n0309_010:1047a09": "梵天囑累品第三十三",
    "T10n0309_010:1047a10": "[1047a10] 佛告無畏梵天及諸大眾諸菩薩等：「吾從無",
    "T10n0309_010:1047a11": "數阿僧祇劫積功累德自致成佛，不染於世",
    "T10n0309_010:1047a12": "八法之累，一切眾生蜎飛蠕動有形之類，染",
    "T10n0309_010:1047a13": "著五陰翫而不捨，是以賢聖不染八法，解知",
    "T10n0309_010:1047a14": "五陰十八本持空無所有，離世八事，利衰毀",
    "T10n0309_010:1047a15": "譽稱譏苦樂。」",
    "T10n0309_010:1047a16": "[1047a16] 佛復告梵天：「若有善男子善女人，諷誦受持",
    "T10n0309_010:1047a17": "此經典者，魔若魔天不能沮壞。何以故？諸佛",
    "T10n0309_010:1047a18": "世尊威神所護。若有善男子善女人，求於無",
    "T10n0309_010:1047a19": "上正真等正覺，皆由此典而取果證。」[1047a19] 佛復告",
    "T10n0309_010:1047a20": "梵天：「吾今從劫至百千劫，滿中眾生，皆共稱",
    "T10n0309_010:1047a21": "歎此經典者不能究盡。何以故？此經名曰『無",
    "T10n0309_010:1047a22": "盡之藏』，非是羅漢辟支所及；一名『最勝菩薩",
    "T10n0309_010:1047a23": "所問』。吾今囑累此經，無令缺漏一字，味身句",
    "T10n0309_010:1047a24": "身。皆令具足。如我今日成於佛道，相有三十",
    "T10n0309_010:1047a25": "二，好有八十種，身黃金色圓光七尺，遍滿",
    "T10n0309_010:1047a26": "三千大千世界。有一善男子善女人，至誠求",
    "T10n0309_010:1047a27": "佛道，供養如來、至真、等正覺，不如彈指之頃",
    "T10n0309_010:1047a28": "誦此經典。何以故？如來、至真、等正覺，皆由此",
    "T10n0309_010:1047a29": "經而成佛道，須陀洹、斯陀含、阿那含、阿羅漢、",
    "T10n0309_010:1047b01": "辟支佛，皆由此典而得成就。」[1047b01] 爾時無畏梵天",
    "T10n0309_010:1047b02": "前白佛言：「世尊！若有善男子善女人，至誠求",
    "T10n0309_010:1047b03": "佛，諷誦此經典戢念不忘，我等當擁護此善",
    "T10n0309_010:1047b04": "男子善女人，百由旬內，魔若魔天不得其便。」",
    "T10n0309_010:1047b05": "[1047b05] 佛告梵天：「如是如是，如汝所言。過去當來現",
    "T10n0309_010:1047b06": "在諸佛皆誦此典，必至堅固終不退轉。若有",
    "T10n0309_010:1047b07": "善男子善女人，修習四意止、四意斷、四神足、",
    "T10n0309_010:1047b08": "五根、五力、七覺意、八賢聖道、空無想無願，皆",
    "T10n0309_010:1047b09": "由此典成就世間，便有四性，比丘、比丘尼、優",
    "T10n0309_010:1047b10": "婆塞、優婆夷。」[1047b10] 爾時濡首童真、最勝菩薩、尊者",
    "T10n0309_010:1047b11": "舍利弗，天、龍、鬼神、乾沓和、阿須倫、迦留羅、栴",
    "T10n0309_010:1047b12": "陀羅、摩休勒，聞佛所說，作禮而去。"
}