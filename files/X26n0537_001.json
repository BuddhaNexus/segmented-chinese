{
    "X26n0537_001:0812b02": "般若波羅蜜多心經直談",
    "X26n0537_001:0812b05": "僧　真可　撰",
    "X26n0537_001:0812b06": "般若波羅蜜多心經",
    "X26n0537_001:0812b07": "夫智慧愚癡初非兩種彼岸此岸本是同源以其",
    "X26n0537_001:0812b08": "見有身心即名愚癡住此岸以其不見有身心即",
    "X26n0537_001:0812b09": "名智慧到彼岸也經則萬古不變之稱心則八部",
    "X26n0537_001:0812b10": "最先之主不變則凡聖可以其由最先則誰能舍",
    "X26n0537_001:0812b11": "此而求無上菩提哉。",
    "X26n0537_001:0812b12": "觀自在菩薩行深般若波羅蜜多時照見五蘊皆空",
    "X26n0537_001:0812b13": "度一切苦厄。",
    "X26n0537_001:0812b14": "眾生未始非菩薩但不達人法皆空被苦厄所陷",
    "X26n0537_001:0812b15": "故名眾生若了達無礙孰非菩薩。",
    "X26n0537_001:0812b16": "舍利子色不異空空不異色色即是空空即是色受",
    "X26n0537_001:0812b17": "想行識亦復如是。",
    "X26n0537_001:0812b18": "至此特呼名而告之者謂上菩薩所證之空非小",
    "X26n0537_001:0812b19": "乘偏空亦非頑空亦非斷空直即色之空耳色既",
    "X26n0537_001:0812b20": "可以即空則空亦可以即色故曰色不異空空不",
    "X26n0537_001:0812b21": "異色五蘊之中色蘊其一色空既可以相即餘蘊",
    "X26n0537_001:0812b22": "例然故曰受想行識亦復如是。",
    "X26n0537_001:0812b23": "舍利子是諸法空相不生不滅不垢不淨不增不減",
    "X26n0537_001:0812b24": "是故空中無色無受想行識無眼耳鼻舌身意無色",
    "X26n0537_001:0812c01": "聲香味觸法無眼界乃至無意識界無無明亦無無",
    "X26n0537_001:0812c02": "明盡乃至無老死亦無老死盡無苦集滅道無智亦",
    "X26n0537_001:0812c03": "無得以無所得故。",
    "X26n0537_001:0812c04": "至此再呼名而告之者佛慮其偏小習重卒難遊",
    "X26n0537_001:0812c05": "大乘二空法海故明揭顯露以啟廸之諸法空相",
    "X26n0537_001:0812c06": "譬如質礙之氷既已融化成水在方器則隨而方",
    "X26n0537_001:0812c07": "之在圓器則隨而圓之觸風可以為濤聲映地可",
    "X26n0537_001:0812c08": "以為天色在江湖可以浮萬斛在大旱可以為雲",
    "X26n0537_001:0812c09": "霓無往而莫不自在矣又方圓之器喻前境前境",
    "X26n0537_001:0812c10": "自有生滅垢淨增減如水成氷無非質礙學者知",
    "X26n0537_001:0812c11": "此則十二處十八界十二支及四諦皆瞭如也雖",
    "X26n0537_001:0812c12": "然境不能自空必假照以空之境空智在病去藥",
    "X26n0537_001:0812c13": "存終非本體藥亦洗之方盡染污故曰無智亦無",
    "X26n0537_001:0812c14": "得。",
    "X26n0537_001:0812c15": "菩提薩埵依般若波羅蜜多故心無罣礙無罣礙故",
    "X26n0537_001:0812c16": "無有恐怖遠離顛倒夢想究竟涅槃三世諸佛依般",
    "X26n0537_001:0812c17": "若波羅蜜多故得阿耨多羅三藐三菩提故知般若",
    "X26n0537_001:0812c18": "波羅蜜多是大神呪是大明呪是無上呪是無等等",
    "X26n0537_001:0812c19": "呪能除一切苦真實不虗故說般若波羅蜜多呪即",
    "X26n0537_001:0812c20": "說呪曰。揭諦揭諦波羅揭諦波羅僧揭諦菩提薩婆",
    "X26n0537_001:0812c21": "訶",
    "X26n0537_001:0812c22": "嗚呼甚矣偏小習重之難化也如此故如來種種",
    "X26n0537_001:0812c23": "告之令其深信意者此般若波羅蜜多不惟觀自",
    "X26n0537_001:0812c24": "在菩薩依之心無罣礙而得涅槃即三世諸佛亦",
    "X26n0537_001:0813a01": "因之而得無上菩提尚恐其驚疑未徹再敕之曰",
    "X26n0537_001:0813a02": "此般若波羅蜜多是大神呪是大明呪是無上呪",
    "X26n0537_001:0813a03": "是無等等呪神則威靈莫測明則無幽不燭無上",
    "X26n0537_001:0813a04": "則更無有上者無等則更無有等者聖人為物至",
    "X26n0537_001:0813a05": "矣盡矣無可以加矣猶說密呪以加持之予讀此",
    "X26n0537_001:0813a06": "經至是不覺涕泗橫流莫能自止此因抱疾潭柘",
    "X26n0537_001:0813a07": "山中念雲間徐太僕琰衛法勞勤釋此以慰益其",
    "X26n0537_001:0813a08": "道心耳。",
    "X26n0537_001:0813a10": "般若波羅蜜多心經直談(終)"
}