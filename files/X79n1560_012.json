{
    "X79n1560_012:0516a01": "禪林僧寶傳卷第十二",
    "X79n1560_012:0516a02": "宋明白庵居沙門 惠洪 撰",
    "X79n1560_012:0516a03": "薦福古禪師",
    "X79n1560_012:0516a04": "[0516a04] 禪師名承古。西州人。傳失其氏。少為書生。博學有聲。",
    "X79n1560_012:0516a05": "及壯。以鄉選至禮部。議論不合。有司怒裂其冠。從山",
    "X79n1560_012:0516a06": "水中來。客潭州丫山。見敬玄禪師。斷髮從之游。已而",
    "X79n1560_012:0516a07": "又謁南嶽雅禪師。雅洞山之子。知見甚高。容以入室。",
    "X79n1560_012:0516a08": "後游廬山。經歐&#x5CEF;。愛宏覺塔院閑寂。求居之。清規凜",
    "X79n1560_012:0516a09": "然。過者肅恭。時叢林號古塔主。初說法於芝山。嗣雲",
    "X79n1560_012:0516a10": "門。景祐初。范文正公仲淹守饒。四年十月。迎以住薦",
    "X79n1560_012:0516a11": "福示眾曰。眾生久流轉者。為不明自己。欲出苦源。但",
    "X79n1560_012:0516a12": "明取。自己者。有空劫時自己。有今時日用自己。空劫",
    "X79n1560_012:0516a13": "自己是根蔕。今時日用自己是枝葉。又曰。一夏將末。",
    "X79n1560_012:0516a14": "空劫已前事。還得相應也未。若未得相應。爭奈永劫",
    "X79n1560_012:0516a15": "輪迴有何。什麼心情。學佛法。廣求知解。風吹入生死",
    "X79n1560_012:0516a16": "海。若是知解。諸人過去生中。總曾學來。多知多解。說",
    "X79n1560_012:0516a17": "得慧辯過人。機鋒迅疾。只是心不息。與空劫已前事。",
    "X79n1560_012:0516a18": "不相應。因茲惡道輪迴。動經塵劫。不復人身。如今生",
    "X79n1560_012:0516a19": "出頭來。得箇人身。在袈裟之下。依前廣求知解。不能",
    "X79n1560_012:0516a20": "息心。未免六趣輪迴。何不歇心去。如癡如迷去。不語",
    "X79n1560_012:0516a21": "五七年去。已後佛也不奈汝何。古德云。一句語之中。",
    "X79n1560_012:0516a22": "須得具三玄。故知。此三玄法門。是佛知見。諸佛以此",
    "X79n1560_012:0516a23": "法門。度脫法界眾生。皆令成佛。今人&#x5374;言。三玄是臨",
    "X79n1560_012:0516a24": "濟門風。誤矣。汾州偈曰。三玄三要事難分。古注曰。此",
    "X79n1560_012:0516b01": "句總頌三玄也。下三句別列三玄也。得意忘言道易",
    "X79n1560_012:0516b02": "親。古注曰。此玄(或作意)中玄也。一句明明該萬象。古注",
    "X79n1560_012:0516b03": "曰。此體中玄。重陽九日菊花新。古注曰。此句中玄也。",
    "X79n1560_012:0516b04": "僧問。三玄三要之名。願為各各標出。古曰。三玄者一",
    "X79n1560_012:0516b05": "體中玄。二句中玄。三玄中玄。此三玄門。是佛祖正見。",
    "X79n1560_012:0516b06": "學道人。但隨入得一玄。已具正見。入得諸佛閫域。僧",
    "X79n1560_012:0516b07": "問。依何聖教參。詳悟得體中玄。古曰。如肇法師云。會",
    "X79n1560_012:0516b08": "萬物為自己者。其唯聖人乎。又曰。三界唯心。萬法唯",
    "X79n1560_012:0516b09": "識。又曰。諸法所生。唯心所現。一切世間因果。世界微",
    "X79n1560_012:0516b10": "塵。因心成體。六祖云。汝等諸人。自心是佛。更莫狐疑。",
    "X79n1560_012:0516b11": "外無一法而能建立。皆是自心。生萬種法。又云。於一",
    "X79n1560_012:0516b12": "毫端現寶王剎。坐微塵裏轉大法輪。如此等。方是正",
    "X79n1560_012:0516b13": "見。纔缺纖毫。即成邪見。便有剩法。不了唯心。僧又問。",
    "X79n1560_012:0516b14": "如何等語句。及時節因緣。是體中玄。古曰。佛以手指",
    "X79n1560_012:0516b15": "地曰。此處宜建梵剎。天帝釋將一莖草。插其處曰。建",
    "X79n1560_012:0516b16": "梵剎竟。佛乃微笑。水潦被馬祖一踏踏倒。起曰萬象",
    "X79n1560_012:0516b17": "森羅。百千妙義。只向一毫上。便識得根源。僧問趙州。",
    "X79n1560_012:0516b18": "如何是學人自己。州對曰。山河大地。此等所謂合頭",
    "X79n1560_012:0516b19": "語。直明體中玄。正是潑惡水。自無出身之路。所以雲",
    "X79n1560_012:0516b20": "門誡曰。大凡下語如當門&#x5292;。一句之下。須有出身之",
    "X79n1560_012:0516b21": "路。若不如是。死在句下。又南院云。諸方只具啐啄同",
    "X79n1560_012:0516b22": "時眼。不具啐啄同時用。僧進曰。有何言句。明出身之",
    "X79n1560_012:0516b23": "路。古曰。如杏山問石室。曾到五臺不。對曰曾到。曰見",
    "X79n1560_012:0516b24": "文殊不。對曰見。又問文殊。向汝道什麼。對曰。道和尚",
    "X79n1560_012:0516c01": "父母。拋在荒艸裏。僧問甘泉。維摩以手。擲三千大千",
    "X79n1560_012:0516c02": "世界於他方。意旨如何。答曰。填溝塞壑。僧曰。一句道",
    "X79n1560_012:0516c03": "盡時如何。答曰。百雜碎。雲門問僧。甚處來。曰南嶽來。",
    "X79n1560_012:0516c04": "又問。讓和尚為甚入洞庭湖裏。僧無對。雲門代云。謝",
    "X79n1560_012:0516c05": "和尚降尊就卑。此等語。雖赴來機。亦自有出身之路。",
    "X79n1560_012:0516c06": "要且未得脫灑潔淨。更須知有句中玄。僧曰。既悟體",
    "X79n1560_012:0516c07": "中玄。凡有言句。事理俱備。何須句中玄。古曰。體中玄",
    "X79n1560_012:0516c08": "臨機須看。時節分賓主。又認法身法性。能卷舒萬象。",
    "X79n1560_012:0516c09": "縱奪聖凡。被此解見所纏。不得脫灑。所以須明句中",
    "X79n1560_012:0516c10": "玄。若明得。謂之透脫一路。向上關捩。又謂之本分事。",
    "X79n1560_012:0516c11": "祗對更不答話。僧曰。何等語句是句中玄。古曰。如比",
    "X79n1560_012:0516c12": "丘問佛。說甚法。佛云。說定法又問。明日說甚法。佛云。",
    "X79n1560_012:0516c13": "不定法。曰今日為甚定。明日為甚不定。佛曰。今日定。",
    "X79n1560_012:0516c14": "明日不定。僧問思和尚。如何是佛法大意。答曰。廬陵",
    "X79n1560_012:0516c15": "米作麼價。又僧問趙州。承聞和尚親見南泉來。是否。",
    "X79n1560_012:0516c16": "答曰。鎮州出大蘿蔔頭。又問雲門。如何是超佛越祖",
    "X79n1560_012:0516c17": "之談。答曰。餬餅。如何是向上關捩。曰東山西嶺青。又",
    "X79n1560_012:0516c18": "問洞山。如何是佛。答曰麻三斤。若於此等言句中。悟",
    "X79n1560_012:0516c19": "入一句。一切總通。所以體中玄見解。一時淨盡。從此",
    "X79n1560_012:0516c20": "已後。總無佛法知見。便能與人去釘楔。脫籠頭。更不",
    "X79n1560_012:0516c21": "依倚一物。然但脫得知見見解。猶在於生死。不得自",
    "X79n1560_012:0516c22": "在。何以故。為未悟道故。於他分上。所有言句。謂之不",
    "X79n1560_012:0516c23": "答話。今世以此為極則。天下大行。祖風歇滅。為有言句",
    "X79n1560_012:0516c24": "在。若要不涉言句。須明玄中玄。僧曰。何等語句。時節",
    "X79n1560_012:0517a01": "因緣。是玄中玄。古曰。如外道問佛。不問有言。不問無",
    "X79n1560_012:0517a02": "言。世尊良久。外道曰。世尊大慈大悲。開我迷雲令我",
    "X79n1560_012:0517a03": "得入。又僧問馬大師。離四句。絕百非。請師直指西來",
    "X79n1560_012:0517a04": "意。答曰。我今日無心情。但問取智藏。僧問藏。藏曰。我",
    "X79n1560_012:0517a05": "今日頭痛。問取海兄。又問海。海曰。我到遮裏&#x5374;不會。",
    "X79n1560_012:0517a06": "又臨濟問黃檗。如何是佛法的的大意。三問三被打。",
    "X79n1560_012:0517a07": "此等因緣。方便門中。以為玄極。唯悟者方知。若望上",
    "X79n1560_012:0517a08": "祖初宗。即未可也。僧曰。三玄須得一時圓備。有何過。",
    "X79n1560_012:0517a09": "古曰。但得體中玄。未了句中玄。此人常有佛法知見。",
    "X79n1560_012:0517a10": "所出言語。一一要合三乘。對答句中。須依時節。具理",
    "X79n1560_012:0517a11": "事。分賓主。方謂之圓。不然。謂之偏枯。此人以不忘知",
    "X79n1560_012:0517a12": "見。故道眼未明。如眼中有金屑。須更悟句中玄。乃可",
    "X79n1560_012:0517a13": "也。若但悟句中玄。即透得法身。然返為此知見奴使。",
    "X79n1560_012:0517a14": "並無實行。有憎愛人我。以心外有境。未明體中玄也。",
    "X79n1560_012:0517a15": "雲門臨濟下兒孫。多如此。凡學道人。縱悟得一種玄",
    "X79n1560_012:0517a16": "門。又須明取玄中玄。方能不坐在脫灑路上。始得平",
    "X79n1560_012:0517a17": "穩。&#x811A;踏實地。僧曰。既云於祖佛言句。棒喝中學。何故",
    "X79n1560_012:0517a18": "有盡善不盡善者。古曰。一切言句棒喝。以悟為則。但",
    "X79n1560_012:0517a19": "學者下劣不悟道。但得知見。是學成非悟也。所以認",
    "X79n1560_012:0517a20": "言句作無事。作點語。作縱語。作奪語。作照作用。作同",
    "X79n1560_012:0517a21": "時不同時語。此皆邪師過謬。非眾生咎。學者本意。只",
    "X79n1560_012:0517a22": "欲悟道見性。為其師不達道。祇將知見教渠。故曰我",
    "X79n1560_012:0517a23": "眼本正。因師故邪。僧曰。師論三玄法門。名既有三。法",
    "X79n1560_012:0517a24": "門亦有三。而語句各各不同。如何又言。一句之中。須",
    "X79n1560_012:0517b01": "具三玄三要。古曰。空空法界。本自無為。隨緣應現。無",
    "X79n1560_012:0517b02": "所不為。所以&#x8657;空世界。萬象森羅。四時陰陽。否泰八",
    "X79n1560_012:0517b03": "節。草木榮枯。人天七趣。聖賢諸佛。五教三乘。外道典",
    "X79n1560_012:0517b04": "籍。世出世間。皆從此出。故云。無不從此法界流。究竟",
    "X79n1560_012:0517b05": "還歸此法界。經云。一切諸佛。及諸佛阿耨多羅三藐",
    "X79n1560_012:0517b06": "三菩提法。皆從此經出。楞嚴曰。於一毫端現寶王剎。",
    "X79n1560_012:0517b07": "坐微塵裏轉大法輪。維摩曰。或為日月天梵王世界",
    "X79n1560_012:0517b08": "主。或時作地水。或時作火風。李長者云。於法界海之",
    "X79n1560_012:0517b09": "智水。示作魚龍。處涅槃之大宅。現陰陽而化物。真覺",
    "X79n1560_012:0517b10": "云。一月普現一切水。一切水月一月攝。三祖云。一即",
    "X79n1560_012:0517b11": "一切。一切即一。故曰。萬法本無。攬真成立。真性無量。",
    "X79n1560_012:0517b12": "理不可分。故知。無邊法界之理。全體&#x5FA7;在。一法一塵",
    "X79n1560_012:0517b13": "之中。華嚴曰。法性&#x5FA7;在一切處。一切眾生及國土。三",
    "X79n1560_012:0517b14": "世悉在無有餘。亦無形相而可得。到此境者。一法一",
    "X79n1560_012:0517b15": "塵。一色一聲。皆具周&#x5FA7;含容四義。理性無邊。事相",
    "X79n1560_012:0517b16": "無邊。參而不雜。混而不一。何疑一語之中不具三玄",
    "X79n1560_012:0517b17": "三要耶。僧又進曰。古人何故須要。一語之中。具三玄",
    "X79n1560_012:0517b18": "三要。其意安在哉。古曰。&#x8462;緣三世諸佛。所有言句教",
    "X79n1560_012:0517b19": "法。出自體中玄。三世祖師。所有言句并教法。出自句",
    "X79n1560_012:0517b20": "中玄。十方三世佛之與祖。所有心法。出自玄中玄。故",
    "X79n1560_012:0517b21": "祖道門中。沒量大人。容易領解。且如親見雲門尊宿。",
    "X79n1560_012:0517b22": "具大聲價。如德山密。洞山初。智門寬。巴陵鑒。只悟得",
    "X79n1560_012:0517b23": "言教。要且未悟道見性。何以知之。如僧問巴陵。提婆",
    "X79n1560_012:0517b24": "宗。答曰銀&#x6900;裏盛雪。問吹毛&#x5292;。答曰珊瑚枝枝&#x6491;著",
    "X79n1560_012:0517c01": "月。問佛教祖意是同別。答曰。雞寒上樹。鴨寒下水。云",
    "X79n1560_012:0517c02": "我此三轉語。足報雲門恩了也。更不為作忌齋。大眾。",
    "X79n1560_012:0517c03": "雲門道。此事若在言句。一大藏教。豈無言句。豈可以",
    "X79n1560_012:0517c04": "三轉語。便報師恩乎。古臨終寫偈。辭眾曰。天地本同",
    "X79n1560_012:0517c05": "根。鳥飛空無跡。雪伴老僧行。須彌撼金錫。乙酉冬至",
    "X79n1560_012:0517c06": "四。靈光一點赤。珍重會中人。般若波羅蜜。",
    "X79n1560_012:0517c07": "[0517c07] 贊曰。古說法有三失。其一判三玄三要。為玄沙所立",
    "X79n1560_012:0517c08": "三句。其二罪巴陵三語。不識活句。其三分兩種自己。",
    "X79n1560_012:0517c09": "不知聖人立言之難。何謂三玄三要。為玄沙所立三",
    "X79n1560_012:0517c10": "句耶。曰。所言一句中具三玄。一玄中具三要。有玄有",
    "X79n1560_012:0517c11": "要者。臨濟所立之宗也。在百丈黃蘗。但名大機大用。",
    "X79n1560_012:0517c12": "在巖頭雪&#x5CEF;。但名陷虎&#x5374;物。譬如火聚。觸之為燒。背",
    "X79n1560_012:0517c13": "之非火。古謂非是臨濟門風。則必有據。而言有據。何",
    "X79n1560_012:0517c14": "不明書。以絕學者之疑。不然則是臆說。肆為臆說。則",
    "X79n1560_012:0517c15": "非天下之達道也。見立三玄。則分以為體中。為句中。",
    "X79n1560_012:0517c16": "為玄中。至言三要則獨不分辯乎。方譏呵學者。溺於",
    "X79n1560_012:0517c17": "知見。不能悟道。及釋一句之中。具三要。則反引金剛",
    "X79n1560_012:0517c18": "首楞嚴維摩等義。證成曰。性理無邊。事相無邊。參而",
    "X79n1560_012:0517c19": "不雜。混而不一。何疑一語之中。不具三玄三要。夫敘",
    "X79n1560_012:0517c20": "理敘事。豈非知見乎。且教乘既具此意。則安用復立",
    "X79n1560_012:0517c21": "宗門。古以氣&#x8462;人。則毀教乘為知見。自宗不通。則又",
    "X79n1560_012:0517c22": "引知見。以為證。此一失也。何謂罪巴陵三語。不識活",
    "X79n1560_012:0517c23": "句耶。曰巴陵真得雲門之旨。夫語中有語。名為死句。",
    "X79n1560_012:0517c24": "語中無語。名為活句。使問提婆宗。答曰外道是。問吹",
    "X79n1560_012:0518a01": "毛&#x5292;。答曰利刃是。問祖教同異。答曰不同。則鑒作死",
    "X79n1560_012:0518a02": "語。墮言句中。今觀所答三語。謂之語則無理。謂之非",
    "X79n1560_012:0518a03": "語。則皆赴來機活句也。古非毀之過矣。二失也。何謂",
    "X79n1560_012:0518a04": "分二種自己。不知聖人立言之難耶。曰世尊偈曰。陀",
    "X79n1560_012:0518a05": "那微細識。習氣如瀑流。真非真恐迷。我常不開演。以",
    "X79n1560_012:0518a06": "第八識。言其為真也耶。則慮迷無自性。言其非真也",
    "X79n1560_012:0518a07": "耶。則慮迷為斷滅。故曰我常不開演。立言之難也。為",
    "X79n1560_012:0518a08": "阿難指示。即妄即真之旨。但曰二種錯亂修習。一者",
    "X79n1560_012:0518a09": "用攀緣心為自性者。二者識精圓明。能生諸緣。緣所",
    "X79n1560_012:0518a10": "遺者。然猶不欲間隔其辭。慮於一法中。生二解故。古",
    "X79n1560_012:0518a11": "&#x524F;建兩種自己。疑誤後學三失也。"
}