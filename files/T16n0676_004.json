{
    "T16n0676_004:0703b10": "解深密經卷第四",
    "T16n0676_004:0703b12": "大唐三藏法師玄奘奉　詔譯",
    "T16n0676_004:0703b13": "地波羅蜜多品第七",
    "T16n0676_004:0703b14": "爾時，觀自在菩薩白佛言：「世尊！如佛所說",
    "T16n0676_004:0703b15": "菩薩十地，所謂極喜地、離垢地、發光地、焰慧",
    "T16n0676_004:0703b16": "地、極難勝地、現前地、遠行地、不動地、善慧地、法",
    "T16n0676_004:0703b17": "雲地；復說佛地為第十一。如是諸地，幾種",
    "T16n0676_004:0703b18": "清淨？幾分所攝？」",
    "T16n0676_004:0703b19": "爾時，世尊告觀自在菩薩曰：「善男子！當知",
    "T16n0676_004:0703b20": "諸地四種清淨、十一分攝？「云何名為四種清",
    "T16n0676_004:0703b21": "淨能攝諸地？謂增上意樂清淨攝於初地；",
    "T16n0676_004:0703b22": "增上戒清淨攝第二地；增上心清淨攝第三",
    "T16n0676_004:0703b23": "地；增上慧清淨於後後地轉勝妙故，當知",
    "T16n0676_004:0703b24": "能攝從第四地乃至佛地。善男子！當知如",
    "T16n0676_004:0703b25": "是四種清淨普攝諸地。「云何名為十一種分",
    "T16n0676_004:0703b26": "能攝諸地？謂諸菩薩先於勝解行地，依十",
    "T16n0676_004:0703b27": "法行，極善修習勝解忍故，超過彼地，證入",
    "T16n0676_004:0703b28": "菩薩正性離生。彼諸菩薩由是因緣，此分圓",
    "T16n0676_004:0703b29": "滿。而未能於微細毀犯誤現行中正知而",
    "T16n0676_004:0703c01": "行，由是因緣，於此分中猶未圓滿。為令",
    "T16n0676_004:0703c02": "此分得圓滿故，精勤修習便能證得，彼諸菩",
    "T16n0676_004:0703c03": "薩由是因緣，此分圓滿。而未能得世間圓",
    "T16n0676_004:0703c04": "滿、等持、等至及圓滿聞持陀羅尼，由是因緣，",
    "T16n0676_004:0703c05": "於此分中猶未圓滿。為令此分得圓滿故，",
    "T16n0676_004:0703c06": "精勤修習便能證得，彼諸菩薩由是因緣，此",
    "T16n0676_004:0703c07": "分圓滿。而未能令隨所獲得菩提分法，多",
    "T16n0676_004:0703c08": "修習住，心未能捨諸等至愛及與法愛，由",
    "T16n0676_004:0703c09": "是因緣，於此分中猶未圓滿。為令此分得",
    "T16n0676_004:0703c10": "圓滿故，精勤修習便能證得，彼諸菩薩由是",
    "T16n0676_004:0703c11": "因緣，此分圓滿。而未能於諸諦道理如實",
    "T16n0676_004:0703c12": "觀察，又未能於生死涅槃棄捨一向背趣",
    "T16n0676_004:0703c13": "作意，又未能修方便所攝菩提分法，由是",
    "T16n0676_004:0703c14": "因緣，於此分中猶未圓滿。為令此分得圓",
    "T16n0676_004:0703c15": "滿故，精勤修習便能證得，彼諸菩薩由是因",
    "T16n0676_004:0703c16": "緣，此分圓滿。而未能於生死流轉如實觀",
    "T16n0676_004:0703c17": "察，又由於彼多生厭故，未能多住無相作",
    "T16n0676_004:0703c18": "意，由是因緣，於此分中猶未圓滿。為令",
    "T16n0676_004:0703c19": "此分得圓滿故，精勤修習便能證得，彼諸菩",
    "T16n0676_004:0703c20": "薩由是因緣，此分圓滿。而未能令無相作",
    "T16n0676_004:0703c21": "意、無缺、無間、多修習住，由是因緣，於此分",
    "T16n0676_004:0703c22": "中猶未圓滿。為令此分得圓滿故，精勤修",
    "T16n0676_004:0703c23": "習便能證得，彼諸菩薩由是因緣，此分圓滿。",
    "T16n0676_004:0703c24": "而未能於無相住中捨離功用，又未能得",
    "T16n0676_004:0703c25": "於相自在，由是因緣，於此分中猶未圓",
    "T16n0676_004:0703c26": "滿。為令此分得圓滿故，精勤修習便能證",
    "T16n0676_004:0703c27": "得，彼諸菩薩由是因緣，此分圓滿。而未能",
    "T16n0676_004:0703c28": "於異名眾相、訓詞差別、一切品類宣說法中，",
    "T16n0676_004:0703c29": "得大自在，由是因緣，於此分中猶未圓滿。",
    "T16n0676_004:0704a01": "為令此分得圓滿故，精勤修習便能證得，",
    "T16n0676_004:0704a02": "彼諸菩薩由是因緣，此分圓滿。而未能得",
    "T16n0676_004:0704a03": "圓滿法身現前證受，由是因緣，於此分中",
    "T16n0676_004:0704a04": "猶未圓滿。為令此分得圓滿故，精勤修習",
    "T16n0676_004:0704a05": "便能證得，彼諸菩薩由是因緣，此分圓滿。而",
    "T16n0676_004:0704a06": "未能得遍於一切所知境界無著、無礙、妙",
    "T16n0676_004:0704a07": "智、妙見，由是因緣，於此分中猶未圓滿。為",
    "T16n0676_004:0704a08": "令此分得圓滿故，精勤修習便能證得，由",
    "T16n0676_004:0704a09": "是因緣，此分圓滿。此分滿故，於一切分皆得",
    "T16n0676_004:0704a10": "圓滿。善男子！當知如是十一種分普攝諸",
    "T16n0676_004:0704a11": "地。」",
    "T16n0676_004:0704a12": "觀自在菩薩復白佛言：「世尊！何緣最初名極",
    "T16n0676_004:0704a13": "喜地？乃至何緣說名佛地？」佛告觀自在菩薩",
    "T16n0676_004:0704a14": "曰：「善男子！成就大義，得未曾得出世間心，",
    "T16n0676_004:0704a15": "生大歡喜，是故最初名極喜地。遠離一切",
    "T16n0676_004:0704a16": "微細犯戒，是故第二名離垢地。由彼所得三",
    "T16n0676_004:0704a17": "摩地及聞持陀羅尼，能為無量智光依止，是",
    "T16n0676_004:0704a18": "故第三名發光地。由彼所得菩提分法，燒",
    "T16n0676_004:0704a19": "諸煩惱，智如火焰，是故第四名焰慧地。由",
    "T16n0676_004:0704a20": "即於彼菩提分法，方便修習最極艱難，方得",
    "T16n0676_004:0704a21": "自在，是故第五名極難勝地。現前觀察諸行",
    "T16n0676_004:0704a22": "流轉，又於無相多修作意方現在前，是故第",
    "T16n0676_004:0704a23": "六名現前地。能遠證入無缺無間無相作意，",
    "T16n0676_004:0704a24": "與清淨地共相隣接，是故第七名遠行地。",
    "T16n0676_004:0704a25": "由於無相得無功用，於諸相中不為現行",
    "T16n0676_004:0704a26": "煩惱所動，是故第八名不動地。於一切種",
    "T16n0676_004:0704a27": "說法自在，獲得無罪廣大智慧，是故第九",
    "T16n0676_004:0704a28": "名善慧地。麁重之身，廣如虛空，法身圓滿，譬",
    "T16n0676_004:0704a29": "如大雲，皆能遍覆，是故第十名法雲地。永斷",
    "T16n0676_004:0704b01": "最極微細煩惱及所知障，無著無礙，於一切",
    "T16n0676_004:0704b02": "種所知境界，現正等覺，故第十一說名佛",
    "T16n0676_004:0704b03": "地。」",
    "T16n0676_004:0704b04": "觀自在菩薩復白佛言：「於此諸地有幾愚",
    "T16n0676_004:0704b05": "癡、有幾麁重為所對治？」佛告觀自在菩薩",
    "T16n0676_004:0704b06": "曰：「善男子！此諸地中有二十二種愚癡、十一",
    "T16n0676_004:0704b07": "種麁重為所對治。謂於初地有二愚癡：一",
    "T16n0676_004:0704b08": "者、執著補特伽羅及法愚癡，二者、惡趣雜染",
    "T16n0676_004:0704b09": "愚癡；及彼麁重為所對治。於第二地有二",
    "T16n0676_004:0704b10": "愚癡：一者、微細誤犯愚癡，二者、種種業趣愚",
    "T16n0676_004:0704b11": "癡；及彼麁重為所對治。於第三地有二愚",
    "T16n0676_004:0704b12": "癡：一者、欲貪愚癡，二者、圓滿聞持陀羅尼愚",
    "T16n0676_004:0704b13": "癡；及彼麁重為所對治。於第四地有二愚",
    "T16n0676_004:0704b14": "癡：一者、等至愛愚癡，二者、法愛愚癡；及彼麁",
    "T16n0676_004:0704b15": "重為所對治。於第五地有二愚癡：一者、一",
    "T16n0676_004:0704b16": "向作意棄背生死愚癡，二者、一向作意趣向",
    "T16n0676_004:0704b17": "涅槃愚癡；及彼麁重為所對治。於第六地",
    "T16n0676_004:0704b18": "有二愚癡：一者、現前觀察諸行流轉愚癡，二",
    "T16n0676_004:0704b19": "者、相多現行愚癡；及彼麁重為所對治。於第",
    "T16n0676_004:0704b20": "七地有二愚癡：一者、微細相現行愚癡，二者",
    "T16n0676_004:0704b21": "一向無相作意方便愚癡；及彼麁重為所對",
    "T16n0676_004:0704b22": "治。於第八地有二愚癡：一者、於無相作功",
    "T16n0676_004:0704b23": "用愚癡，二者、於相自在愚癡；及彼麁重為",
    "T16n0676_004:0704b24": "所對治。於第九地有二愚癡：一者、於無量",
    "T16n0676_004:0704b25": "說法、無量法句文字、後後慧辯陀羅尼自在",
    "T16n0676_004:0704b26": "愚癡，二者辯才自在愚癡；及彼麁重為所對",
    "T16n0676_004:0704b27": "治。於第十地有二愚癡：一者、大神通愚癡，",
    "T16n0676_004:0704b28": "二者、悟入微細祕密愚癡；及彼麁重為所對",
    "T16n0676_004:0704b29": "治。於如來地有二愚癡：一者、於一切所知",
    "T16n0676_004:0704c01": "境界極微細著愚癡，二者、極微細礙愚癡；及",
    "T16n0676_004:0704c02": "彼麁重為所對治。「善男子！由此二十二種愚",
    "T16n0676_004:0704c03": "癡及十一種麁重故，安立諸地；而阿耨多羅",
    "T16n0676_004:0704c04": "三藐三菩提離彼繫縛。」觀自在菩薩復白佛",
    "T16n0676_004:0704c05": "言：「世尊！阿耨多羅三藐三菩提甚奇希有，乃",
    "T16n0676_004:0704c06": "至成就大利大果，令諸菩薩能破如是大",
    "T16n0676_004:0704c07": "愚癡羅網，能越如是大麁重稠林，現前證",
    "T16n0676_004:0704c08": "得阿耨多羅三藐三菩提。」",
    "T16n0676_004:0704c09": "觀自在菩薩復白佛言：「世尊！如是諸地，幾種",
    "T16n0676_004:0704c10": "殊勝之所安立？」佛告觀自在菩薩曰：「善男",
    "T16n0676_004:0704c11": "子！略有八種：一者、增上意樂清淨；二者、心清",
    "T16n0676_004:0704c12": "淨；三者、悲清淨；四者、到彼岸清淨；五者、見",
    "T16n0676_004:0704c13": "佛供養承事清淨；六者、成熟有情清淨；七者、",
    "T16n0676_004:0704c14": "生清淨；八者、威德清淨。「善男子！於初地中，",
    "T16n0676_004:0704c15": "所有增上意樂清淨，乃至威德清淨；後後諸",
    "T16n0676_004:0704c16": "地乃至佛地，所有增上意樂清淨，乃至威德",
    "T16n0676_004:0704c17": "清淨，當知彼諸清淨展轉增勝，唯於佛地",
    "T16n0676_004:0704c18": "除生清淨。又初地中所有功德，於上諸地",
    "T16n0676_004:0704c19": "平等皆有，當知自地功德殊勝。一切菩薩十",
    "T16n0676_004:0704c20": "地功德皆是有上，佛地功德當知無上。」觀自",
    "T16n0676_004:0704c21": "在菩薩復白佛言：「世尊！何因緣故說菩薩生，",
    "T16n0676_004:0704c22": "於諸有生最為殊勝？」佛告觀自在菩薩曰：",
    "T16n0676_004:0704c23": "「善男子！四因緣故：一者、極淨善根所集起故；",
    "T16n0676_004:0704c24": "二者、故意思擇力所取故；三者、悲愍濟度諸",
    "T16n0676_004:0704c25": "眾生故；四者、自能無染除他染故。」",
    "T16n0676_004:0704c26": "觀自在菩薩復白佛言：「世尊！何因緣故說",
    "T16n0676_004:0704c27": "諸菩薩行廣大願、妙願、勝願？」佛告觀自在菩",
    "T16n0676_004:0704c28": "薩曰：「善男子！四因緣故：謂諸菩薩，能善了",
    "T16n0676_004:0704c29": "知涅槃樂住，堪能速證；而復棄捨速證樂",
    "T16n0676_004:0705a01": "住；無緣無待發大願心；為欲利益諸有情",
    "T16n0676_004:0705a02": "故，處多種種長時大苦。是故我說彼諸菩薩",
    "T16n0676_004:0705a03": "行廣大願、妙願、勝願。」",
    "T16n0676_004:0705a04": "觀自在菩薩復白佛言：「世尊！是諸菩薩凡有",
    "T16n0676_004:0705a05": "幾種所應學事？」佛告觀自在菩薩曰：「善男",
    "T16n0676_004:0705a06": "子！菩薩學事略有六種：所謂布施、持戒、忍辱、",
    "T16n0676_004:0705a07": "精進、靜慮、慧到彼岸。」",
    "T16n0676_004:0705a08": "觀自在菩薩復白佛言：「世尊！如是六種所應",
    "T16n0676_004:0705a09": "學事，幾是增上戒學所攝？幾是增上心學所",
    "T16n0676_004:0705a10": "攝？幾是增上慧學所攝？」佛告觀自在菩薩",
    "T16n0676_004:0705a11": "曰：「善男子！當知初三，但是增上戒學所攝；靜",
    "T16n0676_004:0705a12": "慮一種，但是增上心學所攝；慧是增上慧學",
    "T16n0676_004:0705a13": "所攝；我說精進遍於一切。」",
    "T16n0676_004:0705a14": "觀自在菩薩復白佛言：「世尊！如是六種所應",
    "T16n0676_004:0705a15": "學事，幾是福德資糧所攝？幾是智慧資糧所",
    "T16n0676_004:0705a16": "攝？」佛告觀自在菩薩曰：「善男子！若增上戒",
    "T16n0676_004:0705a17": "學所攝者，是名福德資糧所攝；若增上慧學",
    "T16n0676_004:0705a18": "所攝者，是名智慧資糧所攝；我說精進、靜慮",
    "T16n0676_004:0705a19": "二種遍於一切。」",
    "T16n0676_004:0705a20": "觀自在菩薩復白佛言：「世尊！於此六種所學",
    "T16n0676_004:0705a21": "事中，菩薩云何應當修學？」佛告觀自在菩",
    "T16n0676_004:0705a22": "薩曰：「善男子！由五種相應當修學：一者、最",
    "T16n0676_004:0705a23": "初於菩薩藏波羅蜜多相應微妙正法教中，",
    "T16n0676_004:0705a24": "猛利信解；二者、次於十種法行，以聞、思、修所",
    "T16n0676_004:0705a25": "成妙智，精進修行；三者、隨護菩提之心；四者、",
    "T16n0676_004:0705a26": "親近真善知識；五者、無間勤修善品。」觀自在",
    "T16n0676_004:0705a27": "菩薩復白佛言：「世尊！何因緣故，施設如是",
    "T16n0676_004:0705a28": "所應學事，但有六數？」佛告觀自在菩薩曰：",
    "T16n0676_004:0705a29": "「善男子！二因緣故：一者、饒益諸有情故；二者、",
    "T16n0676_004:0705b01": "對治諸煩惱故。當知前三饒益有情，後三",
    "T16n0676_004:0705b02": "對治一切煩惱。前三饒益諸有情者，謂諸",
    "T16n0676_004:0705b03": "菩薩由布施故，攝受資具饒益有情；由持",
    "T16n0676_004:0705b04": "戒故，不行損害逼迫惱亂，饒益有情；由忍",
    "T16n0676_004:0705b05": "辱故，於彼損害逼迫惱亂堪能忍受，饒益",
    "T16n0676_004:0705b06": "有情。後三對治諸煩惱者，謂諸菩薩由精",
    "T16n0676_004:0705b07": "進故，雖未永伏一切煩惱，亦未永害一切",
    "T16n0676_004:0705b08": "隨眠，而能勇猛修諸善品，彼諸煩惱不能",
    "T16n0676_004:0705b09": "傾動善品加行；由靜慮故，永伏煩惱；由般",
    "T16n0676_004:0705b10": "若故，永害隨眠。」觀自在菩薩復白佛言：「世",
    "T16n0676_004:0705b11": "尊！何因緣故，施設所餘波羅蜜多，但有四",
    "T16n0676_004:0705b12": "數？」佛告觀自在菩薩曰：「善男子！由前六種",
    "T16n0676_004:0705b13": "波羅蜜多為助伴故。謂諸菩薩，於前三種",
    "T16n0676_004:0705b14": "波羅蜜多所攝有情，以諸攝事，方便善巧而",
    "T16n0676_004:0705b15": "攝受之，安置善品，是故我說方便善巧波羅",
    "T16n0676_004:0705b16": "蜜多與前三種而為助伴。若諸菩薩，於現",
    "T16n0676_004:0705b17": "法中煩惱多故，於修無間無有堪能，羸劣",
    "T16n0676_004:0705b18": "意樂故、下界勝解故，於內心住無有堪能，",
    "T16n0676_004:0705b19": "於菩薩藏不能聞緣善修習故，所有靜慮，",
    "T16n0676_004:0705b20": "不能引發出世間慧。彼便攝受少分狹劣",
    "T16n0676_004:0705b21": "福德資糧，為未來世煩惱輕微，心生正願，",
    "T16n0676_004:0705b22": "如是名願波羅蜜多。由此願故，煩惱微薄，",
    "T16n0676_004:0705b23": "能修精進，是故我說願波羅蜜多與精進波",
    "T16n0676_004:0705b24": "羅蜜多而為助伴。若諸菩薩，親近善士，聽",
    "T16n0676_004:0705b25": "聞正法，如理作意為因緣故，轉劣意樂成",
    "T16n0676_004:0705b26": "勝意樂，亦能獲得上界勝解，如是名力波",
    "T16n0676_004:0705b27": "羅蜜多。由此力故，於內心住有所堪能，是",
    "T16n0676_004:0705b28": "故我說力波羅蜜多與靜慮波羅蜜多而為",
    "T16n0676_004:0705b29": "助伴。若諸菩薩，於菩薩藏，已能聞緣善修習",
    "T16n0676_004:0705c01": "故，能發靜慮，如是名智波羅蜜多。由此智",
    "T16n0676_004:0705c02": "故，堪能引發出世間慧，是故我說智波羅蜜",
    "T16n0676_004:0705c03": "多與慧波羅蜜多而為助伴。」",
    "T16n0676_004:0705c04": "觀自在菩薩復白佛言：「世尊！何因緣故，宣",
    "T16n0676_004:0705c05": "說六種波羅蜜多如是次第？」佛告觀自在菩",
    "T16n0676_004:0705c06": "薩曰：「善男子！能為後後引發依故。謂諸菩",
    "T16n0676_004:0705c07": "薩，若於身財無所顧悋，便能受持清淨禁",
    "T16n0676_004:0705c08": "戒；為護禁戒，便修忍辱；修忍辱已，能發",
    "T16n0676_004:0705c09": "精進；發精進已，能辦靜慮；具靜慮已，便能",
    "T16n0676_004:0705c10": "獲得出世間慧。是故我說波羅蜜多如是次",
    "T16n0676_004:0705c11": "第。」",
    "T16n0676_004:0705c12": "觀自在菩薩復白佛言：「世尊！如是六種波羅",
    "T16n0676_004:0705c13": "蜜多，各有幾種品類差別？」佛告觀自在菩",
    "T16n0676_004:0705c14": "薩曰：「善男子！各有三種。施三種者：一者、法",
    "T16n0676_004:0705c15": "施；二者、財施；三者、無畏施。戒三種者：一者、轉",
    "T16n0676_004:0705c16": "捨不善戒；二者、轉生善戒；三者、轉生饒益有",
    "T16n0676_004:0705c17": "情戒。忍三種者：一者、耐怨害忍；二者、安受苦",
    "T16n0676_004:0705c18": "忍；三者、諦察法忍。精進三種者：一者、被甲",
    "T16n0676_004:0705c19": "精進；二者、轉生善法加行精進；三者、饒益有",
    "T16n0676_004:0705c20": "情加行精進。靜慮三種者：一者、無分別寂靜",
    "T16n0676_004:0705c21": "極寂靜無罪故，對治煩惱眾苦樂住靜慮；二",
    "T16n0676_004:0705c22": "者、引發功德靜慮；三者、引發饒益有情靜慮。",
    "T16n0676_004:0705c23": "慧三種者：一者、緣世俗諦慧；二者、緣勝義諦",
    "T16n0676_004:0705c24": "慧；三者、緣饒益有情慧。」觀自在菩薩復白佛",
    "T16n0676_004:0705c25": "言：「世尊！何因緣故，波羅蜜多說名波羅蜜多？」",
    "T16n0676_004:0705c26": "佛告觀自在菩薩曰：「善男子！五因緣故：一",
    "T16n0676_004:0705c27": "者、無染著故；二者、無顧戀故；三者、無罪過故；",
    "T16n0676_004:0705c28": "四者、無分別故；五者、正迴向故。無染著者，謂",
    "T16n0676_004:0705c29": "不染著波羅蜜多諸相違事。無顧戀者，謂",
    "T16n0676_004:0706a01": "於一切波羅蜜多諸果異熟及報恩中心無",
    "T16n0676_004:0706a02": "繫縛。無罪過者，謂於如是波羅蜜多無間雜",
    "T16n0676_004:0706a03": "染法，離非方便行。無分別者，謂於如是波",
    "T16n0676_004:0706a04": "羅蜜多，不如言詞執著自相。正迴向者，謂",
    "T16n0676_004:0706a05": "以如是所作所集波羅蜜多，迴求無上大菩",
    "T16n0676_004:0706a06": "提果。」「世尊！何等名為波羅蜜多諸相違事？」「善",
    "T16n0676_004:0706a07": "男子！當知此事略有六種：一者、於喜樂欲",
    "T16n0676_004:0706a08": "財富自在諸欲樂中，深見功德及與勝利；二",
    "T16n0676_004:0706a09": "者、於隨所樂縱身、語、意而現行中，深見功德",
    "T16n0676_004:0706a10": "及與勝利；三者、於他輕蔑不堪忍中，深見功",
    "T16n0676_004:0706a11": "德及與勝利；四者、於不勤修著欲樂中，深見",
    "T16n0676_004:0706a12": "功德及與勝利；五者、於處憒鬧世雜亂行，",
    "T16n0676_004:0706a13": "深見功德及與勝利；六者、於見、聞、覺、知、言說",
    "T16n0676_004:0706a14": "戲論，深見功德及與勝利。」「世尊！如是一切",
    "T16n0676_004:0706a15": "波羅蜜多何果異熟？」「善男子！當知此亦略有",
    "T16n0676_004:0706a16": "六種：一者、得大財富；二者、往生善趣；三者、",
    "T16n0676_004:0706a17": "無怨無壞多諸喜樂；四者、為眾生主；五者、身",
    "T16n0676_004:0706a18": "無惱害；六者、有大宗葉。」「世尊！何等名為波",
    "T16n0676_004:0706a19": "羅蜜多間雜染法？」「善男子！當知略由四種",
    "T16n0676_004:0706a20": "加行：一者、無悲加行故；二者、不如理加行故；",
    "T16n0676_004:0706a21": "三者、不常加行故；四者、不慇重加行故。不如",
    "T16n0676_004:0706a22": "理加行者，謂修行餘波羅蜜多時，於餘波",
    "T16n0676_004:0706a23": "羅蜜多遠離失壞。」「世尊！何等名為非方便",
    "T16n0676_004:0706a24": "行？」「善男子！若諸菩薩以波羅蜜多饒益眾",
    "T16n0676_004:0706a25": "生時，但攝財物饒益眾生便為喜足，而不",
    "T16n0676_004:0706a26": "令其出不善處安置善處，如是名為非方",
    "T16n0676_004:0706a27": "便行。何以故？善男子！非於眾生唯作此",
    "T16n0676_004:0706a28": "事名實饒益。譬如糞穢若多若少，終無有",
    "T16n0676_004:0706a29": "能令成香潔。如是眾生由行苦故，其性是",
    "T16n0676_004:0706b01": "苦，無有方便，但以財物暫相饒益，可令",
    "T16n0676_004:0706b02": "成樂，唯有安處妙善法中，方可得名第",
    "T16n0676_004:0706b03": "一饒益。」",
    "T16n0676_004:0706b04": "觀自在菩薩復白佛言：「世尊！如是一切波羅",
    "T16n0676_004:0706b05": "蜜多有幾清淨？」佛告觀自在菩薩曰：「善男",
    "T16n0676_004:0706b06": "子！我終不說波羅蜜多，除上五相有餘清",
    "T16n0676_004:0706b07": "淨。然我即依如是諸事總別，當說波羅蜜",
    "T16n0676_004:0706b08": "多清淨之相。「總說一切波羅蜜多清淨相者，",
    "T16n0676_004:0706b09": "當知七種。何等為七？一者、菩薩於此諸法",
    "T16n0676_004:0706b10": "不求他知；二者、於此諸法見已不生執著；",
    "T16n0676_004:0706b11": "三者、即於如是諸法不生疑惑，謂為能得",
    "T16n0676_004:0706b12": "大菩提不？四者、終不自讚毀他有所輕蔑；",
    "T16n0676_004:0706b13": "五者、終不憍傲放逸；六者、終不少有所得便",
    "T16n0676_004:0706b14": "生喜足；七者、終不由此諸法，於他發起嫉",
    "T16n0676_004:0706b15": "妬慳悋。「別說一切波羅蜜多清淨相者，亦有",
    "T16n0676_004:0706b16": "七種。何等為七？謂諸菩薩，如我所說七種",
    "T16n0676_004:0706b17": "布施清淨之相，隨順修行。一者、由施物清淨",
    "T16n0676_004:0706b18": "行清淨施；二者、由戒清淨行清淨施；三者、",
    "T16n0676_004:0706b19": "由見清淨行清淨施；四者、由心清淨行清",
    "T16n0676_004:0706b20": "淨施；五者、由語清淨行清淨施；六者、由智",
    "T16n0676_004:0706b21": "清淨行清淨施；七者、由垢清淨行清淨施。",
    "T16n0676_004:0706b22": "是名七種施清淨相。「又諸菩薩，能善了知制",
    "T16n0676_004:0706b23": "立律儀一切學處，能善了知出離所犯，具",
    "T16n0676_004:0706b24": "常尸羅，堅固尸羅，常作尸羅，常轉尸羅，受",
    "T16n0676_004:0706b25": "學一切所有學處，是名七種戒清淨相。「若諸",
    "T16n0676_004:0706b26": "菩薩於自所有業果異熟深生依信，一切所",
    "T16n0676_004:0706b27": "有不饒益事現在前時，不生憤發；亦不反",
    "T16n0676_004:0706b28": "罵、不瞋、不打、不恐、不弄、不以種種不饒益",
    "T16n0676_004:0706b29": "事反相加害；不懷怨結；若諫誨時不令恚",
    "T16n0676_004:0706c01": "惱；亦復不待他來諫誨；不由恐怖有染愛",
    "T16n0676_004:0706c02": "心而行忍辱；不以作恩而便放捨，是名七",
    "T16n0676_004:0706c03": "種忍清淨相。「若諸菩薩，通達精進平等之性；",
    "T16n0676_004:0706c04": "不由勇猛勤精進故自舉陵他；具大勢力；",
    "T16n0676_004:0706c05": "具大精進；有所堪能；堅固勇猛；於諸善法",
    "T16n0676_004:0706c06": "終不捨軛，如是名為七種精進清淨之相。",
    "T16n0676_004:0706c07": "「若諸菩薩，有善通達相三摩地靜慮；有圓滿",
    "T16n0676_004:0706c08": "三摩地靜慮；有俱分三摩地靜慮；有運轉三",
    "T16n0676_004:0706c09": "摩地靜慮；有無所依三摩地靜慮；有善修治",
    "T16n0676_004:0706c10": "三摩地靜慮；有於菩薩藏聞緣修習無量三",
    "T16n0676_004:0706c11": "摩地靜慮，如是名為七種靜慮清淨之相。「若",
    "T16n0676_004:0706c12": "諸菩薩，遠離增益、損減二邊行於中道，是名",
    "T16n0676_004:0706c13": "為慧；由此慧故，如實了知解脫門義，謂空、",
    "T16n0676_004:0706c14": "無願、無相三解脫門；如實了知有自性義，謂",
    "T16n0676_004:0706c15": "遍計所執、若依他起、若圓成實三種自性；如",
    "T16n0676_004:0706c16": "實了知無自性義，謂相、生、勝義三種無自性",
    "T16n0676_004:0706c17": "性；如實了知世俗諦義，謂於五明處；如實",
    "T16n0676_004:0706c18": "了知勝義諦義，謂於七真如；又無分別離",
    "T16n0676_004:0706c19": "諸戲論純一理趣多所住故，無量總法為所",
    "T16n0676_004:0706c20": "緣故，及毘鉢舍那故；能善成辦法隨法行，",
    "T16n0676_004:0706c21": "是名七種慧清淨相。」",
    "T16n0676_004:0706c22": "觀自在菩薩復白佛言：「世尊！如是五相各",
    "T16n0676_004:0706c23": "有何業？」佛告觀自在菩薩曰：「善男子！當知",
    "T16n0676_004:0706c24": "彼相有五種業，謂諸菩薩無染著故，於現法",
    "T16n0676_004:0706c25": "中於所修習波羅蜜多，恒常殷重勤修加",
    "T16n0676_004:0706c26": "行無有放逸。無顧戀故，攝受當來不放逸",
    "T16n0676_004:0706c27": "因。無罪過故，能正修習極善圓滿、極善清淨",
    "T16n0676_004:0706c28": "極善鮮白波羅蜜多。無分別故，方便善巧波",
    "T16n0676_004:0706c29": "羅蜜多，速得圓滿。正迴向故，一切生處波羅",
    "T16n0676_004:0707a01": "蜜多及彼可愛諸果異熟，皆得無盡，乃至無",
    "T16n0676_004:0707a02": "上正等菩提。」",
    "T16n0676_004:0707a03": "觀自在菩薩復白佛言：「世尊！如是所說波羅",
    "T16n0676_004:0707a04": "蜜多，何者最廣大？何者無染污？何者最明盛？",
    "T16n0676_004:0707a05": "何者不可動？何者最清淨？」佛告觀自在菩薩",
    "T16n0676_004:0707a06": "曰：「善男子！無染著性、無顧戀性、正迴向性，最",
    "T16n0676_004:0707a07": "為廣大。無罪過性、無分別性，無有染污。思",
    "T16n0676_004:0707a08": "擇所作，最為明盛。已入無退轉法地者，名",
    "T16n0676_004:0707a09": "不可動。若十地攝、佛地攝者，名最清淨。」",
    "T16n0676_004:0707a10": "觀自在菩薩復白佛言：「世尊！何因緣故，菩薩",
    "T16n0676_004:0707a11": "所得波羅蜜多諸可愛果及諸異熟常無有",
    "T16n0676_004:0707a12": "盡？波羅蜜多亦無有盡？」佛告觀自在菩薩",
    "T16n0676_004:0707a13": "曰：「善男子！展轉相依生起修習無間斷故。」",
    "T16n0676_004:0707a14": "觀自在菩薩復白佛言：「世尊！何因緣故，是諸",
    "T16n0676_004:0707a15": "菩薩深信愛樂波羅蜜多，非於如是波羅蜜",
    "T16n0676_004:0707a16": "多所得可愛諸果異熟？」佛告觀自在菩薩曰：",
    "T16n0676_004:0707a17": "「善男子！五因緣故：一者、波羅蜜多是最增上",
    "T16n0676_004:0707a18": "喜樂因故；二者、波羅蜜多是其究竟饒益一",
    "T16n0676_004:0707a19": "切自他因故；三者、波羅蜜多是當來世彼可",
    "T16n0676_004:0707a20": "愛果異熟因故；四者、波羅蜜多非諸雜染所",
    "T16n0676_004:0707a21": "依事故；五者、波羅蜜多非是畢竟變壞法故。」",
    "T16n0676_004:0707a22": "觀自在菩薩復白佛言：「世尊！一切波羅蜜多，",
    "T16n0676_004:0707a23": "各有幾種最勝威德？」佛告觀自在菩薩曰：",
    "T16n0676_004:0707a24": "「善男子！當知一切波羅蜜多，各有四種最勝",
    "T16n0676_004:0707a25": "威德：一者、於此波羅蜜多正修行時，能捨",
    "T16n0676_004:0707a26": "慳悋、犯戒、心憤、懈怠、散亂、見趣所治；二者、於",
    "T16n0676_004:0707a27": "此正修行時，能為無上正等菩提、真實資糧；",
    "T16n0676_004:0707a28": "三者、於此正修行時，於現法中能自攝受饒",
    "T16n0676_004:0707a29": "益有情；四者、於此正修行時，於未來世能",
    "T16n0676_004:0707b01": "得廣大無盡可愛諸果異熟。」",
    "T16n0676_004:0707b02": "觀自在菩薩復白佛言：「世尊！如是一切波羅",
    "T16n0676_004:0707b03": "蜜多，何因？何果？有何義利？」佛告觀自在菩",
    "T16n0676_004:0707b04": "薩曰：「善男子！如是一切波羅蜜多，大悲為",
    "T16n0676_004:0707b05": "因；微妙可愛諸果異熟，饒益一切有情為",
    "T16n0676_004:0707b06": "果；圓滿無上廣大菩提為大義利。」",
    "T16n0676_004:0707b07": "觀自在菩薩白佛言：「世尊！若諸菩薩具足",
    "T16n0676_004:0707b08": "一切無盡財寶成就大悲，何緣世間現有眾",
    "T16n0676_004:0707b09": "生貧窮可得？」佛告觀自在菩薩曰：「善男子！",
    "T16n0676_004:0707b10": "是諸眾生自業過失！若不爾者，菩薩常懷饒",
    "T16n0676_004:0707b11": "益他心，又常具足無盡財寶，若諸眾生無自",
    "T16n0676_004:0707b12": "惡業能為障礙，何有世間貧窮可得？譬如",
    "T16n0676_004:0707b13": "餓鬼為大熱渴逼迫其身，見大海水悉皆",
    "T16n0676_004:0707b14": "涸竭；非大海過，是諸餓鬼自業過耳。如是",
    "T16n0676_004:0707b15": "菩薩所施財寶猶如大海無有過失，是諸",
    "T16n0676_004:0707b16": "眾生自業過耳，猶如餓鬼自惡業力令無有",
    "T16n0676_004:0707b17": "果。」",
    "T16n0676_004:0707b18": "觀自在菩薩復白佛言：「世尊！菩薩以何等波",
    "T16n0676_004:0707b19": "羅蜜多，取一切法無自性性？」佛告觀自在菩",
    "T16n0676_004:0707b20": "薩曰：「善男子！以般若波羅蜜多能取諸法",
    "T16n0676_004:0707b21": "無自性性。」「世尊！若般若波羅蜜多能取諸法",
    "T16n0676_004:0707b22": "無自性性，何故不取有自性性？」「善男子！我",
    "T16n0676_004:0707b23": "終不說以無自性性取無自性性。然無自",
    "T16n0676_004:0707b24": "性性，離諸文字自內所證；不可捨於言說",
    "T16n0676_004:0707b25": "文字而能宣說。是故我說般若波羅蜜多能",
    "T16n0676_004:0707b26": "取諸法無自性性。」",
    "T16n0676_004:0707b27": "觀自在菩薩復白佛言：「世尊！如佛所說波",
    "T16n0676_004:0707b28": "羅蜜多，近波羅蜜多，大波羅蜜多。云何波羅",
    "T16n0676_004:0707b29": "蜜多？云何近波羅蜜多？云何大波羅蜜多？」佛",
    "T16n0676_004:0707c01": "告觀自在菩薩曰：「善男子！若諸菩薩經無",
    "T16n0676_004:0707c02": "量時修行施等成就善法，而諸煩惱猶故",
    "T16n0676_004:0707c03": "現行，未能制伏然為彼伏，謂於勝解行地",
    "T16n0676_004:0707c04": "軟中勝解轉時，是名波羅蜜多。復於無量",
    "T16n0676_004:0707c05": "時修行施等，漸復增上，成就善法，而諸煩",
    "T16n0676_004:0707c06": "惱猶故現行，然能制伏非彼所伏，謂從初地",
    "T16n0676_004:0707c07": "已上，是名近波羅蜜多。復於無量時修行",
    "T16n0676_004:0707c08": "布施等，轉復增上，成就善法，一切煩惱皆",
    "T16n0676_004:0707c09": "不現行，謂從八地已上，是名大波羅蜜",
    "T16n0676_004:0707c10": "多。」",
    "T16n0676_004:0707c11": "觀自在菩薩復白佛言：「世尊！此諸地中煩惱",
    "T16n0676_004:0707c12": "隨眠可有幾種？」佛告觀自在菩薩曰：「善男",
    "T16n0676_004:0707c13": "子！略有三種：一者、害伴隨眠，謂於前五地。",
    "T16n0676_004:0707c14": "何以故？善男子！諸不俱生現行煩惱，是俱生",
    "T16n0676_004:0707c15": "煩惱現行助伴，彼於爾時永無復有，是故",
    "T16n0676_004:0707c16": "說名害伴隨眠；二者、羸劣隨眠，謂於第六、第",
    "T16n0676_004:0707c17": "七地中微細現行，若修所伏不現行故；三者、",
    "T16n0676_004:0707c18": "微細隨眠，謂於第八地已上，從此已去，一切",
    "T16n0676_004:0707c19": "煩惱不復現行，唯有所知障為依止故。」",
    "T16n0676_004:0707c20": "觀自在菩薩復白佛言：「世尊！此諸隨眠，幾種",
    "T16n0676_004:0707c21": "麁重斷所顯示？」佛告觀自在菩薩曰：「善男",
    "T16n0676_004:0707c22": "子！但由二種：謂由在皮麁重斷故，顯彼初",
    "T16n0676_004:0707c23": "二，復由在膚麁重斷故，顯彼第三。若在於",
    "T16n0676_004:0707c24": "骨麁重斷者，我說永離一切隨眠，位在佛",
    "T16n0676_004:0707c25": "地。」",
    "T16n0676_004:0707c26": "觀自在菩薩復白佛言：「世尊！經幾不可數",
    "T16n0676_004:0707c27": "劫能斷如是麁重？」佛告觀自在菩薩曰：「善",
    "T16n0676_004:0707c28": "男子！經於三大不可數劫、或無量劫，所謂年、",
    "T16n0676_004:0707c29": "月、半月、晝夜、一時、半時、須臾、瞬息、剎那量劫",
    "T16n0676_004:0708a01": "不可數故。」觀自在菩薩復白佛言：「世尊！是諸",
    "T16n0676_004:0708a02": "菩薩於諸地中所生煩惱，當知何相？何失？何",
    "T16n0676_004:0708a03": "德？」佛告觀自在菩薩曰：「善男子！無染污相。",
    "T16n0676_004:0708a04": "何以故？是諸菩薩於初地中，定於一切諸法",
    "T16n0676_004:0708a05": "法界已善通達，由此因緣，菩薩要知方起",
    "T16n0676_004:0708a06": "煩惱非為不知，是故說名無染污相。於自",
    "T16n0676_004:0708a07": "身中不能生苦，故無過失。菩薩生起如",
    "T16n0676_004:0708a08": "是煩惱，於有情界能斷苦因，是故彼有無",
    "T16n0676_004:0708a09": "量功德。」觀自在菩薩復白佛言：「甚奇！世尊！無",
    "T16n0676_004:0708a10": "上菩提乃有如是大功德利，令諸菩薩生",
    "T16n0676_004:0708a11": "起煩惱，尚勝一切有情、聲聞、獨覺善根，何況",
    "T16n0676_004:0708a12": "其餘無量功德？」",
    "T16n0676_004:0708a13": "觀自在菩薩復白佛言：「世尊！如世尊說：『若",
    "T16n0676_004:0708a14": "聲聞乘、若復大乘，唯是一乘。』此何密意？」佛告",
    "T16n0676_004:0708a15": "觀自在菩薩曰：「善男子！如我於彼聲聞乘",
    "T16n0676_004:0708a16": "中，宣說種種諸法自性，所謂五蘊、或內六處、",
    "T16n0676_004:0708a17": "或外六處，如是等類；於大乘中，即說彼法",
    "T16n0676_004:0708a18": "同一法界、同一理趣，故我不說乘差別性。於",
    "T16n0676_004:0708a19": "中或有如言於義妄起分別，一類增益，",
    "T16n0676_004:0708a20": "一類損減。又於諸乘差別道理，謂互相違，如",
    "T16n0676_004:0708a21": "是展轉遞興諍論。如是名為此中密意。」爾",
    "T16n0676_004:0708a22": "時，世尊欲重宣此義，而說頌曰：",
    "T16n0676_004:0708a23": "「諸地攝想所對治，　　殊勝生願及諸學，",
    "T16n0676_004:0708a24": "　由依佛說是大乘，　　於此善修成大覺。",
    "T16n0676_004:0708a25": "　宣說諸法種種性，　　復說皆同一理趣，",
    "T16n0676_004:0708a26": "　謂於下乘或上乘，　　故我說乘無異性。",
    "T16n0676_004:0708a27": "　如言於義妄分別，　　或有增益或損減，",
    "T16n0676_004:0708a28": "　謂此二種互相違，　　愚癡意解成乖諍。」",
    "T16n0676_004:0708a29": "爾時，觀自在菩薩摩訶薩復白佛言：「世尊！於",
    "T16n0676_004:0708b01": "是解深密法門中，此名何教？我當云何奉持？」",
    "T16n0676_004:0708b02": "佛告觀自在菩薩曰：「善男子！此名諸地波",
    "T16n0676_004:0708b03": "羅蜜多了義之教，於此諸地波羅蜜多了義",
    "T16n0676_004:0708b04": "之教，汝當奉持！」說此諸地波羅蜜多了義",
    "T16n0676_004:0708b05": "教時，於大會中有七十五千菩薩，皆得菩",
    "T16n0676_004:0708b06": "薩大乘光明三摩地。",
    "T16n0676_004:0708b07": "解深密經卷第四"
}