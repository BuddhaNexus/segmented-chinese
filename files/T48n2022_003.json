{
    "T48n2022_003:1028c02": "禪林寶訓卷第三",
    "T48n2022_003:1028c04": "東吳沙門淨善重集",
    "T48n2022_003:1028c05": "[1028c05] 雪堂行和尚住薦福。一日問暫到僧。甚處來。",
    "T48n2022_003:1028c06": "僧云。福州來。雪堂云。沿路見好長老麼。僧",
    "T48n2022_003:1028c07": "云。近過信州。博山住持本和尚。雖不曾拜識",
    "T48n2022_003:1028c08": "好長老也。雪堂曰。安得知其為好。僧云。入寺",
    "T48n2022_003:1028c09": "路徑開闢廊廡修整。殿堂香燈不絕。晨昏鐘",
    "T48n2022_003:1028c10": "鼓分明。二時粥飯精潔僧行見人有禮。以此",
    "T48n2022_003:1028c11": "知其為好長老。雪堂笑曰。本固賢矣。然爾亦",
    "T48n2022_003:1028c12": "具眼也。直以斯言達于郡守吳公傅朋曰。遮",
    "T48n2022_003:1028c13": "僧持論頗類范延齡薦張希顏事。而閣下之",
    "T48n2022_003:1028c14": "賢不減張忠定公。老僧年邁。乞請本住持。庶",
    "T48n2022_003:1028c15": "幾為林下盛事。吳公大喜本即日遷薦福(東湖集范",
    "T48n2022_003:1028c16": "延齡事出皇朝類苑)。",
    "T48n2022_003:1028c17": "[1028c17] 雪堂曰。金隄千里潰於蟻壤。白璧之美離於",
    "T48n2022_003:1028c18": "瑕玷。況無上妙道。非特金隄白璧也。而貪慾",
    "T48n2022_003:1028c19": "瞋恚非特蟻壤瑕玷也。要在志之端謹行之",
    "T48n2022_003:1028c20": "精進守之堅確修之完美。然後可以自利而",
    "T48n2022_003:1028c21": "利他也(與王十朋書)。",
    "T48n2022_003:1028c22": "[1028c22] 雪堂曰。予在龍門時。昺鐵面住太平。有言。昺",
    "T48n2022_003:1028c23": "行&#x811A;離鄉未久聞受業一夕遺火悉為煨燼。",
    "T48n2022_003:1028c24": "昺得書擲之於地。乃曰。徒亂人意耳(東湖集)。",
    "T48n2022_003:1028c25": "[1028c25] 雪堂謂晦菴光和尚曰。予弱冠之年見獨居",
    "T48n2022_003:1028c26": "士言。中無主不立外不正不行。此語宜終身",
    "T48n2022_003:1028c27": "踐之。聖賢事業備矣。予佩其語。在家修身出",
    "T48n2022_003:1028c28": "家學道。以至率身臨眾如衡石之定重輕。規",
    "T48n2022_003:1028c29": "矩之成方圓。捨此則事事失準矣(廣錄見獨居士者即雪堂父也)。",
    "T48n2022_003:1029a01": "[1029a01] 雪堂曰。高菴臨眾必曰。眾中須知有識者。予",
    "T48n2022_003:1029a02": "因問其故。高菴曰。不見溈山道舉措看他上",
    "T48n2022_003:1029a03": "流。莫謾隨於庸鄙。平生在眾不沈於下愚者。",
    "T48n2022_003:1029a04": "皆出此語。稠人廣眾中鄙者多識者少。鄙者",
    "T48n2022_003:1029a05": "易習識者難親。果能自奮志於其間。如一人",
    "T48n2022_003:1029a06": "與萬人敵。庸鄙之習力盡。真挺特沒量漢也。",
    "T48n2022_003:1029a07": "予終身踐其言。始得不負出家之志(廣錄)。",
    "T48n2022_003:1029a08": "[1029a08] 雪堂謂且菴曰。執事須權重輕。發言要先思",
    "T48n2022_003:1029a09": "慮。務合中道勿使偏頗。若倉卒暴用鮮克有",
    "T48n2022_003:1029a10": "濟。就使得成而終不能萬全。予在眾中備見",
    "T48n2022_003:1029a11": "利病。惟有德者以寬服人。常願後來有志力",
    "T48n2022_003:1029a12": "者審而行之。方為美利。靈源嘗曰。凡人平居",
    "T48n2022_003:1029a13": "內照多能曉了。及涉事外馳。便乖混融喪其",
    "T48n2022_003:1029a14": "法體。必欲思紹佛祖之任啟迪後昆。不可不",
    "T48n2022_003:1029a15": "常自檢責也(廣錄)。",
    "T48n2022_003:1029a16": "[1029a16] 應菴華和尚住明果。雪堂未嘗一日不過從。",
    "T48n2022_003:1029a17": "間有竊議者。雪堂曰。華姪為人不悅利近名。",
    "T48n2022_003:1029a18": "不先譽後毀。不阿容苟合。不佞色巧言。加以",
    "T48n2022_003:1029a19": "見道明白去住翛然。衲子中難得。予固重之",
    "T48n2022_003:1029a20": "(且菴逸事)。",
    "T48n2022_003:1029a21": "[1029a21] 雪堂曰。學者氣勝志則為小人。志勝氣則為",
    "T48n2022_003:1029a22": "端人。正士氣與志齊為得道賢聖。有人剛狠",
    "T48n2022_003:1029a23": "不受規諫。氣使然也。端正之士。雖強使為不",
    "T48n2022_003:1029a24": "善。寧死不二志使然也(廣錄)。",
    "T48n2022_003:1029a25": "[1029a25] 雪堂曰。高菴住雲居。普雲圓為首座。一材僧",
    "T48n2022_003:1029a26": "為書記。白楊順為藏主。通烏頭為知客。賢真",
    "T48n2022_003:1029a27": "牧為維那。華姪為副寺。用姪為監寺。皆是有",
    "T48n2022_003:1029a28": "德業者。用姪尋常廉約不點常住油。華姪因",
    "T48n2022_003:1029a29": "戲之曰。異時做長老。須是鼻孔端正始得。豈",
    "T48n2022_003:1029b01": "可以此為得耶。用姪不對。用姪處己雖儉。與",
    "T48n2022_003:1029b02": "人甚豐。接納四來略無倦色。高菴一日見之",
    "T48n2022_003:1029b03": "曰。監寺用心固難得。更須照管常住勿令&#x758E;",
    "T48n2022_003:1029b04": "失。用姪曰。在某失為小過。在和尚尊賢待士",
    "T48n2022_003:1029b05": "海納山容。不問細微誠為大德。高菴笑而已。",
    "T48n2022_003:1029b06": "故叢林有用大碗之稱(逸事)。",
    "T48n2022_003:1029b07": "[1029b07] 雪堂曰。學者不知道之所向。則尋師友以參",
    "T48n2022_003:1029b08": "扣之。善知識不可以道之獨化。故假學者贊",
    "T48n2022_003:1029b09": "祐之。是以主招提有道德之師。而成法社必",
    "T48n2022_003:1029b10": "有賢智之衲子。是為虎嘯風冽龍驤雲起。昔",
    "T48n2022_003:1029b11": "江西馬祖因百丈南泉而顯其大機大用。南",
    "T48n2022_003:1029b12": "岳石頭得藥山天皇而著其大智大能。所以",
    "T48n2022_003:1029b13": "千載一合論說無疑。翼然若鴻毛之遇風。沛",
    "T48n2022_003:1029b14": "乎似巨魚之縱壑。皆自然之勢也。遂致建叢",
    "T48n2022_003:1029b15": "林功勳增佛祖光耀。先師住龍門。一夕謂予",
    "T48n2022_003:1029b16": "曰。我無德業不能浩歸湖海衲子。終愧老東",
    "T48n2022_003:1029b17": "山也。言畢潸然。予嘗思之。今為人師法者。",
    "T48n2022_003:1029b18": "與古人相去倍萬矣(與竹菴書)。",
    "T48n2022_003:1029b19": "[1029b19] 雪堂曰。予在龍門時。靈源住太平有司以非",
    "T48n2022_003:1029b20": "意擾之。靈源與先師書曰。直可以行道。殆不",
    "T48n2022_003:1029b21": "可為。枉可以住持。誠非我志。不如放意於千",
    "T48n2022_003:1029b22": "巖萬壑之間。日飽芻粟以遂餘生。復何惓惓",
    "T48n2022_003:1029b23": "乎。不旬浹間有黃龍之命。乃乘興歸江西(聰首",
    "T48n2022_003:1029b24": "座記聞)。",
    "T48n2022_003:1029b25": "[1029b25] 雪堂曰。靈源好比類衲子曰。古人有言。譬為",
    "T48n2022_003:1029b26": "土木偶人相似為木偶人。耳鼻先欲大。口目",
    "T48n2022_003:1029b27": "先欲小。人或非之。耳鼻大可以小。口目小可",
    "T48n2022_003:1029b28": "以大。為土偶人。耳鼻先欲小。口目先欲大。人",
    "T48n2022_003:1029b29": "或非之。耳鼻小可以大。口目大可以小。夫此",
    "T48n2022_003:1029c01": "言雖小可以喻大矣。學者臨事取捨。不厭三",
    "T48n2022_003:1029c02": "思。可以為忠厚之人也(記聞)。",
    "T48n2022_003:1029c03": "[1029c03] 雪堂曰。萬菴送高菴過天台回。謂予言。有德",
    "T48n2022_003:1029c04": "貫首座。隱景星巖三十載。影不出山。龍學耿",
    "T48n2022_003:1029c05": "公為郡。特以瑞巖迎之。貫辭以偈曰。三十年",
    "T48n2022_003:1029c06": "來獨掩關。使符那得到青山。休將瑣末人間",
    "T48n2022_003:1029c07": "事。換我一生林下閒。使命再至終不就。耿公",
    "T48n2022_003:1029c08": "嘆曰。今日隱山之流也。萬菴曰。彼有老宿能",
    "T48n2022_003:1029c09": "記其語者。乃曰。不體道本沒溺死生。觸境生",
    "T48n2022_003:1029c10": "心隨情動念。狼心狐意諂行誑人。附勢阿容",
    "T48n2022_003:1029c11": "&#x72E5;名苟利。乖真逐妄背覺合塵。林下道人終",
    "T48n2022_003:1029c12": "不為也。予曰。貫亦僧中間氣也(逸事)。",
    "T48n2022_003:1029c13": "[1029c13] 雪堂生富貴之室。無驕倨之態。處躬節儉雅",
    "T48n2022_003:1029c14": "不事物。住烏巨山。衲子有獻鐵鏡者。雪堂曰。",
    "T48n2022_003:1029c15": "溪流清泚毛髮可鑒。蓄此何為。終&#x5374;之(行實)。",
    "T48n2022_003:1029c16": "[1029c16] 雪堂仁慈忠恕尊賢敬能。戲笑俚言罕出于",
    "T48n2022_003:1029c17": "口。無峻阻不暴怒。至於去就之際。極為介潔。",
    "T48n2022_003:1029c18": "嘗曰。古人學道於外物淡然無所嗜好。以至",
    "T48n2022_003:1029c19": "忘勢位去聲色。似不勉而能。今之學者。做盡",
    "T48n2022_003:1029c20": "伎倆終不奈何。其故何哉。志不堅事不一。把",
    "T48n2022_003:1029c21": "作匹似間耳(行實)。",
    "T48n2022_003:1029c22": "[1029c22] 雪堂曰。死心住雲巖。室中好怒罵。衲子皆望",
    "T48n2022_003:1029c23": "崖而退。方侍者曰。夫為善知識。行佛祖之道",
    "T48n2022_003:1029c24": "號令人天。當視學者如赤子。今不能施慘怛",
    "T48n2022_003:1029c25": "之憂垂撫循之恩用中和之教。奈何如仇&#x8B90;",
    "T48n2022_003:1029c26": "見則詬罵。豈善知識用心乎。死心拽拄杖趁",
    "T48n2022_003:1029c27": "之曰。爾見解如此他日諂奉勢位苟媚權豪。",
    "T48n2022_003:1029c28": "賤賣佛法欺网聾俗定矣。予不忍。故以重言",
    "T48n2022_003:1029c29": "激之。安有他哉。欲其知恥改過懷慕不忘異",
    "T48n2022_003:1030a01": "日做好人耳(聰首座記聞)。",
    "T48n2022_003:1030a02": "[1030a02] 死心新和尚曰。秀圓通嘗言。自不能正而欲",
    "T48n2022_003:1030a03": "正他人者。謂之失德。自不能恭而欲恭他人",
    "T48n2022_003:1030a04": "者。謂之悖禮。夫為善知識失德悖禮。將何以",
    "T48n2022_003:1030a05": "垂範後乎(與靈源書)。",
    "T48n2022_003:1030a06": "[1030a06] 死心謂陳瑩中曰。欲求大道先正其心。少有",
    "T48n2022_003:1030a07": "忿懥則不得其正。少有嗜慾亦不得其正。然",
    "T48n2022_003:1030a08": "自非聖賢應世。安得無愛惡喜怒。直須不置",
    "T48n2022_003:1030a09": "之於前以害其正。是為得矣(廣錄)。",
    "T48n2022_003:1030a10": "[1030a10] 死心曰。節儉放下最為入道捷徑。多見學者。",
    "T48n2022_003:1030a11": "心憤憤口悱悱。孰不欲繼踵古人。及觀其放",
    "T48n2022_003:1030a12": "下節儉。萬中無一。恰似庶俗之家子弟不肯",
    "T48n2022_003:1030a13": "讀書要做官人。雖三尺孺子。知其必不能為",
    "T48n2022_003:1030a14": "也(廣錄)。",
    "T48n2022_003:1030a15": "[1030a15] 死心謂湛堂曰。學者有才識忠信節義者上",
    "T48n2022_003:1030a16": "也。其才雖不高謹而有量者次也。其或懷邪",
    "T48n2022_003:1030a17": "觀望隨勢改易此真小人也。若置之於人前。",
    "T48n2022_003:1030a18": "必壞叢林而污瀆法門也(實錄)。",
    "T48n2022_003:1030a19": "[1030a19] 死心謂草堂曰。凡住持之職。發言行事要在",
    "T48n2022_003:1030a20": "誠信。言誠而信所感必深。言不誠信所感必",
    "T48n2022_003:1030a21": "淺。不誠之言不信之事。雖平居庶俗猶不忍",
    "T48n2022_003:1030a22": "行。恐見欺于鄉黨。況為叢林主。代佛祖宣化。",
    "T48n2022_003:1030a23": "發言行事苟無誠信。則湖海衲子孰相從焉",
    "T48n2022_003:1030a24": "(黃龍實錄)。",
    "T48n2022_003:1030a25": "[1030a25] 死心曰。求利者不可與道。求道者不可與利。",
    "T48n2022_003:1030a26": "古人非不能兼之。蓋其勢不可也。使利與道",
    "T48n2022_003:1030a27": "兼行。則商賈屠沽閭閻負販之徒。皆能求之",
    "T48n2022_003:1030a28": "矣。何必古人棄富貴忘功名灰心泯智。於空",
    "T48n2022_003:1030a29": "山大澤之中。澗飲木食。而終其身哉。必謂利",
    "T48n2022_003:1030b01": "與道行之不相違礙。譬如捧漏&#x5DF5;而灌焦釜",
    "T48n2022_003:1030b02": "則終莫能濟矣(因與韓子蒼書)。",
    "T48n2022_003:1030b03": "[1030b03] 死心曰。晦堂先師昔遊東吳。見圓照赴淨慈",
    "T48n2022_003:1030b04": "請。蘇杭道俗爭之不已。一曰。此我師也汝何",
    "T48n2022_003:1030b05": "奪之。一曰。今我師也汝何有焉(一本見林間錄)。",
    "T48n2022_003:1030b06": "[1030b06] 死心住翠巖。聞覺範竄逐海外道過南昌。邀",
    "T48n2022_003:1030b07": "歸山中。迎待連日厚禮津送。或謂死心喜怒",
    "T48n2022_003:1030b08": "不常。死心曰。覺範有德衲子。鄉者極言去其",
    "T48n2022_003:1030b09": "圭角。今罹橫逆是其素分。予以平日叢林道",
    "T48n2022_003:1030b10": "義處之。識者謂。死心無私於人故如此(西山記聞)。",
    "T48n2022_003:1030b11": "[1030b11] 死心謂草堂曰。晦堂先師言。人之寬厚得於",
    "T48n2022_003:1030b12": "天性。若強之以猛必不悠久。猛而不久則返",
    "T48n2022_003:1030b13": "為小人侮慢。然邪正善惡亦得於天性。皆不",
    "T48n2022_003:1030b14": "可移。惟中人之性易上易下。可從而化之(實錄)。",
    "T48n2022_003:1030b15": "[1030b15] 草堂清和尚曰。燎原之火生於熒熒。壞山之",
    "T48n2022_003:1030b16": "水漏於涓涓。夫水之微也捧土可塞。及其盛",
    "T48n2022_003:1030b17": "也漂木石沒丘陵。火之微也勺水可滅。及其",
    "T48n2022_003:1030b18": "盛也焦都邑燔山林。與夫愛溺之水瞋恚之",
    "T48n2022_003:1030b19": "火。曷常異乎。古之人治其心也。防其念之未",
    "T48n2022_003:1030b20": "生情之未起。所以用力甚微收功甚大。及其",
    "T48n2022_003:1030b21": "情性相亂愛惡交攻。自則傷其生他則傷其",
    "T48n2022_003:1030b22": "人。殆乎危矣。不可救也(與韓子蒼書)。",
    "T48n2022_003:1030b23": "[1030b23] 草堂曰。住持無他。要在審察人情周知上下。",
    "T48n2022_003:1030b24": "夫人情審則中外和。上下通則百事理。此住",
    "T48n2022_003:1030b25": "持所以安也。人情不能審察。下情不能上通。",
    "T48n2022_003:1030b26": "上下乖戾百事矛盾。此住持所以廢也。其或",
    "T48n2022_003:1030b27": "主者。自恃聰明之資。好執偏見不通物情。捨",
    "T48n2022_003:1030b28": "僉議而重己權。廢公論而行私惠。致使進善",
    "T48n2022_003:1030b29": "之途漸隘。任眾之道益微。毀其未見未聞。安",
    "T48n2022_003:1030c01": "其所習所蔽。欲其住持經大傳遠。是猶&#x5374;行",
    "T48n2022_003:1030c02": "而求前。終不可及(與山堂書)。",
    "T48n2022_003:1030c03": "[1030c03] 草堂曰。學者立身須要正當。勿使人竊議。一",
    "T48n2022_003:1030c04": "涉異論則終身不可立矣。昔大陽平侍者。道",
    "T48n2022_003:1030c05": "學為叢林推重。以處心不正。識者非之。遂致",
    "T48n2022_003:1030c06": "終身坎坷逮死無歸。然豈獨學者而已。為一",
    "T48n2022_003:1030c07": "方主人尤宜祇畏(與一書記書)。",
    "T48n2022_003:1030c08": "[1030c08] 草堂謂如和尚曰。先師晦堂言。稠人廣眾中",
    "T48n2022_003:1030c09": "賢不肖接踵。以化門廣大不容親&#x758E;於其間",
    "T48n2022_003:1030c10": "也。惟在少加精選苟才德合人望者。不可以",
    "T48n2022_003:1030c11": "己之所怒而&#x758E;之。苟見識庸常眾人所惡者。",
    "T48n2022_003:1030c12": "亦不可以己之所愛而親之。如此則賢者自",
    "T48n2022_003:1030c13": "進。不肖者自退。叢林安矣。若夫主者好逞私",
    "T48n2022_003:1030c14": "心。專己喜怒而進退於人。則賢者緘默。不肖",
    "T48n2022_003:1030c15": "者競進。紀綱紊亂叢林廢矣。此二者實住持",
    "T48n2022_003:1030c16": "之大體。誠能審而踐之。則近者悅而遠者傳。",
    "T48n2022_003:1030c17": "則何慮道之不行衲子不來慕乎(&#x758E;山石刻)。",
    "T48n2022_003:1030c18": "[1030c18] 草堂謂空首座曰。自有叢林已來。得人之盛",
    "T48n2022_003:1030c19": "無如石頭馬祖雪&#x5CEF;雲門。近代唯黃龍五祖",
    "T48n2022_003:1030c20": "二老。誠能收拾四方英俊衲子。隨其器度淺",
    "T48n2022_003:1030c21": "深才性能否發而用之。譬如乘輕車駕駿駟",
    "T48n2022_003:1030c22": "總其六轡奮其鞭策。抑縱在其顧盻之間。則",
    "T48n2022_003:1030c23": "何往而不達哉(廣錄)。",
    "T48n2022_003:1030c24": "[1030c24] 草堂曰。住持無他要在戒謹。其偏聽自專之",
    "T48n2022_003:1030c25": "弊。不主乎先入之言則小人諂佞迎合之讒。",
    "T48n2022_003:1030c26": "不可得而惑矣。蓋眾人之情不一。至公之論",
    "T48n2022_003:1030c27": "難見。須是察其利病審其可否。然後行之可",
    "T48n2022_003:1030c28": "也(&#x758E;山實錄)。",
    "T48n2022_003:1030c29": "[1030c29] 草堂謂山堂曰。天下之事是非未明不得不",
    "T48n2022_003:1031a01": "慎。是非既明以理決之。惟道所在斷之勿疑。",
    "T48n2022_003:1031a02": "如此則姦佞不能惑。強辯不能移矣(清泉記聞)。",
    "T48n2022_003:1031a03": "[1031a03] 山堂震和尚。初&#x5374;曹山之命。郡守移文勉之。",
    "T48n2022_003:1031a04": "山堂辭之曰。若使飯粱囓肥作貪名之衲子。",
    "T48n2022_003:1031a05": "不若草衣木食為隱山之野人(清泉才菴主記聞)。",
    "T48n2022_003:1031a06": "[1031a06] 山堂曰。蛇虎非鴟鳶之&#x8B90;。鴟鳶從而號之何",
    "T48n2022_003:1031a07": "也。以其有異心故。牛豕非&#x9E1C;鵲之馭。&#x9E1C;鵲集",
    "T48n2022_003:1031a08": "而乘之何也。以其無異心故。昔趙州訪一菴",
    "T48n2022_003:1031a09": "主值出生飯。州云。&#x9D76;子見人為甚飛去。主网",
    "T48n2022_003:1031a10": "然。遂躡前語問州。州對曰。為我有殺心在。是",
    "T48n2022_003:1031a11": "故疑於人者人亦疑之。忘於物者物亦忘之。",
    "T48n2022_003:1031a12": "古人與蛇虎為伍者。善達此理也。老龐曰。鐵",
    "T48n2022_003:1031a13": "牛不怕獅子吼。恰似木人見花鳥。斯言盡之",
    "T48n2022_003:1031a14": "矣(與周居士書)。",
    "T48n2022_003:1031a15": "[1031a15] 山堂曰。御下之法恩不可過。過則驕矣。威不",
    "T48n2022_003:1031a16": "可嚴。嚴則怨矣。欲恩而不驕威而不怨。恩必",
    "T48n2022_003:1031a17": "施於有功。不可妄加於人。威必加於有罪。不",
    "T48n2022_003:1031a18": "可濫及無辜。故恩雖厚而人無所驕。威雖嚴",
    "T48n2022_003:1031a19": "而人無所怨。功或不足稱而賞之已厚。罪或",
    "T48n2022_003:1031a20": "不足責而罰之至重。遂使小人故生驕怨矣",
    "T48n2022_003:1031a21": "(與張尚書書)。",
    "T48n2022_003:1031a22": "[1031a22] 山堂曰。佛祖之道不過得中。過中則偏邪。天",
    "T48n2022_003:1031a23": "下之事不可極意。極意則禍亂。古今之人不",
    "T48n2022_003:1031a24": "節不謹。殆至危亡者多矣。然則孰無過歟。惟",
    "T48n2022_003:1031a25": "賢達之士改之勿吝。是稱為美也(與趙超然書)。",
    "T48n2022_003:1031a26": "[1031a26] 山堂同韓尚書子蒼萬菴顏首座賢真牧。避",
    "T48n2022_003:1031a27": "難于雲門菴。韓公因問萬菴。近聞被李成兵",
    "T48n2022_003:1031a28": "吏所執。何計得脫。萬菴曰。昨被執縛。饑凍連",
    "T48n2022_003:1031a29": "日。自度必死矣。偶大雪埋屋。其所繫屋壁無",
    "T48n2022_003:1031b01": "故崩倒。是夜幸脫者百餘人。公曰。正被所執",
    "T48n2022_003:1031b02": "時如何排遣。萬菴不對。公再詰之。萬菴曰。此",
    "T48n2022_003:1031b03": "何足道。吾輩學道以義為質。有死而已。何所",
    "T48n2022_003:1031b04": "懼乎。公頷之。因知前輩涉世禍害死生皆有",
    "T48n2022_003:1031b05": "處斷矣(真牧集)。",
    "T48n2022_003:1031b06": "[1031b06] 山堂退百丈。謂韓子蒼曰。古之進者有德有",
    "T48n2022_003:1031b07": "命。故三請而行。一辭而退。今之進者惟勢與",
    "T48n2022_003:1031b08": "力。知進退而不失其正者。可謂賢達矣(記聞)。",
    "T48n2022_003:1031b09": "[1031b09] 山堂謂野菴曰。住持存心要公行事。不必出",
    "T48n2022_003:1031b10": "於己為是以他為非。則愛惡異同不生於心。",
    "T48n2022_003:1031b11": "暴慢邪僻之氣無自而入矣(幻菴集)。",
    "T48n2022_003:1031b12": "[1031b12] 山堂曰。李商老言。妙喜器度凝遠節義過人。",
    "T48n2022_003:1031b13": "好學不倦與老夫相從寶&#x5CEF;。僅四五載。十日",
    "T48n2022_003:1031b14": "不見必遣人致問。老夫舉家病腫。妙喜過舍",
    "T48n2022_003:1031b15": "躬自煎煮。如子弟事父兄禮。既歸。元首座責",
    "T48n2022_003:1031b16": "之。妙喜唯唯受教。識者知其大器。湛堂嘗曰。",
    "T48n2022_003:1031b17": "杲侍者再來人也。山僧惜不及見。湛堂遷化。",
    "T48n2022_003:1031b18": "妙喜&#x8812;足千里。訪無盡居士於渚宮求塔銘。",
    "T48n2022_003:1031b19": "湛堂末後一段光明。妙喜之力也(日涉記)。",
    "T48n2022_003:1031b20": "[1031b20] 妙喜杲和尚曰。湛堂每獲前賢書帖。必焚香",
    "T48n2022_003:1031b21": "開讀。或刊之石曰。先聖盛德佳名詎忍棄置。",
    "T48n2022_003:1031b22": "其雅尚如此。故其亡也無十金之聚。唯唐宋",
    "T48n2022_003:1031b23": "諸賢墨蹟僅兩竹籠。衲子競相詶唱。得錢八",
    "T48n2022_003:1031b24": "十餘千助茶毘禮(可菴集)。",
    "T48n2022_003:1031b25": "[1031b25] 妙喜曰。佛性住大溈。行者與地客相歐(於口切捶",
    "T48n2022_003:1031b26": "也)佛性欲治行者。祖超然因言。若縱地客摧",
    "T48n2022_003:1031b27": "辱行者。非惟有失上下名分。切恐小人乘時",
    "T48n2022_003:1031b28": "侮慢事不行矣。佛性不聽。未幾。果有莊客弒",
    "T48n2022_003:1031b29": "知事者(可菴集)。",
    "T48n2022_003:1031c01": "[1031c01] 妙喜曰。祖超然住仰山。地客盜常住穀。超然",
    "T48n2022_003:1031c02": "素嫌地客意欲遣之。令庫子行者為彼供狀。",
    "T48n2022_003:1031c03": "行者欲保全地客。察超然意抑令供起離狀。",
    "T48n2022_003:1031c04": "仍返使叫喚。不肯供責。超然怒行者擅權。二",
    "T48n2022_003:1031c05": "人皆決竹篦而已。蓋超然不知陰為行者所",
    "T48n2022_003:1031c06": "謀。烏乎小人狡猾如此(可菴集)。",
    "T48n2022_003:1031c07": "[1031c07] 妙喜曰。愛惡異同人之常情。惟賢達高明不",
    "T48n2022_003:1031c08": "被其所轉。昔圓悟住雲居。高菴退東堂。愛圓",
    "T48n2022_003:1031c09": "悟者惡高菴。同高菴者異圓悟。由是叢林紛",
    "T48n2022_003:1031c10": "紛然有圓悟高菴之黨。竊觀二大士。播大名",
    "T48n2022_003:1031c11": "于海上。非常流可擬。惜乎昧於輕信小人諂",
    "T48n2022_003:1031c12": "言惑亂聰明。遂為識者笑。是故宜其亮座主",
    "T48n2022_003:1031c13": "隱山之流為高上之士也(智林集)。",
    "T48n2022_003:1031c14": "[1031c14] 妙喜曰。古人見善則遷。有過則改。率德循行",
    "T48n2022_003:1031c15": "思免無咎。所患莫甚於不知其惡。所美莫善",
    "T48n2022_003:1031c16": "於好聞其過。然豈古人之才智不足識見不",
    "T48n2022_003:1031c17": "明。而若是耶。誠欲使後世自廣而狹於人者",
    "T48n2022_003:1031c18": "為戒也。夫叢林之廣四海之眾。非一人所能",
    "T48n2022_003:1031c19": "獨知。必資左右耳目思慮。乃能盡其義理善",
    "T48n2022_003:1031c20": "其人情。苟或尊居自重謹細務忽大體。賢者",
    "T48n2022_003:1031c21": "不知不肖者不察事之非不改。事或是不從。",
    "T48n2022_003:1031c22": "率意狂為無所忌憚。此誠禍害之基。安得不",
    "T48n2022_003:1031c23": "懼。或左右果無可諮詢者。猶宜取法於先聖。",
    "T48n2022_003:1031c24": "豈可如嚴城堅兵無自而入耶。此殆非所謂",
    "T48n2022_003:1031c25": "納百川而成大海也(與寶和尚書)。",
    "T48n2022_003:1031c26": "[1031c26] 妙喜曰。諸方舉長老。須舉守道而恬退者。舉",
    "T48n2022_003:1031c27": "之則志節愈堅。所至不破壞常住成就叢林。",
    "T48n2022_003:1031c28": "亦主法者救今日之弊也。且詐佞狡猾之徒不",
    "T48n2022_003:1031c29": "知羞恥。自能諂奉勢位結托于權貴之門。又",
    "T48n2022_003:1032a01": "何須舉(與竹菴書)。",
    "T48n2022_003:1032a02": "[1032a02] 妙喜謂超然居士曰。天下為公論不可廢。縱",
    "T48n2022_003:1032a03": "抑之不行其如公論何。所以叢林舉一有道",
    "T48n2022_003:1032a04": "之士。聞見必欣然稱賀。或舉一不諦當者。眾",
    "T48n2022_003:1032a05": "人必慼然嗟嘆。其實無他。以公論行與不行",
    "T48n2022_003:1032a06": "也。烏乎用此可以卜叢林之盛衰矣(可菴集)。",
    "T48n2022_003:1032a07": "[1032a07] 妙喜曰。節儉放下乃修身之基入道之要。歷",
    "T48n2022_003:1032a08": "觀古人鮮有不節儉放下者。年來衲子遊荊",
    "T48n2022_003:1032a09": "楚買毛褥。過浙右求紡絲。得不愧古人乎。",
    "T48n2022_003:1032a10": "[1032a10] 妙喜曰。古德住持不親常住。一切悉付知事",
    "T48n2022_003:1032a11": "掌管。近代主者自恃才力有餘。事無大小皆",
    "T48n2022_003:1032a12": "歸方丈。而知事徒有其虛名耳。嗟乎苟以一",
    "T48n2022_003:1032a13": "身之資。固欲把攬一院之事。使小人不蒙蔽。",
    "T48n2022_003:1032a14": "紀綱不紊亂。而合至公之論。不亦難乎(與山堂記)。",
    "T48n2022_003:1032a15": "[1032a15] 妙喜曰。陽極則陰生。陰極則陽生。盛衰相",
    "T48n2022_003:1032a16": "乘乃天地自然之數。惟豐亨宜乎日中。故",
    "T48n2022_003:1032a17": "曰。日中則昃月滿則虧。天地盈虧與時消",
    "T48n2022_003:1032a18": "息。而況於人乎。所以古之人當其血氣壯",
    "T48n2022_003:1032a19": "盛之時。慮光陰之易往。則朝念夕思戒謹",
    "T48n2022_003:1032a20": "彌懼。不恣情不逸欲。惟道是求。遂能全其令",
    "T48n2022_003:1032a21": "聞。若夫墮之以逸慾。敗之以恣情。殆於不可",
    "T48n2022_003:1032a22": "救。方頓足扼腕而追之晚矣。時乎難得而易",
    "T48n2022_003:1032a23": "失也(薌林書)。",
    "T48n2022_003:1032a24": "[1032a24] 妙喜曰。古人先擇道德。次推才學而進。當時",
    "T48n2022_003:1032a25": "苟非良器。置身于人前者。見聞多薄之。由是",
    "T48n2022_003:1032a26": "衲子自思砥礪名節而立。比見叢林凋喪學",
    "T48n2022_003:1032a27": "者不顧道德。少節義無廉恥。譏淳素為鄙朴。",
    "T48n2022_003:1032a28": "獎囂浮為俊敏。是故晚輩識見不明。涉獵抄",
    "T48n2022_003:1032a29": "寫。用資口舌之辯。日滋月浸。遂成澆漓之風。",
    "T48n2022_003:1032b01": "逮語于聖人之道。瞢若面牆。此殆不可救也",
    "T48n2022_003:1032b02": "(與韓子蒼書)。",
    "T48n2022_003:1032b03": "[1032b03] 妙喜曰。昔晦堂作黃龍題名記曰。古之學者。",
    "T48n2022_003:1032b04": "居則巖穴。食則土木。衣則皮草。不係心於聲",
    "T48n2022_003:1032b05": "利。不籍名於官府。自魏晉齊梁隋唐以來。始",
    "T48n2022_003:1032b06": "&#x524F;招提聚四方學徒。擇賢者規不肖。俾智者",
    "T48n2022_003:1032b07": "導愚迷。由是賓主立上下分矣。夫四海之眾",
    "T48n2022_003:1032b08": "聚于一寺。當其任者誠亦難能。要在終其大",
    "T48n2022_003:1032b09": "捨其小。先其急後其緩。不為私計專利於人。",
    "T48n2022_003:1032b10": "比汲汲為一身之謀者。實霄壤矣。今黃龍以",
    "T48n2022_003:1032b11": "歷代住持題其名于石。使後之來者見而目",
    "T48n2022_003:1032b12": "之曰孰道德孰仁義孰公於眾孰利於身。嗚",
    "T48n2022_003:1032b13": "呼可不懼乎(石刻)。",
    "T48n2022_003:1032b14": "[1032b14] 張侍郎子韶謂妙喜曰。夫禪林首座之職乃",
    "T48n2022_003:1032b15": "選賢之位。今諸方不問賢不肖。例以此為僥",
    "T48n2022_003:1032b16": "倖之津途。亦主法者失也。然則像季固難得",
    "T48n2022_003:1032b17": "其人。若擇其履行稍優才德稍備。識廉恥節",
    "T48n2022_003:1032b18": "義者居之。與夫險進之徒亦差勝矣(可菴集)。",
    "T48n2022_003:1032b19": "[1032b19] 妙喜謂子韶曰。近代主法者無如真如哲。善",
    "T48n2022_003:1032b20": "輔弼叢林莫若楊岐。議者謂。慈明真率作事",
    "T48n2022_003:1032b21": "忽略殊無避忌。楊岐忘身事之。惟恐不周。惟",
    "T48n2022_003:1032b22": "慮不辦。雖衝寒冒暑未嘗急己惰容。始自南",
    "T48n2022_003:1032b23": "源終于興化。僅三十載總柄綱律。盡慈明之",
    "T48n2022_003:1032b24": "世而後已。如真如者。初自束包行&#x811A;逮于應",
    "T48n2022_003:1032b25": "世領徒。為法忘軀。不啻如饑渴者。造次顛沛",
    "T48n2022_003:1032b26": "不遽色無疾言。夏不排&#x7A93;。冬不附火。一室翛",
    "T48n2022_003:1032b27": "然凝塵滿案。嘗曰。衲子內無高明遠見。外乏",
    "T48n2022_003:1032b28": "嚴師良友。&#x5C20;克有成器者。故當時執&#x629D;如孚",
    "T48n2022_003:1032b29": "鐵&#x811A;倔強。如秀圓通諸公。皆望風而偃。嗟乎",
    "T48n2022_003:1032c01": "二老。實千載衲子之龜鑒也(可菴記聞)。",
    "T48n2022_003:1032c02": "[1032c02] 子韶同妙喜萬菴三人詣前堂本首座寮問",
    "T48n2022_003:1032c03": "疾。妙喜曰。林下人身安然後可以學道。萬菴",
    "T48n2022_003:1032c04": "直謂不然。必欲學道不當更顧其身。妙喜曰。",
    "T48n2022_003:1032c05": "爾遮漢又顛邪。子韶雖重妙喜之言。而終愛",
    "T48n2022_003:1032c06": "萬菴之語為當(記聞)。",
    "T48n2022_003:1032c07": "[1032c07] 子韶問妙喜。方今住持何先。妙喜曰。安著禪",
    "T48n2022_003:1032c08": "和子不過錢穀而已。時萬菴在座。以謂不然。",
    "T48n2022_003:1032c09": "計常住所得。善能撙節浮費。用之有道錢穀",
    "T48n2022_003:1032c10": "不勝數矣。何足為慮。然當今住持。惟得抱道",
    "T48n2022_003:1032c11": "衲子為先。假使住持有智謀。能儲十年之糧。",
    "T48n2022_003:1032c12": "座下無抱道衲子。先聖所謂坐消信施仰愧",
    "T48n2022_003:1032c13": "龍天。何補住持。子韶曰。首座所言極當。妙喜",
    "T48n2022_003:1032c14": "回顧萬菴曰。一箇箇都似爾。萬菴休去(已上並見可菴",
    "T48n2022_003:1032c15": "集)。",
    "T48n2022_003:1032c16": "[1032c16] 萬菴顏和尚曰。妙喜先師初住徑山。因夜參。",
    "T48n2022_003:1032c17": "持論諸方。及曹洞宗旨不已。次日音首座謂",
    "T48n2022_003:1032c18": "先師曰。夫出世利生素非細事。必欲扶振宗",
    "T48n2022_003:1032c19": "教。當隨時以救弊。不必取目前之快。和尚前",
    "T48n2022_003:1032c20": "日作禪和子持論諸方。猶不可妄。況今登寶",
    "T48n2022_003:1032c21": "華王座稱善知識耶。先師曰。夜來一時之說",
    "T48n2022_003:1032c22": "焉。首座曰。聖賢之學本於天性。豈可率然。先",
    "T48n2022_003:1032c23": "師稽首謝之。首座猶說之不已。萬菴曰。先師",
    "T48n2022_003:1032c24": "竄衡陽。賢侍者錄貶詞。揭示僧堂前。衲子如",
    "T48n2022_003:1032c25": "失父母涕泗愁歎。居不遑處。音首座詣眾寮",
    "T48n2022_003:1032c26": "白之。曰人生禍患不可苟免。使妙喜平生如",
    "T48n2022_003:1032c27": "婦人女子。陸沈下板緘默不言。故無今日之",
    "T48n2022_003:1032c28": "事。況先聖所應為者不止於是。爾等何苦自",
    "T48n2022_003:1032c29": "傷。昔慈明瑯&#x7458;谷泉大愚。結伴參汾陽。適當",
    "T48n2022_003:1033a01": "西北用兵。遂易衣混火隊中往。今徑山衡陽",
    "T48n2022_003:1033a02": "相去不遠。道路絕間關。山川無險阻。要見妙",
    "T48n2022_003:1033a03": "喜復何難乎。由是一眾寂然。翌日相繼而去",
    "T48n2022_003:1033a04": "(廬山智林集)。",
    "T48n2022_003:1033a05": "[1033a05] 萬菴曰。先師移梅陽。衲子間有竊議者。音首",
    "T48n2022_003:1033a06": "座曰。大凡評論於人。當於有過中求無過。詎",
    "T48n2022_003:1033a07": "可於無過中求有過。夫不察其心而疑其跡。",
    "T48n2022_003:1033a08": "誠何以慰叢林公論。且妙喜道德才器出於",
    "T48n2022_003:1033a09": "天性。立身行事惟義是從。其量度固過於人。",
    "T48n2022_003:1033a10": "今造物抑之必有道矣。安得不知其為法門",
    "T48n2022_003:1033a11": "異時之福耶。聞者自此不復議論矣(智林集)。",
    "T48n2022_003:1033a12": "[1033a12] 音首座謂萬菴曰。夫稱善知識。當洗濯其心",
    "T48n2022_003:1033a13": "以至公至正接納四來。其間有抱道德仁義",
    "T48n2022_003:1033a14": "者。雖有&#x8B90;隙必須進之。其或姦邪險薄者。雖",
    "T48n2022_003:1033a15": "有私恩必須遠之。使來者各知所守一心同",
    "T48n2022_003:1033a16": "德。而叢林安矣(與妙喜書)。",
    "T48n2022_003:1033a17": "[1033a17] 又曰。凡住持者。孰不欲建立叢林。而鮮能克",
    "T48n2022_003:1033a18": "振者。以其忘道德廢仁義捨法度任私情。而",
    "T48n2022_003:1033a19": "致然也。誠念法門凋喪。當正己以下人選賢",
    "T48n2022_003:1033a20": "以佐佑。推獎宿德&#x758E;遠小人。節儉修於身德",
    "T48n2022_003:1033a21": "惠及於人。然後所用執侍之人稍近老成者存",
    "T48n2022_003:1033a22": "之。便佞者&#x758E;之。貴無醜惡之謗偏黨之亂也。",
    "T48n2022_003:1033a23": "如此則馬祖百丈可侔。臨濟德山可逮(智林集)。",
    "T48n2022_003:1033a24": "[1033a24] 音首座曰。古之聖人以無災為懼。乃曰。天豈",
    "T48n2022_003:1033a25": "棄不穀乎。范文子曰。惟聖人能內外無患。自",
    "T48n2022_003:1033a26": "非聖人外寧必內憂。古今賢達知其不能免。",
    "T48n2022_003:1033a27": "嘗謹其始為之自防。是故人生稍有憂勞。未",
    "T48n2022_003:1033a28": "必不為終身之福。蓋禍患謗辱雖堯舜不可",
    "T48n2022_003:1033a29": "逃。況其他乎(與妙喜書)。",
    "T48n2022_003:1033b01": "[1033b01] 萬菴顏和尚曰。比見叢林絕無老成之士。所",
    "T48n2022_003:1033b02": "至三百五百一人為主。多人為伴據法王位。",
    "T48n2022_003:1033b03": "拈槌&#x7AEA;拂互相欺誑。縱有談說不涉典章。宜",
    "T48n2022_003:1033b04": "其無老成人也。夫出世利生代佛揚化。非明",
    "T48n2022_003:1033b05": "心達本行解相應。詎敢為之。譬如有人妄號",
    "T48n2022_003:1033b06": "帝王。自取誅滅。況復法王。如何妄竊。烏乎",
    "T48n2022_003:1033b07": "去聖逾遠。水潦鶴之屬。又復縱橫使先聖化",
    "T48n2022_003:1033b08": "門日就淪溺。吾欲無言可乎。屬菴居無事。條",
    "T48n2022_003:1033b09": "陳傷風敗教為害甚者一二。流布叢林。俾後",
    "T48n2022_003:1033b10": "生晚進知前輩兢兢業業。以荷負大法為心。",
    "T48n2022_003:1033b11": "如&#x6C37;凌上行劍刃上走。非苟名利也。知我罪",
    "T48n2022_003:1033b12": "我。吾無辭焉(智林集)。",
    "T48n2022_003:1033b13": "[1033b13] 萬菴曰古人上堂先提大法綱要審問大眾。",
    "T48n2022_003:1033b14": "學者出來請益遂形問答。今人杜撰四句落",
    "T48n2022_003:1033b15": "韻詩。喚作釣話。一人突出眾前。高吟古詩",
    "T48n2022_003:1033b16": "一聯。喚作罵陣。俗惡俗惡可悲可痛。前輩念",
    "T48n2022_003:1033b17": "生死事大對眾決疑。既以發明未起生滅心",
    "T48n2022_003:1033b18": "也。",
    "T48n2022_003:1033b19": "[1033b19] 萬菴曰。夫名行尊宿至院。主人陞座。當謙恭",
    "T48n2022_003:1033b20": "敘謝。屈尊就卑增重之語。下座同首座大眾。",
    "T48n2022_003:1033b21": "請陞于座庶聞法要。多見近時。相尚舉古人",
    "T48n2022_003:1033b22": "公案。令對眾批判。喚作驗他。切莫萌此心。先",
    "T48n2022_003:1033b23": "聖為法忘情。同建法化互相詶唱。令法久住。",
    "T48n2022_003:1033b24": "肯容心生滅興此惡念耶。禮以謙為主。宜深",
    "T48n2022_003:1033b25": "思之。",
    "T48n2022_003:1033b26": "[1033b26] 萬菴曰。比見士大夫監司郡守入山有處。次",
    "T48n2022_003:1033b27": "日令侍者取覆長老。今日特為某官陞座。此",
    "T48n2022_003:1033b28": "一節猶宜三思。然古來方冊中雖載。皆是士",
    "T48n2022_003:1033b29": "大夫訪尋知識而來。住持人因參次略提外",
    "T48n2022_003:1033c01": "護教門光輝泉石之意。既是家裏人。說家裏",
    "T48n2022_003:1033c02": "兩三句淡話令彼生敬。如郭公輔楊次公訪",
    "T48n2022_003:1033c03": "白雲。蘇東坡黃太史見佛印。便是樣子也。豈",
    "T48n2022_003:1033c04": "是特地妄為取笑識者。",
    "T48n2022_003:1033c05": "[1033c05] 萬菴曰。古人入室先令掛牌。各人為生死事",
    "T48n2022_003:1033c06": "大。踊躍來求決擇。多見近時無問老病。盡令",
    "T48n2022_003:1033c07": "來納降款。有麝自然香。安用公界驅之。因此",
    "T48n2022_003:1033c08": "妄生節目。賓主不安。主法者當思之。",
    "T48n2022_003:1033c09": "[1033c09] 萬菴曰。少林初祖衣法雙傳。六世衣止不傳。",
    "T48n2022_003:1033c10": "取行解相應世其家業祖道愈光子孫益繁。",
    "T48n2022_003:1033c11": "大鑑之後石頭馬祖皆嫡孫。應般若多羅懸",
    "T48n2022_003:1033c12": "讖要假兒孫&#x811A;下行是也。二大士玄言妙語",
    "T48n2022_003:1033c13": "流布寰區。潛符密證者比比有之。師法既眾",
    "T48n2022_003:1033c14": "學無專門。曹溪源流派別為五。方圓任器水",
    "T48n2022_003:1033c15": "體是同。各擅佳聲力行己任。等閒垂一言出",
    "T48n2022_003:1033c16": "一令網羅學者。叢林鼎沸非苟然也。由是互",
    "T48n2022_003:1033c17": "相詶唱顯微闡幽。或抑或揚佐佑法化。語言",
    "T48n2022_003:1033c18": "無味如煮木札羹炊鐵釘飯。與後輩咬嚼目",
    "T48n2022_003:1033c19": "為拈古。其頌始自汾陽。暨雪竇宏其音顯其",
    "T48n2022_003:1033c20": "旨。汪洋乎不可涯。後之作者。馳騁雪竇而為",
    "T48n2022_003:1033c21": "之。不顧道德之奚若。務以文彩煥爛相鮮為",
    "T48n2022_003:1033c22": "美。使後生晚進不克見古人渾淳大全之旨。",
    "T48n2022_003:1033c23": "烏乎予遊叢林及見前輩。非古人語錄不看。",
    "T48n2022_003:1033c24": "非百丈號令不行。豈特好古。蓋今之人不足",
    "T48n2022_003:1033c25": "法也。望通人達士。知我於言外可矣。",
    "T48n2022_003:1033c26": "[1033c26] 萬菴曰。比見衲子。好執偏見不通物情。輕信",
    "T48n2022_003:1033c27": "難迴愛人佞己。順之則美逆之則&#x758E;。縱有一",
    "T48n2022_003:1033c28": "知半解。返被此等惡習所蔽至白首而無成",
    "T48n2022_003:1033c29": "者多矣(已上並見智林集)。",
    "T48n2022_003:1034a01": "[1034a01] 萬菴曰。叢林所至邪說熾然。乃云。戒律不必",
    "T48n2022_003:1034a02": "持。定慧不必習。道德不必修。嗜慾不必去。又",
    "T48n2022_003:1034a03": "引維摩圓覺為證。贊貪瞋癡殺盜婬為梵行。",
    "T48n2022_003:1034a04": "烏乎斯言。豈特起叢林今日之害。真法門萬",
    "T48n2022_003:1034a05": "世之害也。且博地凡夫。貪瞋愛慾人我無明。",
    "T48n2022_003:1034a06": "念念攀緣。如一鼎之沸。何由清冷。先聖必思",
    "T48n2022_003:1034a07": "大有於此者。遂設戒定慧三學以制之。庶可",
    "T48n2022_003:1034a08": "迴也。今後生晚進戒律不持定。慧不習道。德",
    "T48n2022_003:1034a09": "不修。專以博學強辯搖動流俗。牽之莫返。予",
    "T48n2022_003:1034a10": "固所謂斯言乃萬世之害也。惟正因行&#x811A;高",
    "T48n2022_003:1034a11": "士。當以生死一著辨明持誠存信不為此輩",
    "T48n2022_003:1034a12": "牽引。乃曰。此言不可信。猶鴆毒之糞蛇飲之",
    "T48n2022_003:1034a13": "水。聞見猶不可。況食之乎。其殺人無疑矣。識",
    "T48n2022_003:1034a14": "者自然遠之矣(與草堂書)。",
    "T48n2022_003:1034a15": "[1034a15] 萬菴曰。草堂弟子。惟山堂有古人之風。住黃",
    "T48n2022_003:1034a16": "龍日。知事公幹必具威儀。詣方丈受曲折。然",
    "T48n2022_003:1034a17": "後備茶湯禮。始終不易。有智恩上座。為母修",
    "T48n2022_003:1034a18": "冥福透下金二錢。兩日不尋。聖僧才侍者。因",
    "T48n2022_003:1034a19": "掃地而得之。掛拾遺牌。一眾方知。蓋主法者",
    "T48n2022_003:1034a20": "清淨。所以上行下效也(清泉集)。",
    "T48n2022_003:1034a21": "[1034a21] 萬菴節儉以小參普說當供。衲子間有竊議",
    "T48n2022_003:1034a22": "者。萬菴聞之曰。朝饗膏梁暮厭&#x9E81;糲。人之常",
    "T48n2022_003:1034a23": "情。汝等既念生死事大。而相求於寂寞之濱。",
    "T48n2022_003:1034a24": "當思道業未辦。去聖時遙。詎可朝夕事貪饕",
    "T48n2022_003:1034a25": "耶(真牧集)。",
    "T48n2022_003:1034a26": "[1034a26] 萬菴天性仁厚處躬廉約。尋常出示語句。辭",
    "T48n2022_003:1034a27": "簡而義精。博學強記窮詰道理。不為苟止而",
    "T48n2022_003:1034a28": "妄隨。與人評論古今。若身履其間。聽者曉然",
    "T48n2022_003:1034a29": "如目&#x89A9;。衲子嘗曰。終歲參學。不若一日聽師",
    "T48n2022_003:1034b01": "談論為得也(記聞)。",
    "T48n2022_003:1034b02": "[1034b02] 萬菴謂辯首座曰。圓悟師翁有言。今時禪和",
    "T48n2022_003:1034b03": "子。少節義勿廉恥。士大夫多薄之。爾異時儻",
    "T48n2022_003:1034b04": "不免做遮般蟲豸。常常在繩墨上行。勿趨勢",
    "T48n2022_003:1034b05": "利佞人顏色。生死禍患一切任之。即是不出",
    "T48n2022_003:1034b06": "魔界而入佛界也(法語)。",
    "T48n2022_003:1034b07": "[1034b07] 辯首座出世住廬山棲賢。常&#x643A;一笻穿雙屨。",
    "T48n2022_003:1034b08": "過九江東林。混融老見之呵曰。師者人之模",
    "T48n2022_003:1034b09": "範也。舉止如此。得不自輕。主禮甚滅裂。辯笑",
    "T48n2022_003:1034b10": "曰。人生以適意為樂。吾何咎焉。援毫書偈而",
    "T48n2022_003:1034b11": "去。偈曰。勿謂棲賢窮。身窮道不窮。草鞋獰似",
    "T48n2022_003:1034b12": "虎。拄杖活如龍。渴飲曹溪水。饑吞栗棘蓬。銅",
    "T48n2022_003:1034b13": "頭鐵額漢。盡在我山中。混融覽之有愧(月窟集)。",
    "T48n2022_003:1034b14": "[1034b14] 辯公謂混融曰。像龍不足致雨。畫餅安可充",
    "T48n2022_003:1034b15": "饑。衲子內無實德外恃華巧。猶如敗漏之船。",
    "T48n2022_003:1034b16": "盛塗丹&#x8267;。使偶人駕之。安於陸地。則信然可",
    "T48n2022_003:1034b17": "觀矣。一旦涉江湖犯風濤得不危乎(月窟集)。",
    "T48n2022_003:1034b18": "[1034b18] 辯公曰。所謂長老者。代佛揚化。要在潔己。臨",
    "T48n2022_003:1034b19": "眾行事。當盡其誠。豈可擇利害自分其心。在",
    "T48n2022_003:1034b20": "我為之固當如是。若其成與不成。雖先聖",
    "T48n2022_003:1034b21": "不能必。吾何苟乎(月窟集)。",
    "T48n2022_003:1034b22": "[1034b22] 辯公曰。佛智住西禪。衲子務要整齊。惟水菴",
    "T48n2022_003:1034b23": "賦性沖澹奉身至薄。昂昂然在稠人中。曾不",
    "T48n2022_003:1034b24": "屑慮。佛智因見之呵曰。奈何[若/(若*若)]苴如此。水菴",
    "T48n2022_003:1034b25": "對曰。某非不好受用。直以貧無可為之具。若",
    "T48n2022_003:1034b26": "使有錢亦欲做一兩件皮毛同入社火。既貧",
    "T48n2022_003:1034b27": "固無如之何。佛智笑之。意其不可強。遂休",
    "T48n2022_003:1034b28": "去(月窟集)。"
}