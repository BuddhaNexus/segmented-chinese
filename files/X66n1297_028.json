{
    "X66n1297_028:0450c01": "宗鑑法林卷二十八",
    "X66n1297_028:0450c02": "集雲堂　編",
    "X66n1297_028:0450c03": "大鑒下八世",
    "X66n1297_028:0450c04": "汝州風穴延沼禪師(南院顒嗣)參南院。入門不拜。院曰",
    "X66n1297_028:0450c05": "入門須辨主。師曰端的請師分。院於左膝拍一拍。",
    "X66n1297_028:0450c06": "師便喝。院於右膝拍一拍。師又喝。院曰左邊一拍",
    "X66n1297_028:0450c07": "且置。右邊一拍作麼生。師曰瞎。院便拈棒。師曰莫",
    "X66n1297_028:0450c08": "盲枷瞎棒。奪打和尚莫言不道。院擲下棒曰。今日",
    "X66n1297_028:0450c09": "被黃面浙子鈍置一上。師曰和尚大似持鉢不得",
    "X66n1297_028:0450c10": "詐道不饑。院曰闍黎曾到此間麼。師曰是何言歟。",
    "X66n1297_028:0450c11": "院曰老僧好好借問。師曰也不得放過。",
    "X66n1297_028:0450c12": "靈隱嶽云。嗄。也甚奇怪。一箇禿埽帚。一箇破糞箕。搕",
    "X66n1297_028:0450c13": "[打丁+(天/韭)]堆頭也用得著。然未免鈍置門風。若據令而行。總",
    "X66n1297_028:0450c14": "欠一著。　南堂欲云。精金躍冶正要鉗錘。赤驥追風",
    "X66n1297_028:0450c15": "豈資鞭影。是他南院末上太煞傷慈。直到下梢分疎",
    "X66n1297_028:0450c16": "不下。本覺者裏設有人問。入門須辨主端的請師分。",
    "X66n1297_028:0450c17": "便與連棒趁出。何故。當門不用栽荊棘。免得人來惹",
    "X66n1297_028:0450c18": "著衣。",
    "X66n1297_028:0450c19": "風穴因僧問如何是清淨法身。師曰金沙灘頭馬",
    "X66n1297_028:0450c20": "郎婦。",
    "X66n1297_028:0450c21": "金沙灘裏馬郎婦。宗匠臨機發一言。自笑箭穿紅日",
    "X66n1297_028:0450c22": "影。孰云斫水不成痕。(正覺逸)",
    "X66n1297_028:0450c23": "相逢盡道歸山去。林下何曾見一人。回首面南看北",
    "X66n1297_028:0450c24": "斗。金鷄早報五更春。(浮山遠)",
    "X66n1297_028:0451a01": "何年嫁事馬家郎。鳳枕同歡碧玉牀。回首畵橋離別",
    "X66n1297_028:0451a02": "苦。落花流水淚千行。(張無盡)",
    "X66n1297_028:0451a03": "十分美麗誰家女。百倍聰明是馬郎。堪笑金沙灘畔",
    "X66n1297_028:0451a04": "約。始終姻婭不成雙。(或菴體)",
    "X66n1297_028:0451a05": "風穴因僧問。九夏賞勞請師言薦。師曰。出袖拂開",
    "X66n1297_028:0451a06": "龍洞雨。泛桮波湧鉢囊華。",
    "X66n1297_028:0451a07": "昭覺勤云。風穴用得當陽事。不妨風流儒雅。要且祇",
    "X66n1297_028:0451a08": "道得途中句。或有問道林。九夏賞勞請師言薦。向道",
    "X66n1297_028:0451a09": "四絕堂邊騰瑞氣。三湘江畔奪高標。",
    "X66n1297_028:0451a10": "風穴因僧問如何是佛。師曰如何不是佛。曰學人",
    "X66n1297_028:0451a11": "未曉乞師再指。師曰。家住海門東。扶桑最先照。",
    "X66n1297_028:0451a12": "法林音云。射穿楊箭。風穴不無好手。若是和光同塵。",
    "X66n1297_028:0451a13": "猶較三步。",
    "X66n1297_028:0451a14": "眉間一道白毫光。歷劫知將甚處藏。永夜寥寥天未",
    "X66n1297_028:0451a15": "曉。更須斫額望扶桑。(保寧勇)",
    "X66n1297_028:0451a16": "截鐵之言貴直當。回頭何止隔扶桑。最憐宣德門前",
    "X66n1297_028:0451a17": "過。更去從人覓汴梁。(祖菴銳)",
    "X66n1297_028:0451a18": "風穴到黃龍。龍曰。石角穿雲路垂條。意若何。師曰。",
    "X66n1297_028:0451a19": "紅霞籠玉像。擁嶂照川原。曰恁麼則相隨去也。師",
    "X66n1297_028:0451a20": "曰和尚低聲。",
    "X66n1297_028:0451a21": "無價明珠暗處懸。夜深將把木人穿。誰知却被泥牛",
    "X66n1297_028:0451a22": "見。吞入紅霞碧浪淵。(投子青)",
    "X66n1297_028:0451a23": "風穴因真園頭同念法華問訊次。師問。真如何是。",
    "X66n1297_028:0451a24": "世尊不說說。迦葉不聞聞。真曰。鵓鳩樹上嗁。意在",
    "X66n1297_028:0451b01": "麻畬裏。師曰。你作許多癡福作麼。何不體究言句。",
    "X66n1297_028:0451b02": "乃問念法華。你作麼生。念曰。動容揚古路。不墮悄",
    "X66n1297_028:0451b03": "然機。師却顧真曰。你何不看念法華下語。",
    "X66n1297_028:0451b04": "高峰妙云。山僧昔年侍立先師次。亦嘗被問此話。擬",
    "X66n1297_028:0451b05": "下語間。遂遭一頓熱棒打出。直得三日忍痛不已。大",
    "X66n1297_028:0451b06": "眾端要見二老優劣。但將妙上座喫棒處看。",
    "X66n1297_028:0451b07": "風穴因僧問如何是道。師曰五鳳樓前。曰如何是",
    "X66n1297_028:0451b08": "道中人。師曰問取城隍使。",
    "X66n1297_028:0451b09": "投子青云。然指道由人行之在己。問窮決悟。答以提",
    "X66n1297_028:0451b10": "宗。不是當人。徒勞進步。何故。蓋向上一路千聖不遊。",
    "X66n1297_028:0451b11": "擬議之間長途萬里。是以龍樓迎瑞紫。殿籠烟苔砌。",
    "X66n1297_028:0451b12": "深闈燭香人靜。正當恁麼時。許人喘氣麼。若喘息之",
    "X66n1297_028:0451b13": "閒。長途萬里。復頌。",
    "X66n1297_028:0451b14": "深宮禁殿隔重圍。簾靜檐楹紫氣垂。苔地不通朝請",
    "X66n1297_028:0451b15": "近。家人指路莫遲疑。",
    "X66n1297_028:0451b16": "風穴因僧問如何是學人自己。師曰是汝自己。僧",
    "X66n1297_028:0451b17": "禮拜。師便打。",
    "X66n1297_028:0451b18": "天寶樞云。是汝自己。以水澆水。劈脊便棒。徹骨徹髓。",
    "X66n1297_028:0451b19": "風穴因僧問。塵鹿成羣。如何射得麈中主。師曰。釣",
    "X66n1297_028:0451b20": "船載到瀟湘岸。氣咽無聊問白鷗。",
    "X66n1297_028:0451b21": "禁殿重闈視聽危。側思偏立絳綸垂。漢鄉雲斷汀洲",
    "X66n1297_028:0451b22": "迥。嶺暮猿嗁孤月隨。(投子青)",
    "X66n1297_028:0451b23": "帝遠天高罵至尊。偶逢國士降絲綸。詔宣率土歸皇",
    "X66n1297_028:0451b24": "化。羽族銜蘆過雁門。(爾密澓)",
    "X66n1297_028:0451c01": "風穴因僧問。古曲無音韻如何和得齊。師曰。木鷄",
    "X66n1297_028:0451c02": "嗁子夜。芻狗吠天明。",
    "X66n1297_028:0451c03": "徑山杲云。恁麼答話。做臨濟兒孫未得在。今日或有",
    "X66n1297_028:0451c04": "問徑山。古曲無音韻如何和得齊。祇向它道。木鷄嗁",
    "X66n1297_028:0451c05": "子夜芻狗吠天明。　南堂欲云。先行不到。末後太過。",
    "X66n1297_028:0451c06": "要見條理始終。須是金聲玉振。　磬山脩云。妙喜老",
    "X66n1297_028:0451c07": "人亦未做得風穴兒孫在。有人問磬山。古曲無音韻",
    "X66n1297_028:0451c08": "如何和得齊。祇向它道。天明芻犬吠。子夜木鷄嗁。",
    "X66n1297_028:0451c09": "古巖月色鎖重雲。枯木迎芳晚帶春。昨夜星河隔南",
    "X66n1297_028:0451c10": "斗。金烏隨鳳過天輪。(投子青)",
    "X66n1297_028:0451c11": "明暗雙雙殺活機。碧油風冷絕高低。霜前古調千峰",
    "X66n1297_028:0451c12": "曉。月裏嫦娥帶露迷。不是知音徒側耳。謾聽黃鳥落",
    "X66n1297_028:0451c13": "溪西。(伴我侶)",
    "X66n1297_028:0451c14": "梅花六月吐清香。三九天中柳絮狂。若解無中能唱",
    "X66n1297_028:0451c15": "出。方知元不在宮商。(浹水洽)",
    "X66n1297_028:0451c16": "風穴因僧問如何是學人親切處。師曰。須彌南畔",
    "X66n1297_028:0451c17": "齊打鼓。賀蘭山前築皮毬。",
    "X66n1297_028:0451c18": "親切曾伸問老翁。東山歌唱北山吟。弄潮須是吳江",
    "X66n1297_028:0451c19": "客。別語還他漢地人。(投子青)",
    "X66n1297_028:0451c20": "風穴在郢州李使君衙內陞座。乃曰。祖師心印狀",
    "X66n1297_028:0451c21": "似鐵牛之機。去即印住。住即印破。祇如不去不住。",
    "X66n1297_028:0451c22": "印即是不印即是。還有人道得麼。時有盧陂長老",
    "X66n1297_028:0451c23": "出問。學人有鐵牛之機。請師不搭印。師曰。慣釣鯨",
    "X66n1297_028:0451c24": "鯢澂巨浸。却嗟蛙步[馬*展]泥沙陂。佇思。師喝曰長老",
    "X66n1297_028:0452a01": "何不進語。陂擬議。師便打一拂子曰。還記得話頭",
    "X66n1297_028:0452a02": "麼。試舉看。陂擬開口。師又打一拂子。牧主曰信知",
    "X66n1297_028:0452a03": "佛法與王法一般。師曰見甚麼道理。牧曰當斷不",
    "X66n1297_028:0452a04": "斷反招其亂。師便下座。",
    "X66n1297_028:0452a05": "昭覺勤云。風穴擐三玄戈甲。施四種賓主。明立信旂",
    "X66n1297_028:0452a06": "密排陣敵。及至盧陂纔跨鐵牛。劃時擒下。遂令牧主",
    "X66n1297_028:0452a07": "知歸。所謂龍驤虎驟鳳翥鸞翔。雖然如是。崇寧待伊",
    "X66n1297_028:0452a08": "道有鐵牛之機。劈脊便棒。何故。殺人刀活人劍。　報",
    "X66n1297_028:0452a09": "恩秀云。風穴道太守見箇什麼道理。者裏便好與盧",
    "X66n1297_028:0452a10": "陂雪屈。　天寧琦云。擊石火閃電光。搆得搆不得未",
    "X66n1297_028:0452a11": "免喪身失命。風穴壁立千仞。坐斷盧陂舌頭。盧陂若",
    "X66n1297_028:0452a12": "是箇人。未致牧主檢責。纔見他道。祖師心印狀似鐵",
    "X66n1297_028:0452a13": "牛之機。呵呵大笑。他若擬議。拍一拍便行。無端請師",
    "X66n1297_028:0452a14": "不搭印。倚他門戶傍他牆。剛被時人喚作郎。如今有",
    "X66n1297_028:0452a15": "人與風穴作主。我要問他。心印在什麼處。　磬山修",
    "X66n1297_028:0452a16": "云。決戰者不顧其首。盧陂也是一員猛將。敢來奪令",
    "X66n1297_028:0452a17": "攙旂。怎奈風穴陣勢排定。教你無門可入無路可出。",
    "X66n1297_028:0452a18": "自非披三玄戈甲七事隨身者。孰能如是。雖然。當時",
    "X66n1297_028:0452a19": "不得牧主。爭生收煞。　博山來云。風穴泥印子在手。",
    "X66n1297_028:0452a20": "印住也得印破也得。盧陂不搭印。正是鐵牛機。可惜",
    "X66n1297_028:0452a21": "乾爆爆地。若帶些水頭。管取他泥印子爛去。　平陽",
    "X66n1297_028:0452a22": "忞云。風穴據令。牧主知歸。可謂龍驤虎驟鳳翥鸞翔。",
    "X66n1297_028:0452a23": "旦暮一時。千秋或遇。祇如盧陂落節過在什麼處。",
    "X66n1297_028:0452a24": "　大覺昇云。風穴正令全行。盧陂退身賣陣。總讓牧主",
    "X66n1297_028:0452b01": "一籌。何故。伯牙縱有高山調。不遇知音也是閒。",
    "X66n1297_028:0452b02": "擒得盧陂跨銕牛。三玄戈甲未輕酬。楚王城畔朝宗",
    "X66n1297_028:0452b03": "水。喝下曾令却倒流。(翠峰顯)",
    "X66n1297_028:0452b04": "鋒頭壁立銕牛機。十字縱橫寶劍揮。一陣賊軍俱粉",
    "X66n1297_028:0452b05": "碎。凱歌齊和太平歸。(保寧勇)",
    "X66n1297_028:0452b06": "列聖風規。初不放過。擬跨銕牛。驀頭印破。盧陂當斷",
    "X66n1297_028:0452b07": "却沉吟。電轉星飛被活擒。喝下機鋒如霹靂。三玄戈",
    "X66n1297_028:0452b08": "甲振叢林。(圓悟勤)",
    "X66n1297_028:0452b09": "銕牛之機。印住印破。透出毗盧頂[寧*頁]行。却來化佛舌",
    "X66n1297_028:0452b10": "頭坐。風穴當衡。盧陂負墮。棒頭喝下。電光石火。歷歷",
    "X66n1297_028:0452b11": "分明珠在盤。眨起眉毛還蹉過。(天童覺)",
    "X66n1297_028:0452b12": "亘天紅燄。石爍金流。近者遠者。總教焦頭。不禁天風",
    "X66n1297_028:0452b13": "更作處。傷殘耐見徧滄洲。(顯聖澄)",
    "X66n1297_028:0452b14": "風穴上堂。若立一塵。家國興盛野老顰蹙。不立一",
    "X66n1297_028:0452b15": "塵。家國喪亡野老安怗。於此明得。闍黎無分全是",
    "X66n1297_028:0452b16": "老僧。於此不明。老僧却是闍黎。闍黎與老僧。亦能",
    "X66n1297_028:0452b17": "悟却天下人。亦能瞎却天下人。欲識闍黎麼。右邊",
    "X66n1297_028:0452b18": "一拍曰者裏是。欲識老僧麼。左邊一拍曰者裏是。",
    "X66n1297_028:0452b19": "雲門偃云。者裏即易。那裏即難。　瑯琊覺云。杓卜聽",
    "X66n1297_028:0452b20": "虗聲。　白雲端云。立即是不立即是。良久云。心不負",
    "X66n1297_028:0452b21": "人。面無慚色。拍禪牀一下。　五祖演舉了云。太平即",
    "X66n1297_028:0452b22": "不然。若立一塵。法堂前艸深一丈。不立一塵。錦上鋪",
    "X66n1297_028:0452b23": "花。何也。不見道九九八十一。窮漢受罪畢。纔擬展脚",
    "X66n1297_028:0452b24": "眠。蚊蟲獦蚤出。　天童華云。大小風穴不會轉身句。",
    "X66n1297_028:0452c01": "　靈隱嶽云。大小風穴酢氣猶在。　報恩秀云。雲門",
    "X66n1297_028:0452c02": "矢上加尖。瑯琊腦後拔楔。此亦一塵廢立家國興亡",
    "X66n1297_028:0452c03": "也。其實中心樹子何曾少動。　烏石道云。風穴大似",
    "X66n1297_028:0452c04": "箇賣卜漢。未拋卦錢時。吉凶禍福盡在自身。擲下卦",
    "X66n1297_028:0452c05": "錢。禍福吉凶盡在他人分上。且道他以手左邊拍一",
    "X66n1297_028:0452c06": "拍。右邊拍一拍。意作麼生。",
    "X66n1297_028:0452c07": "野老從教不展眉。且圖家國立雄基。謀臣猛將今何",
    "X66n1297_028:0452c08": "在。萬里清風獨自知。(翠峰顯)",
    "X66n1297_028:0452c09": "立國仍教野老欣。威行閫外不揚塵。縱橫莫測文兼",
    "X66n1297_028:0452c10": "武。宇宙茫茫有幾人。(白雲端)",
    "X66n1297_028:0452c11": "皤然渭水起垂綸。何似首陽清餓人。祇在一塵分變",
    "X66n1297_028:0452c12": "態。高名勳業兩難泯。(天童覺二)",
    "X66n1297_028:0452c13": "幾許歡心幾許愁。好看野老兩眉頭。家邦平怗清如",
    "X66n1297_028:0452c14": "鏡。水瘦山空一[打丁+羕]秋。",
    "X66n1297_028:0452c15": "且看雙放更雙收。有底歡聲有底愁。一切聖賢如電",
    "X66n1297_028:0452c16": "拂。大千沙界海中漚。(雪巖欽)",
    "X66n1297_028:0452c17": "家國分明得自由。盛衰全在一塵收。將軍戰馬眠方",
    "X66n1297_028:0452c18": "熟。野艸從教滿地愁。(竹屋簡)",
    "X66n1297_028:0452c19": "門戶江山費討量。一塵空自較興亡。何如青嶂茅菴",
    "X66n1297_028:0452c20": "底。白晝松風入夢香。(位中符)",
    "X66n1297_028:0452c21": "兩岸芙蕖鬬彩霞。一天風月屬漁家。釣竿收拾雨蓑",
    "X66n1297_028:0452c22": "冷。寂寂秋江滾浪花。(法林音)",
    "X66n1297_028:0452c23": "風穴參南院。院問近離甚處。師曰南方。曰南方一",
    "X66n1297_028:0452c24": "棒一喝如何商量。師曰作奇特商量。曰我者裏不",
    "X66n1297_028:0453a01": "然。師曰未審此間如何商量。曰。棒下無生忍。臨機",
    "X66n1297_028:0453a02": "不見師。師便省。",
    "X66n1297_028:0453a03": "徑山杲云。風穴當時好大展坐具。禮他三拜。不然。便",
    "X66n1297_028:0453a04": "與掀倒禪牀。乃回謂侍者云。你道當時風穴禮拜是。",
    "X66n1297_028:0453a05": "掀倒禪牀是。者云艸賊大敗。杲云你看者瞎漢亂統。",
    "X66n1297_028:0453a06": "便打。　磬山修云。風穴悟則不無。怎奈落在第二頭。",
    "X66n1297_028:0453a07": "山僧若作南院。待問此間作麼生商量。劈脊便棒。管",
    "X66n1297_028:0453a08": "教伊七通八達。",
    "X66n1297_028:0453a09": "有喝端如探竿艸。無師血脉通紅線。當陽不識李將",
    "X66n1297_028:0453a10": "軍。徒學穿楊一枝箭。(南巖勝)",
    "X66n1297_028:0453a11": "師子教兒返躑方。臨機一著展鋒鋩。却悲混沌再三",
    "X66n1297_028:0453a12": "鑿。野鹿標枝憶古皇。(古南門)",
    "X66n1297_028:0453a13": "師資合處芥投鍼。嶽未為高海未深。看取作家爐韛",
    "X66n1297_028:0453a14": "在。能消躍冶不祥金。(汝風杲)",
    "X66n1297_028:0453a15": "風穴因僧問。語默涉離微。如何通不犯。師曰。常憶",
    "X66n1297_028:0453a16": "江南三月裏。鷓鴣嗁處百花香。",
    "X66n1297_028:0453a17": "翠峰顯云。曾有人問。我對他道劈腹剜心。又且如何。",
    "X66n1297_028:0453a18": "復云。因風吹火別是一家。傷鱉恕龜必應有主。　溈",
    "X66n1297_028:0453a19": "山秀云。江南佳景誠合如之。千載觀光添人性懆。倘",
    "X66n1297_028:0453a20": "或不爾。來年更有新條在。惱亂春風卒未休。　鼓山",
    "X66n1297_028:0453a21": "珪云。且道是犯不犯。　南華昺云。風穴入林不動艸。",
    "X66n1297_028:0453a22": "入水不動波。眼睛裏倒卓須彌。眉毛裏橫安世界。畢",
    "X66n1297_028:0453a23": "竟落在甚處。祇許老胡知。不許老胡會。　雲居元云。",
    "X66n1297_028:0453a24": "且喜天下太平。　西禪需舉雪竇語了云。一人如三",
    "X66n1297_028:0453b01": "春和煦。一人如雪上加霜。雖則來機不昧縱奪可觀。",
    "X66n1297_028:0453b02": "其奈未出者僧所問。曾有僧問祥雲。向伊道泥牛吼",
    "X66n1297_028:0453b03": "處千峰秀。木馬嘶時萬木秋。復云。獅子嚬呻象王回",
    "X66n1297_028:0453b04": "顧。三十年後和泥合水。莫道見祥雲來。　東林顏舉",
    "X66n1297_028:0453b05": "翠峰語了云。寰中天子敕。塞外將軍令。　天童覺云。",
    "X66n1297_028:0453b06": "露躶躶。圓陀陀。直是無棱縫。且道風穴無棱縫。翠峰",
    "X66n1297_028:0453b07": "無棱縫。還會麼。和光惹事。刮篤成家。　天童傑云。風",
    "X66n1297_028:0453b08": "穴老祖將白麵和麩殻糶了。引得後來人。徒向百花",
    "X66n1297_028:0453b09": "深處作道理。成羣作隊外邊打之遶。徑山則不然。有",
    "X66n1297_028:0453b10": "問語默涉離微如何通不犯。即向他道。置將一問來。",
    "X66n1297_028:0453b11": "　中峰本云。者僧問處如大浸稽天。無物不在波瀾",
    "X66n1297_028:0453b12": "之內。風穴固是入水不溺。怎奈全身在裏許。",
    "X66n1297_028:0453b13": "鷓鴣啼處百花香。撫掌呵呵笑一塲。因憶舊年遊歷",
    "X66n1297_028:0453b14": "處。送人雲隖入斜陽。(海印信)",
    "X66n1297_028:0453b15": "鷓鴣啼處百花鮮。江國從來路坦然。為報途中未歸",
    "X66n1297_028:0453b16": "客。謝家人不在漁船。(寶峰明)",
    "X66n1297_028:0453b17": "彩雲影裏神仙現。手把紅羅扇遮面。急須著眼看仙",
    "X66n1297_028:0453b18": "人。莫看仙人手中扇。(佛鑒懃)",
    "X66n1297_028:0453b19": "忽爾出門先見路。纔方下脚便登船。神仙祕訣真堪",
    "X66n1297_028:0453b20": "惜。父子雖親不可傳。(妙喜杲)",
    "X66n1297_028:0453b21": "風穴因僧問。從上古人印印相契。如何是相契底",
    "X66n1297_028:0453b22": "眼。師曰。輕囂道者知機變。拈却招魂拭淚巾。",
    "X66n1297_028:0453b23": "至鑑當軒醜莫逃。一機垂示膽魂消。相逢若是超宗",
    "X66n1297_028:0453b24": "略。便得風流葢世饒。(漢雷見)",
    "X66n1297_028:0453c01": "風穴因僧問如何是佛。師曰杖林山下竹筋鞭。",
    "X66n1297_028:0453c02": "道峰清云。道山控千里馬。發穿楊箭。爭奈勞而無功。",
    "X66n1297_028:0453c03": "杖林山下竹筋鞭。枝節蕭疎古澗邊。要會宗師開正",
    "X66n1297_028:0453c04": "眼。滿輪午夜照秋天。(海印信)",
    "X66n1297_028:0453c05": "杖林山下竹筋鞭。水在深溪月在天。良馬不知何處",
    "X66n1297_028:0453c06": "去。阿難依舊世尊前。(真淨文)",
    "X66n1297_028:0453c07": "杖林山下竹筋鞭。拈出寒巖尚帶烟。扶過斷橋曾得",
    "X66n1297_028:0453c08": "力。而今不直半文錢。(上方益)",
    "X66n1297_028:0453c09": "汝州穎橋鐵胡安禪師(南院顒嗣)向火次。因鍾司徒問",
    "X66n1297_028:0453c10": "三界焚燒如何出得。師以香匙撥開火。鍾擬議。師",
    "X66n1297_028:0453c11": "召曰司徒。司徒鍾有省。",
    "X66n1297_028:0453c12": "高聲撥火召司徒。火燄炎天驀面驅。祇向此間能穩",
    "X66n1297_028:0453c13": "坐。任教門外雪盈衢。(冶父川)",
    "X66n1297_028:0453c14": "三界焚燒要出離。見春來了見春歸。是他不見春來",
    "X66n1297_028:0453c15": "去。日出東方夜落西。(閒極雲)",
    "X66n1297_028:0453c16": "郢州興陽歸靜禪師(西院明嗣)參西院便問。擬問不問",
    "X66n1297_028:0453c17": "時如何。院便打。師良久。院曰。若喚作棒。眉鬚墮落。",
    "X66n1297_028:0453c18": "師言下大悟。",
    "X66n1297_028:0453c19": "保福展云。雖然如是。你眉毛有幾莖。　開福寧云。興",
    "X66n1297_028:0453c20": "陽却有陷虎之機。西院不覺投他深穽。若人辨得。親",
    "X66n1297_028:0453c21": "佩毗盧印。當陽捋虎鬚。其如見解未圓。棒頭有眼明",
    "X66n1297_028:0453c22": "如日。要識真金火裏看。",
    "X66n1297_028:0453c23": "大鑒下九世",
    "X66n1297_028:0453c24": "汝州首山省念禪師(風穴沼嗣)因僧問如何是佛。師曰",
    "X66n1297_028:0454a01": "新婦騎驢阿家牽。曰未審此語甚麼句中收。師曰。",
    "X66n1297_028:0454a02": "三玄收不得。四句豈能該。曰此意如何。師曰天長",
    "X66n1297_028:0454a03": "地久日月齊明。師又因僧問。新婦騎驢阿家牽。意",
    "X66n1297_028:0454a04": "旨如何。師曰百歲翁翁失却父。曰百歲翁翁豈有",
    "X66n1297_028:0454a05": "父耶。師曰汝會也。又曰。此是獨坐無尊卑。從上無",
    "X66n1297_028:0454a06": "一法與人。",
    "X66n1297_028:0454a07": "愚菴盂云。欽深淵默漆鷄頭。大將軍除壁虱。　光相",
    "X66n1297_028:0454a08": "得云。應機接物不妨迅捷。未免旁觀者哂。",
    "X66n1297_028:0454a09": "手提巴鼻脚蹋尾。仰面看天聽流水。天明送出路旁",
    "X66n1297_028:0454a10": "邊。夜靜還歸茅屋裏。(道吾真)",
    "X66n1297_028:0454a11": "新婦騎驢阿家牽。王老空中駕鐵船。井底挂帆風勢",
    "X66n1297_028:0454a12": "惡。須彌頂上浪滔天。(海印信)",
    "X66n1297_028:0454a13": "新婦騎驢阿家牽。面如滿月目如蓮。更將羅袖相牽",
    "X66n1297_028:0454a14": "挽。一段風流遍大千。(慈受深)",
    "X66n1297_028:0454a15": "新婦騎驢阿家牽。體段風流得自然。堪笑效顰鄰舍",
    "X66n1297_028:0454a16": "女。向人添醜不成妍。(天童覺)",
    "X66n1297_028:0454a17": "新婦騎驢阿家牽。萬里滄溟駕鐵船。參差島嶼分諸",
    "X66n1297_028:0454a18": "國。彷彿星河共一天。(南華昺)",
    "X66n1297_028:0454a19": "阿家新婦兩同條。咫尺家鄉路不遙。可笑騎驢覓驢",
    "X66n1297_028:0454a20": "者。一生錯認馬鞍橋。(鼓山珪)",
    "X66n1297_028:0454a21": "蹇驢須是阿家牽。媳婦嬌癡懶著鞭。在舍祇知七十",
    "X66n1297_028:0454a22": "士。出門方見化三千。(簡堂機)",
    "X66n1297_028:0454a23": "有響無聲沒奈何。陽關三疊為君歌。男兒一去不回",
    "X66n1297_028:0454a24": "顧。冷落柔腸烟雨多。(三峰藏)",
    "X66n1297_028:0454b01": "紫羅抹額繡裙腰。涉水登山語笑高。未盡平生剛半",
    "X66n1297_028:0454b02": "面。擬將綢繆隔迢遙。(天章玉)",
    "X66n1297_028:0454b03": "天子刈荒艸。林花發火藻。江山舊主人。覿面誰知道。",
    "X66n1297_028:0454b04": "(緒菴纘)",
    "X66n1297_028:0454b05": "首山因僧問如何是佛法大意。師曰楚王城畔汝",
    "X66n1297_028:0454b06": "水東流。",
    "X66n1297_028:0454b07": "楚王城畔水東流。逐浪隨波早晚休。誰謂謝郎生計",
    "X66n1297_028:0454b08": "在。夜深明月上孤舟。(佛慧泉)",
    "X66n1297_028:0454b09": "楚王城畔水東流。樹倒藤枯笑不休。好是自從投子",
    "X66n1297_028:0454b10": "去。更無人解道油油。(真淨文)",
    "X66n1297_028:0454b11": "千波萬浪曾無盡。去漿來帆浩莫窮。謝客睡醒孤月",
    "X66n1297_028:0454b12": "白。閒吹一笛渡頭風。(普融平)",
    "X66n1297_028:0454b13": "楚王城畔水東流。獨脚山魈踢氣毬。貪著六幺花十",
    "X66n1297_028:0454b14": "八。斷頭船子下揚州。(瞎堂遠)",
    "X66n1297_028:0454b15": "首山因僧問如何是祖師西來意。師曰風吹日炙。",
    "X66n1297_028:0454b16": "日炙風吹不計年。行人塵路辨應難。擬心早已深三",
    "X66n1297_028:0454b17": "尺。更教誰問箇中玄。(洞山聰)",
    "X66n1297_028:0454b18": "日炙風吹問祖來。紅塵亙野眼難擡。忙忙役伇知多",
    "X66n1297_028:0454b19": "少。二月春深動地雷。(翠巖真)",
    "X66n1297_028:0454b20": "日炙風吹也大奇。根槍疋馬將家兒。皇圖自古元無",
    "X66n1297_028:0454b21": "事。撥動烟塵更是誰。(三祖宗)",
    "X66n1297_028:0454b22": "日炙風吹當路頭。衲僧見後莫遲留。我今到此堪惆",
    "X66n1297_028:0454b23": "悵。葉落花紅經幾秋。(雲溪恭)",
    "X66n1297_028:0454b24": "首山拈竹篦示眾曰。汝諸人若喚作竹篦則觸。不",
    "X66n1297_028:0454c01": "喚作竹篦則背。且道畢竟喚作什麼。速道速道。時",
    "X66n1297_028:0454c02": "葉縣省在會下。乃近前掣得。折作兩截拋向階前。",
    "X66n1297_028:0454c03": "却曰是什麼。師曰瞎。省於言下大悟。",
    "X66n1297_028:0454c04": "廣慧璉云。省瞎驢悟則太煞悟。要且未盡先師意旨。",
    "X66n1297_028:0454c05": "　天寧琦云。廣慧恁麼道。先師實有意旨那。將一把",
    "X66n1297_028:0454c06": "火照看面皮厚多少。下坡不走快便難逢。若是向上",
    "X66n1297_028:0454c07": "提持。還我竹篦子師兄始得。　雲居莊云。脫體風流",
    "X66n1297_028:0454c08": "須是首山。當機抗敵還他葉縣。一向與麼去。臨濟佛",
    "X66n1297_028:0454c09": "法掃土而盡。　甌峰承云。我王庫內無如是刀。　明",
    "X66n1297_028:0454c10": "招補云。我當時若在。待道汝諸人喚作什麼。但噓兩",
    "X66n1297_028:0454c11": "噓。管取首山者漢瓦解冰消。",
    "X66n1297_028:0454c12": "竹篦舉起成生殺。豈更容人亂扎錐。劈脊一揮如薦",
    "X66n1297_028:0454c13": "得。銀山鐵壁也光輝。(照堂一)",
    "X66n1297_028:0454c14": "背觸非遮護。明明為舉揚。吹毛元不動。徧地是刀槍。",
    "X66n1297_028:0454c15": "(徑山杲)",
    "X66n1297_028:0454c16": "罵他還自罵。瞋他還自瞋。戒之慎之。出乎爾者。返乎",
    "X66n1297_028:0454c17": "爾者也。(卍菴顏)",
    "X66n1297_028:0454c18": "辨龍蛇眼定乾坤。粲粲一天星斗分。拈起竹篦言背",
    "X66n1297_028:0454c19": "觸。明明刺腦入膠盆。(笑翁堪)",
    "X66n1297_028:0454c20": "離中虗。坎中滿。兌上缺。巽下斷。是甚麼章句。忠清里",
    "X66n1297_028:0454c21": "巷馬回子。諸人還會麼。休休。三十六條花柳巷。向來",
    "X66n1297_028:0454c22": "曾不禁人遊。(雪嶠信)",
    "X66n1297_028:0454c23": "觸背二途俱不得。言前有路最條直。馬無千里謾追",
    "X66n1297_028:0454c24": "風。鶴有九皐難翥翼。且翥翼。好事也要大家識。復把",
    "X66n1297_028:0455a01": "住云。道道。(梅谷悅)",
    "X66n1297_028:0455a02": "可是鐵輪天子寰中旨。又道帝釋宮中放赦書。人言",
    "X66n1297_028:0455a03": "端陽符一道。呢喃滿口誦消除。衲僧面前用不得。尺",
    "X66n1297_028:0455a04": "固可量丈難測。為我寄語當年念法華。冤哉將謂撥",
    "X66n1297_028:0455a05": "龍蛇。(無可智)",
    "X66n1297_028:0455a06": "吹倦林風冷次園。百年釣月斷香魂。不因栗冽衣裳",
    "X66n1297_028:0455a07": "薄。誰見微茫烟水痕。(雪僧嗣)",
    "X66n1297_028:0455a08": "首山示眾。諸上座。不得盲喝亂喝。尋常向你道。賓",
    "X66n1297_028:0455a09": "則始終賓。主則始終主。賓無二賓。主無二主。若有",
    "X66n1297_028:0455a10": "二賓二主。兩箇即成瞎漢。所以道。我若立。你須坐。",
    "X66n1297_028:0455a11": "我若坐。你須立。坐則同你坐。立則共你立。雖然如",
    "X66n1297_028:0455a12": "是。急著眼始得。",
    "X66n1297_028:0455a13": "賓主有無俱遣外。行藏須要出常情。無棲泊處開門",
    "X66n1297_028:0455a14": "戶。月到中霄不敢明。(虛堂愚)",
    "X66n1297_028:0455a15": "七里村王大嫂。東話西話自起自倒。說到傷心欲斷",
    "X66n1297_028:0455a16": "腸。滿地殘紅還自掃。(融會理)",
    "X66n1297_028:0455a17": "失同得。言若嘿。歷歷一天星斗弋。良主佳賓兩無私。",
    "X66n1297_028:0455a18": "一賤一貴誰辨惑。(鐵容玄)",
    "X66n1297_028:0455a19": "首山因僧問如何是學人用心處。師曰怪你一問",
    "X66n1297_028:0455a20": "遲也。",
    "X66n1297_028:0455a21": "未語難明迷悟情。發言方表赤心人。祇貪進步求名",
    "X66n1297_028:0455a22": "玉。爭信靈苗不受春。(投子青)",
    "X66n1297_028:0455a23": "首山因僧問如何是學人親切處。師曰五九盡日",
    "X66n1297_028:0455a24": "又逢春。曰畢竟如何。師曰冬到寒食一百五。",
    "X66n1297_028:0455b01": "日暮陰雲郊野深。重陽到後菊花新。不因西嶠殘冰",
    "X66n1297_028:0455b02": "盡。爭得東山一帶春。(投子青)",
    "X66n1297_028:0455b03": "師矌雖聰失正音。高山流水總無人。穿雲白髮離巖",
    "X66n1297_028:0455b04": "岫。半夜烏鷄喪比鄰。(伴我侶)",
    "X66n1297_028:0455b05": "首山因僧問如何是菩提路。師曰襄縣五里。曰向",
    "X66n1297_028:0455b06": "上事若何。師曰來往不易。",
    "X66n1297_028:0455b07": "問路窮途擬進程。綠楊鶯語送行人。牌標五里向君",
    "X66n1297_028:0455b08": "說。莫道當年不指陳。(投子青)",
    "X66n1297_028:0455b09": "首山舉古。第一句薦得。堪與佛祖為師。第二句薦",
    "X66n1297_028:0455b10": "得。堪與人天為師。第三句薦得。自救不了。有僧問",
    "X66n1297_028:0455b11": "和尚是第幾句薦得。師曰月落三更穿市過。",
    "X66n1297_028:0455b12": "佛祖髑髏穿一串。宮漏沉沉密傳箭。人天機要發千",
    "X66n1297_028:0455b13": "鈞。雲陣輝輝急飛電。箇中人。看轉變。遇賤則貴貴則",
    "X66n1297_028:0455b14": "賤。得珠罔象兮至道綿綿。遊刃亡牛兮赤心片片。(天",
    "X66n1297_028:0455b15": "童覺)",
    "X66n1297_028:0455b16": "雨過春山翠欲浮。佳人乘興上瓊樓。無端三弄關情",
    "X66n1297_028:0455b17": "笛。鐵鑄心肝亦淚流。(山容波)",
    "X66n1297_028:0455b18": "首山示眾。咄哉巧女兒。攛梭不解織。貪看鬬鷄人。",
    "X66n1297_028:0455b19": "水牛也不識。又曰。咄哉拙郎君。巧妙無人識。打破",
    "X66n1297_028:0455b20": "鳳林關。著靴水上立。",
    "X66n1297_028:0455b21": "此菴元云。總有來處。拈拄杖云。上大人。丘乙己。化三",
    "X66n1297_028:0455b22": "千。七十士。　月江印云。二人同心。其義斷金。",
    "X66n1297_028:0455b23": "汝州廣慧真禪師(風穴沼嗣)風穴問。會昌沙汰時。護法",
    "X66n1297_028:0455b24": "善神向什麼處去。師曰。常在闤闠中。要且無人見。",
    "X66n1297_028:0455c01": "穴曰汝徹也。",
    "X66n1297_028:0455c02": "徑山杲云。汝道風穴自徹也未。",
    "X66n1297_028:0455c03": "東街東巷風流子。南陌南溪抱瓮郎。日出同來花底",
    "X66n1297_028:0455c04": "坐。一般眉目有精光。(頻吉祥)",
    "X66n1297_028:0455c05": "長沙府靈泉院禪師(風穴沼嗣)因僧問。先師道金沙灘",
    "X66n1297_028:0455c06": "頭馬郎婦。意旨如何。師曰上東門外人無數。曰便",
    "X66n1297_028:0455c07": "恁麼會時如何。師曰天津橋上往來多。",
    "X66n1297_028:0455c08": "胡笳曲子樓頭唱。白雪琵琶月下彈。音律幾多人共",
    "X66n1297_028:0455c09": "聽。靜看花影在闌干。(頻吉祥)",
    "X66n1297_028:0455c11": "宗鑑法林卷二十八"
}