{
    "X78n1554_002:0584c04": "五家正宗贊卷第二",
    "X78n1554_002:0584c06": "臨濟宗",
    "X78n1554_002:0584c07": "臨濟慧照禪師",
    "X78n1554_002:0584c08": "師諱義玄。曹州邢氏子。初在黃蘗隨眾參侍。時堂中",
    "X78n1554_002:0584c09": "第一座勉令問話。因上方丈問。如何是佛法的的大",
    "X78n1554_002:0584c10": "意。黃蘗打。如是三問三遭打。遂告辭座曰。承激勸問",
    "X78n1554_002:0584c11": "話。唯蒙和尚賜棒。且往諸方去。座曰。汝須辭和尚始",
    "X78n1554_002:0584c12": "得。座却往堂頭。告曰。問話僧雖後生。甚是如法。若來",
    "X78n1554_002:0584c13": "辭。方便接取。來日上辭。蘗令往高安參大愚。師到大",
    "X78n1554_002:0584c14": "愚。愚問。甚處來。曰。黃蘗來。曰。黃蘗有何言教。曰。某甲",
    "X78n1554_002:0584c15": "三度問佛法的的大意。三度被打。未審有什麼過。曰。",
    "X78n1554_002:0584c16": "黃蘗恁麼老婆。為汝得徹困。更來者裏問有過無過",
    "X78n1554_002:0584c17": "師云。元來黃蘗佛法無多子。愚把住曰。者尿牀鬼子。",
    "X78n1554_002:0584c18": "適來問有過無過。而今却道黃蘗佛法無多子。汝見",
    "X78n1554_002:0584c19": "箇什麼道理便恁麼道。師於愚肋下築三拳。愚拓開",
    "X78n1554_002:0584c20": "曰。汝師黃蘗。非干我事。師回。蘗見。便問。來來去去。有",
    "X78n1554_002:0584c21": "甚了期。師曰。只為老婆心切。蘗曰。大愚饒舌。待見。痛",
    "X78n1554_002:0584c22": "與一頓。師曰。說什麼待見。即今便打。蘗曰。者風顛漢",
    "X78n1554_002:0584c23": "却來者裏捋虎鬚。師便喝。蘗令參堂去。徑山五百眾。",
    "X78n1554_002:0584c24": "每日行道念觀音。無一人參請。山作書與蘗。具言其",
    "X78n1554_002:0585a01": "事。蘗令師去。師到徑山。裝腰直上法堂。山纔舉頭。師",
    "X78n1554_002:0585a02": "便喝。山擬開口。師拂袖便行。尋有僧問山。適來者僧",
    "X78n1554_002:0585a03": "有甚言句便喝和尚。山云。者僧從黃蘗來。儞要知。自",
    "X78n1554_002:0585a04": "去問他。是時五百眾太半分散。洛浦為侍者。不契。辭",
    "X78n1554_002:0585a05": "去。師後云。可中有箇赤梢鯉。搖頭擺尾向南方去。不",
    "X78n1554_002:0585a06": "知淹殺誰家虀甕裏。師臨終時云。吾滅後。汝等勿得",
    "X78n1554_002:0585a07": "滅吾正法眼藏。三聖曰。爭敢滅和尚正法眼藏。師曰。",
    "X78n1554_002:0585a08": "向後忽有人問。汝向伊道什麼。聖便喝。師曰。誰知吾",
    "X78n1554_002:0585a09": "正法眼藏向者瞎驢邊滅。",
    "X78n1554_002:0585a10": "贊曰。",
    "X78n1554_002:0585a11": "　廣廈梁　　清廟器",
    "X78n1554_002:0585a12": "　刮霜面　　冷燄逼人",
    "X78n1554_002:0585a13": "　伏獸威　　腥風捲地",
    "X78n1554_002:0585a14": "　見睦州始學跳籬驀牆",
    "X78n1554_002:0585a15": "　掌黃蘗便解攙行奪市",
    "X78n1554_002:0585a16": "　報冤六十棒　　向大愚肋下築拳",
    "X78n1554_002:0585a17": "　喝散五百僧　　使徑山胸中短氣",
    "X78n1554_002:0585a18": "　展三玄戈甲　　遍地髑髏寒",
    "X78n1554_002:0585a19": "　示四種科揀　　平地波濤起",
    "X78n1554_002:0585a20": "　炎天飛雪雹　　單明向上機籌",
    "X78n1554_002:0585a21": "　赤脚驟氷稜　　自是一般標致",
    "X78n1554_002:0585a22": "　惜正法眼藏　　滅向三聖瞎驢邊",
    "X78n1554_002:0585a23": "　知赤梢鯉魚　　淹殺誰家虀甕裏",
    "X78n1554_002:0585a24": "　贊之者拔舌泥犂",
    "X78n1554_002:0585b01": "　毀之者洋銅沸屎",
    "X78n1554_002:0585b02": "遣風餘烈。繼百世猶有存焉。求鸞膠續絃。則遠之",
    "X78n1554_002:0585b03": "遠矣。",
    "X78n1554_002:0585b04": "興化獎禪師",
    "X78n1554_002:0585b05": "師諱存獎。魏州人。初見臨濟。濟令師為侍者。濟問新",
    "X78n1554_002:0585b06": "到。甚處來。曰。鑾城。曰。有事相借問。得麼。曰。新戒不會",
    "X78n1554_002:0585b07": "曰。打破大唐國。覔箇不會人難得。參堂去。師問。適來",
    "X78n1554_002:0585b08": "新到是成褫伊那。濟曰。我誰管儞成褫不成褫。師曰。",
    "X78n1554_002:0585b09": "和尚即解將死雀就地彈。不解將一轉語蓋覆却。濟",
    "X78n1554_002:0585b10": "曰。儞又作麼生。師曰。請和尚作新到。濟遂曰。新戒不",
    "X78n1554_002:0585b11": "會。師曰。却是老僧罪過。濟曰。儞語藏鋒。師擬議。濟便",
    "X78n1554_002:0585b12": "打。至晚。濟又曰。我今日問新到。是將死雀就地彈。就",
    "X78n1554_002:0585b13": "窠裏打。及儞出得語。又喝起。向青雲裏打。師曰。草賊",
    "X78n1554_002:0585b14": "大敗。濟便打。師後到三聖。請為首座。常曰。我向南方行",
    "X78n1554_002:0585b15": "脚一遭。拄杖頭不曾撥著一箇會佛法底。聖聞得。問",
    "X78n1554_002:0585b16": "曰。儞具什麼眼。師便喝。聖曰。須是儞始得。大覺聞。乃",
    "X78n1554_002:0585b17": "云。作麼生得風吹入大覺門來。師後到大覺。請為院",
    "X78n1554_002:0585b18": "主。一日。覺喚曰。我聞儞道。向南方行脚一遭。拄杖頭",
    "X78n1554_002:0585b19": "不曾撥著一箇會佛法底。儞具什麼眼。師便喝。覺拈",
    "X78n1554_002:0585b20": "棒。師擬議。覺便打。師又喝。覺又打。次日。師從法堂過。",
    "X78n1554_002:0585b21": "覺召。院主。我直下不疑儞昨日兩喝。儞試說看。師曰。",
    "X78n1554_002:0585b22": "我於三聖師兄處得箇賓主句。總被師兄折倒了也。",
    "X78n1554_002:0585b23": "與某甲箇安樂法門。覺曰。者瞎漢。來者裏納敗缺。卸",
    "X78n1554_002:0585b24": "下衲衣。痛打一頓。師於言下薦得臨濟先師在黃蘗",
    "X78n1554_002:0585c01": "處喫棒底道理。後開堂拈香云。此一炷香。若為三聖。",
    "X78n1554_002:0585c02": "三聖為我太孤。若為大覺。大覺為我太賖。不如供養",
    "X78n1554_002:0585c03": "我臨濟先師。雲居住三峯時。師問曰。權借一問以為",
    "X78n1554_002:0585c04": "影草時如何。居無對。師曰。想和尚答者話不得。不如",
    "X78n1554_002:0585c05": "禮拜了退。後二十年。居云。如今思量當時。不消道箇",
    "X78n1554_002:0585c06": "何必。後遣化主到師處。師曰。和尚住三峯時。老僧問",
    "X78n1554_002:0585c07": "伊話。答不得。如今道得也未。主舉前話。師曰。興化則",
    "X78n1554_002:0585c08": "不然。爭如道箇不必。僧問師曰。四方八面來時如何",
    "X78n1554_002:0585c09": "師曰。打中間底。僧作禮。師曰。興化今日赴箇村齋。中",
    "X78n1554_002:0585c10": "路遇一陣卒風暴雨。却去古庿裏避得過。示眾曰。我",
    "X78n1554_002:0585c11": "聞長廊下也喝。後架也喝。諸子。莫盲喝亂喝。直饒儞",
    "X78n1554_002:0585c12": "喝得興化上三十三天。却撲下來。一點氣也無。待興",
    "X78n1554_002:0585c13": "化蘇息起來。欵欵地向儞道未在。何故。我未曾向紫",
    "X78n1554_002:0585c14": "羅帳裏撒真珠與儞諸人。在虗空裏胡喝作什麼。師",
    "X78n1554_002:0585c15": "謂克賓維那曰。汝不久當為唱導之師。賓曰。不入者",
    "X78n1554_002:0585c16": "保社。師曰。會了不入。不會不入。賓曰。總不恁麼。師便",
    "X78n1554_002:0585c17": "打。乃白眾云。克賓維那法戰不勝。罰錢五貫。設饡飯",
    "X78n1554_002:0585c18": "一堂。仍不得喫飯。即趕出院。師見同參來。纔上法堂。",
    "X78n1554_002:0585c19": "師便喝。僧亦喝。行三兩步。師又喝。僧亦喝。師近前拈",
    "X78n1554_002:0585c20": "棒。僧又喝。師云。儞看。者瞎漢猶作主在。僧擬議。師便",
    "X78n1554_002:0585c21": "打。直打下法堂。時有僧問。者僧有甚觸忤和尚。師云。",
    "X78n1554_002:0585c22": "是伊適來也有權。也有寶。也有照。也有用。及乎將手",
    "X78n1554_002:0585c23": "向伊面前橫兩橫。便去不得。似者般漢。不打更待何",
    "X78n1554_002:0585c24": "時。僧問。寶劒知師藏已久。今日當場略借看。師曰。不",
    "X78n1554_002:0586a01": "借。曰。為什麼不借。師曰。不是張華眼。徒窺射斗光。曰。",
    "X78n1554_002:0586a02": "用者如何。師曰。橫身當宇宙。誰是出頭人。同光帝問",
    "X78n1554_002:0586a03": "師。朕收中原獲一寶。未有人酬價。師云。借陛下寶看。",
    "X78n1554_002:0586a04": "帝以手引幞頭脚示之。師云。君王之寶。誰敢酬價。帝",
    "X78n1554_002:0586a05": "大悅。賜衣．號。不受。乃賜馬。師驟馬忽驚。墜地傷足。憑",
    "X78n1554_002:0586a06": "柺子行。問僧曰。還識老僧否。曰。爭得不識和尚。師曰",
    "X78n1554_002:0586a07": "[跳兆+戾]。脚法師說得行不得。",
    "X78n1554_002:0586a08": "贊曰。",
    "X78n1554_002:0586a09": "　臨濟的兒　　三聖首座",
    "X78n1554_002:0586a10": "　熱喝似雷奔",
    "X78n1554_002:0586a11": "　麤膽如天大",
    "X78n1554_002:0586a12": "　皮下無血　　見大覺喫痛棒薦得先師",
    "X78n1554_002:0586a13": "　板齒生毛　　到雲居借一問以為影草",
    "X78n1554_002:0586a14": "　赴村齋遇暴風卒雨　　古廟裏誰云軃得渾身",
    "X78n1554_002:0586a15": "　向南方探虎穴魔宮　　拄杖頭未曾撥著一箇",
    "X78n1554_002:0586a16": "　揚聲止喝　　紫羅帳裡撒明月珠",
    "X78n1554_002:0586a17": "　有眼無筋　　幞頭脚邊辨君王寶",
    "X78n1554_002:0586a18": "　勘同行將手橫面門兩上　　死伎已窮",
    "X78n1554_002:0586a19": "　打克賓出院罸饡飯一堂　　欺人不少",
    "X78n1554_002:0586a20": "　借寶劒當場看　　光射斗窺遇生盲",
    "X78n1554_002:0586a21": "　將死雀就地彈　　語藏鋒功難補過",
    "X78n1554_002:0586a22": "對龍顏。乘御馬。雖得一場榮[跳兆+戾]。雙脚窮祖道。盡力",
    "X78n1554_002:0586a23": "行之不到。",
    "X78n1554_002:0586a24": "南院顒禪師",
    "X78n1554_002:0586b01": "師嗣興化。河北人。法諱慧顒。俗名寶應。師上堂曰。諸",
    "X78n1554_002:0586b02": "方只具啐啄同時眼。不具啐啄同時用。僧便問。如何",
    "X78n1554_002:0586b03": "是啐啄同時用。師曰。作家不啐啄。啐啄同時失。曰。此",
    "X78n1554_002:0586b04": "未是學人問處。曰。汝問處作麼生。曰。失。師便打。僧不",
    "X78n1554_002:0586b05": "肯。示眾云。赤肉團上。壁立千仞。時有僧出問。赤肉團",
    "X78n1554_002:0586b06": "上。壁立千仞。豈不是和尚語。師云。是。僧便掀倒禪床",
    "X78n1554_002:0586b07": "師云。儞看者瞎漢亂做。僧擬議。師便打趁出院。僧問。",
    "X78n1554_002:0586b08": "二王相見時如何。曰。十字街頭吹尺八。又問。從上諸",
    "X78n1554_002:0586b09": "聖向甚處去。曰。不上天堂。則入地獄。曰。和尚又作麼",
    "X78n1554_002:0586b10": "生。曰。還知寶應落處麼。僧擬議。師打一拂。師問僧。近",
    "X78n1554_002:0586b11": "離甚處。曰。襄州。曰。是什麼物恁麼來。曰。和尚試道看",
    "X78n1554_002:0586b12": "曰。適來禮拜底。曰。錯。曰。禮拜底錯箇什麼。曰。再犯不",
    "X78n1554_002:0586b13": "容。曰。三十年弄馬騎。今被驢撲。瞎漢。參堂去。僧問。人",
    "X78n1554_002:0586b14": "逢碧眼時如何。曰。鬼爭漆桶。僧問。古殿重興時如何",
    "X78n1554_002:0586b15": "曰。明堂瓦插簷。僧曰。恁麼則莊嚴畢備去也。曰。斬草",
    "X78n1554_002:0586b16": "蛇頭落。僧問。瞥喜瞥嗔時如何。曰。傾湫倒嶽。僧問。如",
    "X78n1554_002:0586b17": "何是無縫塔。曰。七花八裂。曰。如何是塔中人。曰。頭不",
    "X78n1554_002:0586b18": "梳。面不洗。僧問。祖意教意。是同是別。曰。黃尚書．李僕",
    "X78n1554_002:0586b19": "射。曰。意旨如何。曰。牛頭向北馬頭南。師問僧。近離甚",
    "X78n1554_002:0586b20": "處。曰。龍興。曰。發足莫離葉縣也無。僧便喝。曰。好好問",
    "X78n1554_002:0586b21": "汝。又發惡作麼。僧曰。喚作惡發。得麼。師却喝曰。儞既",
    "X78n1554_002:0586b22": "惡發。我也惡發。近前來。我也沒量罪過。儞也沒量罪",
    "X78n1554_002:0586b23": "過。瞎漢。參堂去。",
    "X78n1554_002:0586b24": "贊曰。",
    "X78n1554_002:0586c01": "　一語定綱宗　　作家不啐啄",
    "X78n1554_002:0586c02": "　興化的子　　氷蘗胸懷",
    "X78n1554_002:0586c03": "　臨濟親孫　　麟龍頭角",
    "X78n1554_002:0586c04": "　赤肉團上壁立千仞　　掀禪床棒打瞎驢",
    "X78n1554_002:0586c05": "　十字街頭相見二王　　吹尺八聲亂雅樂",
    "X78n1554_002:0586c06": "　諸聖甚處去　　謾云入地獄不上天堂",
    "X78n1554_002:0586c07": "　何物恁麼來　　灼然弄馬騎今被驢撲",
    "X78n1554_002:0586c08": "　一機一境　　換斗移星",
    "X78n1554_002:0586c09": "　瞥喜瞥嗔　　傾湫倒嶽",
    "X78n1554_002:0586c10": "　頭不梳面不洗　　塔中人描畫未全真",
    "X78n1554_002:0586c11": "　馬向北牛向南　　祖教意摶量俱是錯",
    "X78n1554_002:0586c12": "　從游老作　　與廓侍者一再同參",
    "X78n1554_002:0586c13": "　弄出小家　　隨龍興僧遞相發惡",
    "X78n1554_002:0586c14": "殫千聖眼。擬覔蹤由。白日青天。風雷雨雹。",
    "X78n1554_002:0586c15": "風穴沼禪師",
    "X78n1554_002:0586c16": "師諱延沼。餘杭劉氏子。初遊講肆。習止觀。弃去。謁鏡",
    "X78n1554_002:0586c17": "清。清問。近離甚處。曰。自離東來。曰。還過小江也無。曰。",
    "X78n1554_002:0586c18": "大舸獨飃空。小江無可濟。曰。鏡水秦山。烏飛不度。且",
    "X78n1554_002:0586c19": "莫道聽途說。曰。滄溟尚怯艨[舟*侖]勢。列漢飛帆渡五湖",
    "X78n1554_002:0586c20": "清竪拂子云。爭奈者箇何。曰。者箇是什麼。曰。果然不",
    "X78n1554_002:0586c21": "識。曰。出沒卷舒。與師同用。曰。杓卜聽虗聲。熟睡饒噡",
    "X78n1554_002:0586c22": "語。曰。澤廣藏山。理能伏豹。曰。赦罪放愆。速須出去。曰。",
    "X78n1554_002:0586c23": "出去即得。便去。北遊襄沔。依止華嚴。嚴問曰。我有牧",
    "X78n1554_002:0586c24": "牛歌。輙請闍梨和。師曰。羯鼓掉鞭牛豹跳。遠村梅樹",
    "X78n1554_002:0587a01": "觜慮都。後見南院。院問師。南方一棒作麼商量。曰。作",
    "X78n1554_002:0587a02": "奇特商量。却問。此間一棒作麼商量。院橫按拄杖云。",
    "X78n1554_002:0587a03": "棒下無生忍。臨機不見師。師於言下大悟。出世風穴。",
    "X78n1554_002:0587a04": "嗣南院。僧問。古曲無音韻。如何和得齊。曰。木鷄啼子",
    "X78n1554_002:0587a05": "夜。芻狗吠天明。僧問。如何是和尚家風。曰。鶴有九臯",
    "X78n1554_002:0587a06": "難翥翼。馬無千里謾追風。示眾云。若是上流。各有證",
    "X78n1554_002:0587a07": "據者。略赴箇程限。未證據者。各自英雄。當處出生。隨",
    "X78n1554_002:0587a08": "處滅盡。如爆龜紋。爆即成兆。不爆成鈍。欲爆不爆。直",
    "X78n1554_002:0587a09": "下便捏。郢州牧請就衙陞座云。祖師心印。狀似鐵牛",
    "X78n1554_002:0587a10": "之機。去即印住。住即印破。只如不去不住。印即是。不",
    "X78n1554_002:0587a11": "印即是。時有盧陂長老出問。某甲有鐵牛之機。請師",
    "X78n1554_002:0587a12": "不搭印。曰。慣釣鯨鯢澄巨浸。却嗟蛙步[馬*展]泥沙。陂佇",
    "X78n1554_002:0587a13": "思。師喝曰。長老何不進語。陂擬議。師打一拂云。還記",
    "X78n1554_002:0587a14": "得話頭麼。試舉看。陂擬開口。師又打一拂。牧主曰。佛",
    "X78n1554_002:0587a15": "法與王法一般。師曰。見什麼。主曰。當斷不斷。返招其",
    "X78n1554_002:0587a16": "亂。師便下座。僧問。如何是佛。曰。如何不是佛。曰。未曉",
    "X78n1554_002:0587a17": "玄言。請師直指。曰。家住海門東。扶桑最先照。僧問。有",
    "X78n1554_002:0587a18": "無俱無去時如何。曰。三月懶遊花下路。一家愁閉雨",
    "X78n1554_002:0587a19": "中門。僧問。語默涉離微。如何通不犯。曰。嘗憶江南三",
    "X78n1554_002:0587a20": "月裏。鷓鴣啼處百花香。",
    "X78n1554_002:0587a21": "贊曰。",
    "X78n1554_002:0587a22": "　卯金刀　　真跳竈",
    "X78n1554_002:0587a23": "　習天台止觀　　幼泳蹄涔",
    "X78n1554_002:0587a24": "　究少室單傳　　直趨閫奧",
    "X78n1554_002:0587b01": "　棒下無生忍　　中南院毒苦入心",
    "X78n1554_002:0587b02": "　杓卜聽虗聲　　抗鏡清理能伏豹",
    "X78n1554_002:0587b03": "　芻犬吠明木雞啼夜　　調古曲音韻不成",
    "X78n1554_002:0587b04": "　老鶴翥翼病馬追風　　話家風狼藉不少",
    "X78n1554_002:0587b05": "　管窺生滅處　　爆龜紋鈍兆未分明",
    "X78n1554_002:0587b06": "　蠡測祖師心　　鐵牛機去住難印破",
    "X78n1554_002:0587b07": "　近海扶桑最先照　　直指事要且瞞盰",
    "X78n1554_002:0587b08": "　遠村梅樹觜盧都　　牧牛歌難為賡和",
    "X78n1554_002:0587b09": "　有無俱坐斷　　一家愁閉雨中門",
    "X78n1554_002:0587b10": "　語默涉離微　　三月亂啼花下鳥",
    "X78n1554_002:0587b11": "玄中玄。妙中妙。瀟洒浙僧。更無兩箇。",
    "X78n1554_002:0587b12": "首山念禪師",
    "X78n1554_002:0587b13": "師嗣風穴。諱省念。萊州狄氏子。師與真園頭同上問",
    "X78n1554_002:0587b14": "訊穴。穴問真曰。作麼生是世尊不說說。真曰。鵓鳩樹",
    "X78n1554_002:0587b15": "上啼。穴曰。汝作許多癡福作麼。何不體究言句却。問",
    "X78n1554_002:0587b16": "師。師曰。動容揚古路。不墮悄然機。穴謂真曰。汝何不",
    "X78n1554_002:0587b17": "看念法華下語。一日。白兆楚至汝州宣化。穴令師往",
    "X78n1554_002:0587b18": "傳語。纔相見。提起坐具便問。展即是。不展即是。兆曰。",
    "X78n1554_002:0587b19": "自家看取。師便喝。兆曰。我曾親見知識來。未甞輙敢",
    "X78n1554_002:0587b20": "恁麼造次。曰。草賊大敗。兆曰。來日若見風穴和尚。待",
    "X78n1554_002:0587b21": "一一舉似。曰。一任一任。不得忘却。師回。先舉似穴。穴",
    "X78n1554_002:0587b22": "曰。今日又被儞收下一員草賊。曰。好手不彰名。兆次",
    "X78n1554_002:0587b23": "日纔相見。便舉前話。穴曰。非但昨日。今日和贓捉敗。",
    "X78n1554_002:0587b24": "因此名著。師示眾云。佛法付囑國王．大臣．有力檀那。",
    "X78n1554_002:0587c01": "令燈燈相續不斷。大眾。且道續箇什麼。良久。云。須是",
    "X78n1554_002:0587c02": "迦葉師兄始得。時有僧出問。靈山一會。何異今日。曰。",
    "X78n1554_002:0587c03": "墮坑落壍。曰。為什麼如此。曰。瞎。問。如何是和尚家風",
    "X78n1554_002:0587c04": "曰。一言截斷千江口。萬仞峯前始得玄。曰。如何是佛",
    "X78n1554_002:0587c05": "法大意。曰。楚王城畔。汝水東流。上堂曰。若論此事。實",
    "X78n1554_002:0587c06": "不掛一元字脚。便下座。僧問。如何是梵音相。曰。驢鳴",
    "X78n1554_002:0587c07": "犬吠。曰。如何是佛。曰。新婦騎驢阿家牽。曰。未審此語",
    "X78n1554_002:0587c08": "甚句中収。曰。三玄收不得。四句豈能該。曰。此意如何",
    "X78n1554_002:0587c09": "曰。天長地久。日月齊明。上堂曰。第一句下薦得。堪與",
    "X78n1554_002:0587c10": "佛祖為師。第二句薦得。堪與人天為師。第三句下薦",
    "X78n1554_002:0587c11": "得。自救不了。僧問。如何是徑截一路。曰。或在山間。或",
    "X78n1554_002:0587c12": "在樹下。問。從上諸聖向甚處行履。曰。牽犁拽杷。問。如",
    "X78n1554_002:0587c13": "何是道。曰。爐中有火無心撥。處處縱橫任意遊。如何",
    "X78n1554_002:0587c14": "是道中人。曰。坐看煙霞秀。不與白雲齊。",
    "X78n1554_002:0587c15": "贊曰。",
    "X78n1554_002:0587c16": "　戲海蒼龍　　空群良馬",
    "X78n1554_002:0587c17": "　喫鳥喙藥　　和骨換來",
    "X78n1554_002:0587c18": "　將止啼金　　盡情拋舍",
    "X78n1554_002:0587c19": "　動容揚古路　　被風穴掘窖深埋",
    "X78n1554_002:0587c20": "　好手不彰名　　將白兆和贓捉敗",
    "X78n1554_002:0587c21": "　潑家風郎當不少　　千江口萬峯前",
    "X78n1554_002:0587c22": "　徑截路迃回轉多　　或山間或樹下",
    "X78n1554_002:0587c23": "　和音勃窣瞎　　推靈山一會落壍墮坑",
    "X78n1554_002:0587c24": "　惡毒未忘懷　　驅從上諸聖牽犁拽杷",
    "X78n1554_002:0588a01": "　驢鳴犬吠梵音相　　誰敢願聞",
    "X78n1554_002:0588a02": "　地久天長真佛身　　保未徹在",
    "X78n1554_002:0588a03": "雖將三句驗天下衲僧。我且問儞。新婦騎驢阿家",
    "X78n1554_002:0588a04": "牽。是阿語話。",
    "X78n1554_002:0588a05": "汾陽昭禪師",
    "X78n1554_002:0588a06": "師諱善昭。太原人。俗姓俞。初謁首山。遇上堂。出問。馬",
    "X78n1554_002:0588a07": "祖陞堂。百丈卷席。意旨如何。山曰。龍袖拂開全體現",
    "X78n1554_002:0588a08": "曰。師意如何。山曰。象王行處絕狐蹤。師於言下大悟",
    "X78n1554_002:0588a09": "示眾。凡一句語。須具三玄門。每一玄門。須具三要路。",
    "X78n1554_002:0588a10": "有照有時。或先照後用。或先用後照。或照用同時。或",
    "X78n1554_002:0588a11": "照用不同時。或先照後用。且要共儞商量。或先用後",
    "X78n1554_002:0588a12": "照。也須是箇人始得。或照用同時。儞又作麼生當抵。",
    "X78n1554_002:0588a13": "或照用不同時。儞又作麼生湊洎。示眾云。汾陽有三",
    "X78n1554_002:0588a14": "訣。衲僧難辨別。更擬問如何。拄杖驀頭楔。僧問。如何",
    "X78n1554_002:0588a15": "是接初機句。曰。汝是行脚僧。如何是辨衲僧句。曰。西",
    "X78n1554_002:0588a16": "方日出卯。如何是正令行句。曰。千里持來呈舊面。如",
    "X78n1554_002:0588a17": "何是定乾坤句。曰。北俱盧洲長粳米。食者無喜亦無",
    "X78n1554_002:0588a18": "嗔。僧問。如何是賓中賓。曰。合掌庵前問世尊。如何是",
    "X78n1554_002:0588a19": "賓中主。曰。對面無儔侶。如何是主中賓。曰。陳雲橫海",
    "X78n1554_002:0588a20": "上。拔劒攪龍門。如何是主中主。曰。三頭六臂擎天地。",
    "X78n1554_002:0588a21": "忿怒那吒撲帝鐘。僧問。如何是學人著力處。曰。嘉州",
    "X78n1554_002:0588a22": "打大像。如何是學人轉身處。曰。陝府灌鐵牛。如何是",
    "X78n1554_002:0588a23": "學人親切處。曰。西河弄師子。北地苦寒。師罷夜參。有",
    "X78n1554_002:0588a24": "異比丘振錫而至。謂師曰。會中有大士六人。奈何不",
    "X78n1554_002:0588b01": "說法。言訖。陞空而去。師記以偈曰。胡僧金錫光。請法",
    "X78n1554_002:0588b02": "到汾陽。六人成大器。勸請為敷揚。",
    "X78n1554_002:0588b03": "贊曰。",
    "X78n1554_002:0588b04": "　孤高絕世　　靜退離倫",
    "X78n1554_002:0588b05": "　寶鼎芝房清廟之瑞",
    "X78n1554_002:0588b06": "　瑤林瓊樹滄海之珍",
    "X78n1554_002:0588b07": "　大象經行絕狐蹤　　頓明言外旨",
    "X78n1554_002:0588b08": "　吹毛拔出攪龍門　　誰識主中賓",
    "X78n1554_002:0588b09": "　發箭鋒機　　三玄門擊開有照有用",
    "X78n1554_002:0588b10": "　立乾坤句　　長粳米喫著無喜無嗔",
    "X78n1554_002:0588b11": "　西河弄師子大欠爪牙　　道親切不親切",
    "X78n1554_002:0588b12": "　陝府灌鐵牛用盡氣力　　要轉身難轉身",
    "X78n1554_002:0588b13": "　賊機關謂千聖不知　　辨衲僧有三訣",
    "X78n1554_002:0588b14": "　鬼脚跡被胡僧覷破　　成大器只六人",
    "X78n1554_002:0588b15": "　與葉縣過從　　同坑無異土",
    "X78n1554_002:0588b16": "　逐慈明怒罵　　餿飯祭閑神",
    "X78n1554_002:0588b17": "電捲風旋。參七十二員善知識。到拖泥帶水處。最",
    "X78n1554_002:0588b18": "苦是十智同真。",
    "X78n1554_002:0588b19": "葉縣省禪師",
    "X78n1554_002:0588b20": "師嗣首山。諱歸省。冀州賈氏子。師到首山。山舉竹篦",
    "X78n1554_002:0588b21": "問曰。喚作竹篦則觸。不喚作竹篦則背。喚作什麼。師",
    "X78n1554_002:0588b22": "掣竹篦拗作兩截。擲地曰。是什麼。山曰。瞎。師便作禮",
    "X78n1554_002:0588b23": "僧問。法海一滴蒙師指。向上宗乘事若何。曰。高祖殿",
    "X78n1554_002:0588b24": "前樊噲怒。須知萬里絕煙塵。僧問。維摩丈室不以日",
    "X78n1554_002:0588c01": "月為明。曰。眉分八字。曰。未審意旨如何。曰。雙耳垂肩",
    "X78n1554_002:0588c02": "僧問。如何是清淨法身。曰。廁坑籌子。問。如何是毗盧",
    "X78n1554_002:0588c03": "主。曰。僧排夏臘。俗列耆年。問。如何是深深處。曰。猫有",
    "X78n1554_002:0588c04": "歃血之功。虎有起屍之德。曰。莫便是也無。曰。確搗東",
    "X78n1554_002:0588c05": "南。磨推西北。示眾云。宗師血脉。或凡或聖。龍樹馬鳴。",
    "X78n1554_002:0588c06": "天堂地獄。鑊湯爐炭。牛頭獄卒。森羅萬象。日月星辰。",
    "X78n1554_002:0588c07": "他方此界。有情無情。以手畫一畫。云。俱入此宗。此宗",
    "X78n1554_002:0588c08": "門中亦能殺人。亦能活人。殺人須是殺人刀。活人須",
    "X78n1554_002:0588c09": "是活人句。作麼生是殺人刀．活人句。道得底。出來對",
    "X78n1554_002:0588c10": "眾道看。若道不得。即孤負平生。師面目嚴冷。眾所敬",
    "X78n1554_002:0588c11": "畏。天衣懷．浮山遠二人至。欲求住。正值雪寒。師將水",
    "X78n1554_002:0588c12": "灌且過。其餘皆怒去。唯二人整衣得坐。至晚。師到。呵",
    "X78n1554_002:0588c13": "曰。儞更不去。我打儞。遠近前曰。某數千里特來參和",
    "X78n1554_002:0588c14": "尚禪。豈以一杓水潑便去。若打殺。也不去。師笑曰。儞",
    "X78n1554_002:0588c15": "兩箇要參禪。却去掛搭。續請遠充典座。事見武庫。茲",
    "X78n1554_002:0588c16": "不具載。",
    "X78n1554_002:0588c17": "贊曰。",
    "X78n1554_002:0588c18": "　項鐵重千斤　　倔強無人歒",
    "X78n1554_002:0588c19": "　分首山活業自支撑",
    "X78n1554_002:0588c20": "　將臨濟家私盡狼藉",
    "X78n1554_002:0588c21": "　清淨身　　廁籌子倒用橫拈",
    "X78n1554_002:0588c22": "　觸背機　　潑竹篦胡拋亂擲",
    "X78n1554_002:0588c23": "　高祖殿前樊噲怒　　把宗風凌辱太多",
    "X78n1554_002:0588c24": "　維摩丈室日月明　　當意旨人信不及",
    "X78n1554_002:0589a01": "　毗盧師法身主彊分疎　　僧排夏臘俗列耆年",
    "X78n1554_002:0589a02": "　起屍德歃血功錯註解　　碓搗東南磨推西北",
    "X78n1554_002:0589a03": "　黃蘗肚膓霜冷面　　潑天衣凍使成氷",
    "X78n1554_002:0589a04": "　煉銅肝膽鐵為心　　逼浮山走得上壁",
    "X78n1554_002:0589a05": "沒巴鼻弄出惡情。悰活人句。殺人刀。晴空裏轟箇",
    "X78n1554_002:0589a06": "霹靂。",
    "X78n1554_002:0589a07": "浮山圓鑒禪師",
    "X78n1554_002:0589a08": "師諱法遠。號圓鑒。嗣葉縣。鄭州人。王氏子。上堂云。諸",
    "X78n1554_002:0589a09": "佛出世。建立化門。不離三身智眼。亦如摩醯首羅三",
    "X78n1554_002:0589a10": "目圓伊三點。何故。一隻眼水泄不通。緇素難辨。一隻",
    "X78n1554_002:0589a11": "眼大地全該。十方通暢。一隻眼高低一顧。萬類齊瞻。",
    "X78n1554_002:0589a12": "雖然如是。若是本色衲僧。驀路相逢。別具正眼始得。",
    "X78n1554_002:0589a13": "所以道。三世諸佛不知有。狸奴白牯却知有。且道知",
    "X78n1554_002:0589a14": "有箇什麼。良久。深秋簾幕千家雨。落日樓臺一笛風",
    "X78n1554_002:0589a15": "五祖演和尚遊方參師。師曰。子來晚。吾老矣。可依白",
    "X78n1554_002:0589a16": "雲。吾雖未識。見渠頌臨濟三頓棒話。甚諦當。演遂往",
    "X78n1554_002:0589a17": "見雲。得旨。師接青華嚴。以所授大陽衣履付之。令續",
    "X78n1554_002:0589a18": "洞上宗。偈曰。須彌立太虗。日月附而轉。群峯漸倚他。",
    "X78n1554_002:0589a19": "白雲方改變。少林風起叢。曹溪洞簾捲。金鳳宿龍巢。",
    "X78n1554_002:0589a20": "宸苔豈車輾。初。歐陽文忠公聞師奇逸。見師。未有以",
    "X78n1554_002:0589a21": "異之。因與客碁。師坐旁。公収碁。請師因碁說法。師即",
    "X78n1554_002:0589a22": "令撾鼓。上堂曰。若論此事。如兩家著碁相似。何謂也。",
    "X78n1554_002:0589a23": "敵手知音。當機不讓。若是綴五饒三。又通一路始得。",
    "X78n1554_002:0589a24": "有一般底。只解閉門作活。不會奪角衝關。硬節與虎",
    "X78n1554_002:0589b01": "口齊彰。局破後。徒勞逴斡。所以道。肥邊易得。瘦肚難",
    "X78n1554_002:0589b02": "求。思行即往往失粘。心麤乃時時頭撞。休誇國手。謾",
    "X78n1554_002:0589b03": "說神仙。贏局踰籌即不問。且道黑白未分時。一著落",
    "X78n1554_002:0589b04": "在甚處。良久。云。從前十九路。迷悟幾多人。公加嘆久",
    "X78n1554_002:0589b05": "之。師退休於會聖巖。敘佛祖奧義。作九帶。曰。若據圓",
    "X78n1554_002:0589b06": "極法門。本具十數。今此九帶。已為諸人說了。更有一",
    "X78n1554_002:0589b07": "帶。還見麼。若也見得分明。却請出來說看。說得分明。",
    "X78n1554_002:0589b08": "許汝通前九帶。圓明道眼。若見不親切。說不相應。惟",
    "X78n1554_002:0589b09": "依吾語而為己解。則名謗法。諸人到此如何。眾無語。",
    "X78n1554_002:0589b10": "師叱去之。師少時與達觀頴．薛大頭七八人入蜀。見",
    "X78n1554_002:0589b11": "香林遠和尚。於水晶宮探雲門宗旨。幾遭橫逆。以智",
    "X78n1554_002:0589b12": "得脫。眾以師曉吏事。故號遠錄公。師晚年得資侍者。",
    "X78n1554_002:0589b13": "甚喜之。凡接人皆委資矣。",
    "X78n1554_002:0589b14": "贊曰。",
    "X78n1554_002:0589b15": "　活衲僧　　只一箇",
    "X78n1554_002:0589b16": "　口餓時將佛祖吞　　脚到處把叢林攪",
    "X78n1554_002:0589b17": "　鳴蟄龍匣吹毛劒　　威行萬國之中",
    "X78n1554_002:0589b18": "　出老蚌胎明月珠　　光透八紘之表",
    "X78n1554_002:0589b19": "　指老東山奪白雲正傳之印　　己不欲施於人",
    "X78n1554_002:0589b20": "　逼青華嚴受明安密付之衣　　殃及儞過在我",
    "X78n1554_002:0589b21": "　神仙一局碁密排盤裏　　機路上衝關",
    "X78n1554_002:0589b22": "　摩醯三隻眼豎亞頂門　　髑髏前失照",
    "X78n1554_002:0589b23": "　探雲門宗旨　　破草鞋蹈斷蜀山雲",
    "X78n1554_002:0589b24": "　苦葉縣家風　　竊鑰匙擅開香積鎻",
    "X78n1554_002:0589c01": "　深秋簾幙千家雨　　三世諸佛未許揶揄",
    "X78n1554_002:0589c02": "　落日樓臺一笛風　　白牯狸奴討甚分曉",
    "X78n1554_002:0589c03": "　橫拖九帶　　葛藤窠裏出頭來",
    "X78n1554_002:0589c04": "　休罷萬機　　會聖巖中高枕臥",
    "X78n1554_002:0589c05": "少時落賴。贏得錄公名。年老成魔。引資侍者全身",
    "X78n1554_002:0589c06": "入草。",
    "X78n1554_002:0589c07": "慈明圓禪師",
    "X78n1554_002:0589c08": "師諱楚圓。嗣汾陽。全州李氏子。少為書生。母賢。令出",
    "X78n1554_002:0589c09": "家。與谷泉．瑘瑘等見汾陽。悟旨後。同大愚數輩辭陽。",
    "X78n1554_002:0589c10": "相讓不肯為參頭。陽示偈曰。天無頭。吉州城畔展戈",
    "X78n1554_002:0589c11": "矛。將軍疋馬林下過。員州城裏閙啾啾。師曰。某甲何",
    "X78n1554_002:0589c12": "人。敢當此記莂。遂為首。辭去後。住福嚴。黃龍見師。以",
    "X78n1554_002:0589c13": "氣自負。師痛叱之。舉趙州勘婆話問龍。龍無對。至數",
    "X78n1554_002:0589c14": "日方省。呈頌曰。傑出叢林是趙州。老婆勘破沒來由",
    "X78n1554_002:0589c15": "而今四海清如鏡。行人莫以路為讎。仍於掌中書有",
    "X78n1554_002:0589c16": "字。師見。謂曰。好則好矣。中有一字不是。龍遂開掌示",
    "X78n1554_002:0589c17": "之。師印可。楊岐參次。問。幽鳥語喃喃。辭雲入亂峯時",
    "X78n1554_002:0589c18": "如何。師曰。我行荒草裏。汝又入深村。岐曰。官不容針。",
    "X78n1554_002:0589c19": "更借一問。師便喝。岐曰。好喝。師又喝。岐亦喝。師連喝",
    "X78n1554_002:0589c20": "兩喝。師見泉大道來。問曰。片雲橫谷口。遊人何處來",
    "X78n1554_002:0589c21": "泉顧視云。夜來何處火。燒出古人墳。師云。未在。更道。",
    "X78n1554_002:0589c22": "泉作虎聲。師打一坐具。泉便推師就坐。師作虎聲。泉",
    "X78n1554_002:0589c23": "曰。我見七十餘員善知識。今日方遇作家。時真點胸",
    "X78n1554_002:0589c24": "為善侍者。折難自金鑾還。師呵曰。解夏未一月。乃已",
    "X78n1554_002:0590a01": "至此破壞叢林。有何忙事。真曰。大事未透脫耳。師曰。",
    "X78n1554_002:0590a02": "汝以何為佛法要切。真曰。無雲生嶺上。有月落波心",
    "X78n1554_002:0590a03": "師詬曰。面皺齒豁猶作此見解。真曰。願為決之。師曰。",
    "X78n1554_002:0590a04": "汝問我。真理前話。師曰。無雲生嶺上。有月落波心。真",
    "X78n1554_002:0590a05": "遂契悟。師因同人至。上堂曰。颯颯涼風景。同人訪寂",
    "X78n1554_002:0590a06": "寥。煑茶山上水。燒鼎洞中樵。珍重。楊．李二公與師為",
    "X78n1554_002:0590a07": "法友。問答見師本傳。",
    "X78n1554_002:0590a08": "贊曰。",
    "X78n1554_002:0590a09": "　未出母胎時　　已具超方志",
    "X78n1554_002:0590a10": "　厭儒冠弃東魯書　　入祖室扣西來意",
    "X78n1554_002:0590a11": "　隨緣放曠　　千尋浪戲容吞舟之魚",
    "X78n1554_002:0590a12": "　大智洞明　　九曲珠穿賴引絲之蟻",
    "X78n1554_002:0590a13": "　竄身軍伍　　見汾陽於塞草叢中",
    "X78n1554_002:0590a14": "　勘證老婆　　烹黃龍於南金爐裏",
    "X78n1554_002:0590a15": "　骨董箱荷斯文重寄　　一縷繫千鈞",
    "X78n1554_002:0590a16": "　將軍馬展城畔戈矛　　隻身嬰萬騎",
    "X78n1554_002:0590a17": "　深村荒草　　與楊岐同轍不同途",
    "X78n1554_002:0590a18": "　野火古墳　　聽谷泉自倒還自起",
    "X78n1554_002:0590a19": "　鷹搏嶽頂　　殺氣蒸雲",
    "X78n1554_002:0590a20": "　虎踞霜華　　腥風捲地",
    "X78n1554_002:0590a21": "　掃癡兒狂見解　　有波心月無嶺頭雲",
    "X78n1554_002:0590a22": "　謝同人訪寂寥　　燒洞中樵煑山上水",
    "X78n1554_002:0590a23": "祖庭秋晚。尋思要公侯捍城。且擒下楊翰林．李都",
    "X78n1554_002:0590a24": "尉。",
    "X78n1554_002:0590b01": "楊岐會禪師",
    "X78n1554_002:0590b02": "師諱方會。生冷氏。袁州宜春人也。慈明住南原時。師",
    "X78n1554_002:0590b03": "往參依。及遷石霜。師俱自請作監寺。明飯罷必山行。",
    "X78n1554_002:0590b04": "師闞其出未遠。即撾鼓集眾。明遽還曰。作什麼。師曰。",
    "X78n1554_002:0590b05": "晚參。明遂示眾。叢林因號晚參。後出世。纔陞座。僧便",
    "X78n1554_002:0590b06": "出。師曰。漁翁未擲釣。躍鱗衝浪來。僧便喝。師云。不信",
    "X78n1554_002:0590b07": "道。僧撫掌歸眾。師云。消得龍王多少風。僧問。如何是",
    "X78n1554_002:0590b08": "佛。師云。三脚驢子弄蹄行。曰。莫只者便是麼。師云。湖",
    "X78n1554_002:0590b09": "南長老。示眾罷。下座。九峯勤把住曰。且喜得箇同參",
    "X78n1554_002:0590b10": "師曰。同參底事作麼生。曰。楊岐牽犁。九峯拽杷。曰。正",
    "X78n1554_002:0590b11": "與麼時。楊岐在前。九峯在前。勤擬議。師拓開曰。將謂",
    "X78n1554_002:0590b12": "同參。元來不是。自是名聞諸方。上堂曰。楊岐乍住屋",
    "X78n1554_002:0590b13": "壁疎。滿床盡布雪真珠。縮却項。暗嗟吁。良久。云。翻憶",
    "X78n1554_002:0590b14": "古人樹下居。慶舟峯贊師曰。會如玉人治璠璵。碔砆",
    "X78n1554_002:0590b15": "棄耳。故光明盛大。克世其家者。蓋碧落碑無贗本。",
    "X78n1554_002:0590b16": "贊曰。",
    "X78n1554_002:0590b17": "　神機頴悟　　逸氣軒渠",
    "X78n1554_002:0590b18": "　問道引亂峯喃喃幽鳥",
    "X78n1554_002:0590b19": "　垂鈎釣衝浪鱍鱍游魚",
    "X78n1554_002:0590b20": "　逼慈明晚參　　褰裳撾鼓",
    "X78n1554_002:0590b21": "　與九峯合伴　　拽杷扶犂",
    "X78n1554_002:0590b22": "　跨三脚驢　　驟步蹈象龍之頂",
    "X78n1554_002:0590b23": "　住單丁院　　滿床撒氷雪之珠",
    "X78n1554_002:0590b24": "　栗棘蓬要白雲端吞吐",
    "X78n1554_002:0590c01": "　折脚鐺付保寧勇提持",
    "X78n1554_002:0590c02": "　斤削鏗鏘　　擬匠石之去墁堊",
    "X78n1554_002:0590c03": "　鉗鎚妙密　　如玉人之治璠璵",
    "X78n1554_002:0590c04": "故少室單傳全歸掌握。視後人不揣竊衣沽譽。得",
    "X78n1554_002:0590c05": "不愧於師乎。",
    "X78n1554_002:0590c06": "黃龍南禪師",
    "X78n1554_002:0590c07": "師諱慧南。嗣慈明。信州章氏子。懷玉山受度。初受泐",
    "X78n1554_002:0590c08": "潭印證。領徒遊方。以氣自負。偶會雲峯悅。同游西山。",
    "X78n1554_002:0590c09": "夜話間。因問泐潭所授之旨。師言其要。悅曰。泐潭所",
    "X78n1554_002:0590c10": "授。如藥汞銀。徒可玩。入煆即流矣。公欲決明此事。須",
    "X78n1554_002:0590c11": "見慈明始得。師怒以枕投之。悅不與語。師默計之。曰。",
    "X78n1554_002:0590c12": "悅師翠巖。令我見明。縱有所得。於悅何有。黎明遂行。",
    "X78n1554_002:0590c13": "至中路。聞慈明不事事。遂不往。寓止福嚴。賢命師掌",
    "X78n1554_002:0590c14": "書記。俄賢卒。郡守以明繼之。師曰。悅令我見渠。今坐",
    "X78n1554_002:0590c15": "此以待。明至。望見。心容俱肅。及晚參。痛叱諸方邪解。",
    "X78n1554_002:0590c16": "師乃曰。大丈夫為此事求決擇。豈可置疑胸中。懷香",
    "X78n1554_002:0590c17": "求指示。明曰。書記領徒行脚。有事可坐而商確。令侍",
    "X78n1554_002:0590c18": "者進榻。師固辭。明曰。書記學雲門禪。必善其旨。如曰",
    "X78n1554_002:0590c19": "放洞山三頓棒。合喫不合喫。師曰。合喫。明色莊而言。",
    "X78n1554_002:0590c20": "聞棒聲。便言合喫。從旦至暮。聞鴉鳴鵲噪．鐘魚鼓板",
    "X78n1554_002:0590c21": "之聲。亦應喫棒。喫棒何時當已哉。師面熱汗下。後乃",
    "X78n1554_002:0590c22": "悟旨。師住黃龍。以佛手．驢脚．生緣勘驗學者。號黃龍",
    "X78n1554_002:0590c23": "三關。角虎慈明也。人贊曰。石霜角虎。眼光搖百步之",
    "X78n1554_002:0590c24": "威。書云。明月之珠。夜光之璧。以暗投之。則人莫不按",
    "X78n1554_002:0591a01": "劒而視之。",
    "X78n1554_002:0591a02": "贊曰。",
    "X78n1554_002:0591a03": "　懷玉山受經　　故紙堆鑽出",
    "X78n1554_002:0591a04": "　塞天地壯膽氣冲冲",
    "X78n1554_002:0591a05": "　滿江湖匾頭名藉藉",
    "X78n1554_002:0591a06": "　擲枕子打雲峯悅　　恠汞銀入煆即流",
    "X78n1554_002:0591a07": "　指胸次扣慈明圓　　愧痛棒聞聲合喫",
    "X78n1554_002:0591a08": "　與會監寺栗棘蓬　　十載同參",
    "X78n1554_002:0591a09": "　搭澄散聖冬瓜印　　半生受屈",
    "X78n1554_002:0591a10": "　坐通衢而鬻物　　遺簪墮珥探之意消",
    "X78n1554_002:0591a11": "　立三關以驗人　　佛手驢脚近之魂失",
    "X78n1554_002:0591a12": "　奪角虎眼　　光搖百步之威",
    "X78n1554_002:0591a13": "　奮黃龍鼻　　衝起九囦之蟄",
    "X78n1554_002:0591a14": "夫是之謂臨濟克世其家。照古照今兮明月之珠",
    "X78n1554_002:0591a15": "夜光之璧。",
    "X78n1554_002:0591a16": "寶覺心禪師",
    "X78n1554_002:0591a17": "師諱祖心。嗣黃龍。南雄人。姓鄔氏。幼習儒業。年十九",
    "X78n1554_002:0591a18": "亡目。母禱之。復明。出家獻詩得度。初謁雪峯。留三年。",
    "X78n1554_002:0591a19": "次依黃龍四年。無入處。一日。傾湯沃手有省。而機未",
    "X78n1554_002:0591a20": "發。後止石霜。讀傳燈。至僧問多福。如何是多福一叢",
    "X78n1554_002:0591a21": "竹。福曰。一莖兩莖斜。僧曰。不會。福曰。三莖四莖曲。頓",
    "X78n1554_002:0591a22": "見二師睡手處。後龍入滅。師繼住持。室中多舉拳曰。",
    "X78n1554_002:0591a23": "喚作拳頭則觸。不喚作拳頭則背。眾少有契者。張無",
    "X78n1554_002:0591a24": "盡見師。有頌曰。久嚮黃龍山裏龍。到來只見住山翁",
    "X78n1554_002:0591b01": "須知背觸拳頭外。別有靈犀一點通。當時諸方莫不",
    "X78n1554_002:0591b02": "歎服。大慧云。山僧後來見得。惜乎無盡已死。彼云。須",
    "X78n1554_002:0591b03": "知背觸拳頭外。別有靈犀一點通。若將此頌要見晦",
    "X78n1554_002:0591b04": "堂。不亦遠乎。靈源贊云。三關逆摧。超玄機於鷲嶺。一",
    "X78n1554_002:0591b05": "拳垂示。露赤體於龍峯。聞時富貴。見後貧窮。年老浩",
    "X78n1554_002:0591b06": "歌歸去樂。從教人喚住山翁。魯直聞而笑曰。無盡言",
    "X78n1554_002:0591b07": "靈犀一點。此藞苴為虗空安耳穴。靈源作贊分雪之。",
    "X78n1554_002:0591b08": "是寫一字不著畫。山谷參師次。問曰。夫子道。以我為",
    "X78n1554_002:0591b09": "隱乎。吾無隱乎爾。如何。谷屢說。皆不許。一日。偶同閑",
    "X78n1554_002:0591b10": "行。天香滿院。師問谷曰。還聞桂花香乎。谷曰。聞。師曰。",
    "X78n1554_002:0591b11": "吾無隱乎爾。谷遂有省。死心參次。師舉拳頭話令參。",
    "X78n1554_002:0591b12": "經二年。方得旨。然尚談辯。無所抵捂。師患之。與語至",
    "X78n1554_002:0591b13": "銳處。師遽曰。住。住。說食豈能飽人乎。心窘。乃曰。某甲",
    "X78n1554_002:0591b14": "到此弓折箭盡。望和尚慈悲。指箇安樂處。師曰。一塵",
    "X78n1554_002:0591b15": "飛而翳天。一芥墮而覆地。安樂處政忌上座許多骨",
    "X78n1554_002:0591b16": "董。直須死却無量劫來偷心乃可。心趨出。默坐下板。",
    "X78n1554_002:0591b17": "會知事打行者。聞杖聲。忽大悟。趨見師。忘納一履。即",
    "X78n1554_002:0591b18": "自謂曰。天下人皆是學得底。某是悟得底。師笑曰。選",
    "X78n1554_002:0591b19": "佛得甲科。何可當也。草堂參次。師舉風幡話問堂。逈",
    "X78n1554_002:0591b20": "無入處。時有猫在旁。師因指曰。子見彼欲捕鼠乎。雙",
    "X78n1554_002:0591b21": "目瞪視而不瞬。四足踞地而不動。諸根順向。首尾一",
    "X78n1554_002:0591b22": "直。舉無不中。子能如是。心無異緣。六根自靜。默然而",
    "X78n1554_002:0591b23": "究。萬不失一。堂於言下大悟。靈源參師。因[門@免]玄沙語。",
    "X78n1554_002:0591b24": "倦而經行。步促遺履。俯取之。大悟。以告師。師曰。從緣",
    "X78n1554_002:0591c01": "入者。永無退失。山谷曰。黃龍子孫。若揭日月。又曰。眾",
    "X78n1554_002:0591c02": "角雖多。一麟足矣。",
    "X78n1554_002:0591c03": "贊曰。",
    "X78n1554_002:0591c04": "　本色住山翁　　一拳分背觸",
    "X78n1554_002:0591c05": "　通方眼[翟*欠]瞎又重明",
    "X78n1554_002:0591c06": "　充棟書弃捐無再續",
    "X78n1554_002:0591c07": "　窮斷臂安心密傳之旨　　赤手沃湯",
    "X78n1554_002:0591c08": "　透佛手驢脚嶮布之關　　峻機嚙鏃",
    "X78n1554_002:0591c09": "　活埋山谷了　　巖前桂香散邇遐",
    "X78n1554_002:0591c10": "　親見多福來　　庭際竹莖分斜曲",
    "X78n1554_002:0591c11": "　塵飛天翳難掃去　　閑骨董切忌礙膺",
    "X78n1554_002:0591c12": "　猫捕鼠巧盡拙生　　窮伎倆誰能揑目",
    "X78n1554_002:0591c13": "　從緣入無失　　殺靈源鈍鐵勝吹毛",
    "X78n1554_002:0591c14": "　選佛得甲科　　藥死心砒霜未是毒",
    "X78n1554_002:0591c15": "　缺冷照午夜碧潭之月　　玉斧巧修成",
    "X78n1554_002:0591c16": "　斷清彈陽春白雪之絃　　鸞膠親接續",
    "X78n1554_002:0591c17": "黃龍子孫。若揭日月。難以數知。眾角雖多。得此一",
    "X78n1554_002:0591c18": "麟儘足。",
    "X78n1554_002:0591c19": "白雲端禪師",
    "X78n1554_002:0591c20": "師諱守端。衡州葛氏子。依茶陵郁山主剃度。初見楊",
    "X78n1554_002:0591c21": "岐。岐問曰。聞汝受業師過橋喫攧有省。作偈甚奇。能",
    "X78n1554_002:0591c22": "記否。師即誦曰。我有神珠一顆。久被塵勞關鎻。今朝",
    "X78n1554_002:0591c23": "塵盡光生。照破山河萬朵。岐大笑起去。師愕然。終夕",
    "X78n1554_002:0591c24": "不寐。詰旦。復咨之。岐云。子見昨日打夜狐麼。曰。見。岐",
    "X78n1554_002:0592a01": "曰。汝一籌不及渠。師大駭曰。何謂。岐曰。他愛人笑。儞",
    "X78n1554_002:0592a02": "怕人咲。師有省。後出世。受岐衣。傳于子孫。示眾曰。如",
    "X78n1554_002:0592a03": "我按指。海印發光。拈拄杖云。山河大地．水鳥樹林．情",
    "X78n1554_002:0592a04": "與無情。盡向拄杖頭上作大師子吼。演說摩訶大般",
    "X78n1554_002:0592a05": "若。且道南嶽說箇什麼法門。南嶽說。洞上五位修行。",
    "X78n1554_002:0592a06": "君臣父子各得其宜。莫守寒岩異草青。坐著白雲宗",
    "X78n1554_002:0592a07": "不妙。天台說。臨濟三玄三要．四料揀。一喝分賓主。照",
    "X78n1554_002:0592a08": "用一時行。要會箇中意。日午打三更。廬山出來道。儞",
    "X78n1554_002:0592a09": "兩箇漢正在葛藤窠裏。不見道。欲得不招無間業。莫",
    "X78n1554_002:0592a10": "謗如來正法輪。此三箇見解。若上衲僧秤子秤。一箇",
    "X78n1554_002:0592a11": "重八兩。一箇重半斤。一箇不直半文錢。但願春風齊",
    "X78n1554_002:0592a12": "著力。一時吹入我門來。卓拄杖下座。示眾云。若端的",
    "X78n1554_002:0592a13": "得一回汗出。便向一莖草上現瓊樓玉殿。若未端的",
    "X78n1554_002:0592a14": "得一回汗出。縱有瓊樓玉殿。却被一莖草蓋却。作麼",
    "X78n1554_002:0592a15": "生得汗出去。自有一雙窮相手。未甞容易舞三臺。郭",
    "X78n1554_002:0592a16": "功甫見師。問曰。牛純乎。曰。純矣。師叱之。甫拱而立。師",
    "X78n1554_002:0592a17": "曰。純乎。純乎。南泉．大溈無異此也。仍贈偈曰。牛來山",
    "X78n1554_002:0592a18": "中。水足草足。牛出山去。東觸西觸。又上堂曰。上大人。",
    "X78n1554_002:0592a19": "丘乙己。化三千。七十土。爾小生。八九子。佳作仁。可知",
    "X78n1554_002:0592a20": "禮也。甫有省。師頌臨濟三頓棒曰。一拳拳倒黃鶴樓。",
    "X78n1554_002:0592a21": "一踢踢翻鸚鵡洲。有意氣時添意氣。不風流處也風",
    "X78n1554_002:0592a22": "流。浮山聞得大喜。指五祖見師。祖到。問南泉摩尼珠",
    "X78n1554_002:0592a23": "話。師叱之。祖領悟。師令祖作磨頭。人是非祖。師喚祖",
    "X78n1554_002:0592a24": "問。祖曰。然。師掌之令退。祖曰。候結筭。次日到方丈。某",
    "X78n1554_002:0592b01": "甲有與婦人買酒肉錢。剩得三百貫。送還常住。師大",
    "X78n1554_002:0592b02": "驚。始信謗也。保寧二上足處凝．處清參師。凝為侍者。",
    "X78n1554_002:0592b03": "師有膈氣病。凝常煨蘆菔以備不時之需。師作傅大",
    "X78n1554_002:0592b04": "士講經因緣偈曰。大士何曾解講經。誌公方便且相",
    "X78n1554_002:0592b05": "成。一揮案上俱無取。直得梁王努眼睛。謂凝曰。努底",
    "X78n1554_002:0592b06": "是什麼。此一句乃為凝說老婆禪。凝住天柱。清住太",
    "X78n1554_002:0592b07": "平。有機辯。五祖畏敬之。清謂凝曰。吾弟禪乃是為老",
    "X78n1554_002:0592b08": "和尚煨芦菔換得底。叢林傳為口實。",
    "X78n1554_002:0592b09": "贊曰。",
    "X78n1554_002:0592b10": "　弱冠尋師　　早年住院",
    "X78n1554_002:0592b11": "　得處沒瘢痕　　用時無汙染",
    "X78n1554_002:0592b12": "　勦除魔壘　　袖中藏雪刃光焰焰生",
    "X78n1554_002:0592b13": "　勘辦衲僧　　水上捺胡芦機轆轆轉",
    "X78n1554_002:0592b14": "　吞栗棘塞斷娘生口　　懷楊岐毒恨卒難消",
    "X78n1554_002:0592b15": "　舉青氈還與舊主翁　　知圓通客情不易遣",
    "X78n1554_002:0592b16": "　拋金鈎九江曲　　可憐生認鱉為鯨",
    "X78n1554_002:0592b17": "　開飯店白雲深　　放慕顧和麩糶麵",
    "X78n1554_002:0592b18": "　葛藤窠裏　　斥三箇漢說南嶽天台",
    "X78n1554_002:0592b19": "　毛孔汗中　　指一莖草現瓊樓玉殿",
    "X78n1554_002:0592b20": "　跨瞎驢蹈斷溪橋去　　被村山主掩彩多年",
    "X78n1554_002:0592b21": "　叱白牛安眠露地休　　喜窮官人打成一片",
    "X78n1554_002:0592b22": "　頌臨濟三頓棒　　少遇知音",
    "X78n1554_002:0592b23": "　投摩尼五色珠　　多逢按劒",
    "X78n1554_002:0592b24": "　買酒肉餘剩錢物　　信演闍梨遭謗無根",
    "X78n1554_002:0592c01": "　煨芦菔換得底禪　　使凝侍者慚惶滿面",
    "X78n1554_002:0592c02": "最無端是受他人屈眴之衣。致萬古叢林惡風相",
    "X78n1554_002:0592c03": "扇。",
    "X78n1554_002:0592c04": "保寧勇禪師",
    "X78n1554_002:0592c05": "師諱仁勇。四明竺氏子。少習天竺教。更衣謁雪竇。竇",
    "X78n1554_002:0592c06": "熟視之。呵曰。央庠座主。師氣不平。發憤下山。望雪竇",
    "X78n1554_002:0592c07": "山大展三拜。誓曰。我此生行脚參禪。名不過如雪竇。",
    "X78n1554_002:0592c08": "斷不歸鄉。徑往見楊岐。悟旨。出世保寧。道播叢林。果",
    "X78n1554_002:0592c09": "如師言。師呈雲蓋顒頌云。拈將楖栗路縱橫。大地清",
    "X78n1554_002:0592c10": "風颯颯生。北斗柄斜輕撥轉。大唐人眼直須盲。上堂",
    "X78n1554_002:0592c11": "云。一是一。二是二。三是三。四是四。數目甚分明。上下",
    "X78n1554_002:0592c12": "依資次。依資次。有何事。以拄杖畫一畫。云。大眾。一時",
    "X78n1554_002:0592c13": "亂却六十甲子了也。立春上堂。立春日。打春牛。一棒",
    "X78n1554_002:0592c14": "兩棒。千頭萬頭。雪花深覆辨不得。頂門有眼徒悠悠。",
    "X78n1554_002:0592c15": "拍手云。囉囉哩。惱亂春風卒未休。上堂。風鳴條。雨破",
    "X78n1554_002:0592c16": "塊。曉來枕上鸎聲碎。蝦蟇蚯蚓一時鳴。妙德空生都",
    "X78n1554_002:0592c17": "不會。都不會。三箇成群。四箇作隊。窈窈窕窕。颯颯颻",
    "X78n1554_002:0592c18": "颻。向南北東西。折得梨花李花一佩兩佩。牧童頌曰",
    "X78n1554_002:0592c19": "西風浩浩楚天秋。索寞無人野渡頭。沙鳥晚來俱散",
    "X78n1554_002:0592c20": "盡。鳴咿歸去倒騎牛。答陳遷秀才曰。胡孫兒子最惺",
    "X78n1554_002:0592c21": "惺。愛弄千年鬼眼睛。懊惱不知能要相。有時來我頂",
    "X78n1554_002:0592c22": "頭行。",
    "X78n1554_002:0592c23": "贊曰。",
    "X78n1554_002:0592c24": "　家四明　　住保寧",
    "X78n1554_002:0593a01": "　鬼眼睛逢人拈弄　　窮伎倆到處旋呈",
    "X78n1554_002:0593a02": "　棒打春牛　　深覆雪花難可辨",
    "X78n1554_002:0593a03": "　杖挑北斗　　大唐人眼直須盲",
    "X78n1554_002:0593a04": "　曉枕上幽鳥吟殘　　折梨花一佩兩佩",
    "X78n1554_002:0593a05": "　野渡頭沙禽散盡　　聽鳴咿三聲四聲",
    "X78n1554_002:0593a06": "　指達磨老臊胡　　著草鞋從他肚裏過",
    "X78n1554_002:0593a07": "　罵陳遷胡孫子　　能要相來我頂[寧*頁]行",
    "X78n1554_002:0593a08": "　杜撰巡官　　花甲子指輪上一時亂了",
    "X78n1554_002:0593a09": "　央庠座主　　天台教脚跟下十字縱橫",
    "X78n1554_002:0593a10": "　行闊步與雪竇高蹤並駕",
    "X78n1554_002:0593a11": "　奮空拳把楊岐破屋支撑",
    "X78n1554_002:0593a12": "水銀無假。阿魏無真。無人過價。打與會兄。",
    "X78n1554_002:0593a13": "真淨文禪師",
    "X78n1554_002:0593a14": "師諱克文。嗣黃龍。關西鄭氏子。師在溈山。夜間誦雲",
    "X78n1554_002:0593a15": "門語。僧問。佛法如水中月。是否。門云。清波無透路。師",
    "X78n1554_002:0593a16": "有省。以氣自負。諸方目為飽參。少有嬰其鋒者。聞積",
    "X78n1554_002:0593a17": "翠道喧宇宙。徑往見之。凡入室下語。翠皆不許。師怒",
    "X78n1554_002:0593a18": "發。乃曰。我自有悟處。渠不識我語。遂行至翠巖。見順",
    "X78n1554_002:0593a19": "和尚。順問。甚處來。曰。積翠。順曰。甚處人。曰。關西。順曰。",
    "X78n1554_002:0593a20": "汝師是誰。曰。北塔。順聞乃哭。師問其故。順曰。昔訥師",
    "X78n1554_002:0593a21": "叔久參渠。不會渠說話。及某參得禪。欲見渠。渠已死。",
    "X78n1554_002:0593a22": "乃問。還識新黃蘗否。曰。識。順曰。如何。曰。甚好。順曰。渠",
    "X78n1554_002:0593a23": "下得一轉語便住黃蘗。佛法未夢見在。師於言下頓",
    "X78n1554_002:0593a24": "見積翠用處。因悔。欲再見。不能得。遂白順。順曰。何妨。",
    "X78n1554_002:0593b01": "我當作書與積翠。令子歸。師遂回積翠。翠見。便問。甚",
    "X78n1554_002:0593b02": "處來。師曰。翠巖。翠曰。賴遇老僧不在。師曰。甚處去。翠",
    "X78n1554_002:0593b03": "曰。天台普請。南嶽遊山。師曰。某甲得恁麼自在。翠曰",
    "X78n1554_002:0593b04": "脚下鞋甚處得來。師曰。廬山七百五十文唱得。翠曰。",
    "X78n1554_002:0593b05": "何曾得自在。師曰。何曾不自在。翠駭之。兜率悅在道",
    "X78n1554_002:0593b06": "吾首眾。一日。領數衲子謁雲蓋智。智與語。未及數句。",
    "X78n1554_002:0593b07": "盡知所蘊。智乃笑。悅求入室。智問。曾見洞山文和尚",
    "X78n1554_002:0593b08": "否。曰。關西子。沒頭腦。拖一條布裙作屎臭氣。有甚長",
    "X78n1554_002:0593b09": "處。智曰。首座但向屎臭氣處參取。悅從教。往洞山依",
    "X78n1554_002:0593b10": "止。未久。深領要旨。佛眼辭五祖。至歸宗參師。後祖謂",
    "X78n1554_002:0593b11": "圓悟曰。真淨波瀾闊。弄大旗手段。遠到彼。未必相契",
    "X78n1554_002:0593b12": "未數日。有書祇悟曰。比到歸宗。偶然漏網。聞雲居清",
    "X78n1554_002:0593b13": "首座作晦堂真贊。有曰。聞時富貴。見後貧窮。頗疑著",
    "X78n1554_002:0593b14": "他。及相見。果契合。踰年。復還祖山。眾請秉拂。却說心",
    "X78n1554_002:0593b15": "說性。祖曰。遠兄如此說禪也。莫管他。無盡見兜率。舉",
    "X78n1554_002:0593b16": "清素侍者末後句事。逮罷。相過歸宗。夜話及此。師輙",
    "X78n1554_002:0593b17": "怒曰。是何嘔血禿丁。脫空謾語。豈可信受。遂不終語",
    "X78n1554_002:0593b18": "無盡居荊溪。覺範往見之。盡與語曰。惜乎真淨不知",
    "X78n1554_002:0593b19": "此也。範曰。相公只知清素末後句。及真淨真藥現前",
    "X78n1554_002:0593b20": "而不能覺。盡驚曰。果有此耶。曰。疑則別參。盡於言下",
    "X78n1554_002:0593b21": "頓見師用處。遂炷香望歸宗。悔謝東山。一日。得師提",
    "X78n1554_002:0593b22": "唱。讀之甚喜。謂圓悟曰。慚愧。末法中有此真善知識",
    "X78n1554_002:0593b23": "師遊方時。與二僧偕行。至谷隱薛大頭處。問。三人同",
    "X78n1554_002:0593b24": "行。必有一智。如何是一智。二僧無語。師立下肩。應聲",
    "X78n1554_002:0593c01": "便喝。薛舉拳作相撲勢。師云。不勞再勘。薛拽杖趂出。",
    "X78n1554_002:0593c02": "薛見石門慈照。",
    "X78n1554_002:0593c03": "贊曰。",
    "X78n1554_002:0593c04": "　生緣關表　　頴脫儒冠",
    "X78n1554_002:0593c05": "　走諸方氣常自負　　窮直指心未能安",
    "X78n1554_002:0593c06": "　吞雲夢八九於胸中　　曾無芥蔕",
    "X78n1554_002:0593c07": "　漲蜀江八千於舌上　　儘有波瀾",
    "X78n1554_002:0593c08": "　問雙鞋子甚處得來　　積翠南激揚機路活",
    "X78n1554_002:0593c09": "　拖條布裙作屎臭氣　　兜率悅嗅著髑髏乾",
    "X78n1554_002:0593c10": "　一生弄大旗　　策元勳於龍虵陣上",
    "X78n1554_002:0593c11": "　三關挫驢脚　　馳十影於驥馬群間",
    "X78n1554_002:0593c12": "　末後句教無盡疑則別參　　點行真藥",
    "X78n1554_002:0593c13": "　一轉語住黃蘗未曾夢見　　打破疑團",
    "X78n1554_002:0593c14": "　老東山背後贊揚　　逢人頻合掌",
    "X78n1554_002:0593c15": "　薛大頭面前遭喝　　無地著慚顏",
    "X78n1554_002:0593c16": "　鴆毛本毒　　虎體元班",
    "X78n1554_002:0593c17": "妙處欲言言不及。月移花影上欄干。",
    "X78n1554_002:0593c18": "五祖演禪師",
    "X78n1554_002:0593c19": "師諱法演。嗣白雲。緜州鄧氏子。初在成都聽講時。舉",
    "X78n1554_002:0593c20": "西天外道立義問佛弟子云。菩薩成道時。神與智冥。",
    "X78n1554_002:0593c21": "理與境會。不分能證所證。畢竟以何為證。弟子義墮。",
    "X78n1554_002:0593c22": "乃不鳴鐘鼓。從後門出入。返搭袈裟。三藏至。再集外",
    "X78n1554_002:0593c23": "道。釋云。如人飲水。冷暖自知。道乃伏。徵諸法師云。冷",
    "X78n1554_002:0593c24": "暖固可知。未審自知之理如何。眾皆杜口。中有云。汝",
    "X78n1554_002:0594a01": "欲明此。須見南方明佛心宗者。師遂南來。至興元。經",
    "X78n1554_002:0594a02": "時逗留。受業師聞得。乃附書曰。汝出醬甕。復入虀瓮",
    "X78n1554_002:0594a03": "師遂發行。至浮山。理此義問。山曰。如來有密語。迦葉",
    "X78n1554_002:0594a04": "不覆藏。師乃釋疑。山因指見白雲。師到。因問摩尼珠",
    "X78n1554_002:0594a05": "話大悟。作投機頌曰。山前一片閑田地。叉手叮嚀問",
    "X78n1554_002:0594a06": "祖翁。幾度賣來還自買。為憐松竹引清風。雲印可之",
    "X78n1554_002:0594a07": "示眾云。大凡參學。如俊鶻打鷯兒。纔洎地。便飛去。若",
    "X78n1554_002:0594a08": "有蹲坐。即不堪。小參有云。某十有餘年海上參尋。見",
    "X78n1554_002:0594a09": "數人尊宿。自謂了當。及到浮山圓鑒會下。直是開口",
    "X78n1554_002:0594a10": "不得。後到白雲門下。咬破一箇鐵酸。豏直得百味具",
    "X78n1554_002:0594a11": "足。且道豏子一句作麼生道。乃云。花發鷄冠媚早秋。",
    "X78n1554_002:0594a12": "誰人能染紫絲頭。有時風動頻相倚。似向堦前鬪不",
    "X78n1554_002:0594a13": "休。聞角。偈曰。幽幽寒角發孤城。十里山頭漸杳冥。一",
    "X78n1554_002:0594a14": "種是聲無限意。有堪聽有不堪聽。圓悟為侍者。偶陳",
    "X78n1554_002:0594a15": "提刑問道。師云。提刑曾讀小艶詩否。頻呼小玉元無",
    "X78n1554_002:0594a16": "事。只要檀郎認得聲。刑不契。悟聞得有省。師握手巡",
    "X78n1554_002:0594a17": "寮云。我侍者參得禪了也。舉瓦鼓歌接無為泰。至輸",
    "X78n1554_002:0594a18": "玄武處。泰有省。",
    "X78n1554_002:0594a19": "贊曰。",
    "X78n1554_002:0594a20": "　般若鋒　　智慧炬",
    "X78n1554_002:0594a21": "　生緣左緜蒲許村　　聽講成都大慈寺",
    "X78n1554_002:0594a22": "　問自知之理　　塞斷義虎咽喉",
    "X78n1554_002:0594a23": "　究直指之心　　輥入瞎驢行伍",
    "X78n1554_002:0594a24": "　如醬蟲入虀瓮　　到熟處果難忘",
    "X78n1554_002:0594b01": "　似俊鶻打鷯兒　　纔洎地便飛去",
    "X78n1554_002:0594b02": "　到白雲摵碎南泉摩尼珠",
    "X78n1554_002:0594b03": "　見圓鑒會得如來有密語",
    "X78n1554_002:0594b04": "　愛山前田地　　松竹引清風",
    "X78n1554_002:0594b05": "　打格外鄉談　　陽平撒白雨",
    "X78n1554_002:0594b06": "　鳥[木*鹽]角聲傳梅引　　暗損愁腸",
    "X78n1554_002:0594b07": "　鷄冠花紫染絲頭　　錯為豏子",
    "X78n1554_002:0594b08": "　乞兒得席　　巡寮誇侍者會禪",
    "X78n1554_002:0594b09": "　皓玉無瑕　　磨院同婦人歌舞",
    "X78n1554_002:0594b10": "　鐵酸豏百味完全　　一任活衲僧吞吐",
    "X78n1554_002:0594b11": "　到頭誰解知甜苦",
    "X78n1554_002:0594b12": "圓悟勤禪師",
    "X78n1554_002:0594b13": "師諱克勤。嗣東山。彭州駱氏子。初聽講成都。范蜀公",
    "X78n1554_002:0594b14": "作詩勸令行脚。有云。成都本是繁華國。打住只因花",
    "X78n1554_002:0594b15": "酒惑。遂出蜀。依參東山。無入處。與佛鑑辭去。山曰。汝",
    "X78n1554_002:0594b16": "到浙中。被熱病打。方憶我在。師至金山。大病。鑑在定",
    "X78n1554_002:0594b17": "慧。亦病。作書相約。病愈復歸東山。前後悟旨。師一日",
    "X78n1554_002:0594b18": "同懃．遠侍東山。夜坐欲歸。月黑。山令各下一轉語。懃",
    "X78n1554_002:0594b19": "曰。彩鳳舞丹霄。遠曰。鐵虵橫古路。師曰。看脚下。山曰。",
    "X78n1554_002:0594b20": "滅吾宗者。克勤耳。師後歸住昭覺。聞南堂還俗。師憶",
    "X78n1554_002:0594b21": "之。聞人言在城中賣香。師令童子到彼買香。待他將",
    "X78n1554_002:0594b22": "度香。便問如何是祖師西來意。看他有何言句。即記",
    "X78n1554_002:0594b23": "歸。童依教。到彼便問。堂舉香云。者一包香。只賣五文",
    "X78n1554_002:0594b24": "童回。舉似師。師云。者漢只在。遂親勸再為僧。師舉住",
    "X78n1554_002:0594c01": "大隋。繼住昭覺。大慈參次。師一日上堂。舉雲門諸佛",
    "X78n1554_002:0594c02": "出身處。東山水上行話。拈云。我即不然。忽有人問。如",
    "X78n1554_002:0594c03": "何是諸佛出身處。即向他道。薰風自南來。殿閣生微",
    "X78n1554_002:0594c04": "涼。慧有省。後作首座秉拂。次日。一村僧上問。昨夜首",
    "X78n1554_002:0594c05": "座提唱如何。師以指夾鼻一下來鼓眾大笑。慧即上",
    "X78n1554_002:0594c06": "方丈辭去。師云。首座。昨夜三世諸佛被汝罵。六代祖",
    "X78n1554_002:0594c07": "師被汝罵。我只輕夾鼻。儞便去不得。慧不覺汗下。師",
    "X78n1554_002:0594c08": "在夾山拈雪竇語。號碧巖集。三國誌曰。生子當如孫",
    "X78n1554_002:0594c09": "仲謀。景升諸郎豚犬耳。金鴨者。師乃於小玉聲發明",
    "X78n1554_002:0594c10": "頌。石蟬。乃師示寂之時葬于錦江。",
    "X78n1554_002:0594c11": "贊曰。",
    "X78n1554_002:0594c12": "　食牛氣宇　　翹鶴精神",
    "X78n1554_002:0594c13": "　范蜀公勸離濯錦繁華國",
    "X78n1554_002:0594c14": "　老東山詛作江南熟病人",
    "X78n1554_002:0594c15": "　小玉聲中　　認驢鞍橋做阿爺下頷",
    "X78n1554_002:0594c16": "　薰風句裏　　捉鼠黏兒當自己家親",
    "X78n1554_002:0594c17": "　教童子買香　　挽靜南堂珠還合浦",
    "X78n1554_002:0594c18": "　舉青林搬土　　放遠佛眼劒躍龍津",
    "X78n1554_002:0594c19": "　提唱碧巖　　拖泥帶水",
    "X78n1554_002:0594c20": "　作興昭覺　　戛玉鏗金",
    "X78n1554_002:0594c21": "　看脚下　　已受滅宗之記",
    "X78n1554_002:0594c22": "　夾鼻頭　　寧無舐犢之心",
    "X78n1554_002:0594c23": "　金鴨香消　　醉扶歸笙歌叢裏",
    "X78n1554_002:0594c24": "　石蟬花發　　笑經行錦繡江濵",
    "X78n1554_002:0595a01": "天祐斯文。生孫仲謀於臨濟十一世。縱景升諸郎",
    "X78n1554_002:0595a02": "龍馳虎驟。難尾於芳塵。",
    "X78n1554_002:0595a03": "南堂靜禪師",
    "X78n1554_002:0595a04": "師諱元靜。嗣五祖。閬州人。姓趙氏。師在祖塔。祖舉即",
    "X78n1554_002:0595a05": "心即佛．睦州擔板．南泉斬貓．趙州狗子話編辟之。所",
    "X78n1554_002:0595a06": "對了無滯礙。又舉子胡狗話。答稍遲。山遽轉面曰。不",
    "X78n1554_002:0595a07": "是。師曰。不是却如何。山曰。此不是。和前面都不是。師",
    "X78n1554_002:0595a08": "曰。望和尚慈悲指示。山曰。看他道子胡一隻狗。上取",
    "X78n1554_002:0595a09": "人頭。下取人脚。入門者好看。纔見僧入。便云看狗。汝",
    "X78n1554_002:0595a10": "向子胡道看狗處下得一轉語。教子胡結舌。老僧鉗",
    "X78n1554_002:0595a11": "口。便是了當處。師嗜喫雞。眾惡之。山知。一日入室。師",
    "X78n1554_002:0595a12": "藏鷄於袖中。山舉話詰之。師袖出雞作啼聲。山乃笑",
    "X78n1554_002:0595a13": "師住大隋。舊有龍居方丈寢室。累代不敢近。師至欲",
    "X78n1554_002:0595a14": "臥。主首白。師不顧。竟去臥。見龍臥床上。師以手推曰。",
    "X78n1554_002:0595a15": "老畜生。留老僧半榻。就臥。及醒。龍不見。從此不來矣",
    "X78n1554_002:0595a16": "葉縣有一法嗣。住漢州方水。作偈示眾曰。方水潭中",
    "X78n1554_002:0595a17": "鱉鼻虵。擬心相向便揄揶。誰人拔得蛇頭出。二百年",
    "X78n1554_002:0595a18": "無人下語。師舉三句了。著語云。方水潭中鱉鼻虵。僧",
    "X78n1554_002:0595a19": "問。如何是奪人不奪境。曰。活捉魔王鼻孔穿。如何是",
    "X78n1554_002:0595a20": "人境俱不奪。曰。白日騎牛穿市過。愚丘靜參次。師舉",
    "X78n1554_002:0595a21": "香嚴枯木龍吟話。往返徵詰。靜悟。師曰。莫守寒巖異",
    "X78n1554_002:0595a22": "草青。坐却白雲宗不妙。靜曰。直須揮劒。若不揮劍。漁",
    "X78n1554_002:0595a23": "父栖巢。師矍然曰。者小廝兒。珍重便行。回石頭。世為",
    "X78n1554_002:0595a24": "石匠。不識字。慕出家。求人口授法華。默誦之。投師供",
    "X78n1554_002:0595b01": "洒掃。一日。令取石。回手執鎚擊石而誦經不輟。師謂",
    "X78n1554_002:0595b02": "曰。今日硿磕。明日硿磕。生死到來。作麼折合。回愕然",
    "X78n1554_002:0595b03": "釋其器。禮拜求究竟法。因隨至方丈。令罷誦經。看趙",
    "X78n1554_002:0595b04": "州勘婆話。回久之鑿石。石堅。盡力一鎚。瞥見火光。有",
    "X78n1554_002:0595b05": "悟。呈頌曰。用盡工夫。渾無巴鼻。火光迸散。元在者裏",
    "X78n1554_002:0595b06": "師曰。子徹矣。復呈頌曰。三軍不動旗閃爍。老婆正是",
    "X78n1554_002:0595b07": "魔王脚。趙州無柄鐵掃帚。掃盡煙塵風颯颯。師頷之。",
    "X78n1554_002:0595b08": "遂為僧。後出世。嗣師。縉雲先生作石頭語錄序。有云。",
    "X78n1554_002:0595b09": "五祖晚得南堂。糙暴生獰。凌跨勤遠。天遒地窄。投老",
    "X78n1554_002:0595b10": "大隋。回石頭以運鎚攻石之手。仰擊堅高。出力既麤。",
    "X78n1554_002:0595b11": "一鎚便透。晚坐釣魚山中。乖崖峭壁十倍其師。狼毒",
    "X78n1554_002:0595b12": "砒霜不容下口。師超放不群。故東山創南堂以居之。",
    "X78n1554_002:0595b13": "因此得名。",
    "X78n1554_002:0595b14": "贊曰。",
    "X78n1554_002:0595b15": "　出格野盤僧　　天生沒意智",
    "X78n1554_002:0595b16": "　活捉魔王鼻孔穿　　故將百丈叢林廢",
    "X78n1554_002:0595b17": "　反目睨母　　陰風如猛虎出林",
    "X78n1554_002:0595b18": "　村氣逼人　　白日騎黃牛入市",
    "X78n1554_002:0595b19": "　方水虵拔頭不出　　用盡力無計可施",
    "X78n1554_002:0595b20": "　子胡狗出語較遲　　和前面一齊不是",
    "X78n1554_002:0595b21": "　栴檀雜牛糞　　者包香只賣五文",
    "X78n1554_002:0595b22": "　峭壁與乖崖　　看廝兒略呈小伎",
    "X78n1554_002:0595b23": "　煮雞噇　　滿口腥臊",
    "X78n1554_002:0595b24": "　伴龍眠　　通身泥水",
    "X78n1554_002:0595c01": "　一鈎冷掛松稍月　　暢樺林峯幾許襟懷",
    "X78n1554_002:0595c02": "　教陣香飄花信風　　宴牡丹屏甚生標致",
    "X78n1554_002:0595c03": "　橫揮寶劒　　靜愚丘電影翻空",
    "X78n1554_002:0595c04": "　颺下鐵鎚　　回石頭金聲擲地",
    "X78n1554_002:0595c05": "聖凡情盡。佛眼覔無蹤。恠不得蒲許鄧師翁。別起",
    "X78n1554_002:0595c06": "一寮安置。",
    "X78n1554_002:0595c07": "佛鑒懃禪師",
    "X78n1554_002:0595c08": "師諱慧懃。嗣五祖。舒州汪氏子。初參五祖。每以唯此",
    "X78n1554_002:0595c09": "一事實。餘二即非真味之。有省。以祖不印可。辭去。後",
    "X78n1554_002:0595c10": "再歸。值祖上堂。一僧出問。僧問趙州。如何是和尚家",
    "X78n1554_002:0595c11": "風。州曰。老僧耳聾。何不高聲問。僧再問。州曰。儞問我",
    "X78n1554_002:0595c12": "家風。我却識儞家風了也。師乃大悟。即上方丈求印",
    "X78n1554_002:0595c13": "可。祖曰。森羅及萬象。一法之所印。師禮拜。祖令掌翰",
    "X78n1554_002:0595c14": "墨。師與圓悟語次。舉仰山鎮海明珠因緣。至無理可",
    "X78n1554_002:0595c15": "伸處。悟徵曰。既云収得。洎索此珠。又道無言可對。無",
    "X78n1554_002:0595c16": "理可伸。師不能答。次日。忽省。謂悟曰。東寺只索一顆。",
    "X78n1554_002:0595c17": "仰山傾出一栲栳。悟深肯之。初住太平。次住鍾山。上",
    "X78n1554_002:0595c18": "堂。至道無難。唯嫌揀擇。桃花紅。李花白。誰道融融只",
    "X78n1554_002:0595c19": "一色。燕子語。黃鸎鳴。誰道關關只一聲。不透祖師關",
    "X78n1554_002:0595c20": "棙子。錯認山河作眼睛。僧問。聞和尚親見五祖。是否",
    "X78n1554_002:0595c21": "師云。鐵牛齧碎黃金草。祖忌上堂。去年今日時。紅爐",
    "X78n1554_002:0595c22": "片雪飛。今日去年時。曹娥讀夜碑。末後一句子。佛眼",
    "X78n1554_002:0595c23": "莫能窺。白蓮峯頂上。紅日遶須彌。鳥喙珊瑚樹。鯨吞",
    "X78n1554_002:0595c24": "麗水犀。太平基業在。千古襲楊岐。頌達磨見梁王因",
    "X78n1554_002:0596a01": "緣曰。始鳴阿閣一聲鐘。日午蒼龍睡正濃。再擊鳳凰",
    "X78n1554_002:0596a02": "臺上鼓。夜半祥鸞未飛舞。帝基鞏固如盤石。胡僧枉",
    "X78n1554_002:0596a03": "費平生力。回首少林歸去來。落花滿地春狼藉。頌定",
    "X78n1554_002:0596a04": "上座參臨濟因緣曰。掣雷之機遇趙州。為人須到結",
    "X78n1554_002:0596a05": "交頭。掌中擎出香山子。直上高高十二樓。",
    "X78n1554_002:0596a06": "贊曰。",
    "X78n1554_002:0596a07": "　淮甸雲深　　龍眠山小",
    "X78n1554_002:0596a08": "　麟鳳子脫殻出來　　山川秀盡情奪了",
    "X78n1554_002:0596a09": "　胸中戈甲森萬騎　　氣肅秋風",
    "X78n1554_002:0596a10": "　舌底笙篁調五音　　語如春鳥",
    "X78n1554_002:0596a11": "　煑蘇臺九旬藥　　恨殺東山",
    "X78n1554_002:0596a12": "　鳴阿閣一聲鐘　　迷逢達磨",
    "X78n1554_002:0596a13": "　森羅影裏　　潑家風幾曾識得來",
    "X78n1554_002:0596a14": "　聲色堆頭　　祖師關何甞透得過",
    "X78n1554_002:0596a15": "　單明末後句　　海鯨吞麗水之犀",
    "X78n1554_002:0596a16": "　親見先師來　　鐵牛齧黃金之草",
    "X78n1554_002:0596a17": "　為人須切　　香山子看趙州擎上幾層樓",
    "X78n1554_002:0596a18": "　見義勇為　　鎮海珠代仰山傾出一栲栳",
    "X78n1554_002:0596a19": "　室中機峻人難湊　　雲臺將盡被生擒",
    "X78n1554_002:0596a20": "　筆底耕深我自豐　　翰苑人專工摛藻",
    "X78n1554_002:0596a21": "碧油幢下坐建太平基。到鍾山。梁寶公握手。呵呵",
    "X78n1554_002:0596a22": "大咲。",
    "X78n1554_002:0596a23": "佛眼遠禪師",
    "X78n1554_002:0596a24": "師諱清遠。嗣五祖。邛州李氏子。幼為書生。在祖會下。",
    "X78n1554_002:0596b01": "常以氣自負。每問祖。祖輙曰。我不會。我不如儞。又曰",
    "X78n1554_002:0596b02": "儞自會得好。久無所入。乃問曰。和尚門牆高峻。某甲",
    "X78n1554_002:0596b03": "不能入座下。誰可親近。乞指示。祖曰。元禮首座見處",
    "X78n1554_002:0596b04": "與我一般。師即扣之。時寒。禮方近火。師陳所求。禮即",
    "X78n1554_002:0596b05": "引師耳行。且語曰。我不會。我不如儞。儞自會得好。師",
    "X78n1554_002:0596b06": "曰。願求開發。而乃相戲。豈可為人法耶。禮曰。儞若悟",
    "X78n1554_002:0596b07": "去。方知今日曲折。師慚。急歸知客寮。夜坐沈吟間。覺",
    "X78n1554_002:0596b08": "寒。撥火大悟。頓見二老用處。乃曰。深深撥。有些子。生",
    "X78n1554_002:0596b09": "平事。只如此。遂點燈讀傳燈。至破竈墮因緣。洞符所",
    "X78n1554_002:0596b10": "證。頌曰。忉忉幽鳥啼。披衣終夜坐。撥火悟平生。窮神",
    "X78n1554_002:0596b11": "歸破墮。事皎人自迷。曲談誰能和。念之永不忘。門開",
    "X78n1554_002:0596b12": "少人過。圓悟聞師悟旨。五更扣門。師遂舉所得。悟云。",
    "X78n1554_002:0596b13": "只如青林搬土話。道鐵輪天子寰中勑。知客作麼生",
    "X78n1554_002:0596b14": "會。師曰。帝釋宮中放赦書。悟曰。且喜兄有活人句。後",
    "X78n1554_002:0596b15": "雪堂頭曰。我不會兮不如儞。堪笑千花生碓觜。善財",
    "X78n1554_002:0596b16": "謾向百城遊。何曾蹈著自家底。佛鑑頌文殊普賢起",
    "X78n1554_002:0596b17": "佛見法見因緣曰。彩雲影裏仙人現。手把紅羅扇遮",
    "X78n1554_002:0596b18": "面。急須著眼看仙人。莫看仙人手中扇。師聞甚喜。悟",
    "X78n1554_002:0596b19": "曰。此頌一切處用得。住龍門時。一僧被虵咬。室中舉",
    "X78n1554_002:0596b20": "云。既是龍門僧。因甚被蛇咬。眾下語皆不契。高庵悟",
    "X78n1554_002:0596b21": "云。果然現大人相。師頷之。圓悟在昭覺聞得。乃歎曰。",
    "X78n1554_002:0596b22": "龍門有此子。東山之道未寂寥也。師有三自省傳於",
    "X78n1554_002:0596b23": "世。",
    "X78n1554_002:0596b24": "贊曰。",
    "X78n1554_002:0596c01": "　默而神　　語而當",
    "X78n1554_002:0596c02": "　天生骨有靈　　聖養胎無恙",
    "X78n1554_002:0596c03": "　業窮東魯　　忝曾就孔夫子受經",
    "X78n1554_002:0596c04": "　旨覔西來　　苦甞被老東山無狀",
    "X78n1554_002:0596c05": "　會不會急歸打坐　　撥火覔浮漚",
    "X78n1554_002:0596c06": "　到未到普請喫茶　　晴甌翻雪浪",
    "X78n1554_002:0596c07": "　仙人手裏紅羅扇　　喜佛鑑要看底著眼宜親",
    "X78n1554_002:0596c08": "　帝釋宮中宣赦書　　勑青林必死人盡情踈放",
    "X78n1554_002:0596c09": "　龍門萬仞　　晴空轟燒尾之雷",
    "X78n1554_002:0596c10": "　邛水千尋　　截流產噴香之象",
    "X78n1554_002:0596c11": "　碓生花　　許雪堂引善財遊",
    "X78n1554_002:0596c12": "　虵咬僧　　聽高庵現大人相",
    "X78n1554_002:0596c13": "說心說性。不用管他。寫三自省一篇。為萬古叢林",
    "X78n1554_002:0596c14": "參禪底榜樣。",
    "X78n1554_002:0596c15": "大慧杲禪師",
    "X78n1554_002:0596c16": "師諱宗杲。嗣圓悟。宣州奚氏子。初參湛堂。為侍者。堂",
    "X78n1554_002:0596c17": "病革。師曰。和尚此疾若不起。某甲去依附誰。堂曰。勤",
    "X78n1554_002:0596c18": "巴子甚好。我雖不識渠。子若見之。必能了大事。後往",
    "X78n1554_002:0596c19": "見悟。得旨。師為堂見無盡求塔銘。龍安照書為紹介",
    "X78n1554_002:0596c20": "見盡。有云。金剛眼睛在相公筆頭上。盡曰。恁麼則某",
    "X78n1554_002:0596c21": "與他點出光明。令照天照地去也。師進前揖曰。先師",
    "X78n1554_002:0596c22": "多幸。謝相公塔銘。盡大笑。師在徑山。因頌曰。神臂弓",
    "X78n1554_002:0596c23": "一發。透過千重甲。衲僧門下看。當甚臭皮襪。時朝廷",
    "X78n1554_002:0596c24": "方作神臂弓。秦相以師與張九成竊議。大師兼以譏",
    "X78n1554_002:0597a01": "諷朝廷。遂竄衡州。次梅州。前後十七年。放還。再住徑",
    "X78n1554_002:0597a02": "山。自梅州返至福州。張參政以洋嶼延之。一夏打發",
    "X78n1554_002:0597a03": "十三人。龜山光為首。趙巨濟參次。謂曰。老僧去後。若",
    "X78n1554_002:0597a04": "有別人教儞禪。云者箇公案如何參。那箇因緣如何",
    "X78n1554_002:0597a05": "會。便舀熱屎潑將去。記取。師聞應庵金輪提唱。甚喜。",
    "X78n1554_002:0597a06": "乃曰。楊岐正脉在此老矣。遂將正傳衣并頌寄之。曰",
    "X78n1554_002:0597a07": "坐斷金輪第一峯。千妖百恠盡潛蹤。年來又得真消",
    "X78n1554_002:0597a08": "息。報道楊岐正脉通。",
    "X78n1554_002:0597a09": "贊曰。",
    "X78n1554_002:0597a10": "　花木瓜　　包家虎",
    "X78n1554_002:0597a11": "　狐狸屏跡陰木生風",
    "X78n1554_002:0597a12": "　雪霜憑凌春陽煦嫗",
    "X78n1554_002:0597a13": "　金剛眼睛筆頭點出　　因龍安靠倒無盡翁",
    "X78n1554_002:0597a14": "　薰風殿閣句下活埋　　恨湛堂指見勤巴子",
    "X78n1554_002:0597a15": "　掀翻烏石嶺　　黑竹篦亂揎胡揮",
    "X78n1554_002:0597a16": "　撥亂五峯雲　　折拄杖東撑西拄",
    "X78n1554_002:0597a17": "　雲門揭示　　誑謼閭閻",
    "X78n1554_002:0597a18": "　悅老重來　　欺瞞佛祖",
    "X78n1554_002:0597a19": "　如猛將會相殺　　奪賊馬騎便行",
    "X78n1554_002:0597a20": "　有別人教儞禪　　舀熱屎潑將去",
    "X78n1554_002:0597a21": "　貶竄衡梅十七載　　臭皮襪香透梵天",
    "X78n1554_002:0597a22": "　伸冤洋嶼十三人　　塗毒鼓聲喧寰宇",
    "X78n1554_002:0597a23": "不將佛法當人情。把楊岐正傳衣分付金輪華姪",
    "X78n1554_002:0597a24": "處。法王法令合如此。",
    "X78n1554_002:0597b01": "虎丘隆禪師",
    "X78n1554_002:0597b02": "師諱紹隆。嗣圓悟。和州人也。初見長蘆信。得其大略。",
    "X78n1554_002:0597b03": "有傳圓悟語至者。師閱之。嘆曰。想酢生液。雖未澆腸",
    "X78n1554_002:0597b04": "沃胃。且使人發快。第恨未聆謦欬耳。遂去見悟。一日。",
    "X78n1554_002:0597b05": "入室。悟問曰。見見之時。見非是見。見猶離見。見不能",
    "X78n1554_002:0597b06": "及。舉拳云。還見麼。曰。見。曰。頭上安頭。師脫然契悟。悟",
    "X78n1554_002:0597b07": "叱曰。見箇什麼。曰。竹密不妨流水過。悟肯之。後為藏",
    "X78n1554_002:0597b08": "主。人曰。隆藏主柔易若此。何能為。悟曰。睡虎也。上堂",
    "X78n1554_002:0597b09": "曰。凡有展托。盡落今時。不展不托。墮坑落塹。直饒風",
    "X78n1554_002:0597b10": "吹不入。雨打不著。點檢將來。自救不了。豈不見道。直",
    "X78n1554_002:0597b11": "似寒潭月影。靜夜鐘聲。隨扣擊以無虧。觸波瀾而不",
    "X78n1554_002:0597b12": "散。此猶是生死岸頭事。拈拄杖。畫一畫。云。畫斷生法",
    "X78n1554_002:0597b13": "師多年葛藤。點頭石不覺撫掌大笑。且道笑箇什麼。",
    "X78n1554_002:0597b14": "腦後見腮。莫與往來。上堂曰。目前無法。萬象森然。意",
    "X78n1554_002:0597b15": "在目前。突出難辨。不是目前法。觸處逢渠。非耳目之",
    "X78n1554_002:0597b16": "所到。不離見聞覺知。雖然如是。也須蹈著向上關棙",
    "X78n1554_002:0597b17": "子始得。所以道。羅籠不肯住。呼喚不回頭。佛祖不安",
    "X78n1554_002:0597b18": "排。至今無處所。如是則不勞斂念。樓閣門開。寸步不",
    "X78n1554_002:0597b19": "移。百城俱到。驀拈拄杖畫云。路逢死虵莫打殺。無底",
    "X78n1554_002:0597b20": "籃子盛將歸。僧問。如何是大道真源。曰。和泥合水。曰。",
    "X78n1554_002:0597b21": "便恁麼去時如何。曰。截斷草鞋跟。有云。慕道如渴驥",
    "X78n1554_002:0597b22": "奔泉。應機似怒猊抉石。有云。醯雞處甕中。自得其樂。",
    "X78n1554_002:0597b23": "費長房每見一先生懸壺於肆上。長房謁之。遂同入",
    "X78n1554_002:0597b24": "壺中。乃真神仙境也。",
    "X78n1554_002:0597c01": "贊曰。",
    "X78n1554_002:0597c02": "　襟懷秋冷　　笑語春溫",
    "X78n1554_002:0597c03": "　垂棘璧櫝藏待價",
    "X78n1554_002:0597c04": "　走盤珠影落無痕",
    "X78n1554_002:0597c05": "　慕少室密傳心　　渴驥驟奔岩下水",
    "X78n1554_002:0597c06": "　味碧巖無義語　　醯雞自樂甕中天",
    "X78n1554_002:0597c07": "　路長蹈斷草鞋跟　　源尋大道",
    "X78n1554_002:0597c08": "　竹密不妨流水過　　見豎麤拳",
    "X78n1554_002:0597c09": "　拈起麤糲[卄/梨]　　點頭石咲葛藤畫斷",
    "X78n1554_002:0597c10": "　演出一大藏　　瞌睡虎被貫索縈纏",
    "X78n1554_002:0597c11": "　深池劒氣冷含霜　　斬癡頑橫磨石上",
    "X78n1554_002:0597c12": "　古洞桃花紅簇錦　　與嬌兒話別風前",
    "X78n1554_002:0597c13": "　路逢死虵　　無底籃盛歸何用",
    "X78n1554_002:0597c14": "　春暄百鳥　　曲闌干徒倚無言",
    "X78n1554_002:0597c15": "　東山龍鳳　　臨濟兒孫",
    "X78n1554_002:0597c16": "玉壺塵不染。別是一乾坤。",
    "X78n1554_002:0597c17": "應庵華禪師",
    "X78n1554_002:0597c18": "師諱曇華。嗣虎丘。蘄州江氏子。初參方。遇首座入室。",
    "X78n1554_002:0597c19": "師近前。座云。來作什麼。師云。取首座頭。座云。後生年",
    "X78n1554_002:0597c20": "少作者般語話。嘔血去在。師云。某甲不嘔血。首座嘔",
    "X78n1554_002:0597c21": "血去在。座後果如師言。師在水南遂處作侍者。入室",
    "X78n1554_002:0597c22": "次。南捉住云。侍者。待與汝商量箇公案。師曰。盡大地",
    "X78n1554_002:0597c23": "是箇公案。商量箇什麼。南機鈍。師拂袖而去。後見虎",
    "X78n1554_002:0597c24": "丘。作維那。欲命充首座。時座下多悟。會中有耆宿言",
    "X78n1554_002:0598a01": "師後生。師聞。作偈曰。江上青山殊未老。屋頭春色放",
    "X78n1554_002:0598a02": "教遲。人言洞裏桃花嫰。未必人間有此枝。遂去。後示",
    "X78n1554_002:0598a03": "眾云。三十三州七十僧。驢腮馬頷得人憎。諸方若具",
    "X78n1554_002:0598a04": "羅籠手。今日無因到淨明。上堂。五百力士揭石義。萬",
    "X78n1554_002:0598a05": "仞崖前撒手行。十方世界一團鐵。虗空背上白毛生。",
    "X78n1554_002:0598a06": "直饒拈却膩脂帽子。脫却尳臭布衫。向報恩門下正",
    "X78n1554_002:0598a07": "好喫棒。何故。半夜起來屈膝坐。毛頭星現衲僧前。上",
    "X78n1554_002:0598a08": "堂。若作一句商量。喫粥喫飯阿誰不會。不作一句商",
    "X78n1554_002:0598a09": "量。屎坑裏蟲子笑殺闍梨。驀拈拄杖云。拄杖子罪犯",
    "X78n1554_002:0598a10": "彌天。貶向二鐵圍山。且道薦福還有過也無。卓一下。",
    "X78n1554_002:0598a11": "云。遲一刻。僧問。昔有僧問雲門。如何是清淨法身。門",
    "X78n1554_002:0598a12": "云。花藥欄。此意如何。曰。深沙努眼睛。僧問。只者是。埋",
    "X78n1554_002:0598a13": "沒自己。只者不是。辜負先聖。去此二途。和泥合水處。",
    "X78n1554_002:0598a14": "請師道。曰。玉筯撑虎口。僧問。呈橈舞棹即不問。且道",
    "X78n1554_002:0598a15": "婆娑手中兒子甚處得來。巖頭扣船舷三下。未審意",
    "X78n1554_002:0598a16": "旨如何。曰。焦磚打著連底凍。曰。當時若問和尚。如何",
    "X78n1554_002:0598a17": "對他。曰。一棒打殺。曰。者老和尚大似買帽相頭去也",
    "X78n1554_002:0598a18": "曰。儞向甚處見巖頭。曰。劄。曰。杜撰禪和。曰。婆生七子。",
    "X78n1554_002:0598a19": "六箇不遇知音。只者一箇。也不消得。便拋向水中。又",
    "X78n1554_002:0598a20": "且如何。曰。少賣弄。曰。巖頭不覺吐舌。意作麼生。曰。樂",
    "X78n1554_002:0598a21": "則同懽。僧提起坐具云。但識取者箇。曰。放下著。南書",
    "X78n1554_002:0598a22": "記在師會中頌狗子話曰。狗子無佛性。羅睺星入命",
    "X78n1554_002:0598a23": "不是打殺人。被人打殺定。師肯之。虎丘忌。拈香云。平",
    "X78n1554_002:0598a24": "生沒興。撞著者無意智老和尚。做盡伎倆。湊泊不得。",
    "X78n1554_002:0598b01": "從此卸却干戈。隨分著衣喫飯。二十年來坐曲录木。",
    "X78n1554_002:0598b02": "懸羊頭。賣狗肉。知他有甚憑據。雖然。一年一度燒香",
    "X78n1554_002:0598b03": "日。千古令人恨轉深。",
    "X78n1554_002:0598b04": "贊曰。",
    "X78n1554_002:0598b05": "　蘄陽人　　鬼怕見",
    "X78n1554_002:0598b06": "　虗空背生出白毛　　古墓中深藏暗箭",
    "X78n1554_002:0598b07": "　斫取頭去　　與首座熱血相噴",
    "X78n1554_002:0598b08": "　拂袖便行　　笑水南機思遲鈍",
    "X78n1554_002:0598b09": "　拋孩兒漢陽渡　　樂則同歡",
    "X78n1554_002:0598b10": "　貶拄杖鐵圍山　　過應難免",
    "X78n1554_002:0598b11": "　拈折玉筯　　彊把巖前虎口撑",
    "X78n1554_002:0598b12": "　題落韻詩　　謾云洞裏桃花嫰",
    "X78n1554_002:0598b13": "　夜叉心菩薩面　　說南書記劒刃上行",
    "X78n1554_002:0598b14": "　正法眼破沙盆　　引傑侍者草窠裏輥",
    "X78n1554_002:0598b15": "　七十僧驢腮馬頷　　薄諸方不具手羅籠",
    "X78n1554_002:0598b16": "　二十載狗肉羊頭　　憶先師便吞齦發恨",
    "X78n1554_002:0598b17": "　通楊岐正脉　　金輪峯影落千江",
    "X78n1554_002:0598b18": "　繼宏智芳塵　　狎鷗池光生八面",
    "X78n1554_002:0598b19": "超宗異目。誠不負佛日品題。致後生源深而流遠。",
    "X78n1554_002:0598b20": "卍庵顏禪師",
    "X78n1554_002:0598b21": "師諱道顏。嗣大慧。東川鮑氏子。久參圓悟。在金山。因",
    "X78n1554_002:0598b22": "一渦風亂。令僧自殺。以智不死。虜去。後方得脫。悟歸",
    "X78n1554_002:0598b23": "寂。復依大慧。首眾徑山。無著未為僧。慧舘方丈。師常",
    "X78n1554_002:0598b24": "叱之。慧曰。彼雖婦人。大有長處。師不諾。慧抑令相見。",
    "X78n1554_002:0598c01": "師不獲已。通報。著曰。首座。作佛法相見。世法相見。座",
    "X78n1554_002:0598c02": "云。佛法相見。著云。却去左右請師入。師至帳前。見著",
    "X78n1554_002:0598c03": "寸絲不掛。仰臥於床。師指曰。者裏是什麼去處。著曰。",
    "X78n1554_002:0598c04": "三世諸佛．六代祖師．天下老和尚。皆從此中出。師曰。",
    "X78n1554_002:0598c05": "還許老僧入否。著曰。者裏不度驢度馬。師無語。著曰。",
    "X78n1554_002:0598c06": "與首座相見了也。遂轉身覷裏。師懡[怡台+羅]而出。慧曰。却",
    "X78n1554_002:0598c07": "不是老畜生無見識也。師有愧。慧入室。舉南泉住庵。",
    "X78n1554_002:0598c08": "上山作務。一僧至。令做飯喫因緣。師云。珊瑚枕上兩",
    "X78n1554_002:0598c09": "而淚。半是思君半恨君。慧令侍者収牌曰。只者一轉",
    "X78n1554_002:0598c10": "語。報佛恩足矣。初住東林。後歸鄉。住雲頂。僧問。如何",
    "X78n1554_002:0598c11": "是佛。曰。誌公和尚。如何是法。曰。黃絹幼婦。外孫韲臼",
    "X78n1554_002:0598c12": "如何是僧。曰。釣魚船上謝三郎。示眾有曰。筯籠不亂",
    "X78n1554_002:0598c13": "攙匙。老鼠不咬甑箅。韓子蒼與師避寇。詩云。昔與二",
    "X78n1554_002:0598c14": "子居明心。避賊夜走南山陰。天寒更蹈沮洳徑。月黑",
    "X78n1554_002:0598c15": "錯到楊梅林。涉險登危四三里。少復前行過溪水。平",
    "X78n1554_002:0598c16": "明乞火野人家。十日深藏巖穴裏。閩俱嘆我裝賷空。",
    "X78n1554_002:0598c17": "蜀僧轉墮妖氛中。人言性命脫針孔。忱憂傷人衰疾",
    "X78n1554_002:0598c18": "同。春風酣酣柳邊寺。相對夢中論夢事。莫嫌薄飯一",
    "X78n1554_002:0598c19": "莖韲郡國而今無鼓鼙。",
    "X78n1554_002:0598c20": "贊曰。",
    "X78n1554_002:0598c21": "　麟龍頭角　　弓冶箕裘",
    "X78n1554_002:0598c22": "　項鐵三百斤　　逸群倔強",
    "X78n1554_002:0598c23": "　額黥數點墨　　出格風流",
    "X78n1554_002:0598c24": "　圓悟室彩畫已成　　只欠一回點眼",
    "X78n1554_002:0599a01": "　浮玉山見機而作　　不消三搭回頭",
    "X78n1554_002:0599a02": "　錦繡帷前一斷魂　　返遭婦人之毒手",
    "X78n1554_002:0599a03": "　珊瑚枕上兩行淚　　難逃菴主之機籌",
    "X78n1554_002:0599a04": "　出語無稽　　誇老鼠不咬甑箅",
    "X78n1554_002:0599a05": "　臨機奔軼　　騎駿馬直撞烟樓",
    "X78n1554_002:0599a06": "　蹈斷虎溪橋　　斥遠法師活埋蓮社",
    "X78n1554_002:0599a07": "　行窮蠻瘴路　　隨杲風子遠竄梅州",
    "X78n1554_002:0599a08": "　掃蕩祲氛社稷一戎衣　　凌烟勛業",
    "X78n1554_002:0599a09": "　揮戈佛日風塵三尺劒　　借筯機謀",
    "X78n1554_002:0599a10": "　沮洳徑楊梅林　　早憶南山避寇",
    "X78n1554_002:0599a11": "　牛頭山雲頂寺　　晚思西蜀歸休",
    "X78n1554_002:0599a12": "若更問老漢。為僧端的。謝三郎未必在漁舟。",
    "X78n1554_002:0599a13": "懶庵需禪師",
    "X78n1554_002:0599a14": "師諱鼎需。嗣大慧。福州林氏子。本習儒業。因入寺見",
    "X78n1554_002:0599a15": "遺教經。看數版有省。欲出家。母以親迎近難之。師曰。",
    "X78n1554_002:0599a16": "夭桃紅杏。一時分付春風。翠竹黃花。此去永為伴侶。",
    "X78n1554_002:0599a17": "辭親祝髮。一錫湖湘。徧參名宿。心無所緣。身無所依。",
    "X78n1554_002:0599a18": "結菴於羌峯絕頂。後見大慧。一日。問曰。內不放出。外",
    "X78n1554_002:0599a19": "不放人。正恁麼時如何。師擬開口。慧拈竹篦劈脊連",
    "X78n1554_002:0599a20": "打三下。師大悟。慧印以偈曰。頂門豎亞摩醯眼。肘後",
    "X78n1554_002:0599a21": "斜懸奪命符。瞎却眼。卸却符。趙州東壁挂葫蘆。上堂。",
    "X78n1554_002:0599a22": "懶翁懶中懶。最懶懶說禪。亦不重自己。亦不重先賢。",
    "X78n1554_002:0599a23": "又誰管儞地。又誰管儞天。物外逍遙無箇事。日高三",
    "X78n1554_002:0599a24": "丈猶更眠。上堂。句中意。意中句。須彌聳于巨川。句剗",
    "X78n1554_002:0599b01": "意。意剗句。烈士發乎狂矢。任侍牙如劒樹。口似血盆。",
    "X78n1554_002:0599b02": "徒逞詞鋒。虗張意氣。所以淨名杜口。早涉繁詞。摩竭",
    "X78n1554_002:0599b03": "掩關。已揚家醜。自餘瓦棺老漢。巖頭大師。向羌峯頂",
    "X78n1554_002:0599b04": "上拏風鼓浪。翫弄神變。脚跟下好與三十棒。且道過",
    "X78n1554_002:0599b05": "在什麼處。良久。云。機關不是韓光作。莫把胸襟當等",
    "X78n1554_002:0599b06": "閑。至節上堂。二十五日已前。群陰消伏。泥龍閉戶。二",
    "X78n1554_002:0599b07": "十五日已後。一陽來復。鐵樹開花。正當二十五日。塵",
    "X78n1554_002:0599b08": "中酔客。騎驢騎馬。前街後街。遞相慶賀。物外閑人。衲",
    "X78n1554_002:0599b09": "帔蒙頭。圍爐打坐。風蕭蕭。雨蕭蕭。冷湫湫。誰管儞張",
    "X78n1554_002:0599b10": "先生．季道士．胡達磨。木菴參次。師舉外道問佛。不問",
    "X78n1554_002:0599b11": "有言。不問無言因緣。云。不得向良久處會。隨後喝。菴",
    "X78n1554_002:0599b12": "作禮曰。不因今日事。爭奈目前機。師印之。送分菴主",
    "X78n1554_002:0599b13": "偈曰。江頭風急浪花飛。南北相逢不展眉。獨有分禪",
    "X78n1554_002:0599b14": "英俊手。等閑奪得錦標歸。",
    "X78n1554_002:0599b15": "贊曰。",
    "X78n1554_002:0599b16": "　鐵硯磨穿　　心猶奔競",
    "X78n1554_002:0599b17": "　杜文章久爾隨邪　　遺教經驀然打正",
    "X78n1554_002:0599b18": "　春風一度桃杏花　　分付已周",
    "X78n1554_002:0599b19": "　紅日三竿煙雲枕　　撼搖不醒",
    "X78n1554_002:0599b20": "　內不放出外不放入　　喫竹篦於洋嶼菴頭",
    "X78n1554_002:0599b21": "　身無所依心無所緣　　結茅庵於羌峯頂上",
    "X78n1554_002:0599b22": "　盲人摸地　　頂門眼[翟*欠]瞎摩醯",
    "X78n1554_002:0599b23": "　邪鬼貼身　　肘後符難為奪命",
    "X78n1554_002:0599b24": "　須彌聳川烈士發矢　　剗意句浪得其名",
    "X78n1554_002:0599c01": "　泥龍閉戶鐵樹開花　　筭陰陽從來不定",
    "X78n1554_002:0599c02": "　奪得錦標去　　從分禪[菛@(一/艮)][卄/碭]拾花針",
    "X78n1554_002:0599c03": "　喪盡目前機　　引木菴良馬窺鞭影",
    "X78n1554_002:0599c04": "蒙頭打坐。徧界覔無蹤。全不思胡達磨．李道士．張",
    "X78n1554_002:0599c05": "先生。無人管領。",
    "X78n1554_002:0599c06": "密庵傑禪師",
    "X78n1554_002:0599c07": "師諱咸傑。嗣應菴。福州鄭氏子。母夢廬山僧入屋而",
    "X78n1554_002:0599c08": "生。下髮。徧扣諸方。後見應菴。菴室中問。如何是正法",
    "X78n1554_002:0599c09": "眼。曰。破沙盆。菴肯之。未幾。辭省親。菴以偈送曰。大徹",
    "X78n1554_002:0599c10": "投機句。當陽廓頂門。相從今四載。徵詰洞無痕。雖未",
    "X78n1554_002:0599c11": "付鉢袋。氣宇吞乾坤。却把正法眼。喚作破沙盆。此行",
    "X78n1554_002:0599c12": "將省覲。切忌便跺跟。吾有末後著。待歸要汝遵。上堂。",
    "X78n1554_002:0599c13": "世尊不說說。拗曲作直。迦葉不聞聞。望空啟告。馬祖",
    "X78n1554_002:0599c14": "即心即佛。懸羊頭。賣狗肉。趙州勘菴主。貴買賤賣。分",
    "X78n1554_002:0599c15": "文不直。只如文殊是七佛之師。因甚出女子定不得。",
    "X78n1554_002:0599c16": "天河月暈魚生子。槲葉風微鹿養茸。上堂。舉婆燒菴",
    "X78n1554_002:0599c17": "話。拈云。者公案叢林中少有拈提者。傑上座裂破面",
    "X78n1554_002:0599c18": "門。不免納敗缺一上。也要諸方點撿。乃召大眾云。者",
    "X78n1554_002:0599c19": "婆子洞房深穩。水泄不通。向枯木上糝花。寒灰中發",
    "X78n1554_002:0599c20": "燄箇僧孤身逈逈。慣入洪波。等閑坐斷潑天潮。到底",
    "X78n1554_002:0599c21": "身無涓滴水。子細撿點將來。敲枷打鎖即不無。若是",
    "X78n1554_002:0599c22": "佛法。未夢見在。烏巨恁麼提唱。畢竟意在何處。良久。",
    "X78n1554_002:0599c23": "云。一把柳[糸*系]収不得。和煙搭在玉闌干。師接松源．破",
    "X78n1554_002:0599c24": "菴。出世烏巨。終于天童。",
    "X78n1554_002:0600a01": "贊曰。",
    "X78n1554_002:0600a02": "　枳林生錦茘　　榕樹出旃檀",
    "X78n1554_002:0600a03": "　廬山僧夢見　　何面目",
    "X78n1554_002:0600a04": "　蠱毒水沾著　　爛心肝",
    "X78n1554_002:0600a05": "　向上路與千聖共行　　入泥犂獄慚愧慚愧",
    "X78n1554_002:0600a06": "　破沙盆準分文不直　　換正法眼大難大難",
    "X78n1554_002:0600a07": "　拈女出定髣髴楊州　　鹿養茸微風生從槲葉",
    "X78n1554_002:0600a08": "　判婆燒菴依俙越國　　柳垂[糸*系]和煙搭在欄干",
    "X78n1554_002:0600a09": "　喝松源兩耳聾　　錦包特石",
    "X78n1554_002:0600a10": "　殺破庵全心死　　鐵褁泥團",
    "X78n1554_002:0600a11": "　做冷泉百日主人　　勝郭汾陽中書之考",
    "X78n1554_002:0600a12": "　屹鄞江中流砥柱　　回覺隰州既倒之瀾",
    "X78n1554_002:0600a13": "大徹投機廓頂門。初無奇特。信知道。江南兩浙秋",
    "X78n1554_002:0600a14": "熱春寒。",
    "X78n1554_002:0600a15": "臨濟至此十四世共二十六人。",
    "X78n1554_002:0600a17": "五家正宗贊卷第二"
}