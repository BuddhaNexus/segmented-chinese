{
    "T11n0316_020:0828c02": "佛說大乘菩薩藏正法經卷第二",
    "T11n0316_020:0828c03": "十",
    "T11n0316_020:0828c05": "西天譯經三藏朝散大夫",
    "T11n0316_020:0828c06": "試光祿卿傳梵大師賜紫",
    "T11n0316_020:0828c07": "沙門臣法護等奉　詔譯",
    "T11n0316_020:0828c08": "持戒波羅蜜多品第七之三",
    "T11n0316_020:0828c09": "「復次舍利子！菩薩發如是心：『世間眾生應如",
    "T11n0316_020:0828c10": "是念：「我於長夜中，遠離善知識、親近惡知識，",
    "T11n0316_020:0828c11": "發起懈怠下劣精進，癡冥疲乏如瘖啞人，無",
    "T11n0316_020:0828c12": "見無忍亦無善愛，無惡業惡報、無善業善報、",
    "T11n0316_020:0828c13": "無雜業雜報。既不自知，亦復不能請問沙門",
    "T11n0316_020:0828c14": "婆羅門諸阿闍梨，何者是善？何者不善？何",
    "T11n0316_020:0828c15": "者有罪？何者無罪？何者所應親近？何者不應",
    "T11n0316_020:0828c16": "親近？何者所應作？何者不應作？何者作已於",
    "T11n0316_020:0828c17": "長夜中無義無利生諸苦惱，由是我慢增長，",
    "T11n0316_020:0828c18": "不能了知善業根本，唯造一切不善之業。縱",
    "T11n0316_020:0828c19": "得人身諸根殘缺，又於人中不能活命，不能",
    "T11n0316_020:0828c20": "行於布施。又於人中盲聾瘖啞無諸色相，善",
    "T11n0316_020:0828c21": "說惡說悉不能知。由如是故不樂布施。」我今",
    "T11n0316_020:0828c22": "應當回發是心，親近善知識，若得人身，諸根",
    "T11n0316_020:0828c23": "完具能活其命，習行布施不惜軀命，具諸色",
    "T11n0316_020:0828c24": "力，善說惡說悉能了知，復能請問師尊智者，",
    "T11n0316_020:0828c25": "何者是善？何者不善？何者有罪？何者無罪？何",
    "T11n0316_020:0828c26": "者所應親近？何者不應親近？何者諸所作時",
    "T11n0316_020:0828c27": "違背聲聞緣覺之法、順向菩薩藏義？親近承",
    "T11n0316_020:0828c28": "事諸阿闍梨，隨諸所作。厭此不真實身，悕取",
    "T11n0316_020:0828c29": "堅固真實之身。總略乃至給奉水瓶。』此是菩",
    "T11n0316_020:0829a01": "薩第七發心。」",
    "T11n0316_020:0829a02": "爾時世尊欲重明斯義說伽陀曰：",
    "T11n0316_020:0829a03": "「欲近善友作利益，　　我乃遠離多百劫，",
    "T11n0316_020:0829a04": "　不能請問善惡門，　　有罪無罪果報等。",
    "T11n0316_020:0829a05": "　增上慢心墮地獄，　　傍生餓鬼諸趣中，",
    "T11n0316_020:0829a06": "　親近罪業諸友朋，　　多劫歷苦而無盡。",
    "T11n0316_020:0829a07": "　縱得人身根殘缺，　　多千劫中受輪回，",
    "T11n0316_020:0829a08": "　不能了知善惡門，　　有罪無罪果報等。",
    "T11n0316_020:0829a09": "　若得人身離艱苦，　　諸根完具善相圓，",
    "T11n0316_020:0829a10": "　人相完具離難時，　　如一眼龜值浮木。",
    "T11n0316_020:0829a11": "　得覩世間燈照曜，　　佛教中聞無染法，",
    "T11n0316_020:0829a12": "　爾時請問世間尊，　　諸善不善果報等。",
    "T11n0316_020:0829a13": "　慳者云何所趣向？　　何不慳者能行施？",
    "T11n0316_020:0829a14": "　貪諂毀戒復云何？　　又何不破淨戒者？",
    "T11n0316_020:0829a15": "　云何恚惡心無動？　　云何懈怠散亂心？",
    "T11n0316_020:0829a16": "　精進禪定樂云何？　　惡慧癡冥何所為？",
    "T11n0316_020:0829a17": "　云何得彼真實慧？　　云何菩提行方便？",
    "T11n0316_020:0829a18": "　六種賢行竟云何？　　慈心廣大世間勝。",
    "T11n0316_020:0829a19": "　惡趣眾生云何救？　　云何樂法心無厭？",
    "T11n0316_020:0829a20": "　菩提行藏廣勤求，　　十方剎中善安住。",
    "T11n0316_020:0829a21": "　云何親詣世間尊？　　云何禮奉營諸福？",
    "T11n0316_020:0829a22": "　普賢行門復云何？　　如我今時善親近。",
    "T11n0316_020:0829a23": "　云何請問阿闍梨？　　願聞師尊尊重事，",
    "T11n0316_020:0829a24": "　生阿闍梨歡喜心，　　此心生已真佛子。",
    "T11n0316_020:0829a25": "　福力智力為增上，　　是中所成廣大智，",
    "T11n0316_020:0829a26": "　智力增強發勝心，　　給奉水瓶生歡喜。",
    "T11n0316_020:0829a27": "「舍利子！此是菩薩第七發心。",
    "T11n0316_020:0829a28": "「復次舍利子！菩薩發如是心：『世間眾生應如",
    "T11n0316_020:0829a29": "是念：「我於長夜中，遠離善知識、親近惡知識，",
    "T11n0316_020:0829b01": "發起懈怠下劣精進，癡冥疲乏如瘖啞人，所",
    "T11n0316_020:0829b02": "有世間一切文句，與義句合、與法句合，法句",
    "T11n0316_020:0829b03": "合故，住於寂靜與離貪合，寂滅正智與沙",
    "T11n0316_020:0829b04": "門婆羅門涅盤同住。於一切處所作，我乃",
    "T11n0316_020:0829b05": "棄捨，不能了知文義句合，乃至不與涅盤同",
    "T11n0316_020:0829b06": "住，亦復不能受持讀誦，亦復無力，又無精進、",
    "T11n0316_020:0829b07": "無士夫力用、無士夫勢、無士夫勤勇、無最上",
    "T11n0316_020:0829b08": "精進，無因無緣。諸眾生煩惱亦無因無緣，眾",
    "T11n0316_020:0829b09": "生雜染無因無緣，眾生清淨無因無緣。此等",
    "T11n0316_020:0829b10": "無因依止諸見，不能了知所作善業，唯造惡",
    "T11n0316_020:0829b11": "業。縱得人身諸根殘缺，又於人中不能活命",
    "T11n0316_020:0829b12": "不能行施，癡迷所覆盲聾瘖啞無諸色力，不",
    "T11n0316_020:0829b13": "能了知文義句合，乃至不與涅槃同住，亦復",
    "T11n0316_020:0829b14": "不能受持讀誦。由如是故，不能親近習行善",
    "T11n0316_020:0829b15": "法。」我今應當回發是心親近善法，乃至不惜",
    "T11n0316_020:0829b16": "軀命了知文義句合，於出離道涅槃同住。於",
    "T11n0316_020:0829b17": "菩薩藏正法，勤求修習受持讀誦，發勤精進，",
    "T11n0316_020:0829b18": "親近承事諸阿闍梨，於菩薩藏正法受持讀",
    "T11n0316_020:0829b19": "誦，厭此不真實身，悕取堅固真實之身，福智",
    "T11n0316_020:0829b20": "勝力當得圓具。以福智力得圓具故，所作慣",
    "T11n0316_020:0829b21": "習而能積集菩薩藏正法，親近承事諸阿闍",
    "T11n0316_020:0829b22": "梨，隨諸所作，總略乃至給奉水瓶。』此是菩薩",
    "T11n0316_020:0829b23": "第八發心。」",
    "T11n0316_020:0829b24": "爾時世尊欲重明斯義說伽陀曰：",
    "T11n0316_020:0829b25": "「所有法義相應故，　　於正道分修道行，",
    "T11n0316_020:0829b26": "　寂滅理中作證門，　　而涅槃道得真實。",
    "T11n0316_020:0829b27": "　若於此法遠離者，　　即於諸法無所利，",
    "T11n0316_020:0829b28": "　無義利句設相應，　　不能親近彼正法，",
    "T11n0316_020:0829b29": "　無力亦復無精進，　　士夫勢用悉皆無，",
    "T11n0316_020:0829c01": "　無他勤勇亦復然，　　於一切處無所得。",
    "T11n0316_020:0829c02": "　即見無佛亦無法，　　無父無母及宗親，",
    "T11n0316_020:0829c03": "　由斯善惡業皆無，　　一切皆無諸報應。",
    "T11n0316_020:0829c04": "　此諸如是罪業見，　　數數親近罪根深，",
    "T11n0316_020:0829c05": "　一向艱惡日增多，　　墮地獄中經久遠。",
    "T11n0316_020:0829c06": "　地獄出受傍生報，　　餓鬼趣中罪復深，",
    "T11n0316_020:0829c07": "　其後縱得人中生，　　聾騃癡冥而無舌。",
    "T11n0316_020:0829c08": "　餘業復受瘖啞報，　　癡暗缺漏苦還增，",
    "T11n0316_020:0829c09": "　而復重受地獄殃，　　由不了故當墜墮。",
    "T11n0316_020:0829c10": "　經歷久時後當得，　　人身具足善相圓，",
    "T11n0316_020:0829c11": "　諸根既具勝力增，　　依時淨住而思忖：",
    "T11n0316_020:0829c12": "　若於諸法義相應，　　即得同歸出離道。",
    "T11n0316_020:0829c13": "　修菩提道證菩提。　　我當思惟如是事，",
    "T11n0316_020:0829c14": "　所有諸大菩薩藏，　　和合甚深正法義，",
    "T11n0316_020:0829c15": "　經歷俱胝千劫中，　　發生淨信極難得。",
    "T11n0316_020:0829c16": "　若此若餘廣多數，　　諸佛妙法不思議，",
    "T11n0316_020:0829c17": "　隨諸修作能受持，　　為佛菩提勝根本。",
    "T11n0316_020:0829c18": "　我當親近及承事，　　尊重信奉阿闍梨，",
    "T11n0316_020:0829c19": "　諸佛菩薩亦復然，　　即得最上清淨信。",
    "T11n0316_020:0829c20": "　發生如是淨心已，　　即是菩薩廣大心，",
    "T11n0316_020:0829c21": "　勝慧方便悉圓成，　　給奉水瓶常精進。",
    "T11n0316_020:0829c22": "「舍利子！此是菩薩第八發心。",
    "T11n0316_020:0829c23": "「復次舍利子！菩薩發如是心：『痛哉！世間一切",
    "T11n0316_020:0829c24": "眾生，以其愛著於身命故，常為一切無義利",
    "T11n0316_020:0829c25": "行顛倒隨逐。何者名為無義利行？謂彼眾生",
    "T11n0316_020:0829c26": "愛著身命，不能愛樂菩提分法，以其我見而",
    "T11n0316_020:0829c27": "為先導，執著心堅癡冥所覆，摧毀破壞眾事",
    "T11n0316_020:0829c28": "隨逐，此說是名無義利行。又復眾生愛身命",
    "T11n0316_020:0829c29": "故，以其我見而為先導，愛戀妻室男女知識，",
    "T11n0316_020:0830a01": "以愛著心隱覆癡暗，遠離諸饒益事，此說是",
    "T11n0316_020:0830a02": "名無義利行。又復眾生愛身命故，以其我見",
    "T11n0316_020:0830a03": "而為先導，顧惜奴婢作事人等詹視防護，",
    "T11n0316_020:0830a04": "此說名為無義利行。復次世間一切眾生，有",
    "T11n0316_020:0830a05": "義利行常所隨逐者，謂若眾生不惜身命愛",
    "T11n0316_020:0830a06": "樂菩提分法，以菩提心而為先導，善修身語",
    "T11n0316_020:0830a07": "意業，此說名為有義利行。又復眾生不惜身",
    "T11n0316_020:0830a08": "命而常愛樂菩提分法，以菩提心而為先導，",
    "T11n0316_020:0830a09": "積集布施波羅蜜多，乃至積集般若波羅蜜",
    "T11n0316_020:0830a10": "多，此說名為有義利行。又復眾生不惜身命",
    "T11n0316_020:0830a11": "而常愛樂菩提分法，以菩提心而為先導，行",
    "T11n0316_020:0830a12": "布施、愛語、利行、同事，普攝一切眾生，此說名",
    "T11n0316_020:0830a13": "為有義利行。又復眾生不惜身命而常愛樂",
    "T11n0316_020:0830a14": "菩提分法，以菩提心而為先導，修習念處、正",
    "T11n0316_020:0830a15": "勤、神足、根、力、覺、道、勝菩提分，此說名為有義",
    "T11n0316_020:0830a16": "利行。又復眾生不惜身命而常愛樂菩提分",
    "T11n0316_020:0830a17": "法，以菩提心而為先導，聽受父母及阿闍梨",
    "T11n0316_020:0830a18": "諸有教誨，禮拜讚歎、恭信合掌、奉諸所作，此",
    "T11n0316_020:0830a19": "說名為有義利行。又復眾生不惜身命而常",
    "T11n0316_020:0830a20": "愛樂菩提分法，以菩提心而為先導，常以淨",
    "T11n0316_020:0830a21": "心營三寶事，此說名為有義利行。又復眾生",
    "T11n0316_020:0830a22": "作如是念：「我以惜身命故，無義利事常隨逐",
    "T11n0316_020:0830a23": "我。我當發勤精進，親近承事諸阿闍梨，不惜",
    "T11n0316_020:0830a24": "身命隨諸所作。厭此不真實身，悕取堅固真",
    "T11n0316_020:0830a25": "實之身，福智勝力當得圓具。以圓具故，所作",
    "T11n0316_020:0830a26": "慣習悉能成辦，詣菩提場當證聖果。」』",
    "T11n0316_020:0830a27": "「舍利子！此是菩薩第九發心。」",
    "T11n0316_020:0830a28": "爾時世尊欲重明斯義說伽陀曰：",
    "T11n0316_020:0830a29": "「若人愛惜身命故，　　菩提分法不愛樂，",
    "T11n0316_020:0830b01": "　三不善業造圓成，　　此乃愚夫異生類。",
    "T11n0316_020:0830b02": "　愛樂己身及妻室，　　并諸男女眷屬等，",
    "T11n0316_020:0830b03": "　此無義利執著心，　　旋轉三界愚癡者。",
    "T11n0316_020:0830b04": "　又於奴婢作業人，　　不覺了心常顧戀，",
    "T11n0316_020:0830b05": "　此無義利愛著深，　　資生畜養四足等，",
    "T11n0316_020:0830b06": "　廣多聚積諸財穀，　　不自受用不與人，",
    "T11n0316_020:0830b07": "　此無義利愛著深，　　祕護伏藏不彰顯。",
    "T11n0316_020:0830b08": "　此無義利染著故，　　彼愚夫心常愛惜，",
    "T11n0316_020:0830b09": "　返於菩薩善意中，　　棄捨不能生愛樂。",
    "T11n0316_020:0830b10": "　若能不惜於身命，　　愛樂菩提勝分法，",
    "T11n0316_020:0830b11": "　三種善業造圓成，　　此即名為有義利。",
    "T11n0316_020:0830b12": "　施戒忍辱及精進，　　禪定勝慧亦復然，",
    "T11n0316_020:0830b13": "　與彼方便行相應，　　此即名為有義利。",
    "T11n0316_020:0830b14": "　承事父母為先導，　　遵奉師尊亦復然，",
    "T11n0316_020:0830b15": "　審諦思惟三寶門，　　此即名為有義利。",
    "T11n0316_020:0830b16": "　諸大菩薩甚深藏，　　普攝一切勝法門，",
    "T11n0316_020:0830b17": "　受持誦念廣宣揚，　　此即名為有義利。",
    "T11n0316_020:0830b18": "　此有義利諸勝行，　　乃是諸佛親所宣，",
    "T11n0316_020:0830b19": "　如其所說義相應，　　是名佛子廣大行。",
    "T11n0316_020:0830b20": "　發生如是大心已，　　復起清淨諦信心，",
    "T11n0316_020:0830b21": "　親近承事阿闍梨，　　給奉水瓶隨諸作。",
    "T11n0316_020:0830b22": "「舍利子！此是菩薩第九發心。",
    "T11n0316_020:0830b23": "「復次舍利子！菩薩發如是心：『痛哉！世間一切眾",
    "T11n0316_020:0830b24": "生，不能如理調伏心意，違背阿闍梨所有教",
    "T11n0316_020:0830b25": "誨，彼人不得阿闍梨財。何者名為阿闍梨",
    "T11n0316_020:0830b26": "財？所謂信財、戒財、聞財、捨財、慧財、慚財、愧財，",
    "T11n0316_020:0830b27": "如是七法名阿闍梨財。由其不得如是財",
    "T11n0316_020:0830b28": "故，當受貧苦逼惱其心。智者應當善調伏",
    "T11n0316_020:0830b29": "心，隨順阿闍梨所有教誨，習行布施作諸善",
    "T11n0316_020:0830c01": "行。何以故？若能善調伏心，隨順教誨修布施",
    "T11n0316_020:0830c02": "行，彼人即得阿闍梨財。此復何名阿闍梨",
    "T11n0316_020:0830c03": "財？謂得菩薩藏正法，普攝一切菩薩勝行善",
    "T11n0316_020:0830c04": "調伏法。如是知已，當於菩薩藏正法勤求修",
    "T11n0316_020:0830c05": "習，廣為他人宣布演說。若能安住菩薩藏者，",
    "T11n0316_020:0830c06": "即得畢竟斷除貧苦，趣向阿耨多羅三藐三",
    "T11n0316_020:0830c07": "菩提。』如是發心已，即能隨順阿闍梨教，行",
    "T11n0316_020:0830c08": "布施等，厭此不真實身，悕取堅固真實之身，",
    "T11n0316_020:0830c09": "親近承事諸阿闍梨，隨諸所作，總略乃至給",
    "T11n0316_020:0830c10": "奉水瓶。",
    "T11n0316_020:0830c11": "「舍利子！此是菩薩第十發心。」",
    "T11n0316_020:0830c12": "爾時世尊欲重明斯義說伽陀曰：",
    "T11n0316_020:0830c13": "「所有難調諸眾生，　　內心諂誑復險惡，",
    "T11n0316_020:0830c14": "　違背師尊教誨言，　　不能堪任諦忍受。",
    "T11n0316_020:0830c15": "　此難調伏既知已，　　應當隨順師教誨，",
    "T11n0316_020:0830c16": "　如其教令所宣揚，　　即得大仙聖財寶。",
    "T11n0316_020:0830c17": "　所謂信財及戒財，　　聞財捨財亦復然，",
    "T11n0316_020:0830c18": "　其中最勝曰慧財，　　慚愧等財為七種。",
    "T11n0316_020:0830c19": "　了知如是聖財已，　　七種伏藏用無盡，",
    "T11n0316_020:0830c20": "　其中若或不能知，　　此即名為非法器。",
    "T11n0316_020:0830c21": "　若是法器眾生者，　　彼即圓具諸佛法，",
    "T11n0316_020:0830c22": "　無諂善調可稱揚，　　發勤精進修施行，",
    "T11n0316_020:0830c23": "　勝妙法欲心尊重，　　損棄身命不為難。",
    "T11n0316_020:0830c24": "　修佛菩提法器成，　　知已修持常無間，",
    "T11n0316_020:0830c25": "　法界平等無差別，　　佛調御尊親所宣。",
    "T11n0316_020:0830c26": "　此菩薩藏正法門，　　能於菩提善安住，",
    "T11n0316_020:0830c27": "　如其所說廣大法，　　即是諸佛真實財。",
    "T11n0316_020:0830c28": "　為一切法無我門，　　無相亦復無空相，",
    "T11n0316_020:0830c29": "　無其壽命無作者，　　亦無戲論無含藏。",
    "T11n0316_020:0831a01": "　於一切法自性中，　　無生無相本如是，",
    "T11n0316_020:0831a02": "　諸法無成亦無壞，　　諦觀諸法本無相。",
    "T11n0316_020:0831a03": "　善調伏者如教行，　　隨諸教令善修作，",
    "T11n0316_020:0831a04": "　若得見佛自然智，　　隨自境入解脫門。",
    "T11n0316_020:0831a05": "　如其信財及戒財，　　聞捨慚愧慧等七，",
    "T11n0316_020:0831a06": "　如是聖財無上寶，　　七法圓成用無盡。",
    "T11n0316_020:0831a07": "　聞其法藏廣施門，　　善調心意皆隨順，",
    "T11n0316_020:0831a08": "　於諸善友常親近，　　一切善行常修作，",
    "T11n0316_020:0831a09": "　頂重無上大菩提，　　勤行諸法亦如是。",
    "T11n0316_020:0831a10": "　發生如是勝心已，　　如渴思飲而無懈，",
    "T11n0316_020:0831a11": "　清水盈滿淨器中，　　廣大愛樂心獻奉。",
    "T11n0316_020:0831a12": "「舍利子！此是菩薩第十發心。由發心已，即於",
    "T11n0316_020:0831a13": "菩薩藏正法勤求修習，親近承事諸阿闍梨，",
    "T11n0316_020:0831a14": "隨諸所作，總略乃至給奉水瓶。由此最勝善",
    "T11n0316_020:0831a15": "根力故，修菩薩行者得四種法。何等為四？",
    "T11n0316_020:0831a16": "一者如阿闍梨所說速得一切善法，二者隨",
    "T11n0316_020:0831a17": "順阿闍梨言，三者修行速得成辦，四者圓滿",
    "T11n0316_020:0831a18": "修行法因。",
    "T11n0316_020:0831a19": "「復次舍利子！修菩薩行者生於人間，得四種",
    "T11n0316_020:0831a20": "法。何等為四？一者教授多人，一切善法隨能",
    "T11n0316_020:0831a21": "安住。二者居巖窟處，得彼多人眾皆歡喜。三",
    "T11n0316_020:0831a22": "者以廣大心，於晝夜中多人咸詣。四者無所",
    "T11n0316_020:0831a23": "發起，趣命終已得生天界。",
    "T11n0316_020:0831a24": "「復次舍利子！修菩薩行者生於天中，得四種",
    "T11n0316_020:0831a25": "法。何等為四？一者得彼天眾與最上座；二者",
    "T11n0316_020:0831a26": "一切所向得彼天眾觀其面相；三者隨有所",
    "T11n0316_020:0831a27": "說領受解了；四者時詣帝釋天主之處請決",
    "T11n0316_020:0831a28": "所疑而不詣彼餘天眾處，天中得彼宮殿受",
    "T11n0316_020:0831a29": "用。舍利子！修菩薩行者生彼天中，得如是等",
    "T11n0316_020:0831b01": "四種之法。若生人中，亦得無量百千法門。」",
    "T11n0316_020:0831b02": "爾時世尊欲重明斯義說伽他曰：",
    "T11n0316_020:0831b03": "「天中得彼高勝座，　　復得天眾常恭信，",
    "T11n0316_020:0831b04": "　一切天眾所觀詹，　　如是常聞善說法。",
    "T11n0316_020:0831b05": "　一切所作皆智者，　　問法帝釋無悋心，",
    "T11n0316_020:0831b06": "　殊妙宮殿得彼天，　　天中沒已來人界。",
    "T11n0316_020:0831b07": "　復得人中勝生處，　　作轉輪王統四洲，",
    "T11n0316_020:0831b08": "　人中沒已即還生，　　於彼天中受勝樂。",
    "T11n0316_020:0831b09": "　天界不復經苦受，　　頂重師尊此為因，",
    "T11n0316_020:0831b10": "　如是四種勝妙門，　　常得如是廣大事。",
    "T11n0316_020:0831b11": "　由起如是無著心，　　頂奉師尊善所作，",
    "T11n0316_020:0831b12": "　以清淨心給水瓶，　　愛樂尊重常無倦。",
    "T11n0316_020:0831b13": "　又得一切天人龍，　　所應供養常尊奉，",
    "T11n0316_020:0831b14": "　於彼所生天界中，　　亦復得其四種法。",
    "T11n0316_020:0831b15": "　云何名為四種法，　　先所作業悉能知，",
    "T11n0316_020:0831b16": "　積集善行及善因，　　現生所作常無減。",
    "T11n0316_020:0831b17": "　又復由其善法故，　　而悉了知生滅處，",
    "T11n0316_020:0831b18": "　現生無動亦能知，　　是故了知諸法行。",
    "T11n0316_020:0831b19": "　能為諸天廣宣說，　　依法顯示及教誨，",
    "T11n0316_020:0831b20": "　廣作利喜勝行門，　　然後還從天界沒。",
    "T11n0316_020:0831b21": "「復次舍利子！修菩薩行者得四種法(此中文標四法，祇",
    "T11n0316_020:0831b22": "有一二，闕其三四，梵本元無不可添足)。何等為四？一者天中沒已",
    "T11n0316_020:0831b23": "來於人間同禁戒者同分中生。二者生人中",
    "T11n0316_020:0831b24": "已於現生中得五種悲法。何等為五？一者現",
    "T11n0316_020:0831b25": "生得於善法中生，二者現生儀相具足，三者",
    "T11n0316_020:0831b26": "現生淨戒圓滿，四者現生眷屬廣多，五者現",
    "T11n0316_020:0831b27": "生於諸眾生起慈心觀。",
    "T11n0316_020:0831b28": "「又復當得五種不破壞法。何等為五？一者善",
    "T11n0316_020:0831b29": "友知識常不破壞，二者身不速壞，三者富樂",
    "T11n0316_020:0831c01": "受用常不破壞，四者所發菩提心堅不能壞，",
    "T11n0316_020:0831c02": "五者於饑饉時法樂豐熟。",
    "T11n0316_020:0831c03": "「又復當得五種希有之法。何等為五？一者",
    "T11n0316_020:0831c04": "以空瓶器置於一處，自然有其清淨水滿，水",
    "T11n0316_020:0831c05": "中盈積諸妙珍寶。二者渴須水時，自然有其",
    "T11n0316_020:0831c06": "八功德水出現於前。三者身中離諸災難，所",
    "T11n0316_020:0831c07": "謂若毒若刀、若火若水、若飲伏威光、若吞噉怖",
    "T11n0316_020:0831c08": "畏。四者若值刀兵劫時、疾疫劫時、饑饉劫",
    "T11n0316_020:0831c09": "時、火災劫時、水災劫時、風災劫時、渴乏劫",
    "T11n0316_020:0831c10": "時、炎熱劫時、夜叉難時，現生閻浮提中者，",
    "T11n0316_020:0831c11": "即得天界中生受諸快樂，所受妙樂如金剛",
    "T11n0316_020:0831c12": "嬉戲。此是希有之法。",
    "T11n0316_020:0831c13": "佛說大乘菩薩藏正法經卷第二十"
}