{
    "T08n0221_011:0074b10": "放光般若經卷第十一",
    "T08n0221_011:0074b12": "西晉于闐國三藏無羅叉",
    "T08n0221_011:0074b13": "奉 詔譯",
    "T08n0221_011:0074b14": "摩訶般若波羅蜜不和合品第四十八",
    "T08n0221_011:0074b15": "[0074b15] 佛告須菩提：「有人樂聽樂受般若波羅蜜；為",
    "T08n0221_011:0074b16": "法師者身體疲極不能所說；當覺魔事。」[0074b16] 佛言：",
    "T08n0221_011:0074b17": "「若法師者身體安隱欲有所說；而受法者著",
    "T08n0221_011:0074b18": "餘因緣各自罷散；當覺魔事。須菩提！受經之",
    "T08n0221_011:0074b19": "人欲書般若波羅蜜；為法師者欲有所至；是",
    "T08n0221_011:0074b20": "為魔事。為法師者欲得供養床臥飲食、病瘦",
    "T08n0221_011:0074b21": "醫藥、所有衣被；受經之人少欲知足寂無與",
    "T08n0221_011:0074b22": "心；便不和合，是為魔事。須菩提！法師之人",
    "T08n0221_011:0074b23": "少欲知足守戒不貪，志常精進樂在禪定；受",
    "T08n0221_011:0074b24": "經之人不知厭足貪求供養；兩不和合，是為",
    "T08n0221_011:0074b25": "魔事。須菩提！法師之人阿練寂晏行十二",
    "T08n0221_011:0074b26": "法；受經之人不能宴坐，又不奉行十二法事。",
    "T08n0221_011:0074b27": "須菩提！受經之人持十二法能獨宴寂；為法",
    "T08n0221_011:0074b28": "師者永無此志；兩不和合，不得書學，是為魔",
    "T08n0221_011:0074b29": "事。須菩提！受經之人精進有信、奉戒如法，",
    "T08n0221_011:0074c01": "樂般若波羅蜜；為法師者多欲犯律不能守",
    "T08n0221_011:0074c02": "戒。須菩提！為法師者精進信樂、奉律禁戒，行",
    "T08n0221_011:0074c03": "般若波羅蜜；受經之人多有所毀犯戒違律；",
    "T08n0221_011:0074c04": "兩不和合，是為魔事。須菩提！為法師者無所",
    "T08n0221_011:0074c05": "貪求，好喜施與，志願廣普；受經之人多求有",
    "T08n0221_011:0074c06": "欲貪&#x608B;愛惜，志礙意狹；兩不和合。須菩提！若",
    "T08n0221_011:0074c07": "受經之人更無所欲，好施不貪，志願無礙；為",
    "T08n0221_011:0074c08": "法師者反更貪求無有止足，志意狹小；兩不",
    "T08n0221_011:0074c09": "和合，是為魔事。須菩提！受經之人欲供養與",
    "T08n0221_011:0074c10": "為法師者所有之具；為法師者不肯受之，不",
    "T08n0221_011:0074c11": "得學持般若波羅蜜。須菩提。為法師者悕望",
    "T08n0221_011:0074c12": "供養衣服所有；受經之人更廉潔守節不慕",
    "T08n0221_011:0074c13": "利養，復不和合；是為魔事。須菩提！為法師者",
    "T08n0221_011:0074c14": "明於經道勇辯智猛；然受經者闇塞遲鈍志",
    "T08n0221_011:0074c15": "不時寤。須菩提！受經之人志明意達智辯纖",
    "T08n0221_011:0074c16": "寤；為法師者貪闇不達，而不和合；是為魔事。",
    "T08n0221_011:0074c17": "須菩提！為法師者明十二部經，次第解說無",
    "T08n0221_011:0074c18": "所乏短；受經之人不知次第、未了逆順。須菩",
    "T08n0221_011:0074c19": "提。若受經者明解次第，解十二部經知逆順",
    "T08n0221_011:0074c20": "事；為法師者更不能了；志不和合，是為魔事。",
    "T08n0221_011:0074c21": "須菩提！為法師者具足六波羅蜜；受經之人",
    "T08n0221_011:0074c22": "不能具足。或受法者具足六波羅蜜；為法師",
    "T08n0221_011:0074c23": "者更不具足。兩不和合，是為魔事。須菩提！為",
    "T08n0221_011:0074c24": "法師者具足六度，兼有漚&#x60D2;拘舍羅；受經之",
    "T08n0221_011:0074c25": "人既無六事，復無漚&#x60D2;拘舍羅；兩不和合，是",
    "T08n0221_011:0074c26": "為魔事。須菩提！為法師者得陀&#x96A3;尼；受經法",
    "T08n0221_011:0074c27": "者無。若受法者得陀&#x96A3;尼；為法師者無。兩不",
    "T08n0221_011:0074c28": "和合，是為魔事。須菩提！受經之人欲書般若",
    "T08n0221_011:0074c29": "波羅蜜以為經卷；為法師者而不肯與。為法",
    "T08n0221_011:0075a01": "師者適欲與經；受法之人不欲書寫。亦不和",
    "T08n0221_011:0075a02": "合，是為魔事。須菩提！為法師者五陰蓋所見",
    "T08n0221_011:0075a03": "纏裹；受經之人無有覆蓋志不和合。若受經",
    "T08n0221_011:0075a04": "者迷於五蔽；為法師者陰蓋已盡。兩不和合，",
    "T08n0221_011:0075a05": "是為魔事。須菩提！書是般若波羅蜜時，或",
    "T08n0221_011:0075a06": "有人來說三惡趣苦難之劇，語其人言：『我能",
    "T08n0221_011:0075a07": "使卿離勤苦事，用是阿耨多羅三耶三菩學",
    "T08n0221_011:0075a08": "為？』是為魔事。須菩提！書般若波羅蜜、若欲",
    "T08n0221_011:0075a09": "說時，反有人來稱譽天上欲天快樂，五欲自",
    "T08n0221_011:0075a10": "恣飲食服御伎樂自然，色天所有以禪為樂為",
    "T08n0221_011:0075a11": "食，無色天以寂為食為樂。從四王天至無有",
    "T08n0221_011:0075a12": "思想無有思想慧天，三界雖樂，是亦無常、苦、",
    "T08n0221_011:0075a13": "空、無我，皆當滅盡不得久立，不如更受羅",
    "T08n0221_011:0075a14": "漢、辟支佛法，莫樂三界受是生死；是為菩",
    "T08n0221_011:0075a15": "薩魔事。為法師者欲得寂志獨處；其受經法",
    "T08n0221_011:0075a16": "者多將人眾樂在憒&#x9599;。若法師者意樂人眾；",
    "T08n0221_011:0075a17": "而受經者更樂寂獨。亦不和同，當覺魔事。若",
    "T08n0221_011:0075a18": "法師者意樂人眾多畜弟子；受經之人不同",
    "T08n0221_011:0075a19": "比輩欲得獨爾。若受法者欲樂多輩；法師欲",
    "T08n0221_011:0075a20": "寂。亦不和合，是為魔事。為法師者而自尊重",
    "T08n0221_011:0075a21": "欲得恭敬；受經者慢意無恭敬。若法師者無",
    "T08n0221_011:0075a22": "欲於時不喜順敬；然受法者好行恭敬。亦不",
    "T08n0221_011:0075a23": "和合，是為魔事。若法師者書般若波羅蜜時",
    "T08n0221_011:0075a24": "意欲受取；受經之人永無與心。意不和合，是",
    "T08n0221_011:0075a25": "為魔事。若受經者書般若波羅蜜時，念欲",
    "T08n0221_011:0075a26": "轉從般若波羅蜜，於中起意欲得財利；是為",
    "T08n0221_011:0075a27": "魔事。若法師者欲至危命穀貴之處；受經者",
    "T08n0221_011:0075a28": "不樂不能隨從。亦不和同，是為魔事。法師之",
    "T08n0221_011:0075a29": "人欲至豐樂穀賤之處；其受經者皆悉樂從。",
    "T08n0221_011:0075b01": "法師中道更作留難：『汝輩但欲貪於供養欲",
    "T08n0221_011:0075b02": "隨我取，不知前至當得與不？』其受經者見發",
    "T08n0221_011:0075b03": "遣相稍稍還去；是為魔事。若法師者語受經",
    "T08n0221_011:0075b04": "法者言：『我欲所至，道過空澤，彼有盜賊野人",
    "T08n0221_011:0075b05": "獵師，又多虎狼蛇虺毒蟲。汝能隨我忍此苦",
    "T08n0221_011:0075b06": "不？』受法者聞，意不喜樂不能隨去。作是罣礙",
    "T08n0221_011:0075b07": "不得書成學受是經，是為魔事。法師之人曾",
    "T08n0221_011:0075b08": "所教授數往之處，其受法者欲隨詣彼中道。",
    "T08n0221_011:0075b09": "法師語受經者言：『今我暫當有所經過，卿且",
    "T08n0221_011:0075b10": "還去。』受經者愁憂不得隨從，不聞不得受持",
    "T08n0221_011:0075b11": "般若波羅蜜，是為魔事。[0075b11] 「復次，須菩提！彼魔波",
    "T08n0221_011:0075b12": "旬意常計念，欲作沙門被服，常欲壞亂，不",
    "T08n0221_011:0075b13": "欲令有書持諷誦學般若波羅蜜者。」[0075b13] 須菩提",
    "T08n0221_011:0075b14": "白佛言：「世尊！波旬何以故常作沙門被服",
    "T08n0221_011:0075b15": "壞敗，不欲令人有受學般若波羅蜜者？」[0075b15] 佛語",
    "T08n0221_011:0075b16": "須菩提：「波旬作沙門被服，欲敗壞別離學般",
    "T08n0221_011:0075b17": "若波羅蜜者。復語人言：『案我經中教法，觀",
    "T08n0221_011:0075b18": "卿經中事，非般若波羅蜜。』須菩提！未受記&#x8382;",
    "T08n0221_011:0075b19": "聞是說者便有狐疑，適有疑意便不復書持",
    "T08n0221_011:0075b20": "受學般若波羅蜜；是為菩薩魔事。須菩提！波",
    "T08n0221_011:0075b21": "旬復作比丘形像，語學般若波羅蜜者言：『善",
    "T08n0221_011:0075b22": "男子、善女人有學諷誦受持般若波羅蜜者，",
    "T08n0221_011:0075b23": "得真際之證，得須陀洹、羅漢、辟支佛道。』作是",
    "T08n0221_011:0075b24": "留難事，便不復學受書持般若波羅蜜；是為",
    "T08n0221_011:0075b25": "魔事。須菩提！說是深般若波羅蜜時，多有魔",
    "T08n0221_011:0075b26": "事起欲令斷絕。是故，須菩提！當覺魔事。」[0075b26] 須菩",
    "T08n0221_011:0075b27": "提言：「世尊！菩薩云何當覺魔事、遠離魔事？」[0075b27] 佛",
    "T08n0221_011:0075b28": "語須菩提：「其事但像類六波羅蜜，有覺是者，",
    "T08n0221_011:0075b29": "是則為護，遠離魔事。菩薩常當遠離羅漢、辟",
    "T08n0221_011:0075c01": "支佛所應行經法，當遠離之。[0075c01] 「復次，須菩提！波",
    "T08n0221_011:0075c02": "旬於菩薩前說內空、外空及有無空，三十七品",
    "T08n0221_011:0075c03": "至三脫門，是為羅漢所得道事；是為魔事。波",
    "T08n0221_011:0075c04": "旬復化作如來身金色光相來至菩薩所，令",
    "T08n0221_011:0075c05": "諸菩薩起想。起想者，於薩云若則為耗減；當",
    "T08n0221_011:0075c06": "知是為魔事。須菩提！波旬復作佛形像，諸比",
    "T08n0221_011:0075c07": "丘眾相隨，到是善男子善女人所。是善男子",
    "T08n0221_011:0075c08": "善女人便起想言：『當來之世令我得身，諸弟",
    "T08n0221_011:0075c09": "子眾於中說法亦如今日。』作是想者，於薩云",
    "T08n0221_011:0075c10": "若則為耗減。波旬復化作無央數百千菩薩",
    "T08n0221_011:0075c11": "行六波羅蜜者，於是善男子善女人前。見已",
    "T08n0221_011:0075c12": "復於中起想。起想者，則為耗減薩云若；是為",
    "T08n0221_011:0075c13": "魔事。何以故？須菩提！般若波羅蜜者無有五",
    "T08n0221_011:0075c14": "陰，乃至於道亦無所有。無有五陰、無有道者，",
    "T08n0221_011:0075c15": "亦無佛法及弟子眾。所以者何？諸法盡空，無",
    "T08n0221_011:0075c16": "所有故。須菩提！善男子、善女人書是般若",
    "T08n0221_011:0075c17": "波羅蜜時、若諷誦讀，多有起因緣。譬如閻",
    "T08n0221_011:0075c18": "浮提大長者家，多有金銀真珠琉璃上妙珍",
    "T08n0221_011:0075c19": "寶，多有憎嫉者。善男子、善女人受持諷誦般",
    "T08n0221_011:0075c20": "若波羅蜜者，多有憎嫉而欲壞者。」[0075c20] 須菩提言：",
    "T08n0221_011:0075c21": "「如是，世尊！多有魔事多憎嫉者。何以故？愚",
    "T08n0221_011:0075c22": "癡少智之士為魔所使，專行斷壞受學般若",
    "T08n0221_011:0075c23": "波羅蜜者。是輩壞法之人，意終不復在是妙",
    "T08n0221_011:0075c24": "法之中。」[0075c24] 佛言：「如須菩提所言，是愚癡之士",
    "T08n0221_011:0075c25": "為魔所使，專行敗壞。是輩愚癡壞法之人，新",
    "T08n0221_011:0075c26": "學、適聞法所致，不作功德，善本不多所致，未",
    "T08n0221_011:0075c27": "與真知識相得所致，不供養過去諸如來、無",
    "T08n0221_011:0075c28": "所著、等正覺所致。須菩提！若書持般若波羅",
    "T08n0221_011:0075c29": "蜜，諷誦讀說受行守時，無有留難魔事不起，",
    "T08n0221_011:0076a01": "無此難者便能具足六波羅蜜，至薩云若亦",
    "T08n0221_011:0076a02": "無有難。若有是善男子、善女人書持諷誦般",
    "T08n0221_011:0076a03": "若波羅蜜者，便具足五波羅蜜及薩云若已；",
    "T08n0221_011:0076a04": "當知是為佛事。若復具足內外空及有無空，",
    "T08n0221_011:0076a05": "三十七品、佛十八法及十種力，具足薩云若",
    "T08n0221_011:0076a06": "者；當知是亦為佛事。十方現在諸如來、無所",
    "T08n0221_011:0076a07": "著、等正覺，亦以佛事如是善男子、善女人行",
    "T08n0221_011:0076a08": "般若波羅蜜者。十方現在諸阿惟越致菩薩",
    "T08n0221_011:0076a09": "摩訶薩，亦復擁護是善男子善女人行般若",
    "T08n0221_011:0076a10": "波羅蜜者，亦復勸助之。」",
    "T08n0221_011:0076a11": "摩訶般若波羅蜜大明品第四十九",
    "T08n0221_011:0076a12": "[0076a12] 佛告須菩提：「譬如母人一一生子，從一數至",
    "T08n0221_011:0076a13": "于千人。母中得病，彼諸子等各各求救療治，",
    "T08n0221_011:0076a14": "所進寒溫燥濕，將育所宜令母安隱。所以者",
    "T08n0221_011:0076a15": "何？長我曹等得見日月，我不孝養永不報恩。",
    "T08n0221_011:0076a16": "如是，須菩提！諸如來、無所著、等正覺常以佛",
    "T08n0221_011:0076a17": "眼視行般若波羅蜜者。何以故？深般若波",
    "T08n0221_011:0076a18": "羅蜜者為世間之大明也。十方諸如來、無所",
    "T08n0221_011:0076a19": "著、等正覺亦以佛眼常視行般若波羅蜜者。",
    "T08n0221_011:0076a20": "何以故？深般若波羅蜜者生諸如來、無所",
    "T08n0221_011:0076a21": "著、等正覺，使得見薩云若慧。以是故，諸如",
    "T08n0221_011:0076a22": "來、無所著、等正覺常等視行般若波羅蜜",
    "T08n0221_011:0076a23": "者。諸如來五波羅蜜者亦生是中，內外空及",
    "T08n0221_011:0076a24": "有無空、三十七品皆於中生，十力、十八法、薩",
    "T08n0221_011:0076a25": "云若亦皆於中生，須陀洹、斯陀含、阿那含、阿",
    "T08n0221_011:0076a26": "羅漢、辟支佛道、三耶三佛道皆從般若波羅",
    "T08n0221_011:0076a27": "蜜中出生，過去當來今現在諸佛皆從深",
    "T08n0221_011:0076a28": "般若波羅蜜中出生，自致得成阿耨多羅三",
    "T08n0221_011:0076a29": "耶三菩阿惟三佛。須菩提！若有善男子、善",
    "T08n0221_011:0076b01": "女人書持受學般若波羅蜜者，諸佛常以佛",
    "T08n0221_011:0076b02": "眼視是輩行般若波羅蜜者，諸佛常擁護之",
    "T08n0221_011:0076b03": "使不動轉，至阿耨多羅三耶三菩令不耗減。」",
    "T08n0221_011:0076b04": "[0076b04] 須菩提白佛言：「如世尊所說，般若波羅蜜者",
    "T08n0221_011:0076b05": "是菩薩之母，為世間之大明。世尊！般若波",
    "T08n0221_011:0076b06": "羅蜜云何是菩薩之母？云何是世間之大明？",
    "T08n0221_011:0076b07": "云何出生諸佛？云何為示現世間明？」[0076b07] 佛告須",
    "T08n0221_011:0076b08": "菩提：「般若波羅蜜者，生佛十力及十八法，生",
    "T08n0221_011:0076b09": "薩云若。如來示現是諸法已具，是故諸如來",
    "T08n0221_011:0076b10": "從般若波羅蜜生世間者，謂如來說五陰。」[0076b10] 「世",
    "T08n0221_011:0076b11": "尊！云何深般若波羅蜜示現五陰？」[0076b11] 佛言：「般",
    "T08n0221_011:0076b12": "若波羅蜜亦不生，五陰示現亦不滅。五陰示",
    "T08n0221_011:0076b13": "現亦不著亦不斷，亦不增亦不減，亦不持亦",
    "T08n0221_011:0076b14": "不捨，亦不過去當來今現在。何以故？空、無",
    "T08n0221_011:0076b15": "相、無願亦不成敗示現，亦不現有為亦不現",
    "T08n0221_011:0076b16": "無為，亦不示現無所生亦不示現無所有，亦",
    "T08n0221_011:0076b17": "不示現實諸法。如是不示現成敗，須菩提！是",
    "T08n0221_011:0076b18": "為般若波羅蜜示現世間。須菩提！般若波羅",
    "T08n0221_011:0076b19": "蜜亦知一切眾生意行，般若波羅蜜不知眾",
    "T08n0221_011:0076b20": "生之處，亦不知諸陰六情之處，乃至薩云若",
    "T08n0221_011:0076b21": "亦不知處。須菩提！是為深般若波羅蜜示現",
    "T08n0221_011:0076b22": "世間。深般若波羅蜜者亦不示現五陰，乃",
    "T08n0221_011:0076b23": "至薩云若亦不示現。何以故？深般若波羅蜜",
    "T08n0221_011:0076b24": "亦不見深般若波羅蜜，何況當見五陰，乃至",
    "T08n0221_011:0076b25": "薩云若當有所見？須菩提！所謂名眾生，欲",
    "T08n0221_011:0076b26": "界、形界、無形界是。普世及十方眾生亂意定",
    "T08n0221_011:0076b27": "意，如來悉知，復知一切無央數事。須菩提！云",
    "T08n0221_011:0076b28": "何如來悉知眾生餘無數事？以法故。有亂意",
    "T08n0221_011:0076b29": "無亂意，如來悉知。以何等法知眾生亂意定",
    "T08n0221_011:0076c01": "意？」[0076c01] 佛告須菩提：「法尚不可得見，何況欲得",
    "T08n0221_011:0076c02": "眾生有亂有定？以是故知。須菩提？如來、無",
    "T08n0221_011:0076c03": "所著、等正覺知眾生意有亂有定。云何而知？",
    "T08n0221_011:0076c04": "以無常故知，以脫故知，以寂故知，以盡故",
    "T08n0221_011:0076c05": "知。是故知有亂有定。[0076c05] 「復次，須菩提！如來知",
    "T08n0221_011:0076c06": "眾生有婬怒癡者盡知。」[0076c06] 須菩提白佛言：「世",
    "T08n0221_011:0076c07": "尊！云何悉知？」[0076c07] 佛言：「知婬怒癡所有意為非",
    "T08n0221_011:0076c08": "婬怒癡意。何以故？所有及念不可見故，何",
    "T08n0221_011:0076c09": "況當有婬怒癡而可得者？以是故，如來悉",
    "T08n0221_011:0076c10": "知。須菩提！如來復知眾生無婬怒癡意者",
    "T08n0221_011:0076c11": "悉知。何以故？知所可知無婬怒癡意，意亦",
    "T08n0221_011:0076c12": "非有意。何以故？兩意不合故，是故如來悉",
    "T08n0221_011:0076c13": "知。須菩提！如來因般若波羅蜜悉知眾生",
    "T08n0221_011:0076c14": "意，有廣大者悉知。云何悉知？須菩提！如",
    "T08n0221_011:0076c15": "來亦不廣大眾生意、亦不狹眾生意，亦不",
    "T08n0221_011:0076c16": "增眾生意、亦不減眾生意，亦不來眾生意、",
    "T08n0221_011:0076c17": "亦不遣眾生意。何以故？意不可得進退故，",
    "T08n0221_011:0076c18": "以是故悉知。[0076c18] 「復次，須菩提！如來因般若波羅",
    "T08n0221_011:0076c19": "蜜悉知眾生有大意者。何以故知？以眾生意",
    "T08n0221_011:0076c20": "無來無往、無生無滅、無住無變，以是故知。[0076c20] 「復",
    "T08n0221_011:0076c21": "次，須菩提！如來以般若波羅蜜悉知眾生意",
    "T08n0221_011:0076c22": "無有限。云何悉知？須菩提！亦不見眾生意",
    "T08n0221_011:0076c23": "有增有減、有所住止。何以故？以眾生意無有",
    "T08n0221_011:0076c24": "窟、不可見故，以是故知。[0076c24] 「復次，須菩提！如來",
    "T08n0221_011:0076c25": "因般若波羅蜜悉知眾生意不可見。云何悉",
    "T08n0221_011:0076c26": "知？以眾生意，意無有形、無所有故悉知。[0076c26] 「復次，",
    "T08n0221_011:0076c27": "須菩提！如來因般若波羅蜜悉知眾生意不",
    "T08n0221_011:0076c28": "可觀。云何而知？須菩提！如來以五眼悉見",
    "T08n0221_011:0076c29": "眾生意之對故，以是故知。[0076c29] 「復次，須菩提！如",
    "T08n0221_011:0077a01": "來因般若波羅蜜悉知眾生屈申卷舒。云何",
    "T08n0221_011:0077a02": "而知？須菩提！眾生意之屈申卷舒者，皆出",
    "T08n0221_011:0077a03": "五陰窟之所生生。不知五陰，但知出息入息",
    "T08n0221_011:0077a04": "有我及世，但知是事，其餘不識。不知五陰亦",
    "T08n0221_011:0077a05": "復不知出息入息，但知有我及世，其餘不識。",
    "T08n0221_011:0077a06": "身則是命，命則是身；是身非命，是命非身。",
    "T08n0221_011:0077a07": "是故，須菩提！如來因般若波羅蜜悉知眾生",
    "T08n0221_011:0077a08": "屈申卷舒。須菩提！佛知五陰。云何知？知五",
    "T08n0221_011:0077a09": "陰如、知如如、知無作如、知無相如、知無進如、",
    "T08n0221_011:0077a10": "知無戲如、知無我如、知無猗如。是故，須菩提！",
    "T08n0221_011:0077a11": "如來以眾生之如屈申出入五陰之如。如",
    "T08n0221_011:0077a12": "五陰如者，是諸法之如；諸法之如者，則六波",
    "T08n0221_011:0077a13": "羅蜜如；六波羅蜜如者，則三十七品如；三十",
    "T08n0221_011:0077a14": "七品如者，則十八空如；十八空如者，則八惟",
    "T08n0221_011:0077a15": "無禪、九次第禪如；八惟無、九次第禪如者，則",
    "T08n0221_011:0077a16": "佛十力如；十力如者，則四無礙慧、四等心、四",
    "T08n0221_011:0077a17": "無所畏、大慈大悲、佛十八法如；十八法如者，",
    "T08n0221_011:0077a18": "則薩云若慧如；薩云若慧如者，則一切諸善",
    "T08n0221_011:0077a19": "法惡法、道法俗法、有漏無漏之法如；此諸法",
    "T08n0221_011:0077a20": "如者，則過去當來今現在之如；去來今如者，",
    "T08n0221_011:0077a21": "則有為無為法如；有為無為法如者，則須陀",
    "T08n0221_011:0077a22": "洹、斯陀含、阿那含、阿羅漢之如；羅漢如者，則",
    "T08n0221_011:0077a23": "辟支佛如；辟支佛如者，則阿耨多羅三耶三",
    "T08n0221_011:0077a24": "菩之如；三菩如者，則是道如；道如者，則如來",
    "T08n0221_011:0077a25": "之如；如來如者，則是一如，亦不可壞、亦不",
    "T08n0221_011:0077a26": "可別、亦無有盡、亦無有二，不可令異。須菩",
    "T08n0221_011:0077a27": "提！是則諸法之如。如來因般若波羅蜜悉皆",
    "T08n0221_011:0077a28": "逮覺諸法之如。須菩提！是般若波羅蜜者，則",
    "T08n0221_011:0077a29": "諸如來之母，則是世間之大明。是故，須菩提！",
    "T08n0221_011:0077b01": "如來、無所著、等正覺悉知諸法之如。爾，非不",
    "T08n0221_011:0077b02": "爾，無能令不爾；悉知諸如、諸爾。以是故，諸佛",
    "T08n0221_011:0077b03": "世尊名曰如來。」[0077b03] 須菩提白佛言：「世尊！諸法之",
    "T08n0221_011:0077b04": "如及爾非不爾，甚深甚深。世尊！因如分流",
    "T08n0221_011:0077b05": "道化，如佛所說甚深之法，誰當解者？唯有阿",
    "T08n0221_011:0077b06": "惟越致菩薩摩訶薩、漏盡羅漢乃能解之耳。」",
    "T08n0221_011:0077b07": "[0077b07] 佛語須菩提：「無盡之如者，是誰無盡之如？則",
    "T08n0221_011:0077b08": "是諸法無盡之如。須菩提！如來、無所著、等",
    "T08n0221_011:0077b09": "正覺成阿耨多羅三耶三菩時，說是諸法之",
    "T08n0221_011:0077b10": "如。」",
    "T08n0221_011:0077b11": "摩訶般若波羅蜜問相品第五十",
    "T08n0221_011:0077b12": "[0077b12] 爾時三千大千剎土諸欲天子、諸色天子，持",
    "T08n0221_011:0077b13": "諸名花名香而散佛上，作禮&#x5374;住，各白佛言：",
    "T08n0221_011:0077b14": "「世尊！所說般若波羅蜜者，甚深甚深。何等",
    "T08n0221_011:0077b15": "是般若波羅蜜相？」[0077b15] 佛告諸天子言：「深般若波",
    "T08n0221_011:0077b16": "羅蜜者，空則是相，無相、無願相、無行之相、無",
    "T08n0221_011:0077b17": "生滅相、無著無斷相、無所有之空相、無所依",
    "T08n0221_011:0077b18": "相、虛空之相。諸天子！般若波羅蜜甚深如是。",
    "T08n0221_011:0077b19": "如來者，為世俗故，亦不為道、不為滅盡。諸",
    "T08n0221_011:0077b20": "天子！是相者，諸天、龍、鬼神、世間人民所不能",
    "T08n0221_011:0077b21": "作，無能長養者。所以者何？諸天、龍、鬼神及世",
    "T08n0221_011:0077b22": "間人民亦是相也。是故相相不相長養，相相",
    "T08n0221_011:0077b23": "不相識。相亦不識無相，無相亦不識相。相",
    "T08n0221_011:0077b24": "以無相，是二皆空，無能成者、無能答者、無",
    "T08n0221_011:0077b25": "能識者。諸天子！是相者，非五陰所作，非六",
    "T08n0221_011:0077b26": "波羅蜜所成，亦非內外空及有無空所作，亦",
    "T08n0221_011:0077b27": "非薩云若所成。諸天子！是相者，亦非人亦非",
    "T08n0221_011:0077b28": "非人，亦非漏亦非不漏，亦非道亦非俗，亦",
    "T08n0221_011:0077b29": "非有為亦非無為。」[0077b29] 爾時佛告諸天子：「若有人",
    "T08n0221_011:0077c01": "問：『是虛空是何等相？』云何，諸天子！是人所問",
    "T08n0221_011:0077c02": "為等問不？」[0077c02] 諸天子言：「世尊！為不等問。所",
    "T08n0221_011:0077c03": "以者何？虛空無有相、無有作者。」[0077c03] 佛告諸欲",
    "T08n0221_011:0077c04": "天子、諸色天子言：「有佛無佛，相體性常住。以",
    "T08n0221_011:0077c05": "如來如實逮覺相性故，名為如來。」[0077c05] 諸天子白",
    "T08n0221_011:0077c06": "佛言：「如來所逮覺相甚深。如來從是阿耨多",
    "T08n0221_011:0077c07": "羅三耶三菩無礙之慧住於相，聚於般若波",
    "T08n0221_011:0077c08": "羅蜜。甚奇，世尊！深般若波羅蜜者，是諸佛",
    "T08n0221_011:0077c09": "如來、無所著、等正覺之藏。於是藏成阿耨多",
    "T08n0221_011:0077c10": "羅三耶三菩阿惟三佛，於是藏中作行，逮諸",
    "T08n0221_011:0077c11": "法相、逮五陰相、逮薩云若相。」[0077c11] 佛告諸天子：",
    "T08n0221_011:0077c12": "「色者形之相，所更者覺之相，所受者想之相，",
    "T08n0221_011:0077c13": "善惡者行之相，所知者識之相。如來以無所",
    "T08n0221_011:0077c14": "受相故，逮得正覺。無所愛惜者為檀波羅蜜",
    "T08n0221_011:0077c15": "相，無所腐敗者尸波羅蜜相，不起恚意者羼",
    "T08n0221_011:0077c16": "波羅蜜相，無能伏者惟逮波羅蜜相，合聚眾",
    "T08n0221_011:0077c17": "事者禪波羅蜜相，所聞即覺即知者般若波",
    "T08n0221_011:0077c18": "羅蜜相。如是，諸天子！無所受相，是故如來得",
    "T08n0221_011:0077c19": "逮正覺。四禪、四等、四空定者則無恚之相，如",
    "T08n0221_011:0077c20": "來不以是相得逮正覺。得出三界者是三十七",
    "T08n0221_011:0077c21": "品之相，如來不以是相逮得正覺。苦相者無",
    "T08n0221_011:0077c22": "願脫門是，寂相者則空是，淨相者則無相是，",
    "T08n0221_011:0077c23": "如來不以是相逮得正覺。寂相者無所起是，",
    "T08n0221_011:0077c24": "無所共相則十八法是，如來不以是相逮得",
    "T08n0221_011:0077c25": "正覺。露現相者則薩云若是，如來不以是相",
    "T08n0221_011:0077c26": "逮得正覺。如是，諸天子！如來不以諸法相逮",
    "T08n0221_011:0077c27": "得正覺法，是故如來名為無礙慧。」[0077c27] 於是佛告",
    "T08n0221_011:0077c28": "須菩提言：「般若波羅蜜者，是諸佛如來、無所",
    "T08n0221_011:0077c29": "著、等正覺之母；般若波羅蜜者，是諸佛如來",
    "T08n0221_011:0078a01": "世間之大明。如來依是法而得有所作，以是",
    "T08n0221_011:0078a02": "故諸如來尊敬禮事是般若波羅蜜。何以故？",
    "T08n0221_011:0078a03": "諸佛如來皆從般若波羅蜜中出，是故如來",
    "T08n0221_011:0078a04": "之所報恩。須菩提！其報恩者無過如來。[0078a04] 「復次，",
    "T08n0221_011:0078a05": "須菩提！云何如來為知恩？云何為報恩？如來",
    "T08n0221_011:0078a06": "所可乘來法，所可成阿耨多羅三耶三菩阿",
    "T08n0221_011:0078a07": "惟三佛法，逮守持是所乘來法，恭敬承事作",
    "T08n0221_011:0078a08": "禮。須菩提！是為如來、無所著、等正覺之所知",
    "T08n0221_011:0078a09": "恩、之所報恩。[0078a09] 「復次，須菩提！如來之所逮法者，",
    "T08n0221_011:0078a10": "亦無作者，作者不可見故。如來盡逮是法，得",
    "T08n0221_011:0078a11": "無作法者，是為無諍法。須菩提！如來知恩報",
    "T08n0221_011:0078a12": "恩，因般若波羅蜜於無作之法得逮覺法。[0078a12] 「復",
    "T08n0221_011:0078a13": "次，須菩提！如來！無所著！等正覺行般若波羅",
    "T08n0221_011:0078a14": "蜜故，逮諸善法而無所逮；是故般若波羅蜜",
    "T08n0221_011:0078a15": "者，是諸佛之母，為世間之大明導。」[0078a15] 須菩提白",
    "T08n0221_011:0078a16": "佛言：「世尊！諸法無所知、無所見、無所出生。云",
    "T08n0221_011:0078a17": "何般若波羅蜜是佛之母？云何生如來？云何",
    "T08n0221_011:0078a18": "為世間之大明導？」[0078a18] 佛告須菩提：「如是，如是！一",
    "T08n0221_011:0078a19": "切諸法無知無見。云何無知無見？以一切諸",
    "T08n0221_011:0078a20": "法空故，無所有、不堅固、無所生。以是故，一切",
    "T08n0221_011:0078a21": "諸法無所出生。[0078a21] 「復次，須菩提！諸法無知無見。",
    "T08n0221_011:0078a22": "云何無知無見？以諸法無所入、無所著故。以",
    "T08n0221_011:0078a23": "是故，般若波羅蜜是如來母、世間之導。不見",
    "T08n0221_011:0078a24": "五陰，是故為導；乃至薩云若亦無所見，是故",
    "T08n0221_011:0078a25": "為導。以是故，般若波羅蜜是諸佛母、世間之",
    "T08n0221_011:0078a26": "導。」[0078a26] 須菩提問佛言：「世尊！云何不見五陰為",
    "T08n0221_011:0078a27": "世間導？」[0078a27] 「須菩提！不以五陰因緣起識者，是",
    "T08n0221_011:0078a28": "為不見五陰。不以薩云若起想者，是為不見",
    "T08n0221_011:0078a29": "薩云若。以是故，般若波羅蜜諸如來母、為世",
    "T08n0221_011:0078b01": "間導。[0078b01] 「復次，須菩提！般若波羅蜜云何是如來",
    "T08n0221_011:0078b02": "之母、為世間導？須菩提！般若波羅蜜示現世",
    "T08n0221_011:0078b03": "間空。云何示世間空？示五陰空，十二衰、十八",
    "T08n0221_011:0078b04": "性，現世間十惡之法；從癡有愛十二因緣，示",
    "T08n0221_011:0078b05": "吾我根本；六十二見，示世間空；四禪、四等及",
    "T08n0221_011:0078b06": "四空定，示世間空；三十七品、六波羅蜜、內空、",
    "T08n0221_011:0078b07": "外空及有無空，示世間空；有為無為之性、十",
    "T08n0221_011:0078b08": "種力、佛十八法、示世間空；至薩云若，示世間",
    "T08n0221_011:0078b09": "空。是故，須菩提，般若波羅蜜者是諸佛之母、",
    "T08n0221_011:0078b10": "世間明導。[0078b10] 「復次，須菩提！如來以空示於世間，",
    "T08n0221_011:0078b11": "以空念世間，知世間空。以是故，般若波羅蜜",
    "T08n0221_011:0078b12": "諸佛之母、為世間導。[0078b12] 「復次，須菩提！般若波羅",
    "T08n0221_011:0078b13": "蜜者，示現如來示世間空。示何等空？現五",
    "T08n0221_011:0078b14": "陰空、十二衰空、十八性空，現薩云若空。是故",
    "T08n0221_011:0078b15": "般若波羅蜜，諸佛之母、為世間導。[0078b15] 「是故，須菩",
    "T08n0221_011:0078b16": "提！示現如來示現世間不可思議，示現五陰",
    "T08n0221_011:0078b17": "不可思議，乃至薩云若示世間不可思議。[0078b17] 「復",
    "T08n0221_011:0078b18": "次，須菩提！深般若波羅蜜示現如來、世間",
    "T08n0221_011:0078b19": "之寂。示現何等寂？示現五陰寂及薩云若寂。",
    "T08n0221_011:0078b20": "以是故，般若波羅蜜示現如來、世間之寂。須",
    "T08n0221_011:0078b21": "菩提、般若波羅蜜示現如來、世間常空。示何",
    "T08n0221_011:0078b22": "等空？從五陰至薩云若，示現世間常空。復",
    "T08n0221_011:0078b23": "次，須菩提！般若波羅蜜示現如來、世間所有",
    "T08n0221_011:0078b24": "空。示何等空？從五陰乃至薩云若，示世間",
    "T08n0221_011:0078b25": "所有空。[0078b25] 「復次，須菩提！般若波羅蜜示現如",
    "T08n0221_011:0078b26": "來所有無所有空，從五陰乃至薩云若所有",
    "T08n0221_011:0078b27": "無所有空。[0078b27] 「復次，須菩提！般若波羅蜜示現如",
    "T08n0221_011:0078b28": "來、世間之滅。示何等滅？從五陰至薩云若，是",
    "T08n0221_011:0078b29": "為世間滅。以是故，般若波羅蜜為如來母、世",
    "T08n0221_011:0078c01": "間之導。般若波羅蜜示現世間無有今世後",
    "T08n0221_011:0078c02": "世之想。何以故？是法無有今世後世之相。」",
    "T08n0221_011:0078c03": "[0078c03] 須菩提白佛言：「世尊！般若波羅蜜者為大事",
    "T08n0221_011:0078c04": "興，為不可思議事興，為不可稱量事興，為不",
    "T08n0221_011:0078c05": "可限事興，為無有與等事興。」[0078c05] 佛言：「如是，須",
    "T08n0221_011:0078c06": "菩提！是為大事、不可思議事興。」[0078c06] 「云何為大事",
    "T08n0221_011:0078c07": "興？」[0078c07] 答言：「須菩提！諸如來、無所著、等正覺救",
    "T08n0221_011:0078c08": "護一切眾生故，不捨眾生。」[0078c08] 「云何為不可思議",
    "T08n0221_011:0078c09": "事興？」[0078c09] 「諸佛事、自然、薩云若不可思議，是故般",
    "T08n0221_011:0078c10": "若波羅蜜為不可思議事興。」[0078c10] 「云何為不可稱",
    "T08n0221_011:0078c11": "量事興？」[0078c11] 佛告須菩提：「一切眾生受身有識，無",
    "T08n0221_011:0078c12": "有能知稱量佛事及自然、薩云若者。」[0078c12] 「云何為",
    "T08n0221_011:0078c13": "不可限事興？」[0078c13] 「須菩提！佛事不可限，如來事亦",
    "T08n0221_011:0078c14": "無有限。一切無有與如來等者，況欲出其上？",
    "T08n0221_011:0078c15": "是故般若波羅蜜、諸如來、無所著、等正覺為無",
    "T08n0221_011:0078c16": "有限事興。」[0078c16] 須菩提白佛言：「世尊！佛事、如來",
    "T08n0221_011:0078c17": "事、自然事、薩云若，不可思議、不可稱量，為不",
    "T08n0221_011:0078c18": "可限耶？」[0078c18] 佛言：「如是，如是！須菩提！是佛事、",
    "T08n0221_011:0078c19": "自然事、如來事、薩云若事，不可思議、不可稱",
    "T08n0221_011:0078c20": "限。」◎",
    "T08n0221_011:0078c21": "[0078c21] ◎佛語須菩提：「五陰乃至薩云若，不可思議、",
    "T08n0221_011:0078c22": "不可稱限。須菩提、諸法之法，索意以想亦不",
    "T08n0221_011:0078c23": "可得。」[0078c23] 佛言：「五陰不可思議、不可稱限，乃至薩",
    "T08n0221_011:0078c24": "云若不可思議。」[0078c24] 須菩提言：「何以故？」[0078c24] 世尊言：「五",
    "T08n0221_011:0078c25": "陰不可思議，無有與等者；乃至薩云若亦不",
    "T08n0221_011:0078c26": "可思議，無有與等者。」[0078c26] 佛言：「五陰不可為作限，",
    "T08n0221_011:0078c27": "乃至薩云若亦不可為作限。」[0078c27] 須菩提言：「世尊！",
    "T08n0221_011:0078c28": "何以故五陰、薩云若不可為作限？」[0078c28] 佛言：「五陰",
    "T08n0221_011:0078c29": "乃至薩云若不可思議故，不可與作限。於須",
    "T08n0221_011:0079a01": "菩提意云何，不可思議、不可限中，寧可得五",
    "T08n0221_011:0079a02": "陰及與道不？」[0079a02] 須菩提言：「世尊！不可得。」[0079a02] 「以是",
    "T08n0221_011:0079a03": "故，須菩提！諸法不可思議、不可得限。如來之",
    "T08n0221_011:0079a04": "法不可思議，無有與等，不可得限亦不可量，",
    "T08n0221_011:0079a05": "是為不可思議。所說亦不可思議，虛空不可",
    "T08n0221_011:0079a06": "思議，亦無有與等者。須菩提！是如來之法，",
    "T08n0221_011:0079a07": "非世間人及諸天、阿須倫所能思議。」[0079a07] 說如來",
    "T08n0221_011:0079a08": "不可思議、不可稱量、不可得限，說無有與等",
    "T08n0221_011:0079a09": "品時，五百比丘、二千比丘尼漏盡意解。六萬",
    "T08n0221_011:0079a10": "優婆塞、二萬優婆夷，遠塵離垢，法眼生。二千",
    "T08n0221_011:0079a11": "菩薩得無所從生法忍，皆當於是賢劫中作",
    "T08n0221_011:0079a12": "佛。◎",
    "T08n0221_011:0079a13": "◎摩訶般若波羅蜜大事興品第五十一",
    "T08n0221_011:0079a14": "[0079a14] 爾時須菩提白佛言：「世尊！是般若波羅蜜甚",
    "T08n0221_011:0079a15": "深甚深，為大事興，不可思議、不可稱量，無有",
    "T08n0221_011:0079a16": "與等，不可得限。」[0079a16] 佛言：「如是，須菩提！般若波",
    "T08n0221_011:0079a17": "羅蜜為大事興、為無有與等事興。何以故？須",
    "T08n0221_011:0079a18": "菩提！五波羅蜜者，等從中得成，與般若波",
    "T08n0221_011:0079a19": "羅蜜相應；內空、外空及有無空，等從般若波",
    "T08n0221_011:0079a20": "羅蜜中出，三十七品、十力、十八法，等從中出，",
    "T08n0221_011:0079a21": "與般若波羅蜜相應；佛地薩云若慧，等從中",
    "T08n0221_011:0079a22": "出，與般若波羅蜜相應。」[0079a22] 佛告須菩提：「譬如",
    "T08n0221_011:0079a23": "轉輪聖王，諸小國有事各自成辦，轉輪聖王",
    "T08n0221_011:0079a24": "亦無所憂。所以者何？諸小國王素已受聖王",
    "T08n0221_011:0079a25": "教令故，是故不復憂。諸弟子法、辟支佛法、諸",
    "T08n0221_011:0079a26": "菩薩法及諸佛法，等從般若波羅蜜出，般若",
    "T08n0221_011:0079a27": "波羅蜜者為辦其事。是故，須菩提！般若波羅",
    "T08n0221_011:0079a28": "蜜為大事興、為無有與等事興，不受五陰、不",
    "T08n0221_011:0079a29": "入五陰，為應不受不入，乃至薩云若亦爾。須",
    "T08n0221_011:0079b01": "陀洹道至羅漢道、辟支佛道亦不受不入，乃",
    "T08n0221_011:0079b02": "至阿耨多羅三耶三菩不受不入。」[0079b02] 須菩提白",
    "T08n0221_011:0079b03": "佛言：「世尊！云何五陰不受不入，乃至阿耨",
    "T08n0221_011:0079b04": "多羅三耶三菩不受不入？」[0079b04] 佛告須菩提：「於意",
    "T08n0221_011:0079b05": "云何，頗見五陰有所入、有所受不？」[0079b05] 須菩提言：",
    "T08n0221_011:0079b06": "「不見。世尊！乃至阿耨多羅三耶三菩亦不受",
    "T08n0221_011:0079b07": "不入。」[0079b07] 須菩提言：「世尊！亦不見五陰有受有",
    "T08n0221_011:0079b08": "入，亦不見三耶三佛有受有入。」[0079b08] 佛言：「善哉，",
    "T08n0221_011:0079b09": "善哉！須菩提！我亦不見五陰、我亦不受持五",
    "T08n0221_011:0079b10": "陰，乃至三耶三菩，我亦不見、亦不受持，不見",
    "T08n0221_011:0079b11": "所入。須菩提！我於佛地亦不見，薩云若亦",
    "T08n0221_011:0079b12": "不見，如來事亦不受亦不持。是故，須菩提！菩",
    "T08n0221_011:0079b13": "薩摩訶薩亦不當受五陰、亦不當入五陰，於",
    "T08n0221_011:0079b14": "佛事、薩云若事、如來事，亦不持亦不入。」[0079b14] 諸欲",
    "T08n0221_011:0079b15": "天子、諸色天子俱白佛言：「世尊！般若波羅蜜",
    "T08n0221_011:0079b16": "甚深難了，不可思議甚深微妙，是智者所知",
    "T08n0221_011:0079b17": "解。深般若波羅蜜者，世尊！皆是過去佛時",
    "T08n0221_011:0079b18": "所作功德善本所致，與真知識相得所致。世",
    "T08n0221_011:0079b19": "尊！假令三千大千世界一切眾生皆信三尊，",
    "T08n0221_011:0079b20": "盡得須陀洹、斯陀含、阿那含、阿羅漢、辟支佛。",
    "T08n0221_011:0079b21": "是諸聖賢所可有慧、所有道德，不如是善男",
    "T08n0221_011:0079b22": "子、善女人於是深般若波羅蜜中可念觀稱",
    "T08n0221_011:0079b23": "樂一日之中，其德出彼上。何以故？從須陀",
    "T08n0221_011:0079b24": "洹上至辟支佛智，及信至無所從生法忍，諸",
    "T08n0221_011:0079b25": "天子！不如是善男子、善女人於深般若波羅",
    "T08n0221_011:0079b26": "蜜中書持諷誦守行一日疾得泥洹，勝羅",
    "T08n0221_011:0079b27": "漢、辟支佛道所作功德，或過一劫奉行餘經，",
    "T08n0221_011:0079b28": "離般若波羅蜜不住薩云若也。何以故？於是",
    "T08n0221_011:0079b29": "深般若波羅蜜中廣說三乘，令諸羅漢、辟支",
    "T08n0221_011:0079c01": "佛各得其信不失所應，諸菩薩摩訶薩亦",
    "T08n0221_011:0079c02": "於中成阿耨多羅三耶三菩。」[0079c02] 於是諸色天子、",
    "T08n0221_011:0079c03": "諸欲天子同時歎言：「世尊！是摩訶般若波",
    "T08n0221_011:0079c04": "羅蜜不可思議，於是中出信樂，使諸聲聞各",
    "T08n0221_011:0079c05": "得所應，成須陀洹、斯陀含、阿那含、阿羅漢、辟",
    "T08n0221_011:0079c06": "支佛道，又使諸菩薩摩訶薩得成阿耨多羅",
    "T08n0221_011:0079c07": "三耶三菩阿惟三佛，是深般若波羅蜜亦不",
    "T08n0221_011:0079c08": "增亦不減。」[0079c08] 諸色天子、諸欲天子各以頭面著",
    "T08n0221_011:0079c09": "地為佛作禮，遶佛三匝已去。去是不遠，忽然",
    "T08n0221_011:0079c10": "不現，各還天上。[0079c10] 須菩提白佛言：「若有善男",
    "T08n0221_011:0079c11": "子、善女人聞是深般若波羅蜜即解者，於何",
    "T08n0221_011:0079c12": "所來而生是間？」[0079c12] 佛告須菩提：「若菩薩摩訶薩",
    "T08n0221_011:0079c13": "聞是深般若波羅蜜即解，不厭亦不狐疑，又",
    "T08n0221_011:0079c14": "亦不礙，意常思念欲樂得聞，終不遠離。若行",
    "T08n0221_011:0079c15": "若起若坐若臥，常隨法師，意不遠離。須菩提！",
    "T08n0221_011:0079c16": "譬如新生犢子，意終不欲遠離其母。是善男",
    "T08n0221_011:0079c17": "子、善女人聞是深般若波羅蜜，諷誦上口，樂",
    "T08n0221_011:0079c18": "&#x6199;守行，解其中義，意亦不欲遠離法師須臾",
    "T08n0221_011:0079c19": "之間。是善男子，善女人本從人道中來，今生",
    "T08n0221_011:0079c20": "是間復得為人。所以者何？以是善男子、善女",
    "T08n0221_011:0079c21": "人前世時聞是深般若波羅蜜，書持諷誦守",
    "T08n0221_011:0079c22": "行中事，供養花香繒蓋幢幡，以是功德從人",
    "T08n0221_011:0079c23": "道中來，今得深般若波羅蜜聞便即解。」[0079c23] 須菩",
    "T08n0221_011:0079c24": "提白佛言：「世尊！頗有菩薩摩訶薩，如佛所",
    "T08n0221_011:0079c25": "說，所作功德善本具足，供養諸佛。復有從彼",
    "T08n0221_011:0079c26": "來生是間，復得深般若波羅蜜，書持諷誦信",
    "T08n0221_011:0079c27": "樂守行，有是者無？」[0079c27] 佛告須菩提：「有從他方供",
    "T08n0221_011:0079c28": "養諸佛，從聞深般若波羅蜜。以是故，來生是",
    "T08n0221_011:0079c29": "間，復得深般若波羅蜜。聞便即解，信樂守行。",
    "T08n0221_011:0080a01": "[0080a01] 「復次，須菩提！當知是菩薩摩訶薩從兜術天",
    "T08n0221_011:0080a02": "上亦復具足功德善本。何以故？是菩薩從彌",
    "T08n0221_011:0080a03": "勒菩薩所聞是深經，以是故今來生是間，得",
    "T08n0221_011:0080a04": "深般若波羅蜜，聞便即解，信樂守行。須菩提！",
    "T08n0221_011:0080a05": "若有菩薩於深般若波羅蜜有狐疑厭意者，",
    "T08n0221_011:0080a06": "是人前世時聞深般若波羅蜜，不問中慧，是",
    "T08n0221_011:0080a07": "故今來雖生是間聞六波羅蜜，意續狐疑，不",
    "T08n0221_011:0080a08": "信不受亦不喜樂。[0080a08] 「復次，須菩提！是人本聞內",
    "T08n0221_011:0080a09": "空、外空及有無空，亦不問中事，是故今續不",
    "T08n0221_011:0080a10": "信不樂。是人前世聞三十七品、佛十八法，不",
    "T08n0221_011:0080a11": "信不樂，不問中事，是故今來聞般若波羅蜜，",
    "T08n0221_011:0080a12": "驚怪狐疑不信不樂。[0080a12] 「復次，須菩提！若有菩薩",
    "T08n0221_011:0080a13": "聞般若波羅蜜，從一日至五日，常問中事。用",
    "T08n0221_011:0080a14": "是故，所生處常得聞深般若波羅蜜，終不離",
    "T08n0221_011:0080a15": "所問。何以故？須菩提！是菩薩但能得聞問",
    "T08n0221_011:0080a16": "其中事，於行未備。須菩提！若有人或時欲聞",
    "T08n0221_011:0080a17": "般若波羅蜜、若不欲聞，志不堅固，或能於",
    "T08n0221_011:0080a18": "中起餘因緣。譬如輕衣隨風東西。當知是菩",
    "T08n0221_011:0080a19": "薩適學未久，不得真知識，未供養過去諸佛，",
    "T08n0221_011:0080a20": "不作功德善本所致，不勤學諷誦所致，未得",
    "T08n0221_011:0080a21": "六波羅蜜所致，未得內外空及有無空所致，",
    "T08n0221_011:0080a22": "不學六通、三十七品、薩云若所致。當知是新",
    "T08n0221_011:0080a23": "學，少樂於法，不能書持般若波羅蜜受學諷",
    "T08n0221_011:0080a24": "誦，亦未能習行其事。須菩提！若有善男子、",
    "T08n0221_011:0080a25": "善女人行菩薩道者，得深般若波羅蜜，不念",
    "T08n0221_011:0080a26": "書持諷誦守行，乃至薩云若亦復不念學受",
    "T08n0221_011:0080a27": "親近故，當知是輩或墮二地。所以者何？是",
    "T08n0221_011:0080a28": "善男子、善女人見深般若波羅蜜，不念書持",
    "T08n0221_011:0080a29": "受學親近故也。是故其人便入二地，當墮羅",
    "T08n0221_011:0080b01": "漢、辟支佛道地。」",
    "T08n0221_011:0080b02": "摩訶般若波羅蜜譬喻品第五十二",
    "T08n0221_011:0080b03": "[0080b03] 佛告須菩提：「譬如大海中船卒破壞，其船中",
    "T08n0221_011:0080b04": "人不取板木及取死人而抱持者，知彼人",
    "T08n0221_011:0080b05": "終不能得渡，皆當俱沒。所以者何？用各不取",
    "T08n0221_011:0080b06": "所依持故。其人若取板木檣者，徑便得渡，身",
    "T08n0221_011:0080b07": "得安隱，用取所依而以自濟。須菩提！若有",
    "T08n0221_011:0080b08": "善男子、善女人行菩薩道者，於信樂少，雖得",
    "T08n0221_011:0080b09": "深般若波羅蜜，不諷誦受、不依親近、不習行",
    "T08n0221_011:0080b10": "六波羅蜜，乃至薩云若亦不親近，當知是人",
    "T08n0221_011:0080b11": "中道有礙，不能逮得至薩云若，當取羅漢、辟",
    "T08n0221_011:0080b12": "支佛證。須菩提！若有善男子、善女人行菩薩",
    "T08n0221_011:0080b13": "道、於阿耨多羅三耶三菩有信樂，有能有",
    "T08n0221_011:0080b14": "念有解有施有行，得深般若波羅蜜，書持受",
    "T08n0221_011:0080b15": "學親近諷誦，當知其人能受持深般若波羅",
    "T08n0221_011:0080b16": "蜜，成阿耨多羅三耶三菩，至薩云若，終不中",
    "T08n0221_011:0080b17": "礙墮羅漢、辟支佛道，能教化眾生、淨佛國土。",
    "T08n0221_011:0080b18": "須菩提！譬如有人持坏瓶行取水，當知不久",
    "T08n0221_011:0080b19": "如是爛壞。所以者何？用未成熟故。須菩提！",
    "T08n0221_011:0080b20": "若有善男子、善女人行菩薩道者，雖有信樂，",
    "T08n0221_011:0080b21": "有念有施有解有親近有行於阿耨多羅三",
    "T08n0221_011:0080b22": "耶三菩，亦不受持六波羅蜜，無漚&#x60D2;拘舍羅，",
    "T08n0221_011:0080b23": "又不受持內空、外空及有無空，不受五通、三",
    "T08n0221_011:0080b24": "十七品，至薩云若亦不親近，當知是人中道",
    "T08n0221_011:0080b25": "妨礙。須菩提！何等為中道妨礙？墮於羅漢、",
    "T08n0221_011:0080b26": "辟支佛道。譬如有人持成熟瓶，若詣河井、若",
    "T08n0221_011:0080b27": "詣陂池而行取水，當知是人得水來歸，安隱",
    "T08n0221_011:0080b28": "不失。所以者何？用瓶成故。須菩提！若有",
    "T08n0221_011:0080b29": "善男子、善女人行菩薩道，於阿耨多羅三耶",
    "T08n0221_011:0080c01": "三菩有至信樂，有施念解有行有慧，受六波",
    "T08n0221_011:0080c02": "羅蜜漚&#x60D2;拘舍羅，親近薩云若，當知是人至",
    "T08n0221_011:0080c03": "阿耨多羅三耶三菩終無罣礙。須菩提！譬如",
    "T08n0221_011:0080c04": "大海有始成船，未牢敞治、亦未莊算，便持",
    "T08n0221_011:0080c05": "財貨著於船中乘有所詣，當知是船不久中",
    "T08n0221_011:0080c06": "道而壞，亡散財物各在一處。用是賈客無有",
    "T08n0221_011:0080c07": "方便，失所持物亡其大寶。須菩提！若有善",
    "T08n0221_011:0080c08": "男子、善女人欲行菩薩事，於阿耨多羅三耶",
    "T08n0221_011:0080c09": "三菩雖有信樂信施念解，於功德少，得深般",
    "T08n0221_011:0080c10": "若波羅蜜亦不書持諷誦受學，於六波羅蜜",
    "T08n0221_011:0080c11": "亦不受學，亦不親近薩云若事，無漚&#x60D2;拘舍",
    "T08n0221_011:0080c12": "羅。須菩提！當知是人中道妨礙離失大寶——大",
    "T08n0221_011:0080c13": "寶者薩云若——是中道墮羅漢、辟支佛道。譬如",
    "T08n0221_011:0080c14": "有智之人先治其船算莊牢固，持物著中，乘",
    "T08n0221_011:0080c15": "有所至。當知是人必到所至，得其珍寶安隱",
    "T08n0221_011:0080c16": "無失。所以者何？用其船具牢強所致。若有",
    "T08n0221_011:0080c17": "善男子、善女人行菩薩道，有大信樂，有施有",
    "T08n0221_011:0080c18": "念有解有行於阿耨多羅三耶三菩，得深般",
    "T08n0221_011:0080c19": "若波羅蜜便受學書持諷誦守行，於六波羅",
    "T08n0221_011:0080c20": "蜜皆有功德，於薩云若意常親近，乃成阿耨",
    "T08n0221_011:0080c21": "多羅三耶三菩，終不罣礙，不墮羅漢、辟支佛",
    "T08n0221_011:0080c22": "道。須菩提！譬如有人年百二十，其人有病",
    "T08n0221_011:0080c23": "若風若寒熱。於意云何，其人寧能自起止行",
    "T08n0221_011:0080c24": "步不？」[0080c24] 須菩提言：「世尊！不能。所以者何？是人",
    "T08n0221_011:0080c25": "已老，正使無病，猶尚不能起止行步，況復有",
    "T08n0221_011:0080c26": "病筋力消盡，豈復能行有所至到？」[0080c26] 「須菩提！若",
    "T08n0221_011:0080c27": "有善男子、善女人行菩薩道，於阿耨多羅三",
    "T08n0221_011:0080c28": "耶三菩雖有信樂，有施有念有能有行，於六",
    "T08n0221_011:0080c29": "波羅蜜功德中少，亦不親近薩云若事，無漚",
    "T08n0221_011:0081a01": "&#x60D2;拘舍羅，當知是人中道妨礙，墮羅漢、辟支",
    "T08n0221_011:0081a02": "佛道。何以故？不得深般若波羅蜜漚&#x60D2;拘舍",
    "T08n0221_011:0081a03": "羅故。須菩提！向者老公所病已愈，取兩健",
    "T08n0221_011:0081a04": "人各扶一腋各持一臂，語老人言：『安意莫懼，",
    "T08n0221_011:0081a05": "我當將公在所至處終不相棄。』是人寧能有",
    "T08n0221_011:0081a06": "所至不？」[0081a06] 須菩提言：「世尊！能至所處。」[0081a06] 佛言：「若",
    "T08n0221_011:0081a07": "有善男子、善女人行菩薩道，於阿耨多羅三",
    "T08n0221_011:0081a08": "耶三菩有至信樂，有能有施有行有慧，於六",
    "T08n0221_011:0081a09": "波羅蜜皆有功德，於薩云若意常親近，有漚",
    "T08n0221_011:0081a10": "&#x60D2;拘舍羅。知是菩薩終不罣礙，堪任於阿耨",
    "T08n0221_011:0081a11": "多羅三耶三菩，而不動轉墮聲聞、辟支佛道",
    "T08n0221_011:0081a12": "也。」[0081a12] 是時世尊歎須菩提言：「善哉，善哉！為諸菩",
    "T08n0221_011:0081a13": "薩摩訶薩今問如來是事。若有菩薩以吾我",
    "T08n0221_011:0081a14": "意想奉行六波羅蜜，言：『我所為行六波羅蜜。』",
    "T08n0221_011:0081a15": "已便貢高。菩薩作是行者，終不得度六波羅",
    "T08n0221_011:0081a16": "蜜。是善男子、善女人亦不知彼岸亦不知此",
    "T08n0221_011:0081a17": "岸，不為六波羅蜜所持，不為薩云若所持，",
    "T08n0221_011:0081a18": "中道墮羅漢、辟支佛地，亦不出生於薩云若。",
    "T08n0221_011:0081a19": "須菩提！云何菩薩無漚&#x60D2;拘舍羅？是善男子、",
    "T08n0221_011:0081a20": "善女人行菩薩道，不以漚&#x60D2;拘舍羅行六波",
    "T08n0221_011:0081a21": "羅蜜，於六波羅蜜皆有吾我想：『我有所為。』行",
    "T08n0221_011:0081a22": "六波羅蜜而自貢高。何以故？六波羅蜜中初",
    "T08n0221_011:0081a23": "無有是念、有所分別。有是念者常住此岸，但",
    "T08n0221_011:0081a24": "知此岸不知彼者，不為六波羅蜜所持，亦不",
    "T08n0221_011:0081a25": "為薩云若所持，中道墮羅漢、辟支佛道，亦不",
    "T08n0221_011:0081a26": "出生薩云若中。須菩提！如是菩薩不為漚&#x60D2;",
    "T08n0221_011:0081a27": "拘舍羅所持，便墮羅漢、辟支佛中。須菩提！云",
    "T08n0221_011:0081a28": "何菩薩行般若波羅蜜為漚&#x60D2;拘舍羅所持，",
    "T08n0221_011:0081a29": "不墮羅漢、辟支佛道，成阿耨多羅三耶三菩？",
    "T08n0221_011:0081b01": "須菩提！菩薩行六波羅蜜無吾我念，於六波",
    "T08n0221_011:0081b02": "羅蜜而不貢高。何以故？六波羅蜜中亦無有",
    "T08n0221_011:0081b03": "念、亦不貢高。菩薩知此岸、知彼岸者，為六波",
    "T08n0221_011:0081b04": "羅蜜所持，為漚&#x60D2;拘舍羅所持，出生薩云若，",
    "T08n0221_011:0081b05": "不墮羅漢、辟支佛道。須菩提！菩薩作如是行",
    "T08n0221_011:0081b06": "者，為不墮羅漢、辟支佛道，為六波羅蜜所持，",
    "T08n0221_011:0081b07": "為漚&#x60D2;拘舍羅所持，為薩云若之所護。」◎"
}