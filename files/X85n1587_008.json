{
    "X85n1587_008:0048c03": "正源略集卷第八",
    "X85n1587_008:0048c05": "維揚嗣祖沙門(寶輪際源高旻了貞)輯",
    "X85n1587_008:0048c07": "天台國清 達珍 編",
    "X85n1587_008:0048c08": "  青原下宗鏡六世",
    "X85n1587_008:0048c09": "嵩乳密禪師法嗣",
    "X85n1587_008:0048c10": "淮安清江浦洪福靈燄燭禪師[0048c10] 本郡山陽毛氏子",
    "X85n1587_008:0048c11": " 上堂。僧問。占斷千&#x5CEF;。不假他力。乃上古風規。因甚三",
    "X85n1587_008:0048c12": "聖道。逢人則不出。出則便為人。師曰。賊身已露。曰應",
    "X85n1587_008:0048c13": "緣化物。方便為智。乃今時樞要。因甚興化道。逢人則",
    "X85n1587_008:0048c14": "出。出則不為人。師曰。龍頭蛇尾。曰和尚一向把斷要",
    "X85n1587_008:0048c15": "津。不通凡聖。即今開堂。為從三聖。為從興化。師曰。符",
    "X85n1587_008:0048c16": "到奉行。曰恁麼則百千諸佛水投水。歷代宗乘空合",
    "X85n1587_008:0048c17": "空。師曰。高枕枕頭春夢少。乃曰。先老人。現神應運。發",
    "X85n1587_008:0048c18": "軔於斯。建法幢立宗旨。鞭龍馴象。點鐵成金。歷來幾",
    "X85n1587_008:0048c19": "度春秋。即今山子湖波翻舌。相逢人不出。出則便為",
    "X85n1587_008:0048c20": "人。洪福莊柳漾金容。逢人則出。出則不為人。一任瞻",
    "X85n1587_008:0048c21": "之仰之。不妨道今佛古佛。如水投水。似空合空。卓拄",
    "X85n1587_008:0048c22": "杖曰。黃河三千年一度清 上堂。節令不相饒。倏忽",
    "X85n1587_008:0048c23": "蠶麥老。不圖十分豐稔。試看農忙舞蹈。風味一旦簇。",
    "X85n1587_008:0048c24": "新歲運依舊。恰好村歌社飲。西歌東倒。驚起拾得遇",
    "X85n1587_008:0049a01": "豐干。向道難難難。吸盡長淮玉影寒。更有寒山子。笑",
    "X85n1587_008:0049a02": "道易易易。一條界破青山色。驀喝一喝曰。有甚麼&#x7891;",
    "X85n1587_008:0049a03": "記。",
    "X85n1587_008:0049a04": "淮安檀度南菴依禪師[0049a04] 上堂。白雲無變識。包裹千",
    "X85n1587_008:0049a05": "差。青山無異心。發育萬有。從上聖人。談經三百餘會。",
    "X85n1587_008:0049a06": "末後拈花。教外別傳。只為會參一貫。令他函谷關前",
    "X85n1587_008:0049a07": "紫氣。橫&#x7AEA;高三千丈。神光老子。依舊覓心。了不可得。",
    "X85n1587_008:0049a08": "今日觀音門下事同一家。騎燈籠入露柱裏。拈露柱",
    "X85n1587_008:0049a09": "卓燈籠上。喝一喝曰。如是之法。我從佛聞 師示寂。",
    "X85n1587_008:0049a10": "命焚香集眾。乃說偈曰。百劫千生。不遺一句。今日為",
    "X85n1587_008:0049a11": "君。重新露布。微笑而逝。世壽六十七。僧臘四十三。塔",
    "X85n1587_008:0049a12": "全身於江浦西華之麓。",
    "X85n1587_008:0049a13": "宗寶獨禪師法嗣(二人)",
    "X85n1587_008:0049a14": "廬山歸宗天然&#x6630;禪師[0049a14] 番禺曾氏子 上堂。大眾。只",
    "X85n1587_008:0049a15": "管將問來問。&#x811A;跟下有一段事。浮逼逼地。古人纔開",
    "X85n1587_008:0049a16": "口。便知落處。一棒兩棒。總不回頭底。有甚麼打發處。",
    "X85n1587_008:0049a17": "驀卓拄杖曰。若向者裏。開&#x5374;隻眼。堪與人天為師。復",
    "X85n1587_008:0049a18": "卓一下曰。若向者裏。瞎&#x5374;隻眼。堪與佛祖為師。擲拄",
    "X85n1587_008:0049a19": "杖曰。且道。堪作甚麼。若無舉鼎&#x39DE;山力。千里烏騅不",
    "X85n1587_008:0049a20": "易騎 上堂。圓明了徹。猶落今時。聞見俱捐。且居意",
    "X85n1587_008:0049a21": "地。隨流得妙。勉強主張。總不與麼頭角生也。大眾。須",
    "X85n1587_008:0049a22": "有脫身法始得 上堂。心不自心。因契道以名心。道",
    "X85n1587_008:0049a23": "不自道。因無心以名道。所以道絕玄微。心無體量。若",
    "X85n1587_008:0049a24": "言有道有心。猶是把起匙見之識。若言無心無道。依",
    "X85n1587_008:0049b01": "然靈龜曳尾之機。明暗掀翻。非其境界。同時殺活。豈",
    "X85n1587_008:0049b02": "是全提。纔到龍門。已遭點額。汝等諸人。幸自好看。",
    "X85n1587_008:0049b03": "千山龍泉剩人可禪師[0049b03] 上堂。剎竿向汝道了也。三",
    "X85n1587_008:0049b04": "門向汝道了也。四天王向汝道了也。法座燈籠向汝",
    "X85n1587_008:0049b05": "道了也。汝等諸人。還聞麼。若未聞。山僧今日失利",
    "X85n1587_008:0049b06": " 上堂。舉寒山子偈曰。吾心似秋月。碧潭光皎潔。無物",
    "X85n1587_008:0049b07": "堪比倫。教我如何說。本權禪師和云。吾心似燈籠。點",
    "X85n1587_008:0049b08": "火內外紅。有物堪比倫。來朝日出東。山僧不惜眉毛。",
    "X85n1587_008:0049b09": "再示一偈。懞懂真懞懂。我心黑漆桶。何物堪比倫。好",
    "X85n1587_008:0049b10": "似海州接引寺路東角頭盛惡水底大瓦甕。大眾會",
    "X85n1587_008:0049b11": "麼。你若不會。山僧又將第二杓。驀頭潑去也。卓拄杖",
    "X85n1587_008:0049b12": "下座。",
    "X85n1587_008:0049b13": "覺浪盛禪師法嗣(十一人)",
    "X85n1587_008:0049b14": "金陵棲霞竺菴成禪師[0049b14] 湖南人 上堂。老驥伏櫪。志",
    "X85n1587_008:0049b15": "在千里。烈士暮年。壯心不已。諸仁者。莫謂歲暮年殘",
    "X85n1587_008:0049b16": "解制放參。便乃出入無禮。須知古人云。大事已明。如",
    "X85n1587_008:0049b17": "喪考妣。方今叢林下衰。師法混濫。許多白頭老翁作",
    "X85n1587_008:0049b18": "準。幾箇黃口小兒。拂子手卷。胡亂打發。社廟城隍。搖",
    "X85n1587_008:0049b19": "唇鼓嘴。不惟正信之士不生信心。且令彼義學沙門。",
    "X85n1587_008:0049b20": "終身埋頭故紙。遂謂我少林宗風不過。也只是者箇",
    "X85n1587_008:0049b21": "意旨。安知一回親見飲牛人。不向溪邊閒洗耳 結",
    "X85n1587_008:0049b22": "制上堂。威音那畔。空劫已前。直饒會得十萬八千。若",
    "X85n1587_008:0049b23": "向達磨西來。尋&#x8E2A;覓跡。敢保此事。驢年也未夢見在。",
    "X85n1587_008:0049b24": "到者裏德山棒臨濟喝。一場忙亂。其餘念言語漢。到",
    "X85n1587_008:0049c01": "攝山門下。只向他道。汝得恁麼無慚愧生。但向諸方",
    "X85n1587_008:0049c02": "學來的。奇言妙語。峻峭機鋒。直須拋向東洋大海。此",
    "X85n1587_008:0049c03": "是閨閣中物。不得舉著。若也舉著。誤賺生平。二六時",
    "X85n1587_008:0049c04": "中。各宜剔起眉毛。瞠開眼孔。壁立萬仞。更向飯籮邊",
    "X85n1587_008:0049c05": "廁坑頭。拶斷命根。庶幾不負一向行&#x811A;。其或悠悠揚",
    "X85n1587_008:0049c06": "揚。空過一冬。莫怪攝山不相為好。",
    "X85n1587_008:0049c07": "杭州崇光觀濤奇禪師[0049c07] 示眾。舉僧問洞山。三身中",
    "X85n1587_008:0049c08": "那身說法。山曰。吾常於此切。僧後問曹山。吾常於此",
    "X85n1587_008:0049c09": "切。意旨如何。曹曰。要頭斫取去。又問雪&#x5CEF;。&#x5CEF;以拄杖",
    "X85n1587_008:0049c10": "擘口打曰。我也曾到洞山來。師曰。且道。吾常於此切。",
    "X85n1587_008:0049c11": "意作麼生。一僧拂袖便出。師曰。情知你恁麼去。一僧",
    "X85n1587_008:0049c12": "曰。白鷺下田千點雪。黃鸝上樹一枝花。師曰。引不著。",
    "X85n1587_008:0049c13": "曰和尚意作麼生。師曰。試看山僧舌頭在麼。乃曰。吾",
    "X85n1587_008:0049c14": "常於此切。丫角女子齒門缺。要頭斫取去。不祥之事",
    "X85n1587_008:0049c15": "天下諱。我也曾到洞山來。未肯將身一處埋。今日分",
    "X85n1587_008:0049c16": "明重舉似。布穀催&#x754A;啼深樹。聲聲流血勸農忙。莫待",
    "X85n1587_008:0049c17": "秋來少官賦。",
    "X85n1587_008:0049c18": "吉水龍華梅逢忍禪師[0049c18] 住蕪湖興國 上堂。僧問。如",
    "X85n1587_008:0049c19": "何是衲僧本分事。師曰。赤&#x811A;趁麒麟。僧擬議。師便打。",
    "X85n1587_008:0049c20": "乃曰。芭蕉無耳。聞雷而長。葵萼無眼。向日而傾。石獅",
    "X85n1587_008:0049c21": "子眼耳俱足。為甚麼迅雷震天。渠總不驚。紅葉滿地。",
    "X85n1587_008:0049c22": "他亦不顧。當知眼耳非功。聲色無緣。是你諸人。二六",
    "X85n1587_008:0049c23": "時中。應聲應色的。又是箇甚麼。若不藍田射石虎。幾",
    "X85n1587_008:0049c24": "乎誤殺李將軍 上堂。僧問。豁開戶牖。坐斷乾坤時",
    "X85n1587_008:0050a01": "如何。師曰。天共白雲曉。曰和尚又恁麼去也。師曰。善",
    "X85n1587_008:0050a02": "能高鑒。曰我行荒草裏。師又入深村。師曰。偶然撥草。",
    "X85n1587_008:0050a03": "不覺傷蛇。乃曰。從上祖師。信&#x811A;行隨口道。後代兒孫。",
    "X85n1587_008:0050a04": "巧生計較剛道。有賓有主。有玄有要。通宗通途。挾帶",
    "X85n1587_008:0050a05": "兼妙。壽昌今日咬定牙關。分明向諸人說。也是灞陵",
    "X85n1587_008:0050a06": "橋上望西川 示眾。獅子兒騰空返擲。俊鷂子不戀",
    "X85n1587_008:0050a07": "舊窠。本分道流。別有生機一路。試請相見。一僧纔出。",
    "X85n1587_008:0050a08": "師曰。不是。僧擬申語。師便打。",
    "X85n1587_008:0050a09": "金陵天界巨音選禪師[0050a09] 上堂。杲日當空。大地生靈。",
    "X85n1587_008:0050a10": "受屈明星出現。瞿曇剛被眼瞞。縱使三七日內。觀想",
    "X85n1587_008:0050a11": "思惟。也只救得一半。更有那一半。從古至今。未有人",
    "X85n1587_008:0050a12": "救得。諸方老宿。不得已應病與藥。於無言說處立言",
    "X85n1587_008:0050a13": "說。只要你歇&#x5374;馳求心。你若更向伊語句上。尋討轉",
    "X85n1587_008:0050a14": "見。刺腦入膠盆。畢竟如何得諦當去。卓一卓曰。貪觀",
    "X85n1587_008:0050a15": "天上月。失&#x5374;手中橈 上堂。一根既返源。六根成解",
    "X85n1587_008:0050a16": "脫。釋迦老子。開了口合不得。十方俱擊鼓。十處一齊",
    "X85n1587_008:0050a17": "聞。觀世音菩薩。拈得頭來失&#x5374;尾。如何是諸佛出身",
    "X85n1587_008:0050a18": "處。東山水上行。大小祖師伎倆。也祇到與麼地。山僧",
    "X85n1587_008:0050a19": "今日避諱不及。有箇奇特商量處。聊與諸人。旁通一",
    "X85n1587_008:0050a20": "線。良久。驀拈杖卓一卓曰。臨崖看滸眼。特地一場愁。",
    "X85n1587_008:0050a21": "廣東曹溪石濂汕禪師[0050a21] 上堂。打開布袋口。飛走天",
    "X85n1587_008:0050a22": "蝴蝶。撞碎太&#x8657;空。風光都漏洩。到者裏又說甚麼。不",
    "X85n1587_008:0050a23": "是心不是佛。麻三斤乾屎橛。此非畫餅充飢。也是望",
    "X85n1587_008:0050a24": "梅止渴。既然。古錐南天北地。何妨大汕東話西說。棒",
    "X85n1587_008:0050b01": "不枯不止。舌不爛不歇。累他八臂那吒。十字街頭&#x544C;",
    "X85n1587_008:0050b02": "屈。可憐牛過&#x7ABB;櫺。只有尾巴過不得 七期上堂。丈",
    "X85n1587_008:0050b03": "夫兒莫癡坐。又不如提婆達多。者一箇毀法謗佛不",
    "X85n1587_008:0050b04": "甘心。雖在極惡魔中。到有些大丈夫底氣度。你不見。",
    "X85n1587_008:0050b05": "他直至于今。生陷地獄。如登三禪天快樂。到者裏。佛",
    "X85n1587_008:0050b06": "也無可擺布。諸昆季。果是者等不避生死。獨步獨行",
    "X85n1587_008:0050b07": "底。任是魔頭也。算他撐天拄地一箇。顧眾云。若道我",
    "X85n1587_008:0050b08": "認賊為子。不妨自我罪過。",
    "X85n1587_008:0050b09": "吉州青原嘯&#x5CEF;然禪師[0050b09] 鎮江丹徒人。宋倪文節公之",
    "X85n1587_008:0050b10": "後。明天啟壬戌。舉進士。與集生余公。同參狗子無佛",
    "X85n1587_008:0050b11": "性話。一日倚杖忽然定去。不覺念無字出口。忽前後",
    "X85n1587_008:0050b12": "際斷。乙酉。解綬剃染。丁亥。參天界盛於報恩。入室次。",
    "X85n1587_008:0050b13": "界擒住曰。狗子有佛性也無。師曰。道甚麼有無。界曰。",
    "X85n1587_008:0050b14": "汝猶作道理會在。速道。師連聲曰。道不得。界曰。汝為",
    "X85n1587_008:0050b15": "甚又道不得。師曰。領。界打曰。領箇甚麼。師擬對。界復",
    "X85n1587_008:0050b16": "打曰。要汝從者裏親見趙州。師珍重而出。次早。界又",
    "X85n1587_008:0050b17": "問。我昨日疑你者公案。師擬對。界乃呵呵大笑。師忽",
    "X85n1587_008:0050b18": "大悟。方禮謝。界曰。你適來。會得我者一笑麼。師曰。鯨",
    "X85n1587_008:0050b19": "吞海水盡。露出珊瑚枝。界然之 上堂。良久。擊拂子",
    "X85n1587_008:0050b20": "曰。然闍黎真可笑。七十從心從所好。佛祖於我如浮",
    "X85n1587_008:0050b21": "雲。疏水曲肱堪自傲。有何禪有何道。聖諦不為階不",
    "X85n1587_008:0050b22": "落。昔年騎虎把尾行。今日騎虎頭先掉。中閒弄出類",
    "X85n1587_008:0050b23": "難齊。獨上千&#x5CEF;時一嘯。唱歌須待帝鄉人。新豐曲子",
    "X85n1587_008:0050b24": "非常調。從今洗耳聽清音。回途且看兼中到。珍重。",
    "X85n1587_008:0050c01": "江寧天界方融璽禪師[0050c01] 上堂。釋迦佛成道。拄杖子",
    "X85n1587_008:0050c02": "化龍。惟此一事實好。日多犯重。道得著。與他三十棒。",
    "X85n1587_008:0050c03": "道不著。也與他三十棒。何為如此。不見。世尊&#x89A9;明星",
    "X85n1587_008:0050c04": "歎曰。奇哉一切眾生。俱有如來智慧德相。但以妄想",
    "X85n1587_008:0050c05": "執著。不能證得。拄杖子。既與佛同時成化。當與佛共",
    "X85n1587_008:0050c06": "鼻出氣。會麼。遠離妄想及諸取。令心所向皆無礙",
    "X85n1587_008:0050c07": " 上堂。僧問。狹路相逢時如何。師曰。真對頭。曰當面錯",
    "X85n1587_008:0050c08": "過時如何。師曰。好相識。曰驀直撞著布袋時如何。師",
    "X85n1587_008:0050c09": "曰。與我一文錢。曰者一文錢。有何用處。師曰。換人眼",
    "X85n1587_008:0050c10": "睛。曰還換得&#x8657;空麼。師曰。得。曰&#x8657;空作麼生換。師曰。",
    "X85n1587_008:0050c11": "北斗面南看。曰果然於法自在。師曰。今日且放過。",
    "X85n1587_008:0050c12": "建昌壽昌其天浩禪師[0050c12] 虔州信豐楊氏子 上堂。我",
    "X85n1587_008:0050c13": "若放開。直得冰河發燄。枯木生花。拽取赭山古寺疊。",
    "X85n1587_008:0050c14": "向興國山門揮洒。同雷電咳唾成風雲。恁麼則冬至",
    "X85n1587_008:0050c15": "月頭。本不曾添一線。夏至月尾。亦不曾減一絲。可以",
    "X85n1587_008:0050c16": "促千百劫於一剎那。可以延一剎那。而洞觀千百劫。",
    "X85n1587_008:0050c17": "新城福山石潮寧禪師[0050c17] 參覺浪盛。命充第二座。一日",
    "X85n1587_008:0050c18": "茶次。聞覺舉壽昌老祖。臨濟三頓棒頌。恍如千層網",
    "X85n1587_008:0050c19": "底跳出。即呈偈曰。黃金宮殿水晶&#x7240;。特地迷人者一",
    "X85n1587_008:0050c20": "場。翻轉面門誰是我。看他白晝鬼分&#x8D1C;。覺閱而笑之",
    "X85n1587_008:0050c21": " 上堂。舉僧問雲門。如何是塵塵三昧。門曰。&#x9262;裏飯",
    "X85n1587_008:0050c22": "桶裏水。師曰。連日半晴半雨。風漸急天漸寒。空中霜",
    "X85n1587_008:0050c23": "氣滿。河畔水聲乾。落木巖前。文殊縮項。蠟梅枝上。普",
    "X85n1587_008:0050c24": "賢破顏。是甚麼。不合無端饒舌 上堂。喝一喝曰。清",
    "X85n1587_008:0051a01": "風無透路。烈燄自藏冰。於此脫去。也是鄭州出曹門。",
    "X85n1587_008:0051a02": "況復朝三暮四。何啻掉棒打月。驀&#x7AEA;拂子曰。看看。阿",
    "X85n1587_008:0051a03": "那律。觀三千大千世界。如掌中菴摩羅果。雪&#x5CEF;把大",
    "X85n1587_008:0051a04": "地撮來。如粟米粒。諸人既在此閒。須著些精彩。不可",
    "X85n1587_008:0051a05": "到處。被烏豆換&#x5374;眼睛。東看西看。好是瞎驢逐大隊。",
    "X85n1587_008:0051a06": "拍案曰。我若一向舉揚宗乘。法堂前草深一丈。不得",
    "X85n1587_008:0051a07": "已抑下威光。與汝相見。還搆得麼。又拍一下。",
    "X85n1587_008:0051a08": "吉州青原無可智禪師[0051a08] 桐城方氏子。祖大鎮廷尉少",
    "X85n1587_008:0051a09": "卿。父孔昭。歷官巡撫。崇禎庚辰。師成進士。官翰林院",
    "X85n1587_008:0051a10": "檢討。尋避難遠竄。投昭平仙迴山薙染。順治癸巳。謁",
    "X85n1587_008:0051a11": "天界盛和尚圓具。盛示高&#x5CEF;墮枕話。發其機用。遂閉",
    "X85n1587_008:0051a12": "關高座。久之。深入堂奧 上堂。此是第二義。如何是",
    "X85n1587_008:0051a13": "一。一又作麼生觀。即心即佛。黃葉啼丹嶂。椎碎了也。",
    "X85n1587_008:0051a14": "非心非佛。露柱笑燈籠。椎碎了也。不是心不是佛不",
    "X85n1587_008:0051a15": "是物。急水拋毬子。椎碎了也。更教說箇甚麼。若能於",
    "X85n1587_008:0051a16": "說箇甚麼處。直下承當。便可耳聾舌吐。如或錯過。不",
    "X85n1587_008:0051a17": "免將先杖人集大成底葛藤。上下四維。打一周由也。",
    "X85n1587_008:0051a18": "杭州虎跑大慈石公璸禪師[0051a18] 錢塘顧氏子。幼從母。謁",
    "X85n1587_008:0051a19": "雲棲。棲與剃落受具。復謁盛和尚於徑山。盛見便問。",
    "X85n1587_008:0051a20": "入門須有語。師曰。和尚年尊。猶未聞那。盛微笑。命典",
    "X85n1587_008:0051a21": "書狀。一日登藏天樓。將擬致問。盛扭師鼻。負痛作聲。",
    "X85n1587_008:0051a22": "豁然徹悟 上堂。椎鼓擊鐘。早是惡水澆人。禮拜燒",
    "X85n1587_008:0051a23": "香。轉見互相鈍置。從上諸聖。雖向&#x5292;刃上橫身。火燄",
    "X85n1587_008:0051a24": "裏垂手。都是勞而無功。那更到者裏。如何若何。巧涉",
    "X85n1587_008:0051b01": "語言。堪作甚麼。汝諸人。見山僧上來。便掀倒禪&#x7240;。喝",
    "X85n1587_008:0051b02": "散大眾。略較些子。今既不能總成世諦流布。未免重",
    "X85n1587_008:0051b03": "加一杓惡水去也。汝等。急須&#x9F45;著惡水臭氣始得。",
    "X85n1587_008:0051b04": "附諸尊宿",
    "X85n1587_008:0051b05": "杭州雲棲蓮池袾宏大師[0051b05] 郡之仁和沈氏子。年十七。",
    "X85n1587_008:0051b06": "補邑庠。每書生死事大四字於案頭。一日失手碎茶",
    "X85n1587_008:0051b07": "甌。有省。作七筆勾見志。投西山性天祝髮。北遊參&#x5FA7;",
    "X85n1587_008:0051b08": "融。復謁笑&#x5D53;於柳巷。求開示。&#x5D53;曰。阿你三千里外。來",
    "X85n1587_008:0051b09": "開示我。我有甚麼開示你。師恍然。辭歸。過東昌道中。",
    "X85n1587_008:0051b10": "聞樵樓鼓聲。忽大悟。述偈曰。二十年前事可疑。三千",
    "X85n1587_008:0051b11": "里外遇何奇。焚香擲戟渾閒事。魔佛空爭是與非。後",
    "X85n1587_008:0051b12": "住雲棲。侍郎王公宗沐問。夜來老鼠唧唧。說盡一部",
    "X85n1587_008:0051b13": "華嚴經。師曰。貓兒突出時如何。侍無語。師自代曰。走",
    "X85n1587_008:0051b14": "&#x5374;法師留下講案。遂頌曰。老鼠唧唧。華嚴歷歷。奇哉",
    "X85n1587_008:0051b15": "王侍郎。&#x5374;被畜生惑。貓兒突出畫堂前。&#x7240;頭說法無",
    "X85n1587_008:0051b16": "消息。無消息。大方廣佛華嚴經。世主妙嚴品第一",
    "X85n1587_008:0051b17": " 時因饑荒。疫癘盛行。餓莩載道。當道發儲賑濟。命",
    "X85n1587_008:0051b18": "醫救療。與師董其事。銓部虞公淳&#x7188;。問慧日點五百",
    "X85n1587_008:0051b19": "病僧因緣。師曰。慧日自是窮子。捨己從人西院。屈陷",
    "X85n1587_008:0051b20": "平民。將生就死。可惜五百僧。只解點著便行。曾無一",
    "X85n1587_008:0051b21": "箇高臥不起。致令慧日顯異惑眾。禍及兒孫。郡主深",
    "X85n1587_008:0051b22": "切民瘼。我山僧急趨時難。倉卒中失帶了竹杖子。不",
    "X85n1587_008:0051b23": "免奮空拳。向居士癰腫上。擘地一下。敢保沉&#x75B4;潰散。",
    "X85n1587_008:0051b24": "毒血淋漓。萬脈流通。百骸舒暢。雖然如是。云何一人",
    "X85n1587_008:0051c01": "能令眾起。不見道。陽回片葉。春滿千林。者事且止。只",
    "X85n1587_008:0051c02": "如終日把竹杖子。東指西揮。不如一直在木頭上。朝",
    "X85n1587_008:0051c03": "持暮守。守來守去。忽然枯木重華。便是死人再活。說",
    "X85n1587_008:0051c04": "甚麼竹木。管取盡大地草木叢林。悉皆成佛去也。何",
    "X85n1587_008:0051c05": "以故。青青物外&#x8657;空體。即是如來堅實心 問。參禪",
    "X85n1587_008:0051c06": "念佛。可融通否。師曰。若然。是兩物用得融通著。問。世",
    "X85n1587_008:0051c07": "尊默然良久。外道謂。開我迷雲空生。宴坐不言。帝釋",
    "X85n1587_008:0051c08": "曰。善說般若。意旨如何。師曰。良久處。欲望開迷陰霾",
    "X85n1587_008:0051c09": "萬里。宴坐邊。擬聞般若說竟多時。雖然如是。鞭頭得",
    "X85n1587_008:0051c10": "旨。空裏飛華。者畢竟見箇甚麼 示採蕨者曰。心訣。",
    "X85n1587_008:0051c11": "教我如何說。蹉過山前好時節。蕨蕨&#x7AEA;起拳頭向君",
    "X85n1587_008:0051c12": "說 新春示眾。今日賀新春。歲時重換&#x5374;。昨日作麼",
    "X85n1587_008:0051c13": "生。十二月二十八。師自贊曰。十畫九不像。惱殺丹青",
    "X85n1587_008:0051c14": "匠。庶幾此近之。權留作供養。若道者便是。依然成兩",
    "X85n1587_008:0051c15": "樣。不兩樣三十棒。臨終時。預於半月前。別眾曰。吾將",
    "X85n1587_008:0051c16": "他往矣。人皆莫測。至期示微疾。面西端坐而逝。",
    "X85n1587_008:0051c17": "紫&#x6822;達觀真可大師[0051c17] 句曲沈氏子。年十七。剃髮遊方。",
    "X85n1587_008:0051c18": "聞誦張拙偈。斷除妄想重增病。趨向真如亦是邪。大",
    "X85n1587_008:0051c19": "疑之。一目齋次。忽大悟。乃曰。使我在臨濟德山座下。",
    "X85n1587_008:0051c20": "一掌便醒。安用如何若何。北遊京師參&#x5FA7;融。萬歷癸",
    "X85n1587_008:0051c21": "卯秋。忽妖書發。師罹難。先是。神宗手書般若經。偶汗",
    "X85n1587_008:0051c22": "下漬紙。疑當易函。遣近侍質于師。師以偈進曰。御汗",
    "X85n1587_008:0051c23": "一滴。萬世津梁。無窮法藏。從此放光。上大悅。由是注",
    "X85n1587_008:0051c24": "意焉。適見章奏。意甚憐之。在法不能免。因逮及旨下",
    "X85n1587_008:0052a01": "著審而已。拷訊時。師神色自若。持議甚正。以衰老殘",
    "X85n1587_008:0052a02": "軀。備嘗笞楚。抵死不屈。十二月五日入獄。法司定罪",
    "X85n1587_008:0052a03": "欲死師。師說偈曰。一笑繇來別有因。那知大塊不容",
    "X85n1587_008:0052a04": "塵。從茲收拾孃生足。鐵橛華開不待春。又曰。世法若",
    "X85n1587_008:0052a05": "此。久住何為。乃索浴罷。囑侍者曰。吾去矣。幸謝江南",
    "X85n1587_008:0052a06": "諸護法。復說偈曰。事來方見英雄骨。達老吳生豈宿",
    "X85n1587_008:0052a07": "緣。我自西歸君自北。多生晤語更冷然。語畢。端坐而",
    "X85n1587_008:0052a08": "逝。",
    "X85n1587_008:0052a09": "瑞州黃蘗無念深有禪師[0052a09] 黃州麻城熊氏子。偶遊蕩",
    "X85n1587_008:0052a10": "山。有宿衲謂師曰。十方一粒米。重如須彌山。若還不",
    "X85n1587_008:0052a11": "了道。披毛戴角還。師悚然。又聞僧舉僧問大休。如何",
    "X85n1587_008:0052a12": "是西來意。休曰。黃瓜茄子。師大疑。遂往五臺伏牛。遍",
    "X85n1587_008:0052a13": "叩知識。一夕聞哭笑二聲相觸。有省。又一日。失手櫃",
    "X85n1587_008:0052a14": "&#x8462;打頭。渾身汗流。撫掌笑曰。遍大地是箇無念。何疑",
    "X85n1587_008:0052a15": "之有。往龍湖。同卓吾居士。到駟馬山。會有講主至。士",
    "X85n1587_008:0052a16": "問主曰。清淨本然。云何忽生山河大地。主依文講罷。",
    "X85n1587_008:0052a17": "士顧謂師曰。你試說看。師擬開口。士將師膝上一推",
    "X85n1587_008:0052a18": "曰。者箇&#x807B;。師忽大悟。有偈曰。四十餘年不住功。窮來",
    "X85n1587_008:0052a19": "窮去轉無&#x8E2A;。而今窮到無依倚。始悔從前錯用功",
    "X85n1587_008:0052a20": " 僧問。道。果有耶。果無耶。師曰。說有說無。二俱成謗。曰",
    "X85n1587_008:0052a21": "如何即得。師曰。無求即得。曰如何是道之體。師曰。滿",
    "X85n1587_008:0052a22": "口道不著。曰四大離散時如何。師&#x7AEA;起拳曰。者箇不",
    "X85n1587_008:0052a23": "屬四大 問。古人迸&#x5374;咽喉唇吻。道將一句來。者一",
    "X85n1587_008:0052a24": "句如何道。師曰。我不迸&#x5374;咽喉唇吻。你且道一句看。",
    "X85n1587_008:0052b01": "僧無對。師曰。你被音聲塞&#x5374;口 問。見性成佛。是否。",
    "X85n1587_008:0052b02": "師曰。是。曰性是無形底。如何得見。師曰。性是有形底。",
    "X85n1587_008:0052b03": "只你不見。曰請和尚指出我看。師曰。我說汝不見。問。",
    "X85n1587_008:0052b04": "如何出離生死。師召僧。僧應諾。師曰。從者裏出。曰和",
    "X85n1587_008:0052b05": "尚說底話。某甲不曉得。師曰。等你曉得。堪作甚麼。",
    "X85n1587_008:0052b06": "夔州白馬寺儀&#x5CEF;方彖禪師[0052b06] 達州羅氏子。參金佛山",
    "X85n1587_008:0052b07": "雲庵和尚。令看如何是鬼神戲不破之機。三年有省。",
    "X85n1587_008:0052b08": "出峽&#x5FA7;謁知識。結茅雙溪。一日午炊。聞甑中作聲。忽",
    "X85n1587_008:0052b09": "大悟作頌。有白雲青&#x5CEF;齊點頭之句。嘗遊浙中。菴居",
    "X85n1587_008:0052b10": "杭之清平。真寂印公。蚤年嘗依之。一日師舉青&#x5CEF;丙",
    "X85n1587_008:0052b11": "丁童子來求火話。詰之曰。青&#x5CEF;恁麼道。法眼亦恁麼",
    "X85n1587_008:0052b12": "道。為甚麼有悟不悟。印曰。初以識心湊泊。所以不悟。",
    "X85n1587_008:0052b13": "後乃直下承當。故能大悟。師遽舉拳揮案一下。厲聲",
    "X85n1587_008:0052b14": "曰。恁麼則汝今大悟耶。印擬議。師便痛罵趁出。印直",
    "X85n1587_008:0052b15": "得汗流浹背。繇茲憤志力參。萬歷壬辰。師歸白馬。僧",
    "X85n1587_008:0052b16": "問。如何是西來意。師曰。兩頭燒火一頭&#x70DF;。師手中常",
    "X85n1587_008:0052b17": "執一&#x9F17;鼓。一面書矗字。一面書&#x7287;字。凡應機多舉而",
    "X85n1587_008:0052b18": "搖之。示寂塔于龍神山。",
    "X85n1587_008:0052b19": "廣信&#x9D5E;湖養菴心禪師[0052b19] 郡之上饒朱氏子。偶過戚屬。",
    "X85n1587_008:0052b20": "會道者談四生之義。師於言下。洞了物我平等大意。",
    "X85n1587_008:0052b21": "往洛之太平落髮。南還焦山度臘。聞江中推船聲。有",
    "X85n1587_008:0052b22": "省。述偈曰。夜靜江空闊。推船[囗@力][囗@力]聲。不知何所往。擔",
    "X85n1587_008:0052b23": "子半邊輕。謁華山。聞山拈一段生涯六不收話。有疑。",
    "X85n1587_008:0052b24": "猛提七日。身心脫然。尋歸里。住靈山。嘗畫大○相於",
    "X85n1587_008:0052c01": "壁間曰。內寫莫教塗黑。外寫勿使傷白。有人向圈裏",
    "X85n1587_008:0052c02": "圈外。下得註&#x811A;者。許汝學道無疑。不然總是&#x61E1;[怡-台+羅]。後",
    "X85n1587_008:0052c03": "遷&#x9D5E;湖。十年不立座元。無異來參。以趙州無字話相",
    "X85n1587_008:0052c04": "契。請居厥職。贈以偈曰。&#x9D5E;湖十載&#x8657;元位。一旦緣何",
    "X85n1587_008:0052c05": "立少年。兩道眉毛八箇繓。須知佛祖不容前。又嘗置",
    "X85n1587_008:0052c06": "無門鎖。室中以驗方來。偈曰。上古留傳鎖。憑君智鑰",
    "X85n1587_008:0052c07": "開。若無開鎖法。相見不須來。萬歷丁卯二月晦日。上",
    "X85n1587_008:0052c08": "堂說法。置齋作別。復示偈曰。八十餘年幻夢中。鐵牛",
    "X85n1587_008:0052c09": "耕破太&#x8657;空。臨行一句相分付。半夜金烏帶日紅。端",
    "X85n1587_008:0052c10": "坐而逝。",
    "X85n1587_008:0052c11": "杭州真寂聞谷廣印禪師[0052c11] 因參龍池傳。適傳負暄階",
    "X85n1587_008:0052c12": "下。問曰。和尚在那裏。傳曰。恰好不在。師展禮畢。傳命",
    "X85n1587_008:0052c13": "作德山托&#x9262;頌。師頌曰。末後之句有也無。德山父子",
    "X85n1587_008:0052c14": "太&#x8AB5;&#x8B4C;。同條生不同條死。活得三年恨轉多。傳喜之。",
    "X85n1587_008:0052c15": "又謂曰。何不承當此事共相唱和。師不肯。傳送門外。",
    "X85n1587_008:0052c16": "撫背曰。老姪我還疑你在。師曰。甚處疑某甲。傳曰。如",
    "X85n1587_008:0052c17": "何是密啟其意。師曰。今日不打宜興轉。傳呵呵大笑。",
    "X85n1587_008:0052c18": "師頂笠便行。",
    "X85n1587_008:0052c19": "湘鄉荊紫&#x5CEF;無學幻大師[0052c19] 因僧問如何是學人得力",
    "X85n1587_008:0052c20": "處。師曰。如人在家。無事不辦。",
    "X85n1587_008:0052c21": "韶州曹溪憨山德清大師[0052c21] 全椒蔡氏子。幼習儒業。年",
    "X85n1587_008:0052c22": "十二。禮報恩西林公為師。十九芟染受具。與妙&#x5CEF;為",
    "X85n1587_008:0052c23": "友。偶閱肇論。至梵志出家。白首而歸。鄰人見之曰。昔",
    "X85n1587_008:0052c24": "人猶在耶。梵志曰。吾猶昔人。非昔人也。忽有省曰。今",
    "X85n1587_008:0053a01": "日始知鼻孔向下。妙&#x5CEF;曰。何所得耶。師曰。夜來兩箇",
    "X85n1587_008:0053a02": "泥牛。&#x9B2C;入水中。至今絕無消息。&#x5CEF;笑曰。且喜。有住山",
    "X85n1587_008:0053a03": "本錢。尋往燕都。參笑&#x5D53;和尚。&#x5D53;問。何處來。師曰。南方",
    "X85n1587_008:0053a04": "&#x5D53;曰。記得來時路麼。師曰。一過便休。&#x5D53;曰。子&#x5374;來處",
    "X85n1587_008:0053a05": "分明。師便禮拜。後為黃冠所誣。坐以私創寺院。遣戍",
    "X85n1587_008:0053a06": "雷州。至韶陽禮祖。偈曰。曹溪滴水自靈源。流入滄溟",
    "X85n1587_008:0053a07": "浪潑天。多少魚龍爭變化。源頭一脈尚泠然。越十有",
    "X85n1587_008:0053a08": "一年。免戍。留曹溪又九年。始還僧服。乃歸匡廬。結菴",
    "X85n1587_008:0053a09": "五乳&#x5CEF;。作逸老計。數載。復請還曹溪。未幾。忽告眾曰。",
    "X85n1587_008:0053a10": "緣與時違。化將焉託。一期事畢。吾將歸矣。索浴更衣。",
    "X85n1587_008:0053a11": "端坐而化。壽七十有八。臘五十有九。塔全身于天子",
    "X85n1587_008:0053a12": "岡。師嘗過德山禮祖塔。偈曰。堂前閒拓&#x9262;。獅子漫調",
    "X85n1587_008:0053a13": "兒。覿面難回處。低頭不語時。未明末後句。翻使至今",
    "X85n1587_008:0053a14": "疑。為問三年事。因何得早知。山居偈曰。生平蹤蹟任",
    "X85n1587_008:0053a15": "東西。投老那能擇木棲。縱使脊梁剛似鐵。柰何脛骨",
    "X85n1587_008:0053a16": "軟如泥。閒從絕壑看雲起。坐對孤&#x5CEF;聽鳥啼。不必更",
    "X85n1587_008:0053a17": "拈言外句。現前聲色是全提。",
    "X85n1587_008:0053a18": "江西雲居顓愚觀衡禪師[0053a18] 行&#x811A;時過雲間。因訪陳眉",
    "X85n1587_008:0053a19": "公。三度通刺。適公有事。未及接見。師乃留偈而去。偈",
    "X85n1587_008:0053a20": "曰。硯池三泖秀。筆架九&#x5CEF;高。堂上讀書子。清風吹布",
    "X85n1587_008:0053a21": "袍。公見偈。急呼舟追至蘇州。師&#x5374;杜門不見。",
    "X85n1587_008:0053a22": "江西泐潭元白可禪師[0053a22] 拈香。此一瓣香。毗盧師法",
    "X85n1587_008:0053a23": "身主。元是者箇。今日拈來為我先祖。馬大師示寂。一",
    "X85n1587_008:0053a24": "千二百年。大機大用。杳無消息。山僧既據此座。與今",
    "X85n1587_008:0053b01": "日兒孫。開通一線。又拈香云。此一瓣香。我且不言。若",
    "X85n1587_008:0053b02": "要我言。直待來年 據室。一牛欄一虎穴。宏道之區。",
    "X85n1587_008:0053b03": "一毛頭一彈指。得人之際。且道。者裏是何所在。無孔",
    "X85n1587_008:0053b04": "鐵鎚七十九。打風打雨不教休。祖師性命遭毒手。千",
    "X85n1587_008:0053b05": "古含冤一棒酬 立首座小參。東廊也喝。西廊也喝。",
    "X85n1587_008:0053b06": "喝到驢年未有了日。關西有金毛獅子。獨輥繡毬。豈",
    "X85n1587_008:0053b07": "得不托。文素闍黎看取 立侍者。聲喚聲應。上下相",
    "X85n1587_008:0053b08": "手。拄杖子不在我手。&#x5374;在你手。但是不得當堂捲席",
    "X85n1587_008:0053b09": " 立飯頭小參。淘沙去米。淘米去沙。總是飯籮邊事。",
    "X85n1587_008:0053b10": "南泉善喫。金牛善舞。似與轉生成熟處相近。若有此",
    "X85n1587_008:0053b11": "等作用。鐘未鳴一任問將來。&#x76B7;未響一任問將來",
    "X85n1587_008:0053b12": " 立化主小參。此去漢陽不遠。黃鶴樓前鸚鵡洲。現成",
    "X85n1587_008:0053b13": "公案。男兒膝下有黃金。不可拜他無眼長老。轉語一",
    "X85n1587_008:0053b14": "下。三十棒任爾將來。",
    "X85n1587_008:0053b15": "衡陽豪山大辯道焜大師[0053b15] 石漣汕問。堂堂獨露脫體",
    "X85n1587_008:0053b16": "無依。是甚麼人。師曰。搭著布單穿市過。曰恁麼則七",
    "X85n1587_008:0053b17": "縱八橫去也。師曰。騎驢踏破洞庭波。曰除此二途。還",
    "X85n1587_008:0053b18": "有向上事也無。師曰。請坐喫茶。",
    "X85n1587_008:0053b19": "金陵寶華山見月體和尚[0053b19] 僧問。如何是諸佛出身處。",
    "X85n1587_008:0053b20": "師曰。芒鞋拄杖子。曰某甲曉得了。師曰。試道看。僧曰。",
    "X85n1587_008:0053b21": "芒鞋拄杖子。師曰。三生六十劫。",
    "X85n1587_008:0053b22": "祠部黃端伯海岸居士[0053b22] 訪雪嶠信於匡山。問。久聞雪",
    "X85n1587_008:0053b23": "嶠。及乎到來。不見一點。信曰。日頭大。公曰。雪融後如",
    "X85n1587_008:0053b24": "何。信曰。春水滿溪流。公曰。大師曾見什麼人來。信點",
    "X85n1587_008:0053c01": "胸曰。雪老。公便拜。",
    "X85n1587_008:0053c02": "開府余大成集生居士[0053c02] 雪關誾問。閉門作活是如何。"
}