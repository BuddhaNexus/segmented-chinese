{
    "X28n0585_019:0109a01": "讀教記卷第十九",
    "X28n0585_019:0109a02": "天台沙門 法照",
    "X28n0585_019:0109a03": "諸部(上)",
    "X28n0585_019:0109a04": "光明定題",
    "X28n0585_019:0109a05": "[0109a05] 光明玄(十)(五)上來舉譬多是義推依文立名顯然可解",
    "X28n0585_019:0109a06": "何者義推&#x758E;遠依文親近以己情推度是故言&#x758E;彼",
    "X28n0585_019:0109a07": "義例此是故言遠用佛口說是故言親即此經文是",
    "X28n0585_019:0109a08": "故言近豈可棄親近而從&#x758E;遠耶。",
    "X28n0585_019:0109a09": "[0109a09] 拾遺記(中)(七)然而大師深知三字是法非譬從茲自立",
    "X28n0585_019:0109a10": "附文當體二種解釋其中附文含於二義一直名理",
    "X28n0585_019:0109a11": "二從事用若當體釋唯從理立今欲依文先貶譬釋",
    "X28n0585_019:0109a12": "多是義推不及依文顯然可解。",
    "X28n0585_019:0109a13": "[0109a13] 光明玄(十)(七)問舊云此經從譬得名云何矯異而依文",
    "X28n0585_019:0109a14": "耶答非今就文而害於譬若苟執譬復害於文義有",
    "X28n0585_019:0109a15": "二途應須兩存故前云義推&#x758E;遠依文親近若鈍根",
    "X28n0585_019:0109a16": "人以譬擬法若利根人即法作譬下文云如深法性",
    "X28n0585_019:0109a17": "安住其中即於是典金光明中而得見我釋迦牟尼",
    "X28n0585_019:0109a18": "又空品云為鈍根故起大悲心鈍人守指守株寧知",
    "X28n0585_019:0109a19": "兔月利人圓解不須株指。",
    "X28n0585_019:0109a20": "[0109a20] 拾遺記(中)(十三)今釋經題存於二意一順佛語故依文",
    "X28n0585_019:0109a21": "釋二對古師故作譬釋言對古者因見三師不善用",
    "X28n0585_019:0109a22": "譬所譬不周乖違法性故作譬釋具顯法性深廣之",
    "X28n0585_019:0109a23": "義而對形之如此用譬雖無經據存之有益是故二",
    "X28n0585_019:0109a24": "途不偏廢一汝專執譬則棄親逐&#x758E;我今雙存則親",
    "X28n0585_019:0109b01": "&#x758E;俱得。",
    "X28n0585_019:0109b02": "[0109b02] 依文立題約義收機先達云究論單法為名乃的",
    "X28n0585_019:0109b03": "依聖人稱唱雖通利鈍取解實不以被機定題今",
    "X28n0585_019:0109b04": "取之。",
    "X28n0585_019:0109b05": "事理二定",
    "X28n0585_019:0109b06": "[0109b06] 光明文句(上)(五)佛常在定而&#x7FA3;機扣佛佛欲應之故示",
    "X28n0585_019:0109b07": "軌儀如來常寂猶尚樂定入游法性出敘經王。",
    "X28n0585_019:0109b08": "[0109b08] 記(一)(十五)初入定者大覺頓圓照而常寂今之入定蓋",
    "X28n0585_019:0109b09": "示軌儀令人樂定次敘述者既入玅定見法尊貴即",
    "X28n0585_019:0109b10": "於此定敘述經王言敘出者實未示於出定之相&#x8462;",
    "X28n0585_019:0109b11": "寂不妨照故云出耳佛不出定即說此經意本彰於",
    "X28n0585_019:0109b12": "寂中有照也。",
    "X28n0585_019:0109b13": "[0109b13] 光明文句(下)(末)問佛何處入定此云從三昧起答初將",
    "X28n0585_019:0109b14": "說經佛游甚深法性今說將竟故從三昧起此經首",
    "X28n0585_019:0109b15": "尾皆在法性中說其文甚明。",
    "X28n0585_019:0109b16": "[0109b16] 記(六)(卅二)問新經自云爾時薄伽梵於日晡時從三昧",
    "X28n0585_019:0109b17": "起觀察大眾而說頌曰金光明妙法最勝諸經王今",
    "X28n0585_019:0109b18": "之讖本何故三番讚畢方云從三昧起耶苟譯者所",
    "X28n0585_019:0109b19": "見不同其如集經者梵本編文安次如何耶答梵本",
    "X28n0585_019:0109b20": "不同豈須和會(云云)。",
    "X28n0585_019:0109b21": "[0109b21] 索隱記(一)有二義一者梵本不同豈須和會以滅後",
    "X28n0585_019:0109b22": "結集有窟內窟外之殊又諸部宗計取捨不同故知",
    "X28n0585_019:0109b23": "諸經不無增損是故梵本安可一&#x69E9;二者如華嚴分",
    "X28n0585_019:0109b24": "真菩薩此根入正受彼根起出說妙覺極果豈不能",
    "X28n0585_019:0109c01": "耶。",
    "X28n0585_019:0109c02": "[0109c02] 新經十卷(義淨譯場字函)。",
    "X28n0585_019:0109c03": "[0109c03] 所入之定為理事耶若事者首尾在法性中說經",
    "X28n0585_019:0109c04": "云游於無量甚深法性若理者理無動靜出入之",
    "X28n0585_019:0109c05": "相及以禮塔等事曰即理之事也皆隨物偏好耳",
    "X28n0585_019:0109c06": "艸菴之說云。",
    "X28n0585_019:0109c07": "信相位次",
    "X28n0585_019:0109c08": "[0109c08] 光明文句(上)(二十)信相者信家之相在似道中別判三",
    "X28n0585_019:0109c09": "十心圓判鐵輪位下文云見有一人似婆羅門以捊",
    "X28n0585_019:0109c10": "擊&#x76B7;&#x76B7;是法身擊是機動似位機興知非真擊又真",
    "X28n0585_019:0109c11": "似之位地地相隨無位不有如普賢修普賢行滿位",
    "X28n0585_019:0109c12": "&#x96A3;尊極此似則高信相稱似道者未敢判其高下也",
    "X28n0585_019:0109c13": "記(二)(廿二)初約名釋信通真似既言信相信則非真似",
    "X28n0585_019:0109c14": "真似信是其真證前相故也別教三賢是似信位初",
    "X28n0585_019:0109c15": "地已上方得真信圓教登住便得真信即以十信名",
    "X28n0585_019:0109c16": "為似信(云云)二又真下明似通上位二初明位位有",
    "X28n0585_019:0109c17": "似已證名真未證名似普賢等覺望極名似故立賢",
    "X28n0585_019:0109c18": "名。",
    "X28n0585_019:0109c19": "[0109c19] 光句(上)(卅)踊躍者登位也歡喜者信生也別教釋者信",
    "X28n0585_019:0109c20": "相似位中疑惑去登歡喜地中信生也圓教釋者信",
    "X28n0585_019:0109c21": "相鐵輪位中疑惑去入住銅輪位中歡喜也若作普",
    "X28n0585_019:0109c22": "賢似位釋者下地中疑惑去十地頂深信堅固猶若",
    "X28n0585_019:0109c23": "金剛&#x96A3;真接極而生歡喜也。",
    "X28n0585_019:0109c24": "[0109c24] 記(三)(六)真信解發入歡喜位別在初地圓在初住並破",
    "X28n0585_019:0110a01": "無明名疑惑去此皆內凡而釋似位十地頂者若不",
    "X28n0585_019:0110a02": "立等覺即第十地破上品無明之惑升於後心此位",
    "X28n0585_019:0110a03": "名為眾伏之頂金剛喻定既為最後無明所動故生",
    "X28n0585_019:0110a04": "歡喜及踊躍也。",
    "X28n0585_019:0110a05": "[0110a05] 光句(中)(六)&#x76B7;是法身擊是機智婆羅門是淨行似是&#x96A3;",
    "X28n0585_019:0110a06": "真&#x96A3;真之人以似解之淨智和會法身甘露相應滅",
    "X28n0585_019:0110a07": "苦生樂。",
    "X28n0585_019:0110a08": "[0110a08] 按大師釋信相位次先示似位在別圓地住之前",
    "X28n0585_019:0110a09": "次乃以似通上耳故釋歡喜踊躍之文亦先以似",
    "X28n0585_019:0110a10": "位疑去而入地住也或問前釋歡喜踊躍信相已",
    "X28n0585_019:0110a11": "入分真今釋似婆羅門信相&#x5374;居似位者何曰此",
    "X28n0585_019:0110a12": "乃迷名而不知義經文顯云信相見有一人似婆",
    "X28n0585_019:0110a13": "羅門若以婆羅門便是信相不知是誰見有一人",
    "X28n0585_019:0110a14": "耶不攷經文妄生戲論或云前是實行後是權行",
    "X28n0585_019:0110a15": "或云悔品似位是&#x96A3;極之似或云經家順法譬次",
    "X28n0585_019:0110a16": "第故先壽後懺或云今似婆羅門既在夢中見聞",
    "X28n0585_019:0110a17": "科內則是室中懷疑之時或云夢人擊鼓事雖壽",
    "X28n0585_019:0110a18": "量之後表機扣應理實決疑之前作是說者可哀",
    "X28n0585_019:0110a19": "也哉。",
    "X28n0585_019:0110a20": "三種懺法",
    "X28n0585_019:0110a21": "[0110a21] 光明文句(中)(四)小乘作法者如毗尼中發露與學二十",
    "X28n0585_019:0110a22": "僧行摩那埵(此翻意喜亦翻折伏貢高亦名下意即承事眾僧也)或半月作法",
    "X28n0585_019:0110a23": "或對首作法或責心但令作法成就不障僧事即清",
    "X28n0585_019:0110a24": "淨也阿含中亦作相懺犯欲人作毒蛇口想此觀成",
    "X28n0585_019:0110b01": "時淫罪即滅亦有觀空懺秖是真空。",
    "X28n0585_019:0110b02": "[0110b02] 記(三)(十四)初作法毗尼此云律二十僧者此約懺僧殘",
    "X28n0585_019:0110b03": "罪也(云云)小乘犯夷亦有懺法而疏文不引者以懺",
    "X28n0585_019:0110b04": "已既為學悔沙彌仍障聖果故非此中復本清淨義",
    "X28n0585_019:0110b05": "也故荊溪云小學悔已障果仍成重罪未忘二阿含",
    "X28n0585_019:0110b06": "下取相上明作法但令三業順於佛制法成罪滅尚",
    "X28n0585_019:0110b07": "是散心滅罪猶淺今論取相屬於定心想成相起滅",
    "X28n0585_019:0110b08": "罪則深故蛇口想成豈唯淫罪得除亦乃欲心不起",
    "X28n0585_019:0110b09": "三亦有下無生言觀空者析法明空也觀造罪心本",
    "X28n0585_019:0110b10": "無主宰念念無常無誰能作無是業報我見若亡諸",
    "X28n0585_019:0110b11": "使永寂此觀若成四趣則除三界須出小乘三懺其",
    "X28n0585_019:0110b12": "相略然。",
    "X28n0585_019:0110b13": "[0110b13] 光明新記(四)(七)如毗尼中發露與學者即約事懺夷也。",
    "X28n0585_019:0110b14": "[0110b14] 神智謂約事懺夷以破四明今云其妄也何者大",
    "X28n0585_019:0110b15": "師發露與學但是犯後四篇不覆而學悔耳且四",
    "X28n0585_019:0110b16": "明全依禪門而說彼既云義如律中廣明但未明",
    "X28n0585_019:0110b17": "懺悔四重法豈非謂律中作法不懺夷耶其小乘",
    "X28n0585_019:0110b18": "作法不懺夷者且從戒藏而說若論經藏亦懺夷",
    "X28n0585_019:0110b19": "愆故引初教為證也大師明判小乘律無作法懺",
    "X28n0585_019:0110b20": "夷而經中有文神智何苦破之或問大師據經而",
    "X28n0585_019:0110b21": "照律師資持記(中四)(下七)問有人準初教經三十僧中",
    "X28n0585_019:0110b22": "懺重得入僧數者答此引偽經不足為據又濟緣",
    "X28n0585_019:0110b23": "記(四下)(廿二)二十僧者倍受加十僧位之極有云三十",
    "X28n0585_019:0110b24": "人懺重出初教經此乃偽典不足承用(文)二文&#x5374;",
    "X28n0585_019:0110c01": "判為偽者何曰輔行(六下)(一)云文義既正或是失譯",
    "X28n0585_019:0110c02": "豈以時人未決便推入偽大師親證位在初依不",
    "X28n0585_019:0110c03": "應錯用(文)記中小乘無生既除四趣出三界則斷",
    "X28n0585_019:0110c04": "惑證果明矣有云不能斷惑證果謂文句功能中",
    "X28n0585_019:0110c05": "命伏為斷爾然諸文但明小律作法不滅重罪不",
    "X28n0585_019:0110c06": "可據此&#x8F19;判小乘經藏三懺之功請詳妙玄光明",
    "X28n0585_019:0110c07": "疏記自見矣又謂四明既斷作法不引懺夷驗下",
    "X28n0585_019:0110c08": "取相無生滅罪斷惑亦但後四篇爾今問當文取",
    "X28n0585_019:0110c09": "相顯云犯欲作蛇口想安得取相非懺重妙玄顯",
    "X28n0585_019:0110c10": "云使犯重人念空安得無生非懺重耶。",
    "X28n0585_019:0110c11": "[0110c11] 光句(中)(五)大乘中亦有作法或八百日&#x8657;空藏塗廁是",
    "X28n0585_019:0110c12": "也或九十日般舟是也或四十九日大悲懺是也或",
    "X28n0585_019:0110c13": "二十一日法華是也或七日方等是也&#x7070;湯澡豆淨",
    "X28n0585_019:0110c14": "身辛酒禁口懺愧勤心旋誦各有&#x5FA7;數等皆作法懺",
    "X28n0585_019:0110c15": "攝也取相懺者如方等求十二夢王菩薩戒見華光",
    "X28n0585_019:0110c16": "摩頂&#x8657;空藏中唱聲印臂相起罪滅雖不正明作法",
    "X28n0585_019:0110c17": "兼得事用也無生懺者如普賢觀云端坐念實相如",
    "X28n0585_019:0110c18": "日照霜露觀空緣理無相最上雖不正作事相兼上",
    "X28n0585_019:0110c19": "兩懺也。",
    "X28n0585_019:0110c20": "[0110c20] 記(三)(十四)行者應知三種懺法無生是主二為助緣故",
    "X28n0585_019:0110c21": "前疏云&#x7070;汁皂莢助於清水若缺妙觀不名大乘便",
    "X28n0585_019:0110c22": "同外道無益苦行須近善師學懺悔處及懺悔法方",
    "X28n0585_019:0110c23": "可行於道場事儀故於諸事皆用妙觀照而導之使",
    "X28n0585_019:0110c24": "作法等皆順實理悉為佛因有謂道場所修行法而",
    "X28n0585_019:0111a01": "為事治須於十乘先修六法後方助開而不思前六",
    "X28n0585_019:0111a02": "在道場中用如今明懺具談三種豈捨事行(云云)又",
    "X28n0585_019:0111a03": "須了知大乘三懺後一雖可獨修不進則須假前二",
    "X28n0585_019:0111a04": "前二不可暫離無生得此意已方可說行三種懺法",
    "X28n0585_019:0111a05": "禪門(二)(六)言觀相者但用心行道功成相現取此判之",
    "X28n0585_019:0111a06": "便知罪滅不滅非謂行道之時心存事相而生取著",
    "X28n0585_019:0111a07": "若如此用心必定多來魔事問摩羅亦能作此等相",
    "X28n0585_019:0111a08": "云何可別答曰實是邪正難別不可定取若相現時",
    "X28n0585_019:0111a09": "良師乃識事須面決非文可載。",
    "X28n0585_019:0111a10": "[0111a10] 輔行(二上)(五)魔既即印印豈壞印如大論云有菩薩教",
    "X28n0585_019:0111a11": "人修空斷一切念後時纔起一念有心便為魔動即",
    "X28n0585_019:0111a12": "便憶念本所修空魔為之滅修空尚爾況復觀之即",
    "X28n0585_019:0111a13": "法界印。",
    "X28n0585_019:0111a14": "[0111a14] 禪門(二)(六)今但舉要明相不出四種一夢中見相二行",
    "X28n0585_019:0111a15": "道時聞空中有聲或見異相及諸靈瑞三坐中&#x89A9;見",
    "X28n0585_019:0111a16": "善惡破惑破戒等相四以內證種種法門道心開發",
    "X28n0585_019:0111a17": "等為相此隨輕重判之不可定說。",
    "X28n0585_019:0111a18": "[0111a18] 南嶽四安樂行偈(輔行二上十九引)修習諸禪定得諸佛三",
    "X28n0585_019:0111a19": "昧六根性清淨菩薩學法華具足二種行一者有相",
    "X28n0585_019:0111a20": "行二者無相行無相安樂行甚深妙禪定觀察六情",
    "X28n0585_019:0111a21": "根有相安樂行此依勸發品散心誦法華不入禪三",
    "X28n0585_019:0111a22": "昧坐立行一心念法華文字行若成就者即見普賢",
    "X28n0585_019:0111a23": "身。",
    "X28n0585_019:0111a24": "[0111a24] 三昧儀(第九誦經方法)若人本不習坐但欲誦經懺悔當於",
    "X28n0585_019:0111b01": "行坐之中久誦經疲極可暫斂念消息竟便即誦經",
    "X28n0585_019:0111b02": "亦不乖行法故云不入三昧但誦持故見上妙色。",
    "X28n0585_019:0111b03": "[0111b03] 光記(三)(十一)正助二懺修逐根緣自有一向修於正道",
    "X28n0585_019:0111b04": "直登圓住或內外凡自有一向修於助道如南嶽立",
    "X28n0585_019:0111b05": "有相安樂行不入三昧但誦持故亦能得見上妙色",
    "X28n0585_019:0111b06": "像此二隨根修入不同若悟理時必兩捨也自有正",
    "X28n0585_019:0111b07": "助相兼而修或先正後助或先助後正或同時而修",
    "X28n0585_019:0111b08": "今之所立意在同修耳若於三句都不攝者則人身",
    "X28n0585_019:0111b09": "牛也。",
    "X28n0585_019:0111b10": "[0111b10] 大乘三懺雖散出諸經舉一必皆具足如普賢觀",
    "X28n0585_019:0111b11": "誦大乘經作法也得見普賢取相也觀心無心無",
    "X28n0585_019:0111b12": "生也光明中七日七夜朝暮淨心作法也見彌勒",
    "X28n0585_019:0111b13": "文殊取相也五陰舍空無生也諸經皆然有云大",
    "X28n0585_019:0111b14": "乘三懺備出唯光明者非也上四十九日指大悲",
    "X28n0585_019:0111b15": "懺者此指觀音懺為大悲爾若今大悲但三七日",
    "X28n0585_019:0111b16": "也然於取相不可率爾略引禪門輔行以示之須",
    "X28n0585_019:0111b17": "知必先作意求滅罪愆期見好相而修修時不可",
    "X28n0585_019:0111b18": "懸望好相恐招魔事故也但只一心求滅罪障而",
    "X28n0585_019:0111b19": "修作法而修無生功成罪除其相自現也竊觀禪",
    "X28n0585_019:0111b20": "門謂行道之時心離相著則似全不許修懺時心",
    "X28n0585_019:0111b21": "存事相何故四明云口說六根罪時心存三種懺",
    "X28n0585_019:0111b22": "法方等專求夢王阿含專想蛇口普賢觀為我現",
    "X28n0585_019:0111b23": "身豈非作意求見事相耶曰上云不可率爾正為",
    "X28n0585_019:0111b24": "此也且以今人修行布施言之或求佛果或求世",
    "X28n0585_019:0111c01": "福先亦須念為求佛果為求世福若行施時心心",
    "X28n0585_019:0111c02": "只在佛果世福則反成亂想取著又須離著忘情",
    "X28n0585_019:0111c03": "猶如磨鏡垢盡明現豈可磨時心心在明雖非心",
    "X28n0585_019:0111c04": "心在明終是求明磨鏡鏡明之處方驗塵銷今取",
    "X28n0585_019:0111c05": "相懺亦復如是但阿含中蛇口想者似如念念心",
    "X28n0585_019:0111c06": "觀事相然亦不可一途而判有但勤修任相自現",
    "X28n0585_019:0111c07": "者有專一相而相起取驗者機別教殊豈可一準。",
    "X28n0585_019:0111c08": "[0111c08] 光句(中)(五)作法懺成違無作罪滅而性罪不除如犯殺",
    "X28n0585_019:0111c09": "生作法懺成違無作罪去而償命猶在即其義也取",
    "X28n0585_019:0111c10": "相懺能滅性罪性罪去違無作罪亦去如伐樹枝葉",
    "X28n0585_019:0111c11": "萎根本未去續生如故也觀無生懺能滅無明如覆",
    "X28n0585_019:0111c12": "大地根枝葉等悉皆無餘。",
    "X28n0585_019:0111c13": "[0111c13] 記(三)(十六)無作罪者昔受佛戒由作法發無作體若毀",
    "X28n0585_019:0111c14": "犯得違逆罪今由作法翻破此罪言性罪者即十惡",
    "X28n0585_019:0111c15": "也不論受與不受犯之性自是罪如犯下論云斬大",
    "X28n0585_019:0111c16": "艸殺畜二罪同懺二種違制之罪俱除而殺畜償命",
    "X28n0585_019:0111c17": "猶存二取相由以定心想成勝相熏修力強能轉惡",
    "X28n0585_019:0111c18": "業是故能滅性遮二罪(云云)既對遮性辨於無明故",
    "X28n0585_019:0111c19": "此無明通界內外此即通小之相也。",
    "X28n0585_019:0111c20": "[0111c20] 止觀(四)(二)性戒者莫問受與不受犯即是罪受與不受",
    "X28n0585_019:0111c21": "持即是善若受戒持生福犯獲罪不受無福不受犯",
    "X28n0585_019:0111c22": "無罪如伐艸害畜罪同對首懺二罪俱滅大論解云",
    "X28n0585_019:0111c23": "違無作罪同滅耳而償命猶在故知受持之戒與性",
    "X28n0585_019:0111c24": "戒有異也。",
    "X28n0585_019:0112a01": "[0112a01] 輔行(四上)(四)性戒不受故無無作若受戒下明受得戒",
    "X28n0585_019:0112a02": "即有無作故性罪之上加違無作出家等戒無作別",
    "X28n0585_019:0112a03": "生是故持則功等&#x8657;空破乃隨對一支一境舉持勸",
    "X28n0585_019:0112a04": "受加罪遮違況犯已法除復本清淨故云瞻蔔華雖",
    "X28n0585_019:0112a05": "萎猶勝於餘華破戒諸比丘猶勝諸外道如伐艸下",
    "X28n0585_019:0112a06": "略出遮性同異之相如艸畜俱有違制之罪非單提",
    "X28n0585_019:0112a07": "悔二遮俱滅然於害畜仍有性愆故引論解償命猶",
    "X28n0585_019:0112a08": "在問性罪不滅何須懺耶答既違制已持心相續縱",
    "X28n0585_019:0112a09": "果位廣償為利物因豈同於違且沈三趣。",
    "X28n0585_019:0112a10": "[0112a10] 輔行(四上)(十五)發菩提心者若直爾滅罪何必發心如小",
    "X28n0585_019:0112a11": "乘中僧別兩懺則翻無始罪境不&#x5FA7;如滅夷過小教",
    "X28n0585_019:0112a12": "權文皆由不發菩提心故又小乘懺但名抵債不為",
    "X28n0585_019:0112a13": "護他故無償理為翻此等發菩提心(補註十三三西京楷師云以無",
    "X28n0585_019:0112a14": "漏力強排三塗之債故云抵債也)。",
    "X28n0585_019:0112a15": "[0112a15] 光記(三)(七)然菩薩行為轉先業作利他緣乃論無生等",
    "X28n0585_019:0112a16": "三種懺法聲聞自度縱明懺悔多在作法求免三塗。",
    "X28n0585_019:0112a17": "[0112a17] 此等作法能免三塗菩薩為轉先業作果上利緣",
    "X28n0585_019:0112a18": "若論懺法之功實除三障不必償也問大乘作法",
    "X28n0585_019:0112a19": "但滅遮罪不滅性罪耶曰諸文且從三懺一往對",
    "X28n0585_019:0112a20": "論未可為定以由六番功能中此且初番總而言",
    "X28n0585_019:0112a21": "之大乘三懺皆能除三障也。",
    "X28n0585_019:0112a22": "觀心觀佛",
    "X28n0585_019:0112a23": "[0112a23] 觀經疏(一)此經心觀為宗實相為體所言佛說觀無",
    "X28n0585_019:0112a24": "量壽佛者佛是所觀勝境舉正報以收依果述化主",
    "X28n0585_019:0112b01": "以包徒眾觀雖十六言佛便周故云佛說觀無量壽",
    "X28n0585_019:0112b02": "佛。",
    "X28n0585_019:0112b03": "[0112b03] 妙宗(上)(七)心觀者經以觀佛而為題目疏今乃以心觀",
    "X28n0585_019:0112b04": "為宗此二無殊方是今觀良以圓解全異小乘小昧",
    "X28n0585_019:0112b05": "唯心佛從外有是故心佛其體不同大乘行人知我",
    "X28n0585_019:0112b06": "一心具諸佛性託境修觀佛相乃彰今觀彌陀依正",
    "X28n0585_019:0112b07": "為緣熏乎心性心性所具極樂依正由熏發生心具",
    "X28n0585_019:0112b08": "而生豈離心性全心是佛全佛是心終日觀心終日",
    "X28n0585_019:0112b09": "觀佛是故經目與疏立宗語雖不同其義無別又應",
    "X28n0585_019:0112b10": "須了若觀佛者必須照心若專觀心未必託佛如一",
    "X28n0585_019:0112b11": "行三昧直觀一念不託他佛而為所緣若彼般舟及",
    "X28n0585_019:0112b12": "此觀法發軫即觀安養依正而觀依正不離心性故",
    "X28n0585_019:0112b13": "曰心觀須知此觀不專觀心內外分之此當外觀以",
    "X28n0585_019:0112b14": "由託彼依正觀故是故經題稱為觀佛若論難易今",
    "X28n0585_019:0112b15": "須從易法華玄云佛法太高眾生太廣初心為難心",
    "X28n0585_019:0112b16": "佛眾生三無差別觀心則易今此觀法非但觀佛乃",
    "X28n0585_019:0112b17": "據心觀就下顯高雖修佛觀不名為難是知今經心",
    "X28n0585_019:0112b18": "觀為宗意在見佛故得二說義匪殊塗(云云)縱觀他",
    "X28n0585_019:0112b19": "境亦須約心此經正當約心觀佛也。",
    "X28n0585_019:0112b20": "[0112b20] 妙宗(上)(二)若此觀門及般舟三昧託彼安養依正之境",
    "X28n0585_019:0112b21": "用微妙觀專就彌陀顯真佛體雖託彼境須知依正",
    "X28n0585_019:0112b22": "同居一心心性&#x5FA7;周無法不造無法不具若一毫法",
    "X28n0585_019:0112b23": "從心外生則不名為大乘觀也行者應知據乎心性",
    "X28n0585_019:0112b24": "觀彼依正依正可彰託彼依正觀於心性心性易發",
    "X28n0585_019:0112c01": "妙宗(中)(廿八)今之心觀非直於陰觀本性佛乃託他佛",
    "X28n0585_019:0112c02": "顯乎本性故先明應佛入我想心次明佛身全是本",
    "X28n0585_019:0112c03": "覺故應佛顯知本性明託外義成唯心觀立。",
    "X28n0585_019:0112c04": "[0112c04] 輔行(二上)(十)所言佛者皆具二意一自心三昧所見佛",
    "X28n0585_019:0112c05": "二西方從因感果佛今具含二義共為一境為順理",
    "X28n0585_019:0112c06": "故從初義釋三昧既成隨念即見見是心性名心作",
    "X28n0585_019:0112c07": "佛佛既心作故見佛時名見自心若見自心即見佛",
    "X28n0585_019:0112c08": "心以彼佛心是我心故。",
    "X28n0585_019:0112c09": "[0112c09] 北&#x5CEF;曰竊詳四明之文粵有定境用觀二義是以",
    "X28n0585_019:0112c10": "定境須觀佛者有三意焉一者俯順物機宜修外",
    "X28n0585_019:0112c11": "境令心專注二者釋迦偏讚彼佛誓願攝生故三",
    "X28n0585_019:0112c12": "者捨穢取淨易出娑婆雖依法體在迷定境屬外",
    "X28n0585_019:0112c13": "若約解悟修觀乃唯心觀稱性觀佛故鈔云良由",
    "X28n0585_019:0112c14": "圓解全異小乘(止)知我一心具諸佛性等又云若",
    "X28n0585_019:0112c15": "一毫法從心外生則不名為大乘觀也(文)但唯心",
    "X28n0585_019:0112c16": "之言善須得意不可唯局方寸則十方世界都是",
    "X28n0585_019:0112c17": "一箇唯心法界之體故鈔云託外義成唯心觀立",
    "X28n0585_019:0112c18": "(文)又云然是大乘知心作佛佛即是心若不然者",
    "X28n0585_019:0112c19": "觀外有佛境不即心何名圓宗絕待之觀(文)斯乃",
    "X28n0585_019:0112c20": "託境顯性想彼彌陀了境唯心心外無佛故云約",
    "X28n0585_019:0112c21": "心觀佛如斯釋義頗合諸文一合經題又經文但",
    "X28n0585_019:0112c22": "觀眉間白毫(云云)二合止觀常行三昧中云念西",
    "X28n0585_019:0112c23": "方阿彌陀佛去此十萬億佛剎在寶地寶池寶樹",
    "X28n0585_019:0112c24": "寶堂眾菩薩中央坐說經三月常念佛(二)(四)三合輔",
    "X28n0585_019:0113a01": "行科云先念三十二相以為觀境(二上)(十紙)四合不二",
    "X28n0585_019:0113a02": "門云外謂託彼依正色心此之四文皆定境義也",
    "X28n0585_019:0113a03": "然約唯心觀佛準觀經止觀輔行等文故融心解",
    "X28n0585_019:0113a04": "云經云諸佛法界身入眾生心想中是故心想佛",
    "X28n0585_019:0113a05": "時是心即是三十二相是心作佛是心是佛疏作",
    "X28n0585_019:0113a06": "感應道交釋解入相應釋若無初釋則觀非觀佛",
    "X28n0585_019:0113a07": "若無次釋則生佛體殊二釋相成是今觀法(文次 義",
    "X28n0585_019:0113a08": "是約心初義是觀佛故云約心觀佛)又止觀云我所念者即見佛心",
    "X28n0585_019:0113a09": "(文二)(四)輔行釋云此正明於境以修三觀中觀文云",
    "X28n0585_019:0113a10": "我所念等諸句中所言佛者皆具二意一者自心",
    "X28n0585_019:0113a11": "三昧所見佛二者西方從因感果佛今具含二義",
    "X28n0585_019:0113a12": "共為一境為順理故從初義釋(二上)(十)言為順理故",
    "X28n0585_019:0113a13": "從初義釋者鈔主的據此義及疏中二釋相成是",
    "X28n0585_019:0113a14": "今觀法此皆用觀義也或問今立彌陀為境為真",
    "X28n0585_019:0113a15": "為妄曰指要已釋如云修觀行者外境未忘已來",
    "X28n0585_019:0113a16": "見有他佛故起信論云以依轉識故說為境界則",
    "X28n0585_019:0113a17": "知過在於我何關佛耶(文)又十義書云故應佛色",
    "X28n0585_019:0113a18": "心既為行者所觀乃是感應共造故約感邊亦得",
    "X28n0585_019:0113a19": "是外陰入法也(六)(四)問約心觀佛為獨觀佛為心佛",
    "X28n0585_019:0113a20": "俱觀若獨觀佛正同鈔云觀外有佛境不即心何",
    "X28n0585_019:0113a21": "名絕待觀耶若心佛俱觀&#x5374;見心佛淆混曰定境",
    "X28n0585_019:0113a22": "專外萬法唯佛只是觀佛今約用觀唯心法界佛",
    "X28n0585_019:0113a23": "外無心終日觀佛便是終日觀心故鈔云然是大",
    "X28n0585_019:0113a24": "乘知心作佛佛即是心既云唯心全佛是心佛外",
    "X28n0585_019:0113b01": "無心也不同昔人佛為所觀心為能觀也問鈔云",
    "X28n0585_019:0113b02": "須知依正同居一心及節節云心性等莫同淨覺",
    "X28n0585_019:0113b03": "攬彼依正歸乎內心修觀曰今約唯心體具皆是",
    "X28n0585_019:0113b04": "能觀妙觀復是所顯法門故彼依正色心全是我",
    "X28n0585_019:0113b05": "心名為同居一念並約修觀能觀所顯說也問若",
    "X28n0585_019:0113b06": "觀內境名唯心觀若觀外境應名唯色觀今定境",
    "X28n0585_019:0113b07": "屬外觀約唯心未悉如何曰一顯大教唯心體具",
    "X28n0585_019:0113b08": "二順經疏心觀為宗經云是心作佛疏云心觀為",
    "X28n0585_019:0113b09": "宗鈔主約此故立唯心觀佛也若爾還可名為唯",
    "X28n0585_019:0113b10": "色觀得否曰圓觀法界有何不可故鈔云唯色唯",
    "X28n0585_019:0113b11": "心也問妙宗云內外分之此當外觀又云難易言",
    "X28n0585_019:0113b12": "之此當觀內何謂也曰須知文有三節初須知下",
    "X28n0585_019:0113b13": "定境專外二若論下引三法並難三今此下正定",
    "X28n0585_019:0113b14": "此經約心觀佛如此分之其義自顯問內心修觀",
    "X28n0585_019:0113b15": "既論揀境今外境修觀還論揀境否曰經云但觀",
    "X28n0585_019:0113b16": "眉間白毫鈔云的示觀法相有八萬都想難成故",
    "X28n0585_019:0113b17": "令但觀眉間白毫相此為要門也(下云)(四云)隨乎行者",
    "X28n0585_019:0113b18": "或依或正隨觀一境即是揀境今是觀法之要且",
    "X28n0585_019:0113b19": "取白毫以為的揀問十義書四義今此觀法何義",
    "X28n0585_019:0113b20": "可收曰義書一約內境修觀二內外兼修三捨內",
    "X28n0585_019:0113b21": "觀外四初心便修外觀此之四義並屬定境今此",
    "X28n0585_019:0113b22": "定境屬外正同彼第四義也今論唯心觀佛自是",
    "X28n0585_019:0113b23": "修觀故有小異宜須甄之問止觀中明定境修觀",
    "X28n0585_019:0113b24": "有兩重能所今此疏中釋題直約境智修觀但明",
    "X28n0585_019:0113c01": "一重能所不說定境者何曰經中十六勝境以為",
    "X28n0585_019:0113c02": "定境屬於所觀今大師直約心觀為宗用唯心三",
    "X28n0585_019:0113c03": "諦三觀以論修觀俱屬能觀故鈔釋云妙諦妙觀",
    "X28n0585_019:0113c04": "悉是能觀陰等諸境皆是所觀(上)(廿八)則十六境皆",
    "X28n0585_019:0113c05": "屬陰攝若得此定境用觀之意兩重能所其義自",
    "X28n0585_019:0113c06": "明。",
    "X28n0585_019:0113c07": "安養教主",
    "X28n0585_019:0113c08": "[0113c08] 止觀(七)(廿七)無量壽觀云阿彌陀佛八萬四千相一一",
    "X28n0585_019:0113c09": "相八萬四千好薩遮華嚴皆云相為大相海好為小",
    "X28n0585_019:0113c10": "相海既言相海豈局三十二耶為緣不同多少在彼",
    "X28n0585_019:0113c11": "此真實之相為別圓兩道品所攝。",
    "X28n0585_019:0113c12": "[0113c12] 輔行(七下)(十五)無量壽觀下正明別圓法身現相(云云)。",
    "X28n0585_019:0113c13": "[0113c13] 解謗(二十)(八)止觀輔行顯言觀無量壽八萬相好與華",
    "X28n0585_019:0113c14": "嚴經藏塵相好同是別圓道品所成法身真相對斥",
    "X28n0585_019:0113c15": "藏通相非奇特何得&#x8F19;云定非圓別舍那之像耶。",
    "X28n0585_019:0113c16": "[0113c16] 觀經疏(十)(七)故文云無量壽佛身量無邊非是凡夫心",
    "X28n0585_019:0113c17": "力所及正可取如釋迦毫相大小現觀若得三昧觀",
    "X28n0585_019:0113c18": "心成就方可稱彼佛相而觀也。",
    "X28n0585_019:0113c19": "[0113c19] 妙宗(下)(十一)今經明說無量壽佛身量無邊與大論云",
    "X28n0585_019:0113c20": "色像無邊有何異耶彼云無邊既稱尊特此何獨非",
    "X28n0585_019:0113c21": "況疏專引彼論此文以證身量無邊之義驗今佛身",
    "X28n0585_019:0113c22": "的是尊特不須疑也。",
    "X28n0585_019:0113c23": "[0113c23] 經說無邊疏判觀心成就方可觀之若未成就則",
    "X28n0585_019:0113c24": "不可觀豈常身常相耶。",
    "X28n0585_019:0114a01": "[0114a01] 妙宗(下)(五)今經教相唯在圓頓釋能觀觀是妙三觀釋",
    "X28n0585_019:0114a02": "所觀境是妙三身疏解今文云觀佛法身約位乃當",
    "X28n0585_019:0114a03": "圓教七信正託法性無邊色像尊特觀心使其增長",
    "X28n0585_019:0114a04": "念佛三昧據何等義云是生身。",
    "X28n0585_019:0114a05": "[0114a05] 此文不出四義一圓教二觀三法身四深位既是",
    "X28n0585_019:0114a06": "圓教妙觀性具法身七信深位方能觀見驗非安",
    "X28n0585_019:0114a07": "養生身常所見相若是彼土生身常相凡小初心",
    "X28n0585_019:0114a08": "莫不皆見何俟七信破見思耶。",
    "X28n0585_019:0114a09": "[0114a09] 妙宗(下)(十)若慣習小者及諸凡夫依事識故不於尊特",
    "X28n0585_019:0114a10": "而論明昧良以此等雖因臨終迴向得生佛順本習",
    "X28n0585_019:0114a11": "故且用小令其證果既說無常苦空之法須以生身",
    "X28n0585_019:0114a12": "相好應之。",
    "X28n0585_019:0114a13": "[0114a13] 解謗(二十)(五)以彼經說阿彌陀佛有三十二相在須摩",
    "X28n0585_019:0114a14": "提寶堂之內為比丘說經此經明說若欲志心生西",
    "X28n0585_019:0114a15": "方者當觀丈六像在池水上大本中說安養國中佛",
    "X28n0585_019:0114a16": "所浴池廣八萬四千里小本蓮華大如車輪(云云)",
    "X28n0585_019:0114a17": "解謗(三十)(二)諸經所談往生之行(止)故託安養三十二",
    "X28n0585_019:0114a18": "相(此以機教土相驗佛常身正當丈六三十二也)。",
    "X28n0585_019:0114a19": "[0114a19] 由安養攝受慣習小人及凡夫眾順習說小附識",
    "X28n0585_019:0114a20": "見相須現丈六常所見身。",
    "X28n0585_019:0114a21": "定散二善",
    "X28n0585_019:0114a22": "[0114a22] 佛說無量壽經卷上(有曹魏齊王代嘉平四年天竺沙門康僧凱譯)設我得",
    "X28n0585_019:0114a23": "佛十方眾生志心信樂欲生我國乃至十念若不生",
    "X28n0585_019:0114a24": "者不取正覺唯除五逆誹謗正法(此即法藏比丘四十八願中第十八",
    "X28n0585_019:0114b01": "願文)。",
    "X28n0585_019:0114b02": "[0114b02] 又下卷初云乃至一念志心迴向願生彼國即得往",
    "X28n0585_019:0114b03": "生住不退轉唯除五逆誹謗正法妙宗(中廿)(二引)。",
    "X28n0585_019:0114b04": "[0114b04] 佛說無量壽經下願生彼國凡有三輩其上輩者捨",
    "X28n0585_019:0114b05": "家棄欲而作沙門發菩提心專念彼佛修諸功德願",
    "X28n0585_019:0114b06": "生彼國(云云)中輩者十方世界諸天人民雖不能作",
    "X28n0585_019:0114b07": "沙門大修功德發無上心專念彼佛奉行齋戒(云云)",
    "X28n0585_019:0114b08": "下輩者諸天人民假使不能作諸功德由發菩提心",
    "X28n0585_019:0114b09": "十念乃至一念念彼佛故願生彼國。",
    "X28n0585_019:0114b10": "[0114b10] 佛說觀無量壽佛經云下品下生者或有眾生作不",
    "X28n0585_019:0114b11": "善業五逆十惡具諸不善如此愚人以惡業故應墮",
    "X28n0585_019:0114b12": "惡道經歷多劫受苦無窮如此愚人臨命終時遇善",
    "X28n0585_019:0114b13": "知識種種安慰為說妙法教令念佛此人苦逼不遑",
    "X28n0585_019:0114b14": "念佛善友告言汝若不能念者應稱無量壽佛如是",
    "X28n0585_019:0114b15": "志心令聲不絕具足十念稱南無阿彌陀佛稱佛名",
    "X28n0585_019:0114b16": "故於念念中除八十億劫生死之罪命終之時見金",
    "X28n0585_019:0114b17": "蓮華猶如日輪住其人前如一念頃即得往生極樂",
    "X28n0585_019:0114b18": "世界。",
    "X28n0585_019:0114b19": "[0114b19] 觀經疏(十八)此下三觀觀往生人者有二義一為令",
    "X28n0585_019:0114b20": "識三品往生捨於中下修習上品二為令識位之上",
    "X28n0585_019:0114b21": "中下即是大本中三品也(云云)問大本五逆謗法不",
    "X28n0585_019:0114b22": "得生此經逆罪得生釋有兩義(云云)二者約行行有",
    "X28n0585_019:0114b23": "定散觀佛三昧名定修餘善業說以為散散善力微",
    "X28n0585_019:0114b24": "不能除滅五逆不得往生大本就此故言不生此經",
    "X28n0585_019:0114c01": "明觀故說得生。",
    "X28n0585_019:0114c02": "[0114c02] 妙宗(下)(十六)此中二義初即雜觀觀劣應者位在中下",
    "X28n0585_019:0114c03": "令識三品進修勝觀登於上品次義即是前觀勝應",
    "X28n0585_019:0114c04": "及修離想了隨機化在八九信今令此人以妙三觀",
    "X28n0585_019:0114c05": "分別九品即大本三輩事理窮深登第十信既云此",
    "X28n0585_019:0114c06": "下三觀觀往生人有二義乃是修前觀法行者觀於",
    "X28n0585_019:0114c07": "九品往生之相非是凡小求生之者讀今三輩經文",
    "X28n0585_019:0114c08": "既轉行業(云云)初對經雙問逆罪得生即下品下生",
    "X28n0585_019:0114c09": "文二立義雙釋二(云云)二者下約行有定散大本就",
    "X28n0585_019:0114c10": "此者指上散善力微也此經明觀者即觀佛三昧問",
    "X28n0585_019:0114c11": "若定力得生下下品云此人苦逼不遑念佛善友告",
    "X28n0585_019:0114c12": "言若不能念者應稱無量壽佛如是至心令聲不絕",
    "X28n0585_019:0114c13": "具足十念此與大本散心十念理應無別答此雖造",
    "X28n0585_019:0114c14": "惡已曾修觀故使臨終善友勸稱十念定心則成亦",
    "X28n0585_019:0114c15": "是法行乘急戒緩人也修觀故乘急造惡故戒緩由",
    "X28n0585_019:0114c16": "乘急故得值善友縱現世不修三昧亦是宿種今熟",
    "X28n0585_019:0114c17": "故得往生所以華開見二大士說實相法自非定善",
    "X28n0585_019:0114c18": "孰至此乎故十疑論云臨終遇善知識十念成就者",
    "X28n0585_019:0114c19": "並是宿善業強始遇知識等當知作此解釋方合此",
    "X28n0585_019:0114c20": "中定善之義若本不修三昧之者則屬前悔有輕義",
    "X28n0585_019:0114c21": "也。",
    "X28n0585_019:0114c22": "[0114c22] 疑者云大師既會九品即大本三輩且上中二輩",
    "X28n0585_019:0114c23": "屬別圓內外凡位若非定善安能入位然大本一",
    "X28n0585_019:0114c24": "向散善耶彼經明其六度且禪定般若豈是散善",
    "X28n0585_019:0115a01": "況觀經三種淨業疏云散善思惟名為淨業豈非",
    "X28n0585_019:0115a02": "亦有散善耶曰大本三輩文中皆名發菩提心念",
    "X28n0585_019:0115a03": "佛得生無五逆不生之文若疏中對揀五逆不生",
    "X28n0585_019:0115a04": "者正指前二之經文也況定散名通通於大本觀",
    "X28n0585_019:0115a05": "經與大乘諸經也或約三學或約六度或約正助",
    "X28n0585_019:0115a06": "而分定散今經下品下生專對大本約信法揀逆",
    "X28n0585_019:0115a07": "不生非約三輩對揀也又疑定業云何曰初中後",
    "X28n0585_019:0115a08": "三心無悔暢其造罪之心名為定業例善業用心",
    "X28n0585_019:0115a09": "修觀三心無散名為定善又疑興起行經云佛說",
    "X28n0585_019:0115a10": "酬十種宿業一一結云如來眾惡皆盡諸善普備",
    "X28n0585_019:0115a11": "能度天龍鬼神帝王人民皆得無為雖有如是功",
    "X28n0585_019:0115a12": "德猶不免於宿債(文)此應定業不可懺耶先德云",
    "X28n0585_019:0115a13": "一者附小託緣為利他因二者寄果誡因使凡夫",
    "X28n0585_019:0115a14": "不起謗逆也若云可懺光明十地菩薩猶有虎狼",
    "X28n0585_019:0115a15": "之難何耶曰此約單修無生理懺不修助道雖許",
    "X28n0585_019:0115a16": "一生超登十地父母之身不轉故有此難若其轉",
    "X28n0585_019:0115a17": "報受法性身必無酬難也。"
}