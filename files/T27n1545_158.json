{
    "T27n1545_158:0800c17": "阿毘達磨大毘婆沙論卷第一百",
    "T27n1545_158:0800c18": "五十八",
    "T27n1545_158:0800c20": "五百大阿羅漢等造",
    "T27n1545_158:0800c21": "三藏法師玄奘奉　詔譯",
    "T27n1545_158:0800c22": "定蘊第七中得納息第一之二",
    "T27n1545_158:0800c23": "問得非得何差別。答名即差別。謂名得。名",
    "T27n1545_158:0800c24": "非得。復次得有漏無漏。非得唯有漏。復次",
    "T27n1545_158:0800c25": "得善不善無記。非得唯無記。復次得三界繫",
    "T27n1545_158:0800c26": "及不繫。非得唯三界繫。復次得學無學非學",
    "T27n1545_158:0800c27": "非無學。非得唯非學非無學。復次得見所斷。",
    "T27n1545_158:0800c28": "修所斷。不斷。非得唯修所斷。復次得染污不",
    "T27n1545_158:0800c29": "染污。非得唯不染污。復次得異熟非異熟。非",
    "T27n1545_158:0801a01": "得唯非異熟。復次得有異熟無異熟。非得唯",
    "T27n1545_158:0801a02": "無異熟。復次得與所得。法或俱起。或不俱",
    "T27n1545_158:0801a03": "起。非得與所不得法必不俱起。復次得苦",
    "T27n1545_158:0801a04": "集道三諦攝。非得唯苦集諦攝。以如是等",
    "T27n1545_158:0801a05": "門。應知得非得差別。",
    "T27n1545_158:0801a06": "問何故得與所得法性類。或同或異耶。答得",
    "T27n1545_158:0801a07": "有三種。一有為法得。二擇滅得。三非擇滅",
    "T27n1545_158:0801a08": "得。有為法得。隨所得法性類差別。以有為",
    "T27n1545_158:0801a09": "法能有作用引自得故。擇滅得隨能證道",
    "T27n1545_158:0801a10": "性類差別。以諸擇滅自無作用。但由道力",
    "T27n1545_158:0801a11": "求證。彼時引彼得故。非擇滅得。隨自所依",
    "T27n1545_158:0801a12": "性類差別。以非擇滅自無作用。非道所求。",
    "T27n1545_158:0801a13": "彼得但依命根眾同分而現前故。問非得隨",
    "T27n1545_158:0801a14": "何性類差別。答彼定不隨所不得法以相",
    "T27n1545_158:0801a15": "違故。又不隨道非道所求故。但依命根眾",
    "T27n1545_158:0801a16": "同分轉故。隨所依性類差別。問若諸非得非",
    "T27n1545_158:0801a17": "擇滅得。俱隨所依性類差別者。所依或異",
    "T27n1545_158:0801a18": "熟。或唯等流。此二隨何性類差別。答隨等",
    "T27n1545_158:0801a19": "流性以義遍故。異熟非遍故不隨立。問非",
    "T27n1545_158:0801a20": "得若隨所不得法。性類差別有何過耶。答",
    "T27n1545_158:0801a21": "斷善根者應成就善。已離欲染者應成就",
    "T27n1545_158:0801a22": "不善。諸無學者應成就染。異生應成就",
    "T27n1545_158:0801a23": "三乘無漏法。退果應成果。捨向應成向。二",
    "T27n1545_158:0801a24": "滅非得應是無為。由此等過。非得不可隨",
    "T27n1545_158:0801a25": "所不得性類有異。",
    "T27n1545_158:0801a26": "問所說得為更有得為無耶。若更有得者得",
    "T27n1545_158:0801a27": "傳有得。何非無窮。若更無得者。此得由何",
    "T27n1545_158:0801a28": "可說成就。答應說得。復有得。問若爾應",
    "T27n1545_158:0801a29": "成無窮。答無窮亦無有過。由此生死難斷。",
    "T27n1545_158:0801b01": "難越。或無量得皆一剎那俱生。而滅無無窮",
    "T27n1545_158:0801b02": "過。如是說者。一剎那中但有三法。一彼法。",
    "T27n1545_158:0801b03": "二得。三得得。由得故成就彼法及得得。由",
    "T27n1545_158:0801b04": "得得故成就得。由更互相得故非無窮。是",
    "T27n1545_158:0801b05": "故說色蘊行蘊一得得。乃至識蘊行蘊一得",
    "T27n1545_158:0801b06": "得。有為無為一得得。問為一一法各別有得。",
    "T27n1545_158:0801b07": "為不爾耶。或有說者。俱有法同一得得。問",
    "T27n1545_158:0801b08": "若爾不應作如是說。色蘊行蘊一得得等。",
    "T27n1545_158:0801b09": "答欲顯法與得得。無異得故作如是說。",
    "T27n1545_158:0801b10": "然實不無五蘊四蘊一得得義。有說。一一",
    "T27n1545_158:0801b11": "法各別得得。唯除得得。與彼法同一得得。",
    "T27n1545_158:0801b12": "問若爾便有無窮過失。以得皆有生住異",
    "T27n1545_158:0801b13": "滅。生等復有得與得得。彼得得得復有生",
    "T27n1545_158:0801b14": "等。如是展轉成無窮故。答無窮復有何過。",
    "T27n1545_158:0801b15": "由此生死難斷難越。或此諸法皆一剎那俱",
    "T27n1545_158:0801b16": "生而滅無無窮過。如是說者。法與生等同",
    "T27n1545_158:0801b17": "一得得。相與所相極親近故。由此善通色",
    "T27n1545_158:0801b18": "蘊行蘊一得得等。又去如前無窮過失。如",
    "T27n1545_158:0801b19": "說得如是非得與得相違。應隨廣說。然無",
    "T27n1545_158:0801b20": "同時非得非得。有情數法現在前時必與得",
    "T27n1545_158:0801b21": "俱。是故非得起時決定不與非得非得及彼",
    "T27n1545_158:0801b22": "法俱起。由此三法互相違故。異時說有此",
    "T27n1545_158:0801b23": "則不遮。",
    "T27n1545_158:0801b24": "問過去未來得。為成就。為不成就。若成就",
    "T27n1545_158:0801b25": "者。則為無窮。謂一剎那三法俱起。一法。二",
    "T27n1545_158:0801b26": "得。三得得。此三滅位有六得生。謂三得。三",
    "T27n1545_158:0801b27": "得得。此六滅位十二得起。謂六得六得得。十",
    "T27n1545_158:0801b28": "二滅位。二十四得起。謂十二得十二得得。如",
    "T27n1545_158:0801b29": "是展轉無始時來。乃至後際念念倍起其得",
    "T27n1545_158:0801c01": "無限。隣次剎那倍增尚爾況於隔越前前剎",
    "T27n1545_158:0801c02": "那諸得倍增。是故展轉有無窮過。若不成就",
    "T27n1545_158:0801c03": "便與此蘊後說相違。如說從無色界歿生",
    "T27n1545_158:0801c04": "欲界時。所得蘊界處。大種。善根。不善根。無",
    "T27n1545_158:0801c05": "記根。結縛隨眠。隨煩惱纏。當言曾得得未",
    "T27n1545_158:0801c06": "曾得得。答善染污法當言曾得得。異熟法當",
    "T27n1545_158:0801c07": "言未曾得得。如此則非不成就。以得亦有",
    "T27n1545_158:0801c08": "善染污故。答應作是說。過去未來得有成",
    "T27n1545_158:0801c09": "就者。以善及染污法等有三世得故。問若",
    "T27n1545_158:0801c10": "爾豈非無窮。答無窮復有何過。由此生死",
    "T27n1545_158:0801c11": "難斷難越。或彼諸得一剎那生無無窮過。",
    "T27n1545_158:0801c12": "又此諸得但可言多。而非無窮猶有分限",
    "T27n1545_158:0801c13": "故。有餘師說。無有成就過去未來得者。是",
    "T27n1545_158:0801c14": "故無無窮過。問此蘊後說當云何通。答此蘊",
    "T27n1545_158:0801c15": "後文說所得法。非能得得。斯有何咎。如是",
    "T27n1545_158:0801c16": "說者。應如初說得如所得應成就故。又",
    "T27n1545_158:0801c17": "以得故名沙門果。若過未得不成就者。諸沙",
    "T27n1545_158:0801c18": "門果應剎那捨剎那得。然無是事。又諸聖道",
    "T27n1545_158:0801c19": "有三時捨。謂退時。得果時。練根時。若過未",
    "T27n1545_158:0801c20": "得不成就者。則聖道應剎那剎那捨。非謂",
    "T27n1545_158:0801c21": "三時欲令無如是過。故有成就過未諸得。",
    "T27n1545_158:0801c22": "若成就所得法亦成就彼得。若所得法捨彼",
    "T27n1545_158:0801c23": "得亦捨。以法與得捨得同故。然得總有四",
    "T27n1545_158:0801c24": "種。一在彼法前。二在彼法後。三與彼法俱。",
    "T27n1545_158:0801c25": "四非彼法前後及俱。若所得法則有六種。一",
    "T27n1545_158:0801c26": "有所得法唯有俱得。如異熟生等。二有所",
    "T27n1545_158:0801c27": "得法唯有前得。如三類智邊世俗智等。有",
    "T27n1545_158:0801c28": "說。此等亦有俱得。三有所得法唯有俱得",
    "T27n1545_158:0801c29": "後得。如別解脫戒等。四有所得法唯有俱",
    "T27n1545_158:0802a01": "得前得。如道類智忍等。五有所得法具有",
    "T27n1545_158:0802a02": "前後俱得。如所餘善染污等。六有所得法",
    "T27n1545_158:0802a03": "不可說有前後俱得。而有諸得。謂擇滅非",
    "T27n1545_158:0802a04": "擇滅。必無有法唯有法後得者。現在前時",
    "T27n1545_158:0802a05": "必有得故。一切非得總有三種。一在彼法",
    "T27n1545_158:0802a06": "前。二在彼法後三非彼法前後及俱。所不得",
    "T27n1545_158:0802a07": "法亦有三種。一有所不得法。唯有彼前",
    "T27n1545_158:0802a08": "非得謂未來情數畢竟不生法。及入無餘涅",
    "T27n1545_158:0802a09": "槃最後剎那心等。二有所不得法。通有彼前",
    "T27n1545_158:0802a10": "彼後非得。謂餘隨應有情數法。三有所不得",
    "T27n1545_158:0802a11": "法。無彼前後及俱非得而有非得。謂擇滅",
    "T27n1545_158:0802a12": "非擇滅。必無非得可與法俱。以法現在前",
    "T27n1545_158:0802a13": "時。是所得者必有得故。非所得者。無得無非",
    "T27n1545_158:0802a14": "得故。亦無唯有彼後非得。非無始來恒成",
    "T27n1545_158:0802a15": "就彼。未捨必起彼類盡故。然諸非得性羸",
    "T27n1545_158:0802a16": "劣故。唯成就現在。一一剎那得已即捨。於",
    "T27n1545_158:0802a17": "未得彼法及已捨位。恒有此非得。應知。",
    "T27n1545_158:0802a18": "見道所起得有十五類。即十五心時俱起諸",
    "T27n1545_158:0802a19": "得。見道滅位與自所起諸得俱滅。如日沒",
    "T27n1545_158:0802a20": "時與自所起光明俱沒。然苦法智忍有十五",
    "T27n1545_158:0802a21": "得。苦法智有十四得。乃至道類智忍但有一",
    "T27n1545_158:0802a22": "得。問見道得為但有爾所。為更有餘。有",
    "T27n1545_158:0802a23": "說。但有爾所。有說。更有餘。未來世不生",
    "T27n1545_158:0802a24": "諸得而不可說。此不應理。寧當說無。不",
    "T27n1545_158:0802a25": "應言有而不可說。如是說者。更有餘未",
    "T27n1545_158:0802a26": "來得。苦法智忍一得俱生。忍得相望互無因",
    "T27n1545_158:0802a27": "義。苦法智三得俱生。二道得。一離繫得。二道",
    "T27n1545_158:0802a28": "得者。謂苦法智忍得。苦法智得。一離繫得者。",
    "T27n1545_158:0802a29": "謂欲界見苦所斷十繫得滅。十離繫得起。苦",
    "T27n1545_158:0802b01": "法智與彼三得互不為因。苦法智忍與彼",
    "T27n1545_158:0802b02": "三得皆有因義。苦類智忍四得俱生。三道",
    "T27n1545_158:0802b03": "得一離繫得。苦類智忍與彼四得互不為",
    "T27n1545_158:0802b04": "因。苦法智忍為四得因。苦法智為三得因。",
    "T27n1545_158:0802b05": "除苦法智忍得。以加行善法勝非劣因故。",
    "T27n1545_158:0802b06": "有為法得隨法勝劣故。苦類智六得俱生。四",
    "T27n1545_158:0802b07": "道得。二離繫得。苦類智與彼六得互不為",
    "T27n1545_158:0802b08": "因苦法智忍為六得因。苦法智為五得因。",
    "T27n1545_158:0802b09": "除苦法智忍得。以彼劣故。苦類智忍為三",
    "T27n1545_158:0802b10": "得因。除前三得以彼劣故。問不與前二道",
    "T27n1545_158:0802b11": "得作因。是事可爾彼所得劣故。不與前離",
    "T27n1545_158:0802b12": "繫得作因。云何可爾。彼所得最勝故。答有",
    "T27n1545_158:0802b13": "為法得隨所得法勝劣彼所引故。無為法得",
    "T27n1545_158:0802b14": "隨道勝劣道所引故。彼道劣故彼得非因。如",
    "T27n1545_158:0802b15": "是乃至道類智忍二十二得俱生。十五道得。",
    "T27n1545_158:0802b16": "七離繫得。道類智忍與彼諸得互不為因。",
    "T27n1545_158:0802b17": "苦法智忍皆與二十二得作因。苦法智與",
    "T27n1545_158:0802b18": "二十一得作因。除苦法智忍得乃至道法",
    "T27n1545_158:0802b19": "智。但與三得作因。謂二道得。一離繫得。非",
    "T27n1545_158:0802b20": "前十九得因以彼劣故。由此故說頗有前",
    "T27n1545_158:0802b21": "生無漏法。非後生無漏法因耶。答有。謂勝",
    "T27n1545_158:0802b22": "於劣。",
    "T27n1545_158:0802b23": "苦法智忍現在前時。修未來無量苦法智忍。",
    "T27n1545_158:0802b24": "此現在忍與所修為因。彼是此果。有說。此",
    "T27n1545_158:0802b25": "現在忍非所修為因彼非此果。以彼竟無",
    "T27n1545_158:0802b26": "一剎那現在前故。評曰。應說此為彼因彼",
    "T27n1545_158:0802b27": "是此果。一相續攝非劣道故。如是乃至金剛",
    "T27n1545_158:0802b28": "喻定現在前時。修未來無量金剛喻定。此現",
    "T27n1545_158:0802b29": "在定與所修為因彼是此果。有說。此現在",
    "T27n1545_158:0802c01": "定非所修因彼非此果。以彼竟無一剎那",
    "T27n1545_158:0802c02": "現在前故。評曰。應說此為彼因彼是此果。",
    "T27n1545_158:0802c03": "一相續攝非劣道故。已生苦法智忍。與不",
    "T27n1545_158:0802c04": "生苦法智忍為因。亦與苦法智等一切學無",
    "T27n1545_158:0802c05": "學道為因。已生苦法智與不生苦法智為",
    "T27n1545_158:0802c06": "因。亦與苦類智忍等。一切學無學道為因。",
    "T27n1545_158:0802c07": "不與苦法智忍為因。如是乃至已生盡智。",
    "T27n1545_158:0802c08": "與未生盡智為因。亦與後已生未生一切",
    "T27n1545_158:0802c09": "無學道為因。不與一切學道為因。由此",
    "T27n1545_158:0802c10": "故說頗有已生無漏法。非未生無漏法因",
    "T27n1545_158:0802c11": "耶。答有。謂已生苦法智。非未生苦法智忍",
    "T27n1545_158:0802c12": "因。乃至已生盡智。非未生金剛喻定因。勝道",
    "T27n1545_158:0802c13": "不與劣道為因故。",
    "T27n1545_158:0802c14": "苦集諦是有漏彼諸得亦有漏。滅諦是無漏。",
    "T27n1545_158:0802c15": "彼諸得或有漏。或無漏道諦是無漏。彼諸得",
    "T27n1545_158:0802c16": "亦無漏。又苦集諦是善不善無記彼諸得亦",
    "T27n1545_158:0802c17": "爾。滅諦道諦是善。彼諸得亦是善。又苦集諦",
    "T27n1545_158:0802c18": "是三界繫。彼諸得亦爾。滅諦是不繫。彼諸得",
    "T27n1545_158:0802c19": "或色界繫。或無色界繫。或不繫。道諦是不繫。",
    "T27n1545_158:0802c20": "彼諸得亦不繫。又苦集諦是非學非無學。彼",
    "T27n1545_158:0802c21": "諸得亦爾。滅諦是非學非無學。彼諸得或學",
    "T27n1545_158:0802c22": "或無學。或非學非無學。道諦是學無學。彼諸",
    "T27n1545_158:0802c23": "得亦爾。又苦集諦是見所斷修所斷。彼諸得",
    "T27n1545_158:0802c24": "亦爾。滅諦是不斷。彼諸得或修所斷。或不斷。",
    "T27n1545_158:0802c25": "道諦是不斷。彼諸得亦不斷。又苦集諦是染",
    "T27n1545_158:0802c26": "污不染污。彼諸得亦爾。滅諦道諦是不染污。",
    "T27n1545_158:0802c27": "彼諸得亦爾。又苦集諦是有異熟。無異熟。彼",
    "T27n1545_158:0802c28": "諸得亦爾。滅諦是無異熟。彼諸得或有異熟",
    "T27n1545_158:0802c29": "或無異熟。道諦是無異熟。彼諸得亦爾。又苦",
    "T27n1545_158:0803a01": "集諦是苦集諦攝。彼諸得亦爾。滅諦是滅諦",
    "T27n1545_158:0803a02": "攝。彼諸得是苦集道三諦攝道諦是道諦攝。",
    "T27n1545_158:0803a03": "彼諸得亦爾。所得四諦與能得得。有如是",
    "T27n1545_158:0803a04": "等諸門同異。",
    "T27n1545_158:0803a05": "問何地所繫法。有幾種離繫得。答欲界乃至",
    "T27n1545_158:0803a06": "無所有處。見修所斷法皆有三種離繫得。謂",
    "T27n1545_158:0803a07": "學無學非學非無學。非想非非想處見所斷",
    "T27n1545_158:0803a08": "法。及前八品修所斷法。皆有二種離繫得。謂",
    "T27n1545_158:0803a09": "學無學。彼第九品修所斷法。唯有一種離繫",
    "T27n1545_158:0803a10": "得。謂無學。無學初心方初起故。問何地所繫",
    "T27n1545_158:0803a11": "法。有幾地無漏離繫得。或有說者。諸離繫",
    "T27n1545_158:0803a12": "得隨斷對治。彼作是說。欲界見修所斷法無",
    "T27n1545_158:0803a13": "漏離繫得。未至定攝。初靜慮見修所斷法。無",
    "T27n1545_158:0803a14": "漏離繫得三地攝。第二靜慮見修所斷法。無",
    "T27n1545_158:0803a15": "漏離繫得四地攝。第三靜慮見修所斷法。無",
    "T27n1545_158:0803a16": "漏離繫得五地攝。第四靜慮見修所斷法。及",
    "T27n1545_158:0803a17": "無色界見所斷法。無漏離繫得六地攝。空無",
    "T27n1545_158:0803a18": "邊處修所斷法。無漏離繫得七地攝。識無邊",
    "T27n1545_158:0803a19": "處修所斷法。無漏離繫得八地攝。無所有處",
    "T27n1545_158:0803a20": "非想非非想處。無漏離繫得九地攝。復有說",
    "T27n1545_158:0803a21": "者。諸離繫得隨壞對治。彼作是說。欲色界見",
    "T27n1545_158:0803a22": "修所斷法。無漏離繫得皆六地攝。空無邊處",
    "T27n1545_158:0803a23": "見修所斷法。無漏離繫得七地攝。識無邊處",
    "T27n1545_158:0803a24": "見修所斷法。無漏離繫得八地攝。無所有處",
    "T27n1545_158:0803a25": "非想非非想處。見修所斷法。無漏離繫得九",
    "T27n1545_158:0803a26": "地攝。有作是說。若地有法智品道。彼地有",
    "T27n1545_158:0803a27": "欲界見修所斷法無漏離繫得。若地有類智",
    "T27n1545_158:0803a28": "品道彼地有色無色界。見修所斷法無漏離",
    "T27n1545_158:0803a29": "繫得。彼作是說。欲界見修所斷法。無漏離繫",
    "T27n1545_158:0803b01": "得六地攝。色無色界見修所斷法。無漏離繫",
    "T27n1545_158:0803b02": "得九地攝。評曰。此中初說為善。諸離繫得必",
    "T27n1545_158:0803b03": "由斷對治力所引起故。問若以滅道法智",
    "T27n1545_158:0803b04": "離色無色界修所斷染時。彼色無色界修所",
    "T27n1545_158:0803b05": "斷法。無漏離繫得。為法智品攝。為類智品",
    "T27n1545_158:0803b06": "攝耶。若法智品攝此不應理。彼法及斷類",
    "T27n1545_158:0803b07": "智所知故。若類智品攝亦不應理。彼斷及得",
    "T27n1545_158:0803b08": "法智所證故。有作是說。彼離繫得類智品",
    "T27n1545_158:0803b09": "攝。問豈不彼斷及得法智所證耶。答雖法",
    "T27n1545_158:0803b10": "智所證而類智攝。類智所知故。有餘師說",
    "T27n1545_158:0803b11": "彼無漏離繫得法智品攝。問豈不彼法及斷",
    "T27n1545_158:0803b12": "類智所知耶。答雖類智所知而法智攝。法",
    "T27n1545_158:0803b13": "智所證故。評曰。此中初說為善。以類智品",
    "T27n1545_158:0803b14": "是彼不共決定對治故。問聖者以世俗道",
    "T27n1545_158:0803b15": "離諸地染時。為是曾得道未曾得道耶。有",
    "T27n1545_158:0803b16": "作是說。是曾得道。由此道無始時來。串習",
    "T27n1545_158:0803b17": "曾得今現前故。彼作是說。聖者以世俗道。",
    "T27n1545_158:0803b18": "離欲界修所斷上上品染時。於欲界修所斷",
    "T27n1545_158:0803b19": "上上品法。得二種離繫得。一世俗得。二無漏",
    "T27n1545_158:0803b20": "得。世俗得是曾得。道類無漏得是聖道類。以",
    "T27n1545_158:0803b21": "世俗道現在前時。亦修未來無漏道故。於",
    "T27n1545_158:0803b22": "欲界見所斷上上品法。得一種離繫得。謂世",
    "T27n1545_158:0803b23": "俗得是曾得道類不得。無漏得先已得故。",
    "T27n1545_158:0803b24": "問若爾云何共對治道。轉成不共對治。謂此",
    "T27n1545_158:0803b25": "曾得道。先時總以欲界見修所斷諸法為九",
    "T27n1545_158:0803b26": "品斷。今時此道唯斷欲界修所斷故。答此道",
    "T27n1545_158:0803b27": "猶名共對治道。以此恒有俱斷力故。此見",
    "T27n1545_158:0803b28": "所斷先已斷故。今無可斷非不能斷。是故",
    "T27n1545_158:0803b29": "恒名共對治道。如離上上品。乃至離下下",
    "T27n1545_158:0803c01": "品亦爾。如離欲界修所斷。乃至離無所有",
    "T27n1545_158:0803c02": "處修所斷亦爾。有餘師說。是未曾得道。由",
    "T27n1545_158:0803c03": "此道無始時來。未習未得唯聖所起故。彼作",
    "T27n1545_158:0803c04": "是說。聖者以世俗道。離欲界修所斷上上品",
    "T27n1545_158:0803c05": "染時。於欲界修所斷上上品法。得二種離",
    "T27n1545_158:0803c06": "繫得。一世俗得。二無漏得。世俗得是未曾得。",
    "T27n1545_158:0803c07": "道類無漏得是聖道類。以世俗道現在前時。",
    "T27n1545_158:0803c08": "亦修未來無漏道故。於欲界見所斷上上品",
    "T27n1545_158:0803c09": "法。不得離繫得。不得世俗得者未曾得道",
    "T27n1545_158:0803c10": "非彼對治故。不得無漏得者先已得故如",
    "T27n1545_158:0803c11": "離上上品乃至離下中品亦爾。如離欲界",
    "T27n1545_158:0803c12": "修所斷八品。離初靜慮修所斷八品。乃至離",
    "T27n1545_158:0803c13": "無所有處修所斷八品亦爾。離欲界修所斷。",
    "T27n1545_158:0803c14": "第九品解脫道時。未來修曾得未曾得二世",
    "T27n1545_158:0803c15": "俗道。爾時於欲界修所斷法。得三種離繫",
    "T27n1545_158:0803c16": "得。一世俗曾得得。謂曾得道類。二世俗未曾",
    "T27n1545_158:0803c17": "得得謂未曾得道類。三無漏得。謂聖道類於",
    "T27n1545_158:0803c18": "欲界見所斷法。得二種離繫得。除未曾得世",
    "T27n1545_158:0803c19": "俗得。問云何知第九解脫時。能修未來曾得",
    "T27n1545_158:0803c20": "未曾得二世俗道。答以說若成就現在他心",
    "T27n1545_158:0803c21": "智。彼定成就過去他心智故。問何故離前",
    "T27n1545_158:0803c22": "八品染時。修未曾得道。離第九品染解脫",
    "T27n1545_158:0803c23": "道時。修曾得未曾得道耶。答離染道異得",
    "T27n1545_158:0803c24": "地亦異。謂離染道唯未曾得。未來所修亦未",
    "T27n1545_158:0803c25": "曾得。若得地時現離染道雖未曾得得根本",
    "T27n1545_158:0803c26": "地故。通修未來曾得未曾得道。如離欲界",
    "T27n1545_158:0803c27": "修所斷第九品。乃至離無所有處修所斷第",
    "T27n1545_158:0803c28": "九品亦爾。評曰。應作是說。聖者以世俗道",
    "T27n1545_158:0803c29": "離諸地染時。應言是未曾得道。昔來未得",
    "T27n1545_158:0804a01": "唯聖所起故。然於未來通修曾得未曾得",
    "T27n1545_158:0804a02": "道。所對治同故。應作是說。聖者以世俗道。",
    "T27n1545_158:0804a03": "離欲界修所斷上上品染時。於欲界修所斷",
    "T27n1545_158:0804a04": "上上品法。得三種離繫得。一世俗曾得得。謂",
    "T27n1545_158:0804a05": "曾得道類。二世俗未曾得得。謂未曾得道類。",
    "T27n1545_158:0804a06": "三無漏得。謂聖道類。於欲界見所斷上上品",
    "T27n1545_158:0804a07": "法。得一種離繫得。謂曾得世俗道類。不得未",
    "T27n1545_158:0804a08": "曾得得者。未曾得道非彼對治故。不得無",
    "T27n1545_158:0804a09": "漏得者。先已得故。如離上上品。乃至離下",
    "T27n1545_158:0804a10": "下品亦爾。如離欲界修所斷。乃至離無所",
    "T27n1545_158:0804a11": "有處修所斷亦爾。由此故說頗有不退。不",
    "T27n1545_158:0804a12": "得果。不轉根。非見道現在前。亦非異生類。",
    "T27n1545_158:0804a13": "而於見所斷法得離繫得耶。答有。謂前所",
    "T27n1545_158:0804a14": "說。唯除離欲染第六九品時。",
    "T27n1545_158:0804a15": "依所說義應作是說頗有離繫得。得而不",
    "T27n1545_158:0804a16": "捨。捨而不得耶。答應作四句。有離繫得。",
    "T27n1545_158:0804a17": "得而不捨。謂諸異生離欲界。乃至無所有處",
    "T27n1545_158:0804a18": "染時。及諸聖者非得果離染時。有離繫得",
    "T27n1545_158:0804a19": "捨而不得。謂諸異生從離欲界乃至無所",
    "T27n1545_158:0804a20": "有處染退時。及諸聖者非失果退時。若從",
    "T27n1545_158:0804a21": "欲界歿生第二靜慮以上時。從初靜慮歿",
    "T27n1545_158:0804a22": "生第二靜慮以上時。乃至從無所有處歿",
    "T27n1545_158:0804a23": "生非想非非想處時。從色無色界諸地歿",
    "T27n1545_158:0804a24": "生欲界時。有離繫得亦得亦捨。謂進得四",
    "T27n1545_158:0804a25": "沙門果時。信勝解練根成見至時。退法種",
    "T27n1545_158:0804a26": "性阿羅漢等。練根成思法等時。從離染或",
    "T27n1545_158:0804a27": "種性退。若三若四沙門果時。若色無色界上",
    "T27n1545_158:0804a28": "地歿生下地時。有離繫得非得非捨。謂除",
    "T27n1545_158:0804a29": "前相。問若先離欲界五品染。後入正性離",
    "T27n1545_158:0804b01": "生。苦法智生時。於先所斷見苦所斷五品法。",
    "T27n1545_158:0804b02": "及今所斷見苦所斷四品法。皆得無漏離繫",
    "T27n1545_158:0804b03": "得乃至道法智生時。於先所斷見道所斷五",
    "T27n1545_158:0804b04": "品法。及今所斷見道所斷四品法。皆得無漏",
    "T27n1545_158:0804b05": "離繫得。道類智生時。於三界見所斷法皆",
    "T27n1545_158:0804b06": "得無漏離繫得。彼先所斷欲界修所斷五品",
    "T27n1545_158:0804b07": "法。無漏離繫得何時當得。尊者僧伽筏蘇作",
    "T27n1545_158:0804b08": "如是說。道類智時得。以爾時名預流果。亦",
    "T27n1545_158:0804b09": "名一來向故。彼說不然。所以者何。以於爾",
    "T27n1545_158:0804b10": "時得預流果於一來果向道乃至未起一",
    "T27n1545_158:0804b11": "剎那現前。如何可說為一來向。有作是說。",
    "T27n1545_158:0804b12": "起一來果加行道時得。以是一來向所攝",
    "T27n1545_158:0804b13": "故。有餘師說。得一來果時得。以住第六無",
    "T27n1545_158:0804b14": "間道時。能引三界見所斷。及欲界修所斷前",
    "T27n1545_158:0804b15": "六品法。無漏離繫得。令起得一來果故。如",
    "T27n1545_158:0804b16": "是說者。從預流果決定起勝進道。彼現前",
    "T27n1545_158:0804b17": "時得。以從下果起趣上勝進道時。必修",
    "T27n1545_158:0804b18": "先所斷上位諸結對治道故。問頗有一剎那",
    "T27n1545_158:0804b19": "頃於無漏離繫得有身作證。而慧不見有",
    "T27n1545_158:0804b20": "慧見而身不作證乃至作四句耶。答有。謂",
    "T27n1545_158:0804b21": "道類智忍滅。道類智生時。應作四句。有無",
    "T27n1545_158:0804b22": "漏離繫得。身作證而慧不見。謂欲界見所斷",
    "T27n1545_158:0804b23": "法無漏離繫得。有無漏離繫得。慧見而身",
    "T27n1545_158:0804b24": "不作證。謂色無色界修所斷法無漏離繫得。",
    "T27n1545_158:0804b25": "有無漏離繫得。身作證慧亦見。謂色無色界",
    "T27n1545_158:0804b26": "見所斷法無漏離繫得。有無漏離繫得。身不",
    "T27n1545_158:0804b27": "作證慧亦不見。謂欲界修所斷法無漏離繫",
    "T27n1545_158:0804b28": "得。問頗有一剎那頃於信等五根。得而不",
    "T27n1545_158:0804b29": "捨捨而不得。乃至作四句耶。答有。謂聖者",
    "T27n1545_158:0804c01": "離欲界染。住最後無間道時。應作四句。得",
    "T27n1545_158:0804c02": "而不捨者。謂三地世俗道。二地無漏道所攝",
    "T27n1545_158:0804c03": "信等五根。捨而不得者。謂欲界惡作憂根俱",
    "T27n1545_158:0804c04": "生信等五根。亦得亦捨者。謂未至地無漏道",
    "T27n1545_158:0804c05": "所攝信等五根。捨無間道所攝。得解脫道所",
    "T27n1545_158:0804c06": "攝。非得非捨者。謂除前相。問若法過去彼",
    "T27n1545_158:0804c07": "得過去耶。設得過去彼法過去耶。答應作",
    "T27n1545_158:0804c08": "四句。有法過去。彼得非過去。謂過去有情",
    "T27n1545_158:0804c09": "數法。彼得在未來現在。有得過去。彼法非",
    "T27n1545_158:0804c10": "過去。謂過去得得未來現在有情數法。及擇",
    "T27n1545_158:0804c11": "滅非擇滅。有法過去。彼得亦過去。謂過去有",
    "T27n1545_158:0804c12": "情數法。彼得在過去。有法非過去。彼得",
    "T27n1545_158:0804c13": "亦非過去。謂未來現在得得未來現在有情",
    "T27n1545_158:0804c14": "數法。及擇滅非擇滅。如過去作四句。未來",
    "T27n1545_158:0804c15": "現在各作四句。如理應知。問若法在過去。",
    "T27n1545_158:0804c16": "彼法有過去得耶。設法有過去得。彼法在",
    "T27n1545_158:0804c17": "過去耶。答應作四句。有法在過去。彼法",
    "T27n1545_158:0804c18": "無過去得。謂過去非有情數法。有法有過",
    "T27n1545_158:0804c19": "去得。彼法不在過去。謂擇滅非擇滅。及未",
    "T27n1545_158:0804c20": "來現在有情數法。有過去得。有法在過去。",
    "T27n1545_158:0804c21": "彼法亦有過去得。謂過去有情數法。有法非",
    "T27n1545_158:0804c22": "在過去。彼法亦非有過去得。謂未來現在",
    "T27n1545_158:0804c23": "非有情數法。及虛空無為并未來現在有情",
    "T27n1545_158:0804c24": "數法。及擇滅非擇滅無過去得。如過去作",
    "T27n1545_158:0804c25": "四句。未來現在各作四句。如理應知。問",
    "T27n1545_158:0804c26": "若法不在過去。彼法無過去得耶。設法無",
    "T27n1545_158:0804c27": "過去得。彼法不在過去耶。答應作四句。前",
    "T27n1545_158:0804c28": "第二句作此第一句。前第一句作此第二句。",
    "T27n1545_158:0804c29": "前第四句作此第三句。前第三句作此第四",
    "T27n1545_158:0805a01": "句。如前應知如過去作四句未來現在各",
    "T27n1545_158:0805a02": "作四句。如理應知。問若法有得彼法有離",
    "T27n1545_158:0805a03": "繫得耶。設法有離繫得。彼法有得耶。答應",
    "T27n1545_158:0805a04": "作四句。有法有得彼法非有離繫得。謂無",
    "T27n1545_158:0805a05": "漏有為法。及擇滅非擇滅。有法有離繫得。",
    "T27n1545_158:0805a06": "彼法非有得。謂非有情數法。有法有得彼",
    "T27n1545_158:0805a07": "法亦有離繫得。謂有漏有情數法。有法非",
    "T27n1545_158:0805a08": "有得。彼法亦非有離繫得。謂虛空無為。問",
    "T27n1545_158:0805a09": "若法無得彼法無離繫得耶。設法無離繫",
    "T27n1545_158:0805a10": "得。彼法無得耶。答應作四句。前第二句作",
    "T27n1545_158:0805a11": "此第一句。前第一句作此第二句前第四句",
    "T27n1545_158:0805a12": "作此第三句。前第三句作此第四句。如前",
    "T27n1545_158:0805a13": "應知。",
    "T27n1545_158:0805a14": "問若法應修彼法得應修耶。設法得應修",
    "T27n1545_158:0805a15": "彼法應修耶。答若法應修彼法得亦應修。",
    "T27n1545_158:0805a16": "有法得應修。彼法非應修。謂擇滅。問若法",
    "T27n1545_158:0805a17": "應斷。彼法得應斷耶。設法得應斷。彼法應",
    "T27n1545_158:0805a18": "斷耶。答若法應斷彼法得亦應斷有法得",
    "T27n1545_158:0805a19": "應斷。彼法非應斷謂擇滅。一分。及非擇滅。",
    "T27n1545_158:0805a20": "問若法應厭。彼法得應厭耶。設法得應厭。",
    "T27n1545_158:0805a21": "彼法應厭耶。答若法應厭。彼法得亦應厭。",
    "T27n1545_158:0805a22": "有法得應厭。彼法非應厭。謂擇滅一分。及",
    "T27n1545_158:0805a23": "非擇滅。問何故諸得隨所得法。成善等性",
    "T27n1545_158:0805a24": "而不成色等耶。答善等是諸法性類。諸法",
    "T27n1545_158:0805a25": "性類可相隨轉。色等是諸法自體。諸法自體",
    "T27n1545_158:0805a26": "無相隨義。有說。善等是共相可隨而轉。色",
    "T27n1545_158:0805a27": "等是自相無相隨義。問何故諸得隨所得法",
    "T27n1545_158:0805a28": "定是善等。不隨所得法定是過去等耶。答",
    "T27n1545_158:0805a29": "所得諸法行世不定故。能得得世亦不定。所",
    "T27n1545_158:0805b01": "得諸法善等性定故。能得得善等亦定。問諸",
    "T27n1545_158:0805b02": "得幾識所識。幾智所知。幾隨眠之所隨增",
    "T27n1545_158:0805b03": "耶。答諸得一識所識。謂意識法界法處行蘊",
    "T27n1545_158:0805b04": "攝故。八智所知除滅智。他心智以是有為",
    "T27n1545_158:0805b05": "不相應故。三界五部有漏緣隨眠之所隨增。",
    "T27n1545_158:0805b06": "以於得中無相應隨增故。問諸非得幾識",
    "T27n1545_158:0805b07": "所識。幾智所知。幾隨眠之所隨增耶。答諸",
    "T27n1545_158:0805b08": "非得一識所識。謂意識。亦法界法處行蘊攝",
    "T27n1545_158:0805b09": "故。七智所知。除滅智道智他心智。以是有",
    "T27n1545_158:0805b10": "漏不相應故。三界修所斷。及諸遍行隨眠之",
    "T27n1545_158:0805b11": "所隨增。以非得唯修所斷故。問頗有捨得",
    "T27n1545_158:0805b12": "而不得非得耶。答有。謂入無餘涅槃時。",
    "T27n1545_158:0805b13": "捨諸法得而不得非得所依斷故。問頗有",
    "T27n1545_158:0805b14": "諸法先起非得。一得以去更不起非得耶。",
    "T27n1545_158:0805b15": "答有。謂諸非擇滅。及無生智等。一得以去乃",
    "T27n1545_158:0805b16": "至無餘涅槃前恒成就故。問頗有諸法本來",
    "T27n1545_158:0805b17": "有得無非得耶。有說無。以有得者必有非",
    "T27n1545_158:0805b18": "得故。有說。有。如三類智邊世俗智等。非擇",
    "T27n1545_158:0805b19": "滅法本來有得無有非得。以彼本來定不",
    "T27n1545_158:0805b20": "生故。問如有一得能得彼法及得得亦有",
    "T27n1545_158:0805b21": "一非得能捨彼法及非得非得耶。答無。以",
    "T27n1545_158:0805b22": "非得同時無非得非得故。以現在非得必成",
    "T27n1545_158:0805b23": "就故。問頗有法無得無非得。彼法滅有得",
    "T27n1545_158:0805b24": "有非得耶。答有。謂一切非有情數法。"
}