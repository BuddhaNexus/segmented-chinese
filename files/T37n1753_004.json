{
    "T37n1753_004:0270b10": "《觀經》正宗分散善義卷第四",
    "T37n1753_004:0270b12": "唐沙門善導集記",
    "T37n1753_004:0270b13": "[0270b13] 從此已下，次解三輩散善一門之義。就此義",
    "T37n1753_004:0270b14": "中，即有其二。一明三福以為正因。二明九",
    "T37n1753_004:0270b15": "品以為正行。[0270b15] 今言三福者。第一福，即是世",
    "T37n1753_004:0270b16": "俗善根。曾來未聞佛法，但自行孝養仁義",
    "T37n1753_004:0270b17": "禮智信，故名世俗善也。第二福者，此名戒",
    "T37n1753_004:0270b18": "善。就此戒中即有人、天、聲聞、菩薩等戒，其",
    "T37n1753_004:0270b19": "中或有具受、不具受，或有具持、不具持，但能",
    "T37n1753_004:0270b20": "迴向盡得往生。第三福者，名為行善。此是發",
    "T37n1753_004:0270b21": "大乘心凡夫自能行行兼勸有緣，捨惡持",
    "T37n1753_004:0270b22": "心迴生淨土。[0270b22] 又就此三福之中，或有一人",
    "T37n1753_004:0270b23": "單行世福迴亦得生，或有一人單行戒福",
    "T37n1753_004:0270b24": "迴亦得生，或有一人單行行福迴亦得生；",
    "T37n1753_004:0270b25": "或有一人行上二福迴亦得生，或有一人",
    "T37n1753_004:0270b26": "行下二福迴亦得生；或有一人具行三福",
    "T37n1753_004:0270b27": "迴亦得生。或有人等三福俱不行者，即名",
    "T37n1753_004:0270b28": "十惡邪見闡提人也。言九品者，至文當辨。",
    "T37n1753_004:0270b29": "應知。今略料簡三福差別義意竟。",
    "T37n1753_004:0270c01": "[0270c01] 十四、就上輩觀行善文前總料簡。即為十一",
    "T37n1753_004:0270c02": "門。一者總明告命。二者辨定其位。三者總",
    "T37n1753_004:0270c03": "舉有緣之類。四者辨定三心以為正因。五",
    "T37n1753_004:0270c04": "者正明簡機堪與不堪。六者正明受法不",
    "T37n1753_004:0270c05": "同。七者正明修業時節延促有異。八者明",
    "T37n1753_004:0270c06": "迴所修行願生彌陀佛國。九者明臨命終",
    "T37n1753_004:0270c07": "時聖來迎接不同，去時遲疾。十者明到彼華",
    "T37n1753_004:0270c08": "開遲疾不同。十一者明華開已後得益有異。",
    "T37n1753_004:0270c09": "[0270c09] 今此十一門義者，約對九品之文。就一一品",
    "T37n1753_004:0270c10": "中皆有此十一，即為一百番義也。又此十",
    "T37n1753_004:0270c11": "一門義，就上輩文前總料簡亦得，或就中下",
    "T37n1753_004:0270c12": "輩文前各料簡亦得。又此義若以文來勘者，",
    "T37n1753_004:0270c13": "即有具不具。雖有隱顯，若據其道理悉皆",
    "T37n1753_004:0270c14": "合有。為此因緣，故須廣開顯出，欲令依行",
    "T37n1753_004:0270c15": "者易解易識也。上來雖有十一門不同，廣",
    "T37n1753_004:0270c16": "料簡上輩三品義意竟。",
    "T37n1753_004:0270c17": "[0270c17] 次下先就上品上生位中，亦先舉，次辨，後結。",
    "T37n1753_004:0270c18": "即有其十二。[0270c18] 一、從佛告阿難已下，則雙標",
    "T37n1753_004:0270c19": "二意。一明告命。二明辨定其位。此即修學",
    "T37n1753_004:0270c20": "大乘上善凡夫人也。[0270c20] 三、從若有眾生下，至",
    "T37n1753_004:0270c21": "即便往生已來，正明總舉有生之類。即有",
    "T37n1753_004:0270c22": "其四。一明能信之人。二明求願往生。三明",
    "T37n1753_004:0270c23": "發心多少。四明得生之益。[0270c23] 四、從何等為三",
    "T37n1753_004:0270c24": "下，至必生彼國已來，正明辨定三心以為",
    "T37n1753_004:0270c25": "正因。即有其二。一明世尊隨機顯益意密",
    "T37n1753_004:0270c26": "難知，非佛自問自徵無由得解。二明如來",
    "T37n1753_004:0270c27": "還自答前三心之數。[0270c27] 經云：「一者至誠心」，至者",
    "T37n1753_004:0270c28": "真，誠者實。欲明一切眾生身口意業所修解",
    "T37n1753_004:0270c29": "行，必須真實心中作，不得外現賢善精進",
    "T37n1753_004:0271a01": "之相，內懷虛假，貪瞋邪偽奸詐百端，惡性難",
    "T37n1753_004:0271a02": "侵事同蛇蝎，雖起三業，名為雜毒之善，亦",
    "T37n1753_004:0271a03": "名虛假之行，不名真實業也。若作如此安",
    "T37n1753_004:0271a04": "心起行者，縱使苦勵身心，日夜十二時急走",
    "T37n1753_004:0271a05": "急作，如炙頭燃者，眾名雜毒之善。欲迴",
    "T37n1753_004:0271a06": "此雜毒之行求生彼佛淨土者，此必不可",
    "T37n1753_004:0271a07": "也。何以故？正由彼阿彌陀佛因中行菩薩行",
    "T37n1753_004:0271a08": "時，乃至一念一剎那三業所修皆是真實心",
    "T37n1753_004:0271a09": "中作，凡所施為趣求亦皆真實。[0271a09] 又真實有",
    "T37n1753_004:0271a10": "二種：一者自利真實。二者利他真實。言自利",
    "T37n1753_004:0271a11": "真實者，復有二種。一者真實心中制捨自",
    "T37n1753_004:0271a12": "他諸惡及穢國等，行住坐臥想同一切菩薩",
    "T37n1753_004:0271a13": "制捨諸惡，我亦如是也。二者真實心中勤",
    "T37n1753_004:0271a14": "修自他凡聖等善。真實心中口業，讚歎彼阿",
    "T37n1753_004:0271a15": "彌陀佛及依正二報。又真實心中口業，毀厭",
    "T37n1753_004:0271a16": "三界六道等自他依正二報苦惡之事，亦讚",
    "T37n1753_004:0271a17": "歎一切眾生三業所為善，若非善業者敬而",
    "T37n1753_004:0271a18": "遠之，亦不隨喜也。又真實心中身業，合掌",
    "T37n1753_004:0271a19": "禮敬四事等供養彼阿彌陀佛及依正二報。",
    "T37n1753_004:0271a20": "又真實心中身業，輕慢厭捨此生死三界等",
    "T37n1753_004:0271a21": "自他依正二報。又真實心中意業，思想觀察",
    "T37n1753_004:0271a22": "憶念彼阿彌陀佛及依正二報，如現目前。",
    "T37n1753_004:0271a23": "又真實心中意業，輕賤厭捨此生死三界等",
    "T37n1753_004:0271a24": "自他依正二報，不善三業必須真實心中捨。",
    "T37n1753_004:0271a25": "又若起善三業者，必須真實心中作，不",
    "T37n1753_004:0271a26": "簡內外明闇，皆須真實，故名至誠心。[0271a26] 二者",
    "T37n1753_004:0271a27": "深心，言深心者，即是深信之心也。亦有二",
    "T37n1753_004:0271a28": "種。一者決定深信，自身現是罪惡生死凡夫，",
    "T37n1753_004:0271a29": "曠劫已來常沒常流轉，無有出離之緣。二者",
    "T37n1753_004:0271b01": "決定深信，彼阿彌陀佛四十八願攝受眾生，",
    "T37n1753_004:0271b02": "無疑無慮，乘彼願力定得往生。[0271b02] 又決定",
    "T37n1753_004:0271b03": "深信，釋迦佛說此《觀經》三福九品定散二善，",
    "T37n1753_004:0271b04": "證讚彼佛依正二報，使人欣慕。又決定深信，",
    "T37n1753_004:0271b05": "《彌陀經》中十方恒沙諸佛證勸，一切凡夫決",
    "T37n1753_004:0271b06": "定得生。[0271b06] 又深信者，仰願一切行者等，一心唯",
    "T37n1753_004:0271b07": "信佛語，不顧身命，決定依行。佛遣捨者即",
    "T37n1753_004:0271b08": "捨，佛遣行者即行，佛遣去處即去，是名隨",
    "T37n1753_004:0271b09": "順佛教、隨順佛意，是名隨順佛願，是名真",
    "T37n1753_004:0271b10": "佛弟子。[0271b10] 又一切行者但能依此經，深信行者，",
    "T37n1753_004:0271b11": "必不誤眾生也。何以故？佛是滿足大悲人",
    "T37n1753_004:0271b12": "故，實語故。除佛已還，智行未滿，在其學地，",
    "T37n1753_004:0271b13": "由有正習二障未除，果願未圓。此等凡聖，",
    "T37n1753_004:0271b14": "縱使測量諸佛教意，未能決了，雖有平章，",
    "T37n1753_004:0271b15": "要須請佛證為定也。若稱佛意，即印可言",
    "T37n1753_004:0271b16": "如是如是，若不可佛意者，即言汝等所說",
    "T37n1753_004:0271b17": "是義不如是。不印者，即同無記無利無益之",
    "T37n1753_004:0271b18": "語。佛印可者，即隨順佛之正教。若佛所有言",
    "T37n1753_004:0271b19": "說即是正教、正義、正行、正解、正業、正智，若多若",
    "T37n1753_004:0271b20": "少，眾不問菩薩人天等定其是非也。若佛",
    "T37n1753_004:0271b21": "所說即是了教，菩薩等說盡名不了教也。應",
    "T37n1753_004:0271b22": "知。是故今時仰勸一切有緣往生人等，唯可",
    "T37n1753_004:0271b23": "深信佛語專注奉行，不可信用菩薩等不",
    "T37n1753_004:0271b24": "相應教以為疑礙，抱惑自迷廢失往生之大",
    "T37n1753_004:0271b25": "益也。[0271b25] 又深心深信者，決定建立自心，順教",
    "T37n1753_004:0271b26": "修行，永除疑錯，不為一切別解別行、異學異",
    "T37n1753_004:0271b27": "見異執之所退失傾動也。[0271b27] 問曰：「凡夫智淺惑",
    "T37n1753_004:0271b28": "障處深，若逢解行不同人多引經論來相妨",
    "T37n1753_004:0271b29": "難，證云一切罪障凡夫不得往生者。云何",
    "T37n1753_004:0271c01": "對治彼難，成就信心，決定直進，不生怯退",
    "T37n1753_004:0271c02": "也？」[0271c02] 答曰：「若有人多引經論證云不生者，行",
    "T37n1753_004:0271c03": "者即報云：『仁者雖將經論來證&#x5675;不生，如",
    "T37n1753_004:0271c04": "我意者決定不受汝破。何以故？然我亦不",
    "T37n1753_004:0271c05": "是不信彼諸經論，盡皆仰信。然佛說彼經",
    "T37n1753_004:0271c06": "時，處別、時別、對機別、利益別。又說彼經時，",
    "T37n1753_004:0271c07": "即非說《觀經》、《彌陀經》等時。然佛說教備機，",
    "T37n1753_004:0271c08": "時亦不同，彼即通說人天菩薩之解行。今",
    "T37n1753_004:0271c09": "說《觀經》定散二善，唯為韋提及佛滅後五濁",
    "T37n1753_004:0271c10": "五苦等一切凡夫，證言得生。為此因緣，我",
    "T37n1753_004:0271c11": "今一心依此佛教決定奉行，縱使汝等百千",
    "T37n1753_004:0271c12": "萬億&#x5675;不生者，唯增長成就我往生信心",
    "T37n1753_004:0271c13": "也。』又行者更向說言：『仁者善聽，我今為汝更",
    "T37n1753_004:0271c14": "說決定信相。縱使地前菩薩、羅漢、辟支等，若",
    "T37n1753_004:0271c15": "一若多乃至遍滿十方，皆引經論證言不",
    "T37n1753_004:0271c16": "生者，我亦未起一念疑心，唯增長成就我",
    "T37n1753_004:0271c17": "清淨信心。何以故？由佛語決定成就了義，不",
    "T37n1753_004:0271c18": "為一切所破壞故。又行者善聽，縱使初地",
    "T37n1753_004:0271c19": "已上十地已來，若一若多乃至遍滿十方，異",
    "T37n1753_004:0271c20": "口同音皆云：「釋迦佛指讚彌陀，毀呰三界六",
    "T37n1753_004:0271c21": "道，勸勵眾生專心念佛及修餘善，畢此一",
    "T37n1753_004:0271c22": "身後必定生彼國者，此必虛妄，不可依信",
    "T37n1753_004:0271c23": "也。」我雖聞此等所說，亦不生一念疑心，唯",
    "T37n1753_004:0271c24": "增長成就我決定上上信心。何以故？乃由",
    "T37n1753_004:0271c25": "佛語真實決了義故。佛是實知、實解、實見、實",
    "T37n1753_004:0271c26": "證，非是疑惑心中語故。又不為一切菩薩",
    "T37n1753_004:0271c27": "異見異解之所破壞，若實是菩薩者，眾不違",
    "T37n1753_004:0271c28": "佛教也。又置此事，行者當知，縱使化佛、報",
    "T37n1753_004:0271c29": "佛，若一若多乃至遍滿十方，各各輝光吐舌",
    "T37n1753_004:0272a01": "遍覆十方，一一說言：「釋迦所說相讚勸發一",
    "T37n1753_004:0272a02": "切凡夫，專心念佛及修餘善，迴願得生彼",
    "T37n1753_004:0272a03": "淨土者，此是虛妄，定無此事也。」我雖聞此",
    "T37n1753_004:0272a04": "等諸佛所說，畢竟不起一念疑退之心，畏",
    "T37n1753_004:0272a05": "不得生彼佛國也。何以故？一佛一切佛，所",
    "T37n1753_004:0272a06": "有知見解行證悟果位大悲等同，無少差別，",
    "T37n1753_004:0272a07": "是故一佛所制即一切佛同制。如似前佛制",
    "T37n1753_004:0272a08": "斷殺生十惡等罪，畢竟不犯不行者即名十",
    "T37n1753_004:0272a09": "善十行、隨順六度之義。若有後佛出世，豈可",
    "T37n1753_004:0272a10": "改前十善令行十惡也。以此道理推驗，",
    "T37n1753_004:0272a11": "明知諸佛言行不相違失。縱令釋迦指勸一",
    "T37n1753_004:0272a12": "切凡夫，盡此一身專念專修，捨命已彼定生",
    "T37n1753_004:0272a13": "彼國者，即十方諸佛悉皆同讚同勸同證。何",
    "T37n1753_004:0272a14": "以故？同體大悲故。一佛所化即是一切佛化，",
    "T37n1753_004:0272a15": "一切佛化即是一佛所化。即《彌陀經》中說，釋",
    "T37n1753_004:0272a16": "迦讚歎極樂種種莊嚴。又勸一切凡夫，一日",
    "T37n1753_004:0272a17": "七日一心專念彌陀名號，定得往生。次下文",
    "T37n1753_004:0272a18": "云，十方各有恒河沙等諸佛，同讚釋迦能於",
    "T37n1753_004:0272a19": "五濁惡時惡世界、惡眾生惡見惡煩惱惡邪無",
    "T37n1753_004:0272a20": "信盛時，指讚彌陀名號，勸勵眾生稱念必",
    "T37n1753_004:0272a21": "得往生，即其證也。又十方佛等，恐畏眾生不",
    "T37n1753_004:0272a22": "信釋迦一佛所說，即共同心同時各出舌相",
    "T37n1753_004:0272a23": "遍覆三千世界語誠實言，汝等眾生皆應",
    "T37n1753_004:0272a24": "信是釋迦所說所讚所證，一切凡夫不問",
    "T37n1753_004:0272a25": "罪福多少時節久近，但能上盡百年，下至一",
    "T37n1753_004:0272a26": "日七日，一心專念彌陀名號，定得往生，必",
    "T37n1753_004:0272a27": "無疑也。是故一佛所說，即一切佛同證，誠其",
    "T37n1753_004:0272a28": "事也。』此名就人立信也。」[0272a28] 次就行立信者，",
    "T37n1753_004:0272a29": "然行有二種：一者正行，二者雜行。言正行",
    "T37n1753_004:0272b01": "者，專依往生經行行者是名正行。何者是",
    "T37n1753_004:0272b02": "也？一心專讀誦此《觀經》、《彌陀經》、《無量壽經》等。",
    "T37n1753_004:0272b03": "一心專注思想觀察憶念彼國二報莊嚴。若",
    "T37n1753_004:0272b04": "禮，即一心專禮彼佛。若口稱，即一心專稱彼",
    "T37n1753_004:0272b05": "佛。若讚歎、供養，即一心專讚歎供養。是名為",
    "T37n1753_004:0272b06": "正。又就此正中，復有二種：一者一心專念",
    "T37n1753_004:0272b07": "彌陀名號，行住坐臥不問時節久近念念不",
    "T37n1753_004:0272b08": "捨者，是名正定之業，順彼佛願故。若依禮",
    "T37n1753_004:0272b09": "誦等，即名為助業。除此正助二行已外，自",
    "T37n1753_004:0272b10": "餘諸善悉名雜行。若修前正、助二行，心常親",
    "T37n1753_004:0272b11": "近憶念不斷，名為無間也。若行後雜行，即",
    "T37n1753_004:0272b12": "心常間斷，雖可迴向得生，眾名疏雜之行",
    "T37n1753_004:0272b13": "也。故名深心。[0272b13] 三者迴向發願心。言迴向發",
    "T37n1753_004:0272b14": "願心者，過去及以今生身口意業所修世出",
    "T37n1753_004:0272b15": "世善根，及隨喜他一切凡聖身口意業所修",
    "T37n1753_004:0272b16": "世出世善根，以此自他所修善根，悉皆真實",
    "T37n1753_004:0272b17": "深信心中迴向願生彼國，故名迴向發願",
    "T37n1753_004:0272b18": "心也。又迴向發願願生者，必須決定真實心",
    "T37n1753_004:0272b19": "中迴向願作得生想，此心深信由若金剛，",
    "T37n1753_004:0272b20": "不為一切異見異學、別解別行人等之所動",
    "T37n1753_004:0272b21": "亂破壞，唯是決定一心投正直進，不得聞",
    "T37n1753_004:0272b22": "彼人語即有進退心生怯弱，迴顧落道，即",
    "T37n1753_004:0272b23": "失往生之大益也。[0272b23] 問曰：「若有解行不同邪",
    "T37n1753_004:0272b24": "雜人等來相惑亂，或說種種疑難，&#x5675;不得",
    "T37n1753_004:0272b25": "往生。或云：『汝等眾生曠劫已來，及以今生身",
    "T37n1753_004:0272b26": "口意業，於一切凡聖身上，具造十惡、五逆、四",
    "T37n1753_004:0272b27": "重、謗法、闡提、破戒、破見等罪，未能除盡。然此",
    "T37n1753_004:0272b28": "等之罪繫屬三界惡道，云何一生修福念佛，",
    "T37n1753_004:0272b29": "即入彼無漏無生之國，永得證悟不退位",
    "T37n1753_004:0272c01": "也？』」[0272c01] 答曰：「諸佛教行數越塵沙，稟識機緣，隨",
    "T37n1753_004:0272c02": "情非一。譬如世間人眼可見可信者，如明",
    "T37n1753_004:0272c03": "能破闇，空能含有，地能載養，水能生潤，火",
    "T37n1753_004:0272c04": "能成壞，如此等事悉名待對之法，即目可",
    "T37n1753_004:0272c05": "見，千差萬別，何況佛法不思議之力豈無種",
    "T37n1753_004:0272c06": "種益也。隨出一門者，即出一煩惱門也；隨",
    "T37n1753_004:0272c07": "入一門者，即入一解脫智慧門也。為此隨",
    "T37n1753_004:0272c08": "緣起行，各求解脫。汝何以乃將非有緣之",
    "T37n1753_004:0272c09": "要行，障惑於我？然我之所愛，即是我有緣之",
    "T37n1753_004:0272c10": "行，即非汝所求。汝之所愛，即是汝有緣之",
    "T37n1753_004:0272c11": "行，亦非我所求。是故各隨所樂而修其行",
    "T37n1753_004:0272c12": "者，必疾得解脫也。行者當知，若欲學解，",
    "T37n1753_004:0272c13": "從凡至聖乃至佛果，一切無礙皆得學也。",
    "T37n1753_004:0272c14": "若欲學行者，必藉有緣之法，少用功勞，多",
    "T37n1753_004:0272c15": "得益也。」[0272c15] 又白一切往生人等，今更為行者",
    "T37n1753_004:0272c16": "說一譬喻守護信心，以防外邪異見之難。",
    "T37n1753_004:0272c17": "何者是也？譬如有人欲向西行百千之里，",
    "T37n1753_004:0272c18": "忽然中路見有二河：一是火河在南，二是水",
    "T37n1753_004:0272c19": "河在北。二河各闊百步，各深無底，南北無",
    "T37n1753_004:0272c20": "邊。正水火中間有一白道，可闊四五寸許，",
    "T37n1753_004:0272c21": "此道從東岸至西岸，亦長百步，其水波浪",
    "T37n1753_004:0272c22": "交過濕道，其火焰亦來燒道，水火相交常",
    "T37n1753_004:0272c23": "無休息。此人既至空曠&#x9008;處，更無人物，多",
    "T37n1753_004:0272c24": "有群賊惡獸，見此人單獨，競來欲殺。此人",
    "T37n1753_004:0272c25": "怖死，直走向西，忽然見此大河，即自念言：",
    "T37n1753_004:0272c26": "「此河南北不見邊畔，中間見一白道，極是",
    "T37n1753_004:0272c27": "狹小，二岸相去雖近，何由可行？今日定死",
    "T37n1753_004:0272c28": "不疑。」正欲到迴，群賊惡獸漸漸來逼，正欲",
    "T37n1753_004:0272c29": "南北避走，惡獸毒蟲競來向我，正欲向西尋",
    "T37n1753_004:0273a01": "道而去，復恐墮此水火二河，當時惶怖不",
    "T37n1753_004:0273a02": "復可言。即自思念：「我今迴亦死，住亦死，去",
    "T37n1753_004:0273a03": "亦死。一種不勉死者，我寧尋此道向前而",
    "T37n1753_004:0273a04": "去，既有此道，必應可度。」作此念時，東岸忽",
    "T37n1753_004:0273a05": "聞人勸聲：「仁者，但決定尋此道行，必無死",
    "T37n1753_004:0273a06": "難，若住即死。」又西岸上有人喚言：「汝一心正",
    "T37n1753_004:0273a07": "念直來，我能護汝，眾不畏墮於水火之難。」",
    "T37n1753_004:0273a08": "此人既聞此遣彼喚，即自正當身心，決定尋",
    "T37n1753_004:0273a09": "道直進，不生疑怯退心。或行一分二分，東",
    "T37n1753_004:0273a10": "岸群賊等喚言：「仁者迴來，此道嶮惡不得過，",
    "T37n1753_004:0273a11": "必死不疑，我等眾無惡心相向。」此人雖聞",
    "T37n1753_004:0273a12": "喚聲，亦不迴顧，一心直進念道而行，須臾",
    "T37n1753_004:0273a13": "即到西岸，永離諸難。善友相見，慶樂無已。",
    "T37n1753_004:0273a14": "此是喻也。[0273a14] 次合喻者。言東岸者，即喻此娑",
    "T37n1753_004:0273a15": "婆之火宅也。言西岸者，即喻極樂寶國也。",
    "T37n1753_004:0273a16": "言群賊惡獸詐親者，即喻眾生六根六識六",
    "T37n1753_004:0273a17": "塵、五陰四大也。言無人空&#x9008;澤者，即喻常",
    "T37n1753_004:0273a18": "隨惡友不值真善知識也。言水火二河者，",
    "T37n1753_004:0273a19": "即喻眾生貪愛如水，瞋憎如火也。言中間白",
    "T37n1753_004:0273a20": "道四五寸者，即喻眾生貪瞋煩惱中能生清",
    "T37n1753_004:0273a21": "淨願往生心也。乃由貪瞋強故，即喻如水",
    "T37n1753_004:0273a22": "火。善心微故，喻如白道。又水波常濕道者，",
    "T37n1753_004:0273a23": "即喻愛心常起，能染污善心也。又火焰常燒",
    "T37n1753_004:0273a24": "道者，即喻瞋嫌之心，能燒功德之法財也。",
    "T37n1753_004:0273a25": "言人行道上直向西者，即喻迴諸行業直",
    "T37n1753_004:0273a26": "向西方也。言東岸聞人聲勸遣尋道直西",
    "T37n1753_004:0273a27": "進者，即喻釋迦已滅後人不見，由有教法",
    "T37n1753_004:0273a28": "可尋，即喻之如聲也。言或行一分二分群",
    "T37n1753_004:0273a29": "賊等喚迴者，即喻別解別行惡見人等，妄說",
    "T37n1753_004:0273b01": "見解迭相惑亂，及自造罪退失也。言西岸",
    "T37n1753_004:0273b02": "上有人喚者，即喻彌陀願意也。言須臾到",
    "T37n1753_004:0273b03": "西岸善友相見喜者，即喻眾生久沈生死，",
    "T37n1753_004:0273b04": "曠劫淪迴迷倒自纏，無由解脫。仰蒙釋迦",
    "T37n1753_004:0273b05": "發遣指向西方，又藉彌陀悲心招喚。今信",
    "T37n1753_004:0273b06": "順二尊之意，不顧水火二河，念念無遺，乘",
    "T37n1753_004:0273b07": "彼願力之道，捨命已後得生彼國，與佛相",
    "T37n1753_004:0273b08": "見，慶喜何極也。[0273b08] 又一切行者，行住坐臥，三業",
    "T37n1753_004:0273b09": "所修，無問晝夜時節，常作此解，常作此想，",
    "T37n1753_004:0273b10": "故名迴向發願心。又言迴向者，生彼國已",
    "T37n1753_004:0273b11": "還起大悲，迴入生死教化眾生，亦名迴向",
    "T37n1753_004:0273b12": "也。三心既具，無行不成。願行既成若不生",
    "T37n1753_004:0273b13": "者，無有是處也。又此三心亦通攝定善之",
    "T37n1753_004:0273b14": "義，應知。[0273b14] 五、從復有三種眾生已下，正明簡",
    "T37n1753_004:0273b15": "機，堪能奉法，依教修行。[0273b15] 六、從何等為三下，",
    "T37n1753_004:0273b16": "至六念已來，正明受法不同。即有其三。一",
    "T37n1753_004:0273b17": "明慈心不殺。然殺業有多種，或有口殺，或",
    "T37n1753_004:0273b18": "有身殺，或有心殺。言口殺者，處分許可名",
    "T37n1753_004:0273b19": "為口殺。言身殺者，動身手等指授名為身",
    "T37n1753_004:0273b20": "殺。言心殺者，思念方便計校等名為心殺。",
    "T37n1753_004:0273b21": "若論殺業，不簡四生，皆能招罪障生淨",
    "T37n1753_004:0273b22": "土。但於一切生命起於慈心者，即是施一",
    "T37n1753_004:0273b23": "切眾生壽命安樂，亦是最上勝妙戒也。此即",
    "T37n1753_004:0273b24": "合上初福第三句云慈心不殺也。即有止行",
    "T37n1753_004:0273b25": "二善。自不殺故名止善，教他不殺故名行",
    "T37n1753_004:0273b26": "善。自他初斷名止善，畢竟永除名行善。雖",
    "T37n1753_004:0273b27": "有止持二善，總結成慈下行也。言具諸戒",
    "T37n1753_004:0273b28": "行者，若約人天二乘之器即名小戒，若約",
    "T37n1753_004:0273b29": "大心大行之人即名菩薩戒。此戒若以位約",
    "T37n1753_004:0273c01": "者，當此上輩三位者即名菩薩戒，正由人",
    "T37n1753_004:0273c02": "位定故自然轉成，即合上第二福戒分善根",
    "T37n1753_004:0273c03": "也。[0273c03] 二、明讀誦大乘者。此明眾生性習不同，",
    "T37n1753_004:0273c04": "執法各異。前第一人但用修慈持戒為能，",
    "T37n1753_004:0273c05": "次第二人唯將讀誦大乘為是。然戒即能",
    "T37n1753_004:0273c06": "持五乘三佛之機，法即薰成三賢十地萬行",
    "T37n1753_004:0273c07": "之智慧。若以德用來比校者，各有一能。即",
    "T37n1753_004:0273c08": "合上第三福第三句云讀誦大乘也。[0273c08] 三、明",
    "T37n1753_004:0273c09": "修行六念者。所謂念佛、法、僧，念戒、捨、天等。",
    "T37n1753_004:0273c10": "此亦通合上第三福大乘之意義也。言念",
    "T37n1753_004:0273c11": "佛者，即專念阿彌陀佛口業功德、身業功德、",
    "T37n1753_004:0273c12": "意業功德。一切諸佛亦如是。又一心專念諸",
    "T37n1753_004:0273c13": "佛所證之法，並諸眷屬菩薩僧。又念諸佛",
    "T37n1753_004:0273c14": "之戒，及念過去諸佛、現在菩薩等，難作能作、",
    "T37n1753_004:0273c15": "難捨能捨、內捨外捨、內外捨。此等菩薩，但",
    "T37n1753_004:0273c16": "欲念法不惜身財。行者等既念知此事，即",
    "T37n1753_004:0273c17": "須常作仰學前賢後聖捨身命意也。又念",
    "T37n1753_004:0273c18": "天者，即是最後身十地之菩薩，此等難行之行",
    "T37n1753_004:0273c19": "已過，三祇之劫已超，萬德之行已成，灌頂之",
    "T37n1753_004:0273c20": "位已證。行者等既念知已，即自思念：「我身無",
    "T37n1753_004:0273c21": "際已來，共他同時發願，斷惡行菩薩道，他",
    "T37n1753_004:0273c22": "盡不惜身命，行道進位，因圓果熟證聖者，",
    "T37n1753_004:0273c23": "踰於大地微塵。然我等凡夫，乃至今日虛然",
    "T37n1753_004:0273c24": "流浪，煩惱惡障轉轉增多，福慧微微，若對重",
    "T37n1753_004:0273c25": "昏之臨明鏡也。」忽思忖此事，不勝心驚悲",
    "T37n1753_004:0273c26": "歎者哉。[0273c26] 七、從迴向發願已下，正明各各迴",
    "T37n1753_004:0273c27": "前所修之業，向所求處。[0273c27] 八、從具此功德已",
    "T37n1753_004:0273c28": "下，正明修行時節延促。上盡一形，下至一",
    "T37n1753_004:0273c29": "日、一時、一念等，或從一念十念至一時一日",
    "T37n1753_004:0274a01": "一形。大意者，一發心已後誓畢此生，無有",
    "T37n1753_004:0274a02": "退轉，唯以淨土為期。又言具此功德者，或",
    "T37n1753_004:0274a03": "一人具上二，或一人具下二，或一人三種盡",
    "T37n1753_004:0274a04": "具。或有人三種無分者，名作著人皮畜生，",
    "T37n1753_004:0274a05": "非名人也。又不問具三不具三，迴盡得往",
    "T37n1753_004:0274a06": "生。應知。[0274a06] 九、從生彼國時下，至往生彼國已",
    "T37n1753_004:0274a07": "來，正明臨命終時聖來迎接不同去時遲疾。",
    "T37n1753_004:0274a08": "即有其十一。一明標定所歸之國。二明重",
    "T37n1753_004:0274a09": "顯其行指出決定精勤者，亦是校量功德",
    "T37n1753_004:0274a10": "強弱。三明彌陀化主身自來赴。四明觀音已",
    "T37n1753_004:0274a11": "下，更顯無數大眾等皆從彌陀來迎行者。",
    "T37n1753_004:0274a12": "五明寶宮隨眾。六明重觀音勢至共執金",
    "T37n1753_004:0274a13": "臺至行者前。七明彌陀放光照行者之身。",
    "T37n1753_004:0274a14": "八明佛既舒光照及，即與化佛等同時接",
    "T37n1753_004:0274a15": "手。九明既接昇臺，觀音等同聲讚勸行者",
    "T37n1753_004:0274a16": "之心。十明自見乘臺從佛。十一正明去時",
    "T37n1753_004:0274a17": "遲疾。[0274a17] 十、從生彼國已下，正明金臺到彼，更",
    "T37n1753_004:0274a18": "無華合之障。[0274a18] 十一、從見佛色身下，至陀羅",
    "T37n1753_004:0274a19": "尼門已來，正明金臺到後得益不同。即有",
    "T37n1753_004:0274a20": "其三。一者初聞妙法，即悟無生。二者須臾",
    "T37n1753_004:0274a21": "歷事，次第授記。三者本國他方，更證聞持二",
    "T37n1753_004:0274a22": "益。[0274a22] 十二、從是名已下，總結。[0274a22] 上來雖有十二",
    "T37n1753_004:0274a23": "句不同，廣解上品上生義竟。",
    "T37n1753_004:0274a24": "[0274a24] 次就上品中生位中，亦先舉，次辨，後結。即",
    "T37n1753_004:0274a25": "有其八。[0274a25] 一、從上品中生者已下，總舉位名，",
    "T37n1753_004:0274a26": "即是大乘次善凡夫人也。[0274a26] 二、從不必受持下",
    "T37n1753_004:0274a27": "至生彼國已來，正明第六第七第八門中",
    "T37n1753_004:0274a28": "迴所修業，定指西方。即有其四。一明受法",
    "T37n1753_004:0274a29": "不定，或得讀誦不得讀誦。二明善解大乘",
    "T37n1753_004:0274b01": "空義，或聽聞諸法一切皆空，生死無為亦空，",
    "T37n1753_004:0274b02": "凡聖明闇亦空，世間六道、出世間三賢十聖",
    "T37n1753_004:0274b03": "等，若望其體性畢竟不二，雖聞此說其心",
    "T37n1753_004:0274b04": "坦然，不生疑滯也。三明深信世出世苦樂",
    "T37n1753_004:0274b05": "二種因果，此等因果及諸道理不生疑謗。若",
    "T37n1753_004:0274b06": "生疑謗即不成福行，世間果報尚不可得，",
    "T37n1753_004:0274b07": "何況得生淨土？此即合第三福第二第三",
    "T37n1753_004:0274b08": "句也。四明迴前所業標指所歸。[0274b08] 三、從行此",
    "T37n1753_004:0274b09": "行者下，至迎接汝已來，正明彌陀與諸聖",
    "T37n1753_004:0274b10": "眾持臺來應。即有其五。一明行者命延不",
    "T37n1753_004:0274b11": "久。二明彌陀與眾自來。三明侍者持臺至",
    "T37n1753_004:0274b12": "行者前。四明佛與聖眾同聲讚歎述本所",
    "T37n1753_004:0274b13": "修之業。五明佛恐行者懷疑故言我來迎",
    "T37n1753_004:0274b14": "汝。[0274b14] 四、從與千化佛下，至七寶池中已來，正",
    "T37n1753_004:0274b15": "明第九門中眾聖授手去時遲疾。即有其五。",
    "T37n1753_004:0274b16": "一明彌陀與千化佛同時授手。二明行者",
    "T37n1753_004:0274b17": "既蒙授手，即自見身已坐紫金之臺。三明",
    "T37n1753_004:0274b18": "既自見坐臺，合掌仰讚彌陀等眾。四明正",
    "T37n1753_004:0274b19": "去時遲疾。五明到彼止住寶池之內。[0274b19] 五、從",
    "T37n1753_004:0274b20": "此紫金臺已下，正明第十門中到彼華開時",
    "T37n1753_004:0274b21": "節不同。由行強故上上即得金剛臺，由行",
    "T37n1753_004:0274b22": "劣故上中即得紫金臺，生在寶池逕宿如",
    "T37n1753_004:0274b23": "開也。[0274b23] 六、從佛及菩薩俱時放光下，至得不",
    "T37n1753_004:0274b24": "退轉已來，正明第十一門中華開已後得益",
    "T37n1753_004:0274b25": "不同。即有其五。一明佛光照身。二明行者",
    "T37n1753_004:0274b26": "既蒙照體目即開明。三明人中所習到彼",
    "T37n1753_004:0274b27": "眾聲所彰，還聞其法。四明既得眼開聞法，",
    "T37n1753_004:0274b28": "即下金臺親到佛邊，歌揚讚德。五明逕時",
    "T37n1753_004:0274b29": "七日即得無生。言七日者，恐此間七日，不",
    "T37n1753_004:0274c01": "指彼國七日也。此間逕於七日者，彼處即",
    "T37n1753_004:0274c02": "是一念須臾間也。應知。[0274c02] 七、從應時即能飛至",
    "T37n1753_004:0274c03": "十方下，至現前授記已來，正明他方得益。",
    "T37n1753_004:0274c04": "即有其五。一明身至十方。二明一一歷供",
    "T37n1753_004:0274c05": "諸佛。三明修多三昧。四明延時得忍。五明",
    "T37n1753_004:0274c06": "一一佛邊現蒙授記。[0274c06] 八、從是名已下，總結。",
    "T37n1753_004:0274c07": "[0274c07] 上來雖有八句不同，廣解上品中生竟。",
    "T37n1753_004:0274c08": "[0274c08] 次就上品下生位中，亦先舉，次辨，後結。即",
    "T37n1753_004:0274c09": "有其八。[0274c09] 一、從上品下生者已下，總舉位名，",
    "T37n1753_004:0274c10": "即是大乘下善凡夫人也。[0274c10] 二、從亦信因果下",
    "T37n1753_004:0274c11": "至無上道心已來，正明第六門中受法不同。",
    "T37n1753_004:0274c12": "即有其三。一明所信因果不定，或信不信，",
    "T37n1753_004:0274c13": "故名為亦，或可亦同前深信也。又雖信不",
    "T37n1753_004:0274c14": "深，善心數退、惡法數起，此乃由不深信苦",
    "T37n1753_004:0274c15": "樂因果也。若深信生死苦者，罪業畢竟不",
    "T37n1753_004:0274c16": "重犯。若深信淨土無為樂者，善心一發永無",
    "T37n1753_004:0274c17": "退失也。二明信雖間斷，於一切大乘不得",
    "T37n1753_004:0274c18": "疑謗，若起疑謗者，縱使千佛遶身，無由可",
    "T37n1753_004:0274c19": "救也。三明已上諸善似亦無功，唯發一念",
    "T37n1753_004:0274c20": "厭苦，樂生諸佛境界，速滿菩薩大悲願行，",
    "T37n1753_004:0274c21": "還入生死普度眾生，故名發菩提心也。此",
    "T37n1753_004:0274c22": "義第三福中已明竟。[0274c22] 三、從以此功德已下，正",
    "T37n1753_004:0274c23": "明第八門中迴前正行向所求處。[0274c23] 四、從行",
    "T37n1753_004:0274c24": "者命欲終時下，至七寶池中已來，正明第九",
    "T37n1753_004:0274c25": "門中臨終聖來迎接去時遲疾。即有其九。一",
    "T37n1753_004:0274c26": "明命延不久。二明彌陀與諸聖眾持金華",
    "T37n1753_004:0274c27": "來應。三明化佛同時授手。四明聖眾同聲",
    "T37n1753_004:0274c28": "等讚。五明行者罪滅故云清淨，述本所修",
    "T37n1753_004:0274c29": "故云發無上道心。六明行者雖&#x89A9;靈儀，疑",
    "T37n1753_004:0275a01": "心恐不得往生，是故聖眾同聲告言我來",
    "T37n1753_004:0275a02": "迎汝。七明既蒙告及即見自身已坐金華",
    "T37n1753_004:0275a03": "之上，籠籠而合。八明隨佛身後一念即生，",
    "T37n1753_004:0275a04": "九明到彼在寶池中。[0275a04] 五、從一日一夜已下，",
    "T37n1753_004:0275a05": "正明第十門中到彼華開時節不同。[0275a05] 六、從七",
    "T37n1753_004:0275a06": "日之中下，至皆演妙法已來，正明第十一",
    "T37n1753_004:0275a07": "門中華開已後得益不同。[0275a07] 七、從遊歷十方下，",
    "T37n1753_004:0275a08": "至住歡喜地已來，正明他方得益，亦名後",
    "T37n1753_004:0275a09": "益也。[0275a09] 八、從是名已下，總結。[0275a09] 上來雖有八句",
    "T37n1753_004:0275a10": "不同，廣解上品下生竟。",
    "T37n1753_004:0275a11": "[0275a11] 讚云：「上輩上行上根人，求生淨土斷貪瞋，",
    "T37n1753_004:0275a12": "就行差別分三品，五門相續助三因。一日",
    "T37n1753_004:0275a13": "七日專精進，畢命乘臺出六塵，慶哉難逢今",
    "T37n1753_004:0275a14": "得遇，永證無為法性身。」[0275a14] 上來雖有三位不",
    "T37n1753_004:0275a15": "同，總解上輩一門之義竟。",
    "T37n1753_004:0275a16": "[0275a16] 十五、就中輩觀行善文前總料簡，即為十一",
    "T37n1753_004:0275a17": "門。一者總明告命。二者正明辨定其位。三",
    "T37n1753_004:0275a18": "者正明總舉有緣之類。四者正明辨定三",
    "T37n1753_004:0275a19": "心以為正因。五者正明簡機堪與不堪。六",
    "T37n1753_004:0275a20": "者正明受法不同。七者正明修業時節延促",
    "T37n1753_004:0275a21": "有異。八者正明迴所修行，願生彌陀佛",
    "T37n1753_004:0275a22": "國。九者正明臨命終時，聖來迎接不同、去時",
    "T37n1753_004:0275a23": "遲疾。十者正明到彼華開遲疾不同。十一者",
    "T37n1753_004:0275a24": "正明華開已後得益有異。上來雖有十一",
    "T37n1753_004:0275a25": "門不同，廣料簡中輩三品竟。",
    "T37n1753_004:0275a26": "[0275a26] 次就中品上生位中，亦先舉，次辨，後結。即",
    "T37n1753_004:0275a27": "有其八。[0275a27] 一、從佛告阿難已下，總明告命。[0275a27] 二",
    "T37n1753_004:0275a28": "[0275a28] 從中品上生者，正明辨定其位，即是小乘",
    "T37n1753_004:0275a29": "根性上善凡夫人也。[0275a29] 三、從若有眾生下，至無",
    "T37n1753_004:0275b01": "眾過患已來，正明第五第六門中受法不同，",
    "T37n1753_004:0275b02": "即有其四。一明簡機堪與不堪。二明受持",
    "T37n1753_004:0275b03": "小乘齋戒等。三明小戒力微不消五逆之",
    "T37n1753_004:0275b04": "罪。四明雖持小戒等不得有犯，設有餘",
    "T37n1753_004:0275b05": "愆，恒須改悔必令清淨，此即合上第二戒",
    "T37n1753_004:0275b06": "善之福也。然修戒時，或是終身，或一年一月",
    "T37n1753_004:0275b07": "一日一夜一時等，此時亦不定，大意皆畢命",
    "T37n1753_004:0275b08": "為期，不得毀犯也。[0275b08] 四、從以此善根迴向已",
    "T37n1753_004:0275b09": "下，正明第八門中迴所修業向所求處。[0275b09] 五、",
    "T37n1753_004:0275b10": "從臨命終時下，至極樂世界已來，正明第",
    "T37n1753_004:0275b11": "九門中終時，聖來迎接不同去時遲疾。即有",
    "T37n1753_004:0275b12": "其六。一明命延不久。二明彌陀與比丘眾",
    "T37n1753_004:0275b13": "來，無有菩薩，由是小乘根性還感小根之",
    "T37n1753_004:0275b14": "眾也。三明佛放金光照行者身。四明佛為",
    "T37n1753_004:0275b15": "說法，又讚出家離多眾苦，種種俗緣家業王",
    "T37n1753_004:0275b16": "官、長征遠防等，汝今出家，仰於四輩，萬事不",
    "T37n1753_004:0275b17": "憂，&#x9008;然自在，去住無障，為此得修道業，",
    "T37n1753_004:0275b18": "是故讚云離眾苦也。五明行者既見聞已",
    "T37n1753_004:0275b19": "不勝欣喜，即自見身已坐華臺，低頭禮",
    "T37n1753_004:0275b20": "佛。六明行者低頭在此，舉頭已在彼國",
    "T37n1753_004:0275b21": "也。[0275b21] 六、從蓮華尋開者，正明第十門中到彼",
    "T37n1753_004:0275b22": "華開遲疾不同。[0275b22] 七、從當華敷時下，至八解",
    "T37n1753_004:0275b23": "脫已來，正明第十一門中華開已後得益不",
    "T37n1753_004:0275b24": "同。即有其三。一明寶華尋發，此由戒行精",
    "T37n1753_004:0275b25": "強故也。二明法音同讚四諦之德。三明到",
    "T37n1753_004:0275b26": "彼聞說四諦，即獲羅漢之果。言羅漢者此",
    "T37n1753_004:0275b27": "云無生，亦云無著，因亡故無生，果喪故無",
    "T37n1753_004:0275b28": "著。言三明者，宿命明，天眼明，漏盡明也。言",
    "T37n1753_004:0275b29": "八解脫者。內有色外觀色，一解脫。內無色外",
    "T37n1753_004:0275c01": "觀色，二解脫。不淨相，三解脫。四空及滅盡，總",
    "T37n1753_004:0275c02": "成八也。[0275c02] 八、從是名已下，總結。[0275c02] 上來雖有八",
    "T37n1753_004:0275c03": "句不同，廣解中品上生竟。",
    "T37n1753_004:0275c04": "[0275c04] 次就中品中生位中，亦先舉，次辨，後結。即",
    "T37n1753_004:0275c05": "有其七。[0275c05] 一、從中品中生者，總舉行名辨定",
    "T37n1753_004:0275c06": "其位，即是小乘下善凡夫人也。[0275c06] 二、從若有眾",
    "T37n1753_004:0275c07": "生下，至威儀無缺已來，正明第五六七",
    "T37n1753_004:0275c08": "門中簡機時分受法等不同。即有其三。一",
    "T37n1753_004:0275c09": "明受持八戒齋。二明受持沙彌戒。三明受",
    "T37n1753_004:0275c10": "持具足戒。此三品戒皆同一日一夜，清淨無",
    "T37n1753_004:0275c11": "犯，乃至輕罪，如犯極重之過，三業威儀不",
    "T37n1753_004:0275c12": "令有失也。此即合上第二福。應知。[0275c12] 三、從",
    "T37n1753_004:0275c13": "以此功德已下，正明迴所修業向所求處。",
    "T37n1753_004:0275c14": "[0275c14] 四、從戒香熏修下，至七寶池中已來，正明",
    "T37n1753_004:0275c15": "第九門中行者終時聖來迎接去時遲疾。即",
    "T37n1753_004:0275c16": "有其八。一明命延不久。二明彌陀與諸比",
    "T37n1753_004:0275c17": "丘眾來。三明佛放金光照行者身。四明比",
    "T37n1753_004:0275c18": "丘持華來現。五明行者自見聞空聲等讚。",
    "T37n1753_004:0275c19": "六明佛讚言：「汝深信佛語，隨順無疑，故來",
    "T37n1753_004:0275c20": "迎汝。」七明既蒙佛讚即見自坐華座，坐已",
    "T37n1753_004:0275c21": "華合。八明華既合已即入西方寶池之內。[0275c21] 五、",
    "T37n1753_004:0275c22": "從經於七日已下，正明第十門中到彼華",
    "T37n1753_004:0275c23": "開時節不同。[0275c23] 六、從華既敷已下，至成羅漢",
    "T37n1753_004:0275c24": "已來，正明第十一門中華開已後得益不同。",
    "T37n1753_004:0275c25": "即有其四。一明華開見佛。二明合掌讚佛。",
    "T37n1753_004:0275c26": "三明聞法得於初果。四明經半劫已方成",
    "T37n1753_004:0275c27": "羅漢。[0275c27] 七、從是名已下，總結。[0275c27] 上來雖有七句",
    "T37n1753_004:0275c28": "不同，廣解中品中生竟。",
    "T37n1753_004:0275c29": "[0275c29] 次就中品下生位中，亦先舉，次辨，後結。即",
    "T37n1753_004:0276a01": "有其七。[0276a01] 一、從中品下生已下，正明總舉行",
    "T37n1753_004:0276a02": "名，辨定其位，即是世善上福凡夫人也。[0276a02] 二、",
    "T37n1753_004:0276a03": "從若有善男子下，至行世仁慈已來，正明",
    "T37n1753_004:0276a04": "第五第六門中簡機授法不同。即有其四。一",
    "T37n1753_004:0276a05": "明簡機。二明孝養父母奉順六親，即合上",
    "T37n1753_004:0276a06": "初福第一第二句。三明此人性調柔善不簡",
    "T37n1753_004:0276a07": "自他，見物遭苦起於慈敬。四正明此品之",
    "T37n1753_004:0276a08": "人不曾見聞佛法，亦不解悕求，但自行孝",
    "T37n1753_004:0276a09": "養也。應知。[0276a09] 三、從此人命欲終時下，至四十",
    "T37n1753_004:0276a10": "八願已來，正明第八門中臨終遇逢佛法",
    "T37n1753_004:0276a11": "時節分齊。[0276a11] 四、從聞此事已下，至極樂世界已",
    "T37n1753_004:0276a12": "來，正明第九門中得生之益去時遲疾也。[0276a12] 五、",
    "T37n1753_004:0276a13": "從生經七日者，正明第十門中到彼華開",
    "T37n1753_004:0276a14": "不開為異。[0276a14] 六、從遇觀世音下，至成羅漢已",
    "T37n1753_004:0276a15": "來，正明第十一門中華開已後得益不同，即",
    "T37n1753_004:0276a16": "有其三。一明逕時已後得遇觀音、大勢。二",
    "T37n1753_004:0276a17": "明既逢二聖得聞妙法。三明逕一小劫",
    "T37n1753_004:0276a18": "已後始悟羅漢也。[0276a18] 七、從是名已下，總結。[0276a18] 上",
    "T37n1753_004:0276a19": "來雖有七句不同，廣解中品下生竟。",
    "T37n1753_004:0276a20": "[0276a20] 讚云：「中輩中行中根人，一日齋戒處金蓮，孝",
    "T37n1753_004:0276a21": "養父母教迴向，為說西方快樂因。佛與聲聞",
    "T37n1753_004:0276a22": "眾來取，直到彌陀華座邊，百寶華籠經七",
    "T37n1753_004:0276a23": "日，三品蓮開證小真。」[0276a23] 上來雖有三位不同，",
    "T37n1753_004:0276a24": "總解中輩一門之義竟。",
    "T37n1753_004:0276a25": "[0276a25] 十六、就下輩觀善惡二行文前料簡，即為十",
    "T37n1753_004:0276a26": "一門。一者總明告命。二者辨定其位。三者",
    "T37n1753_004:0276a27": "總舉有緣生類。四者辨定三心以為正因。",
    "T37n1753_004:0276a28": "五者簡機堪與不堪。六者明受苦樂二法",
    "T37n1753_004:0276a29": "不同。七者明修業時節延促有異。八者明",
    "T37n1753_004:0276b01": "迴所修行向所求處。九者明臨終時聖來",
    "T37n1753_004:0276b02": "迎接不同去時遲疾。十者明到彼華開遲疾",
    "T37n1753_004:0276b03": "不同。十一者明華開已後得益有異。上來雖",
    "T37n1753_004:0276b04": "有十一門不同，總料簡下輩三位竟。",
    "T37n1753_004:0276b05": "[0276b05] 次就下品上生位中，亦先舉，次辨，後結。即",
    "T37n1753_004:0276b06": "有其九。[0276b06] 一、從佛告阿難已下，正明告命。[0276b06] 二、",
    "T37n1753_004:0276b07": "從下品上生者，正明辨定其位，即是造十",
    "T37n1753_004:0276b08": "惡輕罪凡夫人也。[0276b08] 三、從或有眾生下，至無",
    "T37n1753_004:0276b09": "有慚愧已來，正明第五門中簡機，舉出一",
    "T37n1753_004:0276b10": "生已來，造惡輕重之相。即有其五。一明總",
    "T37n1753_004:0276b11": "舉造惡之機。二明造作眾惡。三明雖作眾",
    "T37n1753_004:0276b12": "罪，於諸大乘不生誹謗。四明重牒造惡之",
    "T37n1753_004:0276b13": "人非智者之類也。五明此等愚人雖造眾",
    "T37n1753_004:0276b14": "罪，總不生愧心。[0276b14] 四、從命欲終時下，至生死",
    "T37n1753_004:0276b15": "之罪已來，正明造惡人等臨終遇善聞法。",
    "T37n1753_004:0276b16": "即有其六。一明命延不久。二明忽遇往生",
    "T37n1753_004:0276b17": "善知識。三明善人為讚眾經。四明已聞經",
    "T37n1753_004:0276b18": "功力除罪千劫。五明智者轉教稱念彌陀之",
    "T37n1753_004:0276b19": "號。六明以稱彌陀名故除罪五百萬劫。[0276b19] 問",
    "T37n1753_004:0276b20": "曰：「何故聞經十二部但除罪千劫，稱佛一",
    "T37n1753_004:0276b21": "聲即除罪五百萬劫者，何意也？」[0276b21] 答曰：「造罪之",
    "T37n1753_004:0276b22": "人障重，加以死苦來逼，善人雖說多經，食",
    "T37n1753_004:0276b23": "受之心浮散。由心散故，除罪稍輕。又佛名",
    "T37n1753_004:0276b24": "是一，即能攝散以住心，復教令正念稱名，",
    "T37n1753_004:0276b25": "由心重故，即能除罪多劫也。」[0276b25] 五、從爾時彼",
    "T37n1753_004:0276b26": "佛下，至生寶池中已來，正明第九門中終",
    "T37n1753_004:0276b27": "時化眾來迎去時遲疾。即有其六。一明行者",
    "T37n1753_004:0276b28": "正稱名時，彼彌陀即遣化眾應聲來現。二",
    "T37n1753_004:0276b29": "明化眾既已身現，即同讚行人。三明所聞",
    "T37n1753_004:0276c01": "化讚但述稱佛之功，我來迎汝，不論聞經",
    "T37n1753_004:0276c02": "之事。然望佛願意者，唯勸正念稱名往生",
    "T37n1753_004:0276c03": "義疾。不同雜散之業，如此經及諸部中處",
    "T37n1753_004:0276c04": "處廣歎，勸令稱名，將為要益也。應知。四",
    "T37n1753_004:0276c05": "明既蒙化眾告及即見光明遍室。五明既",
    "T37n1753_004:0276c06": "蒙光照報命尋終。六明乘華從佛生寶池",
    "T37n1753_004:0276c07": "中。[0276c07] 六、從經七七日已下，正明第十門中到",
    "T37n1753_004:0276c08": "彼華開遲疾不同。[0276c08] 七、從當華敷時下，至得",
    "T37n1753_004:0276c09": "入初地已來，正明第十一門中華開已後得",
    "T37n1753_004:0276c10": "益有異。即有其五。一明觀音等先放神光。",
    "T37n1753_004:0276c11": "二明身赴行者寶華之側。三明為說前生",
    "T37n1753_004:0276c12": "所聞之教。四明行者聞已領解發心。五明",
    "T37n1753_004:0276c13": "遠逕多劫證臨百法之位也。[0276c13] 八、從是名已",
    "T37n1753_004:0276c14": "下，總結。九、從得聞佛名已下，重舉行者之",
    "T37n1753_004:0276c15": "益。非但念佛獨得往生，法僧通念，亦得去",
    "T37n1753_004:0276c16": "也。[0276c16] 上來雖有九句不同，廣解下品上生竟。",
    "T37n1753_004:0276c17": "[0276c17] 次就下品中生位中，亦先舉，次辨，後結。即",
    "T37n1753_004:0276c18": "有其七。[0276c18] 一、從佛告阿難已下，總明告命。[0276c18] 二、",
    "T37n1753_004:0276c19": "從下品中生者，正明辨定其位，即是破戒",
    "T37n1753_004:0276c20": "次罪凡夫人也。[0276c20] 三、從或有眾生下，至應墮地",
    "T37n1753_004:0276c21": "獄已來，正明第五第六門中簡機造業，即",
    "T37n1753_004:0276c22": "有其七。一明總舉造惡之機。二明多犯諸",
    "T37n1753_004:0276c23": "戒。三明偷盜僧物。四明邪命說法。五明總",
    "T37n1753_004:0276c24": "無愧心。六明兼造眾罪內心發惡，外即身",
    "T37n1753_004:0276c25": "口為惡。既自身不善，又見者皆憎，故云諸",
    "T37n1753_004:0276c26": "惡心自莊嚴也。七明驗斯罪狀，定入地獄。",
    "T37n1753_004:0276c27": "[0276c27] 四、從命欲終時下，至即得往生已來，正明",
    "T37n1753_004:0276c28": "第九門中終時善惡來迎。即有其九。一明罪",
    "T37n1753_004:0276c29": "人命延不久。二明獄火來現。三明正火現",
    "T37n1753_004:0277a01": "時遇善知識。四明善人為說彌陀功德。五",
    "T37n1753_004:0277a02": "明罪人既聞彌陀名號即除罪多劫。六明",
    "T37n1753_004:0277a03": "既蒙罪滅火變為風。七明天華隨風來應，",
    "T37n1753_004:0277a04": "羅列目前。八明化眾來迎。九明去時遲疾。",
    "T37n1753_004:0277a05": "[0277a05] 五、從七寶池中下，至六劫已來，正明第十",
    "T37n1753_004:0277a06": "門中到彼華開時節不同。[0277a06] 六、從蓮華乃敷下，",
    "T37n1753_004:0277a07": "至發無上道心已來，正明第十一門中華開",
    "T37n1753_004:0277a08": "已後得益有異。即有其三。一明華既開已，",
    "T37n1753_004:0277a09": "觀音等梵聲安慰。二明為說甚深妙典。三",
    "T37n1753_004:0277a10": "明行者領解發心。[0277a10] 七、從是名已下，總結。[0277a10] 上",
    "T37n1753_004:0277a11": "來雖有七句不同，廣解下品中生竟。",
    "T37n1753_004:0277a12": "[0277a12] 次就下品下生位中，亦先舉，次辨，後結。即",
    "T37n1753_004:0277a13": "有其七。[0277a13] 一、從佛告阿難已下，總明告命。[0277a13] 二、",
    "T37n1753_004:0277a14": "從下品下生者，正明辨定其位，即是具造",
    "T37n1753_004:0277a15": "五逆等重罪凡夫人也。[0277a15] 三、從或有眾生下",
    "T37n1753_004:0277a16": "至受苦無窮已來，正明第五第六門中簡機",
    "T37n1753_004:0277a17": "造惡輕重之相。即有其七。一明造惡之機。",
    "T37n1753_004:0277a18": "二明總舉不善之名。三明簡罪輕重。四明",
    "T37n1753_004:0277a19": "總結眾惡，非智人之業。五明造惡既多罪",
    "T37n1753_004:0277a20": "亦非輕。六明非業不受其報，非因不受",
    "T37n1753_004:0277a21": "其果，因業既非是樂，果報焉能不苦也。七",
    "T37n1753_004:0277a22": "明造惡之因既具酬報之劫未窮。[0277a22] 問曰：「如",
    "T37n1753_004:0277a23": "四十八願中，唯除五逆、誹謗正法不得往",
    "T37n1753_004:0277a24": "生。今此《觀經》下品下生中，簡謗法、攝五逆",
    "T37n1753_004:0277a25": "者，有何意也？」[0277a25] 答曰：「此義仰就抑止門中解。",
    "T37n1753_004:0277a26": "如四十八願中除謗法、五逆者，然此之二業",
    "T37n1753_004:0277a27": "其障極重，眾生若造直入阿鼻，歷劫周慞無",
    "T37n1753_004:0277a28": "由可出。但如來恐其造斯二過，方便止言",
    "T37n1753_004:0277a29": "不得往生，亦不是不攝也。又下品下生中",
    "T37n1753_004:0277b01": "取五逆、除謗法者，其五逆已作，不可捨",
    "T37n1753_004:0277b02": "令流轉，還發大悲攝取往生；然謗法之罪未",
    "T37n1753_004:0277b03": "為，又止言若起謗法即不得生，此就未",
    "T37n1753_004:0277b04": "造業而解也。若造，還攝得生，雖得生彼，華",
    "T37n1753_004:0277b05": "合逕於多劫。此等罪人在華內時有三種",
    "T37n1753_004:0277b06": "障。一者不得見佛及諸聖眾。二者不得聽",
    "T37n1753_004:0277b07": "聞正法。三者不得歷事供養。除此已外更",
    "T37n1753_004:0277b08": "無諸苦。經云：『猶如比丘入三禪之樂也。』應",
    "T37n1753_004:0277b09": "知，雖在華中多劫不開，可不勝阿鼻地獄",
    "T37n1753_004:0277b10": "之中長時永劫受諸苦痛也。此義就抑止",
    "T37n1753_004:0277b11": "門解竟。」[0277b11] 四、從如此愚人下，至生死之罪已",
    "T37n1753_004:0277b12": "來，正明聞法念佛得蒙現益。即有其十。一",
    "T37n1753_004:0277b13": "明重牒造惡之人。二明命延不久。三明臨",
    "T37n1753_004:0277b14": "終遇善知識。四明善人安慰教令念佛。五",
    "T37n1753_004:0277b15": "明罪人死苦來逼，無由得念佛名。六明善",
    "T37n1753_004:0277b16": "友知苦失念，轉教口稱彌陀名號。七明念",
    "T37n1753_004:0277b17": "數多少聲聲無間。八明除罪多劫。九明臨",
    "T37n1753_004:0277b18": "終正念即有金華來應。十明去時遲疾直到",
    "T37n1753_004:0277b19": "所歸之國。[0277b19] 五、從於蓮華中滿十二劫已下，正",
    "T37n1753_004:0277b20": "明第十門中到彼華開遲疾不同。[0277b20] 六、從觀音、",
    "T37n1753_004:0277b21": "大勢下，至發菩提心已來，正明第十一門",
    "T37n1753_004:0277b22": "中華開已後得益有異。即有其三。一明二",
    "T37n1753_004:0277b23": "聖為宣甚深妙法。二明除罪歡喜。三明後",
    "T37n1753_004:0277b24": "發勝心。[0277b24] 七、從是名已下，總結。[0277b24] 上來雖有七",
    "T37n1753_004:0277b25": "句不同，廣解下品下生竟。",
    "T37n1753_004:0277b26": "[0277b26] 讚云：「下輩下行下根人，十惡五逆等貪瞋，四",
    "T37n1753_004:0277b27": "重偷僧謗正法，未曾慚愧悔前愆。終時苦相",
    "T37n1753_004:0277b28": "如雲集，地獄猛火罪人前，忽遇往生善知識，",
    "T37n1753_004:0277b29": "急勸專稱彼佛名。化佛菩薩尋聲到，一念傾",
    "T37n1753_004:0277c01": "心入寶蓮，三華障重開多劫，於時始發菩",
    "T37n1753_004:0277c02": "提因。」[0277c02] 上來雖有三位不同，總解下輩一門",
    "T37n1753_004:0277c03": "之義竟。",
    "T37n1753_004:0277c04": "[0277c04] 前明十三觀以為定善，即是韋提致請、如",
    "T37n1753_004:0277c05": "來已答。後明三福九品名為散善，是佛自",
    "T37n1753_004:0277c06": "說。雖有定散兩門有異，總解正宗分竟。",
    "T37n1753_004:0277c07": "[0277c07] 三、就得益分中，亦先舉，次辨。即有其七。初、",
    "T37n1753_004:0277c08": "言說是語者，正明總牒前文生後得益之",
    "T37n1753_004:0277c09": "相。[0277c09] 二、從韋提已下，正明能聞法人。[0277c09] 三、從應",
    "T37n1753_004:0277c10": "時即見極樂已下，正明夫人等於上光臺",
    "T37n1753_004:0277c11": "中見極樂之相。[0277c11] 四、從得見佛身及二菩薩",
    "T37n1753_004:0277c12": "已下，正明夫人於第七觀初見無量壽佛",
    "T37n1753_004:0277c13": "時，即得無生之益。[0277c13] 五、從侍女已下，正明&#x89A9;",
    "T37n1753_004:0277c14": "斯勝相，各發無上之心，求生淨土。[0277c14] 六、從世",
    "T37n1753_004:0277c15": "尊悉記已下，正明侍女得蒙尊記，皆生彼",
    "T37n1753_004:0277c16": "國，即獲現前三昧。[0277c16] 七、從無量諸天已下，正",
    "T37n1753_004:0277c17": "明前厭苦緣中釋梵護世諸天等，從佛王宮",
    "T37n1753_004:0277c18": "臨空聽法。或見釋迦毫光轉變，或見彌陀",
    "T37n1753_004:0277c19": "金色靈儀，或聞九品往生殊異，或聞定散兩",
    "T37n1753_004:0277c20": "門俱攝，或聞善惡之行齊歸，或聞西方淨土",
    "T37n1753_004:0277c21": "對目非遠，或聞一生專精決志，永與生死",
    "T37n1753_004:0277c22": "分流。此等諸天既聞如來廣說希奇之益，",
    "T37n1753_004:0277c23": "各發無上之心。斯乃佛是聖中之極，發語成",
    "T37n1753_004:0277c24": "經，凡惑之類蒙&#x98E1;，能使聞之獲益。[0277c24] 上來雖",
    "T37n1753_004:0277c25": "有七句不同，廣解得益分竟。",
    "T37n1753_004:0277c26": "[0277c26] 四、次明流通分，於中有二。一明王宮流通。",
    "T37n1753_004:0277c27": "二明耆闍流通。[0277c27] 今先就王宮流通分中，即",
    "T37n1753_004:0277c28": "有其七。[0277c28] 一、從爾時阿難已下，正明請發之",
    "T37n1753_004:0277c29": "由。[0277c29] 二、從佛告阿難已下，正明如來雙標依",
    "T37n1753_004:0278a01": "正以立經名。又能依經起行，三障之雲自",
    "T37n1753_004:0278a02": "卷，答前初問云何名此經一句。[0278a02] 三、從汝當",
    "T37n1753_004:0278a03": "受持已下，答前後問云何受持一句。[0278a03] 四、從",
    "T37n1753_004:0278a04": "行此三昧者下，至何況憶念已來，正明比",
    "T37n1753_004:0278a05": "校顯勝勸人奉行。即有其四。一明總標定",
    "T37n1753_004:0278a06": "善以立三昧之名。二明依觀修行即見三",
    "T37n1753_004:0278a07": "身之益。三明重舉能行教之機。四正明比",
    "T37n1753_004:0278a08": "校顯勝，但聞三身之號，尚滅多劫罪愆，何",
    "T37n1753_004:0278a09": "況正念歸依，而不獲證也。[0278a09] 五、從若念佛者",
    "T37n1753_004:0278a10": "下，至生諸佛家已來，正顯念佛三昧功能",
    "T37n1753_004:0278a11": "超絕，實非雜善得為比類。即有其五。一明",
    "T37n1753_004:0278a12": "專念彌陀佛名。二明指讚能念之人。三明",
    "T37n1753_004:0278a13": "若能相續念佛者，此人甚為希有，更無物可",
    "T37n1753_004:0278a14": "以方之，故引分陀利為喻。言分陀利者，",
    "T37n1753_004:0278a15": "名人中好華，亦名希有華，亦名人中上上",
    "T37n1753_004:0278a16": "華，亦名人中妙好華，此華相傳名蔡華是。",
    "T37n1753_004:0278a17": "若念佛者，即是人中好人，人中妙好人，人中",
    "T37n1753_004:0278a18": "上上人，人中希有人，人中最勝人也。四明",
    "T37n1753_004:0278a19": "專念彌陀名者，即觀音、勢至常隨影護，亦如",
    "T37n1753_004:0278a20": "親友知識也。五明今生既蒙此益，捨命即",
    "T37n1753_004:0278a21": "入諸佛之家，即淨土是也。到彼長時聞法，",
    "T37n1753_004:0278a22": "歷事供養，因圓果滿，道場之座豈&#x8CD6;。[0278a22] 六、從",
    "T37n1753_004:0278a23": "佛告阿難汝好持是語已下，正明付屬彌陀",
    "T37n1753_004:0278a24": "名號，流通於遐代。上來雖說定散兩門之",
    "T37n1753_004:0278a25": "益，望佛本願，意在眾生一向專稱彌陀佛",
    "T37n1753_004:0278a26": "名。[0278a26] 七、從佛說此語時已下，正明能請能傳",
    "T37n1753_004:0278a27": "等聞所未聞，見所未見，遇&#x98E1;甘露，喜躍",
    "T37n1753_004:0278a28": "無以自勝也。[0278a28] 上來雖有七句不同，廣解王",
    "T37n1753_004:0278a29": "宮流通分竟。",
    "T37n1753_004:0278b01": "[0278b01] 五、就耆闍會中，亦有其三。[0278b01] 一、從爾時世尊",
    "T37n1753_004:0278b02": "已下，明耆闍序分。[0278b02] 二、從爾時阿難已下，明",
    "T37n1753_004:0278b03": "耆闍正宗分。[0278b03] 三、從無量諸天已下，明耆闍",
    "T37n1753_004:0278b04": "流通分。[0278b04] 上來雖有三義不同，總明耆闍分",
    "T37n1753_004:0278b05": "竟。",
    "T37n1753_004:0278b06": "[0278b06] 初、從如是我聞下，至云何見極樂世界已",
    "T37n1753_004:0278b07": "來，明序分。二、從日觀下，至下品下生已來，",
    "T37n1753_004:0278b08": "明正宗分。三、從說是語時下，至諸天發心",
    "T37n1753_004:0278b09": "已來，明得益分。四、從爾時阿難下，至韋提",
    "T37n1753_004:0278b10": "等歡喜已來，明王宮流通分。五、從爾時世",
    "T37n1753_004:0278b11": "尊下，至作禮而退已來，總明耆闍分。上來",
    "T37n1753_004:0278b12": "雖有五分不同，總解《觀經》一部文義竟。",
    "T37n1753_004:0278b13": "[0278b13] 竊以真宗叵遇，淨土之要難逢，欲使五趣",
    "T37n1753_004:0278b14": "齊生，是以勸聞於後代。但如來神力轉變無",
    "T37n1753_004:0278b15": "方，隱顯隨機王宮密化，於是耆闍聖眾小智",
    "T37n1753_004:0278b16": "懷疑，佛後還山弗闚委況，於時阿難為宣",
    "T37n1753_004:0278b17": "王宮之化定散兩門，異眾因此同聞，莫不",
    "T37n1753_004:0278b18": "奉行頂戴。",
    "T37n1753_004:0278b19": "[0278b19] 敬白一切有緣知識等，余既是生死凡夫，智",
    "T37n1753_004:0278b20": "慧淺短。然佛教幽微，不敢輒生異解，遂即",
    "T37n1753_004:0278b21": "標心結願，請求靈驗，方可造心。「南無歸",
    "T37n1753_004:0278b22": "命盡虛空遍法界一切三寶，釋迦牟尼佛，阿",
    "T37n1753_004:0278b23": "彌陀佛，觀音勢至，彼土諸菩薩大海眾，及一",
    "T37n1753_004:0278b24": "切莊嚴相等。某今欲出此《觀經》要義，楷定",
    "T37n1753_004:0278b25": "古今，若稱三世諸佛、釋迦佛、阿彌陀佛等大",
    "T37n1753_004:0278b26": "悲願意者，願於夢中得見如上所願一切",
    "T37n1753_004:0278b27": "境界諸相。」於佛像前結願已，日別誦阿彌",
    "T37n1753_004:0278b28": "陀經三遍，念阿彌陀佛三萬遍，至心發願。",
    "T37n1753_004:0278b29": "即於當夜見西方空中如上諸相境界悉皆",
    "T37n1753_004:0278c01": "顯現，雜色寶山百重千重，種種光明下照於",
    "T37n1753_004:0278c02": "地，地如金色。中有諸佛菩薩，或坐或立，或",
    "T37n1753_004:0278c03": "語或默，或動身手，或住不動者。既見此相，",
    "T37n1753_004:0278c04": "合掌立觀，量久乃覺。覺已不勝欣喜，於即",
    "T37n1753_004:0278c05": "條錄義門。自此已後，每夜夢中常有一僧",
    "T37n1753_004:0278c06": "而來指授玄義科文，既了更不復見。後時脫",
    "T37n1753_004:0278c07": "本竟已，復更至心要期七日，日別誦阿彌陀",
    "T37n1753_004:0278c08": "經十遍，念阿彌陀佛三萬遍。初夜後夜觀",
    "T37n1753_004:0278c09": "想彼佛國土莊嚴等相，誠心歸命一如上法。",
    "T37n1753_004:0278c10": "當夜即見三具磑輪道邊獨轉，忽有一人乘",
    "T37n1753_004:0278c11": "白駱駝來前見勸：「師當努力，決定往生，莫",
    "T37n1753_004:0278c12": "作退轉。此界穢惡多苦，不勞貪樂。」答言：「大",
    "T37n1753_004:0278c13": "蒙賢者好心視誨，某畢命為期，不敢生於",
    "T37n1753_004:0278c14": "懈慢之心(云云)。」第二夜見阿彌陀佛身真金",
    "T37n1753_004:0278c15": "色，在七寶樹下金蓮華上坐，十僧圍遶亦各",
    "T37n1753_004:0278c16": "坐一寶樹下，佛樹上乃有天衣挂繞，正面",
    "T37n1753_004:0278c17": "向西合掌坐觀。第三夜見兩幢杆極大高顯，",
    "T37n1753_004:0278c18": "幢懸五色，道路縱橫人觀無礙。既得此相",
    "T37n1753_004:0278c19": "已，即便休止不至七日。上來所有靈相者，",
    "T37n1753_004:0278c20": "本心為物，不為己身，既蒙此相，不敢隱",
    "T37n1753_004:0278c21": "藏，謹以申呈義後，被聞於末代，願使含靈",
    "T37n1753_004:0278c22": "聞之生信，有識&#x89A9;者西歸。以此功德迴施",
    "T37n1753_004:0278c23": "眾生，悉發菩提心，慈心相向，佛眼相看，菩",
    "T37n1753_004:0278c24": "提眷屬作真善知識，同歸淨國，共成佛道。",
    "T37n1753_004:0278c25": "此義已請證定竟，一句一字不可加減，欲",
    "T37n1753_004:0278c26": "寫者一如經法。應知。"
}