{
    "X82n1571_119:0709b03": "五燈全書卷第一百十九",
    "X82n1571_119:0709b05": "京都聖感禪寺住持(臣)僧 (超永) 編輯",
    "X82n1571_119:0709b06": "京都古華嚴寺住持(臣)僧 (超揆) 較閱 進",
    "X82n1571_119:0709b07": "呈",
    "X82n1571_119:0709b08": "未詳法嗣",
    "X82n1571_119:0709b09": "實性大師[0709b09] 因同參芙蓉訓禪師至。上堂。以右手拈拄",
    "X82n1571_119:0709b10": "杖。倚放左邊。良久曰。此事若不是。芙蓉師兄也大難",
    "X82n1571_119:0709b11": "委悉。便下座。",
    "X82n1571_119:0709b12": "中觀沼禪師[0709b12] 海雲印簡之受業師也。常誨海雲曰。汝",
    "X82n1571_119:0709b13": "所欲者。文字語言耳。向去皆止之。令身心大死一場。",
    "X82n1571_119:0709b14": "休有餘氣。到那時節。瞥然自省。方可與吾相見。師將",
    "X82n1571_119:0709b15": "示寂。有客求偈。師書偈曰。七十三年如掣電。臨行為",
    "X82n1571_119:0709b16": "君通一線。泥牛飛過海東來。天上人間尋不見。客曰。",
    "X82n1571_119:0709b17": "師幾時行。師曰。三日後。時五月二十七日也。至六月",
    "X82n1571_119:0709b18": "初一。果無疾而逝。",
    "X82n1571_119:0709b19": "僧肇法師[0709b19] 遭秦王難。臨就刑。說偈曰。四大元無主。五",
    "X82n1571_119:0709b20": "陰本來空。將頭臨白刃。猶以斬春風。",
    "X82n1571_119:0709b21": "禪月貫休禪師[0709b21] 有詩曰。禪客相逢祇彈指。此心能有",
    "X82n1571_119:0709b22": "幾人知。大隨和尚舉問曰。如何是此心。師無對。",
    "X82n1571_119:0709b23": "先淨照禪師[0709b23] 問楞嚴大師。經中道。若能轉物。即同如",
    "X82n1571_119:0709b24": "來。若被物轉。即名凡夫。祇如昇元閣。作麼生轉。嚴無",
    "X82n1571_119:0709c01": "對。",
    "X82n1571_119:0709c02": "公期和尚[0709c02] 因往羅漢。路逢一騎牛公子。師問。羅漢路",
    "X82n1571_119:0709c03": "向甚麼處去。公拍牛曰。道道。師喝曰。這畜生。公曰。羅",
    "X82n1571_119:0709c04": "漢路向甚麼處去。師&#x5374;拍牛曰。道道。公曰。直饒恁麼。",
    "X82n1571_119:0709c05": "猶少蹄角在。師便打。公拍牛便走。",
    "X82n1571_119:0709c06": "唐朝因禪師[0709c06] 微時。&#x751E;運槌擊土次。見一大塊。戲槌猛",
    "X82n1571_119:0709c07": "擊之。應碎。豁然大悟。",
    "X82n1571_119:0709c08": "福州東山雲頂禪師[0709c08] 泉州人。以再下春闈。往雲臺大",
    "X82n1571_119:0709c09": "吼寺。剃染具戒。即謁大愚芝神鼎諲。後見羅漢下尊",
    "X82n1571_119:0709c10": "宿。始徹己事。道學有聞。叢林稱為頂三教 僧問。如",
    "X82n1571_119:0709c11": "何是和尚日用事。師曰。我喫飯汝受饑。曰法法不相",
    "X82n1571_119:0709c12": "到。又作麼生。師曰。汝作罪我皆知 問如何是和尚",
    "X82n1571_119:0709c13": "一枝拂。師曰。打破修行窟。曰恁麼則本來無一物也。",
    "X82n1571_119:0709c14": "師曰。知無者是誰。曰學人罪過。師曰。再思可矣 士",
    "X82n1571_119:0709c15": "問洞山道。有一物。上拄天下拄地。未審是甚麼物。師",
    "X82n1571_119:0709c16": "曰。擔鐵枷喫鐵棒。曰天地黑山河走。師曰。閻老殿前",
    "X82n1571_119:0709c17": "添一鬼。北邙山下臥千年。士呼快活快活。師曰。也是",
    "X82n1571_119:0709c18": "野狐吞老鼠 九龍觀道士。并三士人請上堂。儒門",
    "X82n1571_119:0709c19": "畫八卦造契書。不救六道輪回。道門朝九皇鍊真氣。",
    "X82n1571_119:0709c20": "不達三祇劫數。我釋迦世尊。洞三祇劫數。救六道輪",
    "X82n1571_119:0709c21": "回。以大願攝人天。如風輪持日月。以大智破生死。若",
    "X82n1571_119:0709c22": "劫火焚秋毫。入得我門者。自然轉變天地。幽察鬼神。",
    "X82n1571_119:0709c23": "使須彌鐵圍大地大海。入一毛孔中。一切眾生不覺",
    "X82n1571_119:0709c24": "不知。我說此法門。如&#x8657;空俱含萬象。一為無量無量",
    "X82n1571_119:0710a01": "為一。若人得一。即萬事畢。珍重。",
    "X82n1571_119:0710a02": "婺州雲幽重惲禪師[0710a02] 初謁雪峰。次依石霜。乃開悟。旋",
    "X82n1571_119:0710a03": "里隱居。蔽形唯一衲。住後上堂。雲幽一隻箭。&#x8657;空無",
    "X82n1571_119:0710a04": "背面。射去&#x5FA7;十方。要且無人見。時有僧問。如何是和",
    "X82n1571_119:0710a05": "尚一隻箭。師曰。盡大地人無髑髏(雲幽即今之法雲)。",
    "X82n1571_119:0710a06": "雙溪布衲如玉禪師[0710a06] 因閒卿嵩戲。以詩悼之曰。繼祖",
    "X82n1571_119:0710a07": "當吾代。生緣行可規。終身常在道。識病懶尋醫。貌古",
    "X82n1571_119:0710a08": "筆難寫。情高世莫知。慈雲布何處。孤月自相宜。師讀",
    "X82n1571_119:0710a09": "罷。舉筆答曰。道契平生更有誰。閒卿于我最心知。當",
    "X82n1571_119:0710a10": "初未欲成相別。恐誤同參一首詩。投筆坐亡。于六十",
    "X82n1571_119:0710a11": "年後。塔戶自啟。其真容儼然。",
    "X82n1571_119:0710a12": "舒州投子通禪師[0710a12] 僧問。達磨未來時如何。師曰。兩岸",
    "X82n1571_119:0710a13": "唱漁歌。曰來後如何。師曰。大海涌風波 問如何是",
    "X82n1571_119:0710a14": "孤峰頂上節操長松。師曰。能為萬象主。不逐四時凋",
    "X82n1571_119:0710a15": " 問如何是和尚這裏佛法。師曰。東壁打西壁。",
    "X82n1571_119:0710a16": "處州法海立禪師[0710a16] 因朝廷有旨。革本寺為神霄宮。師",
    "X82n1571_119:0710a17": "陞座。謂眾曰。都緣未徹。所以說是說非。&#x8462;為不真。便",
    "X82n1571_119:0710a18": "乃分彼分此我身尚且不有。身外烏足道哉。正眼觀",
    "X82n1571_119:0710a19": "來。一場笑具。今則聖君垂旨。更僧寺作神霄。佛頭上",
    "X82n1571_119:0710a20": "添個冠兒。算來有何不可。山僧今日不免橫擔拄杖。",
    "X82n1571_119:0710a21": "高挂&#x9262;囊。向無縫塔中。安身立命。于無根樹下。嘯月",
    "X82n1571_119:0710a22": "吟風。一任乘雲仙客。駕鶴高人。來此&#x546A;水書符。叩牙",
    "X82n1571_119:0710a23": "作法。他年成道。白日上昇。堪報不報之恩。以助無為",
    "X82n1571_119:0710a24": "之化。祇恐不是玉。是玉也大奇。然雖如是。且道山僧",
    "X82n1571_119:0710b01": "轉身一句。作麼生道。還委悉麼。擲下拂子。竟爾趨寂。",
    "X82n1571_119:0710b02": "郡守具奏其事。奉旨改其寺。曰真身。",
    "X82n1571_119:0710b03": "汝州天寧明禪師[0710b03] 改德士日。師登座謝恩畢。乃曰。木",
    "X82n1571_119:0710b04": "簡信手拈來。坐具乘時放下。雲散水流去。寂然天地",
    "X82n1571_119:0710b05": "空。即斂目而逝。",
    "X82n1571_119:0710b06": "蜀中仁王欽禪師[0710b06] 僧問。如何是佛。師曰。聞名不如見",
    "X82n1571_119:0710b07": "面。曰如何是祖師西來意。師曰。鬧市裏弄猢猻。曰如",
    "X82n1571_119:0710b08": "何是道。師曰。大蟲看水磨。",
    "X82n1571_119:0710b09": "金陵鐵索山主[0710b09] 僧問。久嚮鐵索。未審作何面目。主打",
    "X82n1571_119:0710b10": "露柱。曰謝見示。主曰。你據個甚麼。便恁麼道。僧&#x5374;打",
    "X82n1571_119:0710b11": "露柱。主曰。且道索在恁麼處。僧作量勢。主曰。今日遇",
    "X82n1571_119:0710b12": "個同參。",
    "X82n1571_119:0710b13": "樓子和尚[0710b13] 不知何許人也。遺其名氏。一日偶經遊街",
    "X82n1571_119:0710b14": "市間。于酒樓下。整襪帶次。聞樓上人唱曲曰。你既無",
    "X82n1571_119:0710b15": "心我也休。忽然大悟。因號樓子焉。",
    "X82n1571_119:0710b16": "神照本如法師[0710b16] &#x751E;以經旨。請益四明尊者。者震聲曰。",
    "X82n1571_119:0710b17": "汝名本如。師即領悟。作偈曰。處處逢歸路。頭頭達故",
    "X82n1571_119:0710b18": "鄉。本來成現事。何必待思量。",
    "X82n1571_119:0710b19": "臨安府上竺圓智證悟法師[0710b19] 台州林氏子。依白蓮仙。",
    "X82n1571_119:0710b20": "問具變之道。蓮指燈曰。如此燈者。離性絕非。本自空",
    "X82n1571_119:0710b21": "寂。理則具矣。六凡四聖。所見不同。變則在焉。師不契。",
    "X82n1571_119:0710b22": "後因掃地。誦法華經。至知法常無性佛種從緣起。始",
    "X82n1571_119:0710b23": "諭旨。告蓮。蓮然之。師領徒以來。&#x751E;患本宗學者囿于",
    "X82n1571_119:0710b24": "名相。膠于筆錄。至以天台之傳。為文字之學。南宗鄙",
    "X82n1571_119:0710c01": "之。乃謁護國此菴元。夜語次。師舉東坡宿東林偈。且",
    "X82n1571_119:0710c02": "曰。也不易到此田地。元曰。尚未見路徑。何言到耶。師",
    "X82n1571_119:0710c03": "曰。祇如他道。溪聲便是廣長舌。山色豈非清淨身。若",
    "X82n1571_119:0710c04": "不到此田地。如何有這個消息。元曰。是門外漢耳。師",
    "X82n1571_119:0710c05": "曰。和尚不吝。可為說破。元曰。&#x5374;祇從這裏。猛著精彩。",
    "X82n1571_119:0710c06": "&#x89B0;捕看。若&#x89B0;捕得他破。則亦知本命元辰著落處。師",
    "X82n1571_119:0710c07": "通夕不寐。及曉鐘鳴。去其秘畜。以前偈別曰。東坡居",
    "X82n1571_119:0710c08": "士太饒舌。聲色關中欲透身。溪若是聲山是色。無山",
    "X82n1571_119:0710c09": "無水好愁人。持以告元。元曰。向汝道是門外漢。師禮",
    "X82n1571_119:0710c10": "謝。未幾有化馬祖殿瓦者。求語發揚。師書曰。寄語江",
    "X82n1571_119:0710c11": "西老古錐。從教日炙與風吹。兒孫不是無料理。要見",
    "X82n1571_119:0710c12": "冰消瓦解時。元見之笑曰。須是這闍黎始得。",
    "X82n1571_119:0710c13": "和州淨戒守密禪師[0710c13] 僧問。如何是佛。師曰。稽首稽首。",
    "X82n1571_119:0710c14": "曰學人有分也無。師曰。頓首頓首。僧作舞而出。師曰。",
    "X82n1571_119:0710c15": "似則恰似。是即未是。",
    "X82n1571_119:0710c16": "本嵩律師[0710c16] 因無為居士楊傑。請問宣律師所講毗尼",
    "X82n1571_119:0710c17": "性體。師以偈答曰。情智何&#x751E;異。犬吠蛇自行。終南的",
    "X82n1571_119:0710c18": "的意。日午打三更。",
    "X82n1571_119:0710c19": "[0710c19] 昔有一老宿。一夏不為師僧說話。有僧歎曰。我祇恁",
    "X82n1571_119:0710c20": "麼空過一夏。不敢望和尚說佛法。得聞正因兩字也",
    "X82n1571_119:0710c21": "得。老宿聞乃曰。闍黎莫[斯/言]速。若論正因一字也無。道",
    "X82n1571_119:0710c22": "了叩齒。曰適來無端。不合與麼道。&#x96A3;壁有一老宿。聞",
    "X82n1571_119:0710c23": "曰。好一釜羹。被一顆鼠糞污&#x5374;。",
    "X82n1571_119:0710c24": "[0710c24] 昔有一僧。在經堂內。不看經。每日打坐。藏主曰。何不",
    "X82n1571_119:0711a01": "看經。曰某甲不識字。主曰。何不問人。僧近前叉手鞠",
    "X82n1571_119:0711a02": "躬曰。這個是甚麼字。主無對。",
    "X82n1571_119:0711a03": "[0711a03] 昔有一老宿住菴。于門上書心字。于&#x7255;上書心字。于",
    "X82n1571_119:0711a04": "壁上書心字。",
    "X82n1571_119:0711a05": "[0711a05] 昔有二菴主住菴。旬日不相見。忽相會。上菴主問下",
    "X82n1571_119:0711a06": "菴主。多時不相見。向甚麼處去。下菴主曰。在菴中造",
    "X82n1571_119:0711a07": "個無縫塔。上菴主曰。某甲也要造一個。就兄借取塔",
    "X82n1571_119:0711a08": "樣子。下菴主曰。何不早說。恰被人借去了也。",
    "X82n1571_119:0711a09": "[0711a09] 昔有一菴主。見僧來。豎起火筒曰。會麼。曰不會。主曰。",
    "X82n1571_119:0711a10": "三十年用不盡底。僧&#x5374;問。三十年前。用個甚麼。主無",
    "X82n1571_119:0711a11": "對。",
    "X82n1571_119:0711a12": "[0711a12] 昔有一老宿。因江南國主問。子有一頭水牯牛。萬里",
    "X82n1571_119:0711a13": "無寸草。未審向甚麼處放。宿無對。",
    "X82n1571_119:0711a14": "[0711a14] 昔有一老宿。問僧。甚麼處來。僧曰。牛頭山禮拜祖師",
    "X82n1571_119:0711a15": "來。宿曰。還見祖師麼。僧無對。",
    "X82n1571_119:0711a16": "[0711a16] 昔有一老宿。有偈曰。五蘊山頭一段空。同門出入不",
    "X82n1571_119:0711a17": "相逢。無量劫來賃屋住。到頭不識主人公。",
    "X82n1571_119:0711a18": "[0711a18] 僧問老宿。如何是密室中人。老宿曰。有客不答話。",
    "X82n1571_119:0711a19": "[0711a19] 昔有一老宿。因僧問。魂兮歸去來。食我家園葚。如何",
    "X82n1571_119:0711a20": "是家園葚。",
    "X82n1571_119:0711a21": "[0711a21] 背有一老宿曰。祖師九年面壁。為訪智音。若恁麼會",
    "X82n1571_119:0711a22": "得。喫鐵棒有日在。又一老宿曰。祖師九年面壁。何不",
    "X82n1571_119:0711a23": "&#x6159;惶。若恁麼會得。更買草鞋。行&#x811A;三十年。",
    "X82n1571_119:0711a24": "[0711a24] 昔有一老宿。因僧問。師子捉兔。亦全其力。捉象亦全",
    "X82n1571_119:0711b01": "其力。未審全個甚麼力。老宿曰。不欺之力。",
    "X82n1571_119:0711b02": "[0711b02] 昔有一老宿曰。這一片田地。分付來多時也。我立地",
    "X82n1571_119:0711b03": "待汝搆去。",
    "X82n1571_119:0711b04": "[0711b04] 昔有老宿。畜一童子。並不知軌則。有一行&#x811A;僧到。乃",
    "X82n1571_119:0711b05": "教童子禮儀。晚間見老宿外歸。遂去問訊。老宿怪訝。",
    "X82n1571_119:0711b06": "遂問童子曰。阿誰教你。童曰。堂中某上座。老宿喚其",
    "X82n1571_119:0711b07": "僧來。問上座傍家行&#x811A;。是甚麼心行。這童子養來二",
    "X82n1571_119:0711b08": "三年了。幸自可憐生。誰教上座。教壞伊快。束裝起去。",
    "X82n1571_119:0711b09": "黃昏雨淋淋地。被&#x8D82;出。",
    "X82n1571_119:0711b10": "[0711b10] 昔有僧到曹溪。時守衣&#x9262;僧。提起衣曰。此是大庾嶺",
    "X82n1571_119:0711b11": "頭。提不起底。僧曰。為甚麼在上座手裏。僧無對。",
    "X82n1571_119:0711b12": "[0711b12] 昔有僧。因看法華經。至諸法從本來常自寂滅相。忽",
    "X82n1571_119:0711b13": "疑不決。行住坐臥。每自體究。都無所得。忽春月聞鶯",
    "X82n1571_119:0711b14": "聲。頓然開悟。遂續前偈曰。諸法從本來。常自寂滅相。",
    "X82n1571_119:0711b15": "春至百花開。黃鶯啼柳上。",
    "X82n1571_119:0711b16": "[0711b16] 昔有老宿。問一座主。疏鈔解義廣略如何。主曰。鈔解",
    "X82n1571_119:0711b17": "疏。疏解經。宿曰。經解甚麼。主無對。",
    "X82n1571_119:0711b18": "[0711b18] 昔高麗國來錢塘。刻觀音聖像。及舁上船。竟不能動。",
    "X82n1571_119:0711b19": "因請入明州開元寺供養。後有設問。無剎不現身。聖",
    "X82n1571_119:0711b20": "像為甚不去高麗國。",
    "X82n1571_119:0711b21": "[0711b21] 泗州塔前。一僧禮拜。有人問。上座日日禮拜。還見大",
    "X82n1571_119:0711b22": "聖麼。",
    "X82n1571_119:0711b23": "[0711b23] 泗州塔頭侍者。及時鎖門。有人問。既是三界大師。為",
    "X82n1571_119:0711b24": "甚麼被弟子鎖。侍者無對。",
    "X82n1571_119:0711c01": "[0711c01] 聖僧像被屋漏滴。有人問僧。既是聖僧。為甚麼有漏。",
    "X82n1571_119:0711c02": "僧無對。",
    "X82n1571_119:0711c03": "[0711c03] 有人問僧。點甚麼燈。僧曰。長明燈。曰甚麼時點。曰去",
    "X82n1571_119:0711c04": "年點。曰長明何在。僧無語。",
    "X82n1571_119:0711c05": "[0711c05] 有座主。念彌陀名號次。小師喚和尚。及回顧。小師不",
    "X82n1571_119:0711c06": "對。如是數四。和尚叱曰。三度四度喚。有甚麼事。小師",
    "X82n1571_119:0711c07": "曰。和尚幾年喚他即得。某甲纔喚便發業。",
    "X82n1571_119:0711c08": "[0711c08] 有僧與童子上經了。令持經著函內。童子曰。某甲念",
    "X82n1571_119:0711c09": "底著向那裏。",
    "X82n1571_119:0711c10": "[0711c10] 一僧注道德經。人問曰。久嚮大德注道德經。僧曰不",
    "X82n1571_119:0711c11": "敢。曰何如明皇。法燈代曰。是弟子。",
    "X82n1571_119:0711c12": "[0711c12] 有僧入冥。見地藏菩薩。藏問。你平生修何業。僧曰。念",
    "X82n1571_119:0711c13": "法華經。曰止止不須說。我法妙難思。為是說是不說。",
    "X82n1571_119:0711c14": "僧無對。",
    "X82n1571_119:0711c15": "[0711c15] 鹽官會下。有一主事僧。忽見一鬼使來追。僧告曰。某",
    "X82n1571_119:0711c16": "甲身為主事。未暇修行。乞容七日。得否。使曰。待為白",
    "X82n1571_119:0711c17": "王。若許。即七日後來。不然須臾便至。言訖不見。至七",
    "X82n1571_119:0711c18": "日後復來。覓其僧。了不可得。後有人舉問一僧。若被",
    "X82n1571_119:0711c19": "覓著時。如何抵擬他。",
    "X82n1571_119:0711c20": "[0711c20] 台州六通院僧。欲渡船。有人問。既是六通。為甚麼假",
    "X82n1571_119:0711c21": "船。僧無對。",
    "X82n1571_119:0711c22": "洪州太守宋令公[0711c22] 一日大寧寺僧陳乞請第二座開",
    "X82n1571_119:0711c23": "堂。公曰。何不請第一座。眾無語。",
    "X82n1571_119:0711c24": "江南相馮延巳[0711c24] 與數僧遊鍾山。至一人泉。問一人泉",
    "X82n1571_119:0712a01": "許多人爭得足。一僧對曰。不教欠少。延巳不肯。乃別",
    "X82n1571_119:0712a02": "曰。誰人欠少。",
    "X82n1571_119:0712a03": "[0712a03] 官人問僧名甚麼。曰無揀。官人曰。忽然將一&#x6900;沙。與",
    "X82n1571_119:0712a04": "上座。又作麼生。曰謝官人供養。",
    "X82n1571_119:0712a05": "[0712a05] 廣南有僧住菴。國主出獵。左右報菴主。大王來。請起。",
    "X82n1571_119:0712a06": "主曰。非但大王來。佛來亦不起。王問。佛豈不是汝師。",
    "X82n1571_119:0712a07": "主曰是。王曰。見師為甚麼不起。",
    "X82n1571_119:0712a08": "[0712a08] 福州洪塘橋上有僧。列坐官人問。此中還有佛麼。僧",
    "X82n1571_119:0712a09": "無對。",
    "X82n1571_119:0712a10": "[0712a10] 昔有官人。入鎮州天王院。&#x89A9;神像。因問院主曰。此是",
    "X82n1571_119:0712a11": "甚麼功德。曰護國天王。曰祇護此國。&#x5FA7;護餘國。曰在",
    "X82n1571_119:0712a12": "秦為秦。在楚為楚。曰臘月二十九日。打破鎮州城。天",
    "X82n1571_119:0712a13": "王向甚麼處去。主無對。",
    "X82n1571_119:0712a14": "[0712a14] 昔有官人。作無鬼論。中夜揮毫次。忽見一鬼出曰。汝",
    "X82n1571_119:0712a15": "道無。我&#x807B;。",
    "X82n1571_119:0712a16": "[0712a16] 昔有道流。在佛殿前。背佛而坐。僧曰。道士莫背佛。道",
    "X82n1571_119:0712a17": "流曰。大德本教中道。佛身充滿于法界。向甚麼處坐",
    "X82n1571_119:0712a18": "得。僧無對。",
    "X82n1571_119:0712a19": "[0712a19] 有一行者。隨法師入佛殿。行者向佛而唾。師曰。行者",
    "X82n1571_119:0712a20": "少去就。何以唾佛。者曰。將無佛處來。與某甲唾。師無",
    "X82n1571_119:0712a21": "對。",
    "X82n1571_119:0712a22": "[0712a22] 死魚浮放水上。有人問僧。魚豈不是以水為命。僧曰",
    "X82n1571_119:0712a23": "是。曰為甚麼&#x5374;向水中死。僧無對。",
    "X82n1571_119:0712a24": "[0712a24] 鷂子&#x8D82;鴿子。飛向佛殿欄干上顫。有人問僧。一切眾",
    "X82n1571_119:0712b01": "生。在佛影中。常安常樂。鴿子見佛。為甚麼&#x5374;顫。僧無",
    "X82n1571_119:0712b02": "對。",
    "X82n1571_119:0712b03": "[0712b03] 昔有一僧。去覆船。路逢一賣鹽翁。僧問。覆船路向甚",
    "X82n1571_119:0712b04": "麼處去。翁良久。僧再問。翁曰。你患聾那。僧曰。你向我",
    "X82n1571_119:0712b05": "道甚麼。翁曰。向你道覆船路。僧曰。翁莫會禪麼。翁曰。",
    "X82n1571_119:0712b06": "莫道會禪。佛法也盡會。僧曰。你試說看。翁挑起鹽籃。",
    "X82n1571_119:0712b07": "僧曰難。翁曰。你喚這個作甚麼。僧曰鹽。翁曰。有甚麼",
    "X82n1571_119:0712b08": "交涉。僧曰。你喚作甚麼。翁曰。不可更向你道是鹽。",
    "X82n1571_119:0712b09": "[0712b09] 昔有婆子。供養一菴主。經二十年。常令一二八女子。",
    "X82n1571_119:0712b10": "送飯給侍。一日令女子抱定曰。正恁麼時如何。主曰。",
    "X82n1571_119:0712b11": "枯木倚寒巖。三冬無暖氣。女子舉似婆。婆曰。我二十",
    "X82n1571_119:0712b12": "年。祇供養得個俗漢。遂遣出。燒&#x5374;菴。",
    "X82n1571_119:0712b13": "[0712b13] 昔有一僧。參米胡。路逢一婆住菴。僧問。婆有眷屬否。",
    "X82n1571_119:0712b14": "曰有。僧曰。在甚麼處。曰山河大地。若草若木。皆是我",
    "X82n1571_119:0712b15": "眷屬。僧曰。婆莫作師姑來否。曰汝見我是甚麼。僧曰",
    "X82n1571_119:0712b16": "俗人。婆曰。汝不可是僧。僧曰。婆莫混濫佛法好。婆曰。",
    "X82n1571_119:0712b17": "我不混濫佛法。僧曰。汝恁麼豈不是混濫佛法。婆曰。",
    "X82n1571_119:0712b18": "你是男子。我是女人。豈曾混濫。",
    "X82n1571_119:0712b19": "[0712b19] 龐行婆入鹿門寺設齋。維那請意旨。婆拈梳子插向",
    "X82n1571_119:0712b20": "髻後曰。回向了也。便出去。",
    "X82n1571_119:0712b21": "[0712b21] 溫州陳道婆。&#x751E;&#x5FA7;扣諸方名宿。後于長老山淨和尚",
    "X82n1571_119:0712b22": "語下發明。有偈曰。高坡平頂上。盡是採樵翁。人人盡",
    "X82n1571_119:0712b23": "懷刀斧意。不見山花映水紅。",
    "X82n1571_119:0712b24": "[0712b24] 昔有施主婦人入院。行眾僧隨年錢。僧曰。聖僧前著",
    "X82n1571_119:0712c01": "一分。婦人曰。聖僧年多少。僧無對。",
    "X82n1571_119:0712c02": "青州佛覺禪師(疑雲門宗)[0712c02] 頌仰山師子曰。一色無過指示",
    "X82n1571_119:0712c03": "人。白銀世界裏嚬呻。超然推倒還扶起。爭似東風照",
    "X82n1571_119:0712c04": "日新。",
    "X82n1571_119:0712c05": "圓通善國師(疑雲門宗嗣佛覺)[0712c05] 佛日自江右至燕。寓大聖安。",
    "X82n1571_119:0712c06": "一夕與佛覺晦堂。夜話次。時師年方十二。座右侍立。",
    "X82n1571_119:0712c07": "日曰。山僧自南方來。拄杖頭不曾撥著一個會佛法",
    "X82n1571_119:0712c08": "者。師叉手進前曰。自是和尚拄杖短。日大驚曰。可乞",
    "X82n1571_119:0712c09": "此子續吾臨濟一宗。師曰。雲門臨濟豈有二耶。日稱",
    "X82n1571_119:0712c10": "賞不已 金世宗幸聖安瑞像殿。問師曰。禮即是。不",
    "X82n1571_119:0712c11": "禮即是。師曰。禮則相敬相重。不禮則各自稱尊。帝大",
    "X82n1571_119:0712c12": "悅 後住延聖。示眾。舉洞山曰。秋初夏末。兄弟或東",
    "X82n1571_119:0712c13": "去西去。直須向萬里無寸草處去。又曰。即如萬里無",
    "X82n1571_119:0712c14": "寸草。作麼生去。石霜曰。出門便是草。大陽曰。直饒不",
    "X82n1571_119:0712c15": "出門。亦是草漫漫地。師曰。且道諸人即今&#x811A;跟下一",
    "X82n1571_119:0712c16": "句作麼生道。若道萬里無寸草。許你參見洞山。若道",
    "X82n1571_119:0712c17": "出門便是草。許你參見石霜。若道不出門亦是草漫",
    "X82n1571_119:0712c18": "漫地。許你參見大陽。若總道不得。許你參見延聖。何",
    "X82n1571_119:0712c19": "故。唯有好風來席上。更無閒話落人間 示眾。舉雲",
    "X82n1571_119:0712c20": "門大師觀音餬餅話。師曰。韶陽老人。可謂唱彌高和",
    "X82n1571_119:0712c21": "彌寡。如今&#x5374;向延聖拂子頭上。入方廣三昧。東方入",
    "X82n1571_119:0712c22": "定西方起。乃至男身入定女身起。還會麼。野色更無",
    "X82n1571_119:0712c23": "山隔斷。月光直與水相連。",
    "X82n1571_119:0712c24": "燕京慶壽元悟玉禪師(疑雲門宗。嗣圓通)[0712c24] 金顯宗。遣中使持",
    "X82n1571_119:0713a01": "紙一張。書心佛二字問師。者是甚麼字。師曰。不是心。",
    "X82n1571_119:0713a02": "不是佛。稱旨。次日賜長短句曰。但能了淨。萬法因緣",
    "X82n1571_119:0713a03": "何足問。日用無為。十二時中更勿疑。常須自在。識取",
    "X82n1571_119:0713a04": "從來無罣礙。佛佛心心。心若依佛也是塵。師答曰。無",
    "X82n1571_119:0713a05": "為無作。認作無為還是縛。照用同時。電卷星流已是",
    "X82n1571_119:0713a06": "遲。非心非佛。喚作非心猶是物。人境俱空。萬象森羅",
    "X82n1571_119:0713a07": "一鏡中。",
    "X82n1571_119:0713a08": "黃山趙文孺居士(疑雲門宗。嗣圓通)[0713a08] &#x751E;有偈曰。妄想元來本",
    "X82n1571_119:0713a09": "自真。除時又起一重塵。言思動靜承誰力。仔細看來",
    "X82n1571_119:0713a10": "無二人。",
    "X82n1571_119:0713a11": "高郵州定禪師(疑雲門宗。嗣元悟)[0713a11] 初參元悟。室中舉僧問元",
    "X82n1571_119:0713a12": "沙。如何是清淨法身。沙曰膿滴滴地。師于是有省。僧",
    "X82n1571_119:0713a13": "問。透網金鱗。以何為食。師曰。乾屎橛。",
    "X82n1571_119:0713a14": "杭州徑山雲菴慶禪師[0713a14] 建陽人。舉僧問楊岐。如何是",
    "X82n1571_119:0713a15": "佛。岐曰三&#x811A;驢子弄蹄行。曰莫是者便是麼。岐曰湖",
    "X82n1571_119:0713a16": "南長老。頌曰。楊岐一頭驢。眼光如電爍。踏殺天下人。",
    "X82n1571_119:0713a17": "說甚三隻&#x811A;。",
    "X82n1571_119:0713a18": "竹林巨川海禪師[0713a18] 頌風鈴曰。銅唇鐵舌太尖新。樓角",
    "X82n1571_119:0713a19": "懸來不記春。言外百千三昧法。因風說與個中人。",
    "X82n1571_119:0713a20": "雲峰樵隱悟逸禪師[0713a20] 懷安聶氏子。皇慶泰定間。賜佛",
    "X82n1571_119:0713a21": "智號。奉旨三住雪峰。百廢具修。大為法門盛事。&#x751E;序",
    "X82n1571_119:0713a22": "雪峰錄曰。老真覺。自德山一棒桶底脫後。直得鰲店",
    "X82n1571_119:0713a23": "月寒。象峰雪霽。攬醍醐于一杓。彰大用于三毬。譬之",
    "X82n1571_119:0713a24": "轟百億雷霆于四天之下。曠數百世真聲愈宏。所有",
    "X82n1571_119:0713b01": "垂示。流出胸襟。&#x8462;天&#x8462;地。廣陵一奏么絃。下里不復",
    "X82n1571_119:0713b02": "聲矣 元統二年示寂。塔于本山。",
    "X82n1571_119:0713b03": "坱北和尚[0713b03] 涉獵經史。言辭簡邃。髼首垢面。動靜不羈。",
    "X82n1571_119:0713b04": "&#x751E;題詩曰。萬紫千紅總是春。何須饒舌問東君。啞人",
    "X82n1571_119:0713b05": "得夢向誰說。豎起空拳指白雲。又曰。不偏不倚立于",
    "X82n1571_119:0713b06": "中。不著西邊不著東。超出東西南北外。一毫頭上釣",
    "X82n1571_119:0713b07": "蒼龍。一日謂眾曰。吾垂化盡矣。若等勉之。言絕而蛻。",
    "X82n1571_119:0713b08": "鎮州嘉山來禪師[0713b08] 僧問。銕牛和尚塔何在。師以手指",
    "X82n1571_119:0713b09": "之。忽然省發。乃示頌曰。銕牛銕牛。更莫別求。有人問",
    "X82n1571_119:0713b10": "我。豎起指頭。",
    "X82n1571_119:0713b11": "溈山太初禪師[0713b11] 字子愚。溫陵人。世為儒者。倜儻有大",
    "X82n1571_119:0713b12": "志。讀書過目成誦。博綜內外典。多所發明。所為詩文",
    "X82n1571_119:0713b13": "皆不凡。士大夫多推目之。一旦棄去。選佛于尊勝。以",
    "X82n1571_119:0713b14": "律自檢。盡去豪舉之習。出嶺遍參。叢林有聲。久之罷",
    "X82n1571_119:0713b15": "參歸閩。會南&#x5292;報恩&#x8657;席。郡守陳宓。聞師名。命主之。",
    "X82n1571_119:0713b16": "未幾真德秀西山居士。延師主大溈。二十餘載。百廢",
    "X82n1571_119:0713b17": "俱舉。日繞萬指。師說法縱橫博大。鉗鎚學者。不讓古",
    "X82n1571_119:0713b18": "宿風。西山既致政。每與師游。從容論道。莫不心醉。大",
    "X82n1571_119:0713b19": "抵師以平實接人。故諸儒雅重之。",
    "X82n1571_119:0713b20": "五臺銕勒院子範慧洪大師[0713b20] 因閱楞嚴。至一人發真",
    "X82n1571_119:0713b21": "歸元。十方&#x8657;空悉皆消殞。忽大悟。遂造河朔。見汶禪",
    "X82n1571_119:0713b22": "師。陳所見。汶印可之。臨終說偈曰。六十春光又八年。",
    "X82n1571_119:0713b23": "浮雲收盡露青天。臨行踢倒須彌去。後夜山頭月正",
    "X82n1571_119:0713b24": "圓。更衣坐脫。",
    "X82n1571_119:0713c01": "建寧府蔣山慧空元模禪師[0713c01] 古田蘇氏子。大德庚子。",
    "X82n1571_119:0713c02": "定中遊蔣山元獎道場。有老人迎謁曰。吾為師守此",
    "X82n1571_119:0713c03": "山。五百年矣。言畢化黑龍而去。既寤乃曰。吾當選此",
    "X82n1571_119:0713c04": "山也。遂往卓菴。一日謂眾曰。吾昔於佛所。號慧空菩",
    "X82n1571_119:0713c05": "薩。今化緣既畢。即當入滅。因為眾說四諦法。復說偈",
    "X82n1571_119:0713c06": "曰。四十年餘寄俗塵。如今&#x5374;顯個中尊。巖頭一夜東",
    "X82n1571_119:0713c07": "風起。吹得花開滿樹春。銕船無柁亦無篷。撐入金蓮",
    "X82n1571_119:0713c08": "性海中。末後一機今說破。白雲元不離長空。大地山",
    "X82n1571_119:0713c09": "河覓無跡。&#x8657;空撞破見端的。縱使銕輪頂上旋。本性",
    "X82n1571_119:0713c10": "圓明常不失。復曰。西天第三代商那和修尊者。隱象",
    "X82n1571_119:0713c11": "白山。現龍奮迅三昧說法。調伏諸外道。然後化火自",
    "X82n1571_119:0713c12": "焚。吾今象鼻巖前。亦當如是。言畢。雲霧四起。雷雨大",
    "X82n1571_119:0713c13": "作。化火自焚。塔于菴之西。",
    "X82n1571_119:0713c14": "鄭州普照寺佛光道悟禪師[0713c14] 臨洮蘭州冠氏子。偶宿",
    "X82n1571_119:0713c15": "灣子店。聞馬嘶。豁然大悟。歸告母曰。某於途中。拾得",
    "X82n1571_119:0713c16": "一物。母曰何物。師曰。無始來不見了底。母掌曰。何喜",
    "X82n1571_119:0713c17": "之有。遂辭母參方。母曰。將何之。師曰。水流須到海。鶴",
    "X82n1571_119:0713c18": "出白雲頭。遂往參白雲海。乃承印記。泰定二十四年。",
    "X82n1571_119:0713c19": "出主普照。身著白衫。跨黃犢。吹短笛。遊於洛中。&#x751E;曰。",
    "X82n1571_119:0713c20": "道我凡耶。曾向聖位中來。道我聖耶。又向凡位中去。",
    "X82n1571_119:0713c21": "道我非凡非聖耶。&#x5374;向毗盧頂上。別有行處。泰和五",
    "X82n1571_119:0713c22": "年入滅。",
    "X82n1571_119:0713c23": "杭州靈隱普覺淳朋禪師[0713c23] 嘉祐五年。奉旨斷還九里",
    "X82n1571_119:0713c24": "松集慶占路。上堂。山前一片閒田地。曠大劫來無界",
    "X82n1571_119:0714a01": "至。今朝恢復又歸來。坐斷&#x811A;頭并&#x811A;尾。東也是。西也",
    "X82n1571_119:0714a02": "是。南北縱橫無不是。畢竟酬恩作麼生。十里荷花九",
    "X82n1571_119:0714a03": "里松。直指堂前香一炷。",
    "X82n1571_119:0714a04": "明州雪竇常藏主[0714a04] 橫山之高弟也。不諳文字。專習禪",
    "X82n1571_119:0714a05": "定。儕輩呼為常達磨云。所作偈頌。事理圓融。音律調",
    "X82n1571_119:0714a06": "暢。其頌銕牛曰。百煉爐中輥出來。頭角崢嶸體絕埃。",
    "X82n1571_119:0714a07": "打又不行牽不動。者回端不入胞胎。海門偈曰。業風",
    "X82n1571_119:0714a08": "吹起浪如山。多少漁翁著&#x811A;難。[拚-ㄙ+ㄊ]命捨身挨得入。方",
    "X82n1571_119:0714a09": "知玉戶不曾關。苦筍偈曰。紫衣脫盡白如銀。百沸鍋",
    "X82n1571_119:0714a10": "中轉得身。自是苦心人不信。等閒嚼著味全真。息菴",
    "X82n1571_119:0714a11": "偈曰。百尺竿頭罷問津。孤峰絕頂養閒身。雖然破屋",
    "X82n1571_119:0714a12": "無遮&#x8462;。難把家私說向人。",
    "X82n1571_119:0714a13": "台州黃巖濠頭[0714a13] 丁安人。諱覺真。號竺心。初見絕田耕",
    "X82n1571_119:0714a14": "子委羽山。有省入。遂棄家。築室自居 復參湧泉古",
    "X82n1571_119:0714a15": "愚。愚曰。良家子女。東奔西走作麼。真曰。特來禮拜和",
    "X82n1571_119:0714a16": "尚。愚曰。者裏容你不得。真乃拍手一下曰。三十年用",
    "X82n1571_119:0714a17": "底。今朝捉敗。愚便休去 又往鴈山春雨菴。謁無際。",
    "X82n1571_119:0714a18": "纔入門。便曰。春雨如膏。行人惡其泥濘。際曰。不是不",
    "X82n1571_119:0714a19": "是。真擬進語。被際喝出 晚年就邑中明因寺側。開",
    "X82n1571_119:0714a20": "接待。一僧提包笠。直入臥內。真問。是甚麼。曰行&#x811A;僧。",
    "X82n1571_119:0714a21": "真遽指其足曰。草鞋繩斷。為甚不知。僧無對。真便將",
    "X82n1571_119:0714a22": "包笠擲出曰。者裏無汝措足處 一日明因奎相看",
    "X82n1571_119:0714a23": "真曰。聞說長老夜來生得兒子。是否。奎曰。且道是男",
    "X82n1571_119:0714a24": "是女。真曰。&#x9DC4;銜燈盞走。&#x9F08;&#x9F69;釣魚竿。",
    "X82n1571_119:0714b01": "明州育王勉侍者[0714b01] 空室之族姪也。少年有志。不幸短",
    "X82n1571_119:0714b02": "命而死。&#x751E;有送同事僧遊台雁偈曰。鳥窠吹布毛。侍",
    "X82n1571_119:0714b03": "者便悟去。雖不涉言詮。早已成露布。天台嶺上雲。雁",
    "X82n1571_119:0714b04": "宕山中樹。此去好商量。莫觸當頭諱。臨終偈曰。生本",
    "X82n1571_119:0714b05": "不生。死亦非死。秘魔擎叉。俱胝豎指。",
    "X82n1571_119:0714b06": "鑷工張生[0714b06] 諱德。鄞之下水人。世為大慈供堂。隨眾聽",
    "X82n1571_119:0714b07": "法。有省。一日大雪。沙彌團雪作佛像。眾皆述偈詠之。",
    "X82n1571_119:0714b08": "生亦隨後。占偈曰。一花擎出一如來。六出團團笑臉",
    "X82n1571_119:0714b09": "開。識得髑髏元是水。摩耶宮裏不投胎。",
    "X82n1571_119:0714b10": "饒州薦福承古禪師[0714b10] 操行高潔。稟性&#x8657;明。參大光敬",
    "X82n1571_119:0714b11": "玄禪師。乃曰。祇是箇草裏漢。遂參福嚴雅和尚。又曰。",
    "X82n1571_119:0714b12": "祇是箇脫灑衲僧。由是終日默然。深究先德洪規。一",
    "X82n1571_119:0714b13": "日&#x89A7;雲門語。忽然發悟。自此韜藏。不求名聞。棲止雲",
    "X82n1571_119:0714b14": "居弘覺禪師塔所。四方學者奔湊。因稱古塔主也。景",
    "X82n1571_119:0714b15": "祐四年。范公仲淹。出守鄱陽。聞師道德。請居薦福。開",
    "X82n1571_119:0714b16": "闡宗風。僧問。大善知識。將何為人。師曰莫。曰恁麼則",
    "X82n1571_119:0714b17": "有問有答去也。師曰莫。問青青翠竹盡是真如。鬱鬱",
    "X82n1571_119:0714b18": "黃花無非般若。如何是般若。師曰。黃泉無老少。曰春",
    "X82n1571_119:0714b19": "來草自青。師曰。聲名不朽。曰若然者碧眼胡僧也皺",
    "X82n1571_119:0714b20": "眉。師曰。退後三步。僧曰苦。師乃吽吽。問臨濟舉拂。學",
    "X82n1571_119:0714b21": "人舉拳。是同是別。師曰。訛言亂眾。曰恁麼則依令而",
    "X82n1571_119:0714b22": "行也。師曰。天涯海角。問一喝分賓主。照用一時行。此",
    "X82n1571_119:0714b23": "意如何。師曰。乾柴濕茭。僧便喝。師曰。紅燄炎天。上堂。",
    "X82n1571_119:0714b24": "夫出家者。為無為法。無為法中。無利益。無功德。近來",
    "X82n1571_119:0714c01": "出家人。貪著福慧。與道全乖。若為福慧。須至明心。若",
    "X82n1571_119:0714c02": "要達道。無汝用心處。所以常勸諸人。莫學佛法。但自",
    "X82n1571_119:0714c03": "休心。利根者畫時解脫。鈍根者或三五年。遠不過十",
    "X82n1571_119:0714c04": "年。若不悟去。老僧與你。入拔舌地獄。參。"
}