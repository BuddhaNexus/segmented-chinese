{
    "T11n0316_038:0879b09": "佛說大乘菩薩藏正法經卷第三",
    "T11n0316_038:0879b10": "十八",
    "T11n0316_038:0879b12": "西天譯經三藏銀青光祿大夫",
    "T11n0316_038:0879b13": "試光祿卿慈覺傳梵大師賜紫",
    "T11n0316_038:0879b14": "沙門臣法護等奉 詔譯",
    "T11n0316_038:0879b15": "勝慧波羅蜜多品第十一之六",
    "T11n0316_038:0879b16": "[0879b16] 「復次舍利子！略說菩薩一種聖道，謂是菩薩",
    "T11n0316_038:0879b17": "於阿耨多羅三藐三菩提單己無二，以自勇",
    "T11n0316_038:0879b18": "猛大精進力深心攝受，不藉他緣及他開示，",
    "T11n0316_038:0879b19": "而自成辦極大力用，能被如是堅固甲冑。而",
    "T11n0316_038:0879b20": "諸有情難得能得，諸新發意住菩薩乘未得",
    "T11n0316_038:0879b21": "今得。又復一切難施能施，持戒、忍辱、精進、禪",
    "T11n0316_038:0879b22": "定、勝慧亦復如是。又於波羅蜜多無能建立",
    "T11n0316_038:0879b23": "者，而是菩薩於諸波羅蜜多悉能建立。以要",
    "T11n0316_038:0879b24": "言之，乃至廣大覺悟種諸善根無能及者，於",
    "T11n0316_038:0879b25": "是法行單己無二，詣菩提場坐金剛座摧伏",
    "T11n0316_038:0879b26": "魔力，一剎那頃勝慧相應，於阿耨多羅三藐",
    "T11n0316_038:0879b27": "三菩提果決定平等無復退轉。舍利子！是名",
    "T11n0316_038:0879b28": "菩薩摩訶薩於勝慧波羅蜜多獲得菩薩聖道",
    "T11n0316_038:0879b29": "善巧。",
    "T11n0316_038:0879c01": "[0879c01] 「云何菩薩緣生善巧？謂此菩薩於晝夜中獨",
    "T11n0316_038:0879c02": "處宴坐發善尋伺，蘊由何起？當由何力？謂由",
    "T11n0316_038:0879c03": "如是不如理作意發生無明，無明緣行，行緣",
    "T11n0316_038:0879c04": "識，識緣名色，名色緣六入，六入緣觸，觸緣",
    "T11n0316_038:0879c05": "受，受緣愛，愛緣取，取緣有，有緣生，生緣老",
    "T11n0316_038:0879c06": "死憂悲苦惱及隨煩惱方便集起。又復由如",
    "T11n0316_038:0879c07": "是法無體、無作及無主宰，謂善因、惡因、無記",
    "T11n0316_038:0879c08": "因一切緣生。又諸有情各有分量，謂根因、增",
    "T11n0316_038:0879c09": "上根因、業因、果因、有無邊際究竟等因，一切",
    "T11n0316_038:0879c10": "集生而皆了知。此說是名緣生善巧。又復蘊",
    "T11n0316_038:0879c11": "滅，當云何滅？謂不如理作意滅則無明滅，無",
    "T11n0316_038:0879c12": "明滅則行滅，行滅則識滅，識滅則名色滅，名",
    "T11n0316_038:0879c13": "色滅則六入滅，六入滅則觸滅，觸滅則受滅，",
    "T11n0316_038:0879c14": "受滅則愛滅，愛滅則取滅，取滅則有滅，有滅",
    "T11n0316_038:0879c15": "則生滅，生滅則老死憂悲苦惱滅，而於此中",
    "T11n0316_038:0879c16": "得如是智。又緣生善巧者，謂一切法繫屬因",
    "T11n0316_038:0879c17": "緣之所和合，即能加持無我、無人、無眾生、無",
    "T11n0316_038:0879c18": "壽者，於如是等得無計度。而諸菩薩於此緣",
    "T11n0316_038:0879c19": "生，復能建立一切佛法及菩提相，於有盡滅",
    "T11n0316_038:0879c20": "應妙觀察，於無盡滅攝化有情。舍利子！菩薩",
    "T11n0316_038:0879c21": "摩訶薩於勝慧波羅蜜多。獲得如是緣生善",
    "T11n0316_038:0879c22": "巧。",
    "T11n0316_038:0879c23": "[0879c23] 「云何菩薩一切法善巧？一切法者，謂有為、無",
    "T11n0316_038:0879c24": "為。而諸菩薩於有為、無為善巧，應如是知。有",
    "T11n0316_038:0879c25": "為善巧者，謂身語意所有善行，觀察有為菩",
    "T11n0316_038:0879c26": "提向一切智，是名有為善巧。又有為善巧者，",
    "T11n0316_038:0879c27": "謂積集布施、持戒、忍辱、精進、禪定五種波羅蜜",
    "T11n0316_038:0879c28": "多；若復於勝慧波羅蜜多得無為智，於五波",
    "T11n0316_038:0879c29": "羅蜜多亦無棄捨，善求一切波羅蜜多，信解",
    "T11n0316_038:0880a01": "無漏菩提向一切智，是名無為善巧。又有為",
    "T11n0316_038:0880a02": "善巧者，謂於有情行四攝事無所對遣，雖復",
    "T11n0316_038:0880a03": "攝受有情而實攝受、無我無人；於攝事善巧",
    "T11n0316_038:0880a04": "亦無所取，信解無為菩提向一切智，是名無",
    "T11n0316_038:0880a05": "為善巧。又復有為善巧者，謂斷諸行相續繫",
    "T11n0316_038:0880a06": "縛，即斷輪回及煩惱縛，於菩提相有所任持",
    "T11n0316_038:0880a07": "相續繫縛微細方分而不集行，此說是名有",
    "T11n0316_038:0880a08": "為善巧。若復於空、無相、無願，以智伺察善解",
    "T11n0316_038:0880a09": "諸法因緣，修菩提行而不取證無為，是名無",
    "T11n0316_038:0880a10": "為善巧。又復雖行三界而不為三界煩惱之",
    "T11n0316_038:0880a11": "所繫著，是名有為善巧。若以智了知出離三",
    "T11n0316_038:0880a12": "界，而不離三界亦無墮落，是名無為善巧。若",
    "T11n0316_038:0880a13": "說一切法善巧，即一切智悉是增語。若於一",
    "T11n0316_038:0880a14": "切智通達圓滿無所損減，說此勝慧善巧，是",
    "T11n0316_038:0880a15": "即名為一切法善巧。舍利子！諸菩薩摩訶薩",
    "T11n0316_038:0880a16": "安住勝慧波羅蜜多行時，於勝慧分獲得如",
    "T11n0316_038:0880a17": "是十種善巧。」",
    "T11n0316_038:0880a18": "[0880a18] 佛告舍利子：「云何勝慧？云何波羅蜜多？勝慧",
    "T11n0316_038:0880a19": "者，謂觀察了知善不善法，是名勝慧。分別無",
    "T11n0316_038:0880a20": "量如實法門，是名勝慧。通達諸見得無礙法，",
    "T11n0316_038:0880a21": "是名勝慧。安住一切正願而實捨諸願求，是",
    "T11n0316_038:0880a22": "名勝慧。離諸熱惱而得輕安，是名勝慧。斷諸",
    "T11n0316_038:0880a23": "攀緣得大法樂，是名勝慧。隨義觀察，是名勝",
    "T11n0316_038:0880a24": "慧。得住一切菩提分法，是名勝慧。於相無相",
    "T11n0316_038:0880a25": "如實了知，是名勝慧。以智照解諸法體性，是",
    "T11n0316_038:0880a26": "名勝慧。超諸險難獲無障礙，是名勝慧。攝受",
    "T11n0316_038:0880a27": "正達，是名勝慧。於諸善法使得清淨，是名勝",
    "T11n0316_038:0880a28": "慧。斷煩惱習，是名勝慧。由先修證一切善法，",
    "T11n0316_038:0880a29": "是名勝慧。於自然生等而起覺悟引導遠離，",
    "T11n0316_038:0880b01": "是名勝慧。不著三界，是名勝慧。於諸聖願相",
    "T11n0316_038:0880b02": "續不斷，是名勝慧。以諸無相伏除遍計對治",
    "T11n0316_038:0880b03": "清淨，是名勝慧。離諸闇鈍成就一切相應",
    "T11n0316_038:0880b04": "行地，是名勝慧。於一切智智住光明道，是名",
    "T11n0316_038:0880b05": "勝慧。於無明闇蔽作諸明眼，是名勝慧。如是",
    "T11n0316_038:0880b06": "信解得無漏眼根，是名勝慧。於眼境道超諸",
    "T11n0316_038:0880b07": "勝義，是名勝慧。真實出離不動調伏，是名勝",
    "T11n0316_038:0880b08": "慧。照智慧門無有窮盡，是名勝慧。遍一切處",
    "T11n0316_038:0880b09": "無有相違，是名勝慧。於解脫道而常高顯，是",
    "T11n0316_038:0880b10": "名勝慧。離諸煩惱及障礙法悉不共住，是名",
    "T11n0316_038:0880b11": "勝慧。舍利子！諸菩薩以如是勝慧，而能入",
    "T11n0316_038:0880b12": "解一切有情心之所趣、業行差別諸塵勞門，",
    "T11n0316_038:0880b13": "乃至以如是慧於執持門，而能遍知一切聲",
    "T11n0316_038:0880b14": "聞、辟支佛、三藐三佛陀，此說是名勝慧。而諸",
    "T11n0316_038:0880b15": "菩薩於是句義一切當學。[0880b15] 「又舍利子！波羅蜜",
    "T11n0316_038:0880b16": "多者，謂是勝慧了知一切善不善法，名波羅",
    "T11n0316_038:0880b17": "蜜多。以要言之，乃至於是句義一切當學，名",
    "T11n0316_038:0880b18": "波羅蜜多。又復於菩薩行殊勝圓滿，名波羅",
    "T11n0316_038:0880b19": "蜜多。一切智智圓滿，名波羅蜜多。於有為無",
    "T11n0316_038:0880b20": "為法悉無所著，名波羅蜜多。為令覺悟輪回",
    "T11n0316_038:0880b21": "過失，名波羅蜜多。普能顯示無盡法藏，名波",
    "T11n0316_038:0880b22": "羅蜜多。離諸攀緣解脫圓滿，名波羅蜜多。於",
    "T11n0316_038:0880b23": "布施、持戒、忍辱、精進、禪定、勝慧普令覺悟，名",
    "T11n0316_038:0880b24": "波羅蜜多。究竟善巧，於有情界引導一切，為",
    "T11n0316_038:0880b25": "令圓滿無生法忍至不退地，名波羅蜜多。圓",
    "T11n0316_038:0880b26": "滿佛剎化度有情，至菩提場除諸魔怨，獲得",
    "T11n0316_038:0880b27": "圓滿一切佛法，名波羅蜜多。又能如是建立",
    "T11n0316_038:0880b28": "大乘菩薩藏正法，名波羅蜜多。舍利子！而諸",
    "T11n0316_038:0880b29": "菩薩於正法藏如是學已得至彼岸，是故於",
    "T11n0316_038:0880c01": "此大乘一切波羅蜜多，當如是學。",
    "T11n0316_038:0880c02": "[0880c02] 「又舍利子！若善男子善女人，於此菩薩藏正",
    "T11n0316_038:0880c03": "法受持讀誦，廣大開示、為他人說，而能獲得",
    "T11n0316_038:0880c04": "十種稱讚功德。何等為十？一者過是生已而",
    "T11n0316_038:0880c05": "得通達一切事業，二者得生聖族，三者具大",
    "T11n0316_038:0880c06": "名稱，四者所說言辭人喜信受，五者得大",
    "T11n0316_038:0880c07": "富饒，六者人天愛敬，七者獲轉輪王，八者得",
    "T11n0316_038:0880c08": "生梵世，九者(梵本元闕)，十者遍一切處得菩提心",
    "T11n0316_038:0880c09": "無有退失。又復獲得十種稱讚功德。何等為",
    "T11n0316_038:0880c10": "十？一者與尼乾陀等得不共住，二者不起我",
    "T11n0316_038:0880c11": "見，三者不起人見，四者不起眾生見，五者不",
    "T11n0316_038:0880c12": "起壽者見，六者不起常見，七者不起斷見，八",
    "T11n0316_038:0880c13": "者捨諸玩好，九者發淨信心常樂出家，十者",
    "T11n0316_038:0880c14": "於名句文速得悟入。又復獲得十種稱讚功",
    "T11n0316_038:0880c15": "德。何等為十？一者正念，二者聰利，三者總",
    "T11n0316_038:0880c16": "持，四者勝慧，五者剎那具足，六者得宿住念，",
    "T11n0316_038:0880c17": "七者性少貪欲，八者性少瞋恚，九者性少愚",
    "T11n0316_038:0880c18": "癡，十者不為熾然三毒之所燒煮。又復獲得",
    "T11n0316_038:0880c19": "十種稱讚功德。何等為十？一者希有勝慧，",
    "T11n0316_038:0880c20": "二者輕捷勝慧，三者猛利勝慧，四者極迅速",
    "T11n0316_038:0880c21": "勝慧，五者廣大勝慧，六者甚深勝慧，七者決",
    "T11n0316_038:0880c22": "擇勝慧，八者無礙勝慧，九者現前得見如來",
    "T11n0316_038:0880c23": "能以伽陀歌詠讚歎，十者復與如來深心問",
    "T11n0316_038:0880c24": "答。又復獲得十種稱讚功德。何等為十？一者",
    "T11n0316_038:0880c25": "謂能將護諸惡知識，二者解諸魔縛，三者破",
    "T11n0316_038:0880c26": "諸魔軍，四者斷諸惑染，五者於諸行中除伏",
    "T11n0316_038:0880c27": "憍慢，六者趣諸善道，七者向涅槃門，八者布",
    "T11n0316_038:0880c28": "施受施超諸輪轉，九者於菩薩道一切隨學，",
    "T11n0316_038:0880c29": "十者隨順諸佛一切教&#x52C5;。舍利子！於菩薩藏",
    "T11n0316_038:0881a01": "正法，應當受持讀誦，廣大開示、為他人說，悉",
    "T11n0316_038:0881a02": "獲如是稱讚功德。」[0881a02] 爾時世尊欲重明斯義說",
    "T11n0316_038:0881a03": "伽陀曰：",
    "T11n0316_038:0881a04": "「諸有大智者，  善了文句義，",
    "T11n0316_038:0881a05": " 持此經中王，  獲無量勝慧。",
    "T11n0316_038:0881a06": " 彼比丘法師，  常行是法施，",
    "T11n0316_038:0881a07": " 持此經中王，  最勝生歡喜，",
    "T11n0316_038:0881a08": " 為諸聽法者，  宣說如是法。",
    "T11n0316_038:0881a09": " 持此經中王，  獲歎美功德，",
    "T11n0316_038:0881a10": " 得是勝慧已，  於法無損減。",
    "T11n0316_038:0881a11": " 復於勝念力，  能演無上句，",
    "T11n0316_038:0881a12": " 善說法要者，  常讚佛教&#x52C5;。",
    "T11n0316_038:0881a13": " 持此經中王，  多聞常具足，",
    "T11n0316_038:0881a14": " 聞已受持者，  不著於文字。",
    "T11n0316_038:0881a15": " 隨義常觀察，  增長佛智慧，",
    "T11n0316_038:0881a16": " 由智慧無邊，  深達勝義諦。",
    "T11n0316_038:0881a17": " 宣布詣十方，  聞是獲稱讚，",
    "T11n0316_038:0881a18": " 又令貪恚癡，  由斯皆漸少。",
    "T11n0316_038:0881a19": " 最上清淨心，  聞是獲稱讚，",
    "T11n0316_038:0881a20": " 受用資具中，  稱量如實義。",
    "T11n0316_038:0881a21": " 曉了非真實，  捨家求解脫，",
    "T11n0316_038:0881a22": " 樂住空閑處，  聞法常無厭。",
    "T11n0316_038:0881a23": " 諮問世尊所，  法施無有&#x608B;，",
    "T11n0316_038:0881a24": " 令智慧增長，  清白無減失。」",
    "T11n0316_038:0881a25": "[0881a25] 爾時世尊說是偈已，告舍利子：「此諸菩薩於",
    "T11n0316_038:0881a26": "勝慧波羅蜜多之行，應當勇猛以四攝事，於",
    "T11n0316_038:0881a27": "長夜中攝受有情。何等為四？所謂布施、愛語、",
    "T11n0316_038:0881a28": "利行、同事，是名四種。云何布施？謂財施、法施",
    "T11n0316_038:0881a29": "及無畏施。云何愛語？謂於聞法者出柔順語。",
    "T11n0316_038:0881b01": "云何利行？謂於自他意樂圓滿。云何同事？謂",
    "T11n0316_038:0881b02": "於是智起功德想，攝受有情安住是法。又布",
    "T11n0316_038:0881b03": "施者，謂於一切來求丐者意極清淨。愛語",
    "T11n0316_038:0881b04": "者，斷諸合集。利行者，使無退屈。同事者，迴",
    "T11n0316_038:0881b05": "向大乘。又布施者，隨轉大慈心無遺惜。愛語",
    "T11n0316_038:0881b06": "者，隨心喜捨。利行者，為諸有情身心勇悍被",
    "T11n0316_038:0881b07": "大甲冑。同事者，心捨高下向一切智。又布施",
    "T11n0316_038:0881b08": "者，如法追求捨諸資具。愛語者，導以正法。利",
    "T11n0316_038:0881b09": "行者，自利利他悉起平等。同事者，利諸有情",
    "T11n0316_038:0881b10": "咸共發起一切智心。又布施者，自捨一切若",
    "T11n0316_038:0881b11": "內外法。愛語者，於諸法行功德智慧善權稱",
    "T11n0316_038:0881b12": "讚。利行者，棄自所利隨轉利他。同事者，成熟",
    "T11n0316_038:0881b13": "菩提，譬彼掌中菴摩勒果，普施一切得無怯",
    "T11n0316_038:0881b14": "弱。",
    "T11n0316_038:0881b15": "[0881b15] 「復次舍利子！法施者，謂如其所聞為他人說。",
    "T11n0316_038:0881b16": "愛語者，謂正開示無所希望。利行者，為他",
    "T11n0316_038:0881b17": "演說不生疲厭。同事者，於一切智樂甚深法",
    "T11n0316_038:0881b18": "心無棄捨。又法施者，於來聽法者說無散亂。",
    "T11n0316_038:0881b19": "愛語者，遠至他方演說諸法。利行者，為法義",
    "T11n0316_038:0881b20": "故於諸法師以飲食衣服臥具醫藥乃至以",
    "T11n0316_038:0881b21": "身覆護一切給侍。同事者，為令薰習安住種",
    "T11n0316_038:0881b22": "性。又法施者，於諸施中無有過上。愛語者，分",
    "T11n0316_038:0881b23": "別義利。利行者，謂隨於義不隨文句。同事者，",
    "T11n0316_038:0881b24": "為令圓滿一切佛法。又布施者，是即布施波",
    "T11n0316_038:0881b25": "羅蜜多。愛語者，是即持戒忍辱波羅蜜多。利",
    "T11n0316_038:0881b26": "行者，是即精進波羅蜜多。同事者，是即禪定、",
    "T11n0316_038:0881b27": "勝慧波羅蜜多。又布施者，是即最初發心菩",
    "T11n0316_038:0881b28": "薩。愛語者，是即行勝解行菩薩。利行者，是即",
    "T11n0316_038:0881b29": "不退轉地菩薩。同事者，是即一生補處菩薩。",
    "T11n0316_038:0881c01": "又布施者，是即住菩提根。愛語者，是即長菩",
    "T11n0316_038:0881c02": "提芽。利行者，是即開菩提花。同事者，是即結",
    "T11n0316_038:0881c03": "菩提果。",
    "T11n0316_038:0881c04": "[0881c04] 「舍利子！是故諸菩薩摩訶薩於長夜中以四",
    "T11n0316_038:0881c05": "攝事攝受有情，於菩提行諸波羅蜜多而能",
    "T11n0316_038:0881c06": "隨轉，於此復有無量無邊諸攝事等。」",
    "T11n0316_038:0881c07": "[0881c07] 爾時佛告舍利子：「彼大蘊如來、應供、正等正",
    "T11n0316_038:0881c08": "覺，為精進行太子於菩提道悉正開示，及過",
    "T11n0316_038:0881c09": "去未來現在諸佛世尊之所稱讚。時精進行",
    "T11n0316_038:0881c10": "太子於彼佛所，得聞如是菩提正道及聞三",
    "T11n0316_038:0881c11": "世諸佛世尊之所稱讚，快得善利發大歡喜，",
    "T11n0316_038:0881c12": "復於彼佛及諸大聲聞眾，於九十九俱胝歲，",
    "T11n0316_038:0881c13": "以飲食衣服臥具醫藥供養、恭敬尊重讚歎。",
    "T11n0316_038:0881c14": "舍利子！彼大蘊如來、應供、正等正覺，即時與",
    "T11n0316_038:0881c15": "授阿耨多羅三藐三菩提記。」"
}