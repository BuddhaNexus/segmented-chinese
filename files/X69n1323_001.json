{
    "X69n1323_001:0007c07": "百丈廣錄卷三",
    "X69n1323_001:0007c09": "問。如何是大乘入道頓悟法要。師云。你先歇諸緣。休",
    "X69n1323_001:0007c10": "息萬事。善與不善。世出世間。一切諸法。竝皆放却。莫",
    "X69n1323_001:0007c11": "記莫憶。莫緣莫念。放捨身心。全令自在。心如木石。口",
    "X69n1323_001:0007c12": "無所辯。心無所行。心地若空。慧日自現。如雲開日出。",
    "X69n1323_001:0007c13": "但歇一切攀緣。貪嗔愛取。垢淨情盡。對五欲八風不",
    "X69n1323_001:0007c14": "動。不被見聞覺知所閡。不被諸法所惑。自然具足一",
    "X69n1323_001:0007c15": "切功德。具足一切神通妙用。是解脫人。對一切境法。",
    "X69n1323_001:0007c16": "心無諍亂。不攝不散。透一切聲色。無有滯閡。名為道",
    "X69n1323_001:0007c17": "人。善惡是非。俱不運用。亦不愛一法。亦不捨一法。名",
    "X69n1323_001:0007c18": "為大乘人。不被一切善惡。空有垢淨。有為無為。世出",
    "X69n1323_001:0007c19": "世間。福德智慧之所拘繫。名為佛慧。是非好醜。是理",
    "X69n1323_001:0007c20": "非理。諸知解情盡。不能繫縛。處處自在。名為初發心",
    "X69n1323_001:0007c21": "菩薩。便登佛地。",
    "X69n1323_001:0007c22": "問。對一境。如何得心如木石去。師云。一切諸法。本不",
    "X69n1323_001:0007c23": "自言。空不自言。色亦不言。是非垢淨。亦無心繫縛人。",
    "X69n1323_001:0007c24": "但為人自生虗妄繫著。作若干種解會。起若干種知",
    "X69n1323_001:0008a01": "見。生若干種愛畏。但了諸法不自生。皆從自己一念",
    "X69n1323_001:0008a02": "妄想顛倒取相而有。知心與境。本不相到。當處解脫。",
    "X69n1323_001:0008a03": "一一諸法。當處寂滅。當處道場。又本有之性。不可名",
    "X69n1323_001:0008a04": "目。本來不是凡不是聖。不是垢淨。亦非空有。亦非善",
    "X69n1323_001:0008a05": "惡。與諸染法相應。名人天二乘界。若垢淨心盡。不住",
    "X69n1323_001:0008a06": "繫縛。不住解脫。無有一切有為無為縛脫心量。起於",
    "X69n1323_001:0008a07": "生死。其心自在。畢竟不與諸妄虗幻塵勞蘊界生死",
    "X69n1323_001:0008a08": "諸入和合。逈然無寄。一切不拘。去留無閡。往來生死。",
    "X69n1323_001:0008a09": "如門開相似。",
    "X69n1323_001:0008a10": "夫學道人。若遇種種苦樂稱意不稱意事。心無退屈。",
    "X69n1323_001:0008a11": "不念一切名聞利養衣食。不貪一切功德利益。不為",
    "X69n1323_001:0008a12": "世間諸法之所滯礙。無親無愛。苦樂平懷。麤衣遮寒。",
    "X69n1323_001:0008a13": "糲食活命。兀兀如愚。如聾如啞相似。稍有相應分。若",
    "X69n1323_001:0008a14": "於心中。廣學知解。求福求智。皆是生死。於理為益。却",
    "X69n1323_001:0008a15": "被知解境風之所飄溺。還歸生死海裏。佛是無求。人",
    "X69n1323_001:0008a16": "求之理乖。理是無求。理求之即失。若著無求。復同於",
    "X69n1323_001:0008a17": "有求。若著無為。復同於有為。故經云。不取於法。不取",
    "X69n1323_001:0008a18": "非法。不取非非法。又云。如來所得法。此法無實亦無",
    "X69n1323_001:0008a19": "虗。但能一生心如木石相似。不被陰界諸入五欲八",
    "X69n1323_001:0008a20": "風之所飄溺。即生死因斷。去住自由。不為一切有為",
    "X69n1323_001:0008a21": "因果所縛。不被有漏所拘。他時還以無自縛為因。同",
    "X69n1323_001:0008a22": "事利益。以無著心。應一切物。以無礙慧。解一切縛。亦",
    "X69n1323_001:0008a23": "云應病施藥。",
    "X69n1323_001:0008a24": "問。如今出家受戒。身口清淨。已具諸法。得解脫否。師",
    "X69n1323_001:0008b01": "云。少分解脫。未得心解脫。亦未得一切處解脫。",
    "X69n1323_001:0008b02": "問。如何是心解脫。及一切處解脫。師云。不求佛。不求",
    "X69n1323_001:0008b03": "法。不求僧。乃至。不求福智知解等。垢淨情盡。亦不守",
    "X69n1323_001:0008b04": "此無求為是。亦不住盡處。亦不忻天堂畏地獄。縛脫",
    "X69n1323_001:0008b05": "無礙。即身心及一切處皆名解脫。汝莫言有少分戒。",
    "X69n1323_001:0008b06": "身口意淨。便以為了。不知恒沙戒定慧門。無漏解脫。",
    "X69n1323_001:0008b07": "都未涉一毫毛。努力向前。須猛究取。莫待耳聾眼暗。",
    "X69n1323_001:0008b08": "面皺頭白。老苦及身。悲愛纏綿。眼中流淚。心裏慞惶。",
    "X69n1323_001:0008b09": "一無所據。不知去處。到恁時節。整理手脚不得也。縱",
    "X69n1323_001:0008b10": "有福智名聞利養。都不相救。為心慧未開。唯念諸境。",
    "X69n1323_001:0008b11": "不知返照。復不見佛道。一生所有善惡業緣。皆悉現",
    "X69n1323_001:0008b12": "前。或忻或怖。六道五陰。俱時現前。盡敷嚴好。舍宅舟",
    "X69n1323_001:0008b13": "船車轝。光明顯赫。皆從自心貪愛所現。一切惡境。皆",
    "X69n1323_001:0008b14": "悉變成殊勝之境。但隨貪愛重處。業識所引。隨著受",
    "X69n1323_001:0008b15": "生。都無自由分。龍畜良賤。都總未定。",
    "X69n1323_001:0008b16": "問。如何得自由分。師云。如今得即得。或對五欲八風。",
    "X69n1323_001:0008b17": "情無取捨。慳嫉貪愛。我所情盡。垢淨俱忘。如日月在",
    "X69n1323_001:0008b18": "空。不緣而照。心心如土木石。念念如救頭然。亦如大",
    "X69n1323_001:0008b19": "香象渡河截流而過。使無疑誤。此人。天堂地獄。俱不",
    "X69n1323_001:0008b20": "能攝也。",
    "X69n1323_001:0008b22": "百丈廣錄卷三"
}