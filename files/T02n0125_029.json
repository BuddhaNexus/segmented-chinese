{
    "T02n0125_029:0708c07": "增壹阿含經卷第二十九",
    "T02n0125_029:0708c09": "東晉罽賓三藏瞿曇僧伽提婆譯",
    "T02n0125_029:0708c10": "六重品第三十七之一",
    "T02n0125_029:0708c11": "（一）聞如是：一時，佛在舍衛國祇樹給孤獨",
    "T02n0125_029:0708c12": "園。爾時，世尊告諸比丘：「汝當思念六重之",
    "T02n0125_029:0708c13": "法，敬之、重之、執在心懷，無令忘失。云何",
    "T02n0125_029:0708c14": "為六？於是，比丘！身行念慈，如鏡視其形，",
    "T02n0125_029:0708c15": "可敬、可貴，無令忘失。「復次，口行念慈，意行",
    "T02n0125_029:0708c16": "念慈，可敬、可貴，無令忘失。「復次，得法利之",
    "T02n0125_029:0708c17": "具，能與諸梵行者共之，亦無悋想，此法可",
    "T02n0125_029:0708c18": "敬、可貴，無令忘失。「復次，諸有禁戒不朽、不",
    "T02n0125_029:0708c19": "敗，極為完具，而無缺漏，智者之所貴；復",
    "T02n0125_029:0708c20": "欲使此戒分布與人，使同其味；此法可",
    "T02n0125_029:0708c21": "敬、可貴，無令忘失。「復次，正見賢聖得出要；",
    "T02n0125_029:0708c22": "如是之見，欲與諸梵行者共同此法，亦可",
    "T02n0125_029:0708c23": "敬、可貴，無令忘失。「是謂，比丘！有此六重之",
    "T02n0125_029:0708c24": "法，可敬、可貴，無令忘失。是故，諸比丘！常當",
    "T02n0125_029:0708c25": "修行身、口、意行，設得利養之具，當念分布，",
    "T02n0125_029:0708c26": "莫起貪想。如是，諸比丘！當作是學。」爾時，諸",
    "T02n0125_029:0708c27": "比丘聞佛所說，歡喜奉行。",
    "T02n0125_029:0708c28": "（二）聞如是：一時，佛在阿耨達泉與大比",
    "T02n0125_029:0708c29": "丘眾五百人俱。斯是羅漢，三達、六通神足自",
    "T02n0125_029:0709a01": "在，心無所畏，唯除一比丘，阿難是也。爾時，",
    "T02n0125_029:0709a02": "世尊坐金蓮華，七寶為莖，及五百比丘各各",
    "T02n0125_029:0709a03": "坐寶蓮華。爾時，阿耨達龍王至世尊所，頭面",
    "T02n0125_029:0709a04": "禮足，在一面住。",
    "T02n0125_029:0709a05": "爾時，龍王遍觀聖眾已，白世尊曰：「我今觀",
    "T02n0125_029:0709a06": "此眾中，空缺不具，無尊者舍利弗，惟願世",
    "T02n0125_029:0709a07": "尊遣一比丘喚舍利弗使來。」爾時，舍利弗",
    "T02n0125_029:0709a08": "在祇洹精舍，補納故衣。爾時，世尊告目連",
    "T02n0125_029:0709a09": "曰：「汝至舍利弗所，語舍利弗云：『阿耨達龍",
    "T02n0125_029:0709a10": "王欲得相見。』」目連報曰：「如是。世尊！」是時，尊",
    "T02n0125_029:0709a11": "者大目連如人屈伸臂頃，往至祇洹精舍",
    "T02n0125_029:0709a12": "舍利弗所，語舍利弗言：「如來有教云：『阿耨",
    "T02n0125_029:0709a13": "達龍王欲得相見。』」舍利弗報曰：「汝竝在前，",
    "T02n0125_029:0709a14": "吾後當往。」目連報曰：「一切聖眾及阿耨達龍",
    "T02n0125_029:0709a15": "王遲想尊顏，欲得相見，唯願時赴，勿",
    "T02n0125_029:0709a16": "輕時節。」舍利弗報曰：「汝先至彼，吾後當",
    "T02n0125_029:0709a17": "往。」是時，目連復重語曰：「云何，舍利弗！神足之",
    "T02n0125_029:0709a18": "中能勝吾乎？然今先遣使在前耶？若舍利",
    "T02n0125_029:0709a19": "弗不時起者，吾當捉臂將詣彼泉。」是時，舍",
    "T02n0125_029:0709a20": "利弗便作是念曰：「目連方便試弄吾耳。」爾",
    "T02n0125_029:0709a21": "時，尊者舍利弗躬解竭支帶，語目連曰：「設",
    "T02n0125_029:0709a22": "汝神足第一者，今舉此帶使離於地，然後",
    "T02n0125_029:0709a23": "捉吾臂將詣阿耨達泉。」是時，目連作是念：",
    "T02n0125_029:0709a24": "「今舍利弗復輕弄我，將欲相試乎？",
    "T02n0125_029:0709a25": "今解帶在地云：『能舉者然後捉吾臂將詣",
    "T02n0125_029:0709a26": "泉所。』」是時，目連復作是想：「此必有因，事不",
    "T02n0125_029:0709a27": "苦爾。」即時，申手而取帶舉，然不能使帶",
    "T02n0125_029:0709a28": "移動如毫釐許。是時，目連盡其力勢移此",
    "T02n0125_029:0709a29": "帶，不能使動。是時，舍利弗取此帶繫著閻",
    "T02n0125_029:0709b01": "浮樹枝。是時，尊者目連盡其神力，欲舉此",
    "T02n0125_029:0709b02": "帶，終不能移，當舉此帶時，此閻浮地大振",
    "T02n0125_029:0709b03": "動。爾時，舍利弗便作是念：「目連比丘尚能",
    "T02n0125_029:0709b04": "使此閻浮地動，何況此帶？我今當持此",
    "T02n0125_029:0709b05": "帶繫著二天下。爾時，目連亦復舉之；繫著",
    "T02n0125_029:0709b06": "三天下、四天下，亦能舉之，如舉輕衣。」是時，",
    "T02n0125_029:0709b07": "舍利弗復作是念：「目連比丘堪任舉四天下，",
    "T02n0125_029:0709b08": "而不足言，我今持此帶，繫著須彌山腹。」是",
    "T02n0125_029:0709b09": "時，目連復能動此須彌山及四天王宮，三十",
    "T02n0125_029:0709b10": "三天宮皆悉動搖。是時，舍利弗復以此帶",
    "T02n0125_029:0709b11": "繫千世界。是時，目連亦能使動。時，舍利弗",
    "T02n0125_029:0709b12": "復以此帶繫二千世界、三千世界，亦復能",
    "T02n0125_029:0709b13": "動。是時，天地大動，唯有如來坐阿耨達泉",
    "T02n0125_029:0709b14": "而不移動，猶如力士弄於樹葉而無疑難。",
    "T02n0125_029:0709b15": "是時，阿耨達龍王白世尊言：「今此天地何故",
    "T02n0125_029:0709b16": "振動？」爾時，世尊具與龍王說此本緣，龍",
    "T02n0125_029:0709b17": "王白佛：「此二人神力何者最勝？」世尊告曰：「舍",
    "T02n0125_029:0709b18": "利弗比丘神力最大。」龍王白佛言：「世尊前記",
    "T02n0125_029:0709b19": "言：『目連比丘神足第一，無過是者。』」世尊告",
    "T02n0125_029:0709b20": "曰：「龍王當知，有四神足。云何為四？自在三",
    "T02n0125_029:0709b21": "昧神力、精進三昧神力、心三昧神力、試三",
    "T02n0125_029:0709b22": "昧神力。是謂，龍王！有此四神足之力。若有比",
    "T02n0125_029:0709b23": "丘、比丘尼有此四神力者，親近修行而不放",
    "T02n0125_029:0709b24": "捨者，此則神力第一。」阿耨達龍王白佛：「目",
    "T02n0125_029:0709b25": "連比丘不得此四神足乎？」世尊告曰：「目連",
    "T02n0125_029:0709b26": "比丘亦得此四神足之力，親近修行，初不放",
    "T02n0125_029:0709b27": "捨。然目連比丘欲住壽至劫，亦復能辦。然",
    "T02n0125_029:0709b28": "舍利弗所入三昧，目連比丘不知名字。」是時，",
    "T02n0125_029:0709b29": "尊者舍利弗復作是念：「三千大千剎土，目連",
    "T02n0125_029:0709c01": "皆能移轉，蠕虫死者不可稱計，然我躬自",
    "T02n0125_029:0709c02": "聞：『如來座者不可移動。』我今可以此帶繫",
    "T02n0125_029:0709c03": "著如來座所。」是時，目連復以神足而舉此",
    "T02n0125_029:0709c04": "帶，然不能動。時，目連生此念：「非我於神",
    "T02n0125_029:0709c05": "足退乎？今舉此帶而不能動。我今往詣",
    "T02n0125_029:0709c06": "世尊所，而問此義。」爾時，目連捨此帶已，即",
    "T02n0125_029:0709c07": "以神足至世尊所，遙見舍利弗在如來前",
    "T02n0125_029:0709c08": "坐，見已，目連復作是念：「世尊弟子神足第一，",
    "T02n0125_029:0709c09": "無出我者，然我不如舍利弗乎？」爾時，目連",
    "T02n0125_029:0709c10": "白佛言：「我將不於神足退乎？所以然者，",
    "T02n0125_029:0709c11": "我先發祇洹精舍，然後舍利弗發，今舍利弗",
    "T02n0125_029:0709c12": "比丘先在如來前坐。」佛言：「汝不於神足有",
    "T02n0125_029:0709c13": "退，但舍利弗所入神足三昧之法，汝所不",
    "T02n0125_029:0709c14": "解。所以然者，舍利弗比丘智慧無有量，心",
    "T02n0125_029:0709c15": "得自在，不如舍利弗從心也；舍利弗心神",
    "T02n0125_029:0709c16": "足得自在。若舍利弗比丘心所念法，即得自",
    "T02n0125_029:0709c17": "在。」大目連即時默然。是時，阿耨達龍王歡",
    "T02n0125_029:0709c18": "喜踊躍，不能自勝：「今舍利弗比丘極有神",
    "T02n0125_029:0709c19": "力，不可思議，所入三昧，目連比丘而不知名",
    "T02n0125_029:0709c20": "字。」爾時，世尊與阿耨達龍王說微妙之法，",
    "T02n0125_029:0709c21": "勸令歡喜，即於彼說戒。清旦，將諸比丘僧，",
    "T02n0125_029:0709c22": "還詣舍衛國祇樹給孤獨園。爾時，諸比丘自",
    "T02n0125_029:0709c23": "相謂言：「世尊口自記：『我聲聞中神足第一者，",
    "T02n0125_029:0709c24": "目連比丘是也。』然今日不如舍利弗。」爾時，諸",
    "T02n0125_029:0709c25": "比丘起輕慢想於目連所。是時，世尊便作是",
    "T02n0125_029:0709c26": "念：「此諸比丘生輕慢之想向目連，受罪難",
    "T02n0125_029:0709c27": "計。」告目連曰：「現汝神力使此眾見，無令",
    "T02n0125_029:0709c28": "大眾起懈怠想。」目連對曰：「如是。世尊！」是時，",
    "T02n0125_029:0709c29": "目連禮世尊足，即於如來前沒不現，往詣",
    "T02n0125_029:0710a01": "東方七恒河沙佛土，有佛名奇光如來、至",
    "T02n0125_029:0710a02": "真、等正覺，出現彼土。是時，目連以凡常之",
    "T02n0125_029:0710a03": "服往詣彼土，在鉢盂緣上行，又彼土人民，",
    "T02n0125_029:0710a04": "形體極大。是時，諸比丘見目連已，自相謂",
    "T02n0125_029:0710a05": "言：「汝等觀此虫，正似沙門。」是時，諸比丘復",
    "T02n0125_029:0710a06": "持示彼佛：「唯然，世尊！今有一虫，正似沙",
    "T02n0125_029:0710a07": "門。」爾時，奇光如來告諸比丘曰：「西方去此",
    "T02n0125_029:0710a08": "七恒河沙，彼土世界，佛名釋迦文如來、至",
    "T02n0125_029:0710a09": "真、等正覺，出現於世，是彼弟子，神足第一。」爾",
    "T02n0125_029:0710a10": "時，彼佛告目連曰：「此諸比丘起輕慢意，現",
    "T02n0125_029:0710a11": "汝神足，使大眾見之。」目連對曰：「如是。世尊！」",
    "T02n0125_029:0710a12": "是時，目連聞佛教已，以鉢盂絡盛彼五百",
    "T02n0125_029:0710a13": "比丘至梵天上。是時，目連以左脚登須彌",
    "T02n0125_029:0710a14": "山，以右脚著梵天上。爾時，便說此偈：",
    "T02n0125_029:0710a15": "「常當念勤加，　　修行於佛法，",
    "T02n0125_029:0710a16": "　降伏魔眾怨，　　如鈎調於象。",
    "T02n0125_029:0710a17": "　若能於此法，　　能行不放逸，",
    "T02n0125_029:0710a18": "　當盡苦原際，　　無復有眾惱。」",
    "T02n0125_029:0710a19": "是時，目連以此音響，遍滿祇洹精舍，諸比丘",
    "T02n0125_029:0710a20": "聞已，往白世尊：「目連為住何處而說此偈。」",
    "T02n0125_029:0710a21": "世尊告曰：「此目連比丘去此佛土七恒河",
    "T02n0125_029:0710a22": "沙，正在東方，以繩絡盛彼五百比丘，左",
    "T02n0125_029:0710a23": "脚登須彌山，右脚著梵天上，而說此偈。」爾",
    "T02n0125_029:0710a24": "時，諸比丘歎未曾有：「甚奇！甚特！目連比丘有",
    "T02n0125_029:0710a25": "大神足，我等起於懈慢於目連所，唯願世",
    "T02n0125_029:0710a26": "尊使目連比丘將此五百比丘來至此間。」",
    "T02n0125_029:0710a27": "是時，世尊遙現道力，使目連知意。是時，目",
    "T02n0125_029:0710a28": "連將五百比丘來至舍衛城祇樹給孤獨",
    "T02n0125_029:0710a29": "園。爾時，世尊與數千萬眾而為說法。時，大目",
    "T02n0125_029:0710b01": "連將五百比丘至世尊所。然釋迦文佛弟",
    "T02n0125_029:0710b02": "子仰觀彼比丘！是時，東方世界比丘禮世尊",
    "T02n0125_029:0710b03": "足，在一面坐。爾時，世尊告彼比丘：「汝等比",
    "T02n0125_029:0710b04": "丘為從何來？是誰弟子？道路為經幾時？」彼",
    "T02n0125_029:0710b05": "五百比丘白釋迦文佛：「我等世界今在東方，",
    "T02n0125_029:0710b06": "佛名奇光如來，是彼弟子。然我等今日亦",
    "T02n0125_029:0710b07": "復不知為從何來？為經幾日？」世尊告曰：",
    "T02n0125_029:0710b08": "「汝等知佛世界乎？」諸比丘對曰：「不也，世尊！」",
    "T02n0125_029:0710b09": "「汝等今日欲詣彼土乎？」諸比丘對曰：「唯然，",
    "T02n0125_029:0710b10": "世尊！欲還詣彼土。」爾時世尊告彼比丘：「今",
    "T02n0125_029:0710b11": "當與汝說六界法，善思念之。」諸比丘對曰：",
    "T02n0125_029:0710b12": "「如是。世尊！」爾時，諸比丘從佛受教。世尊告",
    "T02n0125_029:0710b13": "曰：「彼云何名為六界之法？比丘當知，六界",
    "T02n0125_029:0710b14": "之人稟父母精氣而生。云何為六？所謂地",
    "T02n0125_029:0710b15": "界、水界、火界、風界、空界、識界。是謂，比丘！有此",
    "T02n0125_029:0710b16": "六界，人身稟此精氣而生六入。云何為六？",
    "T02n0125_029:0710b17": "所謂眼入、耳入、鼻入、舌入、身入、意入。是謂，比",
    "T02n0125_029:0710b18": "丘！有此六入，由父母而得有，以依六入",
    "T02n0125_029:0710b19": "便有六識身。云何為六？若依眼識則有眼",
    "T02n0125_029:0710b20": "識身，耳識，鼻識、舌識、身識、意識。是謂，比丘！",
    "T02n0125_029:0710b21": "此名六識身。若有比丘解此六界、六入、六識",
    "T02n0125_029:0710b22": "者，能度六天而更受形，設於彼壽終來生",
    "T02n0125_029:0710b23": "此間，聰明高才，於現身上，盡於結使，得至",
    "T02n0125_029:0710b24": "涅槃。」爾時，世尊告目連曰：「汝今還將此比",
    "T02n0125_029:0710b25": "丘詣彼佛土。」目連報曰：「如是。世尊！」是時，目",
    "T02n0125_029:0710b26": "連復以絡盛五百比丘，遶佛三匝，便退而",
    "T02n0125_029:0710b27": "去。如屈伸臂頃，以至彼佛土。是時，目連",
    "T02n0125_029:0710b28": "捨此比丘已，禮彼佛足已，還來詣此忍界。",
    "T02n0125_029:0710b29": "是時，彼土比丘聞此六界已，諸塵垢盡，得法",
    "T02n0125_029:0710c01": "眼淨。",
    "T02n0125_029:0710c02": "爾時，世尊告諸比丘：「我弟子中第一聲聞神",
    "T02n0125_029:0710c03": "足難及，所謂大目乾連比丘是也。」爾時，諸",
    "T02n0125_029:0710c04": "比丘聞佛所說，歡喜奉行。",
    "T02n0125_029:0710c05": "（三）聞如是：一時，佛在拔耆國師子園中。",
    "T02n0125_029:0710c06": "諸神足高德比丘，賢者舍利弗、賢者大目乾",
    "T02n0125_029:0710c07": "連、賢者迦葉、賢者離越、賢者阿難等五百",
    "T02n0125_029:0710c08": "人俱。是時，大目乾連、大迦葉、阿那律晨旦",
    "T02n0125_029:0710c09": "至舍利弗所，然阿難遙見三大聲聞詣舍利",
    "T02n0125_029:0710c10": "弗所，語離越言：「三大聲聞往至舍利弗，",
    "T02n0125_029:0710c11": "我等二人亦可往至舍利弗所。所以然者，",
    "T02n0125_029:0710c12": "備聞舍利弗說奇妙之法。」離越報曰：「此事可",
    "T02n0125_029:0710c13": "然。」是時，離越、阿難往至舍利弗所。是時，舍利",
    "T02n0125_029:0710c14": "弗言：「善來，諸賢！就此處坐。」是時，舍利弗語",
    "T02n0125_029:0710c15": "阿難曰：「我今欲有所問：『此牛師子園極為",
    "T02n0125_029:0710c16": "快樂，自然天香流布四遠，云何當使此園",
    "T02n0125_029:0710c17": "快樂？』」阿難報曰：「若有比丘多有所聞不",
    "T02n0125_029:0710c18": "忘，總持諸法義味，具足修行梵行，如此諸",
    "T02n0125_029:0710c19": "法皆悉具足，亦不漏脫，與四部之眾而為",
    "T02n0125_029:0710c20": "說法，不失次第，亦不卒暴，無有亂想。如",
    "T02n0125_029:0710c21": "是，比丘在此牛師子園快樂。」是時，舍利弗",
    "T02n0125_029:0710c22": "語離越言：「阿難今日以演說之，我今復欲",
    "T02n0125_029:0710c23": "問汝義。牛師子園快樂如是。汝今次說，義",
    "T02n0125_029:0710c24": "復云何？」離越報曰：「於是，比丘樂閑靜之處，",
    "T02n0125_029:0710c25": "思惟坐禪，與正觀相應。如是，比丘樂牛",
    "T02n0125_029:0710c26": "師子園中。」是時，尊者舍利弗語阿那律曰：「汝",
    "T02n0125_029:0710c27": "今當說悅樂之義。」阿那律報曰：「若有比丘",
    "T02n0125_029:0710c28": "天眼徹視，觀眾生類，死者、生者，善色、惡色，善",
    "T02n0125_029:0710c29": "趣、惡趣，若好、若醜，皆悉知之。或有眾生身、",
    "T02n0125_029:0711a01": "口、意行惡，誹謗賢聖，身壞命終，生地獄中。",
    "T02n0125_029:0711a02": "或復有眾生身、口、意行善，不誹謗賢聖，猶",
    "T02n0125_029:0711a03": "如士夫觀空中，靡不備悉。有天眼比丘亦",
    "T02n0125_029:0711a04": "復如是，觀世界無有疑難。如是，比丘在",
    "T02n0125_029:0711a05": "牛師子園中，快樂如是也。」是時，舍利弗語迦",
    "T02n0125_029:0711a06": "葉曰：「我今語汝。如是諸賢以說快樂之",
    "T02n0125_029:0711a07": "義，汝今次應說之。」迦葉報曰：「若有比丘行",
    "T02n0125_029:0711a08": "阿練若行，復教他人使行阿練若，歎說",
    "T02n0125_029:0711a09": "閑靜之德；己身著補納之衣，復教他使行",
    "T02n0125_029:0711a10": "頭陀；身自知足在閑居之處，復教他人使",
    "T02n0125_029:0711a11": "修其行；己身戒德具足，三昧成就、智慧成",
    "T02n0125_029:0711a12": "就、解脫成就、解脫見慧成就，復教他人使",
    "T02n0125_029:0711a13": "行其法，歎說其法已能勸化，復教他人使",
    "T02n0125_029:0711a14": "行其法；教訓無厭足。如是，比丘在牛師子",
    "T02n0125_029:0711a15": "園中快樂無比。」爾時，尊者舍利弗語大目",
    "T02n0125_029:0711a16": "連曰：「諸賢聖以說快樂之義，汝今次說",
    "T02n0125_029:0711a17": "快樂之義。牛師子園中快樂無雙，汝今欲云",
    "T02n0125_029:0711a18": "何說之？」目連報曰：「於是，比丘有大神足，於",
    "T02n0125_029:0711a19": "神足而得自在，彼能變化無數千事而無",
    "T02n0125_029:0711a20": "疑難，亦能分一身作無數身，或復還合為",
    "T02n0125_029:0711a21": "一，石壁皆過，踊沒自在。亦如駛河，猶如飛",
    "T02n0125_029:0711a22": "鳥在空中無跡，譬如暴火燌燒山野，亦",
    "T02n0125_029:0711a23": "如日月靡所不照，亦能舉手摩抆日月，",
    "T02n0125_029:0711a24": "亦能化身至梵天上。如此，比丘宜牛師子",
    "T02n0125_029:0711a25": "園中。」是時，目連語舍利弗曰：「我等各隨其",
    "T02n0125_029:0711a26": "辯而說之，我等今問舍利弗義，牛師子",
    "T02n0125_029:0711a27": "園極為快樂，何等比丘宜在其中？」舍利弗",
    "T02n0125_029:0711a28": "言：「若有比丘能降心，然彼心不能降比",
    "T02n0125_029:0711a29": "丘。設彼比丘欲得三昧，即時彼比丘能得",
    "T02n0125_029:0711b01": "三昧，隨意遠近成三昧者，即能成辦之。猶",
    "T02n0125_029:0711b02": "如長者家有好衣，盛著箱篋，爾時彼長者",
    "T02n0125_029:0711b03": "隨意欲取何等衣，隨意取之而無疑難；亦",
    "T02n0125_029:0711b04": "能隨意入三昧中，此亦如是，心能使比丘，",
    "T02n0125_029:0711b05": "非比丘能使心，隨意入三昧亦無疑難。如",
    "T02n0125_029:0711b06": "是，比丘能使心，非心使比丘，如是之人宜",
    "T02n0125_029:0711b07": "在牛師子園中。」是時，舍利弗告諸賢曰：「我",
    "T02n0125_029:0711b08": "等隨其辯而說，各隨方宜，善說此義；今",
    "T02n0125_029:0711b09": "各相將往問世尊，云何比丘得樂此牛師",
    "T02n0125_029:0711b10": "子園？若世尊有所說，我等當奉行。」諸比丘",
    "T02n0125_029:0711b11": "報曰：「如是。舍利弗！」是時，大聲聞等各各相將",
    "T02n0125_029:0711b12": "往至如來所。到已，頭面禮足，在一面坐。爾",
    "T02n0125_029:0711b13": "時，大聲聞以此因緣具白佛。爾時，世尊告",
    "T02n0125_029:0711b14": "曰：「善哉！如阿難所說。所以然者，阿難比",
    "T02n0125_029:0711b15": "丘聞法能持，總攝諸法，具足修行梵行。如",
    "T02n0125_029:0711b16": "此之法，善聞不忘，亦無邪見，與四部之眾",
    "T02n0125_029:0711b17": "而說法，言不錯亂，亦不卒暴。「離越比丘所",
    "T02n0125_029:0711b18": "說亦復快哉！所以然者，樂閑靜之處，不處",
    "T02n0125_029:0711b19": "人間，常念坐禪，無有諍訟，與止觀相應，閑",
    "T02n0125_029:0711b20": "居寂寞。「阿那律比丘亦復快哉！所以然者，",
    "T02n0125_029:0711b21": "阿那律比丘天眼第一。彼以天眼觀三千世",
    "T02n0125_029:0711b22": "界，猶如有眼之人，掌中觀珠。阿那律比丘亦",
    "T02n0125_029:0711b23": "復如是，彼以天眼觀此三千大千世界而",
    "T02n0125_029:0711b24": "無疑難。「今迦葉比丘亦復快哉！所以然者，",
    "T02n0125_029:0711b25": "迦葉比丘己身是阿練若行，復能歎說閑居",
    "T02n0125_029:0711b26": "之行；身能乞食，復能歎譽乞食之德；身著",
    "T02n0125_029:0711b27": "補納衣，復能歎說補納衣之德；己身知足，",
    "T02n0125_029:0711b28": "復能歎說知足之德；己身處巖穴，復歎說",
    "T02n0125_029:0711b29": "巖穴之德，己身戒成就、三昧成就、智慧成就、",
    "T02n0125_029:0711c01": "解脫成就、解脫見慧成就，復能教人成此",
    "T02n0125_029:0711c02": "五分法身，身能教化，復能教人使行其法。",
    "T02n0125_029:0711c03": "「善哉！善哉！如目連所說。所以然者，目連比",
    "T02n0125_029:0711c04": "丘有大威力，神足第一，心得自在，彼意欲",
    "T02n0125_029:0711c05": "所為，則能辦之，或化一身，分為萬",
    "T02n0125_029:0711c06": "億，或還合為一，石壁皆過，無有罣礙，踊沒",
    "T02n0125_029:0711c07": "自在；亦如駛水亦無觸礙；如空中之鳥亦",
    "T02n0125_029:0711c08": "無足跡，猶如日月靡所不照，能化身乃",
    "T02n0125_029:0711c09": "至梵天。「善哉！如舍利弗之所說。所以然者，",
    "T02n0125_029:0711c10": "舍利弗能降伏心，非心能降伏舍利弗。若",
    "T02n0125_029:0711c11": "欲入三昧時，則能成辦無有疑難，猶如長",
    "T02n0125_029:0711c12": "者好衣裳，隨意取之而無疑難。舍利弗比",
    "T02n0125_029:0711c13": "丘亦復如是，能降伏心，非心能降伏舍利",
    "T02n0125_029:0711c14": "弗，隨意入三昧，皆悉在前。「善哉！善哉！諸比",
    "T02n0125_029:0711c15": "丘！汝等所說各隨方便，但今復聽我所說。",
    "T02n0125_029:0711c16": "云何比丘樂牛師子園中？若有比丘依村",
    "T02n0125_029:0711c17": "落住，彼到時，著衣持鉢，入村乞食，彼已",
    "T02n0125_029:0711c18": "乞食已，還歸所在，洗手面，在一樹下正身",
    "T02n0125_029:0711c19": "正意，結加趺坐，繫念在前。彼比丘便作是",
    "T02n0125_029:0711c20": "念：『我今不壞于坐，要當盡有漏成無漏。』",
    "T02n0125_029:0711c21": "爾時，彼比丘即有漏心得解脫。如是，比丘宜",
    "T02n0125_029:0711c22": "在牛師子園中。如是，比丘恒勤精進，莫有",
    "T02n0125_029:0711c23": "懈怠，所在之處靡不宗奉者。如是，比丘！當",
    "T02n0125_029:0711c24": "作是學。」爾時，諸比丘聞佛所說，歡喜奉行。",
    "T02n0125_029:0711c25": "（四）聞如是：一時，佛在舍衛國祇樹給孤獨",
    "T02n0125_029:0711c26": "園。爾時，世尊告諸比丘：「我今當說呪願有",
    "T02n0125_029:0711c27": "六德。汝等諦聽！善思念之。」諸比丘對曰：「如",
    "T02n0125_029:0711c28": "是，世尊！」爾時，諸比丘從佛受教。世尊告曰：",
    "T02n0125_029:0711c29": "「彼云何名為六德？於是，施主檀越成就三",
    "T02n0125_029:0712a01": "法。云何檀越施主成就三法？於是，檀越施",
    "T02n0125_029:0712a02": "主信根成就、戒德成就、聞成就，是謂檀越施",
    "T02n0125_029:0712a03": "主成就此三法。施物之法復成三法。云何為",
    "T02n0125_029:0712a04": "三？然彼物色成就、味成就、香成就，有此三",
    "T02n0125_029:0712a05": "法。是謂，比丘！有此六事獲大功德，名德遠",
    "T02n0125_029:0712a06": "聞，獲甘露之報。是故，諸比丘！若欲成就此",
    "T02n0125_029:0712a07": "六事者，當念惠施。如是，比丘！當作是學。」",
    "T02n0125_029:0712a08": "爾時，諸比丘聞佛所說，歡喜奉行。",
    "T02n0125_029:0712a09": "（五）聞如是：一時，佛在舍衛國祇樹給孤獨",
    "T02n0125_029:0712a10": "園。爾時，世尊與無央數之眾而為說法。爾",
    "T02n0125_029:0712a11": "時，坐上有一比丘，便生此念：「願如來告我",
    "T02n0125_029:0712a12": "有所論說。」爾時，世尊知比丘心中所念，告",
    "T02n0125_029:0712a13": "諸比丘：「若有比丘生此念：『如來躬教訓我。』",
    "T02n0125_029:0712a14": "彼比丘戒具清淨，無有瑕穢，修行止觀，樂",
    "T02n0125_029:0712a15": "閑靜之處。「若比丘意欲求衣被、飲食、床",
    "T02n0125_029:0712a16": "敷臥具、病瘦醫藥者，亦當戒德成就，在空",
    "T02n0125_029:0712a17": "閑處而自修行，與止觀共相應。「若復比丘",
    "T02n0125_029:0712a18": "欲求知足者，當念戒德具足，在閑靜",
    "T02n0125_029:0712a19": "處而自修行，與止觀共相應。「若復比丘欲",
    "T02n0125_029:0712a20": "求使四部之眾、國王、人民有形之類所見識",
    "T02n0125_029:0712a21": "知，彼當念戒德具足。「若復比丘意欲求四",
    "T02n0125_029:0712a22": "禪，中無悔心，亦不變易，當念戒德成就。「若",
    "T02n0125_029:0712a23": "復比丘意欲求四神足，彼亦當戒德具足。",
    "T02n0125_029:0712a24": "「若復比丘意欲求八解脫門而無罣礙，彼",
    "T02n0125_029:0712a25": "當念戒德具足。「若復比丘意欲求天耳徹",
    "T02n0125_029:0712a26": "聽，聞天人聞聲，當念戒德具足。「若復比丘",
    "T02n0125_029:0712a27": "意欲求知他人心中所念，諸根缺漏，彼亦",
    "T02n0125_029:0712a28": "當念戒德具足。「若復比丘意欲求知眾生",
    "T02n0125_029:0712a29": "心意，有欲心、無欲心，有瞋恚心、無瞋恚",
    "T02n0125_029:0712b01": "心，有愚癡心、無愚癡心，如實知之。有愛",
    "T02n0125_029:0712b02": "心、無愛心，有受心、無受心，如實知之。有",
    "T02n0125_029:0712b03": "亂心、無亂心，有疾心、無疾心，有少心、無",
    "T02n0125_029:0712b04": "少心，有量心、無量心，有痛心、無痛心，",
    "T02n0125_029:0712b05": "有三昧心、無三昧心，有解脫心、無解脫心，",
    "T02n0125_029:0712b06": "如實知之。欲如是者，當念戒德具足。「若",
    "T02n0125_029:0712b07": "復比丘意欲得無量神足，分一身作無",
    "T02n0125_029:0712b08": "數，復還合為一，踊沒自在，化身乃至梵",
    "T02n0125_029:0712b09": "天，彼當念戒德具足。「若復比丘意欲求自",
    "T02n0125_029:0712b10": "憶宿世無數劫事，或一生、二生，乃至千生、百",
    "T02n0125_029:0712b11": "千億生、成劫、敗劫、成敗之劫，不可稱計，我",
    "T02n0125_029:0712b12": "曾死此生彼，名某、字某，或從彼終，來生此",
    "T02n0125_029:0712b13": "間，自憶如此無數劫事，當念戒德具足而",
    "T02n0125_029:0712b14": "無他念。「若復比丘意欲求天眼，徹視觀眾",
    "T02n0125_029:0712b15": "生類，善趣、惡趣，善色、惡色，若好、若醜，如實知",
    "T02n0125_029:0712b16": "之。或復有眾生身、口、意行惡，誹謗賢聖，身",
    "T02n0125_029:0712b17": "壞命終，生地獄中。或復有眾生身、口、意行",
    "T02n0125_029:0712b18": "善，不誹謗賢聖，心意正見，身壞命終，生善",
    "T02n0125_029:0712b19": "處天上。意欲如是者，當念戒德具足。「若復",
    "T02n0125_029:0712b20": "比丘意欲求盡有漏，成無漏心解脫、智慧",
    "T02n0125_029:0712b21": "解脫：生死已盡，梵行已立，所作已辦，更不復",
    "T02n0125_029:0712b22": "受胎，如實知之。彼當念戒德具足，內自",
    "T02n0125_029:0712b23": "思惟無有亂想，居在閑處。「諸比丘！當念戒",
    "T02n0125_029:0712b24": "德具足，無他餘念，威儀成就具足，少過常",
    "T02n0125_029:0712b25": "恐，何況大者！若有比丘意欲使如來共論",
    "T02n0125_029:0712b26": "者，常念戒德具足；已戒德具足，當念聞具",
    "T02n0125_029:0712b27": "足；聞已具足，當念施具足；施已具足，當念",
    "T02n0125_029:0712b28": "智慧具足，解脫知見，皆悉具足。若比丘戒身、",
    "T02n0125_029:0712b29": "定、慧身、解脫身、解脫知見身具足者，便為天、",
    "T02n0125_029:0712c01": "龍、鬼神所見供養，可敬、可貴，天、人所奉。是",
    "T02n0125_029:0712c02": "故，諸比丘！當念五分法身具足者，是世福",
    "T02n0125_029:0712c03": "田，無能過者。如是，諸比丘！當作是學。」爾時，",
    "T02n0125_029:0712c04": "諸比丘聞佛所說，歡喜奉行。",
    "T02n0125_029:0712c05": "增壹阿含經卷第二十九"
}