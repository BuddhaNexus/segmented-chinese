{
    "X77n1522_028:0315b10": "新脩科分六學僧傳卷第二十八",
    "X77n1522_028:0315b12": "淛東沙門 曇噩 述",
    "X77n1522_028:0315b13": "  定學",
    "X77n1522_028:0315b14": "   證悟科(二)",
    "X77n1522_028:0315b15": "唐慧超[0315b15] 丹陽沈氏子。出家。以誦法華經為專務。時光",
    "X77n1522_028:0315b16": "州大蘇山慧思禪師。悟一乘之理。明三觀之。心超與江",
    "X77n1522_028:0315b17": "陵顗公。仙城命公。篤志相親。積年請業。行優一眾。德",
    "X77n1522_028:0315b18": "冠諸賢。思謂其徒曰。超得忍人也。復獲偕覽衡嶽之",
    "X77n1522_028:0315b19": "勝。隋受禪。乃北入嵩高。餌藥坐禪。太子勇既召集天",
    "X77n1522_028:0315b20": "下名德。而遣還之。以超尤詣道。獨留供養。及勇廢。徙",
    "X77n1522_028:0315b21": "居定水。會藍法師。以藍谷之悟真寺迎之。共隱八年。",
    "X77n1522_028:0315b22": "倍勤三慧。大業初。京師創建大禪定寺。詔超之。後以",
    "X77n1522_028:0315b23": "疾辭。允其歸。皇家肇運。望重疇昔。高僧慧因保恭等。",
    "X77n1522_028:0315b24": "咸就栖止。未幾臥疾。弟子跪問其所以自任者。曰生",
    "X77n1522_028:0315c01": "不忻。死不戚。吾之素也。因面西坐曰。第一義空。遂長",
    "X77n1522_028:0315c02": "往。儼如入定。武德五年十二月六日也。春秋七十有",
    "X77n1522_028:0315c03": "七。弟子法成等。以遺訓。露骸月餘日。色不變。時太宗",
    "X77n1522_028:0315c04": "開天策府。聞而歎異。仍建白塔於寺之北&#x5CEF;。",
    "X77n1522_028:0315c05": "唐慧超[0315c05] 生申屠氏。上黨潞人。自出家。北居晉陽之大",
    "X77n1522_028:0315c06": "興國寺習禪業。其道場之內。盛列儀像旛華以嚴飾",
    "X77n1522_028:0315c07": "之。且聚諸品異香。每爇以致煙氣盤&#x9B31;。而超則淨服",
    "X77n1522_028:0315c08": "端坐入定。輒獲舍利充缾。隨取隨有。較其元數。初未",
    "X77n1522_028:0315c09": "&#x751E;減。然莫測其所自來也。仁壽中。詔居禪定寺。其行",
    "X77n1522_028:0315c10": "道感瑞如舊。武德元年。復歸興國。七年冬。忽召寺眾",
    "X77n1522_028:0315c11": "謂之曰。同住多年。凡情易隔。或有相違。希為恕略。人",
    "X77n1522_028:0315c12": "道難生。善緣莫遇。當求自度。勿誤後身。於是斂手寂",
    "X77n1522_028:0315c13": "然。神色無少變。苟非屬纊。觀者終莫知其氣絕也。時",
    "X77n1522_028:0315c14": "年七十餘。十二月就以繩&#x7240;輿屍。殮之龍阜山開化",
    "X77n1522_028:0315c15": "寺側。雖屢閱年所。遺體愈益堅完。而禮拜供養者。至",
    "X77n1522_028:0315c16": "今不絕云。",
    "X77n1522_028:0315c17": "唐曇倫[0315c17] 汴之浚儀孫氏子。年十三。依脩福寺端禪師",
    "X77n1522_028:0315c18": "出家。端習次第觀。&#x751E;誨之曰。汝繫心鼻端。可得定也。",
    "X77n1522_028:0315c19": "倫曰。若有散心。則係鼻端。心本不散。則又何以係為。",
    "X77n1522_028:0315c20": "自是每坐輒定。後為師送&#x9262;上堂。未至堂頃。卓然跏",
    "X77n1522_028:0315c21": "趺入定。而持&#x9262;自若。師大加賞識。異時謂曰。去昏障",
    "X77n1522_028:0315c22": "譬猶剝[葸-十+夕]。要當重重去盡。然後得淨。倫答以為本來",
    "X77n1522_028:0315c23": "無蔥。又奚庸剝。師獨以其根器非常。而陰敬之。且不",
    "X77n1522_028:0315c24": "敢役使。雖禮佛看經。猶莫之務。但掃一房終日閉戶。",
    "X77n1522_028:0316a01": "四威儀中。離念而已。偶命之直歲。守護僧物。每戒其",
    "X77n1522_028:0316a02": "下。勿以僧粥食犬。其下漫弗聽。犬則嘔粥。其下又以",
    "X77n1522_028:0316a03": "為偶然爾。食犬粥如常時。於是犬群嘔粥僧前。若有",
    "X77n1522_028:0316a04": "物使之者。其下始大懼。以倫為神。[0316a04] 倫姿性憺怡。平居",
    "X77n1522_028:0316a05": "不表襮。或問以義理。隨問隨答。無底滯。仁壽二年。造",
    "X77n1522_028:0316a06": "禪室。追獻后冥福。詔處之。至則掃房閉戶如故。時人",
    "X77n1522_028:0316a07": "目之臥倫。興國善粲法師。博學有才辨。自號三國論",
    "X77n1522_028:0316a08": "魁。竟造倫語。三日夜莫能測。其述般若義。則空華水",
    "X77n1522_028:0316a09": "泡不可把玩。本性清淨。如太&#x8657;空。粲亟下拜。以為不",
    "X77n1522_028:0316a10": "可及。居京。惟玄琬律師。靜琳法師。&#x535B;門人僧伽淨等。",
    "X77n1522_028:0316a11": "往來受法。其餘請謁者。不啻魚子。然武德之季。臥疾",
    "X77n1522_028:0316a12": "於莊嚴寺。或問往生何處。曰無盡世界。又問捨報後",
    "X77n1522_028:0316a13": "如何。曰籧篨裹而棄之爾。又曰。四大方&#x9B2A;。已到屈膝。",
    "X77n1522_028:0316a14": "主人翁只管看。僧伽遽探其冷觸。退謂其人曰。冷觸",
    "X77n1522_028:0316a15": "果到膝矣。四大分離應生苦趣。倫遙知之曰。苦趣亦",
    "X77n1522_028:0316a16": "空。頃之問打五更鍾未。曰未。及打鍾。視之已絕。壽八",
    "X77n1522_028:0316a17": "十餘。弟子承遺言。舁屍露之南山中野。其傳有鮑居",
    "X77n1522_028:0316a18": "士慈氏云。",
    "X77n1522_028:0316a19": "唐道休[0316a19] 住雍州新豐福緣寺。後於寺南驪山幽谷結",
    "X77n1522_028:0316a20": "草菴。以業頭陀。尤務禪寂。每入定。必七日乃出。而持",
    "X77n1522_028:0316a21": "錫執&#x76CB;乞食。無少替。於是聚落檀信。至期具餚&#x994D;。奉",
    "X77n1522_028:0316a22": "迎路首。休則歡喜問訊。誨以慈善。食畢。然後為授歸",
    "X77n1522_028:0316a23": "戒。眾送入山而去。如是四十年如一日。貞觀三年夏。",
    "X77n1522_028:0316a24": "期至不出。就菴視之。端拱加趺不動。眾謂且入定。遽",
    "X77n1522_028:0316b01": "相約宿守其旁。久之覺其氣盡。仍共扃鐍虞其變。雖",
    "X77n1522_028:0316b02": "寒暑交謝。而顏色如故。明年冬。其鄉里之好事者。加",
    "X77n1522_028:0316b03": "布漆治祠宇。以嚴奉之至今。",
    "X77n1522_028:0316b04": "唐道英[0316b04] 族陳姓。生蒲之猗氏。家素市販。年十八。其季",
    "X77n1522_028:0316b05": "父休律師。勸使出家。而二親難之。即為娶婦。以惑其",
    "X77n1522_028:0316b06": "志。婦尤諧順。雖同&#x7240;。身未&#x751E;觸。如是五年。二親安之",
    "X77n1522_028:0316b07": "心。以為英無他矣。英則夜每使婦執燭。治文疏遺同",
    "X77n1522_028:0316b08": "財者間。遁去薙落。無所顧惜。依并州炬法師。稟華嚴",
    "X77n1522_028:0316b09": "等經。時婦猶未嫁。乃反鄉里見二親。言學佛之益。而",
    "X77n1522_028:0316b10": "二親恨聞之晚。開皇十年。詔度天下僧尼。始獲以名",
    "X77n1522_028:0316b11": "附籍。行獨念曰。法相易知耳。然心惑難治。奈何。即入",
    "X77n1522_028:0316b12": "解縣太行山之柏梯寺脩止觀。悟人空於南埵。悟法",
    "X77n1522_028:0316b13": "空於北嶺。自爾營理僧役。以事考心。俄往京師勝光",
    "X77n1522_028:0316b14": "寺。聽曇遷禪師攝論。遷語其屬曰。汝輩尋文質義。固",
    "X77n1522_028:0316b15": "已勤至。得其妙者。唯道英乎。復依華嚴發願供僧寄",
    "X77n1522_028:0316b16": "以調伏。每曰。予瞑目而坐。則於理性若有所得。但開",
    "X77n1522_028:0316b17": "目則失。還與識合。故於日用常行之際。使有薰習。則",
    "X77n1522_028:0316b18": "庶幾矣。於是常坐開目。動逾信宿。略不見其交睫。然",
    "X77n1522_028:0316b19": "後造詣稍異。大業九年。任寺之直歲職。俗侵寺地。與",
    "X77n1522_028:0316b20": "較久不決。遽謂俗云。吾其死矣。忽僵仆氣絕。俗以為",
    "X77n1522_028:0316b21": "詐。競持鍼刺甲深入。不少動。頃之色狀青&#x80EE;。俗懼亟",
    "X77n1522_028:0316b22": "歸命。請以地施寺。無復爭。英隨起坐如常時。偶立龍",
    "X77n1522_028:0316b23": "臺澤上。見群魚躍躍樂甚。徐解衣使弟子持之以守。",
    "X77n1522_028:0316b24": "而竟入水曰。我寧無及魚乎。沒經六宿而後出。出而",
    "X77n1522_028:0316c01": "告持衣弟子曰。我非土所坌。安能捨而登岸哉。方嚴",
    "X77n1522_028:0316c02": "冬時。大雪纔霽。四郊之外席展鏡開。英則曰。如此平",
    "X77n1522_028:0316c03": "淨地。爭得不眠。遂脫衣仰臥三晝夜而起。大噱曰。幾",
    "X77n1522_028:0316c04": "且熱殺我。晚歸住鄉里之普濟寺。置莊三所。用接霸",
    "X77n1522_028:0316c05": "遠御眾。有方至者。忘其作勞。而慕其法藥。&#x751E;夜講起",
    "X77n1522_028:0316c06": "信論真實門。奄然入定。經于累日。河東道遜舊同學",
    "X77n1522_028:0316c07": "也。所住相去百五十里。捨命之夕。英已知之。曉拉數",
    "X77n1522_028:0316c08": "友往送。中途遇訃。識者服其通感。貞觀十年九月。群",
    "X77n1522_028:0316c09": "鳥哀鳴。翔集房屋。英語其徒曰。早須收拾索水剃洗",
    "X77n1522_028:0316c10": "自治甚急。被大衣坐良久。門人志褒時侍側。見青衣",
    "X77n1522_028:0316c11": "二童執華而入。紫光從英身出。騰燄屋棟。眾集問後",
    "X77n1522_028:0316c12": "事。英曰。佛有明教。能依而行。則無累矣。英何言哉。因",
    "X77n1522_028:0316c13": "說法要。誦華嚴賢首偈。明相既現而逝。春秋八十。是",
    "X77n1522_028:0316c14": "時霧暗二十里。閱三日乃霽。所畜&#x754A;牛不食水草。流",
    "X77n1522_028:0316c15": "&#x6CEA;吼叫。聲徹數里。七日將殮。近遠奔赴。葬之夏縣東",
    "X77n1522_028:0316c16": "山之莊南。其始竁也。地大震動。有二白虹連跨柩穴。",
    "X77n1522_028:0316c17": "二白鳥&#x9D39;鳴之異。",
    "X77n1522_028:0316c18": "唐慧顯[0316c18] 百濟國人。少誦法華。講三論。皆精詣有師法。",
    "X77n1522_028:0316c19": "住其國之北部脩德寺。或講或誦。無常時。四遠聞風",
    "X77n1522_028:0316c20": "而至。顯厭其喧擾。而遷於南方之達拏山。深險敻僻。",
    "X77n1522_028:0316c21": "終歲無來人。顯因得以專業其中。及卒時年五十八。",
    "X77n1522_028:0316c22": "於是同學舁屍。置石窟中。以待&#x72B2;虎已而噉之。骨肉",
    "X77n1522_028:0316c23": "並盡。惟餘髑髏與舌在爾。逮更三寒暑。而舌色愈鮮",
    "X77n1522_028:0316c24": "赤柔&#x8F2D;。不變壞。後忽紫硬如石。眾共建塔。緘瘞之。當",
    "X77n1522_028:0317a01": "今之貞觀初也。",
    "X77n1522_028:0317a02": "唐慧方[0317a02] 姓趙氏。冀州信都來強人。九歲投蘇門山淋",
    "X77n1522_028:0317a03": "落泉寺出家。終日端居靜慮。眾莫測其際。或教以九",
    "X77n1522_028:0317a04": "次十想者。隨聞有所證入。屢涉炎涼。弗稍變。隋文御",
    "X77n1522_028:0317a05": "宇。乃建寺京師。為獻后追薦冥福。而方被詔入住。禮",
    "X77n1522_028:0317a06": "供穠縟。然山林之思。未&#x751E;少去懷抱。大業六年。還舊",
    "X77n1522_028:0317a07": "隱。請道之侶雲集。煬帝之季。天下擾攘。又徙居汲之",
    "X77n1522_028:0317a08": "隆善寺。唐興。因復歸蘇門。脩治棟宇。益進所業。偶與",
    "X77n1522_028:0317a09": "交朋。立談玄賾於廊廡之下。有沙彌從旁竊聽。忽空",
    "X77n1522_028:0317a10": "中作聲。若叱詬之者。遽驚走至暴卒。經宿然後甦。方",
    "X77n1522_028:0317a11": "乃示寂。則貞觀二十一年之冬孟也。壽九十三。葬之",
    "X77n1522_028:0317a12": "州北十里圓岡之陽。則是月之十七日也。",
    "X77n1522_028:0317a13": "唐通達[0317a13] 雍州人。年三十始出家。栖止無定所。而一以",
    "X77n1522_028:0317a14": "尋師訪道。為急務。久之未有所遇。乃入太白山。啖草",
    "X77n1522_028:0317a15": "庇樹端坐五年。一日以木擊土塊。塊隨粉碎無餘。因",
    "X77n1522_028:0317a16": "大悟。後住京師律藏寺。一裙一帔。不易寒暑。&#x751E;於講",
    "X77n1522_028:0317a17": "席評敘玄奧。不肖之夫。動相矛盾。至其飲啖無異俗",
    "X77n1522_028:0317a18": "人。達曰。大乘之學固如爾乎。若指聖懷。斯實凡庶。左",
    "X77n1522_028:0317a19": "僕射房玄齡。聞而韙之。迎至其第。待以師禮。達性無",
    "X77n1522_028:0317a20": "拘檢。而言恒縱放。玄齡處以物表。莫之乖忤。貞觀來",
    "X77n1522_028:0317a21": "稍顯神異。每詣人家。歡&#x54B2;則吉。愁慘則凶。或有所索。",
    "X77n1522_028:0317a22": "宜從而予之。不然亦失。以故京師貴賤。咸候之以占",
    "X77n1522_028:0317a23": "禍福。大將軍薛萬鈞。致之供養。忽破戒夜食。又欲入",
    "X77n1522_028:0317a24": "內宿臥。將軍之弟。怒捶之幾死。遽使作湯曰。我身霑",
    "X77n1522_028:0317b01": "汙如此。能無一浴乎。湯方沸涌。即解衣躍入鑊內。宛",
    "X77n1522_028:0317b02": "轉摩撫自若。旋語爨者加火。薛氏媿駭。自是寢處無",
    "X77n1522_028:0317b03": "所禁。&#x751E;欲設大齋會。且先令寺家作疏請客。時米方",
    "X77n1522_028:0317b04": "騰貴。物料索然。明日赴者數千。而寺家不知所給。眾",
    "X77n1522_028:0317b05": "以咎達。達曰。渠許送供。計非妄語。至日中赴者將散。",
    "X77n1522_028:0317b06": "忽見盈車美膳。充塞道路。用以施設。厭足有餘。求其",
    "X77n1522_028:0317b07": "所謂送供者莫之識。然後知其德通幽顯云。",
    "X77n1522_028:0317b08": "唐法空[0317b08] 隋季。任鴈門郡府。鷹擊郎將年四十。志慕佛",
    "X77n1522_028:0317b09": "法。謂妻子曰。吾為汝輩。所累久矣。東西奔走。竟復何",
    "X77n1522_028:0317b10": "所成就。自今可各為計。吾亦從此決矣。即裹糧負襆。",
    "X77n1522_028:0317b11": "入五臺山。飢茹松柏。寒蔭苦穴。專思經中要義。無所",
    "X77n1522_028:0317b12": "參問。時所在擾攘。官為司疑以盜。而輒掩捕考掠。空",
    "X77n1522_028:0317b13": "則跏趺不動。絕飲食便利者五日。因爾釋不問。遁跡",
    "X77n1522_028:0317b14": "三十餘載。顧與禽獸相親狎。妻子訪求欲致&#x7CC7;糗。空",
    "X77n1522_028:0317b15": "曰。吾既厭俗至此。汝輦尤宜置之度外。勿屑屑以為",
    "X77n1522_028:0317b16": "意也。自今以往不須相見。居久之。夜覺有聲呼空禪",
    "X77n1522_028:0317b17": "空禪者。獨寤以為心境界。以法遣之。後遂安靜。始學",
    "X77n1522_028:0317b18": "九次第定。終學大乘離相了義中道。有從之者。亦以",
    "X77n1522_028:0317b19": "此誨之。終不知所終。",
    "X77n1522_028:0317b20": "唐玄爽[0317b20] 南陽劉氏子。弱冠已娶。厭而出家。學涉空有。",
    "X77n1522_028:0317b21": "又&#x751E;聽龍泉璇法師講。獲譽當時。而信禪師方王化。",
    "X77n1522_028:0317b22": "於是亟走蘄州請道。後歸鄉里。攝念不臥。本邑沙門",
    "X77n1522_028:0317b23": "藹明稜法等。並禪府名匠。尤相交友。永徽三年十月",
    "X77n1522_028:0317b24": "九日。終于所居山谷中。沙門慧普。夙依襄之法門寺。",
    "X77n1522_028:0317c01": "研精律藏。二十餘年。屬城歸揖。晚專習定門。紀王作",
    "X77n1522_028:0317c02": "鎮。將脩追聖廢寺。俾摠其務。能以仁祠革其淫祭。楚",
    "X77n1522_028:0317c03": "俗為變。且繕治明因道場等三十所。極輪奐之功。顯",
    "X77n1522_028:0317c04": "慶三年。終於所住。壽八十。此皆漢陰之傑云。",
    "X77n1522_028:0317c05": "唐慧仙[0317c05] 生河東蒲阪趙氏。幼滯俗緣。暮即謝絕。年登",
    "X77n1522_028:0317c06": "不惑。始獲薙染。每以華嚴涅槃二部。為如來始終極",
    "X77n1522_028:0317c07": "唱。尤加耽味。執卷自隨。有若雙翼。謂人曰。斯二法寶",
    "X77n1522_028:0317c08": "今如意珠。無或忽忘而暫捨也。所處衝要疾病患難",
    "X77n1522_028:0317c09": "莫不歸仰。而仙慈善根力。但令念佛。無往不濟。寺之",
    "X77n1522_028:0317c10": "棟宇&#x983A;落。十丈大象亦復埃亂。裒施裝構。珠璣金碧",
    "X77n1522_028:0317c11": "光耀奪目。久之夢僧告曰。卿於明年之冬。當至無常。",
    "X77n1522_028:0317c12": "若欲延者。可早為力。然今生方已定。設使延之。祇益",
    "X77n1522_028:0317c13": "業爾。明年九月示微疾。遣侍者召諸大德。授菩薩戒。",
    "X77n1522_028:0317c14": "諸德不赴。乃自取戒本讀誦。&#x6F98;然而止。且悲且喜。夜",
    "X77n1522_028:0317c15": "有天仙。羅列前後。顯隱若見。談述可聞。或&#x89A9;佛像入",
    "X77n1522_028:0317c16": "房者。翌日午時忽起坐合掌。垂訓而逝。壽七十五。永",
    "X77n1522_028:0317c17": "徽六年。十一月十七日也。同寺互禪師。有聲京洛。常",
    "X77n1522_028:0317c18": "以為仙必生兜率。見慈氏。蓋寔察其行業。得其徵應",
    "X77n1522_028:0317c19": "乎。",
    "X77n1522_028:0317c20": "唐僧衒[0317c20] 并州人。出家。素以學行著美譽。年九十六。",
    "X77n1522_028:0317c21": "始遇道綽禪師講觀經。及見安樂集。而後知念佛之",
    "X77n1522_028:0317c22": "業。誠不可廢。於是日夜自課禮彌陀佛一千拜。稱誦",
    "X77n1522_028:0317c23": "名號八百萬口。五年之間不稍怠。將終謂弟子曰。阿",
    "X77n1522_028:0317c24": "彌陀佛親授我衣香氣可念。觀音勢至列住于前。化",
    "X77n1522_028:0318a01": "佛滿空。從是而西皆淨土也。言訖而終。時有啟芳圓",
    "X77n1522_028:0318a02": "果二法師。住藍田悟真寺。共於觀音像前。發願求生",
    "X77n1522_028:0318a03": "淨土。乃以楊柳一枝。插像手中曰。苟於一夏必獲如",
    "X77n1522_028:0318a04": "願往生者。此楊柳枝。當見七日不萎。果不萎者至七",
    "X77n1522_028:0318a05": "日。於是念佛誦經如法。已而芳夢身處大池內。俄又",
    "X77n1522_028:0318a06": "飛入東面大寶帳中。有僧語以但專念佛。必生於此",
    "X77n1522_028:0318a07": "矣。又夢觀音垂足坐。芳遂捧足頂戴。旁為蓮池。阿彌",
    "X77n1522_028:0318a08": "陀佛適從西來。芳因問佛。閻浮眾生。依經念佛得生",
    "X77n1522_028:0318a09": "此否。佛答勿疑。定生我國。且見娑婆世界。純是山川。",
    "X77n1522_028:0318a10": "極樂世界。坦然清淨。音樂寶帳。自西而往無所間雜。",
    "X77n1522_028:0318a11": "忽有一僧。自名法藏。御一大車以迎芳。見其身坐百",
    "X77n1522_028:0318a12": "寶蓮華上。成等正覺。釋迦牟尼佛。與文殊菩薩。讚歎",
    "X77n1522_028:0318a13": "妙法華經。又見直西三道寶&#x5826;。其第一道。並是白衣。",
    "X77n1522_028:0318a14": "其第二道則緇白半。其第三純緇也。云皆往生之人。",
    "X77n1522_028:0318a15": "唐善伏[0318a15] 一名等照。姓蔣。常州義興人。生而皓首。五歲",
    "X77n1522_028:0318a16": "從兄才法師。於安國寺出家。貞觀三年。刺史竇公聞",
    "X77n1522_028:0318a17": "其才學。召補州校庠職。閱佛書不已。博士責之。對曰。",
    "X77n1522_028:0318a18": "欲以博觀也。問之無所滯。於是&#x8218;中諸生。莫不敬服。",
    "X77n1522_028:0318a19": "俄聽四經三論於蘇之流水寺璧法師所。又依越之",
    "X77n1522_028:0318a20": "敏法師。然後見天台超禪師。而獲西方淨土觀旨。乃",
    "X77n1522_028:0318a21": "南遊交桂廣循。北上荊襄。見信禪師於蘄。瞻拜廬山",
    "X77n1522_028:0318a22": "遠公淨土觀堂。歸里受無生觀於潤之巖禪師。後偕",
    "X77n1522_028:0318a23": "暉才二師。行慈悲觀。且授鬼神戒。巫有殺以祭者。暴",
    "X77n1522_028:0318a24": "卒而甦曰。吾於伏闍梨處受戒。誓不食肉矣。如何為",
    "X77n1522_028:0318b01": "吾殺。憫爾愚癡。聊貸爾命。後或犯決不恕。自是諸祀",
    "X77n1522_028:0318b02": "腥葷並絕。&#x751E;有婺州二人。同販麻枲。一以蔬祭江神。",
    "X77n1522_028:0318b03": "一殺生祭。及抵岸。而殺祭者盡濕。蔬祭者獨燥。雖同",
    "X77n1522_028:0318b04": "一舟。而燥濕異。則戒之驗。如此甚至。求魚肉市肄不",
    "X77n1522_028:0318b05": "易得。官司為減經賦。義興令。或叵信。懼其惑眾。將加",
    "X77n1522_028:0318b06": "之法。其族氏昆季行賂乃免。未幾。而令家有蛇狗登",
    "X77n1522_028:0318b07": "&#x7240;蜇人之怪。筮曰。罪由瀆賢聖。禍不可原。竟獲譴除",
    "X77n1522_028:0318b08": "名為民。永徽二年。伏亦為有司所括。反初服。然操守",
    "X77n1522_028:0318b09": "益厲。眾復聚求法要。其所說所行。大約準十五觀四",
    "X77n1522_028:0318b10": "明論云。既久居伏牛山。顯慶五年。避譏謗。習靜於衡",
    "X77n1522_028:0318b11": "嶽。徒眾復聚。方談述微妙。忽曰。一切無常。氣息難保。",
    "X77n1522_028:0318b12": "夜深各散。緣盡當離。時皆莫之測。則堅拒戶寂然。是",
    "X77n1522_028:0318b13": "夕凡衡之鐘磬笙管。有聲之器。自能鳴唱。徹曉不已。",
    "X77n1522_028:0318b14": "及破關見伏端坐而逝。遽以奏聞。",
    "X77n1522_028:0318b15": "唐元曉[0318b15] 新羅國湘州薛氏子也。丱年入道。隨師遊學",
    "X77n1522_028:0318b16": "無常處。時三藏玄奘公。化王中原。偕友將造之。事見",
    "X77n1522_028:0318b17": "湘法師傳。因緣既忤。蹤跡遂乖。任性逍遙。一無定止。",
    "X77n1522_028:0318b18": "會王置百座。召名德講仁王經本州。以宿碩聞。或以",
    "X77n1522_028:0318b19": "其行汙譖不納。居無何。夫人病腦癰。醫禱皆莫效。卜",
    "X77n1522_028:0318b20": "曰。宜致神劑赤縣地。於是遣使西度。海冥漲中。忽見",
    "X77n1522_028:0318b21": "人邀至龍君所。宮殿嚴麗。徒從莊蕭。蓋非世間耳目",
    "X77n1522_028:0318b22": "所及。君自稱鈐海。謂使曰。汝夫人青帝第三女也。其",
    "X77n1522_028:0318b23": "於佛法尤有願力。金剛三昧經者。乃二覺圓通。示菩",
    "X77n1522_028:0318b24": "薩行也。我&#x751E;得之。而未易流通。今以夫人之病。而發",
    "X77n1522_028:0318c01": "機焉。則豈惟夫人利益而已。因持刀裂其&#x8168;腸。入散",
    "X77n1522_028:0318c02": "經三十許紙。其內外用蠟紙纏滕。而傅以他藥。且曰。",
    "X77n1522_028:0318c03": "恐所歷有魔事。故為此耳。又曰。可請大安聖者詮次",
    "X77n1522_028:0318c04": "綴緝。元曉法師造疏講釋。如是則雖雪山阿伽陀藥",
    "X77n1522_028:0318c05": "不過也。大安者。形服素詭異。每擊銅&#x76CB;井市中。唱大",
    "X77n1522_028:0318c06": "安大安。王至是亟召安。安曰。但將經來。即以義理。釐",
    "X77n1522_028:0318c07": "為八品而去。然終不肯見王。曉得經。即疏之牛車上。",
    "X77n1522_028:0318c08": "成五卷。且設几案筆硯於牛兩角間曰。本始二覺。此",
    "X77n1522_028:0318c09": "經指也。姑以表之耳。尋&#x5C05;日於黃龍寺開闡。浮薄者",
    "X77n1522_028:0318c10": "忌其能。竊之以逃。王命限三日。更出略疏三卷。以急",
    "X77n1522_028:0318c11": "療治。曉宣吐雍容。辯抗敏銳。稱揚彈指聲沸于空。其",
    "X77n1522_028:0318c12": "曰。昔日採百椽時。雖不預會。今朝橫一棟處。惟我獨",
    "X77n1522_028:0318c13": "能。所以譏曩者之譖焉。眾有慚色。後不知所終。",
    "X77n1522_028:0318c14": "唐僧藏[0318c14] 西河人。弱齡辭俗。務行頭陀。然尤以淨業自",
    "X77n1522_028:0318c15": "致稱。誦阿彌陀佛名號莫計其數。一日忽病臥。謂其",
    "X77n1522_028:0318c16": "徒曰。吾頃瞑目。即獲遊於極樂國土。見諸上善人散",
    "X77n1522_028:0318c17": "華作禮。又曰。今茲天人次第來迎。於是合掌翛然而",
    "X77n1522_028:0318c18": "逝。",
    "X77n1522_028:0318c19": "唐正壽[0318c19] 夙遊禪社。見南塔慥公有開解。隨慥住漢東",
    "X77n1522_028:0318c20": "山光寺。譙王重福者。中宗次子也。尤敬事慥。預為慥",
    "X77n1522_028:0318c21": "造塔。高七十尺。及慥疾篤。王使問孰可以繼者。慥答",
    "X77n1522_028:0318c22": "以壽可。於是召壽至。壽即白慥。請試塔。乃入塔跏趺",
    "X77n1522_028:0318c23": "坐而逝。世因號壽為試塔和尚。王聞而歎賞。尋別造",
    "X77n1522_028:0318c24": "塔以遺慥。",
    "X77n1522_028:0319a01": "唐神鼎[0319a01] 曠達不自脩飾。每持一斗。乞丐長安市。得則",
    "X77n1522_028:0319a02": "就其地食之以去。或施雜碎布帛。則綴聯衲衣上。髮",
    "X77n1522_028:0319a03": "鬖&#x9AFF;覆眉際。寡言&#x54B2;。恬憺自怡。一日利貞法師講寺",
    "X77n1522_028:0319a04": "中。鼎偶至傾聽座前。問曰。萬物是定否。貞曰定。曰闍",
    "X77n1522_028:0319a05": "梨若言定者。高岸為谷。深谷為陵。死而生。生而死。六",
    "X77n1522_028:0319a06": "道往來。輪迴不已。何得定耶。貞曰不定。曰。若不定者。",
    "X77n1522_028:0319a07": "何不指天為地。指地為天。召星為月。召月為星。安得",
    "X77n1522_028:0319a08": "不定耶。貞無以應。眾歎其辯。張文成見之謂曰。法師",
    "X77n1522_028:0319a09": "才辯如此。豈非菩薩果位人哉。鼎曰。菩薩喜怒哀樂。",
    "X77n1522_028:0319a10": "莫足以撓其內。名利榮辱。莫足以動其外。內外一如。",
    "X77n1522_028:0319a11": "則其生也。適然而來。其死也悠然而往。是之謂即生",
    "X77n1522_028:0319a12": "死。而離生死者也。吾輩其奚以及。此眾合掌而散。",
    "X77n1522_028:0319a13": "唐慧朗[0319a13] 新定遂安人。年二十二。志祈薙落。而未遇其",
    "X77n1522_028:0319a14": "師。或謂衢之北山有善南宗者。則趨之。而其人曰。吾",
    "X77n1522_028:0319a15": "非汝師也。其必往天台乎。至剡之石城寺。見一翁。貌",
    "X77n1522_028:0319a16": "奇古。神氣秀爽。問朗曰。子何之。曰天台求佛大法爾。",
    "X77n1522_028:0319a17": "因同行數十里。憩林樹間。翁告之曰。法常寂然。尚奚",
    "X77n1522_028:0319a18": "庸遠適哉。汝於鄉里有緣。宜歸以闡化。毋後也。言畢",
    "X77n1522_028:0319a19": "而隱。朗亦豁然心悟。乃復峰啄&#x78F5;飲數載。而後居邑",
    "X77n1522_028:0319a20": "之慧安寺。以白衣。行頭陀法。未幾秦望山無故振動。",
    "X77n1522_028:0319a21": "大龜出焉。見者咸以為異。尋有僧辯自雲門來。身脩",
    "X77n1522_028:0319a22": "八尺四寸。隆鼻大目。而光采射人。通思益大品維摩",
    "X77n1522_028:0319a23": "等經。兼融貫諸論。眾敬之如神。朗願事以為師。辯徵",
    "X77n1522_028:0319a24": "維摩義。朗答殊超邁。景龍中。鄉里吳川縣尉余少興。",
    "X77n1522_028:0319b01": "新昌縣令余仁等十數家為檀越。輪請降臨。一夕忽",
    "X77n1522_028:0319b02": "&#x89A9;神光從其頂出。旁燭山川盈數十里。由是辯公反",
    "X77n1522_028:0319b03": "以師禮視朗。而朗陞座為說法。變化莫測。道俗欣慶。",
    "X77n1522_028:0319b04": "歎曰。昔者山動龜出。其祥非為辯公明矣。自是四方",
    "X77n1522_028:0319b05": "學者雲萃。開元四年。州牧李思絢。卜於龍山之陽。建",
    "X77n1522_028:0319b06": "伽藍以延之。大設戒壇。廣邀律德。若光州岸公會稽",
    "X77n1522_028:0319b07": "超公咸在。授朗具足戒。而道益尊矣。七年刺史韋利",
    "X77n1522_028:0319b08": "器服膺嚮化。八年歙州長史許思恭迎至治所。朗每",
    "X77n1522_028:0319b09": "陞座。有熊隨眾聚敬。伏於前若聽伏。十三年。九月二",
    "X77n1522_028:0319b10": "十一日。會門人告逝。且曰。吾當三生此地。今纔一生",
    "X77n1522_028:0319b11": "爾。言訖。如入禪定。壽六十四。稟遺命苶維建塔。大曆",
    "X77n1522_028:0319b12": "十二年。其嗣法弟子開元寺道欽慧祐道禪。龍興寺",
    "X77n1522_028:0319b13": "辯海。寧國寺進玉。越州寶林寺有沛遠整。杭州竹林",
    "X77n1522_028:0319b14": "寺一行等。立&#x7891;。新定太守蕭定撰文。司馬劉長卿書。",
    "X77n1522_028:0319b15": "刺史李揆篆&#x981F;。",
    "X77n1522_028:0319b16": "唐真表[0319b16] 百濟國人。世弋獵。表尤蹻捷善射。開元中。逐",
    "X77n1522_028:0319b17": "獸於野。倦憩壟畝間。見蝦&#x87C7;多甚。獨念曰。此不可以",
    "X77n1522_028:0319b18": "&#x7FAE;乎。因取柳條貫三十許。置水深處。復逐獸從別道",
    "X77n1522_028:0319b19": "歸。忘取所貫。明年春。仍以獵至其處。聞蝦&#x87C7;聲。就視",
    "X77n1522_028:0319b20": "之。所貫皆喁噞自若。表大媿責曰。吾以口腹為物累",
    "X77n1522_028:0319b21": "如此。罪其可免哉。即拔所佩刀削髮。遁逃入山懺悔。",
    "X77n1522_028:0319b22": "且誓願面奉彌勒菩薩授比丘戒。日夜遶旋扣頭流",
    "X77n1522_028:0319b23": "血。心無間斷。如是經于七日七夜。且見地藏菩薩手",
    "X77n1522_028:0319b24": "持金錫。先為策發受戒。方便頓覺。歡喜&#x5FA7;身。倍加精",
    "X77n1522_028:0319c01": "進。二七日忽有大鬼。現可怖相。推表墜于重巖之底。",
    "X77n1522_028:0319c02": "而身無所傷。旁峙石壇。匍匐遂登其上。魔撓紛然弗",
    "X77n1522_028:0319c03": "顧。三七日稍曙。聞鳥音云菩薩來也。四際白雲若浸",
    "X77n1522_028:0319c04": "粉然。山川平滿。無有高下。成銀色世界。兜率天主威",
    "X77n1522_028:0319c05": "儀自在。與諸侍衛圍繞石壇。爾時慈氏徐至壇所。手",
    "X77n1522_028:0319c06": "摩表頂曰。善哉大丈夫。求戒如是。蘇迷盧山猶可攘",
    "X77n1522_028:0319c07": "&#x5374;。爾心堅固。不可退墮讚嘆撫摩至于再三。而後授",
    "X77n1522_028:0319c08": "法。表則身心和悅。非世間之樂所能比也。尋獲天眼。",
    "X77n1522_028:0319c09": "洞見無礙。慈氏躬授三衣瓦&#x9262;。且為作真表名。俄於",
    "X77n1522_028:0319c10": "膝下。出二籤。其一署九。其一署八。視其籤。非牙非玉。",
    "X77n1522_028:0319c11": "然竟不知何物所為者。以付表曰。異日人有從爾求",
    "X77n1522_028:0319c12": "戒。爾當先使其人悔罪。罪福者持犯所自。悔罪之法。",
    "X77n1522_028:0319c13": "或以九十日。或以四十日。或以三七日。為一期。期滿",
    "X77n1522_028:0319c14": "而欲知罪滅不滅之相。則益為一百八籤。上署百八",
    "X77n1522_028:0319c15": "煩惱名目。用前二籤以合之望空而擲。若百八籤飛",
    "X77n1522_028:0319c16": "散四畔。獨八九二籤。卓立壇心者。是得上上品戒相",
    "X77n1522_028:0319c17": "也。若百八籤中。僅一二籤。與九八二籤交觸。第看交",
    "X77n1522_028:0319c18": "觸之籤。是何煩惱。則知此等煩惱未盡。而其人宜令",
    "X77n1522_028:0319c19": "重加悔罪可也。然後又以前所交觸之籤。合八九二",
    "X77n1522_028:0319c20": "籤。擲空中。其籤不至交觸。而遠去者。名中品戒相也。",
    "X77n1522_028:0319c21": "若百八籤。終於擁蔽八九籤者。其罪不滅。為不得戒。",
    "X77n1522_028:0319c22": "設能志誠悔罪。踰九十日。復作前法。而不擁蔽者。得",
    "X77n1522_028:0319c23": "下品戒。且云。八者新薰也。九者本習也。已而隱。華萎",
    "X77n1522_028:0319c24": "香炮。山川寂寥。於是表著衣持&#x76CB;。為大比丘。念欲下",
    "X77n1522_028:0320a01": "山利益眾生。而草木垂靡。溪谷&#x5765;夷。祥禽瑞獸。翔舞",
    "X77n1522_028:0320a02": "馴伏前後。又空中唱言。菩薩出山來。何不迎接。是故",
    "X77n1522_028:0320a03": "聚落人民。布髮脫衣者相望。氈罽裀褥被路。表皆踐",
    "X77n1522_028:0320a04": "踏之。以副其意。有女子以白氈半端展而俟。輒驚避",
    "X77n1522_028:0320a05": "他往。女子&#x6060;其不平而問之。則曰。吾非無意也。適&#x89A9;",
    "X77n1522_028:0320a06": "氈縷間皆狶子。吾恐傷生。故避之耳。蓋女子本屠家。",
    "X77n1522_028:0320a07": "致氈之由可知。居常二虎侍左右。表語之曰。吾茲不",
    "X77n1522_028:0320a08": "入郛郭。如他有可脩行地。汝導以往。乃行三十里。踞",
    "X77n1522_028:0320a09": "一山坡而止。表則掛錫樹枝。敷草而坐。信士四至。&#x5010;",
    "X77n1522_028:0320a10": "成伽監。號金山寺。今影堂道具猶存。",
    "X77n1522_028:0320a11": "唐懷玉[0320a11] 姓高氏。丹丘人。夙薙落。&#x96B7;湧泉寺。業毗尼。且",
    "X77n1522_028:0320a12": "時行懺悔法。日稱彌陀名號五萬口。然誦彌陀經亦",
    "X77n1522_028:0320a13": "不小置。積其平生所誦。且三十萬卷云。天寶元年六",
    "X77n1522_028:0320a14": "月九日。俄見化如來。&#x5FA7;滿空界。有擎銀臺從&#x7ABB;入者。",
    "X77n1522_028:0320a15": "玉曰。我不得金臺不往。於是銀臺自隱。玉加精進倍",
    "X77n1522_028:0320a16": "常時。後空中有聲報曰。今頭上光暈已生。可手結佛",
    "X77n1522_028:0320a17": "印跏趺而坐。以待佛至。頃之光明充室。玉輒麾使觀",
    "X77n1522_028:0320a18": "者退曰。此是佛光慎勿觸。十三日丑時。忽現白毫光",
    "X77n1522_028:0320a19": "相。玉曰。若聞異香。我報將盡。弟子慧命問其所往何",
    "X77n1522_028:0320a20": "剎。玉以偈答云。清淨皎潔無塵垢。蓮華化生為父母。",
    "X77n1522_028:0320a21": "我脩道來經十劫。出示人間服眾苦。一生苦行超十",
    "X77n1522_028:0320a22": "劫。永離娑婆歸淨土。說偈已。光明香氣&#x5FA7;滿空界。阿",
    "X77n1522_028:0320a23": "彌陀佛觀音勢至。與諸大眾身紫金色。共御金剛臺",
    "X77n1522_028:0320a24": "來迎。玉因微笑坐逝。後刺史段懷然。作詩贊之曰。我",
    "X77n1522_028:0320b01": "師一念登初地。佛國笙歌兩度來。唯有門前古槐樹。",
    "X77n1522_028:0320b02": "枝低只為掛銀臺。",
    "X77n1522_028:0320b03": "唐子瑀[0320b03] 字真瑛。姓沈氏。吳興德清人。年未總角。辭親",
    "X77n1522_028:0320b04": "出家於郡之大雲寺。如意中。大赦。詔天下度人以祈",
    "X77n1522_028:0320b05": "國釐。遂獲薙落。受具於洛京大福先寺。澄聖中。歸執",
    "X77n1522_028:0320b06": "律柄。以紀綱清眾。平居各禮萬五千佛。兼行慈悲懺",
    "X77n1522_028:0320b07": "法。日夜勤至。俄有彈指行道者九人。忽隱去。問之無",
    "X77n1522_028:0320b08": "識者。然後知其為聖僧矣。或夕坐無鐙燭。而身出光",
    "X77n1522_028:0320b09": "明。天寶初。臨安足法師死。三宿而甦曰。見瑀冥中。謂",
    "X77n1522_028:0320b10": "王曰。足能講涅槃請宥之。王曰。&#x751E;聞巖崙能講矣。未",
    "X77n1522_028:0320b11": "聞足也。不許。瑀力爭之。瑀平生書經凡三藏。共萬有",
    "X77n1522_028:0320b12": "六千卷云。十一年趺坐而終。越明年闍維。啟龕視之。",
    "X77n1522_028:0320b13": "顏色殊不變。見者起敬。",
    "X77n1522_028:0320b14": "唐大行[0320b14] 齊州人。每草衣木食。行法華三昧於泰山巖",
    "X77n1522_028:0320b15": "壑中。遂感普賢現身。後自歎以為此生云謝。他生未",
    "X77n1522_028:0320b16": "知。受報何地。因探藏得西方諸經。乃如法進脩。經三",
    "X77n1522_028:0320b17": "七日。忽於一夜。心目洞明。&#x89A9;琉璃地。及十方佛。如明",
    "X77n1522_028:0320b18": "鑑中像。未幾。詔入內廷。賜號常精進菩薩。封開國公。",
    "X77n1522_028:0320b19": "久之示微疾。右&#x8107;而逝。葬泰山。",
    "X77n1522_028:0320b20": "唐安靜[0320b20] 西域人也。開元十五年。東遊中國。至定陶。問",
    "X77n1522_028:0320b21": "丁居士墓所在。竟造而發之。則五色雲氣噴薄出土",
    "X77n1522_028:0320b22": "中。其骨皆金色。連環不斷。引之可長五丈許。考其聲",
    "X77n1522_028:0320b23": "則銼然清亮。以杖挑而負之。且別求地。樹塔以葬。久",
    "X77n1522_028:0320b24": "之畢事。靜亦告滅焉。初居士脩梵行。得心法於嵩山",
    "X77n1522_028:0320c01": "普寂禪師。及終合掌跏趺。凡一城中之寺院。鍾磬響",
    "X77n1522_028:0320c02": "應。蓋當時固已異矣。至是而人益敬慕。[0320c02] 又有成都府",
    "X77n1522_028:0320c03": "徐果師者。狀若癡狂。語事多中。則亦誌公疆練之徒",
    "X77n1522_028:0320c04": "歟。",
    "X77n1522_028:0320c05": "唐明瓚[0320c05] 初謁嵩山普寂禪師。得心法。尋遊衡山。執役",
    "X77n1522_028:0320c06": "南嶽寺。歷二十年。未&#x751E;言勞苦。遂隱居石廩&#x5CEF;。以極",
    "X77n1522_028:0320c07": "道趣。李泌方年少讀書。嗜靜僻。&#x751E;築室其地。不甚遠。",
    "X77n1522_028:0320c08": "夜聞梵唄音。且往見之。正值瓚發牛糞火出芋以啖。",
    "X77n1522_028:0320c09": "而泌拜於前。瓚徐指鑪旁地曰。可席此。因分半芋以",
    "X77n1522_028:0320c10": "啖之。無復他語。刺史歲脩祀事嶽祠下。而頹石礙行",
    "X77n1522_028:0320c11": "路。石甚鉅。遣里胥挽除之。役數百人。瓚憫其騷動。悉",
    "X77n1522_028:0320c12": "謝去。稍舉足蹴之。轉石抵山下。聲若雷震。虎害頗眾。",
    "X77n1522_028:0320c13": "瓚獨坐召一大虎前伏。出尺箠使銜之曰。宜為吾痛",
    "X77n1522_028:0320c14": "鞭諸所害人者。大虎去。虎暴由是遂絕。世率稱神異。",
    "X77n1522_028:0320c15": "卒諡大明禪師。有所著歌詞。載傳鐙錄。",
    "X77n1522_028:0320c16": "唐懷空[0320c16] 出蜀之閬州梁氏。幼得度於鄉里耆闍山之",
    "X77n1522_028:0320c17": "廣福寺。既稟具。遊方見大寂於鍾陵。獲記&#x8382;焉。後掛",
    "X77n1522_028:0320c18": "錫彭城安豐山燕默。未&#x751E;干謁。而施者自至。不數載",
    "X77n1522_028:0320c19": "卒。成大伽藍。間有僧乘空而造其居者。晝夜繞垣墻",
    "X77n1522_028:0320c20": "行不輟。而蓮華輒隨步以生。見者異之。如是閱數日。",
    "X77n1522_028:0320c21": "遽辭空曰。&#x5374;後三五載。當復此相依附矣。遂乘空去。",
    "X77n1522_028:0320c22": "興元元年。空示寂。壽八十八。長慶元年二月。始入塔。",
    "X77n1522_028:0320c23": "唐無漏[0320c23] 姓金氏。新羅國王子也。幼慕延陵之節。竟讓",
    "X77n1522_028:0320c24": "儲貳。而委質釋迦法中。既附艦西遊華夏。尋度流沙。",
    "X77n1522_028:0321a01": "陟&#x8471;嶺。將盡禮天竺勝跡。會異比丘語之曰。子於舊",
    "X77n1522_028:0321a02": "記未&#x751E;有名。而輒欲往其亡乃不可乎。因使教化毒",
    "X77n1522_028:0321a03": "龍。以進其堅忍。禱祈觀音。以篤其智願。而漏或為龍",
    "X77n1522_028:0321a04": "授三歸依戒。或於像前。住禪定者四十九日。然比丘",
    "X77n1522_028:0321a05": "猶以為子之緣。特於唐土尤稔。乃反結庵於賀蘭山",
    "X77n1522_028:0321a06": "之白茅谷。安史之亂。肅宗治兵靈武。屢夢金色人前",
    "X77n1522_028:0321a07": "唱寶勝如來名號。詢之群臣。舉以漏對。即徵聘不為",
    "X77n1522_028:0321a08": "起。後命朔方副元帥。中書令郭子儀。躬至諭旨。始奉",
    "X77n1522_028:0321a09": "詔。逮陛謁。上瞪視曰。此誠夢中所見者。留之內道場",
    "X77n1522_028:0321a10": "供養。&#x5BBC;平。百官扈蹕歸京師。漏上表乞還山。上優答",
    "X77n1522_028:0321a11": "不允。上元三年。忽化去。現雙足形於內道場門之右",
    "X77n1522_028:0321a12": "闔上。度去地可數尺許。吏白狀。上御步輦過之。得遺",
    "X77n1522_028:0321a13": "表其所閱之。其言指。&#x69E9;求歸葬故山而已。詔可遣中",
    "X77n1522_028:0321a14": "使監護鹵簿導送。且置廨宇於懷遠縣。蓋漏平生所",
    "X77n1522_028:0321a15": "由往來也。喪輿至此。堅不可舉。於是別構堂以奉安",
    "X77n1522_028:0321a16": "之。&#x8EC6;貌至今無變壞。其堂內門闔。即內道場之門闔",
    "X77n1522_028:0321a17": "也。然當時所現雙足之跡猶存云。",
    "X77n1522_028:0321a18": "唐廣陵大師[0321a18] 形質寢陋。性坦率。不事儀律。僑寓孝感",
    "X77n1522_028:0321a19": "寺。日遊市肆。與群少年飲啖。至相聚屠犬豕。鈔掠錢",
    "X77n1522_028:0321a20": "物。賭博&#x9B2A;敺。無不為。夜歸闔戶&#x95B4;然。略未&#x751E;出聲。間",
    "X77n1522_028:0321a21": "有耆年訶之曰。汝雖不自重。寧不為佛法慮乎。廣陵",
    "X77n1522_028:0321a22": "&#x54B2;曰。燕雀焉知鴻鵠之志。既而其室之戶。過晝久不",
    "X77n1522_028:0321a23": "闢。或從隙窺之。見其坐&#x7240;上如入禪定。然神光出眉",
    "X77n1522_028:0321a24": "宇間。朗照四壁。因大驚。馳報近遠道俗。擁廊廡共排",
    "X77n1522_028:0321b01": "戶省視。則固逝去矣。且其平生。素無名稱而驟。所謂",
    "X77n1522_028:0321b02": "廣陵大師者。則亦姑以其後之所見。而系其尊重之",
    "X77n1522_028:0321b03": "意爾。",
    "X77n1522_028:0321b04": "唐神會[0321b04] 本西域人。後祖父入中國。&#x5190;姓石氏。占藉鳳",
    "X77n1522_028:0321b05": "翔。會性懸解獨得。世莫知之。年三十入蜀謁無相大",
    "X77n1522_028:0321b06": "師利根頓發。冥契心印。無相歎曰。吾道在汝矣。大抵",
    "X77n1522_028:0321b07": "超證。離念寂照泯然。當其凝閉。無象則土木其質及",
    "X77n1522_028:0321b08": "乎妙用。默濟則雲行雨施&#x86A9;&#x86A9;群甿。陶其教化。&#x89A9;貌",
    "X77n1522_028:0321b09": "以遷善。聞言以革非。至於蕩廓封執昭洗塵蔽。上中",
    "X77n1522_028:0321b10": "下性隨分令入。豈淺見陋識之所能窺測哉。貞元十",
    "X77n1522_028:0321b11": "年十一月十二日跏趺坐。逝于成都之淨眾寺。壽七",
    "X77n1522_028:0321b12": "十五。躐三十六。越十二年二月二十二日。道俗遷座",
    "X77n1522_028:0321b13": "于寺之北隅。四眾孺慕山林變色。南康王韋&#x81EF;為立",
    "X77n1522_028:0321b14": "碑撰文。并書。躬致其敬。弟子那提嗣。",
    "X77n1522_028:0321b15": "唐道齊[0321b15] 錢唐趙氏子。少年&#x8066;敏。讀書校庠中。宿儒以",
    "X77n1522_028:0321b16": "為能。一日立道旁。見僧分衛。行誦淨名經。聞而喜之",
    "X77n1522_028:0321b17": "曰。此語豈世俗所能道哉。即延其僧歸為設食。問所",
    "X77n1522_028:0321b18": "居何寺。曰定水。齊因請父母從之出家。年十七進具。",
    "X77n1522_028:0321b19": "習毗尼法。復究華嚴經義於靈隱寺學禪定。脩杜多。",
    "X77n1522_028:0321b20": "行。於天竺寺&#x751E;趺坐石窟中。忽鉅蟒出其旁。為吞噬",
    "X77n1522_028:0321b21": "狀。則燕嘿自如。與虎豹麋鹿雜處。尤馴擾。山椒乏水。",
    "X77n1522_028:0321b22": "以杖卓地泉觱沸。貞元二十一年。眾請講華嚴經時",
    "X77n1522_028:0321b23": "方凍洹。或得異華於冰雪中。狀若芙蓉。熠爚發光采。",
    "X77n1522_028:0321b24": "觀者歎美。久之終於山寺。",
    "X77n1522_028:0321c01": "唐代病[0321c01] 天台陳氏子。七歲喪父。哀毀過禮。服除白母。",
    "X77n1522_028:0321c02": "求出家。母意難之。即斷一指示所志。遂趨國清寺落",
    "X77n1522_028:0321c03": "髮登具。以其每欲以己代眾生病苦也。故名。久之遊",
    "X77n1522_028:0321c04": "方抵淩郊。時河陽方苦旱。病適至因按經法。繪八龍",
    "X77n1522_028:0321c05": "王立道場以禱。果大&#x9714;千里霑足。先是其地夏則風",
    "X77n1522_028:0321c06": "雹暴作。苗稼偃&#x39DE;。雉堞皆頹弛。識者以為毒龍使然。",
    "X77n1522_028:0321c07": "病為持密語禳之。自爾無患。民立祠肖貌祀焉。大曆",
    "X77n1522_028:0321c08": "元年。登太行入霍山。結茅深邃以遁。或有盜其所蓄",
    "X77n1522_028:0321c09": "者。欲遽去。而二虎據路口。會病從他處歸。盜扣頭陳",
    "X77n1522_028:0321c10": "悔。病慰喻之斥虎使去。盜顧乞留服役左右終其身。",
    "X77n1522_028:0321c11": "中山廟尤靈異。昔神堯初起義師。&#x751E;沮陰雨。迷道於",
    "X77n1522_028:0321c12": "此。而神陰助有功蹟。及即位詔鐫石像列祀典。病至",
    "X77n1522_028:0321c13": "是念其以殺食晉絳間。於是造庭對像語。使從己受",
    "X77n1522_028:0321c14": "佛戒。像忽頷首若許者。旁顧神婦像略不動。病則毀",
    "X77n1522_028:0321c15": "撤之曰。何物頑礦能為眾生害。如此。百姓以告太守。",
    "X77n1522_028:0321c16": "太守怒係之。嘉泉寺門戶扃鐍嚴甚。旬浹啟視病則",
    "X77n1522_028:0321c17": "兀爾禪寂自若。眾聞而坌至。或擊磬以出其定。太守",
    "X77n1522_028:0321c18": "遣邀之弗聽。使再往。約曰。如必弗來者。則斷其頭來。",
    "X77n1522_028:0321c19": "病謾斬一指付使者。太守感動竟躬詣以謝。仍徙病",
    "X77n1522_028:0321c20": "大梵寺且營浮圖。以葬指節。由爾檀信嚮慕而施幣",
    "X77n1522_028:0321c21": "山積。有忌者賂貧女。以鴆酒進曰。妾夫善釀。今茲其",
    "X77n1522_028:0321c22": "釀誠加美。幸和尚小酌。以種福田。經云佛不違眾生",
    "X77n1522_028:0321c23": "願。惟和尚慈悲病。曰汝非佛耶。貧女喜盡以情告。病",
    "X77n1522_028:0321c24": "&#x54B2;釂曰。吾所坐地當裂。徐視之。果裂。其毒氣之酷可",
    "X77n1522_028:0322a01": "想見。今俗以酒供養始此。歲饑必募&#x7CAE;設會。以飽餓",
    "X77n1522_028:0322a02": "者凡八設會。而燕趙賴之。貞元十四年七月八日。別",
    "X77n1522_028:0322a03": "眾跏趺。如入禪定。弟子疑其不滅。列香華供養如常",
    "X77n1522_028:0322a04": "時。閱一歲膚肉覺堅縮。而後加之漆布以圖永久。武",
    "X77n1522_028:0322a05": "宗時舁匿廢陶&#x7AC8;中。風雨莫之庇。尋出異草盤結覆",
    "X77n1522_028:0322a06": "頂上。宣宗復教。作亭徙置之。嘉泉指節歷百齡不壞。",
    "X77n1522_028:0322a07": "筋肉爪甲愈益光潤如黃金色。",
    "X77n1522_028:0322a08": "[0322a08] 唐沙門。史亡其名。隱居興元褒城之中梁山言行直",
    "X77n1522_028:0322a09": "率。不為世俗規矩所制。飲酒啖肉自若。其儕輩舉非",
    "X77n1522_028:0322a10": "之。然以齒臘之。長。獲紀綱寺職。而議論設施。咸當人",
    "X77n1522_028:0322a11": "亦因以畏服焉共尊為上座。少年後生。間有效其所",
    "X77n1522_028:0322a12": "為者。上座聞而駭曰。未得淨心地。何敢爾。吾弟當以",
    "X77n1522_028:0322a13": "折伏之。一日戒庖者。賸治餅餤邀眾遊冢墓間。獨地",
    "X77n1522_028:0322a14": "坐掇枯骼腐胔。鋪餅餤裹食之。如鮮美雋永物。眾環",
    "X77n1522_028:0322a15": "視噦嘔不能已。上座顧謂眾曰。汝等能食此否。能食",
    "X77n1522_028:0322a16": "此則庶幾可以食肉也。及柳公仲郢。鎮興元時躬詣",
    "X77n1522_028:0322a17": "禮敬。年八九十乃卒。",
    "X77n1522_028:0322a18": "唐文爽[0322a18] 蚤&#x96B7;太原崇福寺出家。精神卓朗。未&#x751E;睡瞑。",
    "X77n1522_028:0322a19": "後栖丘隴間。行頭陀。勤苦備至。時霖雨浹旬。蛇或避",
    "X77n1522_028:0322a20": "水潦相聚。蟠爽掌上。人有召齋者。見之驚懼&#x5374;走。蛇",
    "X77n1522_028:0322a21": "亦蜿蜒引去。其人乃前致請。爽辭以過中。莫肯赴。其",
    "X77n1522_028:0322a22": "人因留待明日。且有狼張口向爽。欲噬咋狀。爽謂之",
    "X77n1522_028:0322a23": "曰。汝飢耶。吾此穢囊願施於汝。以成堅固之身。汝受",
    "X77n1522_028:0322a24": "吾施。同證菩提。遂偃臥于地。狼遽弭耳去。卒之日&#x5FA7;",
    "X77n1522_028:0322b01": "空中作鍾磬聲。旛幢之影。蔽日。異香充寒。然皆不知",
    "X77n1522_028:0322b02": "所自云。",
    "X77n1522_028:0322b03": "唐本淨[0322b03] 每見之閩中。參歷禪匠。有證入。後菴居于長",
    "X77n1522_028:0322b04": "溪縣之霍童山。分衛外。惟事燕嘿。山尤靈異。蓋華嚴",
    "X77n1522_028:0322b05": "所謂。天冠菩薩說法地也。且毒窟之龍。神變無恒。菴",
    "X77n1522_028:0322b06": "處其側。時呼召應聲至虎虣。樵蘇絕跡。淨偶遇虎撫",
    "X77n1522_028:0322b07": "其首而戒飭之。自爾始安。&#x751E;有九偉人求宿。鐙下娓",
    "X77n1522_028:0322b08": "娓談論。及晨興遽告別。留不可。稍送出門。則忽化鶴",
    "X77n1522_028:0322b09": "飛騰而去。後不知淨所終。",
    "X77n1522_028:0322b10": "唐清觀[0322b10] 字明中。臨海屈氏子。生則手足有網縵相。逮",
    "X77n1522_028:0322b11": "成童。頗神&#x5101;。志篤出家。父母莫之沮。乃事國清寺元",
    "X77n1522_028:0322b12": "璋律師以究研經律。年十八獲登具戒。天台三觀之",
    "X77n1522_028:0322b13": "旨。儒林百氏之書。詩章字畫。&#x69E9;臻其妙。邦伯輶軒每",
    "X77n1522_028:0322b14": "嚮風造謁焉。檀幣即迴入常住。其徒請畜以備不虞。",
    "X77n1522_028:0322b15": "曰吾恨未能捨頭目髓腦耳。大中初。教法再興。觀朝",
    "X77n1522_028:0322b16": "京師謁集賢學士柳公權書寺&#x981F;。得大鍾藏經以歸。",
    "X77n1522_028:0322b17": "七年江南荐饑。殍踣相望。僧眾悉就食他往。觀獨禪",
    "X77n1522_028:0322b18": "坐靜室中。謂其徒曰。汝如不死。候秋熟時。當擊磬起",
    "X77n1522_028:0322b19": "我。其徒不敢違。至秋擊磬。定果起。&#x751E;赴鄉里齋。夜雨",
    "X77n1522_028:0322b20": "漲溪。波湍迅湧。難度而遠約二十里所。主人以為觀",
    "X77n1522_028:0322b21": "必不至。而頃刻在坐。略無霑濡泥淖狀。非得神足。惡",
    "X77n1522_028:0322b22": "能爾。聲譽四播。瞻禮日益至。避喧於翠屏山之蘭若",
    "X77n1522_028:0322b23": "焉。久之眾請為州僧正。復陽狂以逃。太守杜雄以其",
    "X77n1522_028:0322b24": "行。聞於朝。詔賜紫伽梨。觀網滋不樂。後以無疾終。",
    "X77n1522_028:0322c01": "唐永安[0322c01] 蜀之眉州洪雅人。形貌短小寢陋。而氣量宏",
    "X77n1522_028:0322c02": "肆。見者未易測識。世。謂無漏師。以其所證悟然也。或",
    "X77n1522_028:0322c03": "以其未&#x751E;登溷廁故云爾。大中八年。白敏中。帥成都",
    "X77n1522_028:0322c04": "安造謁。&#x8218;之聖安寺。敏中使僧五六輩。晝夜守之。留",
    "X77n1522_028:0322c05": "十日。雖飲食與人同。而果絕無二行事。於是近遠驚",
    "X77n1522_028:0322c06": "異。年八十餘。郡判官盧求猶每稱之。為童子。則其所",
    "X77n1522_028:0322c07": "養和粹可想見。",
    "X77n1522_028:0322c08": "唐元表[0322c08] 高麗人。天寶中。西遊中國。且將往天竺巡禮",
    "X77n1522_028:0322c09": "聖跡。遇心王菩薩語以支提山即天冠菩薩所住處。",
    "X77n1522_028:0322c10": "於是頂戴華嚴經八十卷。南造閩越而居是山。異日",
    "X77n1522_028:0322c11": "是山猛獸毒虫鬼魅充斥。非人所居地。&#x751E;有僧宿且",
    "X77n1522_028:0322c12": "見其身乃在山麓十數里外蓋神明擲置之也。屬會",
    "X77n1522_028:0322c13": "昌廢教。表以花櫚木。&#x5705;其經。而藏之石室。大中初。保",
    "X77n1522_028:0322c14": "福慧評禪師知之。乃率諸信士。迎出於甘露都尉院。",
    "X77n1522_028:0322c15": "其紙墨如新云。",
    "X77n1522_028:0322c16": "唐頭陀[0322c16] 家本下俚。日打磨以受傭顧。然陀。性姿淳善。",
    "X77n1522_028:0322c17": "嗜佛學。其行已有悲[打-丁+(改-己)]慈予意。居家時。父使牧驢。夜",
    "X77n1522_028:0322c18": "轉磨饑渴且困。陀輒解縱給水草而身代之轉。父大",
    "X77n1522_028:0322c19": "感悟。為別營業。陀亦自爾薙落。既登具。所操履益篤。",
    "X77n1522_028:0322c20": "服糞掃重可數斤。臥具三十年。未&#x751E;易。居鎮州之龍",
    "X77n1522_028:0322c21": "興寺民無老幼貴賤。皆知所尊敬。",
    "X77n1522_028:0322c22": "唐祝融&#x5CEF;禪者[0322c22] 為人落魄。不事儀矩。至於舉唱宗乘。",
    "X77n1522_028:0322c23": "則簡當嚴潔。聞者知歸。&#x751E;飲水遇毒。即嘔吐。所著皆",
    "X77n1522_028:0322c24": "腐裂。而&#x8EC6;中略無所惱。每行坐輒有蛇虎侍衛。逮終",
    "X77n1522_028:0323a01": "既闍維。得一骨如琵琶。槽乃益熾火重&#x7145;。方&#x7145;時色",
    "X77n1522_028:0323a02": "與火不異。火盡則白甚於雪。豈非經中。所謂全身分",
    "X77n1522_028:0323a03": "&#x7AEA;固設利羅乎。",
    "X77n1522_028:0323a04": "後唐全宰[0323a04] 錢唐沈氏子。幼依徑山法濟大師薙落。既",
    "X77n1522_028:0323a05": "受具。即行頭陀。以禪觀期證悟。及遊方卒得指於石。",
    "X77n1522_028:0323a06": "霜諸公之室。後入天台居暗巖閱二十年。操履益篤。",
    "X77n1522_028:0323a07": "而聞望寢著。木精石魅。皆為執役。天成五年。歸老於",
    "X77n1522_028:0323a08": "徑山而終焉。",
    "X77n1522_028:0323a09": "漢狂僧者[0323a09] 始見於洛陽告成縣&#x5FA7;村落。乞石礦&#x7070;力",
    "X77n1522_028:0323a10": "荷負。入大小二留山中。日夜不置。曰將以造宮闕也",
    "X77n1522_028:0323a11": "人謂其風狂。無所問。約至數千石。手封閉嚴甚。忽隱",
    "X77n1522_028:0323a12": "去不可&#x8E2A;跡。乾祐初。上即位。未幾而崩。遺詔以大留",
    "X77n1522_028:0323a13": "山為睿陵。有司計用&#x750E;。瓦數百萬。用礦&#x7070;無算。&#x750E;瓦",
    "X77n1522_028:0323a14": "則就陶之可得。若礦&#x7070;則莫知所出。執事者方以為",
    "X77n1522_028:0323a15": "慮。而里胥以告。於是發而給之僅足。",
    "X77n1522_028:0323a16": "漢潭州亡名僧[0323a16] 口誦法華經。未&#x751E;他語。文昭王馬氏",
    "X77n1522_028:0323a17": "尤加禮異。召入天策府湘西院供養。然其出言著行。",
    "X77n1522_028:0323a18": "每詭誕驚世。故共住者竊&#x54B2;之。乾祐中。召知殿淨人。",
    "X77n1522_028:0323a19": "急舁佛像。置兩廂。且其舉止&#x60A4;遽殊甚。聞者以為發",
    "X77n1522_028:0323a20": "狂。已而忽不見。徐求之乃正坐殿座上。以逝是又可",
    "X77n1522_028:0323a21": "以有思惟心。窺其造詣耶。",
    "X77n1522_028:0323a22": "宋王羅漢者[0323a22] 明州乾符寺僧也。性怛率。飲啖無所擇。",
    "X77n1522_028:0323a23": "尤嗜彘肉。言語類癡憃。而先知如神。人從乞所。有物",
    "X77n1522_028:0323a24": "略不靳。&#x751E;暴衣盜褰之。羅漢佯睡。聽持去。開寶元年。",
    "X77n1522_028:0323b01": "六月坐終。逮三日顏色愈明潤。因漆布之。既而聞兩",
    "X77n1522_028:0323b02": "頰間鳴&#x54A4;聲。眾疑其潰爛故有聲如此。或夜夢曰。漆",
    "X77n1522_028:0323b03": "布甚好。然我極昏悶奈何。明日數人言之皆同。於是",
    "X77n1522_028:0323b04": "召工盡起前漆布。而肉色紅白可愛。舍利圓瑩墮地",
    "X77n1522_028:0323b05": "無數。寺收以供養。至今。漢南國王錢氏私署號為密",
    "X77n1522_028:0323b06": "脩神化尊者。",
    "X77n1522_028:0323b07": "宋宗合[0323b07] 閩越人。介立寡欲。識者敬信之。少&#x96B7;潭之延",
    "X77n1522_028:0323b08": "壽院諫議大夫賈玭判郡事。&#x751E;謁見。以為有道舉。主",
    "X77n1522_028:0323b09": "文殊院。一日上堂。別眾趣裝。度彭蠡至黃州驛立逝。",
    "X77n1522_028:0323b10": "近遠聚觀。有馹使出資費。營喪。又造塔於其處。今號",
    "X77n1522_028:0323b11": "真身院則開寶二年也。",
    "X77n1522_028:0323b12": "宋道因[0323b12] 居澠池之大安寺。其為人。沖&#x8657;多變。而不可",
    "X77n1522_028:0323b13": "測。每自謂曰。以儉德持己。以詭道應世。儉則省事。詭",
    "X77n1522_028:0323b14": "則無是非。畜一黑犬。與臥起。日炊麋鐵&#x9262;中。共犬食。",
    "X77n1522_028:0323b15": "一旦因死。犬亦死。寺以兩肉身。漆布而存。至今洛下",
    "X77n1522_028:0323b16": "尤崇信之。香華日擁龕像。",
    "X77n1522_028:0323b17": "宋師蘊[0323b17] 金華人。少與國師韶公遊。性滑稽好嘲弄。輕",
    "X77n1522_028:0323b18": "薄者。多狎侮之。殊不為賢士大夫所賞識。獨國師親",
    "X77n1522_028:0323b19": "厚如常。每謂人曰。吾與蘊處。雖最久然終莫窺其涯",
    "X77n1522_028:0323b20": "涘可&#x6060;也。開寶六年七月。無疾而逝。如入禪定。屍二",
    "X77n1522_028:0323b21": "七日支體不萎仆。闍維獲舍利。舌根明潤特異。眾疑",
    "X77n1522_028:0323b22": "之。益以薪炭更&#x7145;煉。愈堅好。蓋蘊平生密行力也。[0323b22] 蘊",
    "X77n1522_028:0323b23": "&#x751E;使僧為懺悔文。自言誦經持祝。動至數百藏。始猶",
    "X77n1522_028:0323b24": "未之信。自今觀之第弗誣。蘊居天台山之般若寺其",
    "X77n1522_028:0323c01": "疇昔。且願投身宴坐峰石梁下。則其志之剛果可見",
    "X77n1522_028:0323c02": "矣。後結小塔。葬舌其中。而脩善者知所勸。或謂蘊未",
    "X77n1522_028:0323c03": "&#x751E;以姓氏齒臘語人。至是而占其貌。可八十餘。",
    "X77n1522_028:0323c04": "宋&#x945B;師[0323c04] 福州海壇縣。戍卒之子。出家居楞伽院。八歲",
    "X77n1522_028:0323c05": "即嗜野菜。凡經鉏斸。皆以為殺傷物命。每見庖治毛",
    "X77n1522_028:0323c06": "鱗則投沙&#x7070;其中。使不可食。及薙落。頂有香氣。如爇",
    "X77n1522_028:0323c07": "沈檀。謂人曰。開元寺塔。我於隋朝所造者。其說往事。",
    "X77n1522_028:0323c08": "殊有徵驗可信。時號聖僧侍御史皇甫政為郡留後。",
    "X77n1522_028:0323c09": "請就府供養。以一素鎚子。雜百肉鎚子。以進。&#x945B;獨取",
    "X77n1522_028:0323c10": "素者餘盡揮去。政驚歎。年十三卒。蓋亦其自所記云。",
    "X77n1522_028:0323c11": "[0323c11] 讚曰。",
    "X77n1522_028:0323c12": " 菩薩進脩  出生入死  歷三僧祇  必悟乃已",
    "X77n1522_028:0323c13": " 悟也何如  物難議擬  金剛後心  發慧之始",
    "X77n1522_028:0323c14": " 如睡夢覺  如蓮華開  十方世界  諸佛如來",
    "X77n1522_028:0323c15": " 放光現瑞  贊言善哉  轉大法輪  接機承統",
    "X77n1522_028:0323c16": " 天雨四花  地搖六種  釋梵悅隨  魔外驚悚"
}