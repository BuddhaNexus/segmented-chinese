{
    "T16n0659_004:0259a20": "大乘寶雲經卷第四",
    "T16n0659_004:0259a22": "梁扶南三藏曼陀羅仙共僧伽婆羅譯",
    "T16n0659_004:0259a23": "陀羅尼品第四",
    "T16n0659_004:0259a24": "[0259a24] 爾時，佛告降伏一切障礙菩薩摩訶薩言：「善",
    "T16n0659_004:0259a25": "男子！菩薩摩訶薩具足十法，深解微細。何等",
    "T16n0659_004:0259a26": "為十？所謂解求出離、解究竟諸法、解具足一",
    "T16n0659_004:0259a27": "切法、解隨順一切法相、解分析一切諸法、解",
    "T16n0659_004:0259a28": "十二因緣甚深難冒、解業力不可思議、解如",
    "T16n0659_004:0259a29": "所說深義、解通達順如道理、解一實諦。[0259a29] 「善男",
    "T16n0659_004:0259b01": "子！云何菩薩解求出離乃至云何解一實諦？",
    "T16n0659_004:0259b02": "[0259b02] 「菩薩恒作是念：『一切世間痛哉苦哉，八苦猛",
    "T16n0659_004:0259b03": "火之所焚然，婬欲炎盛燒其身首、瞋&#x70DF;蓬勃",
    "T16n0659_004:0259b04": "妄想亂起、無明癡暗障蔽眼目。』[0259b04] 「菩薩見已，復",
    "T16n0659_004:0259b05": "作是念：『是等眾生云何出離三界火宅得脫",
    "T16n0659_004:0259b06": "火難？』[0259b06] 「為是眾生得脫因緣，是故求解諸法，求",
    "T16n0659_004:0259b07": "得隨順諸法平等；得平等已，如實了知諸法",
    "T16n0659_004:0259b08": "幻相；了知幻已則如實知；如實知已而順觀",
    "T16n0659_004:0259b09": "察甚深難冒十二因緣；得緣觀已，觀察業力",
    "T16n0659_004:0259b10": "不可思議。[0259b10] 「作是觀已，生大希有而作是念：『一",
    "T16n0659_004:0259b11": "切諸法雖無自體，而能巧作種種色像。』[0259b11] 「如是",
    "T16n0659_004:0259b12": "微細以意覺了，所說諸義則得明解；已了義",
    "T16n0659_004:0259b13": "故，通達真如；達真如已，得見實際；見實際已",
    "T16n0659_004:0259b14": "則能度脫一切眾生生死火宅。[0259b14] 「善男子！如是，",
    "T16n0659_004:0259b15": "菩薩解求出離乃至解一實諦。具足如是十",
    "T16n0659_004:0259b16": "法，菩薩摩訶薩深解微細。[0259b16] 「善男子！菩薩摩訶",
    "T16n0659_004:0259b17": "薩具足十法，辯才會理。何等為十？所謂一切",
    "T16n0659_004:0259b18": "諸法但是假名，無我、無人、無眾生、無壽者、無",
    "T16n0659_004:0259b19": "養者、無造者、無受者、無知者、無見者，危脆災",
    "T16n0659_004:0259b20": "厄、不能自由、空無所有、虛妄分別、因緣假合，",
    "T16n0659_004:0259b21": "如是假合假名說之。善男子！有此道理隨順",
    "T16n0659_004:0259b22": "法相，無人、無我、眾生、壽者、造者、受者、知者、見",
    "T16n0659_004:0259b23": "者，無有自在、虛妄分別、因緣假合。如是說法",
    "T16n0659_004:0259b24": "有此道理隨順法相，不違法相與理相應，如",
    "T16n0659_004:0259b25": "是觀察實法道理，悉不顛倒顯了法相。如是，",
    "T16n0659_004:0259b26": "辯才與理相應，是故說名辯才會理。善男子！",
    "T16n0659_004:0259b27": "具足十法，菩薩摩訶薩辯才會理。[0259b27] 「善男子！菩",
    "T16n0659_004:0259b28": "薩摩訶薩具足十法，辯才明了。何等為十？所",
    "T16n0659_004:0259b29": "謂解結辯才、無盡辯才、無斷絕辯才、無不潤",
    "T16n0659_004:0259c01": "辯才、無下劣辯才、無怖畏辯才、無比辯才、不",
    "T16n0659_004:0259c02": "可沮壞辯才、無窮辯才、四無礙具足辯才。善",
    "T16n0659_004:0259c03": "男子！菩薩摩訶薩具是十法，辯才明了。[0259c03] 「善男",
    "T16n0659_004:0259c04": "子！菩薩摩訶薩具足十法，淨潔辯才。何等",
    "T16n0659_004:0259c05": "為十？所謂無吃訥辯才、無恐怖辯才、無劣弱",
    "T16n0659_004:0259c06": "辯才、不自逞辯才、不損義辯才、不損文辯才、",
    "T16n0659_004:0259c07": "不失方法辯才、無失時辯才、無&#x9E81;&#x6F81;辯才、無",
    "T16n0659_004:0259c08": "不明了辯才。[0259c08] 「善男子！菩薩辯才無諸吃訥。所",
    "T16n0659_004:0259c09": "以者何？以無所畏故，菩薩在大眾中如師子",
    "T16n0659_004:0259c10": "王，不畏、不怯。[0259c10] 「菩薩辯才不逞、不諂。何以故？遠",
    "T16n0659_004:0259c11": "煩惱故；有煩惱者而恒自逞，非無煩惱。[0259c11] 「菩薩",
    "T16n0659_004:0259c12": "辯才義無損減。何以故？得法爾故。[0259c12] 「菩薩無無",
    "T16n0659_004:0259c13": "義辯才。何以故？證得法故。[0259c13] 「善男子！未證法者",
    "T16n0659_004:0259c14": "有義損減非得法者，菩薩辯才無文損減。何",
    "T16n0659_004:0259c15": "以故？通學一切諸經論故。不學經論有失文",
    "T16n0659_004:0259c16": "章，若學經論無有此失。[0259c16] 「菩薩不失方法。何以",
    "T16n0659_004:0259c17": "故？已修一切諸方法故。[0259c17] 「菩薩善學無量經法，",
    "T16n0659_004:0259c18": "不失時節、無前後失，故菩薩無&#x9E81;&#x6F81;辯才、無",
    "T16n0659_004:0259c19": "有&#x9E81;惡、無逆耳語。何以故？遠離惡口、諸過失",
    "T16n0659_004:0259c20": "故。[0259c20] 「菩薩辯才無不明了。何以故？具利根故。[0259c20] 「善",
    "T16n0659_004:0259c21": "男子！菩薩摩訶薩具是十法，辯才淨潔。[0259c21] 「善男",
    "T16n0659_004:0259c22": "子！菩薩摩訶薩具足十法，能令一切眾生歡",
    "T16n0659_004:0259c23": "喜辯才。何等為十？所謂愛語、姿顏悅豫無有",
    "T16n0659_004:0259c24": "顰蹙、恒說義理、恒說正法、說法平等、不逞自",
    "T16n0659_004:0259c25": "能、無所輕蔑、心無污染、不輕躁動、種種辯才。",
    "T16n0659_004:0259c26": "[0259c26] 「善男子！菩薩愛語，能令眾生心得歡喜。[0259c26] 「姿",
    "T16n0659_004:0259c27": "顏光悅，無有顰蹙，諮嗟具足，和悅眾生。[0259c27] 「恒說",
    "T16n0659_004:0259c28": "義理，優量語故悅眾生心。[0259c28] 「恒為說法，利益",
    "T16n0659_004:0259c29": "語故而悅眾生。[0259c29] 「說法平等，於諸眾生令悅其",
    "T16n0659_004:0260a01": "意。[0260a01] 「菩薩不自逞能，遠離憍慢、自恣、矜高，隨眾",
    "T16n0659_004:0260a02": "生類而教導之，必令歡喜。[0260a02] 「菩薩無所輕蔑，殷",
    "T16n0659_004:0260a03": "勤為說令得歡喜。[0260a03] 「菩薩無所染污，持淨戒故",
    "T16n0659_004:0260a04": "令眾歡喜。[0260a04] 「菩薩不輕躁動，多修忍故。[0260a04] 「菩薩種",
    "T16n0659_004:0260a05": "種辯才，以愛語故令眾歡喜。[0260a05] 「善男子！菩薩摩",
    "T16n0659_004:0260a06": "訶薩具是十法，辯才能令一切眾生歡喜。[0260a06] 「善",
    "T16n0659_004:0260a07": "男子！菩薩摩訶薩具足十法，言語辯才人所",
    "T16n0659_004:0260a08": "信受。何等為十？所謂菩薩於諸眾生非是法",
    "T16n0659_004:0260a09": "器而不為說、謗法眾生亦不為說、有來調弄",
    "T16n0659_004:0260a10": "亦不為說、外道邪見亦不為說、無恭敬者亦",
    "T16n0659_004:0260a11": "不為說、無信心者亦不為說、幻惑諂曲亦不",
    "T16n0659_004:0260a12": "為說、不為自身乏無資生故為說法、不為利",
    "T16n0659_004:0260a13": "養嫉&#x59AC;慳&#x608B;故為說法、散頭裸袒及瘖&#x7602;者",
    "T16n0659_004:0260a14": "不為說法。所以者何？善男子！菩薩於諸眾生",
    "T16n0659_004:0260a15": "無有慳&#x608B;、亦無祕法、無不憐愍、無不利物，但",
    "T16n0659_004:0260a16": "諸眾生於佛法中非法器故，是故菩薩而不攝",
    "T16n0659_004:0260a17": "受。」[0260a17] 降伏一切障礙菩薩言：「世尊！有何眾生，菩",
    "T16n0659_004:0260a18": "薩為其說法？」[0260a18] 佛言：「善男子！菩薩說法為諸眾",
    "T16n0659_004:0260a19": "生：有信根者可成熟者、具有法器、於過去佛",
    "T16n0659_004:0260a20": "已種善根、無有諂曲、離諸欺誑、所有威儀",
    "T16n0659_004:0260a21": "實無虛假、不著世間名聞利養、具足信心、善",
    "T16n0659_004:0260a22": "友攝持、行諸善業、易可開悟、利根眾生於所",
    "T16n0659_004:0260a23": "說義能解意趣、精進勇猛能得佛果、如說修",
    "T16n0659_004:0260a24": "行，善男子！如是眾生，諸佛、菩薩而為說法。善",
    "T16n0659_004:0260a25": "男子！菩薩摩訶薩具是十方，所出語言悉可",
    "T16n0659_004:0260a26": "信受。[0260a26] 「善男子！菩薩摩訶薩具足十法，善能說",
    "T16n0659_004:0260a27": "法。何者為十？所謂但為修行諸佛法故而演",
    "T16n0659_004:0260a28": "說法，如是說法而佛及法俱不可得；但欲修",
    "T16n0659_004:0260a29": "行諸波羅蜜而為說法，而是修行及波羅蜜",
    "T16n0659_004:0260b01": "亦不可得；為菩提行菩薩說法，而是菩提及",
    "T16n0659_004:0260b02": "菩提行皆不可得；為滅煩惱故為說法，不得",
    "T16n0659_004:0260b03": "煩惱及煩惱滅；為修厭離而證滅故，菩薩說",
    "T16n0659_004:0260b04": "法不得厭離亦不得滅；為須陀洹、為斯陀含、",
    "T16n0659_004:0260b05": "為阿那含證得果故菩薩說法，亦不得是須",
    "T16n0659_004:0260b06": "陀洹及斯陀含、阿那含等悉不可得；為阿羅",
    "T16n0659_004:0260b07": "漢果故菩薩說法，亦不可得阿羅漢及阿羅",
    "T16n0659_004:0260b08": "漢果；為得辟支佛果故菩薩說法，緣覺及",
    "T16n0659_004:0260b09": "果俱不可得；為滅執著、諸我見故菩薩說法，",
    "T16n0659_004:0260b10": "我與執著皆不可得；菩薩雖說有諸業報，業",
    "T16n0659_004:0260b11": "及業報亦不可得。何以故？作是思惟：『所說之",
    "T16n0659_004:0260b12": "法依因名字，依此名字尋法不得。所以者何？",
    "T16n0659_004:0260b13": "所言法者，非文字體。夫文字者亦無法體，以",
    "T16n0659_004:0260b14": "是義故，依於假名俗諦故說。於無名法而立",
    "T16n0659_004:0260b15": "名字，如是名字皆是虛妄而非真實。非真實",
    "T16n0659_004:0260b16": "者，非第一義；既非真諦，是虛妄法，誑惑一切",
    "T16n0659_004:0260b17": "嬰兒、凡夫。』善男子！菩薩摩訶薩具是十法，善",
    "T16n0659_004:0260b18": "能說法。[0260b18] 「善男子！菩薩摩訶薩具足十法，無不",
    "T16n0659_004:0260b19": "隨順。善男子！菩薩隨順於法不出於色、隨順",
    "T16n0659_004:0260b20": "於法不出受想行識、隨順於法不出欲界、隨",
    "T16n0659_004:0260b21": "順於法不出色界、隨順於法不出無色界、隨",
    "T16n0659_004:0260b22": "順於法不出於法、隨順於法不順眾生、隨順",
    "T16n0659_004:0260b23": "於法不順斷見、隨順於法不出於道、以智善",
    "T16n0659_004:0260b24": "巧方便相應非不隨順。善男子！菩薩摩訶薩",
    "T16n0659_004:0260b25": "具是十法，無不隨順。[0260b25] 「善男子！菩薩摩訶薩具",
    "T16n0659_004:0260b26": "足十法，善解法界。何者為十？所謂智慧具足、",
    "T16n0659_004:0260b27": "為善知識之所攝受、勇猛精進、遠離一切障",
    "T16n0659_004:0260b28": "礙、善能清淨、於所教誨生殷重心、多修空相、",
    "T16n0659_004:0260b29": "遠離僻見、善行聖道、了見真實，是為十法。善",
    "T16n0659_004:0260c01": "男子！慧命菩薩親近善友，見善知識生歡喜",
    "T16n0659_004:0260c02": "心，於善友中生世尊想，依止而住。依善友已，",
    "T16n0659_004:0260c03": "勇猛精進，為滅一切不善之法、成就滿足一",
    "T16n0659_004:0260c04": "切善法，如是勇猛，一切障礙悉皆滅盡。無障",
    "T16n0659_004:0260c05": "礙已，不息於道，故得清淨，遠離一切身、口、意",
    "T16n0659_004:0260c06": "惡及破戒業。得清淨已，於所教誨生殷重心；",
    "T16n0659_004:0260c07": "殷重教已，多修空相；修空相已，不生倒見；離",
    "T16n0659_004:0260c08": "倒見已而修聖道；修聖道已而見真實。」[0260c08] 降伏",
    "T16n0659_004:0260c09": "一切障礙菩薩言：「世尊！何者名為真實？」[0260c09] 佛言：",
    "T16n0659_004:0260c10": "「善男子！夫真實名非顛倒名。」[0260c10] 「世尊！何者是非",
    "T16n0659_004:0260c11": "顛倒？」[0260c11] 佛言：「善男子！非是虛妄，名不顛倒。」[0260c11] 「世",
    "T16n0659_004:0260c12": "尊！何者是非虛妄？」[0260c12] 佛言：「即是如如無變異",
    "T16n0659_004:0260c13": "法。」[0260c13] 「世尊！何者名如如？」[0260c13] 佛言：「夫如如者，謂是",
    "T16n0659_004:0260c14": "內所證知之法，不可文字之所顯示。所以者",
    "T16n0659_004:0260c15": "何？是法一切言語道斷，文字、章句所不能",
    "T16n0659_004:0260c16": "詮，過音聲界、離諸口業、絕諸戲論，不增、不減，",
    "T16n0659_004:0260c17": "不出、不入，不合、不散，非可籌度、不可思量，過",
    "T16n0659_004:0260c18": "算數境非心行處、無礙無想過想境界、過諸",
    "T16n0659_004:0260c19": "嬰兒一切境界、一切嬰兒所不行處、過一切",
    "T16n0659_004:0260c20": "魔境界、過一切煩惱境界、過識境界無所住",
    "T16n0659_004:0260c21": "處、無住寂靜聖智行處。如是，如是內所證，無",
    "T16n0659_004:0260c22": "垢、無污、無染、清淨，微妙第一、畢竟最勝，常恒",
    "T16n0659_004:0260c23": "湛然，無生滅法，如來出世及不出世法界常",
    "T16n0659_004:0260c24": "爾。[0260c24] 「善男子！菩薩為是法故，精勤不懈，修行精",
    "T16n0659_004:0260c25": "進、忍種種苦，如是苦行證是法界，於是法中",
    "T16n0659_004:0260c26": "復加安立一切眾生。善男子！是名如如、是名",
    "T16n0659_004:0260c27": "實際、是名一切智、是名一切種智、是名不可",
    "T16n0659_004:0260c28": "思議界、是名無二界。」[0260c28] 降伏一切障礙菩薩言：",
    "T16n0659_004:0260c29": "「世尊！云何應證？云何應得？如是法界說名內",
    "T16n0659_004:0261a01": "所證得耶？」[0261a01] 佛言：「善男子！以出世智故，內應當",
    "T16n0659_004:0261a02": "證、內應當得。」[0261a02] 降伏一切障礙菩薩復白佛言：",
    "T16n0659_004:0261a03": "「世尊！以智所證得，是內證得不？」[0261a03] 佛言：「善男子！",
    "T16n0659_004:0261a04": "不也。何以故？以智慧故，如實見法，以身證之。」",
    "T16n0659_004:0261a05": "[0261a05] 菩薩復言：「世尊！諸善男子若以聞慧、若以思",
    "T16n0659_004:0261a06": "慧得證是法，名內證不耶？」[0261a06] 佛言：「善男子！不可",
    "T16n0659_004:0261a07": "也。何以故？不可以聞慧、不可以思慧內證此",
    "T16n0659_004:0261a08": "法。[0261a08] 「善男子！我今為汝說於譬喻。善男子！如大",
    "T16n0659_004:0261a09": "曠野林中夏月後分，設有一人從東方而往",
    "T16n0659_004:0261a10": "西域。復有一人從於西方而往東域，以蒸熱",
    "T16n0659_004:0261a11": "所苦，渴乏惱亂，路中逢見東方來者而問之",
    "T16n0659_004:0261a12": "曰：『仁者！我今熱惱所苦，渴乏煩躁。汝可為我",
    "T16n0659_004:0261a13": "示於道路——若池、若湖——有清淨水涼冷無濁，能",
    "T16n0659_004:0261a14": "為我除此渴乏者？』是時，東方來人諳悉道路，",
    "T16n0659_004:0261a15": "經見善知水路之相，己曾自飲洗浴是水，便",
    "T16n0659_004:0261a16": "報之曰：『仁者！以此道路汝但直去，若於是處",
    "T16n0659_004:0261a17": "見有二道，可避左邊而行右道，乃至得見&#x6B1D;",
    "T16n0659_004:0261a18": "茂叢林，是叢林中有三池水，清淨香美、柔軟",
    "T16n0659_004:0261a19": "輕冷、八德具足。』[0261a19] 「善男子！於汝意云何？是人為",
    "T16n0659_004:0261a20": "熱所苦，渴乏逼惱，但聞水名，唯思是水除渴",
    "T16n0659_004:0261a21": "乏不？即證此水涼冷以不？」[0261a21] 對曰：「不也。世尊！如",
    "T16n0659_004:0261a22": "渴乏者要須至彼清冷水處，得飲浴已渴乏",
    "T16n0659_004:0261a23": "乃除，方自證知。」[0261a23] 「善男子！聞、思二慧不得內證，",
    "T16n0659_004:0261a24": "亦復如是。善男子！言叢林者，即生死之名也；",
    "T16n0659_004:0261a25": "熱惱所苦者，一切眾生也。何以故？三障煩惱",
    "T16n0659_004:0261a26": "熱所逼故，渴乏五欲。所言示道路者，則是菩",
    "T16n0659_004:0261a27": "薩之名也，善解一切智道，經證是法，內證得",
    "T16n0659_004:0261a28": "法故；言清冷水者，即是第一義諦之名也。[0261a28] 「復",
    "T16n0659_004:0261a29": "次，善男子！我今為汝更說譬喻，汝當聽之。善",
    "T16n0659_004:0261b01": "男子！於意云何？諸佛如來若住世界一劫壽",
    "T16n0659_004:0261b02": "命，於閻浮提人前稱歎甘露之味——所謂色、香、",
    "T16n0659_004:0261b03": "美味、清淨具足、柔軟——是諸眾生聞歎是食得",
    "T16n0659_004:0261b04": "飽以不？」[0261b04] 「不也。世尊！」[0261b04] 佛言：「善男子！以此義故應",
    "T16n0659_004:0261b05": "當知之，聞、思二慧不可內證得如是法。[0261b05] 「復次，",
    "T16n0659_004:0261b06": "善男子！諦聽譬喻。善男子！如有一人經食甘",
    "T16n0659_004:0261b07": "果知其美味，於眾人前而稱嘆之具足色、",
    "T16n0659_004:0261b08": "香、味、觸。善男子！汝意云何？是等眾人聞說果",
    "T16n0659_004:0261b09": "味，得果味不？」[0261b09] 「不也。世尊！」[0261b09] 佛言：「善男子！依此義",
    "T16n0659_004:0261b10": "故應當知之，聞、思二慧不可內證得如是法。」",
    "T16n0659_004:0261b11": "[0261b11] 降伏一切障礙菩薩言：「善說。世尊！善說。善逝！",
    "T16n0659_004:0261b12": "世尊！是等眾生何當得是法？由聞此經歷耳",
    "T16n0659_004:0261b13": "因緣故。所以者何？世尊！是等眾生為得此法，",
    "T16n0659_004:0261b14": "因聞是法無顛倒故。」[0261b14] 佛言：「如是如是，如汝所",
    "T16n0659_004:0261b15": "說。得聞是法，以不顛倒故當得是法，如我不",
    "T16n0659_004:0261b16": "異。[0261b16] 「善男子！菩薩摩訶薩具是十法，善解法界。",
    "T16n0659_004:0261b17": "[0261b17] 「善男子！菩薩摩訶薩具足十，法行空境界。何",
    "T16n0659_004:0261b18": "等為十？所謂力空、無畏空、佛不共法空、戒",
    "T16n0659_004:0261b19": "藏空、定藏空、慧藏空、解脫藏空、解脫知見藏",
    "T16n0659_004:0261b20": "空、一切法空、空空，悉皆了知。不以此因緣",
    "T16n0659_004:0261b21": "故而得空法，亦不著空、亦無空見、亦不依空、",
    "T16n0659_004:0261b22": "亦不以此因緣故墮斷滅相。善男子！菩薩摩",
    "T16n0659_004:0261b23": "訶薩具是十法，行空境界。[0261b23] 「善男子！菩薩摩",
    "T16n0659_004:0261b24": "訶薩具足十法，住於無相。何者為十？所謂離",
    "T16n0659_004:0261b25": "於外相、亦離內相、離諸戲論、離一切分別、離",
    "T16n0659_004:0261b26": "一切有所得、離一切動轉、離一切行處、離一",
    "T16n0659_004:0261b27": "切境界、不得於識、亦不得所識之法。善男子！",
    "T16n0659_004:0261b28": "菩薩摩訶薩具是十法，住於無相。」[0261b28] 爾時，降伏",
    "T16n0659_004:0261b29": "一切障礙菩薩白佛言：「世尊！諸佛菩薩云",
    "T16n0659_004:0261c01": "何觀察是無相法？」[0261c01] 佛言：「善男子！是處不可思",
    "T16n0659_004:0261c02": "議，其義深妙。何以故？過意識境界故，一切眾",
    "T16n0659_004:0261c03": "生於是法處皆生狂亂。善男子！是如來法不",
    "T16n0659_004:0261c04": "可思議，一切眾生不能得見；是如來法微妙",
    "T16n0659_004:0261c05": "甚深，不可思算勞累心識。所以者何？善男子！",
    "T16n0659_004:0261c06": "是法難入，甚深甚深、不可思議，無彼、無此，等",
    "T16n0659_004:0261c07": "於虛空，一切論師非其境界，不能思量、不能",
    "T16n0659_004:0261c08": "籌度。」[0261c08] 降伏一切障礙菩薩言：「世尊！我於今日",
    "T16n0659_004:0261c09": "重欲諮啟，願垂聽許。」[0261c09] 佛言：「善男子！隨汝所問，",
    "T16n0659_004:0261c10": "我當答之。」[0261c10] 降伏一切障礙菩薩即白佛言：「如",
    "T16n0659_004:0261c11": "佛所說，此無相法一切眾生不能得見。是如",
    "T16n0659_004:0261c12": "來法誰能信者？如來法王而自稱嘆，將非貢",
    "T16n0659_004:0261c13": "高、增上慢耶？夫貢高者，非大人相。」[0261c13] 佛言：「善",
    "T16n0659_004:0261c14": "男子！善能諮問，諦聽諦聽，善思念之。」[0261c14] 「唯然，",
    "T16n0659_004:0261c15": "世尊！」[0261c15] 佛言：「善男子！佛無憍慢亦無貢高，不",
    "T16n0659_004:0261c16": "為名聞、不為利養、不為知識，非虛自歎、非虛",
    "T16n0659_004:0261c17": "自高，但為利益一切眾生故、為得此法故而",
    "T16n0659_004:0261c18": "作是說。所以者何？是等眾生於如來邊聞是",
    "T16n0659_004:0261c19": "所說，得大歡喜、無量清淨，當得是法不異今",
    "T16n0659_004:0261c20": "日，為是法器長夜利安，乃至能得阿耨多羅",
    "T16n0659_004:0261c21": "三藐三菩提。」[0261c21] 降伏一切障礙菩薩言：「世尊！是",
    "T16n0659_004:0261c22": "等眾生將不知佛之威神耶？」[0261c22] 佛言：「善男子！是",
    "T16n0659_004:0261c23": "等不知。何以故？心下劣故。善男子！此佛剎土",
    "T16n0659_004:0261c24": "多有眾生小意下劣、薄弱卑陋、小智小信、少",
    "T16n0659_004:0261c25": "分善根，是故不知如來威神之德。為是眾生",
    "T16n0659_004:0261c26": "故，佛自歎己，令彼於佛而生信故。[0261c26] 「善男子！如",
    "T16n0659_004:0261c27": "一醫王善巧治病。時多眾生深滯疾苦，是處",
    "T16n0659_004:0261c28": "聚落唯有此醫，無二、無三，諸病人眾都無一",
    "T16n0659_004:0261c29": "人識是醫者善能療治、具大威德。是時，醫師",
    "T16n0659_004:0262a01": "而作是念：『此等病者困苦可矜、眾惱所逼，不",
    "T16n0659_004:0262a02": "識藥性、不識增損，我今當為是等眾生療治",
    "T16n0659_004:0262a03": "令差。』是時，醫王於病眾前而自歎己：『汝等病",
    "T16n0659_004:0262a04": "人應知我是大醫之王，善巧治病、了知病源、",
    "T16n0659_004:0262a05": "善解診藥。』病者聞已，信知是醫而往依附。是",
    "T16n0659_004:0262a06": "大醫王即為病人而療治之，種種疾病應時",
    "T16n0659_004:0262a07": "得差。善男子！於意云何？是醫可得名貢高不？」",
    "T16n0659_004:0262a08": "[0262a08] 「不也。世尊！」[0262a08] 佛言：「善男子！諸佛如來亦復如是，",
    "T16n0659_004:0262a09": "為大醫王，了知一切煩惱重病，亦知煩惱病",
    "T16n0659_004:0262a10": "之根源，普施眾生大法妙藥。煩惱病者所不",
    "T16n0659_004:0262a11": "識知，如來醫王見是事已，於病眾前而自稱",
    "T16n0659_004:0262a12": "歎己之功德。諸眾生等聞說如來真實功德，",
    "T16n0659_004:0262a13": "皆生信心歸投如來。為是等人，如來大醫以",
    "T16n0659_004:0262a14": "大法藥、種種微妙療治一切煩惱重病，悉皆",
    "T16n0659_004:0262a15": "滅盡。何者名為大法藥耶？所謂不淨觀、慈悲",
    "T16n0659_004:0262a16": "觀、十二因緣等觀。善男子！佛見如是無量利",
    "T16n0659_004:0262a17": "故自歎己德，非貢高也。[0262a17] 「善男子！菩薩摩訶薩",
    "T16n0659_004:0262a18": "具足十法，遠離一切依願。何者為十？所謂雖",
    "T16n0659_004:0262a19": "願布施不依於施，雖願戒、忍、精進、禪定、智慧",
    "T16n0659_004:0262a20": "及以三界、菩提、涅槃悉皆不願。所以者何？菩",
    "T16n0659_004:0262a21": "薩遠離一切諸願，以無所願遍行世間。善男",
    "T16n0659_004:0262a22": "子！菩薩摩訶薩具是十法，遠離一切依願。[0262a22] 「善",
    "T16n0659_004:0262a23": "男子！菩薩摩訶薩具足十法，以慈為身。何者",
    "T16n0659_004:0262a24": "為十？所謂無少分慈具足、無彼此慈具足、法",
    "T16n0659_004:0262a25": "慈具足、寂靜慈具足、不追過慈具足、利益慈",
    "T16n0659_004:0262a26": "具足、於諸眾生生平等慈具足、無忿恨慈具",
    "T16n0659_004:0262a27": "足、於十方界普覆慈具足、出世間慈具足。善",
    "T16n0659_004:0262a28": "男子！菩薩摩訶薩具足十法，以慈為身。[0262a28] 「善男",
    "T16n0659_004:0262a29": "子！菩薩摩訶薩具足十法，以悲為身。何等為",
    "T16n0659_004:0262b01": "十？所謂見諸眾生困苦、無救、無護、無歸依處",
    "T16n0659_004:0262b02": "發菩提心；發是心已努力修行，勇猛精進為",
    "T16n0659_004:0262b03": "得是法；得是法已為諸眾生而作利益——見慳",
    "T16n0659_004:0262b04": "惜者勸住於施、見破戒者勸令持戒、見瞋恨",
    "T16n0659_004:0262b05": "者勸修忍辱、見懈怠者勸修精進、見散亂者",
    "T16n0659_004:0262b06": "勸修攝心、見無智者勸修智慧——菩薩摩訶薩",
    "T16n0659_004:0262b07": "見諸眾生劇苦所逼、難可堪忍，是故不退於菩",
    "T16n0659_004:0262b08": "提行。善男子！菩薩摩訶薩具足十法，以悲",
    "T16n0659_004:0262b09": "為身。[0262b09] 「善男子！菩薩摩訶薩具足十法，住於歡",
    "T16n0659_004:0262b10": "喜。何者為十？所謂我已得出遠離三有火宅",
    "T16n0659_004:0262b11": "牢獄，故生歡喜；我已斷除生死羅網、無始纏",
    "T16n0659_004:0262b12": "縛，故生歡喜；我已得度種種覺觀蛟龍亂住",
    "T16n0659_004:0262b13": "生死大海，故生歡喜；久遠戴立憍慢之幢我",
    "T16n0659_004:0262b14": "已傾倒，故生歡喜；我以金剛智杵破碎煩惱",
    "T16n0659_004:0262b15": "高山，令究竟盡無復遺餘，故生歡喜；我已穌",
    "T16n0659_004:0262b16": "息，復為安慰未穌息者令得悅意，故生歡喜；",
    "T16n0659_004:0262b17": "我已覺寤，無始久遠世間睡眠渴愛所逼、無",
    "T16n0659_004:0262b18": "明癡暗障蔽眼目、未覺寤者復令覺寤，故生",
    "T16n0659_004:0262b19": "歡喜；我已得脫六趣惡道種種苦報，復當度",
    "T16n0659_004:0262b20": "脫諸餘眾生遭是惡道受苦報者，故生歡喜；",
    "T16n0659_004:0262b21": "我無始來迷於生死曠野稠林，獨無伴侶、慞",
    "T16n0659_004:0262b22": "遑亂走、未曾見路、不識正道、無示導者，今日",
    "T16n0659_004:0262b23": "欻然值遇導師，故生歡喜；我今漸近一切智",
    "T16n0659_004:0262b24": "城、&#x96A3;於佛座，故生歡喜。善男子！菩薩摩訶薩",
    "T16n0659_004:0262b25": "具是十法，住於歡喜。[0262b25] 「善男子！菩薩摩訶薩具",
    "T16n0659_004:0262b26": "足十法，住優畢叉。何者為十？所謂眼識所了",
    "T16n0659_004:0262b27": "諸色境界此中捨離，不以色境而自損害、不",
    "T16n0659_004:0262b28": "作瘡疣；耳所聽聲、鼻所嗅香、舌所得味、身所",
    "T16n0659_004:0262b29": "覺觸、意所了法皆悉捨離，不以意識了諸法",
    "T16n0659_004:0262c01": "故而自損害、為作瘡疣、亦不隔礙；於行苦中、",
    "T16n0659_004:0262c02": "於苦苦中、於壞苦中捨離而住，於此三苦不",
    "T16n0659_004:0262c03": "自損害、不作瘡疣、亦無隔礙，於事已辦；眾聖",
    "T16n0659_004:0262c04": "人邊捨心而住，於聖人邊生大歡喜，復作是",
    "T16n0659_004:0262c05": "念：『是等聖人本凡夫地，我應化度。其今成聖，",
    "T16n0659_004:0262c06": "我願已得。』故住捨心。善男子！菩薩摩訶薩具",
    "T16n0659_004:0262c07": "是十法，住於捨心。[0262c07] 「善男子！菩薩摩訶薩具足",
    "T16n0659_004:0262c08": "十法，神通遊戲。何者為十？所謂從兜率下、託",
    "T16n0659_004:0262c09": "神母胎、示現受生、處宮受樂、踰城出家、樂於",
    "T16n0659_004:0262c10": "閑寂苦行修道、降制魔軍、坐於道場而成正",
    "T16n0659_004:0262c11": "覺、轉於法輪、示現涅槃。」[0262c11] 降伏一切障礙菩薩",
    "T16n0659_004:0262c12": "白佛言：「世尊！何因緣故，菩薩摩訶薩示現兜",
    "T16n0659_004:0262c13": "率天下乃至示現涅槃？」[0262c13] 佛言：「善男子！於彼兜",
    "T16n0659_004:0262c14": "率天宮有諸眾生，執有常想。時見菩薩——世間",
    "T16n0659_004:0262c15": "最勝、至尊至極、無上無邊、不染欲樂——從彼退",
    "T16n0659_004:0262c16": "墮，是其所執常想即滅，生無常想，依無常想",
    "T16n0659_004:0262c17": "故不放逸。[0262c17] 「善男子！於彼天宮有諸眾生多放",
    "T16n0659_004:0262c18": "逸者，於菩薩所生歡喜心，戀著欲樂而不欲",
    "T16n0659_004:0262c19": "往，修覲菩薩亦不承事，其作是念：『菩薩常在、",
    "T16n0659_004:0262c20": "我等亦在，時節長遠，何慮不得往親近之？』是",
    "T16n0659_004:0262c21": "故，菩薩為除是等眾生放逸故現退墮。彼諸",
    "T16n0659_004:0262c22": "眾生忽見菩薩於彼墮墜，大生懊惱，遠離五",
    "T16n0659_004:0262c23": "欲，不復放逸；無放逸故，決定當得阿耨多羅",
    "T16n0659_004:0262c24": "三藐三菩提。[0262c24] 「善男子！有諸眾生宜於胎中受",
    "T16n0659_004:0262c25": "教化者，菩薩在胎威神巍巍，是等見已即生",
    "T16n0659_004:0262c26": "希有，為是眾生菩薩處胎，隨其所宜而為說",
    "T16n0659_004:0262c27": "法，必令決定當得阿耨多羅三藐三菩提。[0262c27] 「善",
    "T16n0659_004:0262c28": "男子！有諸眾生宜於菩薩作嬰兒時及在",
    "T16n0659_004:0262c29": "宮中應可成熟，而諸菩薩為彼眾生得成熟",
    "T16n0659_004:0263a01": "故、及餘下劣眾生樂小法者為隨順故，是故",
    "T16n0659_004:0263a02": "示現作嬰兒相住於宮中。[0263a02] 「善男子！有諸眾生",
    "T16n0659_004:0263a03": "宜見菩薩踰城出家，是菩薩為彼眾生令成",
    "T16n0659_004:0263a04": "熟故而示是等踰城出家。[0263a04] 「善男子！有天、龍、夜",
    "T16n0659_004:0263a05": "叉、乾闥婆等樂於弊陋，為是等故示現苦行，",
    "T16n0659_004:0263a06": "復為降伏諸外道故示現苦行。[0263a06] 「善男子！有諸",
    "T16n0659_004:0263a07": "眾生：『待菩薩坐道場時，我當到彼設諸供養。』",
    "T16n0659_004:0263a08": "為是等故現坐道場。是諸眾生詣菩薩所而",
    "T16n0659_004:0263a09": "設供養，因緣決定當得阿耨多羅三藐三菩",
    "T16n0659_004:0263a10": "提。[0263a10] 「善男子！有諸眾生憍慢、剛強，為折伏故，菩",
    "T16n0659_004:0263a11": "薩坐於道場降伏魔軍。[0263a11] 「善男子！有諸眾生成",
    "T16n0659_004:0263a12": "熟善根，為進修德勝利益故，是故菩薩現登",
    "T16n0659_004:0263a13": "正覺。[0263a13] 「是時，菩薩登於正覺，三千大千世界種",
    "T16n0659_004:0263a14": "種音聲悉皆休息，三千大千世界無不寂靜。",
    "T16n0659_004:0263a15": "是等眾生見是事已，發弘誓願：『願我來世坐",
    "T16n0659_004:0263a16": "於道場，證得阿耨多羅三藐三菩提。』[0263a16] 「善男子！",
    "T16n0659_004:0263a17": "有諸眾生謂言自是世間之師，而未覺了究",
    "T16n0659_004:0263a18": "竟出離清淨之法，於當來世亦無其分，但為",
    "T16n0659_004:0263a19": "折伏是眾生故。有諸眾生善根成熟、堪為法",
    "T16n0659_004:0263a20": "器，為是等眾示現道故，而是菩薩得道之時",
    "T16n0659_004:0263a21": "往詣迦尸城轉于法輪——其輪十二，三轉具足——",
    "T16n0659_004:0263a22": "於大眾中而師子吼。[0263a22] 「善男子！有諸眾生宜於",
    "T16n0659_004:0263a23": "涅槃受教化者，為化此等，是故菩薩現般涅",
    "T16n0659_004:0263a24": "槃。[0263a24] 「善男子！以是因緣，示現從兜率天下閻浮",
    "T16n0659_004:0263a25": "提，乃至涅槃而示現之。[0263a25] 「善男子！菩薩摩訶薩",
    "T16n0659_004:0263a26": "具是十法，神通遊戲。[0263a26] 「善男子！菩薩摩訶薩具",
    "T16n0659_004:0263a27": "足十法，遠離八難。何等為十？所謂遠離一切",
    "T16n0659_004:0263a28": "諸不善業、於諸如來所制禁戒不敢故犯、遠",
    "T16n0659_004:0263a29": "離慳貪、於過去佛種諸善根、福德相應、智慧",
    "T16n0659_004:0263b01": "具足、善巧方便、發弘誓願、修厭離想、勇猛精",
    "T16n0659_004:0263b02": "進。[0263b02] 「善男子！菩薩不造諸不善業、不感地獄。",
    "T16n0659_004:0263b03": "有諸眾生墮於地獄，受於種種不如意苦，受",
    "T16n0659_004:0263b04": "苦既久，於彼眾生在地獄者互生瞋恚；而是",
    "T16n0659_004:0263b05": "菩薩性戒清淨、十善具足，是故菩薩不墮地",
    "T16n0659_004:0263b06": "獄。[0263b06] 「善男子！菩薩摩訶薩於諸如來所制禁戒",
    "T16n0659_004:0263b07": "不敢故犯，隨順受持，是故不生畜生惡道。何",
    "T16n0659_004:0263b08": "以故？是諸畜生受畜生苦故。[0263b08] 「善男子！菩薩摩",
    "T16n0659_004:0263b09": "訶薩無慳貪心，慳貪因緣墮餓鬼道、受餓鬼",
    "T16n0659_004:0263b10": "苦故。[0263b10] 「菩薩摩訶薩不生邪見卑下之家。何以",
    "T16n0659_004:0263b11": "故？邪見眾生不得親近善知識故。所以者何？",
    "T16n0659_004:0263b12": "菩薩累劫久於過去諸如來所種諸善根，以",
    "T16n0659_004:0263b13": "是因緣，生生世世生正見家、富足錢財、具足",
    "T16n0659_004:0263b14": "修道習因成就，展轉增長福德智慧。菩薩摩",
    "T16n0659_004:0263b15": "訶薩所得諸根無不具足，以是因緣，諸根具",
    "T16n0659_004:0263b16": "足為佛法器。[0263b16] 「是故，菩薩功德成就既與福德",
    "T16n0659_004:0263b17": "業相應故，於佛塔廟、於法、於僧設諸供養；供",
    "T16n0659_004:0263b18": "養因緣修習善業，是故而得諸根具足；諸根",
    "T16n0659_004:0263b19": "具故，是則得為諸佛法器。[0263b19] 「菩薩摩訶薩不生",
    "T16n0659_004:0263b20": "邊地。何以故？邊地眾生暗鈍癡頑、瘖&#x7602;，不了",
    "T16n0659_004:0263b21": "不解言語，似於羺羊、不堪聽受善不善法、甚",
    "T16n0659_004:0263b22": "深意趣不識道理，而不堪為甘露法器、不名",
    "T16n0659_004:0263b23": "沙門、不名信士，是故菩薩生於中國。中國眾",
    "T16n0659_004:0263b24": "生利根聰哲、諸根明了、智者稱嘆、堪受所說",
    "T16n0659_004:0263b25": "善不善法、深解意趣、堪為諸佛甘露法器、名",
    "T16n0659_004:0263b26": "為沙門、名為信士。何以故？過去願力、智慧力",
    "T16n0659_004:0263b27": "故。[0263b27] 「菩薩不生長壽天中，若生住彼，無量諸佛",
    "T16n0659_004:0263b28": "出於世間不沾法潤、不獲法利，饒益眾生便",
    "T16n0659_004:0263b29": "爾被廢。是故，菩薩生於欲界，教化成熟下界",
    "T16n0659_004:0263c01": "眾生，值佛出世。何以故？如是菩薩巧方便故。",
    "T16n0659_004:0263c02": "[0263c02] 「菩薩不生無佛出處。何以故？是中眾生不聞",
    "T16n0659_004:0263c03": "佛名、不聞法名、不聞僧名、不敬三尊，是故菩薩",
    "T16n0659_004:0263c04": "所生剎土有三寶處，如其過去所發誓願具",
    "T16n0659_004:0263c05": "足滿故。[0263c05] 「眾生[怡-台+龍]悷、剛強難化；菩薩不爾。何以",
    "T16n0659_004:0263c06": "故？聞八難苦無不厭離。以厭離故，勇猛精進，",
    "T16n0659_004:0263c07": "修行正勤，滅如是等不善法故。[0263c07] 「善男子！菩薩",
    "T16n0659_004:0263c08": "摩訶薩具是十法，遠離八難。[0263c08] 「善男子！菩薩摩",
    "T16n0659_004:0263c09": "訶薩具足十法，不忘菩提心。何等為十？所謂",
    "T16n0659_004:0263c10": "遠離幻惑、諂曲、貢高，質直和雅，信心清淨；於",
    "T16n0659_004:0263c11": "正法中斷除疑悔，於諸眾生樂受法者而不",
    "T16n0659_004:0263c12": "&#x608B;惜、不作祕師；絓是能損正法因緣皆悉遠",
    "T16n0659_004:0263c13": "離，不相違犯，如說修行；受持大乘一切諸典，",
    "T16n0659_004:0263c14": "若見有人持大乘者生殷重心，恭敬禮拜作同",
    "T16n0659_004:0263c15": "學想，一心一意聽受大乘，於說法人生如來",
    "T16n0659_004:0263c16": "想。善男子！菩薩摩訶薩具是十法，不忘菩提",
    "T16n0659_004:0263c17": "心。[0263c17] 「善男子！菩薩摩訶薩具足十法，得宿命智。",
    "T16n0659_004:0263c18": "何等為十？所謂已多供養承事諸佛、已曾受",
    "T16n0659_004:0263c19": "持諸佛正法、戒品清淨、遠離掉悔、無有諸障、",
    "T16n0659_004:0263c20": "心多歡喜、修心令直、得入禪定、恒受化生、無",
    "T16n0659_004:0263c21": "疑惑心。[0263c21] 「善男子！菩薩摩訶薩以多供養過",
    "T16n0659_004:0263c22": "去佛者，敬重正法、於持法人生謙下心，以是",
    "T16n0659_004:0263c23": "因緣就聽正法，受持、讀誦、通利文句、廣為他",
    "T16n0659_004:0263c24": "人、分別解說、不惜身命而弘正法。[0263c24] 「禁戒清淨",
    "T16n0659_004:0263c25": "者，所謂於三品戒——若身、口、意——持淨戒故，離諸",
    "T16n0659_004:0263c26": "掉悔而生恭敬。所以者何？以戒清淨故而無",
    "T16n0659_004:0263c27": "掉悔，無掉悔故而離障礙，離障礙故而生歡",
    "T16n0659_004:0263c28": "喜，多歡喜故而能堪任修心令直，以修",
    "T16n0659_004:0263c29": "心故則得入定，得禪定故六道清淨，六道淨",
    "T16n0659_004:0264a01": "故而受化生，受化生故無疑惑心，無疑惑故",
    "T16n0659_004:0264a02": "得宿命智，追憶過去一生、二生、三、四、五生、十",
    "T16n0659_004:0264a03": "生、二、三十生、四、五十生，乃至無量百萬億生。",
    "T16n0659_004:0264a04": "[0264a04] 「善男子！菩薩摩訶薩具是十法，得宿命智。[0264a04] 「善",
    "T16n0659_004:0264a05": "男子！菩薩摩訶薩具足十法，值善知識。何等",
    "T16n0659_004:0264a06": "為十？所謂不離見佛、不離聞法、不離供養眾",
    "T16n0659_004:0264a07": "僧福田、不離恭敬禮拜謙卑合掌承事諸佛",
    "T16n0659_004:0264a08": "菩薩、不離多聞及說法者、不離聞諸波羅蜜",
    "T16n0659_004:0264a09": "行、不離聞三十七品助道之法、不離聞三解",
    "T16n0659_004:0264a10": "脫門、不離聞於四無量心、不離聞於一切種",
    "T16n0659_004:0264a11": "智。善男子！菩薩摩訶薩具是十法，得值善",
    "T16n0659_004:0264a12": "友。[0264a12] 「善男子！菩薩摩訶薩具足十法，遠離惡知",
    "T16n0659_004:0264a13": "識。何等為十？所謂遠離破戒人故——當知名",
    "T16n0659_004:0264a14": "為離惡知識——遠離邪見人故、遠離失威儀人",
    "T16n0659_004:0264a15": "故、遠離邪命人故、遠離喧&#x9599;混雜中住故、遠",
    "T16n0659_004:0264a16": "離懈怠懶惰人故、遠離樂住生死人故、遠離",
    "T16n0659_004:0264a17": "背菩提行人故、遠離交習在家人故、遠離一",
    "T16n0659_004:0264a18": "切煩惱故，是則名為諸惡知識，菩薩摩訶薩",
    "T16n0659_004:0264a19": "當遠離之。善男子！雖離是處，於眾生邊不生",
    "T16n0659_004:0264a20": "惡心亦不生瞋，心無惱熱亦不輕蔑，於前眾",
    "T16n0659_004:0264a21": "生而作是念：『如佛所說，一切眾生是氣類聚，",
    "T16n0659_004:0264a22": "為近惡知識故失於大利。是故，我今速當遠",
    "T16n0659_004:0264a23": "離諸惡知識。』善男子！菩薩摩訶薩具足十法，",
    "T16n0659_004:0264a24": "離惡知識。[0264a24] 「善男子！菩薩摩訶薩具足十法，得",
    "T16n0659_004:0264a25": "佛法身。何等為十？所謂無等等身、清淨之身、",
    "T16n0659_004:0264a26": "無瘡疣身、非修得身、不可思算身、甚深法身、",
    "T16n0659_004:0264a27": "非思議身、寂靜之身、虛空等身、佛智之身。善",
    "T16n0659_004:0264a28": "男子！菩薩摩訶薩具是十法，得佛法身。」[0264a28] 降伏",
    "T16n0659_004:0264a29": "一切障礙菩薩白佛言：「世尊！菩薩摩訶薩何",
    "T16n0659_004:0264b01": "處住止，能得如來如是法身？」[0264b01] 佛言：「善男子！於",
    "T16n0659_004:0264b02": "初地中得無等等身。何以故？遠離一切身差",
    "T16n0659_004:0264b03": "別故、隨順一切菩薩平等法故；二地菩薩得",
    "T16n0659_004:0264b04": "清淨身，戒品清淨故；三地菩薩得無瘡疣身，",
    "T16n0659_004:0264b05": "遠離一切瞋恨故；四地菩薩得非修得身，已",
    "T16n0659_004:0264b06": "經修佛法故；五地菩薩得不思算身，已得通",
    "T16n0659_004:0264b07": "達一切法故；六地菩薩得甚深法身，已修不",
    "T16n0659_004:0264b08": "可思量法故；七地菩薩得不可思議身，已修",
    "T16n0659_004:0264b09": "善巧方便故；八地菩薩得寂靜身，已遠離一",
    "T16n0659_004:0264b10": "切戲論、無煩惱故；九地菩薩得虛空等身，光",
    "T16n0659_004:0264b11": "明徹故；十地菩薩得妙智身。何以故？遍修一",
    "T16n0659_004:0264b12": "切所知境故。」[0264b12] 降伏一切障礙菩薩白佛言：「世",
    "T16n0659_004:0264b13": "尊！如來法身、菩薩法身，將無差別耶？」[0264b13] 佛言：「善",
    "T16n0659_004:0264b14": "男子！得種種身無有差別，功德明昧亦有差",
    "T16n0659_004:0264b15": "別。」[0264b15] 降伏一切障礙菩薩言：「世尊！云何種種身",
    "T16n0659_004:0264b16": "而無差別，功德威神獨有差別？」[0264b16] 佛言：「善男子！",
    "T16n0659_004:0264b17": "彼身、此身，無有差別。何以故？修一身故。而是",
    "T16n0659_004:0264b18": "功德威神之相殊有差別，應當觀之。」[0264b18] 降伏一",
    "T16n0659_004:0264b19": "切障礙菩薩言：「世尊！兩身差別當云何觀？」[0264b19] 佛",
    "T16n0659_004:0264b20": "言：「善男子！諦聽諦聽，我當為汝說於譬喻，成",
    "T16n0659_004:0264b21": "是義故。善男子！如摩尼珠磨瑩治飾，光曜明",
    "T16n0659_004:0264b22": "淨，以練治故。於諸摩尼未被練者，比前摩尼",
    "T16n0659_004:0264b23": "可相及不？」[0264b23] 「不也。世尊！被練治者，光色淨徹，悅",
    "T16n0659_004:0264b24": "眾意故；未被治者不得為類。」[0264b24] 佛言：「如是，菩薩",
    "T16n0659_004:0264b25": "身摩尼珠及如來身摩尼之珠，雖復同是清",
    "T16n0659_004:0264b26": "淨法身，菩薩法身於如來身，畢竟清淨不可",
    "T16n0659_004:0264b27": "為比。所以者何？如來身者不可限量，齊眾生",
    "T16n0659_004:0264b28": "界、徹虛空界，遍照而住。何以故？最極清淨，遠",
    "T16n0659_004:0264b29": "離一切諸塵垢故。而菩薩身摩尼珠明徹不",
    "T16n0659_004:0264c01": "爾。何以故？有餘垢故。[0264c01] 「善男子！譬如初月，其光",
    "T16n0659_004:0264c02": "始顯漸漸增長，至十五日方乃圓明。俱得月",
    "T16n0659_004:0264c03": "名，而此初月不可比於十五日夜。何以故？得",
    "T16n0659_004:0264c04": "法爾故。諸佛、菩薩雖復同得法身之名，而菩",
    "T16n0659_004:0264c05": "薩身於如來身，光明遍照不可為比。善男子！",
    "T16n0659_004:0264c06": "如是，佛身及菩薩身同是身相，與佛功德威",
    "T16n0659_004:0264c07": "神之相非為一相。[0264c07] 「善男子！菩薩摩訶薩具足",
    "T16n0659_004:0264c08": "十法，獲得金剛貞實堅固不破壞身。何者為",
    "T16n0659_004:0264c09": "十？所謂貪、瞋、癡等不能破壞；怨憾、忿恨、災蓋、",
    "T16n0659_004:0264c10": "憍慢、貢高、邪見、顛倒不能破壞；世間八風不",
    "T16n0659_004:0264c11": "能破壞；三惡道苦不能破壞；眾生諸苦不能",
    "T16n0659_004:0264c12": "破壞；生、老、病、死不能破壞；外諸梵志、諸邪論",
    "T16n0659_004:0264c13": "師不能破壞；一切眾魔及諸天魔不能破壞；",
    "T16n0659_004:0264c14": "一切聲聞及緣覺等一切欲樂亦不能壞。善",
    "T16n0659_004:0264c15": "男子！菩薩摩訶薩具是十法，獲得金剛貞實",
    "T16n0659_004:0264c16": "堅固不破壞身。[0264c16] 「善男子！菩薩摩訶薩具足十",
    "T16n0659_004:0264c17": "法，作大薩泊主。何者為十？所謂堪可慶賀、堪",
    "T16n0659_004:0264c18": "為恭敬、能令濟度、堪可依止、能為安立、資糧",
    "T16n0659_004:0264c19": "豐厚、修理行具、無有厭足、引導上首、善能隨",
    "T16n0659_004:0264c20": "入一切智城。[0264c20] 「善男子！云何菩薩堪可慶賀乃",
    "T16n0659_004:0264c21": "至善能隨入一切智城？[0264c21] 「善男子！如薩泊主，國",
    "T16n0659_004:0264c22": "王、朝臣、宰相所可慶賀；如是，菩薩大薩泊主，",
    "T16n0659_004:0264c23": "諸佛、菩薩所可慶賀亦復如是。[0264c23] 「善男子！如薩",
    "T16n0659_004:0264c24": "泊主，剎利、百民之所恭敬；菩薩宗主，學、無學",
    "T16n0659_004:0264c25": "人，及餘天、龍、夜叉、乾闥婆所可恭敬，亦復如",
    "T16n0659_004:0264c26": "是。[0264c26] 「善男子！如大宗主，於大山林曠野險難而",
    "T16n0659_004:0264c27": "能濟度，令得安樂而無疲倦；菩薩宗主在於",
    "T16n0659_004:0264c28": "生死稠林曠野，眾生群品遭諸煩惱劫賊逼",
    "T16n0659_004:0264c29": "切而能濟度，令得安樂而無疲倦，亦復如是。",
    "T16n0659_004:0265a01": "[0265a01] 「善男子！如諸商賈貧窮困乏，而往依投大薩",
    "T16n0659_004:0265a02": "泊主即得出於曠野稠林；尼揵、梵志、種種外",
    "T16n0659_004:0265a03": "道依投菩薩大薩泊主，獲得出離生死曠野",
    "T16n0659_004:0265a04": "諸大險難處。[0265a04] 「善男子！如薩泊主能為安立文",
    "T16n0659_004:0265a05": "武等眾諸憑附者；菩薩宗主能為安立生死眾",
    "T16n0659_004:0265a06": "生亦復如是。[0265a06] 「善男子！如薩泊主隨方發趣，與",
    "T16n0659_004:0265a07": "大群眾冒涉山林險難曠野，為得至彼安樂",
    "T16n0659_004:0265a08": "大城，足有資糧，安隱得出曠野之難不覺疲",
    "T16n0659_004:0265a09": "勞，乃得到彼豐樂之處；菩薩宗主亦復如是，",
    "T16n0659_004:0265a10": "是過去佛所行之方而隨行之，將領是等大",
    "T16n0659_004:0265a11": "群眾生欲令得度生死大險、欲令是等速至",
    "T16n0659_004:0265a12": "一切種智大城，而修種種福德資糧，豐足無",
    "T16n0659_004:0265a13": "限，示導而行。[0265a13] 「善男子！如大宗主多畜種種資",
    "T16n0659_004:0265a14": "生之具隨方而行，所謂金、銀、&#x7460;璃、真珠、璧玉、",
    "T16n0659_004:0265a15": "珊瑚等寶；菩薩宗主亦復如是，趣向一切種",
    "T16n0659_004:0265a16": "智大城，善修佛法種種諸行。[0265a16] 「善男子！如薩泊",
    "T16n0659_004:0265a17": "主求諸財物不知厭足；菩薩宗主求聖法財",
    "T16n0659_004:0265a18": "不知厭足亦復如是。[0265a18] 「善男子！如薩泊主於諸",
    "T16n0659_004:0265a19": "商賈引導之首。何以故？富財物故、眾中勝故、",
    "T16n0659_004:0265a20": "以將領故、語言有用故。如是，菩薩大薩泊主",
    "T16n0659_004:0265a21": "於諸眾生為引導主。何以故？豐功德故、階位",
    "T16n0659_004:0265a22": "勝故、法自在故、所說無謬故。[0265a22] 「善男子！如薩泊",
    "T16n0659_004:0265a23": "主善能令至豐沃國土，如是，菩薩大薩泊主",
    "T16n0659_004:0265a24": "善領眾生至於一切種智國土。[0265a24] 「善男子！如是，",
    "T16n0659_004:0265a25": "菩薩具是十法，作大宗主。[0265a25] 「善男子！菩薩摩訶",
    "T16n0659_004:0265a26": "薩具足十法，作大導師，了知正道。何等為十？",
    "T16n0659_004:0265a27": "所謂知路平坦、知路阻險、知路豐沃、知路安",
    "T16n0659_004:0265a28": "隱、知路有水無水、知路穌息處所、知路相貌、",
    "T16n0659_004:0265a29": "知路正直、知路迴曲、知路速出。善男子！如是，",
    "T16n0659_004:0265b01": "菩薩摩訶薩具是十法，了知正道。[0265b01] 「善男子！菩",
    "T16n0659_004:0265b02": "薩摩訶薩具足十法，能示導正路而不顛倒。",
    "T16n0659_004:0265b03": "何等為十？所謂若以大乘所應化者，而為是",
    "T16n0659_004:0265b04": "等說大乘道，而不為說聲聞之乘；若有眾生",
    "T16n0659_004:0265b05": "以聲聞乘而受化者，即為是等說聲聞道，而",
    "T16n0659_004:0265b06": "不為說菩薩之乘；若有眾生以一切智應得",
    "T16n0659_004:0265b07": "度者，即為是等說一切智道，而不為說二乘",
    "T16n0659_004:0265b08": "之道；若有眾生以辟支佛道所應化者，即為",
    "T16n0659_004:0265b09": "是等說辟支佛道，而不為說大乘之道；若有",
    "T16n0659_004:0265b10": "眾生執著我見、執著諸法，為是等故而說無",
    "T16n0659_004:0265b11": "我、空、無相道，不說我、人、眾生、壽者；若有眾生",
    "T16n0659_004:0265b12": "著於二邊，而為是等不說二邊；若有眾生心",
    "T16n0659_004:0265b13": "有散亂，為是等故說奢摩他、毘婆舍那，不說",
    "T16n0659_004:0265b14": "散亂；若有眾生多有戲論，為是等故說如如",
    "T16n0659_004:0265b15": "道，不說戲論凡夫之道；若有眾生樂住生死，",
    "T16n0659_004:0265b16": "為是等故說涅槃道，不說生死；若有眾生行",
    "T16n0659_004:0265b17": "於邪道，為是等故說平坦道，不說煩惱刺棘",
    "T16n0659_004:0265b18": "等道。善男子！如是，菩薩摩訶薩具是十法，能",
    "T16n0659_004:0265b19": "示正道而不顛倒。[0265b19] 「善男子！我今為諸四部弟",
    "T16n0659_004:0265b20": "子大眾安樂行故，說是經者、聽是經者護其",
    "T16n0659_004:0265b21": "身心，令其辯才明了無盡，使諸天龍八部擁",
    "T16n0659_004:0265b22": "護是眾，令其獲得四事供養，離諸疾惱，四百",
    "T16n0659_004:0265b23": "四病令滅無餘，生生世世得宿命智，見佛、聞",
    "T16n0659_004:0265b24": "法、遇善知識，展轉增長乃至成佛，十力具足、",
    "T16n0659_004:0265b25": "得無所畏。」[0265b25] 而說&#x546A;曰：",
    "T16n0659_004:0265b26": "[0265b26] 「怛絰&#x5483; 陀柯第(吳音) 陀柯婆羅第 陀柯那",
    "T16n0659_004:0265b27": "伽&#x811A;那呵利膩 毘梨履膩 迦蘭闍蘭那桎",
    "T16n0659_004:0265b28": "叉桎叉薩婆薩埵(耽音) 婆羅耶寐 莎呵阿祇",
    "T16n0659_004:0265b29": "那伽多羅祇 阿致那祇 禰弟(吳音) 斯思伊",
    "T16n0659_004:0265c01": "履旨履 比詈 須呵羅怒 摩訶薩衣(吳音)",
    "T16n0659_004:0265c02": " 因陀羅闍 液叉 卑多屈(居勿反) 砂[璊-王+月]茶柯",
    "T16n0659_004:0265c03": "喃羅裳伽多喃 婆覆莎呵 南無般那伽寐",
    "T16n0659_004:0265c04": "詈 莎呵 怛絰&#x5483; 豆富豆富 柯支留",
    "T16n0659_004:0265c05": " 一柯支喜遏婆詈他 離樓地(吳音) 紀理矩鏤",
    "T16n0659_004:0265c06": "蔗 魔磨 陀罕塼彌莎呵 怛絰&#x5483; 他",
    "T16n0659_004:0265c07": "彌他彌他彌他須 旨利旃陀利乾他梨常伽",
    "T16n0659_004:0265c08": "利 拘波癡(吳音) 婆羅磨那 頗婆枳展那賒",
    "T16n0659_004:0265c09": "耶泥 展那閤示 拘留師理 尼猗婆 弼",
    "T16n0659_004:0265c10": "地耶 娑莫伽羅呵禰 薩跋痤邏 毘那尸",
    "T16n0659_004:0265c11": "尼 薩婆魯伽婆奢摩尼 摩訶摩由羅喜陀",
    "T16n0659_004:0265c12": "耶 [璊-王+月]多 婆摩波多 伊底莎呵",
    "T16n0659_004:0265c13": "[0265c13] 「若火難、若王難、若災厄難、若劫賊難、若惡鬼",
    "T16n0659_004:0265c14": "難、若兩足難、若四足難、若多足難、若無足難、",
    "T16n0659_004:0265c15": "若有色難、若無色難、若煩惱難，一切諸難，當",
    "T16n0659_004:0265c16": "用一心憶念、受持、讀誦此&#x546A;，即得消除、遠離",
    "T16n0659_004:0265c17": "諸難，便得安樂，永無怖畏，得如所願。」"
}