{
    "T25n1509_085:0651c06": "大智度論釋道樹品第七十一(卷八十五)",
    "T25n1509_085:0651c08": "聖者龍樹菩薩造",
    "T25n1509_085:0651c09": "後秦龜茲國三藏鳩摩羅什譯",
    "T25n1509_085:0651c10": "【經】須菩提白佛言：「世尊！是般若波羅蜜甚",
    "T25n1509_085:0651c11": "深！世尊！諸菩薩摩訶薩不得眾生，而為眾生",
    "T25n1509_085:0651c12": "求阿耨多羅三藐三菩提，是為甚難！世尊！譬",
    "T25n1509_085:0651c13": "如人欲於虛空中種樹，是為甚難！世尊！菩薩",
    "T25n1509_085:0651c14": "摩訶薩亦如是，為眾生故，求阿耨多羅三藐",
    "T25n1509_085:0651c15": "三菩提，眾生亦不可得。」佛告須菩提：「如是！如",
    "T25n1509_085:0651c16": "是！諸菩薩摩訶薩所為甚難，為眾生故，求阿",
    "T25n1509_085:0651c17": "耨多羅三藐三菩提，度著吾我顛倒眾生。須",
    "T25n1509_085:0651c18": "菩提！譬如人種樹，不識樹根、莖、枝、葉、華、果，而",
    "T25n1509_085:0651c19": "愛護溉灌，漸漸長大，華、葉、果實成就，皆得用",
    "T25n1509_085:0651c20": "之。如是，須菩提！諸菩薩摩訶薩為眾生故，求",
    "T25n1509_085:0651c21": "阿耨多羅三藐三菩提，漸漸行六波羅蜜，得",
    "T25n1509_085:0651c22": "一切種智，成佛樹，以葉、華、果實益眾生。須",
    "T25n1509_085:0651c23": "菩提！何等為葉益眾生？因菩薩摩訶薩得離",
    "T25n1509_085:0651c24": "三惡道，是為葉益眾生。何等為華益眾生？",
    "T25n1509_085:0651c25": "因菩薩得生剎利大姓、婆羅門大姓、居士大",
    "T25n1509_085:0651c26": "家、四天王天處乃至非有想非無想天處，是",
    "T25n1509_085:0651c27": "為華益眾生。何等為果益眾生？是菩薩得一",
    "T25n1509_085:0651c28": "切種智，令眾生得須陀洹果、斯陀含果、阿那",
    "T25n1509_085:0651c29": "含果、阿羅漢果、辟支佛道、佛道，是眾生漸漸",
    "T25n1509_085:0652a01": "以三乘法於無餘涅槃而般涅槃，是為果益",
    "T25n1509_085:0652a02": "眾生。是菩薩摩訶薩不得眾生實法，而度眾",
    "T25n1509_085:0652a03": "生令離我顛倒著，作是念：『一切諸法中無眾",
    "T25n1509_085:0652a04": "生，我所為眾生求一切種智，是眾生實不可",
    "T25n1509_085:0652a05": "得。』」須菩提白佛言：「世尊！當知是菩薩為如",
    "T25n1509_085:0652a06": "佛。何以故？是菩薩因緣故，斷一切地獄種、一",
    "T25n1509_085:0652a07": "切畜生種、一切餓鬼種，斷一切諸難，斷一切",
    "T25n1509_085:0652a08": "貧窮下賤道，斷一切欲界、色界、無色界。」佛言：",
    "T25n1509_085:0652a09": "「如是！如是！須菩提！當知是菩薩摩訶薩如佛。",
    "T25n1509_085:0652a10": "須菩提！若菩薩摩訶薩不發心求阿耨多羅",
    "T25n1509_085:0652a11": "三藐三菩提，世間則無過去、未來、現在諸佛，",
    "T25n1509_085:0652a12": "世間亦無辟支佛、阿羅漢、阿那含、斯陀含、須陀",
    "T25n1509_085:0652a13": "洹；三惡趣及三界亦無斷時。須菩提！汝所說：",
    "T25n1509_085:0652a14": "『是菩薩摩訶薩當知如佛。』如是！如是！須菩提！",
    "T25n1509_085:0652a15": "當知是菩薩實如佛。何以故？以如故說如來，",
    "T25n1509_085:0652a16": "以如故說辟支佛、阿羅漢、一切賢聖；以如故",
    "T25n1509_085:0652a17": "說為色乃至識，以如故說一切法乃至有為",
    "T25n1509_085:0652a18": "性、無為性。是諸如，如實無異，以是故說名為",
    "T25n1509_085:0652a19": "如。諸菩薩摩訶薩學是如得一切種智，得名",
    "T25n1509_085:0652a20": "如來。以是因緣故說菩薩摩訶薩當知如佛，",
    "T25n1509_085:0652a21": "以如相故。如是，須菩提！菩薩摩訶薩應學如",
    "T25n1509_085:0652a22": "般若波羅蜜！「菩薩學如般若波羅蜜，則能學",
    "T25n1509_085:0652a23": "一切法如；學一切法如，則得具足一切法如；",
    "T25n1509_085:0652a24": "具足一切法如已，住一切法如得自在；住",
    "T25n1509_085:0652a25": "一切法如得自在已，善知一切眾生根；善知",
    "T25n1509_085:0652a26": "一切眾生根已，知一切眾生根具足；知一",
    "T25n1509_085:0652a27": "切眾生根具足已，亦知一切眾生業因緣；知",
    "T25n1509_085:0652a28": "一切眾生業因緣已，得願智具足；得願智具",
    "T25n1509_085:0652a29": "足已，淨三世慧；淨三世慧已，饒益一切眾生；",
    "T25n1509_085:0652b01": "饒益一切眾生已，淨佛國土；淨佛國土已，得",
    "T25n1509_085:0652b02": "一切種智；得一切種智已，轉法輪；轉法輪已，",
    "T25n1509_085:0652b03": "安立眾生於三乘，令入無餘涅槃。如是，須菩",
    "T25n1509_085:0652b04": "提！菩薩摩訶薩欲得一切功德，自利利人，應",
    "T25n1509_085:0652b05": "發阿耨多羅三藐三菩提心。」須菩提白佛言：",
    "T25n1509_085:0652b06": "「世尊！是諸菩薩摩訶薩能如說行深般若波",
    "T25n1509_085:0652b07": "羅蜜，一切世間天及人、阿修羅應當作禮。」",
    "T25n1509_085:0652b08": "佛告須菩提：「如是！如是！是菩薩摩訶薩能",
    "T25n1509_085:0652b09": "如說行深般若波羅蜜，一切世間天及人、阿",
    "T25n1509_085:0652b10": "修羅應當為作禮。」「世尊！是初發意菩薩摩訶",
    "T25n1509_085:0652b11": "薩為眾生故求阿耨多羅三藐三菩提，得幾",
    "T25n1509_085:0652b12": "所福德？」佛告須菩提：「若千國土中眾生皆",
    "T25n1509_085:0652b13": "發聲聞、辟支佛意，於汝意云何？其福多不？」須",
    "T25n1509_085:0652b14": "菩提言：「甚多無量！」佛告須菩提：「其福不如",
    "T25n1509_085:0652b15": "初發意菩薩摩訶薩，百倍、千倍、巨億萬倍，乃",
    "T25n1509_085:0652b16": "至算數譬喻所不能及。何以故？發聲聞、辟支",
    "T25n1509_085:0652b17": "佛意者皆因菩薩出故，菩薩終不因聲聞、辟",
    "T25n1509_085:0652b18": "支佛出。二千世界、三千大千世界中亦如是。",
    "T25n1509_085:0652b19": "置是三千大千世界中住聲聞、辟支佛地者。",
    "T25n1509_085:0652b20": "若三千大千世界中眾生皆住乾慧地，其福",
    "T25n1509_085:0652b21": "多不？」須菩提言：「甚多無量！」佛言：「不如初發意",
    "T25n1509_085:0652b22": "菩薩，百倍、千倍、巨億萬倍，乃至算數譬喻所",
    "T25n1509_085:0652b23": "不能及。置是住乾慧地眾生。若三千大千世",
    "T25n1509_085:0652b24": "界中眾生，皆住性地、八人地、見地、薄地、離欲",
    "T25n1509_085:0652b25": "地、已辦地、辟支佛地，是一切福德，欲比初發",
    "T25n1509_085:0652b26": "意菩薩，百倍、千倍、巨億萬倍，乃至算數譬喻",
    "T25n1509_085:0652b27": "所不能及。須菩提！若三千大千世界中初發",
    "T25n1509_085:0652b28": "意菩薩，不如入法位菩薩，百千萬倍、巨億萬",
    "T25n1509_085:0652b29": "倍，乃至算數譬喻所不能及。若三千大千世",
    "T25n1509_085:0652c01": "界中入法位菩薩，不如向佛道菩薩，百千萬",
    "T25n1509_085:0652c02": "倍、巨億萬倍，乃至算數譬喻所不能及。若三",
    "T25n1509_085:0652c03": "千大千世界中向佛道菩薩，不如佛功德，百",
    "T25n1509_085:0652c04": "千萬倍、巨億萬倍，乃至算數譬喻所不能及。」",
    "T25n1509_085:0652c05": "須菩提白佛言：「世尊！初發心菩薩摩訶薩當",
    "T25n1509_085:0652c06": "念何等法？」佛言：「應念一切種智。」須菩提言：「何",
    "T25n1509_085:0652c07": "等是一切種智？一切種智何等緣？何等增上？",
    "T25n1509_085:0652c08": "何等行？何等相？」佛告須菩提：「一切種智無所",
    "T25n1509_085:0652c09": "有、無想、無念、無生、無示。如須菩提所問：『一",
    "T25n1509_085:0652c10": "切種智何等緣？何等增上？何等行？何等相？』須",
    "T25n1509_085:0652c11": "菩提！一切種智無法緣，念為增上，寂滅為行，",
    "T25n1509_085:0652c12": "無相為相。須菩提！是名一切種智緣、增上、行、",
    "T25n1509_085:0652c13": "相。」須菩提白佛言：「世尊！但一切種智無法，",
    "T25n1509_085:0652c14": "色、受、想、行、識亦無法？內外法亦無法？四禪、四",
    "T25n1509_085:0652c15": "無量心、四無色定，四念處、四正勤、四如意足、五",
    "T25n1509_085:0652c16": "根、五力、七覺分、八聖道分，空三昧、無相三昧、",
    "T25n1509_085:0652c17": "無作三昧，八背捨、九次第定，佛十力、四無所",
    "T25n1509_085:0652c18": "畏、四無礙智、十八不共法，大慈、大悲、大喜、大",
    "T25n1509_085:0652c19": "捨，初神通、第二、第三、第四、第五、第六神通，有",
    "T25n1509_085:0652c20": "為相、無為相亦無法？」佛告須菩提：「色亦無",
    "T25n1509_085:0652c21": "法，乃至有為相、無為相亦無法。」須菩提言：「世",
    "T25n1509_085:0652c22": "尊！何因緣故一切種智無法，色無法乃至",
    "T25n1509_085:0652c23": "有為相、無為相亦無法？」佛言：「一切種智自性",
    "T25n1509_085:0652c24": "無故，若法自性無是名無法。色乃至有為、",
    "T25n1509_085:0652c25": "無為相亦如是。」「世尊！何因緣故諸法自性無？」",
    "T25n1509_085:0652c26": "佛言：「諸法和合因緣故生法中無自性，若",
    "T25n1509_085:0652c27": "無自性是名無法。以是故，須菩提！菩薩摩訶",
    "T25n1509_085:0652c28": "薩當知一切法無性。何以故？一切法自性空",
    "T25n1509_085:0652c29": "故，以是故當知一切法無性。」須菩提白佛言：",
    "T25n1509_085:0653a01": "「世尊！若一切法無性，初發意菩薩以何等方",
    "T25n1509_085:0653a02": "便力能行檀波羅蜜，淨佛世界、成就眾生？能",
    "T25n1509_085:0653a03": "行尸羅波羅蜜、羼提波羅蜜、毘梨耶波羅蜜、",
    "T25n1509_085:0653a04": "禪波羅蜜、般若波羅蜜，行初禪乃至第四禪，",
    "T25n1509_085:0653a05": "行慈心乃至捨心，行空處乃至非有想非無想",
    "T25n1509_085:0653a06": "處，內空乃至無法有法空，四念處乃至八聖道",
    "T25n1509_085:0653a07": "分，空三昧、無相三昧、無作三昧，八背捨、九次第",
    "T25n1509_085:0653a08": "定，佛十力、四無所畏、四無礙智、十八不共法、",
    "T25n1509_085:0653a09": "大慈大悲，能行一切種智，淨佛世界、成就眾",
    "T25n1509_085:0653a10": "生？」佛告須菩提：「菩薩摩訶薩能學諸法無性，",
    "T25n1509_085:0653a11": "亦能淨佛世界、成就眾生，知世界、眾生亦無",
    "T25n1509_085:0653a12": "性，即是方便力。須菩提！是菩薩摩訶薩行",
    "T25n1509_085:0653a13": "檀波羅蜜修學佛道，行尸羅波羅蜜修學佛",
    "T25n1509_085:0653a14": "道，行羼提波羅蜜、毘梨耶波羅蜜、禪波羅蜜、",
    "T25n1509_085:0653a15": "般若波羅蜜修學佛道，乃至行一切種智修",
    "T25n1509_085:0653a16": "學佛道，亦知佛道無性。是菩薩摩訶薩行",
    "T25n1509_085:0653a17": "六波羅蜜修學佛道，乃至未成就佛十力、四",
    "T25n1509_085:0653a18": "無所畏、四無礙智、十八不共法、大慈大悲、一切",
    "T25n1509_085:0653a19": "種智，是為修學佛道，能具足佛道因緣；具",
    "T25n1509_085:0653a20": "足佛道因緣已，用一念相應慧得一切種智；",
    "T25n1509_085:0653a21": "爾時，一切煩惱習永盡，以不生故。是時，以佛",
    "T25n1509_085:0653a22": "眼觀三千大千世界，無法尚不可得，何況有",
    "T25n1509_085:0653a23": "法！如是，須菩提！菩薩摩訶薩應行無性般若",
    "T25n1509_085:0653a24": "波羅蜜。須菩提！是名菩薩摩訶薩方便力。無",
    "T25n1509_085:0653a25": "法尚不可得，何況有法！須菩提！是菩薩摩",
    "T25n1509_085:0653a26": "訶薩若布施時，布施無法尚不可得，何況有",
    "T25n1509_085:0653a27": "法！受者及菩薩心，無法尚不知，何況有法！乃",
    "T25n1509_085:0653a28": "至一切種智，得者、得法、得處，無法尚不知，何",
    "T25n1509_085:0653a29": "況有法！何以故？一切法本性爾。非佛作，非",
    "T25n1509_085:0653b01": "聲聞、辟支佛作，亦非餘人作，一切法無作者",
    "T25n1509_085:0653b02": "故。」須菩提白佛言：「世尊！諸法、諸法性離耶？」",
    "T25n1509_085:0653b03": "佛言：「如是！如是！諸法、諸法性離。」「世尊！若諸法、",
    "T25n1509_085:0653b04": "諸法性離，云何離法能知離法若有、若無？何",
    "T25n1509_085:0653b05": "以故？無法不能知無法，有法不能知有法；無",
    "T25n1509_085:0653b06": "法不能知有法，有法不能知無法。世尊！如是",
    "T25n1509_085:0653b07": "一切法無所有相，云何菩薩摩訶薩作是分",
    "T25n1509_085:0653b08": "別是法若有、若無？」佛言：「菩薩摩訶薩以世",
    "T25n1509_085:0653b09": "諦故示眾生若有、若無，非以第一義。」「世尊！世",
    "T25n1509_085:0653b10": "諦、第一義諦有異耶？」「須菩提！世諦、第一義諦",
    "T25n1509_085:0653b11": "無異也。何以故？世諦如即是第一義諦如。",
    "T25n1509_085:0653b12": "以眾生不知、不見是如故，菩薩摩訶薩以世",
    "T25n1509_085:0653b13": "諦示若有、若無。復次，須菩提！眾生於五受眾",
    "T25n1509_085:0653b14": "中有著相故，不知無所有；為是眾生故，示若",
    "T25n1509_085:0653b15": "有、若無，令知清淨無所有。如是，須菩提！菩",
    "T25n1509_085:0653b16": "薩摩訶薩應當作是行般若波羅蜜。」",
    "T25n1509_085:0653b17": "【論】釋曰：須菩提從佛聞無所得即是得，歎",
    "T25n1509_085:0653b18": "未曾有，白佛言：「世尊！是般若甚深！」如經中",
    "T25n1509_085:0653b19": "廣說。以樹為譬喻，葉、華、果實，從薄轉厚。如",
    "T25n1509_085:0653b20": "樹葉蔭，熱時涼樂；眾生因菩薩道樹蔭，得",
    "T25n1509_085:0653b21": "離三惡道熱苦。何以故？遮惡故。如華，色",
    "T25n1509_085:0653b22": "好香淨柔軟；眾生因菩薩以布施、持戒教",
    "T25n1509_085:0653b23": "化故，受人天中福樂。如樹果，色香味力；眾生",
    "T25n1509_085:0653b24": "因菩薩故得須陀洹等諸聖道果。須菩提聞",
    "T25n1509_085:0653b25": "是歡喜言：「是菩薩如佛無異。」此中自說因",
    "T25n1509_085:0653b26": "緣：「因菩薩故斷地獄等惡道。」佛可其意，更",
    "T25n1509_085:0653b27": "說因緣：「須菩提！若菩薩不發心求阿耨多",
    "T25n1509_085:0653b28": "羅三藐三菩提，乃至三界無斷時。」復次，得諸",
    "T25n1509_085:0653b29": "法如故，說名如來，乃至名須陀洹；以如故，",
    "T25n1509_085:0653c01": "說色乃至無為性；是諸法如皆一無異。菩薩",
    "T25n1509_085:0653c02": "學是如，必當得薩婆若，是故言如佛無異。",
    "T25n1509_085:0653c03": "不以我心貪貴菩薩故說言如佛，以得",
    "T25n1509_085:0653c04": "如故言如佛。是如在佛，亦在菩薩，以一相",
    "T25n1509_085:0653c05": "故，是名菩薩為如佛。離如，更無有法不入",
    "T25n1509_085:0653c06": "如者。問曰：若以同如故名菩薩如佛，乃至",
    "T25n1509_085:0653c07": "畜生中亦有是如，何以不名如佛？答曰：畜",
    "T25n1509_085:0653c08": "生雖亦有如，因緣未發故，不能利益眾生、",
    "T25n1509_085:0653c09": "不能行如至薩婆若故。如是，須菩提！菩薩",
    "T25n1509_085:0653c10": "應學是如般若波羅蜜，菩薩學是如般若",
    "T25n1509_085:0653c11": "波羅蜜故，則能具足一切法如。具足名得",
    "T25n1509_085:0653c12": "諸法實相，能以種種門令眾生得解。以得",
    "T25n1509_085:0653c13": "具足故，於一切法如得自在；得是諸法如",
    "T25n1509_085:0653c14": "自在已，能善知眾生根；能善知眾生根故，",
    "T25n1509_085:0653c15": "能知眾生諸根具足。諸根者，信等五善根，三",
    "T25n1509_085:0653c16": "乘人各各有。能分別是人有、是人無，是人得",
    "T25n1509_085:0653c17": "力、是人不得力。具足者，信等善根具足，如",
    "T25n1509_085:0653c18": "是人能出世間。信根得力，則決定能受持",
    "T25n1509_085:0653c19": "不疑；精進力故，雖未見法，一心求道，不",
    "T25n1509_085:0653c20": "惜身命，不休不息；念力故，常憶師教，善法",
    "T25n1509_085:0653c21": "來聽入，惡法來不聽入，如守門人；定力故，",
    "T25n1509_085:0653c22": "攝心一處不動，以助智慧；智慧力故，能如",
    "T25n1509_085:0653c23": "實觀諸法相。得根有二種：一者、在大心人",
    "T25n1509_085:0653c24": "身中，則成菩薩根；二者、在小心人身中，則",
    "T25n1509_085:0653c25": "成小乘根。得是具足根，則可度。或有菩薩",
    "T25n1509_085:0653c26": "見人雖得信等五根而不可度，由先世惡",
    "T25n1509_085:0653c27": "業罪重故，是故言「知一切眾生業因緣」。欲",
    "T25n1509_085:0653c28": "知無數劫業因緣，要得宿命通；既知已，為",
    "T25n1509_085:0653c29": "眾生說過去罪業因緣。眾生以是過去罪",
    "T25n1509_085:0654a01": "故不畏，是故求願智，欲知三世事；既知已，",
    "T25n1509_085:0654a02": "為眾生說未來世罪業因緣，當墮地獄。眾",
    "T25n1509_085:0654a03": "生聞已，則懷恐怖；恐怖已，心伏易度。眾生",
    "T25n1509_085:0654a04": "若欲知未來世福報因緣，為說已，則歡喜可",
    "T25n1509_085:0654a05": "度。是故說知業因緣已，願智具足。願智具",
    "T25n1509_085:0654a06": "足故，得三世慧淨，通達無礙：知過去善惡業，",
    "T25n1509_085:0654a07": "又知未來善惡果報，知現在眾生諸根利",
    "T25n1509_085:0654a08": "鈍，然後說法教化，多所利益不虛。大利",
    "T25n1509_085:0654a09": "益眾生故，能淨佛國土；淨佛國土已，得一",
    "T25n1509_085:0654a10": "切種智；得一切種智故，轉法輪；轉法輪已，",
    "T25n1509_085:0654a11": "以三乘安立眾生，入無餘涅槃。如是利益，",
    "T25n1509_085:0654a12": "皆從學如中來，是故佛說：「菩薩欲得一切",
    "T25n1509_085:0654a13": "功德，自利利人，當發阿耨多羅三藐三菩提",
    "T25n1509_085:0654a14": "心。」須菩提聞是菩薩功德甚多，白佛言：「世",
    "T25n1509_085:0654a15": "尊！菩薩能如說行般若波羅蜜，一切世間",
    "T25n1509_085:0654a16": "應當作禮。」如經中廣說，分別初發意菩薩",
    "T25n1509_085:0654a17": "功德。爾時，須菩提知是甚深般若無憶想，",
    "T25n1509_085:0654a18": "非初學所得，是故問佛：「初發心菩薩，應",
    "T25n1509_085:0654a19": "念何等法？」佛答：「應念一切種智。」一切種智",
    "T25n1509_085:0654a20": "者，即是阿耨多羅三藐三菩提、薩婆若、佛法、",
    "T25n1509_085:0654a21": "佛道，皆是一切種智異名。問曰：佛何以答言",
    "T25n1509_085:0654a22": "「念一切種智」？答曰：初發意菩薩未得深智",
    "T25n1509_085:0654a23": "慧，既捨世間五欲樂故，佛教繫心念薩",
    "T25n1509_085:0654a24": "婆若；應作是念：「雖捨小雜樂，當得清淨",
    "T25n1509_085:0654a25": "大樂；捨顛倒虛誑樂，得實樂；捨繫縛樂，得",
    "T25n1509_085:0654a26": "解脫樂；捨獨善樂，得共一切眾生善樂。」得",
    "T25n1509_085:0654a27": "如是等利益故，佛教初發意者常念薩婆",
    "T25n1509_085:0654a28": "若。須菩提問：「世尊！是一切種智，為是有法？",
    "T25n1509_085:0654a29": "為是無法？何等緣？何等增上？何等行？何等相？」",
    "T25n1509_085:0654b01": "佛答：「須菩提！一切種智無所有。無所有名非",
    "T25n1509_085:0654b02": "法，無生無滅。諸法如實緣亦無所有，念為增",
    "T25n1509_085:0654b03": "上，寂滅為行，無相為相。」問曰：皆是畢竟空，",
    "T25n1509_085:0654b04": "念何以獨言增上？答曰：諸法各各有力，佛",
    "T25n1509_085:0654b05": "智慧是畢竟空；如、法性、實際，無相，所謂寂滅",
    "T25n1509_085:0654b06": "相。佛得一切種智，不復思惟，無復難易遠",
    "T25n1509_085:0654b07": "近，所念皆得，故言念為增上。須菩提問：「世",
    "T25n1509_085:0654b08": "尊！但一切種智無法，色等法亦無法？」佛答：「色",
    "T25n1509_085:0654b09": "等一切法亦是無法。」自說因緣：「若法從因",
    "T25n1509_085:0654b10": "緣和合生，即無自性；若法無自性，即是空",
    "T25n1509_085:0654b11": "無法。以是因緣故，當知一切法無所有性。」",
    "T25n1509_085:0654b12": "須菩提問：「初發心菩薩以何方便行檀波羅",
    "T25n1509_085:0654b13": "蜜乃至一切種智，淨佛世界、教化眾生？」佛",
    "T25n1509_085:0654b14": "答：無所有法性中學，入觀亦能集諸功德、",
    "T25n1509_085:0654b15": "教化眾生、淨佛世界，即是方便力。所謂有、",
    "T25n1509_085:0654b16": "無二法，能一時行故，所謂畢竟空，集諸福德。",
    "T25n1509_085:0654b17": "是人行六波羅蜜時，亦修治佛道——如佛心，",
    "T25n1509_085:0654b18": "以畢竟空、無所有法行六波羅蜜乃至一切",
    "T25n1509_085:0654b19": "種智。是菩薩行是道，能具足佛十力、四無所",
    "T25n1509_085:0654b20": "畏、四無礙智、十八不共法、大慈大悲。行菩薩",
    "T25n1509_085:0654b21": "道時，具足是法。坐道場，用一念相應慧，",
    "T25n1509_085:0654b22": "得一切種智；如人夜失貫珠，電光暫現，即",
    "T25n1509_085:0654b23": "時還得故。煩惱及習永盡，更不復生。得佛已，",
    "T25n1509_085:0654b24": "以佛眼觀一切十方世界中，一切物尚不",
    "T25n1509_085:0654b25": "見無法，何況有法！畢竟空法能破顛倒，",
    "T25n1509_085:0654b26": "令菩薩成佛，是事尚不可得，何況凡夫顛倒",
    "T25n1509_085:0654b27": "有法！是故，須菩提！當知一切法無所有相，是",
    "T25n1509_085:0654b28": "名「菩薩方便」。空尚不可得，何況有！須菩",
    "T25n1509_085:0654b29": "提！菩薩應行無所有般若波羅蜜。是菩薩",
    "T25n1509_085:0654c01": "行是無所有般若波羅蜜，若布施時，即知布",
    "T25n1509_085:0654c02": "施物空、無所有，受者及菩薩心亦無所有；",
    "T25n1509_085:0654c03": "乃至一切種智，得者、得法、得處，無法尚不知，",
    "T25n1509_085:0654c04": "何況有法！得者，菩薩；得法，是阿耨多羅三藐",
    "T25n1509_085:0654c05": "三菩提；用得法是菩薩道。皆知是法無所",
    "T25n1509_085:0654c06": "有。何以故？一切法本性爾，不以智慧故異。",
    "T25n1509_085:0654c07": "非凡夫作，亦非諸聖人作，一切法無作，無作",
    "T25n1509_085:0654c08": "者故。須菩提意：「若諸法都是無所有相，誰知",
    "T25n1509_085:0654c09": "是無所有？」是故問佛：「世尊！諸法、諸法性離，云",
    "T25n1509_085:0654c10": "何離法能知離法若有、若無？何以故？無法不",
    "T25n1509_085:0654c11": "能知無法，有法不能知有法；無法不能",
    "T25n1509_085:0654c12": "知有法，有法不能知無法！世尊！如是一",
    "T25n1509_085:0654c13": "切法無所有相，云何菩薩作是分別是法若",
    "T25n1509_085:0654c14": "有、若無？」佛答：「菩薩世俗故為眾生說若有、",
    "T25n1509_085:0654c15": "若無，非第一義。」若有是實有，無亦應有實。",
    "T25n1509_085:0654c16": "若有不實，無云何應實？須菩提問：「世俗、第一",
    "T25n1509_085:0654c17": "義有異耶？」若異，破壞法性故，是故佛言：",
    "T25n1509_085:0654c18": "「不異。世俗如即是第一義如。」眾生不知是如",
    "T25n1509_085:0654c19": "故，以世俗為說若有、若無。復次，眾生於五",
    "T25n1509_085:0654c20": "受陰中有所著，為是眾生離所有、得無",
    "T25n1509_085:0654c21": "所有故，菩薩說「無所有」；世俗法故分別諸",
    "T25n1509_085:0654c22": "法，欲令眾生知是無所有。如是，須菩提！菩",
    "T25n1509_085:0654c23": "薩應學無所有般若波羅蜜。",
    "T25n1509_085:0654c24": "大智度論釋菩薩行品第七十二",
    "T25n1509_085:0654c25": "【經】須菩提白佛言：「世尊！世尊說菩薩行，何等",
    "T25n1509_085:0654c26": "是菩薩行？」佛言：「菩薩行者，為阿耨多羅三",
    "T25n1509_085:0654c27": "藐三菩提行，是名菩薩行。」「世尊！云何菩薩摩",
    "T25n1509_085:0654c28": "訶薩為阿耨多羅三藐三菩提行？」佛言：「若菩",
    "T25n1509_085:0654c29": "薩摩訶薩，行色空，行受、想、行、識空；行眼空乃",
    "T25n1509_085:0655a01": "至意，行色空乃至法；行眼界空乃至意識界；",
    "T25n1509_085:0655a02": "行檀波羅蜜、尸羅波羅蜜、羼提波羅蜜、毘梨耶",
    "T25n1509_085:0655a03": "波羅蜜、禪波羅蜜、般若波羅蜜；行內空、行外",
    "T25n1509_085:0655a04": "空、行內外空、行空空、行大空、行第一義空、有",
    "T25n1509_085:0655a05": "為空、無為空、畢竟空、無始空、散空、諸法空、性",
    "T25n1509_085:0655a06": "空、自相空、無法空、有法空、無法有法空；行初",
    "T25n1509_085:0655a07": "禪、第二、第三、第四禪，行慈、悲、喜、捨，行無量",
    "T25n1509_085:0655a08": "虛空處、無量識處、無所有處、非有想非無想處；",
    "T25n1509_085:0655a09": "行四念處、行四正勤、四如意足、五根、五力、七",
    "T25n1509_085:0655a10": "覺分、八聖道分；行空三昧、行無相、無作三昧；",
    "T25n1509_085:0655a11": "行八背捨、九次第定；行佛十力、行四無所畏、",
    "T25n1509_085:0655a12": "行四無礙智、行十八不共法、行大慈大悲；行",
    "T25n1509_085:0655a13": "淨佛國土、行成就眾生；行諸辯才、行文字",
    "T25n1509_085:0655a14": "入無文字、行諸陀羅尼門；行有為性、行無為",
    "T25n1509_085:0655a15": "性，如阿耨多羅三藐三菩提不作二。如是，須",
    "T25n1509_085:0655a16": "菩提！菩薩摩訶薩行般若波羅蜜，名為阿耨",
    "T25n1509_085:0655a17": "多羅三藐三菩提行。」須菩提白佛言：「世尊！",
    "T25n1509_085:0655a18": "世尊說言佛，何義故名佛？」佛告須菩提：「知諸",
    "T25n1509_085:0655a19": "法實義故名為佛。復次，得諸法實相故名為",
    "T25n1509_085:0655a20": "佛。復次，通達實義故名為佛。復次，如實知一",
    "T25n1509_085:0655a21": "切法故名為佛。」須菩提言：「何義故名菩提？」「須",
    "T25n1509_085:0655a22": "菩提！空義是菩提義，如義、法性義、實際義",
    "T25n1509_085:0655a23": "是菩提義。復次，須菩提！名相言說是菩提",
    "T25n1509_085:0655a24": "義。須菩提！菩提實義不可壞、不可分別是菩",
    "T25n1509_085:0655a25": "提義。復次，須菩提！諸法實相不誑不異是菩",
    "T25n1509_085:0655a26": "提義。以是故名菩提。復次，須菩提！是菩提，",
    "T25n1509_085:0655a27": "諸佛所有故名菩提。復次，須菩提！諸佛正遍",
    "T25n1509_085:0655a28": "知故名為菩提。」須菩提白佛言：「世尊！若菩",
    "T25n1509_085:0655a29": "薩摩訶薩為是菩提行六波羅蜜乃至行",
    "T25n1509_085:0655b01": "一切種智，於諸法何得何失、何增何減、何生",
    "T25n1509_085:0655b02": "何滅、何垢何淨？」佛告須菩提：「若菩薩摩訶薩",
    "T25n1509_085:0655b03": "行六波羅蜜乃至行一切種智，於諸法無得",
    "T25n1509_085:0655b04": "無失、無增無減、無生無滅、無垢無淨。何以故？",
    "T25n1509_085:0655b05": "菩薩摩訶薩行般若波羅蜜，不為得失、增減、",
    "T25n1509_085:0655b06": "生滅、淨垢故出。」須菩提白佛言：「世尊！若菩",
    "T25n1509_085:0655b07": "薩摩訶薩行般若波羅蜜，不為得失乃至不",
    "T25n1509_085:0655b08": "為淨垢故出，菩薩摩訶薩云何行般若波羅",
    "T25n1509_085:0655b09": "蜜，能取檀波羅蜜、尸羅波羅蜜、羼提波羅蜜、",
    "T25n1509_085:0655b10": "毘梨耶波羅蜜、禪波羅蜜、般若波羅蜜？云何",
    "T25n1509_085:0655b11": "行內空乃至無法有法空？云何行禪、無量心、",
    "T25n1509_085:0655b12": "無色定？云何行四念處乃至八聖道分？云何",
    "T25n1509_085:0655b13": "行空、無相、無作解脫門？云何行佛十力、四無",
    "T25n1509_085:0655b14": "所畏、四無礙智、十八不共法、大慈大悲？云何",
    "T25n1509_085:0655b15": "行菩薩十地？云何過聲聞、辟支佛地，入菩薩",
    "T25n1509_085:0655b16": "位中？」佛告須菩提：「菩薩摩訶薩行般若波羅",
    "T25n1509_085:0655b17": "蜜時，不以二法故行檀波羅蜜、尸羅波羅",
    "T25n1509_085:0655b18": "蜜、羼提波羅蜜、毘梨耶波羅蜜、禪波羅蜜、般若",
    "T25n1509_085:0655b19": "波羅蜜，不以二法乃至行一切種智。」須菩提",
    "T25n1509_085:0655b20": "言：「世尊！若菩薩摩訶薩不以二法故行檀波",
    "T25n1509_085:0655b21": "羅蜜乃至般若波羅蜜，不以二法故乃至行",
    "T25n1509_085:0655b22": "一切種智，菩薩從初發意乃至後意云何善",
    "T25n1509_085:0655b23": "根增益？」佛告須菩提：「若行二法者，善根不得",
    "T25n1509_085:0655b24": "增益。何以故？一切凡夫皆依二法，不得增",
    "T25n1509_085:0655b25": "益善根。菩薩摩訶薩行不二法，從初發意乃",
    "T25n1509_085:0655b26": "至後意，於其中間增益善根。以是故，菩薩摩",
    "T25n1509_085:0655b27": "訶薩，一切世間天及人、阿修羅無能伏，無能",
    "T25n1509_085:0655b28": "壞其善根、令墮聲聞、辟支佛地；及諸眾惡",
    "T25n1509_085:0655b29": "不善法不能制菩薩令不能行檀波羅蜜增益",
    "T25n1509_085:0655c01": "善根，乃至般若波羅蜜亦如是。須菩提！菩薩",
    "T25n1509_085:0655c02": "摩訶薩應如是行般若波羅蜜。」「世尊！菩薩摩",
    "T25n1509_085:0655c03": "訶薩為善根故行般若波羅蜜不？」佛言：「不也！",
    "T25n1509_085:0655c04": "須菩提！菩薩摩訶薩亦不為善根故行般若",
    "T25n1509_085:0655c05": "波羅蜜，亦不為非善根故行般若波羅蜜。何",
    "T25n1509_085:0655c06": "以故？須菩提！菩薩摩訶薩法，未供養諸佛、未",
    "T25n1509_085:0655c07": "具足善根、未得真知識，不能得一切種智。」須",
    "T25n1509_085:0655c08": "菩提言：「世尊！云何菩薩摩訶薩供養諸佛、具",
    "T25n1509_085:0655c09": "足善根、得真知識能得一切種智？」佛告須",
    "T25n1509_085:0655c10": "菩提：「菩薩摩訶薩從初發意供養諸佛。諸佛",
    "T25n1509_085:0655c11": "所說十二部經——修妬路乃至憂波提舍，是菩",
    "T25n1509_085:0655c12": "薩聞、持、誦利、心觀、了達；了達故，得陀羅尼；得",
    "T25n1509_085:0655c13": "陀羅尼故，能起無礙智；起無礙智故，所生處，",
    "T25n1509_085:0655c14": "乃至薩婆若，終不忘失是法。亦於諸佛所種",
    "T25n1509_085:0655c15": "善根，為是善根所護，終不墮惡道諸難。以是",
    "T25n1509_085:0655c16": "善根因緣故，得深心清淨；得深心清淨",
    "T25n1509_085:0655c17": "故，能淨佛國土、成就眾生。以善根所護故，常",
    "T25n1509_085:0655c18": "不離真知識，所謂諸佛、諸菩薩摩訶薩及諸",
    "T25n1509_085:0655c19": "聲聞能讚歎佛法眾者。如是，須菩提！菩薩摩",
    "T25n1509_085:0655c20": "訶薩應供養諸佛、種善根、親近善知識。」",
    "T25n1509_085:0655c21": "【論】釋曰：上品中須菩提問佛：「經常說般若",
    "T25n1509_085:0655c22": "波羅蜜，何以故名般若波羅蜜？」佛種種因緣",
    "T25n1509_085:0655c23": "答。因此事故，此品中復問世尊：「經常說菩",
    "T25n1509_085:0655c24": "薩行，何等是菩薩行？」是故須菩提問菩薩行。",
    "T25n1509_085:0655c25": "問曰：若般若波羅蜜中攝一切法，又般若即",
    "T25n1509_085:0655c26": "是菩薩行，何以故更問？答曰：一切菩薩道名",
    "T25n1509_085:0655c27": "菩薩行，悉遍知諸法實相智慧名般若波羅",
    "T25n1509_085:0655c28": "蜜，是為異。若般若經、菩薩行等共相攝，無異。",
    "T25n1509_085:0655c29": "復次，有人言：菩薩行者，菩薩身、口、意業諸有所",
    "T25n1509_085:0656a01": "作，皆名菩薩行。以是事故，須菩提但欲分",
    "T25n1509_085:0656a02": "別「菩薩正行」故問。是故佛答：「菩薩行者，為阿",
    "T25n1509_085:0656a03": "耨多羅三藐三菩提諸善行，是名菩薩正行。」",
    "T25n1509_085:0656a04": "菩薩不善、無記及著心行善法，非菩薩行；但",
    "T25n1509_085:0656a05": "以悲心故及空智慧，為阿耨多羅三藐三",
    "T25n1509_085:0656a06": "菩提行，是名菩薩行。何等是清淨行？所謂色",
    "T25n1509_085:0656a07": "空行，受、想、行、識空行，乃至有為性、無為性空",
    "T25n1509_085:0656a08": "行。於是諸法不分別是空、是實，乃至是有",
    "T25n1509_085:0656a09": "為、是無為，如阿耨多羅三藐三菩提滅戲",
    "T25n1509_085:0656a10": "論不二相，是名菩薩行。無能壞者，亦無過",
    "T25n1509_085:0656a11": "失。須菩提聞是菩薩行已，歡喜問：「菩薩行果",
    "T25n1509_085:0656a12": "報得作佛；經常言佛，何等是佛義？」佛答：「知",
    "T25n1509_085:0656a13": "諸法實義故名為佛。」問曰：若爾者，阿羅漢、辟",
    "T25n1509_085:0656a14": "支佛及大菩薩，是人亦知諸法實義，何故不",
    "T25n1509_085:0656a15": "名為佛？答曰：上已說「然燈喻」。於凡夫為",
    "T25n1509_085:0656a16": "實，於佛不為實。以煩惱習所覆故，不名為",
    "T25n1509_085:0656a17": "實。不能得一切種智、斷一切法中疑悔故，",
    "T25n1509_085:0656a18": "不名正智實義。如上分別。問曰：知諸法實",
    "T25n1509_085:0656a19": "義、得諸法實相、通達實義、一切法如實知，",
    "T25n1509_085:0656a20": "是四有何異？答曰：有人言：義無異，名字",
    "T25n1509_085:0656a21": "異。有人言：有差別。義名諸法實相，不生不",
    "T25n1509_085:0656a22": "滅，法相常住，如涅槃。知是義故，名為佛。是",
    "T25n1509_085:0656a23": "義中常覺悟，無錯謬；於是義，以種種名相",
    "T25n1509_085:0656a24": "法令眾生解第一實義。是故四無礙中，別",
    "T25n1509_085:0656a25": "說義無礙、法無礙。有人雖得諸法實義，不",
    "T25n1509_085:0656a26": "能通達，有二因緣故：一者、煩惱未盡，二者、",
    "T25n1509_085:0656a27": "未得一切智故。如須陀洹、斯陀含、阿那含，",
    "T25n1509_085:0656a28": "未斷煩惱故，不能通達；阿羅漢、辟支佛、大",
    "T25n1509_085:0656a29": "菩薩煩惱雖盡，未得一切種智故，不能通",
    "T25n1509_085:0656b01": "達。是故說「通達實義故名為佛」。如實知",
    "T25n1509_085:0656b02": "一切法者，總上三事亦義、亦法，一切法若",
    "T25n1509_085:0656b03": "有、若無，種種了了知故，如一切種智義中",
    "T25n1509_085:0656b04": "說：亦知寂滅相，亦知有為相。復次，菩提名",
    "T25n1509_085:0656b05": "智，佛名智者。得是智故，名為智者。須菩提",
    "T25n1509_085:0656b06": "問：「世尊！何等是菩提？」佛答：「空、如、法性、實際，名",
    "T25n1509_085:0656b07": "為菩提。」空三昧相應實相智慧緣如、法性、實",
    "T25n1509_085:0656b08": "際，菩提名實智慧。三學道未斷煩惱，雖有",
    "T25n1509_085:0656b09": "智慧，不名為菩提。三無學人，無明永盡無餘",
    "T25n1509_085:0656b10": "故，智慧名菩提。二無學人不得一切智正",
    "T25n1509_085:0656b11": "遍知諸法故，不得名「阿耨多羅三藐三菩",
    "T25n1509_085:0656b12": "提」。唯佛一人智慧，名阿耨多羅三藐三菩提。",
    "T25n1509_085:0656b13": "復次，名相語言文字故名菩提。菩提實義，不",
    "T25n1509_085:0656b14": "可分別破壞。復次，菩提是如、不異，常不虛",
    "T25n1509_085:0656b15": "誑。何以故？一切眾生智慧轉轉有勝，至佛更",
    "T25n1509_085:0656b16": "無勝者；諸法亦轉轉有勝，先者虛妄，後者",
    "T25n1509_085:0656b17": "真實，至菩提更無實者。是故菩提名為實。",
    "T25n1509_085:0656b18": "復次，如得菩提故名為佛，今以佛得故名",
    "T25n1509_085:0656b19": "菩提。復次，有人言：盡智知生永盡，是名菩",
    "T25n1509_085:0656b20": "提。有人言：盡智、無生智，名菩提。有人言：無",
    "T25n1509_085:0656b21": "礙解脫名菩提。何以故？得是解脫，於一切",
    "T25n1509_085:0656b22": "法皆通達。有人言：四無礙智是菩提。何以",
    "T25n1509_085:0656b23": "故？佛知諸法實相，是「義無礙」；知諸法名相",
    "T25n1509_085:0656b24": "分別，是名「法無礙」；分別種種語言，使眾生",
    "T25n1509_085:0656b25": "得解，是名「辭無礙」；有所說法教化無窮無",
    "T25n1509_085:0656b26": "盡，是名「樂說無礙」。以四無礙具足利益眾",
    "T25n1509_085:0656b27": "生故名菩提。有人言：佛十力、四無所畏、四無",
    "T25n1509_085:0656b28": "礙智、十八不共法、大慈大悲、一切種智，如是",
    "T25n1509_085:0656b29": "無量佛法，盡名菩提。何以故？以智慧大故，",
    "T25n1509_085:0656c01": "諸法皆名菩提。有人言：真菩提名佛無漏",
    "T25n1509_085:0656c02": "十智，是十智相應受、想、行、識，身、口業及心不",
    "T25n1509_085:0656c03": "相應諸行，皆名菩提。共緣、共生、共相佐助故，",
    "T25n1509_085:0656c04": "皆名菩提。復有人言：菩提義無量無邊，唯佛",
    "T25n1509_085:0656c05": "能遍知，餘人知其少分；譬如轉輪聖王寶藏",
    "T25n1509_085:0656c06": "中諸寶，無能分別知其價者，聖王出寶賜",
    "T25n1509_085:0656c07": "人，正可知其所得者。此中，須菩提問佛菩",
    "T25n1509_085:0656c08": "提相已，更問世尊：「若菩提畢竟空不壞相，菩",
    "T25n1509_085:0656c09": "薩行六波羅蜜諸法，增益何等善根？」佛答：",
    "T25n1509_085:0656c10": "「若菩薩行是菩提實相，於一切法無所增",
    "T25n1509_085:0656c11": "益，何況善根！何以故？般若波羅蜜不為得",
    "T25n1509_085:0656c12": "失乃至垢淨故出，畢竟清淨故。」佛可其意。",
    "T25n1509_085:0656c13": "復更問：「若無增減，云何菩薩行般若取檀",
    "T25n1509_085:0656c14": "波羅蜜等諸菩薩行？」佛答：「菩薩雖行是法，",
    "T25n1509_085:0656c15": "不以二法故行。」畢竟空和合共行，是故不",
    "T25n1509_085:0656c16": "應難。復問：「世尊！若菩薩不行二法，云何",
    "T25n1509_085:0656c17": "從初發意乃至後心增長善根？」佛答：「若人",
    "T25n1509_085:0656c18": "行二法，即是顛倒，不能增長善根。」如人夢",
    "T25n1509_085:0656c19": "中雖大得財，竟無所得；覺已所得多少，真",
    "T25n1509_085:0656c20": "名為得。佛語須菩提：「一切凡人皆著二法",
    "T25n1509_085:0656c21": "故，不能增益善根。菩薩行諸法實相，所謂",
    "T25n1509_085:0656c22": "不二法，從初發心來乃至後心，增益善根，",
    "T25n1509_085:0656c23": "無有錯謬。是故菩薩，一切天、人、阿修羅無能",
    "T25n1509_085:0656c24": "壞其善根、令墮二乘，及餘眾惡亦不能",
    "T25n1509_085:0656c25": "壞。」餘惡者，慳貪等煩惱，破檀波羅蜜諸善法",
    "T25n1509_085:0656c26": "等。復問：「世尊！菩薩為善根故行般若耶？」佛",
    "T25n1509_085:0656c27": "答：「不為善、不為不善故行般若。」問曰：「不",
    "T25n1509_085:0656c28": "為不善根故行般若」，可爾，云何「不為善",
    "T25n1509_085:0656c29": "根故行」？答曰：此中佛意：貴阿耨多羅三藐",
    "T25n1509_085:0657a01": "三菩提故，雖行諸善根，為辦事故行，不",
    "T25n1509_085:0657a02": "以為貴。如《栰喻經》說：「善法尚應捨，何況不",
    "T25n1509_085:0657a03": "善法！」善根是助佛道法。若人不為栰故",
    "T25n1509_085:0657a04": "渡，為到彼岸故渡。此中佛說因緣：「菩",
    "T25n1509_085:0657a05": "薩未供養諸佛、未得真知識，不能得一",
    "T25n1509_085:0657a06": "切種智。」是故雖種善根，不以為貴，但為阿",
    "T25n1509_085:0657a07": "耨多羅三藐三菩提故。須菩提言：「云何菩薩",
    "T25n1509_085:0657a08": "雖不為善根，而能供養諸佛乃至得一切",
    "T25n1509_085:0657a09": "種智？」佛答：「菩薩從初發心已來，供養諸佛。」",
    "T25n1509_085:0657a10": "如經中說。供養佛大故，但說佛，當知已",
    "T25n1509_085:0657a11": "供養辟支佛乃至住乾慧地。凡人為聞法故，",
    "T25n1509_085:0657a12": "從其聞說十二部經，以不能常得師故，皆",
    "T25n1509_085:0657a13": "當受持；以喜忘故，誦讀令利。心觀者，常繫",
    "T25n1509_085:0657a14": "心經卷，次第憶念。先以語言宣義，後得了",
    "T25n1509_085:0657a15": "達，即得陀羅尼。陀羅尼有二種：一者、聞持",
    "T25n1509_085:0657a16": "陀羅尼，二者、得諸法實相陀羅尼。讀、誦、修習、",
    "T25n1509_085:0657a17": "常念故，得聞持陀羅尼；通達義故，得實相",
    "T25n1509_085:0657a18": "陀羅尼。住是二陀羅尼門中，能生無礙智；",
    "T25n1509_085:0657a19": "為眾生說法故，具足四無礙智。問曰：若菩",
    "T25n1509_085:0657a20": "薩有無礙智，與佛何異？答曰：無礙有二種：",
    "T25n1509_085:0657a21": "一、真無礙，二、名字無礙。此中除佛無礙，餘",
    "T25n1509_085:0657a22": "者隨菩薩所得無礙。是菩薩讀經等因緣故，",
    "T25n1509_085:0657a23": "所生之處，乃至得一切種智，終不忘失。何",
    "T25n1509_085:0657a24": "以故？深入讀誦諸法故，煩惱折薄。為善",
    "T25n1509_085:0657a25": "根所護故，終不墮惡道諸難；如盲人為有",
    "T25n1509_085:0657a26": "目者所將護故，終不墜落溝壑。集善根",
    "T25n1509_085:0657a27": "福德故，得深心清淨。深心清淨者，慈愛一切",
    "T25n1509_085:0657a28": "眾生，雖怨賊中人亦不加惡，所謂奪命",
    "T25n1509_085:0657a29": "等。復次，智慧、福德大集故，煩惱微少，不能遍",
    "T25n1509_085:0657b01": "覆菩薩善心。復次，深心者，於眾生中得慈",
    "T25n1509_085:0657b02": "悲心、不捨心、救度心，於諸法中得無常、苦、",
    "T25n1509_085:0657b03": "空、無我、畢竟空心，乃至佛不生佛想、涅槃",
    "T25n1509_085:0657b04": "想，是名深心清淨。深心清淨故，能教化眾",
    "T25n1509_085:0657b05": "生。何以故？是煩惱薄故不起高心、我心、瞋",
    "T25n1509_085:0657b06": "心，故眾生愛樂、信受其語，教化眾生。教",
    "T25n1509_085:0657b07": "化眾生故，得淨佛世界；如《毘摩羅詰．佛",
    "T25n1509_085:0657b08": "國品》中說：「眾生淨故，世界清淨。」為善根所",
    "T25n1509_085:0657b09": "護故，終不離善知識。善知識者，諸佛、大菩薩、",
    "T25n1509_085:0657b10": "阿羅漢。略說善知識相，能讚歎三寶者。如",
    "T25n1509_085:0657b11": "是菩薩應供養諸佛、種善根、親近善知",
    "T25n1509_085:0657b12": "識。何以故？如病人應求良醫藥草；佛為良",
    "T25n1509_085:0657b13": "醫，諸善根為藥草，瞻病人為善知識。病者",
    "T25n1509_085:0657b14": "具此三事故，病得除差；菩薩亦如是，具",
    "T25n1509_085:0657b15": "此二事，滅諸煩惱故，能利益眾生。◎",
    "T25n1509_085:0657b16": "◎大智度論釋種善根品第七十三",
    "T25n1509_085:0657b17": "【經】須菩提白佛言：「世尊！菩薩摩訶薩若不供",
    "T25n1509_085:0657b18": "養諸佛、不具足善根、不得真知識，當得薩婆",
    "T25n1509_085:0657b19": "若不？」佛告須菩提：「菩薩摩訶薩供養諸佛、種",
    "T25n1509_085:0657b20": "善根、得真知識，一切種智尚難得，何況不供",
    "T25n1509_085:0657b21": "養諸佛、不種善根、不得真知識！」須菩提白佛言：",
    "T25n1509_085:0657b22": "「世尊！菩薩摩訶薩供養諸佛、種善根、得真知",
    "T25n1509_085:0657b23": "識，何以故難得一切種智？」佛告須菩提：「是",
    "T25n1509_085:0657b24": "菩薩摩訶薩遠離方便力，不從諸佛聞方便",
    "T25n1509_085:0657b25": "力，所種善根不具足，不常隨善知識教。」「世尊！",
    "T25n1509_085:0657b26": "何等是方便力，菩薩摩訶薩行是方便力，得一",
    "T25n1509_085:0657b27": "切種智？」佛言：「菩薩摩訶薩從初發意行檀波",
    "T25n1509_085:0657b28": "羅蜜，應薩婆若念，布施佛、若辟支佛、若聲聞、",
    "T25n1509_085:0657b29": "若人、若非人，是時不生布施想、受者想。何以",
    "T25n1509_085:0657c01": "故？觀一切法自相空，無生，無定相，無所轉，入",
    "T25n1509_085:0657c02": "諸法實相，所謂一切法無作無起相。菩薩以",
    "T25n1509_085:0657c03": "是方便力故，增益善根；增益善根故，行檀波",
    "T25n1509_085:0657c04": "羅蜜，淨佛國土，成就眾生。布施不受世間果",
    "T25n1509_085:0657c05": "報，但欲救度一切眾生故，行檀波羅蜜。「復次，",
    "T25n1509_085:0657c06": "須菩提！菩薩摩訶薩從初發意行尸羅波羅",
    "T25n1509_085:0657c07": "蜜，應薩婆若念，持戒時不墮婬怒癡中，亦不",
    "T25n1509_085:0657c08": "墮諸煩惱、纏縛及諸不善破道法，若慳貪、破",
    "T25n1509_085:0657c09": "戒、瞋恚，懈怠、亂意、愚癡，慢、大慢、慢慢、我慢、增上",
    "T25n1509_085:0657c10": "慢、不如慢、邪慢，若聲聞心、若辟支佛心。何以",
    "T25n1509_085:0657c11": "故？是菩薩摩訶薩，觀一切法自相空，無生，無",
    "T25n1509_085:0657c12": "定相，無所轉，入諸法實相，所謂一切法無作",
    "T25n1509_085:0657c13": "無起相。菩薩成就是方便力故，增益善根；增",
    "T25n1509_085:0657c14": "益善根故，行尸羅波羅蜜，淨佛國土，成就眾",
    "T25n1509_085:0657c15": "生。持戒不受世間果報，但欲救度一切眾生",
    "T25n1509_085:0657c16": "故，行尸羅波羅蜜。「復次，須菩提！菩薩摩訶",
    "T25n1509_085:0657c17": "薩從初發意行羼提波羅蜜，應薩婆若念，方",
    "T25n1509_085:0657c18": "便力成就故，行見諦道、思惟道，亦不取須",
    "T25n1509_085:0657c19": "陀洹果、斯陀含、阿那含、阿羅漢果。何以故？是",
    "T25n1509_085:0657c20": "菩薩摩訶薩知諸法自相空，無生，無定相，無所",
    "T25n1509_085:0657c21": "轉，雖行是助道法，而過聲聞、辟支佛地。須",
    "T25n1509_085:0657c22": "菩提！是名菩薩無生法忍。「復次，須菩提！菩薩",
    "T25n1509_085:0657c23": "摩訶薩從初發意行毘梨耶波羅蜜，入初禪",
    "T25n1509_085:0657c24": "乃至入第四禪，入四無量心、四無色定，雖出",
    "T25n1509_085:0657c25": "入諸禪，而不受果報。何以故？是菩薩成就",
    "T25n1509_085:0657c26": "是方便力故，知諸禪定自相空，無生，無定相，",
    "T25n1509_085:0657c27": "無所轉，淨佛國土，成就眾生。精進不受世間",
    "T25n1509_085:0657c28": "果報，但欲救度一切眾生故，行毘梨耶波羅",
    "T25n1509_085:0657c29": "蜜。「復次，須菩提！菩薩摩訶薩從初發意行禪",
    "T25n1509_085:0658a01": "波羅蜜，應薩婆若念，入八背捨、九次第定，亦",
    "T25n1509_085:0658a02": "不證須陀洹果，乃至不證阿羅漢果。何以故？",
    "T25n1509_085:0658a03": "是菩薩摩訶薩知諸法自相空，無生，無定相，無",
    "T25n1509_085:0658a04": "所轉。「復次，須菩提！菩薩摩訶薩從初發意行",
    "T25n1509_085:0658a05": "般若波羅蜜，學佛十力、四無所畏、四無礙智、",
    "T25n1509_085:0658a06": "十八不共法、大慈大悲，乃至未得一切種智，",
    "T25n1509_085:0658a07": "未淨佛國土，未成就眾生，於其中間應如是",
    "T25n1509_085:0658a08": "行。何以故？是菩薩摩訶薩知諸法自相空，",
    "T25n1509_085:0658a09": "無生，無定相，無所轉。須菩提！是菩薩摩訶薩",
    "T25n1509_085:0658a10": "應如是行般若波羅蜜，不受果報。」",
    "T25n1509_085:0658a11": "【論】問曰：須菩提何以故作是麁問——「不供養",
    "T25n1509_085:0658a12": "諸佛，不具足善根，不得真知識，當得薩",
    "T25n1509_085:0658a13": "婆若不」？答曰：有人言：「若一切諸法無所有性",
    "T25n1509_085:0658a14": "畢竟空，畢竟空中，種善根、不種善根等無異。",
    "T25n1509_085:0658a15": "若爾者，可不供養諸佛，不種善根，不得",
    "T25n1509_085:0658a16": "真知識，得薩婆若耶？」復有人疑言：「得薩婆",
    "T25n1509_085:0658a17": "若更有種種門，可不須種善根等。」是故問",
    "T25n1509_085:0658a18": "佛。佛答：「若供養諸佛、種善根、得真知識，",
    "T25n1509_085:0658a19": "尚難得，何況不！」須菩提問：「以畢竟空中無",
    "T25n1509_085:0658a20": "有福以非福，何以但以福德故得？」佛答：",
    "T25n1509_085:0658a21": "「以世諦中有福故得。」須菩提為眾生著無",
    "T25n1509_085:0658a22": "所有故問，佛以不著有法答，所謂：「精進修",
    "T25n1509_085:0658a23": "福尚不可得，何況不修福！」如受乞食道人，",
    "T25n1509_085:0658a24": "至一聚落，從一家至一家，乞食不得。見",
    "T25n1509_085:0658a25": "一餓狗飢臥，以杖打之言：「汝畜生無智，我",
    "T25n1509_085:0658a26": "種種因緣，家家求食尚不能得，何況汝臥",
    "T25n1509_085:0658a27": "而望得！」須菩提問：「世尊！有是供養諸佛等",
    "T25n1509_085:0658a28": "因緣，何故不得其果報？」佛答：「離方便故。」方",
    "T25n1509_085:0658a29": "便者，所謂般若波羅蜜。雖見諸佛色身，不",
    "T25n1509_085:0658b01": "以智慧眼見法身；雖少種善根，而不具",
    "T25n1509_085:0658b02": "足；雖得善知識，不親近諮受。又佛自說因",
    "T25n1509_085:0658b03": "緣，所謂：「菩薩從初發意，以有、無心行檀波",
    "T25n1509_085:0658b04": "羅蜜。」有心者，所謂應薩婆若心布施，念諸",
    "T25n1509_085:0658b05": "佛種種無量功德，憐愍眾生故布施。無心者，",
    "T25n1509_085:0658b06": "若施佛乃至凡人，不生三想，所謂施者、受",
    "T25n1509_085:0658b07": "者、財物。何以故？施物等一切法自相空，從本",
    "T25n1509_085:0658b08": "已來常不生；無定相——若一、若異，若常、若無常",
    "T25n1509_085:0658b09": "等，是法自相空故；不可轉，安住如中故。如",
    "T25n1509_085:0658b10": "是觀，即入諸法實相，所謂無作無起相。一切",
    "T25n1509_085:0658b11": "法無所能作，不生高心，無所悕望。如是",
    "T25n1509_085:0658b12": "方便力故，能增益善根、離不善根，教化眾",
    "T25n1509_085:0658b13": "生、淨佛世界。布施若多、若少，不受世間果",
    "T25n1509_085:0658b14": "報，但欲救度一切眾生故。菩薩布施眾生",
    "T25n1509_085:0658b15": "有量有限，作是念：「我先世不行深福德，",
    "T25n1509_085:0658b16": "今不能廣施眾生。我今當深實多行檀波",
    "T25n1509_085:0658b17": "羅蜜，得是果報已，能具足利益，廣施無量",
    "T25n1509_085:0658b18": "眾生，若今世利，若後世利，若道德利。」無如",
    "T25n1509_085:0658b19": "是方便，菩薩雖供養諸佛、種善根、得真知",
    "T25n1509_085:0658b20": "識，尚不得，何況不供養！餘五波羅蜜，亦如",
    "T25n1509_085:0658b21": "是。◎",
    "T25n1509_085:0658b22": "大智度論卷第八十五"
}