{
    "T11n0312_008:0721b09": "佛說如來不思議祕密大乘經卷",
    "T11n0312_008:0721b10": "第八",
    "T11n0312_008:0721b12": "譯經三藏朝散大夫試光祿卿",
    "T11n0312_008:0721b13": "光梵大師賜紫沙門臣惟淨",
    "T11n0312_008:0721b14": "等奉　詔譯",
    "T11n0312_008:0721b15": "如來語密不思議品第八之餘",
    "T11n0312_008:0721b16": "「爾時尊者大目乾連禮彼佛足，作是白言：『世",
    "T11n0312_008:0721b17": "尊！我今悔罪！我今悔罪！我於釋迦牟尼如來",
    "T11n0312_008:0721b18": "無量音聲清淨妙輪輒欲度量，我斯深罪。又",
    "T11n0312_008:0721b19": "復世尊！我所來此幾何遠邪？』彼佛答言：『大目",
    "T11n0312_008:0721b20": "乾連！汝過九十九殑伽沙數等世界已，到此",
    "T11n0312_008:0721b21": "剎中。』大目乾連白言：『我此所來而極遙遠，身",
    "T11n0312_008:0721b22": "力疲懈，不能還復本剎土中。』彼佛告言：『大目",
    "T11n0312_008:0721b23": "乾連！於汝意云何？汝勿起是見，謂汝以自神",
    "T11n0312_008:0721b24": "力能到此剎。何以故？但以釋迦牟尼如來加",
    "T11n0312_008:0721b25": "持力故，汝能至此。汝今欲還本剎土者，應向",
    "T11n0312_008:0721b26": "彼佛虔伸敬禮。大目乾連！汝今當知，若以汝",
    "T11n0312_008:0721b27": "自通力欲還本土，縱經一劫亦不能往，或復",
    "T11n0312_008:0721b28": "未至彼土中間而入涅槃。大目乾連！汝今至",
    "T11n0312_008:0721b29": "此，東西南北謂何方分邪？』大目乾連言：『我心",
    "T11n0312_008:0721c01": "迷昧，不知今時在何方分。』彼佛告言：『以是緣",
    "T11n0312_008:0721c02": "故，汝今當知，若以汝自通力，縱經一劫，畢竟",
    "T11n0312_008:0721c03": "不能還彼剎土。』大目乾連言：『彼世尊釋迦牟",
    "T11n0312_008:0721c04": "尼如來今在何方？』彼佛告言：『大目乾連！彼世",
    "T11n0312_008:0721c05": "尊釋迦牟尼如來現處東方。』是時尊者大目",
    "T11n0312_008:0721c06": "乾連即向東方五輪著地，至誠敬禮世尊釋",
    "T11n0312_008:0721c07": "迦牟尼如來，說伽陀曰：",
    "T11n0312_008:0721c08": "「『二足聖尊攝受我，　　人天供養大威德，",
    "T11n0312_008:0721c09": "　　無邊智具無邊音，　　我今欲還於本土。』",
    "T11n0312_008:0721c10": "「寂慧！今此王舍城鷲峯山中一切眾會，以釋",
    "T11n0312_008:0721c11": "迦牟尼如來威神力故，悉聞尊者大目乾連",
    "T11n0312_008:0721c12": "號哭之聲。」",
    "T11n0312_008:0721c13": "爾時尊者阿難前白佛言：「世尊！今此所聞號",
    "T11n0312_008:0721c14": "哭之聲，為何相邪？」佛言阿難：「此是目乾連苾",
    "T11n0312_008:0721c15": "芻往西方分，去此佛剎過九十九殑伽沙數",
    "T11n0312_008:0721c16": "等剎土，到光明幢世界世尊光明王如來剎",
    "T11n0312_008:0721c17": "中，現在於彼將欲還復此娑婆界故，有如是",
    "T11n0312_008:0721c18": "號哭之聲。」阿難白佛言：「世尊！尊者大目乾連",
    "T11n0312_008:0721c19": "以何緣故到彼世界？」佛言：「阿難！大目乾連將",
    "T11n0312_008:0721c20": "還此土，其事因緣汝自當知。」",
    "T11n0312_008:0721c21": "爾時鷲峯山中一切眾會，合掌恭敬咸白佛",
    "T11n0312_008:0721c22": "言：「世尊！我等樂見彼光明幢世界，瞻覩世尊",
    "T11n0312_008:0721c23": "光明王如來，及欲見彼諸菩薩眾并尊者大",
    "T11n0312_008:0721c24": "目乾連。」爾時世尊受勸請已，即於眉間放大",
    "T11n0312_008:0721c25": "光明，名一切處通達，其光普照九十九殑伽",
    "T11n0312_008:0721c26": "沙數等佛剎相續不斷，於彼光明幢世界廣",
    "T11n0312_008:0721c27": "大照曜。是時此會一切大眾，悉得見彼光明",
    "T11n0312_008:0721c28": "幢世界，瞻覩世尊光明王如來，及見彼諸菩",
    "T11n0312_008:0721c29": "薩，又見大目乾連五輪著地，向佛作禮發聲",
    "T11n0312_008:0722a01": "號哭。",
    "T11n0312_008:0722a02": "爾時世尊釋迦牟尼如來告尊者大目乾連",
    "T11n0312_008:0722a03": "言：「汝今宜應隨光所照，來復此土。」",
    "T11n0312_008:0722a04": "爾時尊者大目乾連承佛世尊大光明輪，於",
    "T11n0312_008:0722a05": "思念間即時還此娑婆世界，住立佛前，向佛",
    "T11n0312_008:0722a06": "世尊頭面禮足，右繞七匝，重復諦誠五輪著",
    "T11n0312_008:0722a07": "地，作是白言：「世尊！我今悔罪！我今悔罪！我於",
    "T11n0312_008:0722a08": "世尊無量音聲清淨妙輪輒欲度量，我斯深",
    "T11n0312_008:0722a09": "罪故。我遠適他界聽佛音聲，既至彼已，所聞",
    "T11n0312_008:0722a10": "佛聲與此無異。」佛言：「目乾連！如汝所說。如來",
    "T11n0312_008:0722a11": "音聲無有分量，猶如虛空無其分量，復無邊",
    "T11n0312_008:0722a12": "際不可度量。若其虛空可度量者，如來音聲",
    "T11n0312_008:0722a13": "亦可度量。何以故？虛空廣大故，如來音聲亦",
    "T11n0312_008:0722a14": "復廣大。」當王舍城中往昔說是大目乾連去",
    "T11n0312_008:0722a15": "來事時，有十千人發阿耨多羅三藐三菩提",
    "T11n0312_008:0722a16": "心。金剛手菩薩告寂慧菩薩言：「寂慧當知，此",
    "T11n0312_008:0722a17": "即是為如來語密。",
    "T11n0312_008:0722a18": "「復次寂慧！六十四者，所有一切眾生心心所",
    "T11n0312_008:0722a19": "轉，而一眾生心多於彼。」寂慧菩薩言：「大祕密",
    "T11n0312_008:0722a20": "主！若一眾生心心所轉，假使遍滿三千大千",
    "T11n0312_008:0722a21": "世界一切眾生皆居緣覺之地，縱經一劫而",
    "T11n0312_008:0722a22": "亦不能思惟稱量校計伺察，何況一切眾生？」",
    "T11n0312_008:0722a23": "金剛手菩薩言：「寂慧！我今告語於汝，使汝開",
    "T11n0312_008:0722a24": "覺所有一切眾生心心所轉，即彼如來音聲",
    "T11n0312_008:0722a25": "妙輪出種種聲宣說法時，令諸眾生咸生歡",
    "T11n0312_008:0722a26": "喜，然佛世尊常住無分別捨。」爾時金剛手菩",
    "T11n0312_008:0722a27": "薩說伽陀曰：",
    "T11n0312_008:0722a28": "「三千世界諸眾生，　　一切皆證緣覺果，",
    "T11n0312_008:0722a29": "　縱經一劫盡籌量，　　一眾生心不能曉。",
    "T11n0312_008:0722b01": "　世間所有一眾生，　　唯佛能知彼心意，",
    "T11n0312_008:0722b02": "　隨眾生心雖了知，　　佛無發悟無分別。",
    "T11n0312_008:0722b03": "　乃至一切眾生類，　　總聚思惟有其三，",
    "T11n0312_008:0722b04": "　世尊隨類如所應，　　淨妙聲輪宣正法。",
    "T11n0312_008:0722b05": "　法中自在演妙音，　　一切聞者咸欣悅，",
    "T11n0312_008:0722b06": "　隨所宣說名相生，　　以諸法名善開示。",
    "T11n0312_008:0722b07": "　所有一切眾生類，　　色相名字及思惟，",
    "T11n0312_008:0722b08": "　一毛孔中放光明，　　如來隨應善分別。",
    "T11n0312_008:0722b09": "　所有世尊大慈化，　　一切毛孔放光明，",
    "T11n0312_008:0722b10": "　光明超勝人中尊，　　音聲輪中宣妙法。",
    "T11n0312_008:0722b11": "　假使佛經一劫中，　　以諸譬喻善宣說，",
    "T11n0312_008:0722b12": "　然佛語及音聲輪，　　畢竟不得其邊際。",
    "T11n0312_008:0722b13": "　一切煩惱無色相，　　所說語言亦無相，",
    "T11n0312_008:0722b14": "　由其語言無相因，　　煩惱無相自息滅。",
    "T11n0312_008:0722b15": "　是故語言諸色相，　　於一切處不可得，",
    "T11n0312_008:0722b16": "　以其畢竟無得故，　　煩惱色相亦如是。",
    "T11n0312_008:0722b17": "　由其語言不實故，　　所說非內亦非外，",
    "T11n0312_008:0722b18": "　煩惱不實亦復然，　　染性非內亦非外。",
    "T11n0312_008:0722b19": "　以無少法可得故，　　佛所說言遍十方，",
    "T11n0312_008:0722b20": "　煩惱無得亦復然，　　是故有所佛宣說。",
    "T11n0312_008:0722b21": "　一切眾生語言道，　　上中下品有其三，",
    "T11n0312_008:0722b22": "　語言非身亦非心，　　此中無住非無住。",
    "T11n0312_008:0722b23": "　譬如假法成樂具，　　由風吹擊眾音聲，",
    "T11n0312_008:0722b24": "　所出音聲無所從，　　是中亦無造作者。",
    "T11n0312_008:0722b25": "　由其宿昔善淨性，　　一切眾生意風吹，",
    "T11n0312_008:0722b26": "　故佛世尊出妙音，　　然佛亦無分別想。",
    "T11n0312_008:0722b27": "　譬如應聲而對響，　　音響非內亦非外，",
    "T11n0312_008:0722b28": "　人中尊出妙言語，　　非內非外亦如是。",
    "T11n0312_008:0722b29": "　又如珠寶無分別，　　令諸眾生喜樂生，",
    "T11n0312_008:0722c01": "　佛無分別亦復然，　　一切音聲皆圓滿。",
    "T11n0312_008:0722c02": "「復次寂慧！當知如來語祕密智，隨入一切眾",
    "T11n0312_008:0722c03": "生宣說諸法。所有三千大千世界一切眾生",
    "T11n0312_008:0722c04": "種種生處，如來隨入一切眾生語言音聲，以",
    "T11n0312_008:0722c05": "種種名字安立四諦。寂慧！如其所說，苦、苦集、",
    "T11n0312_008:0722c06": "苦滅、向苦滅道諦。",
    "T11n0312_008:0722c07": "「所有地居諸天作如是說：",
    "T11n0312_008:0722c08": "「『珂吠　珂嚩牟梨　珂嚩那曳　珂嚩度嚕",
    "T11n0312_008:0722c09": "「『即是此說苦、苦集、苦滅、向苦滅道諦。』",
    "T11n0312_008:0722c10": "「彼空居諸天作如是說：",
    "T11n0312_008:0722c11": "「『多哩帝　阿嚩哩帝　阿嚩哩多尾誐彌　阿",
    "T11n0312_008:0722c12": "嚩哩多儞薩多囉尼",
    "T11n0312_008:0722c13": "「『即是此說苦、苦集、苦滅、向苦滅道諦。』",
    "T11n0312_008:0722c14": "「彼四大王天作如是說：",
    "T11n0312_008:0722c15": "「『伊尼　彌尼　捺紕　捺羅紕",
    "T11n0312_008:0722c16": "「『即是此說苦、苦集、苦滅、向苦滅道諦。』",
    "T11n0312_008:0722c17": "「彼忉利天作如是說：",
    "T11n0312_008:0722c18": "「『阿嚩哩多儞　阿西嚩帝　叉野嚩帝　叉野",
    "T11n0312_008:0722c19": "耨誐彌",
    "T11n0312_008:0722c20": "「『即是此說苦、苦集、苦滅、向苦滅道諦。』",
    "T11n0312_008:0722c21": "「彼夜摩天作如是說：",
    "T11n0312_008:0722c22": "「『輸梨　輸羅西嚩儞　輸羅叉曳　輸羅叉野",
    "T11n0312_008:0722c23": "婆嚩儞",
    "T11n0312_008:0722c24": "「『即是此說苦苦集苦滅向苦滅道諦。』",
    "T11n0312_008:0722c25": "「彼兜率天作如是說：",
    "T11n0312_008:0722c26": "「『烏珂梨　目珂梨　尾嚩努　散左哩",
    "T11n0312_008:0722c27": "「『即是此說苦、苦集、苦滅、向苦滅道諦。』",
    "T11n0312_008:0722c28": "「彼化樂天作如是說：",
    "T11n0312_008:0722c29": "「『多囉多　散多囉多　多囉叉野　多囉目珂",
    "T11n0312_008:0723a01": "「『即是此說苦、苦集、苦滅、向苦滅道諦。』",
    "T11n0312_008:0723a02": "「彼他化自在天作如是說：",
    "T11n0312_008:0723a03": "「『訶訶呼　訶訶尾那曳　訶訶尾誐彌　訶囉",
    "T11n0312_008:0723a04": "儞誐彌",
    "T11n0312_008:0723a05": "「『即是此說苦、苦集、苦滅、向苦滅道諦。』",
    "T11n0312_008:0723a06": "「彼魔眾天作如是說：",
    "T11n0312_008:0723a07": "「『盎誐覽　盎誐囉母藍　盎誐囉播都桑　盎",
    "T11n0312_008:0723a08": "誐囉儞　悉帝囉赧",
    "T11n0312_008:0723a09": "「『即是此說苦、苦集、苦滅、向苦滅道諦。』",
    "T11n0312_008:0723a10": "「彼梵眾天作如是說：",
    "T11n0312_008:0723a11": "「『秫毘　秫毘葛哩　秫毘尾舍那　秫婆嚩哩",
    "T11n0312_008:0723a12": "多那",
    "T11n0312_008:0723a13": "「『即是此說苦、苦集、苦滅、向苦滅道諦。』",
    "T11n0312_008:0723a14": "「彼梵輔天作如是說：",
    "T11n0312_008:0723a15": "「『彌訶哩　僧訶哩　娑囉尼　娑囉娑囉尼",
    "T11n0312_008:0723a16": "「『即是此說苦、苦集、苦滅、向苦滅道諦。』",
    "T11n0312_008:0723a17": "「彼梵會天作如是說：",
    "T11n0312_008:0723a18": "「『沒囉拏　沒囉拏散提　沒囉拏沒嚕訶拏",
    "T11n0312_008:0723a19": "沒嚕訶努波舍摩",
    "T11n0312_008:0723a20": "「『即是此說苦、苦集、苦滅、向苦滅道諦。』",
    "T11n0312_008:0723a21": "「彼大梵天作如是說：",
    "T11n0312_008:0723a22": "「『多囉訥哩　　多囉左俱哩　多薩布哩　俱囉",
    "T11n0312_008:0723a23": "嚩訶儞",
    "T11n0312_008:0723a24": "「『即是此說苦、苦集、苦滅、向苦滅道諦。』",
    "T11n0312_008:0723a25": "「彼少光天作如是說：",
    "T11n0312_008:0723a26": "「『呬呬　係呬　呼護　訶囉奴散提",
    "T11n0312_008:0723a27": "「『即是此說苦、苦集、苦滅、向苦滅道諦。",
    "T11n0312_008:0723a28": "(此下合有無量光天、光音天說四諦文，梵本元闕。)』「彼少淨天作如是說：",
    "T11n0312_008:0723a29": "「『烏呬多　儞嚩呬多　儞誐叱多　儞誐摩儞",
    "T11n0312_008:0723b01": "「『即是此說苦、苦集、苦滅、向苦滅道諦。』",
    "T11n0312_008:0723b02": "「彼無量淨天作如是說：",
    "T11n0312_008:0723b03": "「『西嚩儞　散西嚩儞　剎野西嚩儞　阿西嚩",
    "T11n0312_008:0723b04": "儞",
    "T11n0312_008:0723b05": "「『即是此說苦、苦集、苦滅、向苦滅道諦。』",
    "T11n0312_008:0723b06": "「彼遍淨天作如是說：",
    "T11n0312_008:0723b07": "「『波哩砌禰　波哩砌努捺曳　嚩那俱梨　菩",
    "T11n0312_008:0723b08": "陀尾秫提",
    "T11n0312_008:0723b09": "「『即是此說苦、苦集、苦滅、向苦滅道諦。』",
    "T11n0312_008:0723b10": "「彼廣果天作如是說：",
    "T11n0312_008:0723b11": "「『阿訖哩多　阿迦囉尼　阿囉拏尾誐帝　迦",
    "T11n0312_008:0723b12": "羅拏儞瑟恥",
    "T11n0312_008:0723b13": "「『即是此說苦、苦集、苦滅、向苦滅道諦。",
    "T11n0312_008:0723b14": "(於第四禪九天之內，合有無雲、福生、無想三天，梵本元闕。)』「彼無煩天作如是說：",
    "T11n0312_008:0723b15": "「『阿耨誐摩那　阿那誐摩那　阿耨散提　阿",
    "T11n0312_008:0723b16": "耨散提誐摩那",
    "T11n0312_008:0723b17": "「『即是此說苦、苦集、苦滅、向苦滅道諦。』",
    "T11n0312_008:0723b18": "「彼無熱天作如是說：",
    "T11n0312_008:0723b19": "「『秫提　秫馱嚩帝　秫馱波哩秫提　　秫馱誐",
    "T11n0312_008:0723b20": "摩儞",
    "T11n0312_008:0723b21": "「『即是此說苦、苦集、苦滅、向苦滅道諦。』",
    "T11n0312_008:0723b22": "「彼善見天作如是說：",
    "T11n0312_008:0723b23": "「『[牟*含]摩摩　[牟*含]摩彌　摩那耨誐摩野　摩那耨",
    "T11n0312_008:0723b24": "誐摩",
    "T11n0312_008:0723b25": "「『即是此說苦、苦集、苦滅、向苦滅道諦。』",
    "T11n0312_008:0723b26": "「彼善現天作如是說：",
    "T11n0312_008:0723b27": "「『目訖底　目訖多嚩底　目訖多母梨　目訖",
    "T11n0312_008:0723b28": "多摩多耨散提",
    "T11n0312_008:0723b29": "「『即是此說苦、苦集、苦滅、向苦滅道諦。』",
    "T11n0312_008:0723c01": "「彼色究竟天作如是說：",
    "T11n0312_008:0723c02": "「『儞瑟恥　阿顛多儞瑟恥　阿羯臘波儞　阿",
    "T11n0312_008:0723c03": "鉢囉底散提』",
    "T11n0312_008:0723c04": "「寂慧當知，如是等諸天，各各以其隨天語言",
    "T11n0312_008:0723c05": "安立四諦，并餘龍眾、夜叉眾、乾闥婆眾、阿修",
    "T11n0312_008:0723c06": "羅眾、迦樓羅眾、緊那羅眾、摩睺羅伽眾，及堅",
    "T11n0312_008:0723c07": "身夜叉眾、持鬘夜叉眾等，各以彼彼種類語",
    "T11n0312_008:0723c08": "言安立四諦。",
    "T11n0312_008:0723c09": "「寂慧！此閻浮提諸國土中，少略而言滿千國",
    "T11n0312_008:0723c10": "土，乃至十六大國一切人眾，隨彼方處種種",
    "T11n0312_008:0723c11": "語言、種種音聲、種種心想，如來隨入一切語",
    "T11n0312_008:0723c12": "言音聲施設名字，所立四諦悉能解了。所謂",
    "T11n0312_008:0723c13": "尸迦國人，乃至世界邊際所住國人，如是等",
    "T11n0312_008:0723c14": "閻浮提中滿千國土，一切人眾種種語言、種",
    "T11n0312_008:0723c15": "種音聲、種種心想，施設名字各說四諦。如來",
    "T11n0312_008:0723c16": "隨入一切語言音聲悉能解了，亦非如來心",
    "T11n0312_008:0723c17": "識語言有所流散。寂慧！此小千世界中有九",
    "T11n0312_008:0723c18": "十四俱胝那庾多百千種類語言名字，各說",
    "T11n0312_008:0723c19": "四諦，總攝一切所說言音，皆悉同歸一四諦",
    "T11n0312_008:0723c20": "義，即是勝義諦、即是無生諦、即是如實諦、即",
    "T11n0312_008:0723c21": "是不動諦。寂慧！此即是為如來語密。",
    "T11n0312_008:0723c22": "「復次寂慧！如來語言而能斷除一切眾生疑",
    "T11n0312_008:0723c23": "惑不決，所謂十方無量阿僧祇世界普攝一",
    "T11n0312_008:0723c24": "切眾生，以佛智所知，而眾生界多於地界。寂",
    "T11n0312_008:0723c25": "慧！正使一切眾生各各獲得智慧具足，與尊",
    "T11n0312_008:0723c26": "者舍利子等無有異，以是緣故，一切眾生各",
    "T11n0312_008:0723c27": "各皆以如舍利子所等智慧，以疑惑事於一",
    "T11n0312_008:0723c28": "劫中或過一劫，共相問難思惟稱量伺察，而",
    "T11n0312_008:0723c29": "一眾生復勝於一。是諸眾生以所疑事互思",
    "T11n0312_008:0724a01": "惟已，一時俱來請問世尊。時佛世尊於彈指",
    "T11n0312_008:0724a02": "間應問皆答。是故世尊隨了一眾生所起心",
    "T11n0312_008:0724a03": "念，普攝一切眾生，咸以一音悉為宣說斷諸",
    "T11n0312_008:0724a04": "疑網，令諸眾生得斷疑已咸生歡喜。寂慧！此",
    "T11n0312_008:0724a05": "即是名如來語言普能斷除一切眾生疑惑",
    "T11n0312_008:0724a06": "不決，然非如來心及語言有所動轉，一切皆",
    "T11n0312_008:0724a07": "是如實所說。寂慧當知，如是等說，皆是如來",
    "T11n0312_008:0724a08": "祕密之語希有之語。此即名為語業清淨。」",
    "T11n0312_008:0724a09": "金剛手菩薩大祕密主說是如來語祕密主，",
    "T11n0312_008:0724a10": "會中有三萬二千眾生發阿耨多羅三藐三菩",
    "T11n0312_008:0724a11": "提心，十方一切諸佛剎中所有賢劫諸菩薩",
    "T11n0312_008:0724a12": "眾，各各在彼佛世尊所修梵行者，是諸菩薩",
    "T11n0312_008:0724a13": "為供養佛及金剛手菩薩大祕密主故，垂諸",
    "T11n0312_008:0724a14": "寶蓋散以妙花，是花槃旋來此會中，散於佛",
    "T11n0312_008:0724a15": "上及金剛手菩薩之身，乃至遍散一劫眾會。",
    "T11n0312_008:0724a16": "其諸寶蓋旋復空中住佛頂上，而諸寶蓋出",
    "T11n0312_008:0724a17": "妙音聲作如是言：「我等賢劫諸菩薩眾，遣此",
    "T11n0312_008:0724a18": "奉用供養世尊及金剛手菩薩大祕密主。惟",
    "T11n0312_008:0724a19": "願攝受。」隨佛如來向所宣說未曾有法，一切",
    "T11n0312_008:0724a20": "眾會皆悉聞已，各復增勝發希有心，即向金",
    "T11n0312_008:0724a21": "剛手菩薩大祕密主虔伸頂禮，極生最上信",
    "T11n0312_008:0724a22": "重之想，咸作是言：「大祕密主！我等今時快得",
    "T11n0312_008:0724a23": "善利，獲聞金剛手菩薩宣說如來語密不思",
    "T11n0312_008:0724a24": "議法門。若諸眾生聞此所說信解無疑，是諸",
    "T11n0312_008:0724a25": "眾生所得人身功不唐棄，即為如來所應化",
    "T11n0312_008:0724a26": "度，彼得不退轉於阿耨多羅三藐三菩提。」◎",
    "T11n0312_008:0724a27": "佛說如來不思議祕密大乘經卷第八"
}