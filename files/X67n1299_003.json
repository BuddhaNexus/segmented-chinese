{
    "X67n1299_003:0016c12": "禪林類聚卷第三",
    "X67n1299_003:0016c14": "伽藍 殿堂 塔廟 丈室",
    "X67n1299_003:0016c15": " 門戶 橋路(并附)",
    "X67n1299_003:0016c16": "伽藍",
    "X67n1299_003:0016c17": "[0016c17] 世尊與眾行次。以手指地云。此處宜建梵剎。帝釋將",
    "X67n1299_003:0016c18": "一莖草插於地上云。建梵剎已竟。世尊微笑。",
    "X67n1299_003:0016c19": "[0016c19] 天童覺頌云。百草頭上無邊春。信手拈來用得親。",
    "X67n1299_003:0016c20": "丈六金身功德聚。等閑攜手入紅塵。塵中能作主。",
    "X67n1299_003:0016c21": "化外自來賓。觸處生涯隨分足。未嫌伎倆不如人。",
    "X67n1299_003:0016c22": "[0016c22] 無著禪師因往五臺禮文殊。因告辭。文殊命均提童",
    "X67n1299_003:0016c23": "子送出門首。師問此寺是何名額。童子指金剛背後。",
    "X67n1299_003:0016c24": "師回首。寺與童子俱隱沒。只見荒草空谷。",
    "X67n1299_003:0017a01": "[0017a01] 洞山云。欲觀其父。先觀其子。 烏巨行云。此是兄",
    "X67n1299_003:0017a02": "弟合做底事。還會麼。聖寺忽然隱處。無著己眼親",
    "X67n1299_003:0017a03": "開。童子再三喚時。數目十分具足。",
    "X67n1299_003:0017a04": "[0017a04] 明招謙頌云。廓周沙界聖伽藍。滿目文殊接話談。",
    "X67n1299_003:0017a05": "言下不知開佛眼。回頭只見翠山巖。 正覺逸云。",
    "X67n1299_003:0017a06": "寺額突然耀指端。大悲千眼莫能觀。自從一&#x89B0;金",
    "X67n1299_003:0017a07": "剛背。直至如今作野盤。 佛印元云。樓臺雖有額",
    "X67n1299_003:0017a08": "全無。試問頑童起劫初。忽指金剛看背後。年衰多",
    "X67n1299_003:0017a09": "被鬼椰榆。 道吾真云。前後三三是多少。大事光",
    "X67n1299_003:0017a10": "輝明皎皎。回頭不見解空人。滿目白雲臥荒草。",
    "X67n1299_003:0017a11": "[0017a11] 趙州諗禪師。僧問如何是清淨伽藍。師云丫角女子。",
    "X67n1299_003:0017a12": "云如何是伽藍中人。師云丫角女子懷胎。",
    "X67n1299_003:0017a13": "[0017a13] 汾陽昭頌云。橫胸抱腹藏龍種。刻膽披肝觸鳳胎。",
    "X67n1299_003:0017a14": "勿謂此兒容易得。須知出自痛腸來。 海印信云。",
    "X67n1299_003:0017a15": "咄。這老竭得恁饒舌。清淨伽藍一時漏泄。金剛門",
    "X67n1299_003:0017a16": "外笑呵呵。菩薩堂中聲哽咽。 古德云。伽藍雖是",
    "X67n1299_003:0017a17": "常清淨。丫角懷胎不識羞。無意氣時添意氣。不風",
    "X67n1299_003:0017a18": "流處也風流。",
    "X67n1299_003:0017a19": "[0017a19] 西院明禪師。僧問如何是伽藍。師云荊棘叢林。云如",
    "X67n1299_003:0017a20": "何是伽藍中人。師云獾兒&#x72E2;子。",
    "X67n1299_003:0017a21": "[0017a21] 圓悟勤頌云。毫髮不留。縱橫自由。閫外乾坤。廓落",
    "X67n1299_003:0017a22": "大方。無外優游。明明祖師意。明明百草頭。褫破狐",
    "X67n1299_003:0017a23": "疑網。截斷愛河流。縱有回天力。爭如直下休。四衢",
    "X67n1299_003:0017a24": "道中淨&#x8EB6;&#x8EB6;。放出溈山水牯牛。",
    "X67n1299_003:0017b01": "[0017b01] 石門徹禪師。僧問如何是無相道場。師云。月照水澄",
    "X67n1299_003:0017b02": "澄。青山無異路。云如何是道場中人。師云。我今向汝",
    "X67n1299_003:0017b03": "說。汝還會也麼。",
    "X67n1299_003:0017b04": "[0017b04] 大陽堅禪師。僧問如何是無相道場。師云。不坐菩提",
    "X67n1299_003:0017b05": "樹。[口*賴]向雪山遊。又云佛殿裏懸幡。",
    "X67n1299_003:0017b06": "[0017b06] 寶蓋山禪師。僧問一間無漏舍合是何人居。師云無",
    "X67n1299_003:0017b07": "各不掛體。云還有位也無。師云不處。",
    "X67n1299_003:0017b08": "[0017b08] 金&#x5CEF;志禪師。因曹山問作甚麼來。師云蓋屋來。山云",
    "X67n1299_003:0017b09": "了也未。師云了也。云。這邊事則了。那邊事作麼生。師",
    "X67n1299_003:0017b10": "云候一日來白和尚。山云如是如是。",
    "X67n1299_003:0017b11": "[0017b11] 梁武帝問達磨起寺(見帝王門)。 般若寺被火焚(見水火門)。",
    "X67n1299_003:0017b12": "殿堂",
    "X67n1299_003:0017b13": "[0017b13] 投子大同禪師。僧問如何是空王殿。師云建立不得。",
    "X67n1299_003:0017b14": "[0017b14] 雪&#x5CEF;存禪師。僧問如何是空王殿。師云大小。云如何",
    "X67n1299_003:0017b15": "是空王佛。師云是甚麼。",
    "X67n1299_003:0017b16": "[0017b16] 雲門偃禪師。僧問古殿無佛時如何。師云梵音何來。",
    "X67n1299_003:0017b17": "[0017b17] 南堂靜頌云。古殿無佛。梵音何來。夢中喚省。樓閣",
    "X67n1299_003:0017b18": "門開。靈光一點絕塵埃。耀古騰今&#x5FA7;九垓。",
    "X67n1299_003:0017b19": "[0017b19] 南院顒禪師。僧問古殿重興時如何。師云明堂瓦插",
    "X67n1299_003:0017b20": "簷。云恁麼則莊嚴畢備去也。師云斬草蛇頭落。",
    "X67n1299_003:0017b21": "[0017b21] 古德頌云。縱奪之機安可測。隨言生解實堪悲。曉",
    "X67n1299_003:0017b22": "來一陣春風起。吹落庭前三四枝。",
    "X67n1299_003:0017b23": "[0017b23] 德山鑑禪師行&#x811A;時挾複子到溈山。直上法堂上。從",
    "X67n1299_003:0017b24": "西過東。從東過西。顧視方丈。溈山不顧。師云無無。便",
    "X67n1299_003:0017c01": "出去(雪竇顯&#x7740;語云。勘破了也)。師至門首&#x5374;云。也不得草草。&#x5374;具",
    "X67n1299_003:0017c02": "威儀再入相見。纔跨門。提起坐具召云和尚。溈擬取",
    "X67n1299_003:0017c03": "拂子。師便喝。拂袖而出(竇云。勘破了也)。溈至晚問首座。今日",
    "X67n1299_003:0017c04": "新到在不。座云當時背&#x5374;法堂著草鞋出去了也。溈",
    "X67n1299_003:0017c05": "云還識此人麼。座云不識。溈云此子已後向孤&#x5CEF;頂",
    "X67n1299_003:0017c06": "上盤結草庵呵佛罵祖去在(竇云。雪上加霜)。",
    "X67n1299_003:0017c07": "[0017c07] 五祖戒云。德山作賊人心&#x8657;。溈山賊過後張弓。",
    "X67n1299_003:0017c08": " 徑山杲云。二尊宿恁麼相見。每人失&#x5374;一隻眼。",
    "X67n1299_003:0017c09": " 雪竇顯頌云。一勘破。二勘破。雪上加霜曾嶮墮。飛",
    "X67n1299_003:0017c10": "騎將軍入虜庭。再得完全能幾箇。急走過。莫放過。",
    "X67n1299_003:0017c11": "孤&#x5CEF;頂上草裏坐。 上方益云。偷營斫寨入中軍。",
    "X67n1299_003:0017c12": "應是機謀已十分。袖裏金鎚猶未動。山前飛騎去",
    "X67n1299_003:0017c13": "紛紛。 海印信云。虎穴深林人不到。到者還須是",
    "X67n1299_003:0017c14": "獵人。老虎睡驚纔舉目。瞥然跳出獲全身。 佛鑑",
    "X67n1299_003:0017c15": "懃云。德山老。能法戰。一喝聲光吼雷電。騎虎頭兮",
    "X67n1299_003:0017c16": "收虎尾。捋虎鬚兮真可羨。急走下山三十里。又被",
    "X67n1299_003:0017c17": "溈山追一箭。",
    "X67n1299_003:0017c18": "[0017c18] 雪峰存禪師示眾云。望州亭與汝相見了也。烏石嶺",
    "X67n1299_003:0017c19": "與汝相見了也。僧堂前與汝相見了也。後來保福問",
    "X67n1299_003:0017c20": "鵝湖。僧堂前且致。望州亭烏石嶺甚麼處相見來。鵝",
    "X67n1299_003:0017c21": "湖驟步歸方丈。保福便低頭入僧堂。",
    "X67n1299_003:0017c22": "[0017c22] 東禪齋云。此二尊宿會不。是相見不相見。試斷看。",
    "X67n1299_003:0017c23": " 雪竇顯云。二老是則是。只知雪峰放行。不見雪",
    "X67n1299_003:0017c24": "&#x5CEF;把定。忽有箇衲僧出來問。未審雪竇作麼生。豈",
    "X67n1299_003:0018a01": "不是別機宜識休咎底漢。還有望州亭烏石嶺相",
    "X67n1299_003:0018a02": "見底衲僧麼。良久云。擔板禪和如麻似粟。 薦福",
    "X67n1299_003:0018a03": "信云。古人與麼。只有順水之波。且無逆風之浪。",
    "X67n1299_003:0018a04": " 寶林遠云。雪&#x5CEF;是三處相見。保福以兩處問人。鵝",
    "X67n1299_003:0018a05": "湖只解把定不解放行。若有問寶林。烏石嶺望州",
    "X67n1299_003:0018a06": "亭甚麼處相見。攔腮便掌。待伊擬議。拽拄杖打出",
    "X67n1299_003:0018a07": "三門。且要與雪&#x5CEF;流通此話。",
    "X67n1299_003:0018a08": "[0018a08] 汾陽昭頌云。望州烏石與堂前。相見相逢萬萬千。",
    "X67n1299_003:0018a09": "唯有鵝湖并保福。此時相見解推遷。 海印信云。",
    "X67n1299_003:0018a10": "望州烏石常相見。何故禪人&#x5374;背違。保福鵝湖雖",
    "X67n1299_003:0018a11": "得意。理兵曾未展鏘旗。 佛眼遠云。密密堂堂早",
    "X67n1299_003:0018a12": "二三。本來無物更何堪。癡人見了生歡喜。作者相",
    "X67n1299_003:0018a13": "逢滿面慚。 徑山杲云。望州烏石與僧堂。業識忙",
    "X67n1299_003:0018a14": "忙不可當。提起衲僧拄杖子。五湖四海沸如湯。",
    "X67n1299_003:0018a15": " 大洪遂云。登山過水幾區區。特地相逢問道途。堪",
    "X67n1299_003:0018a16": "笑華山潘處士。長安路上倒騎驢。",
    "X67n1299_003:0018a17": "[0018a17] 雲居簡禪師。僧問孤&#x5CEF;獨宿時如何。師云。閑&#x5374;七間",
    "X67n1299_003:0018a18": "僧堂。誰教你孤&#x5CEF;獨宿。",
    "X67n1299_003:0018a19": "[0018a19] 丹霞淳頌云。法爾非修本十成。平常酬答最分明。",
    "X67n1299_003:0018a20": "端然指出長安道。無柰遊人不肯行。",
    "X67n1299_003:0018a21": "塔廟",
    "X67n1299_003:0018a22": "[0018a22] &#x758E;山仁禪師因主事僧為師造壽塔了來白師。師云",
    "X67n1299_003:0018a23": "汝將幾錢與匠人。僧云一切在和尚。師云。為將三文",
    "X67n1299_003:0018a24": "錢與伊。為將兩文錢與伊。為將一文錢與伊。若道得。",
    "X67n1299_003:0018b01": "與吾親造塔。僧無對。後有僧到大嶺。即羅山也。舉前",
    "X67n1299_003:0018b02": "話。嶺云還有人道得不。云未有人。嶺云。汝回舉似&#x758E;",
    "X67n1299_003:0018b03": "山道。大嶺云。若將三文與伊。和尚此生決定不得塔。",
    "X67n1299_003:0018b04": "若將兩文與伊。和尚與匠人同出一隻手。若將一文",
    "X67n1299_003:0018b05": "與伊。累他匠人眉鬚墮落。僧回舉似&#x758E;山。山具威儀",
    "X67n1299_003:0018b06": "遙望大嶺禮拜歎云。將謂無人。大嶺古佛放光射此",
    "X67n1299_003:0018b07": "間。雖然如是。也是&#xFA1F;月蓮花。大嶺後聞之乃云。我與",
    "X67n1299_003:0018b08": "麼道已是龜毛長三尺。",
    "X67n1299_003:0018b09": "[0018b09] 浮山遠云。&#x758E;山以錐劄地。大嶺用刀剜空。雖然二",
    "X67n1299_003:0018b10": "古德錯下錐刀。今時人亦難構赴。何故。後語中有",
    "X67n1299_003:0018b11": "梢有殺。然雖如是。河裏失錢河裏漉。 圓悟勤云。",
    "X67n1299_003:0018b12": "諸方作者千里同風。萬派朝宗千途共轍。陳尊宿",
    "X67n1299_003:0018b13": "尋常道。老僧只有一口&#x5292;。&#x5292;下有殺人之意。亦有",
    "X67n1299_003:0018b14": "分身之路。看他受用剸割。不妨八面玲瓏。若不是",
    "X67n1299_003:0018b15": "&#x758E;山度量。通方爭見得金聲玉振。只如道。若將三",
    "X67n1299_003:0018b16": "文與伊。和尚此生決定不得塔。不可勞而無功。若",
    "X67n1299_003:0018b17": "將兩文與伊。和尚與匠人同出一隻手。未免拖泥",
    "X67n1299_003:0018b18": "帶水。若將一文與伊。累他匠人眉鬚墮落。直得水",
    "X67n1299_003:0018b19": "灑不著。&#x758E;山云也是&#xFA1F;月蓮花。土曠人稀。大嶺云",
    "X67n1299_003:0018b20": "已是龜毛長三尺。亦有殺人刀亦有活人&#x5292;。大眾。",
    "X67n1299_003:0018b21": "且道畢竟明甚麼邊事。翻身獅子大家看。 佛燈",
    "X67n1299_003:0018b22": "珣云。&#x758E;山傾囊答謝。其奈尺頭有寸。這僧只知造",
    "X67n1299_003:0018b23": "塔。元來秤尾無星。大嶺三文兩鏹支破不難。慧日",
    "X67n1299_003:0018b24": "若作這僧。待&#x758E;山恁麼道。但對曰某甲今日功不",
    "X67n1299_003:0018c01": "浪施。著得箇語。免被三文兩鏹擾亂一生。不教&#x758E;",
    "X67n1299_003:0018c02": "山外揚家醜。只如&#x81C8;月蓮花龜毛三尺又且如何。",
    "X67n1299_003:0018c03": "要會麼。待諸人造塔成就即向你道。",
    "X67n1299_003:0018c04": "[0018c04] 佛鑑懃頌云。接得風流傅粉郎。一朝三度巧粧[米*生]。",
    "X67n1299_003:0018c05": "改頭換面無人識。元是東村李二娘。 佛性泰云。",
    "X67n1299_003:0018c06": "窣堵波成賞匠人。工錢一二與三文。可憐眼裏無",
    "X67n1299_003:0018c07": "筋者。當面定將數目分。 鼓山珪云。袖頭打領無",
    "X67n1299_003:0018c08": "添減。腋下剜襟有短長。大庾嶺頭一尊佛。&#x758E;山兩",
    "X67n1299_003:0018c09": "度放毫光。 徑山杲云。鑿壞十方常住地。三錢使",
    "X67n1299_003:0018c10": "盡露屍骸。羅山古佛雖靈驗。未免將身一處埋。",
    "X67n1299_003:0018c11": " 雲巖因云。一文兩文與三文。&#x758E;山大嶺謾區分。須",
    "X67n1299_003:0018c12": "知無縫元無價。獨露乾坤聳白雲。",
    "X67n1299_003:0018c13": "[0018c13] 興化獎禪師。僧問多子塔前共談何事。師云一人傳",
    "X67n1299_003:0018c14": "&#x8657;萬人傳實。",
    "X67n1299_003:0018c15": "[0018c15] 投子青云。然諸佛不出世亦無有涅槃。佛既如是",
    "X67n1299_003:0018c16": "道亦如然。是以從上諸聖密證此地。所以燃燈不",
    "X67n1299_003:0018c17": "付正覺自成。法既無傳至今續焰。法既無得更復",
    "X67n1299_003:0018c18": "何談。罔測稱揚&#x8657;談玄說。然到此地者。何必塔前",
    "X67n1299_003:0018c19": "相見對眾拈花截臂傳衣方為道矣。既不如是。因",
    "X67n1299_003:0018c20": "甚麼大庾嶺頭提不起。復頌云。於道無所證。方通",
    "X67n1299_003:0018c21": "萬法路。或明或暗行。不慎亦不護。月來松色寒。雲",
    "X67n1299_003:0018c22": "去青山露。今古天台橋。幾人能得度。",
    "X67n1299_003:0018c23": "丈室",
    "X67n1299_003:0018c24": "[0018c24] 世尊令文殊詣維摩詰處問疾。時維摩詰心念。今文",
    "X67n1299_003:0019a01": "殊師利與大眾俱來。即以神力空其室內。除去所有",
    "X67n1299_003:0019a02": "及諸侍者。唯置一床以疾而臥。文殊既入其舍。見其",
    "X67n1299_003:0019a03": "室空無諸所有。獨寢一床。時維摩詰遂與文殊廣說",
    "X67n1299_003:0019a04": "法要。於是維摩詰現神通力。即時須彌登王遣三萬",
    "X67n1299_003:0019a05": "二千獅子之座高廣嚴淨入維摩詰室。諸菩薩大弟",
    "X67n1299_003:0019a06": "子釋梵四天王等昔所未見。其室廣&#x613D;悉包容三萬",
    "X67n1299_003:0019a07": "二千獅子座無所妨礙。於毗耶離城及閻浮提四天",
    "X67n1299_003:0019a08": "下亦不迫迮。悉見如故。",
    "X67n1299_003:0019a09": "[0019a09] 溈山祐禪師方丈頌云。溈山方丈。峭峻難上。若人踏",
    "X67n1299_003:0019a10": "著。氣如礬將。",
    "X67n1299_003:0019a11": "[0019a11] 雲&#x5CEF;悅云。作家宗師天然有在。僧問和尚作麼生。",
    "X67n1299_003:0019a12": "因有頌示之云。翠巖方丈。曾無遮障。衲子入來。便",
    "X67n1299_003:0019a13": "見和尚。僧便禮拜起。師云還見翠巖這箇老漢麼。",
    "X67n1299_003:0019a14": "僧擬議。師以拂子驀口摵。",
    "X67n1299_003:0019a15": "[0019a15] 石霜諸禪師在丈室中坐。有僧在明&#x7255;外問云。咫尺",
    "X67n1299_003:0019a16": "之間為甚麼不&#x89A9;師顏。師云我道&#x5FA7;界不曾藏。僧後",
    "X67n1299_003:0019a17": "問雪峰&#x5FA7;界不曾藏意旨如何。&#x5CEF;云甚麼處不是石",
    "X67n1299_003:0019a18": "霜。僧回舉似師。師云這老漢有甚麼死急。",
    "X67n1299_003:0019a19": "[0019a19] 玄沙云。山頭老漢蹉過也。 洞山代云。笑殺土地。",
    "X67n1299_003:0019a20": " 五祖戒云。著甚來由。 琅&#x7458;覺云。雪&#x5CEF;雖有利",
    "X67n1299_003:0019a21": "人之心。且無出人之眼。石霜雖有出人之眼。未知",
    "X67n1299_003:0019a22": "向上一竅。 法雲秀云。要見石霜麼。富嫌千口少。",
    "X67n1299_003:0019a23": "貧恨一身多。",
    "X67n1299_003:0019a24": "[0019a24] 汾陽昭頌云。千疑萬慮扣禪關。&#x5FA7;界非藏豈小言。",
    "X67n1299_003:0019b01": "象骨玄沙猶定動。&#x609E;他遊子失歸源。高賢不用隨",
    "X67n1299_003:0019b02": "聲色。地久天長目對門。 保寧勇云。雙眸自小患",
    "X67n1299_003:0019b03": "生盲。兩耳從來只聽聲。指點萬端俱不見。如何彈",
    "X67n1299_003:0019b04": "指得分明。 佛慧泉云。石霜雪老盡悠悠。月下相",
    "X67n1299_003:0019b05": "逢互唱酬。爭似酌螺江上客。一聲漁笛過滄洲。",
    "X67n1299_003:0019b06": " 南華昺云。咫尺之間不&#x89A9;師顏。幸然獨露誰作遮",
    "X67n1299_003:0019b07": "攔。老倒石霜曾指月。區區雪老重饒舌。釣魚船上",
    "X67n1299_003:0019b08": "謝三郎。金剛腦後添生鐵。",
    "X67n1299_003:0019b09": "[0019b09] 慈明圓禪師一日於方丈內安一盆水。上橫一口&#x5292;。",
    "X67n1299_003:0019b10": "下著一雙草鞋。橫按拄杖而坐。見僧入門便指。僧擬",
    "X67n1299_003:0019b11": "議。師便棒。",
    "X67n1299_003:0019b12": "[0019b12] 卍菴顏云。和尚今日供養家親那。又以手揶揄。便",
    "X67n1299_003:0019b13": "作女人拜。 應庵華云。我當時若見。便去左耳邊",
    "X67n1299_003:0019b14": "低低地下一轉語。待他貪觀天上。&#x5374;與一指。纔擬",
    "X67n1299_003:0019b15": "議。拔&#x5292;便斬。驀拈拄杖下座。大眾一時趕散。",
    "X67n1299_003:0019b16": "[0019b16] 水庵一頌云。家山指出路非遙。萬仞嵯峨插碧霄。",
    "X67n1299_003:0019b17": "一片白雲橫谷口。幾多歸鳥盡迷巢。 佛海遠云。",
    "X67n1299_003:0019b18": "暑往寒來春復秋。夕陽西去水東流。將軍戰馬今",
    "X67n1299_003:0019b19": "何在。野草閑花滿地愁。",
    "X67n1299_003:0019b20": "[0019b20] 南泉願禪師。僧問端居丈室將何指南。師云。昨夜三",
    "X67n1299_003:0019b21": "更失&#x5374;牛。天明起來失&#x5374;火。",
    "X67n1299_003:0019b22": "[0019b22] 徑山杲云。妙喜初住育王。亦不曾失&#x5374;牛。亦不曾",
    "X67n1299_003:0019b23": "失&#x5374;火。或有人問。師居丈室將何指示於人。只向",
    "X67n1299_003:0019b24": "道。饑餐渴飲閑坐困眠。且道與南泉是同是別。若",
    "X67n1299_003:0019c01": "也道得。許你是箇衲僧。若道不得。三十年後&#x5374;來",
    "X67n1299_003:0019c02": "方丈裏向你道。",
    "X67n1299_003:0019c03": "[0019c03] 保寧勇頌云。昨夜三更失&#x5374;牛。天明起來失&#x5374;火。",
    "X67n1299_003:0019c04": "腰未繫兮鞋未穿。面不洗兮頭不裹。",
    "X67n1299_003:0019c05": "門戶",
    "X67n1299_003:0019c06": "[0019c06] 世尊一日見文殊在門外立。乃云。文殊文殊。何不入",
    "X67n1299_003:0019c07": "門來。文殊云。我不見一法在門外。何以教我入門。",
    "X67n1299_003:0019c08": "[0019c08] 玄覺徵云。為復是門外語門內語。 溈山&#x5586;代云。",
    "X67n1299_003:0019c09": "吾不如汝。 性空云。文殊雖善道理。未免以方木",
    "X67n1299_003:0019c10": "逗圓孔。",
    "X67n1299_003:0019c11": "[0019c11] 維摩會上三十二菩薩各說不二法門。至文殊云。我",
    "X67n1299_003:0019c12": "於一切法無言無說。無示無識。離諸問答。是為菩薩",
    "X67n1299_003:0019c13": "入不二法門。文殊又問維摩。維摩默然。文殊嘆云。乃",
    "X67n1299_003:0019c14": "至無有語言文字。是菩薩真入不二法門。說是入不",
    "X67n1299_003:0019c15": "二法門時。於此眾中五千菩薩皆入不二法門得無",
    "X67n1299_003:0019c16": "生法忍。",
    "X67n1299_003:0019c17": "[0019c17] 保福展云。文殊也似掩耳偷鈴。力盡烏江。維摩一",
    "X67n1299_003:0019c18": "默。未出化門。又云。大小維摩被文殊一坐。直至如",
    "X67n1299_003:0019c19": "今起不得。 琅&#x7458;覺云。文殊與麼讚善。也是杓卜",
    "X67n1299_003:0019c20": "聽&#x8657;聲。維摩默然。你等諸人切不得鑽龜打瓦。",
    "X67n1299_003:0019c21": " 雪竇顯云。維摩道甚麼。復云。勘破了也。 溈山果",
    "X67n1299_003:0019c22": "云。居士高門可謂壁立萬仞水泄不通。擬心即差",
    "X67n1299_003:0019c23": "動心即隔。不擬不動落在無事界中。時人作麼生",
    "X67n1299_003:0019c24": "入。良久云。退後退後。",
    "X67n1299_003:0020a01": "[0020a01] 雪竇頌云。咄這維摩老。悲生空懊惱。臥疾毗耶離。",
    "X67n1299_003:0020a02": "全身太枯槁。七佛祖師來。一室且頻掃。請問不二",
    "X67n1299_003:0020a03": "門。當時便靠倒。不靠倒。金毛獅子無處討。 白雲",
    "X67n1299_003:0020a04": "端云。一箇兩箇百千萬。屈指尋文數不辨。暫時放",
    "X67n1299_003:0020a05": "在暗&#x7255;前。明日與君重計筭。 天童覺云。曼殊問",
    "X67n1299_003:0020a06": "疾老毗耶。不二門開看作家。&#x73C9;表粹中誰賞鑑。忘",
    "X67n1299_003:0020a07": "前失後莫咨嗟。區區抱璞兮楚庭[剜-夗+(眉-目+貝)]士。璨璨報珠",
    "X67n1299_003:0020a08": "兮隋城斷蛇。休點破。絕疵瑕。俗氣渾無&#x5374;較些。",
    "X67n1299_003:0020a09": " 西禪需云。言言言兮飄雨灑雪。默默默兮雷轟電",
    "X67n1299_003:0020a10": "掣。藕絲孔裏騎大鵬。等閑挨落天邊月。",
    "X67n1299_003:0020a11": "[0020a11] 溈山祐禪師在百丈時。因司馬頭陀問野狐話作麼",
    "X67n1299_003:0020a12": "生會。師乃以手撼門扇三下。陀云太麤生。師云佛法",
    "X67n1299_003:0020a13": "不是這箇道理。",
    "X67n1299_003:0020a14": "[0020a14] 佛心才頌云。因果雙行孰共知。茫茫四海路多岐。",
    "X67n1299_003:0020a15": "&#x64E1;頭拶出初生月。便&#x52B9;張公畫翠眉。 佛眼遠云。",
    "X67n1299_003:0020a16": "春至百花開。朱顏安在哉。可憐園裏色。不入鏡中",
    "X67n1299_003:0020a17": "來。 佛燈珣云。盲人來與&#x7602;人抓。說著無因話病",
    "X67n1299_003:0020a18": "苗。一下被他抓著後。平生痒處一時消。",
    "X67n1299_003:0020a19": "[0020a19] 鶴林素禪師因僧敲門。師問是甚麼人。云是僧。師云。",
    "X67n1299_003:0020a20": "非但是僧。佛來亦不著。云佛來為甚麼不著。師云無",
    "X67n1299_003:0020a21": "汝止泊處。",
    "X67n1299_003:0020a22": "[0020a22] 松源岳頌云。十月清霜重。臨風徹骨寒。苦無棲泊",
    "X67n1299_003:0020a23": "處。擺手出長安。",
    "X67n1299_003:0020a24": "[0020a24] 趙州在方丈內聞沙彌喝參。乃向侍者云。教伊去。侍",
    "X67n1299_003:0020b01": "者纔教去。沙彌便珍重。師向傍僧云。沙彌得入門。侍",
    "X67n1299_003:0020b02": "者在門外。",
    "X67n1299_003:0020b03": "[0020b03] 雲居錫云。甚麼處是沙彌得入門。侍者在門外。這",
    "X67n1299_003:0020b04": "裏會得。便見趙州。",
    "X67n1299_003:0020b05": "[0020b05] 鼓山珪頌云。得入門。在門外。說向人。人不會。更高",
    "X67n1299_003:0020b06": "聲。我耳背。 徑山杲云。瑟瑟風松。蕭蕭雨檜。獅子",
    "X67n1299_003:0020b07": "咬人。韓&#x7379;逐塊。",
    "X67n1299_003:0020b08": "[0020b08] 趙州僧問如何是趙州。師云東門西門南門北門。",
    "X67n1299_003:0020b09": "[0020b09] 雪竇顯頌云。句裏呈機劈面來。爍迦羅眼絕纖埃。",
    "X67n1299_003:0020b10": "東西南北門相對。無限輪槌擊不開。 羅漢南云。",
    "X67n1299_003:0020b11": "豁達門開入趙州。東西南北任遨遊。龍樓鳳閣依",
    "X67n1299_003:0020b12": "然在。失&#x5374;來時好路頭。 照覺總云。四廓關閑鎮",
    "X67n1299_003:0020b13": "趙州。幾於城下起戈矛。將軍戰馬今何在。野草閑",
    "X67n1299_003:0020b14": "花滿地愁。 普融平云。袖裏金鎚一擊開。東西南",
    "X67n1299_003:0020b15": "北絕纖埃。石橋南畔臺山路。報你遊人歸去來。",
    "X67n1299_003:0020b16": " 圓通僊云。四門開豁任來遊。&#x811A;下分明到地頭。四",
    "X67n1299_003:0020b17": "五百條花柳巷。二三千處管絃樓。",
    "X67n1299_003:0020b18": "[0020b18] 良遂座主初參麻谷。谷見來便將鋤頭去鋤草。主到",
    "X67n1299_003:0020b19": "鋤草處。谷殊不顧。便歸方丈閉&#x5374;門。主次日復去。谷",
    "X67n1299_003:0020b20": "又閉門。主遂敲門。谷乃問阿誰。主云良遂。纔稱名忽",
    "X67n1299_003:0020b21": "爾契悟。乃云和尚莫瞞良遂。良遂若不來禮拜和尚。",
    "X67n1299_003:0020b22": "洎合被十二部經論賺過一生。谷乃開門令通悟由。",
    "X67n1299_003:0020b23": "遂印可之。及歸講肆。散席告諸徒云。諸人知處良遂",
    "X67n1299_003:0020b24": "總知。良遂知處諸人不知。",
    "X67n1299_003:0020c01": "[0020c01] 雲門云。便有逆水之波。如今得入。是順水之意。亦",
    "X67n1299_003:0020c02": "喚作雙放時節。又云。麻谷問阿誰。他道莫瞞某甲。",
    "X67n1299_003:0020c03": "不是識破麻谷相見時節。若不禮拜和尚洎被經",
    "X67n1299_003:0020c04": "論賺過一生。亦知有賺人處。又云。作麼生是良遂",
    "X67n1299_003:0020c05": "知處。",
    "X67n1299_003:0020c06": "[0020c06] 汾陽昭頌云。逆順之機不易當。大根良遂解思量。",
    "X67n1299_003:0020c07": "若非久積同風事。爭肯回頭見法王。 正覺逸云。",
    "X67n1299_003:0020c08": "禪林深邃乍遊盤。鋤草關門豈易看。莫謂老師渾",
    "X67n1299_003:0020c09": "不是。得相瞞處且相瞞。 佛眼遠云。平生心膽向",
    "X67n1299_003:0020c10": "人傾。到此門中有幾人。別後都城舊知己。暖煙斜",
    "X67n1299_003:0020c11": "日又黃昏。 白雲端云。閉戶攜鋤已太賒。更來當",
    "X67n1299_003:0020c12": "面受塗茶。光中自覺遭瞞久。方信無人共出家。",
    "X67n1299_003:0020c13": " 海印信云。閉戶攜鋤理最幽。豁然大悟話元由。從",
    "X67n1299_003:0020c14": "來學業空勞力。始信黃河輥底流。",
    "X67n1299_003:0020c15": "[0020c15] 雲蓋安禪師因僧問石霜萬戶俱閉時如何。霜云堂",
    "X67n1299_003:0020c16": "中事作麼生。僧經半年方始道得云。無人接得渠。霜",
    "X67n1299_003:0020c17": "云道也太煞道。祇道得八九成。師聞&#x5374;禮請石霜為",
    "X67n1299_003:0020c18": "道。霜不道。師乃抱霜從方丈後去坐云。和尚若不道。",
    "X67n1299_003:0020c19": "須打和尚去。霜云得在。師乃禮拜不住。霜云無人接",
    "X67n1299_003:0020c20": "得渠。師於言下有省。",
    "X67n1299_003:0020c21": "[0020c21] 東禪齊云。只如石霜意作麼生。若道一般。前來為",
    "X67n1299_003:0020c22": "甚麼不許伊。若道別有道理。又只重說一&#x5FA7;。且道",
    "X67n1299_003:0020c23": "古人意作麼生。 翠巖芝云。先行不到。末後太過。",
    "X67n1299_003:0020c24": " 徑山杲云。一對無孔鐵鎚。就中一箇最重。 天",
    "X67n1299_003:0021a01": "童覺云。穩密田地忌墮功勳。貼體衣裳會須脫&#x5374;。",
    "X67n1299_003:0021a02": "宗中辨的量外轉機。須子細始得。同中之異酌然",
    "X67n1299_003:0021a03": "尚帶依稀。異中之異直是難臻妙極。還到石霜父",
    "X67n1299_003:0021a04": "子轉側處麼。燭曉玉人初破夢。夜寒青女未登機。",
    "X67n1299_003:0021a05": "[0021a05] 投子青頌云。古殿巖開月&#x93BB;松。霜凝雪露韻無窮。",
    "X67n1299_003:0021a06": "星前人臥千&#x5CEF;室。佛祖無因識得渠。",
    "X67n1299_003:0021a07": "[0021a07] 雲居膺禪師。僧問六戶不明時如何。師云不涉緣。云",
    "X67n1299_003:0021a08": "向上事如何。師云慎者不讓。",
    "X67n1299_003:0021a09": "[0021a09] 投子青頌云。春到石人視遠山。鶯啼花木碧波閑。",
    "X67n1299_003:0021a10": "須知雲外巖松瑞。千古迎風任歲寒。",
    "X67n1299_003:0021a11": "[0021a11] 夾山會禪師。僧問。會處即不問。不會處請師一言。師",
    "X67n1299_003:0021a12": "云。戶掛淍林。影中辨取。",
    "X67n1299_003:0021a13": "[0021a13] 丹霞淳頌云。威音那畔不能行。撒手還家懶問程。",
    "X67n1299_003:0021a14": "寢殿無人空寂寂。滿&#x7255;唯有月&#x8657;明。",
    "X67n1299_003:0021a15": "橋路(并附)",
    "X67n1299_003:0021a16": "[0021a16] 馬祖一禪師因鄧隱&#x5CEF;辭師。師云甚處去。云石頭去。",
    "X67n1299_003:0021a17": "師云石頭路滑。云竿木隨身逢場作戲。便去。纔到石",
    "X67n1299_003:0021a18": "頭遂繞禪床一匝振錫一下。問是何宗旨。頭云蒼天",
    "X67n1299_003:0021a19": "蒼天。&#x5CEF;無對。&#x5374;回舉似師。師云。汝更去見。他道蒼天",
    "X67n1299_003:0021a20": "蒼天。汝便噓兩聲。&#x5CEF;又去。一依前問。頭乃噓兩聲。峰",
    "X67n1299_003:0021a21": "又無語。歸舉似師。師云向汝道石頭路滑。",
    "X67n1299_003:0021a22": "[0021a22] 趙州諗禪師。僧問。久嚮趙州石橋。到來祇見略彴。師",
    "X67n1299_003:0021a23": "云你祇見略彴不見石橋。云如何是石橋。師云渡驢",
    "X67n1299_003:0021a24": "渡馬。云如何是略彴。師云箇箇度人。",
    "X67n1299_003:0021b01": "[0021b01] 雲居錫云。趙州為當扶石橋扶略彴。",
    "X67n1299_003:0021b02": "[0021b02] 智門祚頌云。趙州石橋本無星。水急遊魚不易停。",
    "X67n1299_003:0021b03": "橋上祇觀驢馬跡。誰人敢向御街行。 雪竇顯頌",
    "X67n1299_003:0021b04": "云。孤危不立道方高。入海還須釣巨鰲。堪笑同時",
    "X67n1299_003:0021b05": "灌溪老。解云劈箭亦徒勞。",
    "X67n1299_003:0021b06": "[0021b06] 趙州僧問如何是不錯路。師云識心見性是不錯路。",
    "X67n1299_003:0021b07": "[0021b07] 徑山杲云。棒打石人頭。嚗嚗論實事。不用作禪會。",
    "X67n1299_003:0021b08": "不用作道會。若要不錯路。須是識心見性始得。且",
    "X67n1299_003:0021b09": "那箇是識底心。那箇是見底性。有般底聞恁麼道。",
    "X67n1299_003:0021b10": "便道有水皆含月無山不帶雲。恁麼見解。正是鄭",
    "X67n1299_003:0021b11": "州出曹門。",
    "X67n1299_003:0021b12": "[0021b12] 盤山積禪師示眾云。向上一路千聖不傳。學者勞形",
    "X67n1299_003:0021b13": "如猿捉影。",
    "X67n1299_003:0021b14": "[0021b14] 琅&#x7458;覺云。上來講讚。無限良因。 楊岐會云。口上",
    "X67n1299_003:0021b15": "著。",
    "X67n1299_003:0021b16": "[0021b16] 白雲端頌云。盤山向上路何玄。罕見行人耳有穿。",
    "X67n1299_003:0021b17": "口上著來無咬處。方知千聖不能傳。 松源岳云。",
    "X67n1299_003:0021b18": "千聖不傳到今日。口上著來無等匹。洞庭山&#x811A;太",
    "X67n1299_003:0021b19": "湖心。行人路上空啾唧。",
    "X67n1299_003:0021b20": "[0021b20] 洞山价禪師。僧問。和尚尋常令學人行鳥道。如何是",
    "X67n1299_003:0021b21": "鳥道。師云不逢一人。云如何行。師云直須足下無私",
    "X67n1299_003:0021b22": "去。云祇如鳥道莫便是本來面目。師云闍黎為甚麼",
    "X67n1299_003:0021b23": "&#x5374;顛倒。云甚麼處是學人顛倒處。師云。若不顛倒。為",
    "X67n1299_003:0021b24": "甚麼&#x5374;認奴作郎。云如何是本來面目。師云不行鳥",
    "X67n1299_003:0021c01": "道。",
    "X67n1299_003:0021c02": "[0021c02] 丹霞淳頌云。古路翛然倚太&#x8657;。行玄猶是涉崎嶇。",
    "X67n1299_003:0021c03": "不登鳥道雖為妙。點檢將來已觸途。",
    "X67n1299_003:0021c04": "[0021c04] 神山密禪師與洞山過獨木橋。洞山先過了。拈起木",
    "X67n1299_003:0021c05": "橋云過來。師云价闍黎。洞山乃放下木橋。",
    "X67n1299_003:0021c06": "[0021c06] 丹霞淳頌云。平地無端鑿陷坑。木橋拈起使人行。",
    "X67n1299_003:0021c07": "沈沈寒水如何渡。月夜金雞報五更。",
    "X67n1299_003:0021c08": "[0021c08] 乾峰僧問。十方薄伽梵。一路涅槃門。未審路頭在甚",
    "X67n1299_003:0021c09": "麼處。師以拄杖劃云在這裏。僧後請益雲門。門拈起",
    "X67n1299_003:0021c10": "扇子云。扇子[跳-兆+孛]跳上三十三天。築著帝釋鼻孔。東海",
    "X67n1299_003:0021c11": "鯉魚打一棒。雨似盆傾。會麼會麼。",
    "X67n1299_003:0021c12": "[0021c12] 雪竇顯代僧喝。曾有僧請益長慶。慶云問取堂中",
    "X67n1299_003:0021c13": "第二座。雪竇代僧云。錯。尋有僧問雪竇。竇云墮坑",
    "X67n1299_003:0021c14": "落&#x58CD;。又自代云。作賊人心&#x8657;。 黃龍南云。乾&#x5CEF;一",
    "X67n1299_003:0021c15": "期指路。曲為初機。雲門乃通其變。故使後人不倦。",
    "X67n1299_003:0021c16": " 大溈秀云。今古盡道乾&#x5CEF;安居祖師之堂。開後",
    "X67n1299_003:0021c17": "人之徑路。殊不知乾&#x5CEF;老漢被這僧一問。直得手",
    "X67n1299_003:0021c18": "忙&#x811A;亂。諸德。且道&#x8AB5;訛在甚處。良久云。不在水兮",
    "X67n1299_003:0021c19": "不在山。只在人心返覆間。 東林總云。有一古德",
    "X67n1299_003:0021c20": "道乾&#x5CEF;搖頭。雲門擺尾。這僧只是箇撞露柱漢。&#x811A;",
    "X67n1299_003:0021c21": "跟下透過也不知。便謂東家點燈西家暗坐。龍銜",
    "X67n1299_003:0021c22": "海寶游魚不顧。山僧今日不可也隨波逐浪臨危",
    "X67n1299_003:0021c23": "悚人。殊不知大小乾&#x5CEF;雲門俱被這僧勘破。且道",
    "X67n1299_003:0021c24": "甚麼處是勘破處。良久云。多時雨水不及曬浪。",
    "X67n1299_003:0022a01": "佛心才頌云。樓閣重重擊不開。乾&#x5CEF;劃破露崔嵬。",
    "X67n1299_003:0022a02": "十方佛剎全彰處。一一門中見善財。 天童覺云。",
    "X67n1299_003:0022a03": "入手還將死馬醫。返魂香欲起君危。一期拶出通",
    "X67n1299_003:0022a04": "身汗。方信儂家不惜眉。 &#x76B7;山珪云。乾&#x5CEF;不用指",
    "X67n1299_003:0022a05": "陳。雲門休打骨董。自然東海鯉魚。築著帝釋鼻孔。",
    "X67n1299_003:0022a06": " 徑山杲云。撦破雲門一柄扇。拗折乾峰一條杖。",
    "X67n1299_003:0022a07": "二三千處管絃樓。四五百條花柳巷。",
    "X67n1299_003:0022a08": "[0022a08] 鏡清怤禪師。僧問達者同遊一路行。為甚麼不行。師",
    "X67n1299_003:0022a09": "云已到平頭。",
    "X67n1299_003:0022a10": "[0022a10] 翠巖代云。老兄還達也未。 首山念代云。不爭先。",
    "X67n1299_003:0022a11": "又云。到了不知。又云。但請先行。",
    "X67n1299_003:0022a12": "[0022a12] 首山僧問如何是菩提路。師云此去襄縣五里。云向",
    "X67n1299_003:0022a13": "上事如何。師云來往不易。",
    "X67n1299_003:0022a14": "[0022a14] 投子青頌云。問路窮途擬進程。綠楊鶯語送行人。",
    "X67n1299_003:0022a15": "牌標五里向君說。莫道當年不指陳。",
    "X67n1299_003:0022a16": "[0022a16] 茶陵郁山主不曾行&#x811A;。因廬山有化士至。論及宗門",
    "X67n1299_003:0022a17": "中事。教令看僧問法燈百尺竿頭如何進步。燈云啞。",
    "X67n1299_003:0022a18": "凡三年。一日乘驢度橋。一踏橋板而墮。忽然大悟。遂",
    "X67n1299_003:0022a19": "有頌云。我有神珠一顆。久被塵勞封&#x93BB;。今朝塵盡光",
    "X67n1299_003:0022a20": "生。照見山河萬朵。因此更不遊方。",
    "X67n1299_003:0022a21": "[0022a21] 白雲端頌云。百尺竿頭曾進步。溪橋一踏沒山河。",
    "X67n1299_003:0022a22": "從茲不出茶川上。吟嘯無非邏哩囉。",
    "X67n1299_003:0022a23": "[0022a23] 天衣懷禪師云。九天雲路早須尋。莫遣蹉跎歲月深。",
    "X67n1299_003:0022a24": "天地懸遠。向甚麼處去。",
    "X67n1299_003:0022b01": "[0022b01] 南堂靜頌云。夏金烏似火當空掛。最高&#x5CEF;挑在青",
    "X67n1299_003:0022b02": "雲罅。",
    "X67n1299_003:0022b03": "[0022b03] 法昌遇禪師問石門&#x81EF;云近離甚麼處。云石門。師云",
    "X67n1299_003:0022b04": "我聞石門路嶮水泄不通。因甚到這裏。云十里雙牌",
    "X67n1299_003:0022b05": "五里單堠。師云途中事作麼生。云。到處行松色。時時",
    "X67n1299_003:0022b06": "聽水聲。師云來時水牯牛在甚麼處。云自有人看。師",
    "X67n1299_003:0022b07": "云鼻索為甚麼在法昌手裏。&#x81EF;云這老漢瞞&#x5374;多少",
    "X67n1299_003:0022b08": "人。隨後打一坐具。師云。三十年撈龍打鳳。今日被鼠咬。",
    "X67n1299_003:0022b09": "雲頂禪師。僧問。昔日相如題柱。未是作家。今日橋成。",
    "X67n1299_003:0022b10": "請師下筆。師云。彩氣夜常動。精靈日少逢。云。荊山有",
    "X67n1299_003:0022b11": "玉。鑑在卞和。師云。洪州斬冬瓜。滿江皆是血。",
    "X67n1299_003:0022b12": "[0022b12] 趙州諗禪師在南泉時。一日在井樓上打水。見泉過。",
    "X67n1299_003:0022b13": "乃抱定柱。懸一&#x811A;云相救相救。泉遂於踏梯上打云。",
    "X67n1299_003:0022b14": "一二三四五。師便下樓。具威儀上方丈云。適來謝和",
    "X67n1299_003:0022b15": "尚相救。",
    "X67n1299_003:0022b16": "[0022b16] 佛鑑懃云。一人將錯就錯。一人看樓打樓。然雖如",
    "X67n1299_003:0022b17": "是。子為父隱。直在其中。",
    "X67n1299_003:0022b18": "[0022b18] 四禪禪師。僧問。古人有請不背。今請和尚入井還去",
    "X67n1299_003:0022b19": "也無。師云。深深無別源。飲者消諸渴。",
    "X67n1299_003:0022b20": "[0022b20] 丹霞淳頌云。曹溪源派古之今。意識徒將度淺深。",
    "X67n1299_003:0022b21": "好是昔人遊戲處。然雖入井不曾沈。"
}