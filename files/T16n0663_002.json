{
    "T16n0663_002:0340c13": "金光明經卷第二",
    "T16n0663_002:0340c15": "北涼三藏法師曇無讖譯",
    "T16n0663_002:0340c16": "金光明經四天王品第六",
    "T16n0663_002:0340c17": "爾時毘沙門天王、提頭賴吒天王、毘留勒叉",
    "T16n0663_002:0340c18": "天王、毘留博叉天王，俱從座起偏袒右肩，",
    "T16n0663_002:0340c19": "右膝著地胡跪合掌，白佛言：「世尊！是金光",
    "T16n0663_002:0340c20": "明微妙經典眾經之王，諸佛世尊之所護念，",
    "T16n0663_002:0340c21": "莊嚴菩薩深妙功德，常為諸天之所恭敬，",
    "T16n0663_002:0340c22": "能令天王心生歡喜，亦為護世之所讚歎。",
    "T16n0663_002:0340c23": "此經能照諸天宮殿，是經能與眾生快樂，是",
    "T16n0663_002:0340c24": "經能令地獄、餓鬼、畜生諸河焦乾枯竭，是經",
    "T16n0663_002:0340c25": "能除一切怖畏，是經能却他方怨賊，是經",
    "T16n0663_002:0340c26": "能除穀貴饑饉，是經能愈一切疫病，是經能",
    "T16n0663_002:0340c27": "滅惡星變異，是經能除一切憂惱。舉要言",
    "T16n0663_002:0340c28": "之，是經能滅一切眾生無量無邊百千苦惱。",
    "T16n0663_002:0340c29": "「世尊！是金光明微妙經典，若在大眾廣宣說",
    "T16n0663_002:0341a01": "時，我等四王及餘眷屬，聞此甘露無上法",
    "T16n0663_002:0341a02": "味，增益身力心進勇銳具諸威德。「世尊！我",
    "T16n0663_002:0341a03": "等四王，能說正法修行正法，為世法王以",
    "T16n0663_002:0341a04": "法治世。「世尊！我等四王及天、龍、鬼神、乾闥",
    "T16n0663_002:0341a05": "婆、阿脩羅、迦樓羅、緊那羅、摩睺羅伽，以法治",
    "T16n0663_002:0341a06": "世，遮諸惡鬼噉精氣者。「世尊！我等四王二",
    "T16n0663_002:0341a07": "十八部諸鬼神等，及無量百千鬼神，以淨天",
    "T16n0663_002:0341a08": "眼過於人眼，常觀擁護此閻浮提。世尊！是",
    "T16n0663_002:0341a09": "故我等名護世王。若此國土有諸衰耗、怨賊",
    "T16n0663_002:0341a10": "侵境、饑饉疾疫種種艱難，若有比丘受持",
    "T16n0663_002:0341a11": "是經，我等四王當共勸請，令是比丘以我",
    "T16n0663_002:0341a12": "力故，疾往彼所國邑郡縣，廣宣流布是金",
    "T16n0663_002:0341a13": "光明微妙經典，令如是等種種百千衰耗之",
    "T16n0663_002:0341a14": "事悉皆滅盡。「世尊！如諸國王所有土境，是持",
    "T16n0663_002:0341a15": "經者若至其國，是王應當往是人所，聽受",
    "T16n0663_002:0341a16": "如是微妙經典，聞已歡喜，復當護念恭敬",
    "T16n0663_002:0341a17": "是人。世尊！我等四王，復當勤心擁護是王",
    "T16n0663_002:0341a18": "及國人民，為除衰患令得安隱。「世尊！若",
    "T16n0663_002:0341a19": "有比丘、比丘尼、優婆塞、優婆夷受持是經，若",
    "T16n0663_002:0341a20": "諸人王有能供給施其所安，我等四王，亦當",
    "T16n0663_002:0341a21": "令是王及國人民一切安隱具足無患。世尊！",
    "T16n0663_002:0341a22": "若有四眾受持讀誦是妙經典，若諸人王",
    "T16n0663_002:0341a23": "有能供養恭敬尊重讚歎；我等四王，亦復",
    "T16n0663_002:0341a24": "當令如是人王，於諸王中常得第一供養",
    "T16n0663_002:0341a25": "恭敬尊重讚歎，亦令餘王欽尚羨慕稱讚其",
    "T16n0663_002:0341a26": "善。」",
    "T16n0663_002:0341a27": "爾時世尊讚歎護世四天王等：「善哉，善哉！汝",
    "T16n0663_002:0341a28": "等四王，過去已曾供養恭敬尊重讚歎無",
    "T16n0663_002:0341a29": "量百千萬億諸佛，於諸佛所種諸善根，說",
    "T16n0663_002:0341b01": "於正法修行正法，以法治世為人天王。汝",
    "T16n0663_002:0341b02": "等今日長夜利益於諸眾生，行大悲心，施",
    "T16n0663_002:0341b03": "與眾生一切樂具，能遮諸惡勤與諸善。以",
    "T16n0663_002:0341b04": "是義故，若有人王能供養恭敬此金光明",
    "T16n0663_002:0341b05": "微妙經典，汝等正應如是護念，滅其苦惱",
    "T16n0663_002:0341b06": "與其安樂。「汝等四王及諸眷屬、無量無邊",
    "T16n0663_002:0341b07": "百千鬼神，若能護念如是經者，即是護持",
    "T16n0663_002:0341b08": "去來現在諸佛正法。汝等四王及餘天眾百",
    "T16n0663_002:0341b09": "千鬼神，與阿脩羅共戰鬪時，汝等諸天常",
    "T16n0663_002:0341b10": "得勝利。汝等若能護念此經，悉能消伏一",
    "T16n0663_002:0341b11": "切諸苦，所謂怨賊饑饉疾疫。若四部眾有能",
    "T16n0663_002:0341b12": "受持讀誦此經，汝等亦應勤心守護，為除",
    "T16n0663_002:0341b13": "衰惱施與安樂。」爾時四王復白佛言：「世尊！",
    "T16n0663_002:0341b14": "是金光明微妙經典，於未來世在所流布，若",
    "T16n0663_002:0341b15": "國土城邑郡縣村落隨所至處，若諸國王以",
    "T16n0663_002:0341b16": "天律治世，復能恭敬至心聽受是妙經典，",
    "T16n0663_002:0341b17": "并復尊重供養供給持是經典四部之眾，以",
    "T16n0663_002:0341b18": "是因緣，我等時時得聞如是微妙經典，聞",
    "T16n0663_002:0341b19": "已即得增益身力，心進勇銳具諸威德。是",
    "T16n0663_002:0341b20": "故我等及無量鬼神，常當隱形隨其妙典所",
    "T16n0663_002:0341b21": "流布處，而作擁護令無留難；亦當護念",
    "T16n0663_002:0341b22": "聽是經典諸國王等及其人民，除其患難",
    "T16n0663_002:0341b23": "悉令安隱，他方怨賊亦使退散。若有人王",
    "T16n0663_002:0341b24": "聽是經時，隣國怨敵興如是念：『當具四",
    "T16n0663_002:0341b25": "兵壞彼國土。』世尊！以是經典威神力故，",
    "T16n0663_002:0341b26": "爾時隣敵更有異怨為作留難，於其境界",
    "T16n0663_002:0341b27": "起諸衰惱災異疫病。爾時怨敵起如是等諸",
    "T16n0663_002:0341b28": "惡事已，備具四兵，發向是國規往討罰。",
    "T16n0663_002:0341b29": "我等爾時，當與眷屬無量無邊百千鬼神，",
    "T16n0663_002:0341c01": "隱蔽其形為作護助，令彼怨敵自然退散，",
    "T16n0663_002:0341c02": "起諸怖懅種種留難。彼國兵眾尚不能到，",
    "T16n0663_002:0341c03": "況復當能有所破壞？」",
    "T16n0663_002:0341c04": "爾時佛讚四天王等：「善哉，善哉！汝等四王，乃",
    "T16n0663_002:0341c05": "能擁護我百千億那由他劫所可修習阿耨",
    "T16n0663_002:0341c06": "多羅三藐三菩提，及諸人王受持是經恭敬",
    "T16n0663_002:0341c07": "供養者，為消衰患令其安樂；復能擁護宮",
    "T16n0663_002:0341c08": "殿舍宅城邑村落國土邊疆，乃至怨賊悉令",
    "T16n0663_002:0341c09": "退散，滅其衰惱令得安隱，亦令一切閻浮",
    "T16n0663_002:0341c10": "提內所有諸王無諸凶衰鬪訟之事。「四王當",
    "T16n0663_002:0341c11": "知，此閻浮提八萬四千城邑聚落、八萬四",
    "T16n0663_002:0341c12": "千諸人王等，各於其國娛樂快樂，各各於",
    "T16n0663_002:0341c13": "國而得自在；於自所有錢財珍寶，各各自",
    "T16n0663_002:0341c14": "足不相侵奪；如其宿世所修集業隨業受",
    "T16n0663_002:0341c15": "報，不生惡心貪求他國；各各自生利益之",
    "T16n0663_002:0341c16": "心，生於慈心、安樂之心、不諍訟心、不破壞心、",
    "T16n0663_002:0341c17": "無繫縛心、無楚撻心，各於其土自生愛樂，",
    "T16n0663_002:0341c18": "上下和睦猶如水乳，心相愛念增諸善根。",
    "T16n0663_002:0341c19": "以是因緣故，此閻浮提安隱豐樂，人民熾盛",
    "T16n0663_002:0341c20": "大地沃壤，陰陽調和時不越序，日月星宿不",
    "T16n0663_002:0341c21": "失常度，風雨隨時無諸災橫，人民豐實自",
    "T16n0663_002:0341c22": "足於財，心無貪吝亦無嫉妬，等行十善，",
    "T16n0663_002:0341c23": "其人壽終多生天上，天宮充滿增益天眾。「若",
    "T16n0663_002:0341c24": "未來世有諸人王聽是經典，及供養恭敬",
    "T16n0663_002:0341c25": "受持是經四部之眾，是王則為安樂利益",
    "T16n0663_002:0341c26": "汝等四王及餘眷屬無量百千諸鬼神等。何",
    "T16n0663_002:0341c27": "以故？汝等四王，若得時時聞是經典，則為",
    "T16n0663_002:0341c28": "已得正法之水，服甘露味增益身力，心進",
    "T16n0663_002:0341c29": "勇銳具諸威德。是諸人王，若能至心聽受是",
    "T16n0663_002:0342a01": "經，則為已能供養於我。若供養我，則是供",
    "T16n0663_002:0342a02": "養過去未來現在諸佛；若能供養過去未來",
    "T16n0663_002:0342a03": "現在諸佛，則得無量不可思議功德之聚。以",
    "T16n0663_002:0342a04": "是因緣，是諸人王應得擁護，及后妃婇女中",
    "T16n0663_002:0342a05": "宮眷屬諸王子等亦應得護，衰惱消滅快樂",
    "T16n0663_002:0342a06": "熾盛，宮殿堂宇安隱清淨無諸災變，護宅之",
    "T16n0663_002:0342a07": "神增長威德，亦受無量歡悅快樂。是諸國",
    "T16n0663_002:0342a08": "土所有人民，悉受種種五欲之樂，一切惡事",
    "T16n0663_002:0342a09": "悉皆消滅。」",
    "T16n0663_002:0342a10": "爾時四天王白佛言：「世尊！未來之世若有人",
    "T16n0663_002:0342a11": "王，欲得護身及后妃婇女諸王子等宮殿屋",
    "T16n0663_002:0342a12": "宅，得第一護身所王領最為殊勝，具不",
    "T16n0663_002:0342a13": "可思議王者功德；欲得攝取無量福聚，國",
    "T16n0663_002:0342a14": "土無有他方怨賊，無諸憂惱及諸苦事。世",
    "T16n0663_002:0342a15": "尊！如是人王，不應放逸散亂其心，應生",
    "T16n0663_002:0342a16": "恭敬謙下之心，應當莊嚴第一微妙最勝宮",
    "T16n0663_002:0342a17": "宅，種種香汁持用灑地，散種種華，敷大法",
    "T16n0663_002:0342a18": "座師子之座，兼以無量珍琦異物而為校",
    "T16n0663_002:0342a19": "飾，張施種種無數微妙幢幡寶蓋；當淨洗浴",
    "T16n0663_002:0342a20": "以香塗身，著好淨衣纓絡自嚴，坐卑小",
    "T16n0663_002:0342a21": "座不自高大，除去自在離諸放逸，謙下自",
    "T16n0663_002:0342a22": "卑除去驕慢，正念聽受如是妙典，於說法",
    "T16n0663_002:0342a23": "者生世尊想；復於宮內后妃王子婇女眷",
    "T16n0663_002:0342a24": "屬，生慈哀心和顏與語，勸以種種供養之",
    "T16n0663_002:0342a25": "具供養法師。是王爾時既勸化已，即生無",
    "T16n0663_002:0342a26": "量歡喜快樂，心懷悅豫倍復自勵，不生疲",
    "T16n0663_002:0342a27": "倦多作利益，於說法者倍生恭敬。」爾時",
    "T16n0663_002:0342a28": "佛告四天大王：「爾時人王，應著白淨鮮潔之",
    "T16n0663_002:0342a29": "衣，種種纓絡齊整莊嚴，執持素白微妙上",
    "T16n0663_002:0342b01": "蓋，服飾容儀不失常則，躬出奉迎說法之",
    "T16n0663_002:0342b02": "人。何以故？是王如是隨其舉足步步之中，",
    "T16n0663_002:0342b03": "即是供養值遇百千億那由他諸佛世尊；復",
    "T16n0663_002:0342b04": "得超越如是等劫生死之難；復於來世爾",
    "T16n0663_002:0342b05": "所劫中，常得封受轉輪王位；隨其步步亦",
    "T16n0663_002:0342b06": "得如是現世功德不可思議自在之力；常得",
    "T16n0663_002:0342b07": "最勝極妙七寶人天宮殿；在在生處增益壽",
    "T16n0663_002:0342b08": "命；言語辯了人所信用；無所畏忌有大",
    "T16n0663_002:0342b09": "名稱；常為人天之所恭敬，天上人中受上",
    "T16n0663_002:0342b10": "妙樂；得大勢力具足威德；身色微妙端嚴",
    "T16n0663_002:0342b11": "第一；常值諸佛遇善知識；成就具足無量",
    "T16n0663_002:0342b12": "福聚。「汝等四天王！如是人王，見如是等種",
    "T16n0663_002:0342b13": "種無量功德利益，是故此王應當躬出奉迎",
    "T16n0663_002:0342b14": "法師；若一由旬至百千由旬，於說法師應",
    "T16n0663_002:0342b15": "生佛想，應作是念：『今日釋迦如來正智，入",
    "T16n0663_002:0342b16": "於我宮受我供養，為我說法，我聞是法，即",
    "T16n0663_002:0342b17": "不退轉於阿耨多羅三藐三菩提，已為得",
    "T16n0663_002:0342b18": "值百千萬億那由他佛，已為供養過去未",
    "T16n0663_002:0342b19": "來現在諸佛，已得畢竟三惡道苦。我今已",
    "T16n0663_002:0342b20": "種百千無量轉輪聖王釋梵之因，已種無邊",
    "T16n0663_002:0342b21": "善根種子，已令無量百千萬億諸眾生等度",
    "T16n0663_002:0342b22": "於生死，已集無量無邊福聚，後宮眷屬已得",
    "T16n0663_002:0342b23": "擁護，宮宅諸衰悉已消滅，國土無有怨",
    "T16n0663_002:0342b24": "賊棘刺，他方怨敵不能侵陵。』「汝等四王！如",
    "T16n0663_002:0342b25": "是人王，應作如是供養正法，清淨聽受是",
    "T16n0663_002:0342b26": "妙經典，及恭敬供養尊重讚歎持是經典四",
    "T16n0663_002:0342b27": "部之眾；亦當迴此所得最勝功德之分，施",
    "T16n0663_002:0342b28": "與汝等及餘眷屬諸天鬼神。聚集如是諸善",
    "T16n0663_002:0342b29": "功德，現世常得無量無邊不可思議自在之",
    "T16n0663_002:0342c01": "利，威德勢力成就具足，能以正法摧伏諸",
    "T16n0663_002:0342c02": "惡。」爾時四王白佛言：「世尊！若未來世有諸",
    "T16n0663_002:0342c03": "人王，作如是等恭敬正法，至心聽受是妙",
    "T16n0663_002:0342c04": "經典，及恭敬供養尊重讚歎持是經典四部",
    "T16n0663_002:0342c05": "之眾，嚴治舍宅香汁灑地，專心正念聽說",
    "T16n0663_002:0342c06": "法時，我等四王亦當在中共聽此法，願諸",
    "T16n0663_002:0342c07": "人王為自利故，以己所得功德少分施與",
    "T16n0663_002:0342c08": "我等。「世尊！是諸人王於說法者所坐之處，",
    "T16n0663_002:0342c09": "為我等故燒種種香供養是經，是妙香氣，",
    "T16n0663_002:0342c10": "於一念頃即至我等諸天宮殿，其香即時",
    "T16n0663_002:0342c11": "變成香蓋，其香微妙金色晃耀照我等宮釋",
    "T16n0663_002:0342c12": "宮梵宮。大辯天神、功德天神、堅牢地神、",
    "T16n0663_002:0342c13": "散脂鬼神、最大將軍、二十八部鬼神大將、摩",
    "T16n0663_002:0342c14": "醯首羅、金剛密迹、摩尼跋陀鬼神大將、鬼子",
    "T16n0663_002:0342c15": "母，與五百兒子周匝圍繞，阿耨達龍王、娑",
    "T16n0663_002:0342c16": "竭羅龍王，如是等眾，自於宮殿各各得",
    "T16n0663_002:0342c17": "聞是妙香氣，及見香蓋光明普照，是香蓋光",
    "T16n0663_002:0342c18": "明亦照一切諸天宮殿。」佛告四王：「是香蓋光",
    "T16n0663_002:0342c19": "明非但至汝四王宮殿。何以故？是諸人王手",
    "T16n0663_002:0342c20": "擎香爐，供養經時，其香遍布，於一念頃遍",
    "T16n0663_002:0342c21": "至三千大千世界，百億日月、百億大海、百億",
    "T16n0663_002:0342c22": "須彌山、百億大鐵圍山小鐵圍山及諸山王；",
    "T16n0663_002:0342c23": "百億四天下、百億四天王、百億三十三天，乃",
    "T16n0663_002:0342c24": "至百億非想非非想天。於此三千大千世界、",
    "T16n0663_002:0342c25": "百億三十三天，一切龍、鬼、乾闥婆、阿脩羅、迦",
    "T16n0663_002:0342c26": "樓羅、緊那羅、摩睺羅伽，宮殿虛空悉滿種種",
    "T16n0663_002:0342c27": "香煙雲蓋，其蓋金光亦照宮殿。如是三千大",
    "T16n0663_002:0342c28": "千世界，所有種種香煙雲蓋，皆是此經威神",
    "T16n0663_002:0342c29": "力故。「是諸人王手擎香爐供養經時、種種",
    "T16n0663_002:0343a01": "香氣，不但遍此三千大千世界，於一念頃",
    "T16n0663_002:0343a02": "亦遍十方無量無邊恒河沙等百千萬億諸",
    "T16n0663_002:0343a03": "佛世界，於諸佛上虛空之中，亦成香蓋，金",
    "T16n0663_002:0343a04": "光普照，亦復如是。諸佛世尊聞是妙香，",
    "T16n0663_002:0343a05": "見是香蓋及金色光，於十方界恒河沙等",
    "T16n0663_002:0343a06": "諸佛世界，作如是等神力變化已，異口同",
    "T16n0663_002:0343a07": "音於說法者稱讚：『善哉，善哉！大士！汝能廣",
    "T16n0663_002:0343a08": "宣流布如是甚深微妙經典，則為成就無量",
    "T16n0663_002:0343a09": "無邊不可思議功德之聚，若有聞是甚深經",
    "T16n0663_002:0343a10": "典，所得功德則為不少，況持讀誦為他眾",
    "T16n0663_002:0343a11": "生開示分別演說其義。何以故？善男子！此",
    "T16n0663_002:0343a12": "金光明微妙經典，無量無邊億那由他諸菩",
    "T16n0663_002:0343a13": "薩等，若得聞者，即不退於阿耨多羅三藐",
    "T16n0663_002:0343a14": "三菩提。』「爾時十方無量無邊恒河沙等，諸佛",
    "T16n0663_002:0343a15": "世界現在諸佛，異口同聲作如是言：『善男",
    "T16n0663_002:0343a16": "子！汝於來世必定當得坐於道場菩提樹",
    "T16n0663_002:0343a17": "下，於三界中最尊最勝，出過一切眾生之",
    "T16n0663_002:0343a18": "上，勤修力故受諸苦行，善能莊嚴菩提道",
    "T16n0663_002:0343a19": "場，能壞三千大千世界外道邪論，摧伏諸魔",
    "T16n0663_002:0343a20": "怨賊異形，覺了諸法第一寂滅清淨無垢甚",
    "T16n0663_002:0343a21": "深無上菩提之道。「『善男子！汝已能坐金剛",
    "T16n0663_002:0343a22": "座處，轉於無上諸佛所讚十二種行甚深法",
    "T16n0663_002:0343a23": "輪，能擊無上最大法鼓，能吹無上極妙法",
    "T16n0663_002:0343a24": "螺，能竪無上最勝法幢，能然無上極明法",
    "T16n0663_002:0343a25": "炬，能雨無上甘露法雨，能斷無量煩惱怨",
    "T16n0663_002:0343a26": "結，能令無量百千萬億那由他眾，度於無",
    "T16n0663_002:0343a27": "涯可畏大海，解脫生死無際輪轉，值遇無",
    "T16n0663_002:0343a28": "量百千萬億那由他佛。』」",
    "T16n0663_002:0343a29": "爾時四天王復白佛言：「世尊！是金光明微妙",
    "T16n0663_002:0343b01": "經典，能得未來現在種種無量功德，是故人",
    "T16n0663_002:0343b02": "王，若得聞是微妙經典，則為已於百千萬",
    "T16n0663_002:0343b03": "億無量佛所種諸善根。我以敬念是人王",
    "T16n0663_002:0343b04": "故，復見無量福德利故，我等四王及餘眷屬",
    "T16n0663_002:0343b05": "無量百千萬億鬼神，於自宮殿見是種種香",
    "T16n0663_002:0343b06": "煙雲蓋瑞應之時，我當隱蔽不現其身，為",
    "T16n0663_002:0343b07": "聽法故，當至是王所至宮殿講法之處。",
    "T16n0663_002:0343b08": "大梵天王、釋提桓因、大辯天神、功德天神、",
    "T16n0663_002:0343b09": "堅牢地神、散脂鬼神、大將軍等，二十八部鬼",
    "T16n0663_002:0343b10": "神大將、摩醯首羅、金剛密迹、摩尼跋陀鬼神",
    "T16n0663_002:0343b11": "大將、鬼子母及五百兒子，周匝圍繞，阿耨達",
    "T16n0663_002:0343b12": "龍王、娑竭羅龍王，無量百千萬億那由他鬼",
    "T16n0663_002:0343b13": "神諸天，如是等眾為聽法故，悉自隱蔽不",
    "T16n0663_002:0343b14": "現其身，至是人王所止宮殿講法之處。",
    "T16n0663_002:0343b15": "「世尊！我等四王及餘眷屬無量鬼神，悉當同",
    "T16n0663_002:0343b16": "心以是人王為善知識，同共一行善相應行，",
    "T16n0663_002:0343b17": "能為無上大法施主，以甘露味充足我等；我",
    "T16n0663_002:0343b18": "等應當擁護是王，除其衰患令得安隱，及",
    "T16n0663_002:0343b19": "其宮宅國土城邑，諸惡災患悉令消滅。「世尊！",
    "T16n0663_002:0343b20": "若有人王，於此經典心生捨離不樂聽聞，",
    "T16n0663_002:0343b21": "其心不欲恭敬供養尊重讚歎；若四部眾有",
    "T16n0663_002:0343b22": "受持讀誦講說之者，亦復不能恭敬供養",
    "T16n0663_002:0343b23": "尊重讚歎。我等四王及餘眷屬無量鬼神，即",
    "T16n0663_002:0343b24": "便不得聞此正法，背甘露味失大法利，無",
    "T16n0663_002:0343b25": "有勢力及以威德，減損天眾增長惡趣。世",
    "T16n0663_002:0343b26": "尊！我等四王及無量鬼神捨其國土，不但",
    "T16n0663_002:0343b27": "我等，亦有無量守護國土諸舊善神皆悉",
    "T16n0663_002:0343b28": "捨去。我等諸王及諸鬼神既捨離已，其國當",
    "T16n0663_002:0343b29": "有種種災異，一切人民失其善心，唯有繫",
    "T16n0663_002:0343c01": "縛瞋恚鬪諍，互相破壞多諸疾疫，彗星現怪",
    "T16n0663_002:0343c02": "流星崩落，五星諸宿違失常度，兩日並現日",
    "T16n0663_002:0343c03": "月薄蝕，白黑惡虹數數出現，大地震動發大",
    "T16n0663_002:0343c04": "音聲，暴風惡雨無日不有，穀米勇貴饑饉凍",
    "T16n0663_002:0343c05": "餓，多有他方怨賊侵掠其國，人民多受苦",
    "T16n0663_002:0343c06": "惱，其地無有可愛樂處。世尊！我等四王及",
    "T16n0663_002:0343c07": "諸無量百千鬼神，并守國土諸舊善神，遠離",
    "T16n0663_002:0343c08": "去時生如是等無量惡事。「世尊！若有人王，",
    "T16n0663_002:0343c09": "欲得自護及王國土多受安樂，欲令國土",
    "T16n0663_002:0343c10": "一切眾生悉皆成就具足快樂，欲得摧伏",
    "T16n0663_002:0343c11": "一切外敵，欲得擁護一切國土，欲以正法",
    "T16n0663_002:0343c12": "正治國土，欲得除滅眾生怖畏。世尊！是人",
    "T16n0663_002:0343c13": "王等，應當必定聽是經典，及恭敬供養讀",
    "T16n0663_002:0343c14": "誦受持是經典者。我等四王及無量鬼神，",
    "T16n0663_002:0343c15": "以是法食善根因緣，得服甘露無上法味，",
    "T16n0663_002:0343c16": "增長身力心進勇銳增益諸天。何以故？以",
    "T16n0663_002:0343c17": "是人王至心聽受是經典故，如諸梵天說出",
    "T16n0663_002:0343c18": "欲論、釋提桓因種種善論、五通之人神仙之",
    "T16n0663_002:0343c19": "論。「世尊！梵天釋提桓因五神通人，雖有百",
    "T16n0663_002:0343c20": "千億那由他無量勝論，是金光明於中最勝。",
    "T16n0663_002:0343c21": "所以者何？如來說是《金光明經》，為眾生故，",
    "T16n0663_002:0343c22": "為令一切閻浮提內諸人王等以正法治，",
    "T16n0663_002:0343c23": "為與一切眾生安樂，為欲愛護一切眾生，",
    "T16n0663_002:0343c24": "欲令眾生無諸苦惱，無有他方怨賊棘刺，",
    "T16n0663_002:0343c25": "所有諸惡背而不向，欲令國土無有憂惱，",
    "T16n0663_002:0343c26": "以正法教無有諍訟，是故人王各於國土，",
    "T16n0663_002:0343c27": "應然法炬熾然正法增益天眾。我等四王",
    "T16n0663_002:0343c28": "及無量鬼神、閻浮提內諸天善神，以是因緣，",
    "T16n0663_002:0343c29": "得服甘露法味充足，得大威德進力具足，",
    "T16n0663_002:0344a01": "閻浮提內安隱豐樂，人民熾盛安樂其處；復",
    "T16n0663_002:0344a02": "於來世無量百千不可思議那由他劫，常受",
    "T16n0663_002:0344a03": "微妙第一快樂，復得值遇無量諸佛種諸",
    "T16n0663_002:0344a04": "善根，然後證成阿耨多羅三藐三菩提。得",
    "T16n0663_002:0344a05": "如是等無量功德，悉是如來正遍知說，如來",
    "T16n0663_002:0344a06": "過於百千億那由他諸梵天等，以大悲力",
    "T16n0663_002:0344a07": "故，亦過無量百千億那由他釋提桓因，以苦",
    "T16n0663_002:0344a08": "行力故。是故如來為諸眾生，演說如是《金",
    "T16n0663_002:0344a09": "光明經》。若閻浮提一切眾生及諸人王，世間",
    "T16n0663_002:0344a10": "出世間所作國事，所造世論皆因此經。欲",
    "T16n0663_002:0344a11": "令眾生得安樂故，釋迦如來示現是經廣",
    "T16n0663_002:0344a12": "宣流布。世尊！以是因緣故，是諸人王，應當",
    "T16n0663_002:0344a13": "必定聽受供養恭敬尊重讚歎是經。」爾時",
    "T16n0663_002:0344a14": "佛復告四天王：「汝等四王及餘眷屬無量百",
    "T16n0663_002:0344a15": "千那由他鬼神！是諸人王，若能至心聽是經",
    "T16n0663_002:0344a16": "典，供養恭敬尊重讚歎。汝等四王，正應擁護，",
    "T16n0663_002:0344a17": "滅其衰患而與安樂。若有人能廣宣流布",
    "T16n0663_002:0344a18": "如是妙典，於人天中大作佛事，能大利益",
    "T16n0663_002:0344a19": "無量眾生，如是之人，汝等四王，必當擁護",
    "T16n0663_002:0344a20": "莫令他緣而得擾亂，令心恬靜受於快",
    "T16n0663_002:0344a21": "樂，續復當得廣宣是經。」爾時四天王，即從",
    "T16n0663_002:0344a22": "座起偏袒右肩，右膝著地長跪合掌，於世",
    "T16n0663_002:0344a23": "尊前以偈讚曰：",
    "T16n0663_002:0344a24": "「佛月清淨，　　滿足莊嚴，　　佛日暉曜，",
    "T16n0663_002:0344a25": "　放千光明。　　如來面目，　　最上明淨，",
    "T16n0663_002:0344a26": "　齒白無垢，　　如蓮華根；　　功德無量，",
    "T16n0663_002:0344a27": "　猶如大海；　　智淵無邊，　　法水具足；",
    "T16n0663_002:0344a28": "　百千三昧，　　無有缺減；　　足下平滿，",
    "T16n0663_002:0344a29": "　千輻相現；　　足指網縵，　　猶如鵝王；",
    "T16n0663_002:0344b01": "　光明晃耀，　　如寶山王；　　微妙清淨，",
    "T16n0663_002:0344b02": "　如鍊真金；　　所有福德，　　不可思議；",
    "T16n0663_002:0344b03": "　佛功德山，　　我今敬禮。　　佛真法身，",
    "T16n0663_002:0344b04": "　猶如虛空，　　應物現形，　　如水中月，",
    "T16n0663_002:0344b05": "　無有障礙，　　如焰如化，　　是故我今，",
    "T16n0663_002:0344b06": "　稽首佛月。」",
    "T16n0663_002:0344b07": "爾時世尊，以偈答曰：",
    "T16n0663_002:0344b08": "「此金光明，　　諸經之王，　　甚深最勝，",
    "T16n0663_002:0344b09": "　為無有上；　　十力世尊，　　之所宣說，",
    "T16n0663_002:0344b10": "　汝等四王，　　應當勤護。　　以是因緣，",
    "T16n0663_002:0344b11": "　是深妙典，　　能與眾生，　　無量快樂，",
    "T16n0663_002:0344b12": "　為諸眾生，　　安樂利益，　　故久流布，",
    "T16n0663_002:0344b13": "　於閻浮提；　　能滅三千，　　大千世界，",
    "T16n0663_002:0344b14": "　所有惡趣，　　無量諸苦。　　閻浮提內，",
    "T16n0663_002:0344b15": "　諸人王等，　　心生慈愍，　　正法治世，",
    "T16n0663_002:0344b16": "　若能流布，　　此妙經典，　　則令其土，",
    "T16n0663_002:0344b17": "　安隱豐熟，　　所有眾生，　　悉受快樂。",
    "T16n0663_002:0344b18": "　若有人王，　　欲愛己身，　　及其國土，",
    "T16n0663_002:0344b19": "　欲令豐盛，　　應當至心，　　淨潔洗浴，",
    "T16n0663_002:0344b20": "　往法會所，　　聽受是經。　　是經能作，",
    "T16n0663_002:0344b21": "　所有善事，　　摧伏一切，　　內外怨賊；",
    "T16n0663_002:0344b22": "　復能除滅，　　無量怖畏；　　是諸經王，",
    "T16n0663_002:0344b23": "　能與一切，　　無量眾生，　　安隱快樂。",
    "T16n0663_002:0344b24": "　譬如寶樹，　　在人家中，　　悉能出生，",
    "T16n0663_002:0344b25": "　一切珍寶；　　是妙經典，　　亦復如是，",
    "T16n0663_002:0344b26": "　悉能出生，　　諸王功德。　　如清冷水，",
    "T16n0663_002:0344b27": "　能除渴乏；　　是妙經典，　　亦復如是，",
    "T16n0663_002:0344b28": "　能除諸王，　　功德渴乏。　　譬如珍寶、",
    "T16n0663_002:0344b29": "　異物篋器，　　悉在于手，　　隨意所用；",
    "T16n0663_002:0344c01": "　是金光明，　　亦復如是，　　隨意能與，",
    "T16n0663_002:0344c02": "　諸王法寶。　　是金光明，　　微妙經典，",
    "T16n0663_002:0344c03": "　常為諸天，　　恭敬供養；　　亦為護世，",
    "T16n0663_002:0344c04": "　四大天王，　　威神勢力，　　之所護持；",
    "T16n0663_002:0344c05": "　十方諸佛，　　常念是經，　　若有演說，",
    "T16n0663_002:0344c06": "　稱讚善哉。　　亦有百千，　　無量鬼神，",
    "T16n0663_002:0344c07": "　從十方來，　　擁護是人；　　若有得聞，",
    "T16n0663_002:0344c08": "　是妙經典，　　心生歡喜，　　踊躍無量。",
    "T16n0663_002:0344c09": "　閻浮提內，　　無量大眾，　　皆悉歡喜，",
    "T16n0663_002:0344c10": "　集聽是經；　　聽是經故，　　具諸威德，",
    "T16n0663_002:0344c11": "　增益天眾，　　精氣身力。」",
    "T16n0663_002:0344c12": "爾時四天王聞是偈已，白佛言：「世尊！我",
    "T16n0663_002:0344c13": "從昔來未曾得聞如是微妙寂滅之法，我",
    "T16n0663_002:0344c14": "聞是已心生悲喜涕淚交流，舉身戰動",
    "T16n0663_002:0344c15": "肢節怡解，復得無量不可思議具足妙樂。」",
    "T16n0663_002:0344c16": "以天曼陀羅華、摩訶曼陀羅華，供養奉散於",
    "T16n0663_002:0344c17": "如來上。作如是等供養佛已，復白佛言：「世",
    "T16n0663_002:0344c18": "尊！我等四王，各各自有五百鬼神，常當隨",
    "T16n0663_002:0344c19": "逐是說法者而為守護。」",
    "T16n0663_002:0344c20": "金光明經大辯天神品第七",
    "T16n0663_002:0344c21": "爾時大辯天白佛言：「世尊！是說法者，我當",
    "T16n0663_002:0344c22": "益其樂說辯才，令其所說莊嚴次第善得",
    "T16n0663_002:0344c23": "大智，若是經中有失文字句義違錯，我能",
    "T16n0663_002:0344c24": "令是說法比丘次第還得，能與總持令不",
    "T16n0663_002:0344c25": "忘失。若有眾生於百千佛所種諸善根，是",
    "T16n0663_002:0344c26": "說法者為是等故，於閻浮提廣宣流布是",
    "T16n0663_002:0344c27": "妙經典令不斷絕，復令無量無邊眾生得",
    "T16n0663_002:0344c28": "聞是經，當令是等悉得猛利不可思議大",
    "T16n0663_002:0344c29": "智慧聚、不可稱量福德之報，善解無量種種",
    "T16n0663_002:0345a01": "方便、善能辯暢一切諸論、善知世間種種",
    "T16n0663_002:0345a02": "技術，能出生死得不退轉，必定疾得阿耨",
    "T16n0663_002:0345a03": "多羅三藐三菩提。」",
    "T16n0663_002:0345a04": "金光明經功德天品第八",
    "T16n0663_002:0345a05": "爾時功德天白佛言：「世尊！是說法者，我當",
    "T16n0663_002:0345a06": "隨其所須之物，衣服飲食臥具醫藥及餘資",
    "T16n0663_002:0345a07": "產，供給是人無所乏少，令心安住晝夜歡",
    "T16n0663_002:0345a08": "樂，正念思惟是經章句分別深義。若有眾",
    "T16n0663_002:0345a09": "生於百千佛所種諸善根，是說法者為是",
    "T16n0663_002:0345a10": "等故，於閻浮提廣宣流布是妙經典令不",
    "T16n0663_002:0345a11": "斷絕，是諸眾生聽是經已，於未來世無量",
    "T16n0663_002:0345a12": "百千那由他劫，常在天上人中受樂，值遇",
    "T16n0663_002:0345a13": "諸佛，速成阿耨多羅三藐三菩提，三惡道苦",
    "T16n0663_002:0345a14": "悉畢無餘。「世尊！我已於過去寶華功德海",
    "T16n0663_002:0345a15": "琉璃金山照明如來、應供、正遍知、明行足、善逝、",
    "T16n0663_002:0345a16": "世間解、無上士、調御丈夫、天人師、佛、世尊所",
    "T16n0663_002:0345a17": "種諸善根，是故我今隨所念方、隨所視方、",
    "T16n0663_002:0345a18": "隨所至方，能令無量百千眾生受諸快樂，",
    "T16n0663_002:0345a19": "若衣服飲食資生之具、金銀七寶、真珠琉",
    "T16n0663_002:0345a20": "璃、珊瑚琥珀、壁玉珂貝，悉無所乏。若有人",
    "T16n0663_002:0345a21": "能稱金光明微妙經典，為我供養諸佛世",
    "T16n0663_002:0345a22": "尊，三稱我名燒香供養；供養佛已，別以香",
    "T16n0663_002:0345a23": "華種種美味，供施於我灑散諸方，當知是",
    "T16n0663_002:0345a24": "人即能聚集資財寶物。以是因緣增長地",
    "T16n0663_002:0345a25": "味，地神諸天悉皆歡喜，所種穀米牙莖枝",
    "T16n0663_002:0345a26": "葉果實滋茂，樹神歡喜出生無量種種諸物。",
    "T16n0663_002:0345a27": "我時慈念諸眾生故，多與資生所須之物。",
    "T16n0663_002:0345a28": "「世尊！於此北方，毘沙門天王有城名曰",
    "T16n0663_002:0345a29": "阿尼曼陀，其城有園名功德華光，於是園",
    "T16n0663_002:0345b01": "中有最勝園，名曰金幢七寶極妙，此即是",
    "T16n0663_002:0345b02": "我常止住處。若有欲得財寶增長，是人當",
    "T16n0663_002:0345b03": "於自所住處，應淨掃灑洗浴其身，著鮮白",
    "T16n0663_002:0345b04": "衣妙香塗身，為我至心三稱彼佛寶華琉",
    "T16n0663_002:0345b05": "璃世尊名號，禮拜供養燒香散華；亦當三稱",
    "T16n0663_002:0345b06": "金光明經至誠發願，別以香華種種美味，供",
    "T16n0663_002:0345b07": "施於我散灑諸方，爾時當說如是章句：",
    "T16n0663_002:0345b08": "「波利富樓那遮利　三曼陀達舍尼羅佉",
    "T16n0663_002:0345b09": "　摩訶毘呵羅伽帝　三曼陀毘陀那伽帝",
    "T16n0663_002:0345b10": "　摩訶迦梨波帝　波婆禰　薩婆哆[口*后]　三",
    "T16n0663_002:0345b11": "曼陀　脩鉢梨富隷　阿夜那達摩帝　摩",
    "T16n0663_002:0345b12": "訶毘鼓畢帝　摩訶彌勒簸僧祇帝　醯帝簁",
    "T16n0663_002:0345b13": "三博祇悕帝　三曼陀阿咃　阿[少/兔]婆羅尼",
    "T16n0663_002:0345b14": "「是灌頂章句，必定吉祥真實不虛。等行眾",
    "T16n0663_002:0345b15": "生及中善根，應當受持讀誦通利，七日七夜",
    "T16n0663_002:0345b16": "受持八戒，朝暮淨心，香華供養十方諸佛，",
    "T16n0663_002:0345b17": "常為己身及諸眾生，迴向具足阿耨多羅三",
    "T16n0663_002:0345b18": "藐三菩提，作是誓願：『令我所求皆得吉祥。』",
    "T16n0663_002:0345b19": "自於所居房舍屋宅淨潔掃除。若自住處、若",
    "T16n0663_002:0345b20": "阿蘭若處，以香泥塗地、燒微妙香、敷淨好",
    "T16n0663_002:0345b21": "座，以種種華香布散其地以待於我；我於",
    "T16n0663_002:0345b22": "爾時如一念頃，入其室宅即坐其座，從",
    "T16n0663_002:0345b23": "此日夜令此所居，若村邑、若僧坊、若露地，無",
    "T16n0663_002:0345b24": "所乏少，若錢若金銀若珍寶、若牛羊若穀",
    "T16n0663_002:0345b25": "米，一切所須即得具足悉受快樂。若能以",
    "T16n0663_002:0345b26": "己所作善根最勝之分迴與我者，我當終",
    "T16n0663_002:0345b27": "身不遠其人，於所住處至心護念，隨其所",
    "T16n0663_002:0345b28": "求令得成就。「應當至心禮如是等諸佛世",
    "T16n0663_002:0345b29": "尊，其名曰：寶勝如來、無垢熾寶光明王相如",
    "T16n0663_002:0345c01": "來、金焰光明如來、金百光明照藏如來、金山",
    "T16n0663_002:0345c02": "寶蓋如來、金華焰光相如來、大炬如來、寶相",
    "T16n0663_002:0345c03": "如來；亦應敬禮：信相菩薩、金光明菩薩、金",
    "T16n0663_002:0345c04": "藏菩薩、常悲菩薩、法上菩薩；亦應敬禮：東",
    "T16n0663_002:0345c05": "方阿閦如來、南方寶相如來、西方無量壽佛、",
    "T16n0663_002:0345c06": "北方微妙聲佛。」",
    "T16n0663_002:0345c07": "金光明經堅牢地神品第九",
    "T16n0663_002:0345c08": "爾時地神堅牢白佛言：「世尊！是金光明微",
    "T16n0663_002:0345c09": "妙經典，若現在世若未來世，在在處處——若城",
    "T16n0663_002:0345c10": "邑聚落，若山澤空處，若王宮宅。世尊！隨是",
    "T16n0663_002:0345c11": "經典所流布處，是地分中敷師子座，令說",
    "T16n0663_002:0345c12": "法者坐其座上，廣演宣說是妙經典；我當在",
    "T16n0663_002:0345c13": "中常作宿衛，隱蔽其身於法座下頂戴其",
    "T16n0663_002:0345c14": "足。我聞法已，得服甘露無上法味增益身",
    "T16n0663_002:0345c15": "力，而此大地深十六萬八千由旬，從金剛際",
    "T16n0663_002:0345c16": "至海地上，悉得眾味增長具足，豐壤肥",
    "T16n0663_002:0345c17": "濃過於今日。以是之故，閻浮提內藥草樹",
    "T16n0663_002:0345c18": "木、根莖枝葉華果滋茂，美色香味皆悉具足。",
    "T16n0663_002:0345c19": "眾生食已，增長壽命色力辯安，六情諸根",
    "T16n0663_002:0345c20": "具足通利，威德顏貌端嚴殊特；成就如是種",
    "T16n0663_002:0345c21": "種等已，所作事業多得成辦，有大勢力精",
    "T16n0663_002:0345c22": "勤勇猛。「是故，世尊！閻浮提內安隱豐樂人民",
    "T16n0663_002:0345c23": "熾盛，一切眾生多受快樂，應心適意隨其",
    "T16n0663_002:0345c24": "所樂。是諸眾生得是威德大勢力已，能供",
    "T16n0663_002:0345c25": "養是《金光明經》，及恭敬供養持是經者",
    "T16n0663_002:0345c26": "四部之眾。我於爾時當往其所，為諸眾生",
    "T16n0663_002:0345c27": "受快樂故，請說法者廣令宣布如是妙典。",
    "T16n0663_002:0345c28": "何以故？世尊！是金光明若廣說時，我及眷屬",
    "T16n0663_002:0345c29": "所得功德倍過於常，增長身力心進勇銳。",
    "T16n0663_002:0346a01": "「世尊！我服甘露無上味已，閻浮提地縱廣",
    "T16n0663_002:0346a02": "七千由旬豐壤倍常。世尊！如是大地眾生",
    "T16n0663_002:0346a03": "所依，悉能增長一切所須之物，增長一切",
    "T16n0663_002:0346a04": "所須物已，令諸眾生隨意所用受於快樂——",
    "T16n0663_002:0346a05": "種種飲食衣服臥具、宮殿屋宅樹木林苑、河",
    "T16n0663_002:0346a06": "池井泉，如是等物依因於地悉皆具足。是",
    "T16n0663_002:0346a07": "故，世尊！是諸眾生為知我恩，應作是念：『我",
    "T16n0663_002:0346a08": "當必定聽受是經，供養恭敬尊重讚歎。』作",
    "T16n0663_002:0346a09": "是念已，即從住處，若城邑聚落舍宅空地，",
    "T16n0663_002:0346a10": "往法會所聽受是經。既聽受已還其所止，",
    "T16n0663_002:0346a11": "各應相慶作如是言：『我等今者聞此甚深無",
    "T16n0663_002:0346a12": "上妙法，已為攝取不可思議功德之聚，值",
    "T16n0663_002:0346a13": "遇無量無邊諸佛，三惡道報已得解脫，於未",
    "T16n0663_002:0346a14": "來世常生天上人中受樂。』是諸眾生各於",
    "T16n0663_002:0346a15": "住處，若為他人演說是經，若說一喻一品",
    "T16n0663_002:0346a16": "一緣，若復稱歎一佛一菩薩一四句偈乃至",
    "T16n0663_002:0346a17": "一句，及稱是經首題名字。世尊！隨是眾生",
    "T16n0663_002:0346a18": "所住之處，其地具足豐壤肥濃過於餘地，凡",
    "T16n0663_002:0346a19": "是因地所生之物，悉得增長滋茂廣大，令",
    "T16n0663_002:0346a20": "諸眾生受於快樂，多饒財寶好行惠施，心",
    "T16n0663_002:0346a21": "常堅固深信三寶。」",
    "T16n0663_002:0346a22": "爾時佛告地神堅牢：「若有眾生，乃至聞是",
    "T16n0663_002:0346a23": "《金光明經》一句之義，人中命終隨意往生三",
    "T16n0663_002:0346a24": "十三天。地神！若有眾生，為欲供養是經典",
    "T16n0663_002:0346a25": "故莊嚴屋宅，乃至張懸一幡一蓋及以一",
    "T16n0663_002:0346a26": "衣，欲界六天已有自然七寶宮殿，是人命終",
    "T16n0663_002:0346a27": "即往生彼。地神！於諸七寶宮殿之中，各各",
    "T16n0663_002:0346a28": "自然有七天女共相娛樂，日夜常受不可思",
    "T16n0663_002:0346a29": "議微妙快樂。」爾時地神白佛言：「世尊！以是",
    "T16n0663_002:0346b01": "因緣，說法比丘坐法座時，我常晝夜衛護不",
    "T16n0663_002:0346b02": "離，隱蔽其形在法座下頂戴其足。世尊！",
    "T16n0663_002:0346b03": "若有眾生於百千佛所種諸善根，是說法",
    "T16n0663_002:0346b04": "者為是等故，於閻浮提廣宣流布是妙經",
    "T16n0663_002:0346b05": "典令不斷絕。是諸眾生聽是經已，未來",
    "T16n0663_002:0346b06": "之世無量百千那由他劫，於天上人中常",
    "T16n0663_002:0346b07": "受快樂，值遇諸佛，疾成阿耨多羅三藐三菩",
    "T16n0663_002:0346b08": "提，三惡道苦悉斷無餘。」",
    "T16n0663_002:0346b09": "金光明經卷第二"
}