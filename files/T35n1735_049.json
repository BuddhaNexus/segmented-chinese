{
    "T35n1735_049:0871c15": "大方廣佛華嚴經疏卷第四十九",
    "T35n1735_049:0871c17": "唐清涼山大華嚴寺沙門澄觀撰",
    "T35n1735_049:0871c18": "如來出現品第三十七(已下入第五十經)",
    "T35n1735_049:0871c19": "[0871c19] 初來意者。前品明稱果之因。此品辨如因",
    "T35n1735_049:0871c20": "之果。體雖平等不壞二相。先因後果義次",
    "T35n1735_049:0871c21": "第故。亦為答前不思議品出現念故。答第",
    "T35n1735_049:0871c22": "二會所行問故。會釋如前。二釋名者。如來",
    "T35n1735_049:0871c23": "是有法之人。即三身十身之通稱。出現是",
    "T35n1735_049:0871c24": "依人之法。果用化用之總名。如來雖見上",
    "T35n1735_049:0871c25": "文。對出現故重辨十身皆有出現。且寄三",
    "T35n1735_049:0871c26": "身以明。然來即出現。為分人法曉喻分明。",
    "T35n1735_049:0871c27": "故重辨之。若依法身如來者。即諸法如義",
    "T35n1735_049:0871c28": "如理。常現名為出現。故文云。普現一切而",
    "T35n1735_049:0871c29": "無所現。又云體性平等不增減等。若依報",
    "T35n1735_049:0872a01": "身。乘如實道來成正覺。故曰如來。本性功",
    "T35n1735_049:0872a02": "德一時頓顯。名為出現故。文云。如來成正",
    "T35n1735_049:0872a03": "覺時。於一切義無所疑惑。普見一切眾生",
    "T35n1735_049:0872a04": "成正覺等。若依化身則乘薩婆若乘來化",
    "T35n1735_049:0872a05": "眾生。故曰如來。則應機大用一時出現。文",
    "T35n1735_049:0872a06": "云。以本願力現佛身。令見如來大神變。又",
    "T35n1735_049:0872a07": "云。隨其所能隨其勢力。於菩提樹下。以種",
    "T35n1735_049:0872a08": "種身成正覺等。今以新佛舊成曾無二體。",
    "T35n1735_049:0872a09": "新成舊佛法報似分。無不應時故即真而",
    "T35n1735_049:0872a10": "應。應隨性起故即應而真。三佛圓融十身無",
    "T35n1735_049:0872a11": "礙故。辨應現即顯真成。是以晉經名性起。",
    "T35n1735_049:0872a12": "性字雖是義加未爽通理。以應雖從緣",
    "T35n1735_049:0872a13": "不違性故。無不從此法界流故。以淨奪",
    "T35n1735_049:0872a14": "染性即起故。若離於緣性叵說故。下加性",
    "T35n1735_049:0872a15": "起菩薩表所說故。妄雖即真不順性故。",
    "T35n1735_049:0872a16": "今以起義多含直云出現。從性從因從真",
    "T35n1735_049:0872a17": "從感。皆出現故。若唯辨應身出現。非唯",
    "T35n1735_049:0872a18": "失前二義。亦未足顯深。何能融前差別之",
    "T35n1735_049:0872a19": "果若以來為現義。則如來即出現。持業釋",
    "T35n1735_049:0872a20": "也。若分人法。三皆如來之出現。揀餘出故。",
    "T35n1735_049:0872a21": "第三宗趣者。平等出現為宗。融差別果為",
    "T35n1735_049:0872a22": "趣。四正釋文。文為七分。一加分。二本分。三",
    "T35n1735_049:0872a23": "請分。四說分。五顯名受持分。六表瑞證成分。",
    "T35n1735_049:0872a24": "七偈頌總攝分。今初有二。先毫光加請主。",
    "T35n1735_049:0872a25": "後口光加說主。前中三。初光次加後益。光中",
    "T35n1735_049:0872a26": "有十分三。一光出處。眉間者。表證中道。",
    "T35n1735_049:0872a27": "離有無二邊故。表無住道離真應二邊故。",
    "T35n1735_049:0872a28": "白毫者。表所出現性無垢故。能詮出現諸",
    "T35n1735_049:0872a29": "教本故。二放大下。辨光名。體如所說故。三",
    "T35n1735_049:0872b01": "無量下八段。皆是光業。初眷屬光即是因業。",
    "T35n1735_049:0872b02": "總攝諸法皆此生故。四其光下舒業。五顯現",
    "T35n1735_049:0872b03": "下敬業。六覺悟下覺業。七除滅下止業。八",
    "T35n1735_049:0872b04": "映蔽下降伏業。九顯示下示現業。十作是",
    "T35n1735_049:0872b05": "下卷業。二入如來下正明加相。所以加此",
    "T35n1735_049:0872b06": "菩薩者。如名所顯故。性有二義。一種性",
    "T35n1735_049:0872b07": "義。因所起故。二法性義。若真若應皆此生故。",
    "T35n1735_049:0872b08": "亦有釋云。此之妙德即是文殊說此法門加",
    "T35n1735_049:0872b09": "性起稱。此釋無違大理。以文殊大智為能",
    "T35n1735_049:0872b10": "顯。普賢法界為所顯。共成毘盧遮那之出",
    "T35n1735_049:0872b11": "現故。亦是解行滿故。佛出現也。從頂入者。",
    "T35n1735_049:0872b12": "是加持相妙智之極方能顯故。第三時此道",
    "T35n1735_049:0872b13": "場下。加益中二。先大眾同欣。知法將被",
    "T35n1735_049:0872b14": "故。二爾時下。妙德領旨。知令求說主故。",
    "T35n1735_049:0872b15": "於中二。先長行。身心致敬。跽者跪也後偈",
    "T35n1735_049:0872b16": "頌讚請。十偈分二。前五讚後五請。前中初一",
    "T35n1735_049:0872b17": "總讚申敬。餘四別讚。放光中有讚因讚果",
    "T35n1735_049:0872b18": "讚用等。文並可知。後五中。初一自敘得益。",
    "T35n1735_049:0872b19": "即是領旨。次偈領眾意請。次偈歎眾堪聞。",
    "T35n1735_049:0872b20": "次偈敘佛令請。後偈正求說主。已領佛意",
    "T35n1735_049:0872b21": "故不請佛。第二口光加說主者。示所請",
    "T35n1735_049:0872b22": "故。文中三。初光次加後益。今初亦十。一出處",
    "T35n1735_049:0872b23": "口放者。表教道傳通故。二光明令得無礙",
    "T35n1735_049:0872b24": "辯。不畏大眾及深理故。餘如前辨。二入普",
    "T35n1735_049:0872b25": "下。加中入口者。教以口傳故。如佛說故。加",
    "T35n1735_049:0872b26": "普賢者。是普賢行之果故。所證法界由理",
    "T35n1735_049:0872b27": "顯故。三其光入下。明益中。唯除如來揀師",
    "T35n1735_049:0872b28": "資故。第二爾時下。本分中三。初徵事而問。",
    "T35n1735_049:0872b29": "次引例以答。答即是本後說。是語下。表瑞",
    "T35n1735_049:0872c01": "證成顯說希奇。纔聞其名已有徵故。大地",
    "T35n1735_049:0872c02": "動者。大法將顯大惑將傾故。出問法光者。",
    "T35n1735_049:0872c03": "冥加智慧助發請故。第三時性起下。請分",
    "T35n1735_049:0872c04": "中有長行與偈。前中四。一總舉法請。二佛",
    "T35n1735_049:0872c05": "子此諸下。歎眾堪聞。三佛子汝已下。歎說",
    "T35n1735_049:0872c06": "主具德。四善哉下。標章別請。前二可知。三",
    "T35n1735_049:0872c07": "中別歎十事。一供多佛必曾聞故。二成妙",
    "T35n1735_049:0872c08": "行曾已修故。三定自在有所依故。四親證",
    "T35n1735_049:0872c09": "入故。五知教道故。六除他疑故。七上力",
    "T35n1735_049:0872c10": "加故。八審根器故。九能隨說故。十順智到",
    "T35n1735_049:0872c11": "彼岸得意深故。有如是下總結。既有說德",
    "T35n1735_049:0872c12": "堪宜說故。第四標章別請中。初句讚善躡",
    "T35n1735_049:0872c13": "前三段。後列十事以顯無盡。一如來出現",
    "T35n1735_049:0872c14": "之法。此是總相。總集多緣成出現法。法",
    "T35n1735_049:0872c15": "含持軌。餘九是別。初三即三業祕密。四境",
    "T35n1735_049:0872c16": "即智之所緣。亦分齊境。五依境修行通因",
    "T35n1735_049:0872c17": "通果。六成菩提道。七成必轉法輪。八應必",
    "T35n1735_049:0872c18": "示涅槃。九若存若亡見聞皆益。備斯九事",
    "T35n1735_049:0872c19": "一化始終。有云。初一所依之法。餘九能依",
    "T35n1735_049:0872c20": "之德亦有斯理。如是下結請。第二爾時下",
    "T35n1735_049:0872c21": "偈請。十偈分三。初一讚德標請。頌前第三",
    "T35n1735_049:0872c22": "段。次四舉法別請。頌前第四段。三有五偈",
    "T35n1735_049:0872c23": "歎德勸請。通頌後三段。於中初偈總讚請。",
    "T35n1735_049:0872c24": "次二偈勸說之方。以法深難領故請說因",
    "T35n1735_049:0872c25": "喻。次一偈半歎眾堪聞。末後半偈結請。所",
    "T35n1735_049:0872c26": "說淨心顯說無過。具演文義周圓。第四說",
    "T35n1735_049:0872c27": "分大分為二。初別答十問。後佛子如來以一",
    "T35n1735_049:0872c28": "切譬下。總以結酬。今初。十段答前十問。各",
    "T35n1735_049:0872c29": "有長行偈喻。一一具十。今初。答出現之",
    "T35n1735_049:0873a01": "法。長行中二。初標告歎深。二所謂下。隨義",
    "T35n1735_049:0873a02": "別顯。於中三。初法說深廣酬前因緣。二佛",
    "T35n1735_049:0873a03": "子譬如下。喻明深廣雙酬因喻。後佛子至",
    "T35n1735_049:0873a04": "知如來出現下。總結成益。結上十喻。初中",
    "T35n1735_049:0873a05": "分三。謂標釋結。今初。總標多因成出現果。",
    "T35n1735_049:0873a06": "二何以下釋於中二。先徵以總釋。後何等為",
    "T35n1735_049:0873a07": "下。徵數別明。今初。先反釋緣。約能成之緣",
    "T35n1735_049:0873a08": "事。即所成因體。後以十下順釋。向言無量乃",
    "T35n1735_049:0873a09": "是總相。今明有十箇無量。以顯無盡。理實",
    "T35n1735_049:0873a10": "則有百千阿僧祇數無量。此十無量皆遍十",
    "T35n1735_049:0873a11": "喻。言百千者。占人云。以十無量入中十",
    "T35n1735_049:0873a12": "喻成百。以後結中十句。一一結前百門",
    "T35n1735_049:0873a13": "為千。其中更有別義。方成無量。今以下列",
    "T35n1735_049:0873a14": "十中門門皆云無量。則不俟相入。是知百",
    "T35n1735_049:0873a15": "千之言。但是數之總稱耳。二徵數別明中。一",
    "T35n1735_049:0873a16": "始發大心誓期出現故。此心何相。二明上",
    "T35n1735_049:0873a17": "求勝志。三明下化慈悲。四行以續願。此行",
    "T35n1735_049:0873a18": "謂何。五明不出福智。六別顯福嚴。七別明",
    "T35n1735_049:0873a19": "智嚴八淨前功德。九嚴前智慧。所謂方便",
    "T35n1735_049:0873a20": "道。教道證道無住道。正道助通。一道二道等。",
    "T35n1735_049:0873a21": "皆莊嚴故。十窮究法源真實智故。三佛子如",
    "T35n1735_049:0873a22": "是下。結中既皆過去積因多法圓滿。令二",
    "T35n1735_049:0873a23": "利果一時出現故。出現言通真通應。第二",
    "T35n1735_049:0873a24": "喻明深廣中。十喻各三。謂喻合結。喻酬譬",
    "T35n1735_049:0873a25": "喻合酬因緣。故文云非以一緣一事而得",
    "T35n1735_049:0873a26": "出現。又前法說多約往因。此中合文多約現",
    "T35n1735_049:0873a27": "緣。十中一大千興造喻。此喻為總總喻眾",
    "T35n1735_049:0873a28": "緣。以成出現故。云以無量緣等。下說雲雨",
    "T35n1735_049:0873a29": "皆此所&#x9714;。初喻中四。一總辨多緣。二別顯",
    "T35n1735_049:0873b01": "緣相。三顯被因起。四性相結成。今初。先反",
    "T35n1735_049:0873b02": "後順。緣即因緣。如眾生業及風雨等。事即事",
    "T35n1735_049:0873b03": "相。謂如所持水及宮殿等。二所謂下。別顯",
    "T35n1735_049:0873b04": "中。先雲雨上&#x9714;。後風輪下持。一能持者。若",
    "T35n1735_049:0873b05": "無此輪雨無停處。二水若不減礙起天宮。",
    "T35n1735_049:0873b06": "三水雖已減假此成立。謂減一節水起一",
    "T35n1735_049:0873b07": "重天。如嚴冬急流重重水結。四雖起總處。",
    "T35n1735_049:0873b08": "無別莊嚴故。須第四。三如是皆由下。顯彼",
    "T35n1735_049:0873b09": "因起。謂上雲等。略由二因。一眾生外增上",
    "T35n1735_049:0873b10": "業。言共業者。謂多有情應生此界共業同",
    "T35n1735_049:0873b11": "變。於中有四句。謂共中共等。二菩薩善根。",
    "T35n1735_049:0873b12": "此有二意。一約同居。謂地前菩薩。二約能",
    "T35n1735_049:0873b13": "化。謂隨諸眾生。應以何國起菩薩根等。便",
    "T35n1735_049:0873b14": "修彼因以取彼國故。有眾生類即菩薩佛",
    "T35n1735_049:0873b15": "國。令於其中下顯受用果。謂先成器界。後",
    "T35n1735_049:0873b16": "起眾生依之而住。如俱舍婆沙等辨。各隨",
    "T35n1735_049:0873b17": "所宜者。謂水族眾生得水受用等。又人羅剎",
    "T35n1735_049:0873b18": "宮殿無礙。菩薩眾生淨穢同居。第四佛子如",
    "T35n1735_049:0873b19": "是下。性相結成中。先結前生後。後法性如",
    "T35n1735_049:0873b20": "是下正結。此句為總。此法性言通於性相。",
    "T35n1735_049:0873b21": "無有生下別顯性空亦遮其妄計。謂非冥",
    "T35n1735_049:0873b22": "性微塵等生。非自在梵王等作。無神我能",
    "T35n1735_049:0873b23": "知。上三顯能作空。無有成者顯所作空。雖",
    "T35n1735_049:0873b24": "能所俱空不礙相有。故云而得成就。如是",
    "T35n1735_049:0873b25": "無礙為法性如是。次合中略不合第三顯",
    "T35n1735_049:0873b26": "彼所因。以次下二喻自別合故。合四輪中。",
    "T35n1735_049:0873b27": "前三是因。後一二利果滿。因圓果滿佛出",
    "T35n1735_049:0873b28": "現故。一品之內多以依喻正者。非唯義類",
    "T35n1735_049:0873b29": "相似。實則外由內變故。令外器全似於內。",
    "T35n1735_049:0873c01": "是以上云菩薩善根所起。眾生共業所生等。",
    "T35n1735_049:0873c02": "華藏品中已略開顯。第二洪&#x9714;大千喻。此之",
    "T35n1735_049:0873c03": "雲雨即前喻中興雲降雨。正喻出現法門。",
    "T35n1735_049:0873c04": "廣大難知周十方故。言心相續力者。若約",
    "T35n1735_049:0873c05": "信受但是圓機。堅種相續能受深旨。若約",
    "T35n1735_049:0873c06": "具受。則八地已上得無盡陀羅尼力。方能",
    "T35n1735_049:0873c07": "受持乃至十地。方受如來雲雨說法。是以文",
    "T35n1735_049:0873c08": "言除大菩薩。由初義故但揀二乘。第三雲",
    "T35n1735_049:0873c09": "雨無從喻。菩薩善根。如生共業感彼出現。",
    "T35n1735_049:0873c10": "法雲法雨機感而現。非先有一方所從彼而",
    "T35n1735_049:0873c11": "來。機謝而去。亦非歸至舊所故。體無生滅。",
    "T35n1735_049:0873c12": "第四大雨難知喻。喻深非心境故。古云。教",
    "T35n1735_049:0873c13": "廣行大因深果遠。故非預二乘。亦不乖理。",
    "T35n1735_049:0873c14": "但是大機即世間主無能所行。即能知之。第",
    "T35n1735_049:0873c15": "五大雨成敗喻。況佛滅惑成德喻中。初一",
    "T35n1735_049:0873c16": "即壞界之時。三即以水止水合中。初二滅",
    "T35n1735_049:0873c17": "惑成智福。次一滅障成智。即止觀雙運。",
    "T35n1735_049:0873c18": "後一權智照機。又無二同二乘。無三同外",
    "T35n1735_049:0873c19": "道。無四增無明無五非種智。此即分上總",
    "T35n1735_049:0873c20": "中法雨令差。第六一雨隨別喻。喻佛一味",
    "T35n1735_049:0873c21": "隨器。隨器即合前差別。第七勝處先成喻。",
    "T35n1735_049:0873c22": "喻佛勝緣。先濟德文中先正明。後佛子譬如",
    "T35n1735_049:0873c23": "下。牒以釋疑。先成由業力。法異由機殊不",
    "T35n1735_049:0873c24": "乖第六一味。第八事別由因喻。喻佛成辦",
    "T35n1735_049:0873c25": "大事德。亦是德殊由智喻。喻中分三。初蓮華",
    "T35n1735_049:0873c26": "表佛。總中略無名出現者。表佛現故。而",
    "T35n1735_049:0873c27": "言大者。準五卷大悲經第三云。有千葉故",
    "T35n1735_049:0873c28": "光照十方者。金色光也。言爾所佛者。有",
    "T35n1735_049:0873c29": "千枚華表千佛故。故劫名賢賢善多故。",
    "T35n1735_049:0874a01": "餘多同此。二佛子爾時下。風輪起處者。即有",
    "T35n1735_049:0874a02": "力遙持廣前建立風輪。三佛子大雲下。結因",
    "T35n1735_049:0874a03": "有屬。二合中亦三。先合蓮華表佛喻。於中",
    "T35n1735_049:0874a04": "一切善根功德合上大水遍滿。放於下。合生",
    "T35n1735_049:0874a05": "蓮華。謂不斷種性如華表佛故。普照十方",
    "T35n1735_049:0874a06": "合上光照十方。與諸菩薩下。合知佛當出。",
    "T35n1735_049:0874a07": "第二佛子下。合風輪起處喻。此十智光次第",
    "T35n1735_049:0874a08": "合前。所成唯果德。能成通因果。又能成即",
    "T35n1735_049:0874a09": "實之權。所成唯差別之德。故下結云同一體",
    "T35n1735_049:0874a10": "等。第三佛子如來下合。結因有屬於中三。",
    "T35n1735_049:0874a11": "一結因即能成之智。合上一味之水風輪不",
    "T35n1735_049:0874a12": "同。此輪由一節水減。一重輪生。如澄水垽。",
    "T35n1735_049:0874a13": "今推能成由一味大悲。二佛子一切下結",
    "T35n1735_049:0874a14": "果。即所成之大智。從一實之智隨權而生。",
    "T35n1735_049:0874a15": "合上風輪差別。故世界差別。三佛子汝等下",
    "T35n1735_049:0874a16": "結緣。即由眾生異。合上以眾生善根不同。",
    "T35n1735_049:0874a17": "兼釋外疑。於中又三。初牒前正理。一解脫",
    "T35n1735_049:0874a18": "味即能成之水。水具二義。悲及解脫二文影",
    "T35n1735_049:0874a19": "略。種種功德通能所二智。二眾生念言舉外",
    "T35n1735_049:0874a20": "疑情。然感應之道略有三義。一互相成。二互",
    "T35n1735_049:0874a21": "相奪。三緣成性空。今眾生以緣奪因。純推",
    "T35n1735_049:0874a22": "佛力失因緣義。三佛子此非下。如來為釋。",
    "T35n1735_049:0874a23": "於中初以因奪緣。一向言非。次但以下。為",
    "T35n1735_049:0874a24": "說正義初句因緣相成後而佛下。有二義。一",
    "T35n1735_049:0874a25": "成上因緣。雖隨眾生心無分別。二成第三",
    "T35n1735_049:0874a26": "義了性空故。緣成故無成。無成故無壞。",
    "T35n1735_049:0874a27": "所成既空何有能成作者及作法耶。第九四",
    "T35n1735_049:0874a28": "輪相依喻。況佛體用依持德。亦廣建立風之",
    "T35n1735_049:0874a29": "別義。喻中二。先明能持之風。有四者。一一",
    "T35n1735_049:0874b01": "時持水名安住。二多時不動名常住。三與",
    "T35n1735_049:0874b02": "劫齊量。四體性堅密。是以俱舍云。假使有",
    "T35n1735_049:0874b03": "一大諾健那。以金剛輪奮威懸擊。金剛有",
    "T35n1735_049:0874b04": "碎風輪無損。其量廣無數。厚十六洛叉。彼",
    "T35n1735_049:0874b05": "但有一與此不同。二此四下四輪相依。準",
    "T35n1735_049:0874b06": "俱舍論。次上水輪厚八洛叉。洛叉億也。次",
    "T35n1735_049:0874b07": "上更有金輪。厚三億二萬由旬。然其世界。",
    "T35n1735_049:0874b08": "或說三輪成。謂風水金。或說五輪。謂下加",
    "T35n1735_049:0874b09": "虛空上加大地。今欲稱法合成四輪。則地",
    "T35n1735_049:0874b10": "中含金金亦地故。二合中先合能持四風。",
    "T35n1735_049:0874b11": "有配四攝義。則少似既合。以如來出現",
    "T35n1735_049:0874b12": "則成大局。今謂一未信入者。以四攝普攝",
    "T35n1735_049:0874b13": "示以正理。二已信受者建立教法。三已入法",
    "T35n1735_049:0874b14": "者令其成行。四已成行者令其得果。二佛",
    "T35n1735_049:0874b15": "子下。合四輪相依。一慈悲合地能厚載故。",
    "T35n1735_049:0874b16": "二方便合水曲隨器故。出現合風力能持",
    "T35n1735_049:0874b17": "故。無礙合空如空無礙故。故淨名云。其無",
    "T35n1735_049:0874b18": "礙慧無若干故。文意雖但取展轉相依。",
    "T35n1735_049:0874b19": "不妨有似其事。若準偈中。慈悲之前有一",
    "T35n1735_049:0874b20": "切佛法。以況樹林則五重相依。第十大千饒",
    "T35n1735_049:0874b21": "益喻。況佛利世德。別顯總中一切眾生各",
    "T35n1735_049:0874b22": "隨所宜。而得受用。合中次第合前四益。見",
    "T35n1735_049:0874b23": "佛生喜如魚得潤故。戒如平地萬善由生",
    "T35n1735_049:0874b24": "故。定如宮室得安息故。慧如虛空不可",
    "T35n1735_049:0874b25": "壞故。於中二句。初不壞事。後不壞理。第",
    "T35n1735_049:0874b26": "三總結成益中有十一句。各別結上十門。",
    "T35n1735_049:0874b27": "以九十二句結第九門。故有十一。一多因",
    "T35n1735_049:0874b28": "出現故。二廣故難受。三無生故無從。四非",
    "T35n1735_049:0874b29": "心識故思必發狂。五如空故惑見雙亡。六",
    "T35n1735_049:0874c01": "平等無我故一味。七由無盡故諸乘遍化。",
    "T35n1735_049:0874c02": "八後際無斷故佛種不斷。九無對即無礙慧。",
    "T35n1735_049:0874c03": "十為無為平等。即攝三輪歸無礙慧。十一",
    "T35n1735_049:0874c04": "本為眾生故今利益滿足。若將一一通",
    "T35n1735_049:0874c05": "前十門。未為得意。第二偈頌。三十七頌分",
    "T35n1735_049:0874c06": "三。初十四頌歎深許說。次二十二頌。頌上",
    "T35n1735_049:0874c07": "十喻。後一頌結說無盡。不頌上文。今初",
    "T35n1735_049:0874c08": "分二。前十一頌歎深難量。後三頌誡聽許",
    "T35n1735_049:0874c09": "說。今初亦二。初偈總歎。頌前標告不思議",
    "T35n1735_049:0874c10": "言。後十別歎。即次第頌前總結十一句。亦第",
    "T35n1735_049:0874c11": "九偈頌九十二句結。既結喻。今此亦即通",
    "T35n1735_049:0874c12": "頌前喻。喻則性相雙明。此中多就性說。古",
    "T35n1735_049:0874c13": "稱性起彌復有由。一無邊量即無量義。二",
    "T35n1735_049:0874c14": "一毛叵量即廣大義。三空際叵得即無生義。",
    "T35n1735_049:0874c15": "然唯此第三偈。似頌第五如空。第六偈似",
    "T35n1735_049:0874c16": "頌第三無生滅。然取義不同故。皆案次。四",
    "T35n1735_049:0874c17": "不能知者離心識故。五遍於一切非一切者。",
    "T35n1735_049:0874c18": "即如空義。六體性平等即平等無我義。七前",
    "T35n1735_049:0874c19": "遍諸剎。此遍三世文綺互耳。八無變易故",
    "T35n1735_049:0874c20": "盡後際。九離言說故無二無對。十本願現",
    "T35n1735_049:0874c21": "身故能成益。第二誡聽許說中分二。初一",
    "T35n1735_049:0874c22": "誡聽勸修淨意如空。總以喻顯。下二句別",
    "T35n1735_049:0874c23": "顯。一離妄取。如彼淨空無雲翳故。斯即真",
    "T35n1735_049:0874c24": "止。二觸境無滯。如彼淨空無障礙故。斯即",
    "T35n1735_049:0874c25": "真觀。此觀不作意以照境。則所照無涯。此",
    "T35n1735_049:0874c26": "止體性離。而息妄故諸取皆寂。若斯則不",
    "T35n1735_049:0874c27": "拂不瑩而自淨矣。無淨之淨則闇蹈佛境",
    "T35n1735_049:0874c28": "矣。此為心要。謂後學思行。後二偈許說",
    "T35n1735_049:0874c29": "分齊。於中初半偈。結前生後。後偈半正示",
    "T35n1735_049:0875a01": "分齊。牒舉十門。略無行者三業攝故。闕正",
    "T35n1735_049:0875a02": "覺者導師中攝。或復略無。第二頌前十喻。",
    "T35n1735_049:0875a03": "即為十段。初喻四頌以是總故。餘九各二。",
    "T35n1735_049:0875a04": "今初文二。前二頌總顯多緣。後二頌別顯緣",
    "T35n1735_049:0875a05": "相。其第九喻。合云方便依智者。智即頌前",
    "T35n1735_049:0875a06": "出現。然初無礙慧。是佛實智中二皆權。於",
    "T35n1735_049:0875a07": "中智即知事方便隨機。合上即權實無礙",
    "T35n1735_049:0875a08": "對初即悲智雙游。第二別答出現九門。先",
    "T35n1735_049:0875a09": "明身業。後八依故。長行中二。先標舉。後佛",
    "T35n1735_049:0875a10": "子諸菩薩下釋相。於中三。初就法總明。次",
    "T35n1735_049:0875a11": "約喻別顯。後就法總結。然總中五遍通喻",
    "T35n1735_049:0875a12": "中十身。結中十句別結十喻。亦同前出現。",
    "T35n1735_049:0875a13": "今初分四。一總教廣見。二何以故徵其所",
    "T35n1735_049:0875a14": "由。三諸菩薩下。反釋所以。四應遍一切下。",
    "T35n1735_049:0875a15": "順以結酬。就反釋中總舉五法。法是所知",
    "T35n1735_049:0875a16": "法界。及調伏法事。是調伏眾生行事故。晉",
    "T35n1735_049:0875a17": "經名行。身即是正國土是依。生是所化。四",
    "T35n1735_049:0875a18": "順結中應翻上五成五無量界。身為能遍",
    "T35n1735_049:0875a19": "四為所遍。一遍法界。二遍調伏界。三遍調",
    "T35n1735_049:0875a20": "伏加行界。四遍世界。五遍眾生界。唯有五",
    "T35n1735_049:0875a21": "界非是略也。第二佛子譬如下。約喻別顯",
    "T35n1735_049:0875a22": "中。明如來出現有十種身。一周遍十方身。",
    "T35n1735_049:0875a23": "二無著無礙身。三普入城益身。四平等隨",
    "T35n1735_049:0875a24": "應身。五無生潛益身。六圓迴等住身。七無",
    "T35n1735_049:0875a25": "心普應身。八窮盡後際身。九嚴剎益生身。十",
    "T35n1735_049:0875a26": "嚴好滿願身。此即八地十身而為次不同。",
    "T35n1735_049:0875a27": "一法身。二智身。三威勢。四菩提。五莊嚴。六",
    "T35n1735_049:0875a28": "意生。七化。八力持。九福德。十願。四是菩提",
    "T35n1735_049:0875a29": "者。初成先照故。偈云日照出現故。五莊嚴",
    "T35n1735_049:0875b01": "者。一一毛孔隨好光明。以莊嚴故。餘文",
    "T35n1735_049:0875b02": "並顯。顯此十身舉十喻況。一一喻中文各有",
    "T35n1735_049:0875b03": "三。謂喻合結。今初虛空周遍喻。況周遍十",
    "T35n1735_049:0875b04": "方身故。下結。云以其心無量遍十方故。喻",
    "T35n1735_049:0875b05": "中先直示後徵釋。徵云。至不至別。何得俱",
    "T35n1735_049:0875b06": "耶。以一無身釋上二義。由無身故無可",
    "T35n1735_049:0875b07": "得至。亦以無故無所不至。如色中空。空",
    "T35n1735_049:0875b08": "若有身身即質聚。便礙於色。如鐵入水水",
    "T35n1735_049:0875b09": "不入鐵。今由無身故遍入色中。法準喻",
    "T35n1735_049:0875b10": "知。此以事空以況理空。理空即是法身故。",
    "T35n1735_049:0875b11": "經偈云。佛以法為身。清淨如虛空故。為眾",
    "T35n1735_049:0875b12": "生下此釋外疑。第二空無分別喻。況無著無",
    "T35n1735_049:0875b13": "礙身故。經結云所行無礙如虛空故。空無",
    "T35n1735_049:0875b14": "分別不礙顯色。智無分別不礙利生。第",
    "T35n1735_049:0875b15": "三日光饒益喻。喻普入成益身。普入法界",
    "T35n1735_049:0875b16": "故。喻合皆有總別釋成。合中別內有十種",
    "T35n1735_049:0875b17": "益。合前八句。初二合初句世出世異故。三",
    "T35n1735_049:0875b18": "拔四流之苦與出世之樂。拯二乘沈定水",
    "T35n1735_049:0875b19": "之苦。與菩提樂。皆變濕令燥之義。四道品",
    "T35n1735_049:0875b20": "通長三乘草木。五信有二義。一成上義。信",
    "T35n1735_049:0875b21": "能增長一切法故。二合成熟信。能必到",
    "T35n1735_049:0875b22": "如來地故。六七二句合廓徹虛空。一得見",
    "T35n1735_049:0875b23": "聞四諦因果智。二得三明十力智如空有",
    "T35n1735_049:0875b24": "日廓淨照徹故。八有二義。令心無礙成上",
    "T35n1735_049:0875b25": "徹空。不壞善根成下蓮華。如赤蓮華不遇",
    "T35n1735_049:0875b26": "日光翳死無疑。三乘善根若遇智日則便",
    "T35n1735_049:0875b27": "不壞。九正合開華。上已開不壞。今未開今",
    "T35n1735_049:0875b28": "開。十合後二句。發菩提心即見大道。成就",
    "T35n1735_049:0875b29": "本行是辦家業。第四日光等照喻。喻平等隨",
    "T35n1735_049:0875c01": "應身。由住真際故無私平等。文中二。先正",
    "T35n1735_049:0875c02": "喻。後重舉釋疑。前中黑山喻緣覺者。無法",
    "T35n1735_049:0875c03": "空之光故。不出功德故。不同菩薩十大",
    "T35n1735_049:0875c04": "山王表十地故。高原喻聲聞者。不生佛法",
    "T35n1735_049:0875c05": "蓮華故。大地一種通含三聚。取決定能生",
    "T35n1735_049:0875c06": "處喻正定聚。得緣方生喻不定聚。砂鹵等",
    "T35n1735_049:0875c07": "地喻邪定聚。然亦不捨故皆等照。後釋疑",
    "T35n1735_049:0875c08": "云。日光是一佛智萬殊豈為同喻。釋云豈",
    "T35n1735_049:0875c09": "不向說但隨山地有高下耶。故知但隨眾",
    "T35n1735_049:0875c10": "生智慧不同。佛無私智無若干也。未違",
    "T35n1735_049:0875c11": "前喻。又既約機說異。則照高未能兼下。照",
    "T35n1735_049:0875c12": "下而猶照高。又若捨化先捨於小次捨於",
    "T35n1735_049:0875c13": "中。唯菩薩高山盡日蒙照。思之。第五日益",
    "T35n1735_049:0875c14": "生盲喻。喻佛無生潛益身。有目者&#x89A9;。非是",
    "T35n1735_049:0875c15": "獨為生盲不見。亦未曾滅。以潛益故。合中",
    "T35n1735_049:0875c16": "二先略後廣。略中五事皆盲。而無信為總。",
    "T35n1735_049:0875c17": "故云無信眼故。此即涅槃闡提三罪。無信斷",
    "T35n1735_049:0875c18": "善即一闡提。無解毀見則謗方等。毀戒邪",
    "T35n1735_049:0875c19": "命。即犯四重禁作五逆罪。此四至惡猶有",
    "T35n1735_049:0875c20": "佛性。亦為饒益令離苦集。後佛子如來下。",
    "T35n1735_049:0875c21": "廣顯中二。先能益光後所益眾。今初二。先",
    "T35n1735_049:0875c22": "列十光。後結分齊。今初。十中初三成二莊",
    "T35n1735_049:0875c23": "嚴慧中二句。一普照事。一照淨理。次三成",
    "T35n1735_049:0875c24": "三慧。初二成聞慧。後一成思修。後四成四",
    "T35n1735_049:0875c25": "智。大圓鏡智。無住普照故。平等性智。絕戲",
    "T35n1735_049:0875c26": "論故。妙觀察智。隨應演故。成所作智。嚴土",
    "T35n1735_049:0875c27": "化生故。佛子下結數分齊。以日有千光",
    "T35n1735_049:0875c28": "故。結云千實乃無數。五百照下者。五位自",
    "T35n1735_049:0875c29": "分行。五百照上者。五位勝進行。二其菩薩",
    "T35n1735_049:0876a01": "下。所益中有四。初益菩薩。二益二乘。三益",
    "T35n1735_049:0876a02": "生盲。四益惡趣。菩薩有二種益。一益圓機",
    "T35n1735_049:0876a03": "頓證佛境。二益權機令熟權趣實。諸處謂",
    "T35n1735_049:0876a04": "五眼等諸地。謂種性地等。二乘生盲可知。四",
    "T35n1735_049:0876a05": "地獄下。光益惡趣文有六段。一拔苦與樂。",
    "T35n1735_049:0876a06": "二佛子下。因起邪見。二是時下。慈音示正。",
    "T35n1735_049:0876a07": "四彼諸下。迴邪報恩。五如來下。佛與授記。",
    "T35n1735_049:0876a08": "六佛子下。結光利益。此中諸益多同隨好。",
    "T35n1735_049:0876a09": "第六月光奇特喻。喻佛圓迴等住身。謂等",
    "T35n1735_049:0876a10": "住三世無增減故。合中四法者。一圓智映",
    "T35n1735_049:0876a11": "二乘。二常身示延促。三由器見有四無所",
    "T35n1735_049:0876a12": "見無向背。初及後二皆圓迴義。菩提器者。",
    "T35n1735_049:0876a13": "堪受菩提之人。&#x89A9;意生身。若心海澄清妄",
    "T35n1735_049:0876a14": "念都寂。則真見佛矣。第七梵王普現喻。喻",
    "T35n1735_049:0876a15": "佛無心普應。身不分而遍故。第八醫王延",
    "T35n1735_049:0876a16": "壽喻。喻佛窮盡後際身。喻中二先彰現德。",
    "T35n1735_049:0876a17": "後彼大下。&#x546A;力持身。合中亦二。初合現德。",
    "T35n1735_049:0876a18": "於中初合用藥無不盡。次修學下。合&#x546A;力",
    "T35n1735_049:0876a19": "為方便。後善能下。合見者病愈二及住下。",
    "T35n1735_049:0876a20": "合&#x546A;力持身。用前&#x546A;藥持住多劫。故略不",
    "T35n1735_049:0876a21": "重明藥&#x546A;能持。第九摩尼利物喻喻佛嚴剎",
    "T35n1735_049:0876a22": "益生身。雨寶利貧即嚴剎故。各有體用可",
    "T35n1735_049:0876a23": "知。第十寶王滿願喻。喻佛相嚴滿願身。合",
    "T35n1735_049:0876a24": "中先正合。後佛子佛身下釋疑。於中初雖",
    "T35n1735_049:0876a25": "合喻。已是釋疑。謂有疑云。若念皆見今何",
    "T35n1735_049:0876a26": "不見。故云少福不見。次疑云。亦有貧下薄",
    "T35n1735_049:0876a27": "福何以得見。釋云除可調者。第三以其心",
    "T35n1735_049:0876a28": "無量下。就法總結。十句次第結前十身。",
    "T35n1735_049:0876a29": "其有難者前已會釋。第二頌中有二十偈。",
    "T35n1735_049:0876b01": "次第頌喻。喻各二偈(已下入第五十一經)第三出現語",
    "T35n1735_049:0876b02": "業。長行有標釋結釋中三。初就法略說。二",
    "T35n1735_049:0876b03": "約喻廣說。三以法通結。昔人亦以初十入",
    "T35n1735_049:0876b04": "於中十為百。後十通前十為千。此亦可",
    "T35n1735_049:0876b05": "通。今更一解。後結則容通結中十。中十則",
    "T35n1735_049:0876b06": "別喻初十。但小不次耳。今初圓音之義。略",
    "T35n1735_049:0876b07": "啟四門。一敘昔二辨違。三會通四正釋。",
    "T35n1735_049:0876b08": "前三非要廣在別章。但正釋文自含眾妙。",
    "T35n1735_049:0876b09": "文有十音以顯無盡。各上句標下句釋。一",
    "T35n1735_049:0876b10": "普遍者。即隨類音。然有二義。一約體。廣無",
    "T35n1735_049:0876b11": "聲不至。故云普遍無量音聲。斯則人天等異",
    "T35n1735_049:0876b12": "萬類齊聞。上云眾生隨類各得解。二者隨前",
    "T35n1735_049:0876b13": "一一之音。皆能獨遍。如目連不究其邊。二",
    "T35n1735_049:0876b14": "隨樂欲音。謂趣舉一一類音。能隨樂欲說",
    "T35n1735_049:0876b15": "種種法。上經云。如來於一語言中演說無",
    "T35n1735_049:0876b16": "邊契經海。又云。佛以一妙音周聞十方國。",
    "T35n1735_049:0876b17": "眾音悉具足法雨皆充遍。通證前之二義。",
    "T35n1735_049:0876b18": "三隨根解音。謂即上說中。隨說一法大小",
    "T35n1735_049:0876b19": "各聞。故云隨其信解。寶積云。佛以一音演",
    "T35n1735_049:0876b20": "說法。眾生各各隨所解。四隨時音。謂即",
    "T35n1735_049:0876b21": "上大小之法。令聞不聞皆自在故。云不失",
    "T35n1735_049:0876b22": "時。亦兼隨聞一法欣憂不同。寶積云。或有",
    "T35n1735_049:0876b23": "恐畏或歡喜。上四多約即體之用。是圓音",
    "T35n1735_049:0876b24": "義。後六多約即用之體。顯一音義。謂五外",
    "T35n1735_049:0876b25": "隨緣叩我無生滅。六內集緣成何有主宰。",
    "T35n1735_049:0876b26": "七甚深者。欲言其一則萬類殊應。欲言其",
    "T35n1735_049:0876b27": "異一體無生。又欲言其一。隨一音中能具",
    "T35n1735_049:0876b28": "多音故。上云一切眾生語言法。一言演說盡",
    "T35n1735_049:0876b29": "無餘。欲言其異。即上多音唯令聞一故。",
    "T35n1735_049:0876c01": "下喻云。譬如天鼓發種種聲。懈怠諸天唯",
    "T35n1735_049:0876c02": "聞無常覺悟之音。故甚深也。八純稱法界。",
    "T35n1735_049:0876c03": "九橫入無斷。十豎歸一極。此十圓融一味。",
    "T35n1735_049:0876c04": "是如來圓音。是知或謂無聲隨叩發響。",
    "T35n1735_049:0876c05": "或謂唯一直聲無宮商等異。皆大地之一塵",
    "T35n1735_049:0876c06": "耳。第二佛子菩薩下。約喻廣說中三。初結",
    "T35n1735_049:0876c07": "前生後。次徵後釋。今初收上十聲要不出",
    "T35n1735_049:0876c08": "三。約相則廣無量。約體則無主宰。約用",
    "T35n1735_049:0876c09": "則有顯示。今並雙非以顯中道。謂莫窮其",
    "T35n1735_049:0876c10": "邊故非量。隨機隨時有聞不聞。故非無",
    "T35n1735_049:0876c11": "量。多緣集故非有主。純一法界生故非無",
    "T35n1735_049:0876c12": "主。當體無生故無能示。巧顯義理故非無",
    "T35n1735_049:0876c13": "示。更以四句明體用無礙。謂一以用從體。",
    "T35n1735_049:0876c14": "由體無不在故。能令上十類皆遍一切。",
    "T35n1735_049:0876c15": "非唯遍聲。亦遍一切時處。眾生如來法界",
    "T35n1735_049:0876c16": "等。雖復於色等皆遍。恒不雜亂。若不等",
    "T35n1735_049:0876c17": "遍則音非圓。若由等遍失其音曲。則圓",
    "T35n1735_049:0876c18": "非音。今不壞曲而等遍。不動遍而差韻方",
    "T35n1735_049:0876c19": "成圓音。二以體從用。其一一音皆具含真",
    "T35n1735_049:0876c20": "性。三用即體故。上十類聲皆不可得。唯第一",
    "T35n1735_049:0876c21": "義永離所執故。法螺恒震妙音常寂。名寂",
    "T35n1735_049:0876c22": "靜音。如空谷響有而即虛。若不即虛。非但",
    "T35n1735_049:0876c23": "失於一音亦不得圓融自在。四體即用故",
    "T35n1735_049:0876c24": "寂而恒宣。若天鼓無心而應一切。長風隨",
    "T35n1735_049:0876c25": "竅萬吹不同。若不遍同非但失於能圓。",
    "T35n1735_049:0876c26": "亦非真一梵音隨緣自在。名為如來圓音妙",
    "T35n1735_049:0876c27": "音。非是心識思量境界。第二徵意云。前言",
    "T35n1735_049:0876c28": "無量等。今何雙非。第三舉喻廣釋。其大意",
    "T35n1735_049:0876c29": "云。性相無礙體用相即。故約法難顯寄喻",
    "T35n1735_049:0877a01": "以明。十喻即為十段。段各有三。謂喻合結。",
    "T35n1735_049:0877a02": "今第一劫盡唱聲喻。喻前第六無主喻中。",
    "T35n1735_049:0877a03": "言法爾者。俱舍第二云。生無色界有二種",
    "T35n1735_049:0877a04": "因。一因力。謂近習及數習故。二業力。謂上界",
    "T35n1735_049:0877a05": "後報業果欲至故。若生色界則有三因。謂",
    "T35n1735_049:0877a06": "加法爾力。但器壞時法爾有聲故。然四種音",
    "T35n1735_049:0877a07": "非是一時。初二火劫將壞欲界及初禪時。",
    "T35n1735_049:0877a08": "三即水災壞二禪時。四即風災欲壞三禪",
    "T35n1735_049:0877a09": "時。四聲各別故非無生。但從緣生故非有",
    "T35n1735_049:0877a10": "主。合中明佛欲壞生死世間。亦有四聲說",
    "T35n1735_049:0877a11": "五乘法。第二響聲隨緣喻。喻上第五無生。第",
    "T35n1735_049:0877a12": "三天鼓開覺喻。喻第九無斷絕聲。遍入法",
    "T35n1735_049:0877a13": "界化無斷故。喻合各三。一能開覺。二開覺",
    "T35n1735_049:0877a14": "益。三結用歸體。二當知下。合中三者。初",
    "T35n1735_049:0877a15": "合能開覺別有十一聲。義分四節。而有二",
    "T35n1735_049:0877a16": "意。一初二通五乘。次六通三乘。次一通第",
    "T35n1735_049:0877a17": "一第二乘。後二唯大乘。二者初一節人天。",
    "T35n1735_049:0877a18": "餘三節配三乘。次無數下合開覺益。後而如",
    "T35n1735_049:0877a19": "來下合結歸體。由不住方等故。上能普",
    "T35n1735_049:0877a20": "遍。是以莊嚴論云。若佛音聲是有法非非",
    "T35n1735_049:0877a21": "法者。不能遍至十方。反此故能。第四天女",
    "T35n1735_049:0877a22": "妙聲喻。喻第三隨信解聲。多音隨樂故。第",
    "T35n1735_049:0877a23": "五梵聲及眾喻。喻化不失時熟者必聞。",
    "T35n1735_049:0877a24": "即以根熟為眾。第六眾水一味喻。喻無邪",
    "T35n1735_049:0877a25": "曲聲從法界生。一體性故。第七降雨滋榮",
    "T35n1735_049:0877a26": "喻。喻歡喜聲稱根增長故。離佛無聲不從",
    "T35n1735_049:0877a27": "外來。離機無聲不從內出。第八漸降成熟",
    "T35n1735_049:0877a28": "喻。喻無變聲以皆至究竟故。上先照高",
    "T35n1735_049:0877a29": "山以顯頓圓。此先小後大即是漸圓。將降",
    "T35n1735_049:0877b01": "法雨者。思欲說一也。未便即降者。恐破法",
    "T35n1735_049:0877b02": "墮惡道故。先興法雲是說方便。方便含實",
    "T35n1735_049:0877b03": "如雲含水。第九降&#x9714;難思喻。喻上甚深聲。",
    "T35n1735_049:0877b04": "雖多差別。皆於甚深法界之所流故。第十",
    "T35n1735_049:0877b05": "遍降種種喻。喻普遍聲。非唯普遍四洲。亦",
    "T35n1735_049:0877b06": "遍出多雷音。喻中有總別結。從四天下別中",
    "T35n1735_049:0877b07": "有五。一雲二電三雷四風五雨。此與賢首",
    "T35n1735_049:0877b08": "品文有影略。思之。後雖彼下結。合中亦有",
    "T35n1735_049:0877b09": "總別結。別中亦有五。前四各有佛子。一以",
    "T35n1735_049:0877b10": "身合雲有覆陰等故。即菩提等。十身中有",
    "T35n1735_049:0877b11": "四身名異義同。一即願身願生兜率故。第",
    "T35n1735_049:0877b12": "四即意生身。隨意所生同世色故。八即菩",
    "T35n1735_049:0877b13": "提身。具佛十力成菩提故。九即威勢。具",
    "T35n1735_049:0877b14": "四無畏能伏外故。亦可。十力降魔為威勢。",
    "T35n1735_049:0877b15": "無畏為正覺。有正覺義故。餘六名義俱同。",
    "T35n1735_049:0877b16": "第二合電光。不出通明無畏。第三以三昧",
    "T35n1735_049:0877b17": "合雷聲者。略有三義。一若秋之雷蟄蟲藏",
    "T35n1735_049:0877b18": "匿。若入三昧諸惡不行。二若春之雷則發",
    "T35n1735_049:0877b19": "蟄開萌。猶彼三昧發生功德。三雷是雨之",
    "T35n1735_049:0877b20": "先相。三昧是說之先兆。十名思而釋之。第四",
    "T35n1735_049:0877b21": "以大智合風者。以後得智觀機警覺。加被",
    "T35n1735_049:0877b22": "令成法器故。第五此相現已下。以說法合",
    "T35n1735_049:0877b23": "雨。於中初結前標後。所謂下。別有十法",
    "T35n1735_049:0877b24": "者。一將成正覺念相欲盡聞斯法雨便細",
    "T35n1735_049:0877b25": "念都忘。得見心性等虛空界。法界一相始",
    "T35n1735_049:0877b26": "本無二。契同諸佛平等法身。故云說法界無",
    "T35n1735_049:0877b27": "差別。二出胎已後坐道場。前後更無身故。",
    "T35n1735_049:0877b28": "名最後法雨。名遊戲等者。此有二義。一",
    "T35n1735_049:0877b29": "開為二。謂遊戲是神通大用。祕教即心智",
    "T35n1735_049:0877c01": "所契。二合為一。令於祕教出沒自在。故云",
    "T35n1735_049:0877c02": "遊戲。言祕教者。即詮如來三德涅槃故。涅",
    "T35n1735_049:0877c03": "槃經名祕密藏。安住於此能建大事。神通",
    "T35n1735_049:0877c04": "作用故名遊戲。在法華經以體從用。名如",
    "T35n1735_049:0877c05": "來知見。深固幽遠名為祕密。雖初心同稟",
    "T35n1735_049:0877c06": "而窮究在斯故。亦為說三。一生所繫者。謂",
    "T35n1735_049:0877c07": "如彌勒更一下生故。所以更一生者。由微",
    "T35n1735_049:0877c08": "細無明能障所知故。今為說令淨彼細惑",
    "T35n1735_049:0877c09": "成種智普照。上三皆等覺位。四灌頂菩薩。",
    "T35n1735_049:0877c10": "即十地受職位。十方諸佛法水灌頂。墮在",
    "T35n1735_049:0877c11": "佛數。能受如來大法雲雨。令具佛功德智",
    "T35n1735_049:0877c12": "慧。廣作佛事為莊嚴故。五得忍菩薩。若取",
    "T35n1735_049:0877c13": "忍淨。八地已上。將止此忍勸滿福智。不斷",
    "T35n1735_049:0877c14": "悲故。若取初得。有說初地即得。為說信等",
    "T35n1735_049:0877c15": "功德。後後圓淨十地。地智一一開發不斷",
    "T35n1735_049:0877c16": "二利故。六住向行三即三賢位。令其入證",
    "T35n1735_049:0877c17": "真如現前。依此變化為甚深門。而勝進不",
    "T35n1735_049:0877c18": "息。七初發心者。通信初發心及信滿發心。",
    "T35n1735_049:0877c19": "既發上求下化之心。令依願行故。上皆已",
    "T35n1735_049:0877c20": "得本位故。並為說勝進上位之法。此下二",
    "T35n1735_049:0877c21": "門通有二意。一約初求顯說說其自乘。",
    "T35n1735_049:0877c22": "二約已住密說。密授大乘。如緣覺中。約自",
    "T35n1735_049:0877c23": "乘。說則因謝非常。果續非斷。逆觀非有順",
    "T35n1735_049:0877c24": "觀非無。為離二邊。雖離二邊而不壞自",
    "T35n1735_049:0877c25": "乘之果。約密十二因緣即是中道。中道者",
    "T35n1735_049:0877c26": "名為佛性故曰甚深緣起。是為上上智觀。",
    "T35n1735_049:0877c27": "故。得不壞佛解脫果故。九聲聞中二者。",
    "T35n1735_049:0877c28": "一約顯說。由彼厭患苦集故。說人空智",
    "T35n1735_049:0877c29": "劍斷之。二約密說。應以法空斷一切",
    "T35n1735_049:0878a01": "惑。故名大劍。十為二聚眾生故。云集善根",
    "T35n1735_049:0878a02": "者。其邪定聚未堪法雨。未定令得名為成",
    "T35n1735_049:0878a03": "熟。已定令增種種法門。三佛子諸佛下合",
    "T35n1735_049:0878a04": "上結中有二佛子。初合結數。後合心等以",
    "T35n1735_049:0878a05": "釋外疑。第三復次佛子應知下。通結十喻",
    "T35n1735_049:0878a06": "皆無分量。文顯可知。第二偈頌。頌上十喻",
    "T35n1735_049:0878a07": "喻各二偈。第四出現意業。先身次語後意義",
    "T35n1735_049:0878a08": "次第故。長行中二。先徵起後正釋。釋中三。",
    "T35n1735_049:0878a09": "初約法總辨。二寄喻別顯。三總結勸知。今",
    "T35n1735_049:0878a10": "初。言如來心意識俱不可得者。約體遮詮",
    "T35n1735_049:0878a11": "也。但應以智無量故。知如來心者寄用表",
    "T35n1735_049:0878a12": "詮。然此一文古有多說。一云識等有二。一",
    "T35n1735_049:0878a13": "染二淨。佛地無彼有漏染心心所。而有淨分",
    "T35n1735_049:0878a14": "心及心所。果位之中智強識劣故。於王上",
    "T35n1735_049:0878a15": "以顯染無。約彼智所以明無量。若必無王",
    "T35n1735_049:0878a16": "所依何立。故成唯識第三。引如來功德莊",
    "T35n1735_049:0878a17": "嚴經云。如來無垢識。是淨無漏界解脫一切",
    "T35n1735_049:0878a18": "障。圓鏡智相應則有王明矣。言轉識者。智",
    "T35n1735_049:0878a19": "依識轉非轉識體。一云以無積集思量等",
    "T35n1735_049:0878a20": "義故。說心等叵得。就無分別智以顯無",
    "T35n1735_049:0878a21": "量。非無心體故。攝論第八云。無分別智所",
    "T35n1735_049:0878a22": "依非心非思義故。亦非非心為所依止。心",
    "T35n1735_049:0878a23": "種類故。以心為因。數習勢力引得此位名",
    "T35n1735_049:0878a24": "心種類。上之二解俱明心意識有。一云。佛果",
    "T35n1735_049:0878a25": "實無心意意識及餘心法。云不可得。唯有",
    "T35n1735_049:0878a26": "大智故言智無量故知如來心。故金光明",
    "T35n1735_049:0878a27": "經及梁攝論。皆云唯如如及如如智。獨存佛",
    "T35n1735_049:0878a28": "地。論中五法攝大覺性。唯一真法界及四智",
    "T35n1735_049:0878a29": "菩提。不言更有餘法。上之二宗遍取皆妨。",
    "T35n1735_049:0878b01": "若依前有未免增益。亦不能通不可得",
    "T35n1735_049:0878b02": "言。又此淨分此何不說。彼無垢識而得說",
    "T35n1735_049:0878b03": "耶。經何不言染不可得。若依後義未免損",
    "T35n1735_049:0878b04": "減。亦不能通知佛心言。既云以智無量知",
    "T35n1735_049:0878b05": "如來心。不言無心。可知明非無心矣。又心",
    "T35n1735_049:0878b06": "既是無智何獨立。非唯違上二論。亦違涅",
    "T35n1735_049:0878b07": "槃滅無常識獲常識義。若二義雙取未免",
    "T35n1735_049:0878b08": "相違。若互泯雙非寧逃戲論。若爾何以指",
    "T35n1735_049:0878b09": "南。今釋此義先會前二宗。後消經意。今初。",
    "T35n1735_049:0878b10": "若後宗言唯如智者。以心即同真性故曰",
    "T35n1735_049:0878b11": "唯如。照用不失故曰如智。豈離心外而別",
    "T35n1735_049:0878b12": "有。如是則唯如。不乖於有。前宗以純如之",
    "T35n1735_049:0878b13": "體。故有淨心。心既是如有之何失。是知即",
    "T35n1735_049:0878b14": "真之有。與即有之真。二義相成有無無礙。",
    "T35n1735_049:0878b15": "後消經意者。言不可得者。以心義深玄",
    "T35n1735_049:0878b16": "言不及。故寄遮顯深。言但以智知如來心",
    "T35n1735_049:0878b17": "者。託以心所寄表顯深故。晉經云。但知如",
    "T35n1735_049:0878b18": "來智無量。故知心無量。云何深玄。欲言",
    "T35n1735_049:0878b19": "其有同如絕相。欲言其無幽靈不竭。欲",
    "T35n1735_049:0878b20": "言其染萬累斯亡。欲言其淨不斷性惡。",
    "T35n1735_049:0878b21": "欲言其一包含無外。欲言其異一味難",
    "T35n1735_049:0878b22": "分。欲謂有情無殊色性。欲謂無情無幽",
    "T35n1735_049:0878b23": "不徹。口欲辯而辭喪。心將緣而慮亡。亦猶",
    "T35n1735_049:0878b24": "果分不可說故。是知佛心即有即無。即事",
    "T35n1735_049:0878b25": "即理即王即數。即一即多。心中非有意",
    "T35n1735_049:0878b26": "亦非不有意。意中非有心亦非不有心。",
    "T35n1735_049:0878b27": "王中非有數亦非不有數。數非依於王。",
    "T35n1735_049:0878b28": "亦非不依王。一一皆爾。圓融無礙。則令",
    "T35n1735_049:0878b29": "上諸義各隨一理不爽玄宗。言寄表顯深",
    "T35n1735_049:0878c01": "者。既心不可以智知。且託智以稱歎。智是",
    "T35n1735_049:0878c02": "心所尚以十喻明玄。則所依之心玄又玄",
    "T35n1735_049:0878c03": "矣。故十喻之末皆結為心之相。然佛尚不",
    "T35n1735_049:0878c04": "說凡何敢思。有因緣故。輒憑教理以示",
    "T35n1735_049:0878c05": "玄宗。望無咎其繁而不要也。第二譬如下",
    "T35n1735_049:0878c06": "寄喻別顯。舉十大喻。以喻如來十種大智。",
    "T35n1735_049:0878c07": "十智體用非一非異。亦文各有三。謂喻合",
    "T35n1735_049:0878c08": "結。今初。虛空無依為依喻。喻佛無依成事",
    "T35n1735_049:0878c09": "智。合中謂諸乘之智依佛智生。如十地",
    "T35n1735_049:0878c10": "云此十地智。皆因佛智而有差別。離佛智",
    "T35n1735_049:0878c11": "外無所依學。而佛智果滿更不依他。豈不",
    "T35n1735_049:0878c12": "依心及依理耶。豈不向言王所無二耶。良",
    "T35n1735_049:0878c13": "以。佛智照極。無有智外如為智所依。故智",
    "T35n1735_049:0878c14": "體全如。若有所依不名如智。亦猶淨名云",
    "T35n1735_049:0878c15": "法隨於如無所隨故。文殊般若云。若無境",
    "T35n1735_049:0878c16": "界則無所依。況佛智外無法可得。以一切",
    "T35n1735_049:0878c17": "法即佛智故。第二法界湛然喻。喻佛體無",
    "T35n1735_049:0878c18": "增減智即轉釋前依。依者依此出生故。",
    "T35n1735_049:0878c19": "雖出諸智亦不減少。菩薩解脫成佛智時。",
    "T35n1735_049:0878c20": "亦不增足以同體均故。如上海中板喻。",
    "T35n1735_049:0878c21": "第三大海潛益喻。喻佛體均益生智。即雙",
    "T35n1735_049:0878c22": "釋前依及出生義。謂與眾生心同體。故義",
    "T35n1735_049:0878c23": "曰潛流。穿鑿自心得智慧時。即是見他佛",
    "T35n1735_049:0878c24": "智。是曰依之出生。又由體同。令外佛加持",
    "T35n1735_049:0878c25": "資其念力。亦是流入。第四大寶出生喻。喻",
    "T35n1735_049:0878c26": "佛用興體密智。釋上能生。以何義故而能",
    "T35n1735_049:0878c27": "生耶。具四寶故。喻中有三。初總明出處體",
    "T35n1735_049:0878c28": "用。次徵列寶名。後結其深勝。合三同喻。",
    "T35n1735_049:0878c29": "列名中。衍英諸公皆云。初證道智斷惑障。",
    "T35n1735_049:0879a01": "二助道智斷智障。三不住道智捨於報障。上",
    "T35n1735_049:0879a02": "三自利。四利益眾生智。即利他行。此釋亦無",
    "T35n1735_049:0879a03": "大過。果地具此三道。能令學者入菩薩地。",
    "T35n1735_049:0879a04": "故今更一解。若直就文。文自明顯。今以法",
    "T35n1735_049:0879a05": "相收之。即四智菩提。一大圓鏡智。以離",
    "T35n1735_049:0879a06": "諸分別名無染著。所緣行相微細難知。不",
    "T35n1735_049:0879a07": "忘不愚一切境相。名巧方便。二即平等性",
    "T35n1735_049:0879a08": "智。觀一切法。若為無為。自他平等名善分",
    "T35n1735_049:0879a09": "別。三即妙觀察智。此智善觀諸法自相",
    "T35n1735_049:0879a10": "共相。無礙而轉故。說無量法而不壞法性。",
    "T35n1735_049:0879a11": "無量法者。即攝觀無量總持定門等。而言",
    "T35n1735_049:0879a12": "說者。雨大法雨斷一切疑故。四即成所作",
    "T35n1735_049:0879a13": "智。知機知時作所應作故。三若諸如來下。",
    "T35n1735_049:0879a14": "合前深勝。於中先明用勝體深。此中用勝",
    "T35n1735_049:0879a15": "喻在總中。此中體深。同法華髻中明珠。",
    "T35n1735_049:0879a16": "不妄與人。然約下智不及故稱密藏。不全",
    "T35n1735_049:0879a17": "同喻故。涅槃中明有密語而無密藏。後此",
    "T35n1735_049:0879a18": "四智寶平均下。明體勝用深。平均正直即",
    "T35n1735_049:0879a19": "平等性智。大慈悲等共相應故。故曰平均。",
    "T35n1735_049:0879a20": "一味相續名為正直。二端潔即大圓鏡智。",
    "T35n1735_049:0879a21": "端者。純淨圓德現種依持故。潔者。性相清",
    "T35n1735_049:0879a22": "淨離諸雜染故。三妙好即妙觀察智。四普能",
    "T35n1735_049:0879a23": "利益即成所作智。此約別配。今以四智圓",
    "T35n1735_049:0879a24": "融故。四德亦該四寶。況四智乃十中之",
    "T35n1735_049:0879a25": "一。則永異餘宗。第五珠消海水喻。喻佛滅",
    "T35n1735_049:0879a26": "惑成德智由有前智無智不生。由有此",
    "T35n1735_049:0879a27": "智無惑不斷。又前則橫具四智。此則豎具",
    "T35n1735_049:0879a28": "四智。皆是釋前為依之義。喻中二。先總明",
    "T35n1735_049:0879a29": "體用。後佛子此日藏下。別顯用相。此為極",
    "T35n1735_049:0879b01": "教了說。而起世婆沙等。說阿毘地獄在下",
    "T35n1735_049:0879b02": "火氣上吞銷鑠海水。蓋是少分方便之說。",
    "T35n1735_049:0879b03": "而俗典云。以沃焦石消海水者。或測度而",
    "T35n1735_049:0879b04": "知。或見寶不辨謂之石耳。又云注於尾",
    "T35n1735_049:0879b05": "廬壑者。但見其消以名之耳。合中亦二。先",
    "T35n1735_049:0879b06": "合總明體用。後佛子諸菩薩修習下。合別",
    "T35n1735_049:0879b07": "顯用相。然此四智。古德有配四種三昧。初",
    "T35n1735_049:0879b08": "是大乘光明三昧智。二是集福德王。三是賢",
    "T35n1735_049:0879b09": "護。四是首楞嚴。此釋配定理則可爾。案",
    "T35n1735_049:0879b10": "次乖理。以第三名智光普照故。若將初為",
    "T35n1735_049:0879b11": "三以三為初。乃順文理。今更一解。標其所",
    "T35n1735_049:0879b12": "成即是四定。約能成智應別立名。又若",
    "T35n1735_049:0879b13": "將此豎配諸位。尤異昔解。謂一佛以即事",
    "T35n1735_049:0879b14": "而真智。治於地前。成初四地令得賢守",
    "T35n1735_049:0879b15": "定。以此三昧能守世出世間賢善法故。前",
    "T35n1735_049:0879b16": "三地為世四地為出世。既了即事而真則",
    "T35n1735_049:0879b17": "即散而定。二以即體之用智治四地。未能",
    "T35n1735_049:0879b18": "起用。令得五地入俗成集福德王定。三",
    "T35n1735_049:0879b19": "以平等無相智治五地雖能隨俗未得平",
    "T35n1735_049:0879b20": "等。令得六七地般若大光功用後邊成光明",
    "T35n1735_049:0879b21": "定。四以平等無功用智治七地功用。令入",
    "T35n1735_049:0879b22": "八地。乃至佛果得首楞嚴定。所作究竟故果",
    "T35n1735_049:0879b23": "既具四。因亦通修。且約相顯為此豎配。不",
    "T35n1735_049:0879b24": "可遍局。第六虛空含受喻。喻佛依持無礙",
    "T35n1735_049:0879b25": "智。亦釋前依義。上但云依。猶通外依他力。",
    "T35n1735_049:0879b26": "今明體遍普容。是則五乘等智。皆是如來",
    "T35n1735_049:0879b27": "大智中物。肇公亦云。夫聖人虛心冥照。理",
    "T35n1735_049:0879b28": "無不統。懷六合於胸中。而靈鑒有餘。鏡萬",
    "T35n1735_049:0879b29": "有於方寸。而其神常虛。即斯義也。第七藥王",
    "T35n1735_049:0879c01": "生長喻。喻佛窮劫利樂智。喻中四。初總顯",
    "T35n1735_049:0879c02": "體用。二彼藥王下。別顯用相。三此藥王下。",
    "T35n1735_049:0879c03": "得名所由。四佛子下。揀其非處。先揀後收。",
    "T35n1735_049:0879c04": "收者亦不厭故。故晉經云不捨生性。合亦",
    "T35n1735_049:0879c05": "四段。而文不次。初合總顯體用有六。一",
    "T35n1735_049:0879c06": "以悲願菩提合根。此為諸佛之本深難拔",
    "T35n1735_049:0879c07": "故。文有四弘。二依實智所生方便為莖。能",
    "T35n1735_049:0879c08": "幹事故。菩提體故。三依前二智分為諸度。",
    "T35n1735_049:0879c09": "旁陰為枝。四戒定息熱別受業名。五辯才",
    "T35n1735_049:0879c10": "道品等。親生菩提開發為華。六果可知。上",
    "T35n1735_049:0879c11": "六亦可豎配地位。而下別。顯用相。既云一",
    "T35n1735_049:0879c12": "切菩薩故。但從通釋二。一佛子越次合得",
    "T35n1735_049:0879c13": "名所由。窮未來際故云究竟無休。得果不",
    "T35n1735_049:0879c14": "捨因。故云不斷菩薩行。由此故得因果交",
    "T35n1735_049:0879c15": "徹展轉相生。三一佛子&#x5374;合前別顯用相。",
    "T35n1735_049:0879c16": "深心樂修善行。即前方便淨戒亦能息熱。",
    "T35n1735_049:0879c17": "相好如華為嚴。文多影略者。為分能所成",
    "T35n1735_049:0879c18": "故。四一佛子合揀非器。亦先揀後收無為正",
    "T35n1735_049:0879c19": "位。一墮難出故喻深坑。又無悲水取灰",
    "T35n1735_049:0879c20": "斷故。如彼地獄。邪見撥無貪愛浸爛。皆喻",
    "T35n1735_049:0879c21": "於水。不容善根又闕土緣。非生處故。後",
    "T35n1735_049:0879c22": "收言無厭捨者。上據現惡闕緣。令生厭",
    "T35n1735_049:0879c23": "怖直進一乘故。除二處而同有佛性。久",
    "T35n1735_049:0879c24": "久當成故不厭捨。是知現惡明無則無惡",
    "T35n1735_049:0879c25": "必有。故涅槃云。一闡提人雖復斷善猶有",
    "T35n1735_049:0879c26": "佛性。若能發心非闡提也。法華云決了",
    "T35n1735_049:0879c27": "聲聞法。餘諸聲聞眾亦當復如是。結云",
    "T35n1735_049:0879c28": "根善安住者。常住大悲故。有引向所揀",
    "T35n1735_049:0879c29": "證無佛性及定性義。不觀次後不捨之言。",
    "T35n1735_049:0880a01": "況第十喻平等共有。減損佛性恐毀謗一",
    "T35n1735_049:0880a02": "乘。願諸後學當誡慎之莫滯權說。第八",
    "T35n1735_049:0880a03": "劫火燒盡喻。喻佛知無不盡智。由此佛智",
    "T35n1735_049:0880a04": "更無所依。第九劫風持壞喻。喻佛巧令留惑",
    "T35n1735_049:0880a05": "智。非但能斷亦復能留。謂佛有斯巧。授與",
    "T35n1735_049:0880a06": "根未熟未具萬行菩薩。令留潤生之惑。由",
    "T35n1735_049:0880a07": "此留惑惑方至盡得一切智。不同二乘不",
    "T35n1735_049:0880a08": "為菩提心期速出。廣明留惑潤生。具如",
    "T35n1735_049:0880a09": "別章。第十塵含經卷喻。喻佛性通平等智。",
    "T35n1735_049:0880a10": "文中四。謂法喻合結。今初。所以知佛智遍",
    "T35n1735_049:0880a11": "者。無一眾生不有本覺。與一切佛體無",
    "T35n1735_049:0880a12": "殊故。以上言潛流。則似佛智遍他眾生。",
    "T35n1735_049:0880a13": "今顯眾生自有。故云遍耳。此有三意。一明",
    "T35n1735_049:0880a14": "無一眾生不有。則知無性者非眾生數。謂",
    "T35n1735_049:0880a15": "草木等已過五性之見。二者眾生在纏之因。",
    "T35n1735_049:0880a16": "已具出纏之果法。故云有如來智慧。非但",
    "T35n1735_049:0880a17": "有性後方當成。亦非理先智後。是知涅槃",
    "T35n1735_049:0880a18": "對昔方便。且說有性。後學尚謂談有藏無。",
    "T35n1735_049:0880a19": "況聞等有果智誰當信者。三彼因中之果",
    "T35n1735_049:0880a20": "智。即他佛之果智。以圓教宗自他因果無",
    "T35n1735_049:0880a21": "二體故。不爾。此說眾生有果。何名說佛",
    "T35n1735_049:0880a22": "智耶。斯則玄又玄矣。非華嚴宗無有斯",
    "T35n1735_049:0880a23": "理。次但以下釋疑。疑云。涅槃云。佛性者名",
    "T35n1735_049:0880a24": "為智慧。有智慧時則無煩惱。今有佛智",
    "T35n1735_049:0880a25": "那作眾生。釋中先順答前義。謂倒故不證",
    "T35n1735_049:0880a26": "豈得言無。如壯士迷於額珠。豈謂膚中",
    "T35n1735_049:0880a27": "無寶。後若離下。反以理成。謂若先無離倒",
    "T35n1735_049:0880a28": "寧有。既離倒則現明本不無。如貧得珠非",
    "T35n1735_049:0880a29": "今授與。是以涅槃恐不修行。故云。言定有",
    "T35n1735_049:0880b01": "者則為執著。恐不信有故云。若言定無則",
    "T35n1735_049:0880b02": "為妄語。乍可執著不可妄語。自然智者。",
    "T35n1735_049:0880b03": "自覺聖智也。無礙智者。始本無二絕二礙",
    "T35n1735_049:0880b04": "也。第二喻中二。先明大經潛塵。以喻上文",
    "T35n1735_049:0880b05": "妄纏佛智。大經卷者。佛智無涯性德圓滿也。",
    "T35n1735_049:0880b06": "書各稱境者。智如理故。潛一塵者。略有三",
    "T35n1735_049:0880b07": "義。一妄覆真故。二小含大故。三一具多故。",
    "T35n1735_049:0880b08": "一切塵者。無一眾生不具佛智故。後時有",
    "T35n1735_049:0880b09": "一人下。出經益物。喻上離妄現前。第三合",
    "T35n1735_049:0880b10": "中亦二。先合大經潛塵。無量無礙普能利",
    "T35n1735_049:0880b11": "益。合上書寫多事。眾生身及妄想俱合土",
    "T35n1735_049:0880b12": "塵。後爾時如來下。合出經益物。如來合上",
    "T35n1735_049:0880b13": "一人。智眼合上天眼。是知不信眾生等有",
    "T35n1735_049:0880b14": "佛智。智眼未開復何可怪。然如來藏等經說",
    "T35n1735_049:0880b15": "有九種喻。喻如來藏。為如青蓮華在泥",
    "T35n1735_049:0880b16": "水中。未出泥水人無貴者。又如貧女而",
    "T35n1735_049:0880b17": "懷聖胎。如大價寶垢衣所纏。如摩尼珠落",
    "T35n1735_049:0880b18": "在深廁。如真金像弊衣所覆。如菴羅樹華",
    "T35n1735_049:0880b19": "實未成。亦如稻米在糠&#x7CE9;中。如金在&#x945B;如",
    "T35n1735_049:0880b20": "像在模。皆是塵中有佛身義。與此大同也。",
    "T35n1735_049:0880b21": "大文第三總結。上來十喻。初總明無依為",
    "T35n1735_049:0880b22": "依。二能出生。三能潛遍。四橫具四智。五豎",
    "T35n1735_049:0880b23": "具四能。六體廣包含。七用無終竟。八知無",
    "T35n1735_049:0880b24": "不盡。九巧能攝持。十處處具足。前九直語",
    "T35n1735_049:0880b25": "佛智。後一乃融自他。此十圓融略顯佛智之",
    "T35n1735_049:0880b26": "相。寄顯如來之心未盡佛心一毫。故應更",
    "T35n1735_049:0880b27": "以無量無礙等知也。第二偈頌。二十二偈",
    "T35n1735_049:0880b28": "分二。初兩句約法總顯。餘頌上喻。於中",
    "T35n1735_049:0880b29": "初喻一偈半。後一四偈。餘八各二偈。並顯可",
    "T35n1735_049:0880c01": "知。"
}