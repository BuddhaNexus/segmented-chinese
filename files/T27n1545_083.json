{
    "T27n1545_083:0427a02": "阿毘達磨大毘婆沙論卷第八十",
    "T27n1545_083:0427a03": "三",
    "T27n1545_083:0427a05": "五百大阿羅漢等造",
    "T27n1545_083:0427a06": "三藏法師玄奘奉 詔譯",
    "T27n1545_083:0427a07": "結蘊第二中十門納息第四之十三",
    "T27n1545_083:0427a08": "[0427a08] 如契經說。住慈定者。刀毒水火皆不能害。",
    "T27n1545_083:0427a09": "必無災橫而致命終。問何故爾耶。尊者世",
    "T27n1545_083:0427a10": "友作如是說。以慈三摩地是不害法故。復",
    "T27n1545_083:0427a11": "作是說。慈三摩地威勢大故。復作是說。慈",
    "T27n1545_083:0427a12": "三摩地為饒益他。諸天善神皆擁衛故。復",
    "T27n1545_083:0427a13": "作是說。修靜慮者靜慮境界。具神通者神",
    "T27n1545_083:0427a14": "通境界。所有威德不思議故。復作是說。住",
    "T27n1545_083:0427a15": "慈定者起勝分心。非勝分心有死生故。大",
    "T27n1545_083:0427a16": "德說曰。若住慈定。色界大種遍身分生。令",
    "T27n1545_083:0427a17": "所依身堅密如石。故不可害。問悲喜捨定",
    "T27n1545_083:0427a18": "為可害不。若可害者。何故慈定與悲喜捨",
    "T27n1545_083:0427a19": "俱無量攝。而獨慈定不可害耶。若不可害",
    "T27n1545_083:0427a20": "者經何故不說。答應作是說。悲喜捨定亦",
    "T27n1545_083:0427a21": "不可害。問若爾。此經何故不說。答應說而",
    "T27n1545_083:0427a22": "不說者。當知此義有餘。復次既說慈定。應",
    "T27n1545_083:0427a23": "知亦說悲喜捨定種類同故。復次慈定在",
    "T27n1545_083:0427a24": "初。若說慈定應知已說悲喜捨定。復次住",
    "T27n1545_083:0427a25": "悲等定雖不可害。而出定時身有微苦。慈",
    "T27n1545_083:0427a26": "定不爾是故偏說。復次住悲等定雖不可",
    "T27n1545_083:0427a27": "害而皮有損。慈定不爾是故偏說。復次悲",
    "T27n1545_083:0427a28": "等根本雖不可害。而加行時則可傷害。慈",
    "T27n1545_083:0427a29": "則不爾是故偏說。曾聞有人雖得欲界慈",
    "T27n1545_083:0427b01": "定加行。而犯王法時法司者執送見王。白",
    "T27n1545_083:0427b02": "言。此人犯應死罪。時王乘象欲出城遊。見",
    "T27n1545_083:0427b03": "已遣人撿王法律。知其所犯王應手害。王",
    "T27n1545_083:0427b04": "遂大瞋以矛[矛*贊]彼。其人見已便起慈心。令",
    "T27n1545_083:0427b05": "所[矛*贊]矛還趣王所。去王不遠而投於地。王",
    "T27n1545_083:0427b06": "見驚怖問罪人言。汝有何術能為此事。其",
    "T27n1545_083:0427b07": "人答言我無異術。見王瞋故遂起慈心。令",
    "T27n1545_083:0427b08": "惡心者不能為害。王因懺謝遂釋放之。由",
    "T27n1545_083:0427b09": "此故知修慈加行亦不可害。悲等不爾",
    "T27n1545_083:0427b10": "如契經說。修慈斷瞋。修悲斷害。修喜斷",
    "T27n1545_083:0427b11": "不樂。修捨斷貪瞋。問既說慈捨俱對治瞋。",
    "T27n1545_083:0427b12": "所對治瞋有何差別。答慈對治斷命瞋。捨",
    "T27n1545_083:0427b13": "對治捶打瞋。復次慈對治是處瞋。捨對治",
    "T27n1545_083:0427b14": "非處瞋。問無量為能斷煩惱不。若能斷者。",
    "T27n1545_083:0427b15": "定蘊所說當云何通。如說慈悲喜捨皆不能",
    "T27n1545_083:0427b16": "斷諸結。若不能斷者。此經云何通。答應",
    "T27n1545_083:0427b17": "作是說。無量不能斷諸煩惱。問若爾。善",
    "T27n1545_083:0427b18": "通定蘊所說。此經所說當云何通。答斷有",
    "T27n1545_083:0427b19": "二種。一暫時斷。二畢竟斷。依暫時斷此經",
    "T27n1545_083:0427b20": "說能斷。依畢竟斷定蘊說不斷。如是經論",
    "T27n1545_083:0427b21": "二說善通。如暫斷畢竟斷。如是有片斷無片",
    "T27n1545_083:0427b22": "斷。有影斷無影斷。有餘斷無餘斷。有隨縛斷",
    "T27n1545_083:0427b23": "無隨縛斷。有分斷無分斷。制伏斷拔根斷。伏",
    "T27n1545_083:0427b24": "諸纏斷。害隨眠斷。應知亦爾。",
    "T27n1545_083:0427b25": "[0427b25] 問若四無量不斷煩惱。餘經所說復云何通。",
    "T27n1545_083:0427b26": "如說苾芻。修慈心定。若不勝進住不還果。",
    "T27n1545_083:0427b27": "廣說乃至修捨心定。應知亦爾。答彼經說",
    "T27n1545_083:0427b28": "聖道名慈等心定。如諸經中佛於聖道。或",
    "T27n1545_083:0427b29": "說為想。或說為受。或說為思。或說為意。或",
    "T27n1545_083:0427c01": "說為燈。或說為信精進念定慧。或說為船",
    "T27n1545_083:0427c02": "筏。或說為山石。或說為水華。一一引經如",
    "T27n1545_083:0427c03": "餘處說。彼經亦爾。於無漏道說慈等聲。亦",
    "T27n1545_083:0427c04": "不違理。復次為求慈等四種梵住離欲染",
    "T27n1545_083:0427c05": "者。或見異生或是聖者。若是異生先離欲",
    "T27n1545_083:0427c06": "染得慈等定。於後得入正性離生證不還",
    "T27n1545_083:0427c07": "果。若彼先時於欲界染未得全離。後時得",
    "T27n1545_083:0427c08": "入正性離生。證預流果或一來果。彼後證",
    "T27n1545_083:0427c09": "得不還果者是慈等力。若是聖者離欲染",
    "T27n1545_083:0427c10": "時。得慈等定及不還果。依此故說修慈等",
    "T27n1545_083:0427c11": "定得不還果。亦不違理。",
    "T27n1545_083:0427c12": "[0427c12] 如契經說。修不淨觀能斷欲貪。修捨無量",
    "T27n1545_083:0427c13": "亦斷欲貪。此二何別。答修不淨觀對治婬",
    "T27n1545_083:0427c14": "欲貪。修捨無量對治境界貪。復次修不淨",
    "T27n1545_083:0427c15": "觀對治顯色貪。修捨無量對治形色貪。復",
    "T27n1545_083:0427c16": "次修不淨觀對治細觸貪。修捨無量對治",
    "T27n1545_083:0427c17": "容儀貪。復次修不淨觀對治形貌貪。修捨",
    "T27n1545_083:0427c18": "無量對治有情貪。是謂差別。",
    "T27n1545_083:0427c19": "[0427c19] 如契經說。與慈俱修念等覺支。依止離。依",
    "T27n1545_083:0427c20": "止無欲。依止滅。迴向於捨。悲喜捨三說亦",
    "T27n1545_083:0427c21": "如是。問無量有漏。覺支無漏。云何有漏與",
    "T27n1545_083:0427c22": "無漏俱。尊者世友作如是說。由四無量調",
    "T27n1545_083:0427c23": "伏其心。令心質直有所堪能。從此無間引",
    "T27n1545_083:0427c24": "起覺支。覺支無間引起無量。無量覺支相雜",
    "T27n1545_083:0427c25": "而起。故說為俱而實不並。",
    "T27n1545_083:0427c26": "[0427c26] 問四無量中何者最勝。有作是說。慈最為",
    "T27n1545_083:0427c27": "勝。所以者何。不可害故。有餘師說。悲最為",
    "T27n1545_083:0427c28": "勝。所以者何。佛以大悲說正法故。或有",
    "T27n1545_083:0427c29": "說者。喜最為勝。所以者何。斷不樂故。復有",
    "T27n1545_083:0428a01": "說者。捨最為勝。所以者何。斷貪瞋故。大德",
    "T27n1545_083:0428a02": "說曰。由二因緣捨最為勝。一由所作。謂若",
    "T27n1545_083:0428a03": "修捨能斷貪瞋。二由寂靜。謂於有情無分",
    "T27n1545_083:0428a04": "別轉。故捨最勝。",
    "T27n1545_083:0428a05": "[0428a05] 問世尊何故但說大悲。不說大慈大喜大",
    "T27n1545_083:0428a06": "捨。答皆應說大。以佛身中一切功德皆是",
    "T27n1545_083:0428a07": "大故。為欲饒益無量有情心所起故。為欲",
    "T27n1545_083:0428a08": "拔濟無量有情心所起故。為欲哀愍無量",
    "T27n1545_083:0428a09": "有情心所起故。於諸有情善心平等相續轉",
    "T27n1545_083:0428a10": "故。然於此中不應為問。所以者何。若悲自",
    "T27n1545_083:0428a11": "性。即是大悲可為此問。然悲大悲自性各別。",
    "T27n1545_083:0428a12": "故不應問。而諸經中亦有處說大慈大喜及",
    "T27n1545_083:0428a13": "大捨言。",
    "T27n1545_083:0428a14": "[0428a14] 問悲與大悲有何差別。答名即差別。謂名",
    "T27n1545_083:0428a15": "為悲。名大悲故。復次悲以無瞋善根為自",
    "T27n1545_083:0428a16": "性。大悲以無癡善根為自性。復次悲對治",
    "T27n1545_083:0428a17": "瞋不善根。大悲對治癡不善根。復次悲在四",
    "T27n1545_083:0428a18": "靜慮。大悲唯在第四靜慮。復次悲是無量",
    "T27n1545_083:0428a19": "攝。大悲非無量攝。復次悲在異生聖者身",
    "T27n1545_083:0428a20": "中成就。大悲唯在聖者身中成就。復次悲",
    "T27n1545_083:0428a21": "在聲聞獨覺及佛身中成就。大悲唯在佛",
    "T27n1545_083:0428a22": "身成就。復次悲但能悲而不能救。大悲能",
    "T27n1545_083:0428a23": "悲亦復能救。如有二人住大河岸。見有一",
    "T27n1545_083:0428a24": "人為水所溺一唯扼手悲嗟而已不能",
    "T27n1545_083:0428a25": "救之悲亦如是。第二悲念投身入水而救",
    "T27n1545_083:0428a26": "濟之。大悲亦爾。尊者世友作如是說。悲但",
    "T27n1545_083:0428a27": "緣欲界苦所苦有情。大悲緣三界苦所苦有",
    "T27n1545_083:0428a28": "情。復作是說。悲但緣&#x9E81;苦所苦有情。大悲",
    "T27n1545_083:0428a29": "緣&#x9E81;細苦所苦有情。復作是說。悲但緣苦",
    "T27n1545_083:0428b01": "苦所苦有情。大悲緣三苦所苦有情。復作是",
    "T27n1545_083:0428b02": "說。悲但緣身苦所苦有情。大悲緣身心苦所",
    "T27n1545_083:0428b03": "苦有情。復作是說。悲但緣現法苦所苦有",
    "T27n1545_083:0428b04": "情。大悲緣現法及後法苦所苦有情。復作是",
    "T27n1545_083:0428b05": "說悲但緣近苦所苦有情。大悲緣近遠苦所",
    "T27n1545_083:0428b06": "苦有情。復作是說。悲但緣現在苦所苦有",
    "T27n1545_083:0428b07": "情。大悲緣三世苦所苦有情。大德說曰。大悲",
    "T27n1545_083:0428b08": "是佛第四靜慮不共住法。能遠隨行能細隨",
    "T27n1545_083:0428b09": "行能遍隨行。普於一切怨親中品。諸有情類",
    "T27n1545_083:0428b10": "平等而轉。悲與異生聲聞獨覺皆等成就。定",
    "T27n1545_083:0428b11": "不能緣色無色界。悲與大悲是謂差別。",
    "T27n1545_083:0428b12": "[0428b12] 問以何義故名為大悲。答拔濟大苦諸有",
    "T27n1545_083:0428b13": "情類。故名大悲。大苦者謂地獄傍生鬼界中",
    "T27n1545_083:0428b14": "苦。復次拔濟沈溺三毒淤泥諸有情類。安",
    "T27n1545_083:0428b15": "置聖道及聖道果。故名大悲。復次以大利益",
    "T27n1545_083:0428b16": "大安樂事攝有情類。故名大悲。謂令有情",
    "T27n1545_083:0428b17": "修身語意三種妙行感大尊貴多饒財寶。形",
    "T27n1545_083:0428b18": "貌端嚴眾所愛敬。輪王帝釋魔王等果。及種",
    "T27n1545_083:0428b19": "三乘菩提種子。如是等事皆由大悲。復次大",
    "T27n1545_083:0428b20": "價所得故名大悲。非如獨覺聲聞菩提。於",
    "T27n1545_083:0428b21": "一齋日以一摶食。施與一人發勝思願。",
    "T27n1545_083:0428b22": "便名樹彼菩提種子。由斯展轉得彼菩提。",
    "T27n1545_083:0428b23": "大悲要由經多時分。於一切處以一切種",
    "T27n1545_083:0428b24": "上妙樂具施諸有情。乃至身命都無&#x608B;惜。",
    "T27n1545_083:0428b25": "發勝思願方名樹彼大悲種子。由斯展轉",
    "T27n1545_083:0428b26": "乃得大悲。復次大加行得故名大悲。非如",
    "T27n1545_083:0428b27": "聲聞菩提唯六十劫修加行得。獨覺菩提",
    "T27n1545_083:0428b28": "唯經百劫修加行得。如來大悲三無數劫。",
    "T27n1545_083:0428b29": "修習百千難行苦行然後乃得。故名大悲。",
    "T27n1545_083:0428c01": "復次依大身住故名大悲。非如獨覺聲聞",
    "T27n1545_083:0428c02": "菩提依下劣身亦得現起。大悲要依具三",
    "T27n1545_083:0428c03": "十二大丈夫相所莊嚴身。八十隨好間飾支",
    "T27n1545_083:0428c04": "體身真金色圓光一尋觀無厭足。依如是",
    "T27n1545_083:0428c05": "身方得現起。故名大悲。復次捨大法樂故",
    "T27n1545_083:0428c06": "名大悲。謂佛棄捨最上勝妙圓滿清淨不共",
    "T27n1545_083:0428c07": "法樂。數數踰越無量百千俱胝輪圍山等。為",
    "T27n1545_083:0428c08": "他說法不辭勞倦。故名大悲。復次由此勢",
    "T27n1545_083:0428c09": "力能令大士作難作事。故名大悲。謂佛世",
    "T27n1545_083:0428c10": "尊為眾生故捨尊貴位。或作陶師。或作力",
    "T27n1545_083:0428c11": "士。或作樂人。或作獵師。或作婬女。或作乞",
    "T27n1545_083:0428c12": "人。或引難陀遍遊五趣。或現近遠而化指",
    "T27n1545_083:0428c13": "鬘。雖具慚愧。為化女人現陰藏相。雖離",
    "T27n1545_083:0428c14": "掉舉。為化眾生現廣長舌。作如是等極難",
    "T27n1545_083:0428c15": "作事。故名大悲。復次由此勢力動大捨山",
    "T27n1545_083:0428c16": "令不安住。故名大悲。佛有二種不共住法。",
    "T27n1545_083:0428c17": "一者大捨。二者大悲。若佛大捨現在前時。假",
    "T27n1545_083:0428c18": "使一切世界有情皆被燒然如乾薪聚。雖",
    "T27n1545_083:0428c19": "佛前住而不視之。若起大悲。乃至見一眾",
    "T27n1545_083:0428c20": "生受苦。那羅延身雖極堅固難可搖動。而",
    "T27n1545_083:0428c21": "猶猛風吹芭蕉葉。由此等義故名大悲。毘",
    "T27n1545_083:0428c22": "柰耶說。佛以普慈慈蔭有情而為說法。",
    "T27n1545_083:0428c23": "問諸有情類由佛普慈慈蔭之時為得樂",
    "T27n1545_083:0428c24": "不。若得樂者。何故地獄傍生鬼界。及餘苦厄",
    "T27n1545_083:0428c25": "諸有情類。由佛慈蔭而不離苦。若不得樂",
    "T27n1545_083:0428c26": "伽他所說當云何通。如說。",
    "T27n1545_083:0428c27": " 鬼神以惡意  欲來趣向人",
    "T27n1545_083:0428c28": " 雖未觸害身  而已生苦怖",
    "T27n1545_083:0428c29": "[0428c29] 惡意向人即令苦怖。佛心慈蔭寧不得樂。",
    "T27n1545_083:0429a01": "有作是說。佛以普慈慈蔭有情亦令得",
    "T27n1545_083:0429a02": "樂。問若爾。善通伽他所說。前所設難當云",
    "T27n1545_083:0429a03": "何通。答佛觀有情業可轉者。普慈緣彼即",
    "T27n1545_083:0429a04": "令得樂。若觀彼業不可轉者。佛不緣彼",
    "T27n1545_083:0429a05": "而起普慈。復有說者。佛雖以普慈慈蔭有",
    "T27n1545_083:0429a06": "情。而諸有情不即得樂。問若爾。善通前所",
    "T27n1545_083:0429a07": "設難。伽他所說當云何通。答佛以普慈慈",
    "T27n1545_083:0429a08": "蔭他故。現種種事乃令得樂。鬼神亦應",
    "T27n1545_083:0429a09": "現可畏事。方令苦怖非唯慈心。世尊所",
    "T27n1545_083:0429a10": "現種種事者。或現神通。或現愛事。或現妙",
    "T27n1545_083:0429a11": "藥。或現妙觸。或現樂影。如是所現其類極",
    "T27n1545_083:0429a12": "多。現神通者。曾聞佛住王舍大城鶖鷺池",
    "T27n1545_083:0429a13": "邊竹林精舍。時有居士請佛及僧。欲往其",
    "T27n1545_083:0429a14": "家設大施會。佛日初分著衣持&#x9262;與苾芻",
    "T27n1545_083:0429a15": "眾入王舍城。未生怨王惡友天授所教化",
    "T27n1545_083:0429a16": "故。縱極狂醉護財大象欲害如來。爾時如",
    "T27n1545_083:0429a17": "來申舉右手。於五指端化五師子。象見驚",
    "T27n1545_083:0429a18": "怖反顧避之。佛於其後化作大坑。其坑深",
    "T27n1545_083:0429a19": "廣各百千肘。象見轉怖便顧左右。佛於左",
    "T27n1545_083:0429a20": "右。化作高牆俱欲頹壓。象見惶懼。仰視虛",
    "T27n1545_083:0429a21": "空。佛於空中化作大石。周匝猛焰將欲墮",
    "T27n1545_083:0429a22": "落。象見驚惶周慞遍顧。佛又處處化作猛",
    "T27n1545_083:0429a23": "火。唯佛足邊清涼安靜。象既見已醉心醒",
    "T27n1545_083:0429a24": "悟。佛知調伏滅五師子。象前以鼻摩世尊",
    "T27n1545_083:0429a25": "足。佛以百福莊嚴相手。摩彼象頂。便以象",
    "T27n1545_083:0429a26": "語而為說法。諸行無常諸法無我涅槃寂靜。",
    "T27n1545_083:0429a27": "汝應於我起敬信心。不久必得脫傍生趣。",
    "T27n1545_083:0429a28": "象聞法已起敬信心。厭離象身不復飲食。",
    "T27n1545_083:0429a29": "命終生在三十三天念荷佛恩。來詣佛",
    "T27n1545_083:0429b01": "所。佛為說法見四聖諦。禮敬佛已還自天",
    "T27n1545_083:0429b02": "宮。時世皆言護財大象。佛慈蔭故狂醒生天。",
    "T27n1545_083:0429b03": "此中慈蔭謂現神通。佛於餘處復現神通。",
    "T27n1545_083:0429b04": "曾聞佛欲般涅槃時。遊力士邑至播波",
    "T27n1545_083:0429b05": "村住彼村邊。尺蠖林內力士聞已共集議",
    "T27n1545_083:0429b06": "言。我等皆應同詣佛所。若不往者。當罰五",
    "T27n1545_083:0429b07": "百古大金錢。充邑家用。時有力士名曰盧",
    "T27n1545_083:0429b08": "遮。豪望多財心不信佛。竊作是念。我不惜",
    "T27n1545_083:0429b09": "錢。但不能違親友制約。遂與邑人同詣",
    "T27n1545_083:0429b10": "佛所。頂禮佛足&#x5374;住一面。爾時阿難謂盧",
    "T27n1545_083:0429b11": "遮曰。汝來見佛甚為善哉。無上福田不久",
    "T27n1545_083:0429b12": "當往娑羅林間入大寂滅。盧遮性直白阿",
    "T27n1545_083:0429b13": "難言。我來見佛非自心願。但不能違親友",
    "T27n1545_083:0429b14": "制約。阿難以手牽盧遮臂。前詣佛所而白",
    "T27n1545_083:0429b15": "佛言。盧遮力士不信三寶。唯願世尊為說",
    "T27n1545_083:0429b16": "法要。佛作是念。此愛行人貪著五欲。若為",
    "T27n1545_083:0429b17": "說法卒未能解。佛愍彼故為現神通。化作",
    "T27n1545_083:0429b18": "一坑屍糞充滿臭&#x70DF;&#x71A2;[火*孛]猛火洞然。其中出",
    "T27n1545_083:0429b19": "聲。盧遮力士。若不信佛聽受法者。彼命終",
    "T27n1545_083:0429b20": "已定生此中。盧遮見聞身心戰懼。便歸投",
    "T27n1545_083:0429b21": "佛。佛為說法。心生信已即受三歸。時世皆",
    "T27n1545_083:0429b22": "言。盧遮力士佛慈蔭故令信三寶。此中慈蔭",
    "T27n1545_083:0429b23": "謂現神通。現愛事者。曾聞佛住彌絺羅邑",
    "T27n1545_083:0429b24": "大自在天菴羅林內。有梵志婦名婆斯搋。",
    "T27n1545_083:0429b25": "喪失六子心遂狂亂。追念子故露形馳走。",
    "T27n1545_083:0429b26": "遇來入此菴羅林中。遙見世尊多百千眾。前",
    "T27n1545_083:0429b27": "後圍繞而為說法。狂者見佛法爾便醒。彼既",
    "T27n1545_083:0429b28": "羞慚曲躬而坐。爾時佛告尊者阿難。汝可",
    "T27n1545_083:0429b29": "取衣與梵志婦。吾欲為彼說正法要。阿難",
    "T27n1545_083:0429c01": "受教取衣與之。彼著衣已禮佛而坐。佛作",
    "T27n1545_083:0429c02": "是念此婆斯搋心沒憂海。假使今者過殑伽",
    "T27n1545_083:0429c03": "沙佛為說法。亦不能解。佛愍彼故為現神",
    "T27n1545_083:0429c04": "通。化作六子在其前住。彼見歡喜憂惱便",
    "T27n1545_083:0429c05": "息。佛為說法見四聖諦。時世皆言。此婆斯",
    "T27n1545_083:0429c06": "搋。佛慈蔭故狂醒見諦。此中慈蔭謂現愛",
    "T27n1545_083:0429c07": "事。佛於餘處復現愛事。曾聞佛往室羅筏",
    "T27n1545_083:0429c08": "國住誓多林給孤獨園。有一梵志。稻田成",
    "T27n1545_083:0429c09": "熟垂當收刈令一子守。忽遇災雹田壞子",
    "T27n1545_083:0429c10": "亡。梵志發狂露形馳走。遇來入此誓多林",
    "T27n1545_083:0429c11": "中。遙見世尊多百千眾前後圍繞而為說法。",
    "T27n1545_083:0429c12": "狂者見佛法爾便醒。前禮佛足退坐一面。",
    "T27n1545_083:0429c13": "佛作是念。此婆羅門心沒憂海。假使今者過",
    "T27n1545_083:0429c14": "殑伽沙佛為說法。亦不能解。佛愍彼故為",
    "T27n1545_083:0429c15": "現神通。化作稻田及所愛子。彼見歡喜憂惱",
    "T27n1545_083:0429c16": "便息。佛為說法見四聖諦。時世皆言。此婆羅",
    "T27n1545_083:0429c17": "門。佛慈蔭故狂醒見諦。此中慈蔭謂現愛",
    "T27n1545_083:0429c18": "事。現妙藥者。曾聞世尊遊迦尸邑。展轉來",
    "T27n1545_083:0429c19": "至婆羅&#x75C6;斯。住施鹿林仙人墮處。有一居",
    "T27n1545_083:0429c20": "士名曰大軍。彼居士婦亦名大軍。夫婦二",
    "T27n1545_083:0429c21": "人俱信三寶。恒以資具恣佛及僧。有一苾",
    "T27n1545_083:0429c22": "芻服吐下藥。吐下過量因致風虛。醫人處",
    "T27n1545_083:0429c23": "方須服肉汁。時看病者往居士家。具以上",
    "T27n1545_083:0429c24": "事告居士婦。彼居士婦遣使持錢向市買",
    "T27n1545_083:0429c25": "肉。時彼國王名為梵授。生子歡喜普&#x52C5;城",
    "T27n1545_083:0429c26": "中一日斷殺。使者遍城求肉不得。時居士",
    "T27n1545_083:0429c27": "婦知已念言。我恣佛僧諸資身具。彼病苾芻",
    "T27n1545_083:0429c28": "藥須肉汁。今既不獲或因致死。復念。世尊",
    "T27n1545_083:0429c29": "昔菩薩位。為救他命數捨身肉。今我亦應",
    "T27n1545_083:0430a01": "學菩薩行。即入靜室手執利刀。自割髀",
    "T27n1545_083:0430a02": "肉持與使者。令辦肉汁施病苾芻。病者得",
    "T27n1545_083:0430a03": "已不作憶念。因即服之所患便愈。時居士",
    "T27n1545_083:0430a04": "婦苦痛所逼。呻吟在室不任自安。居士",
    "T27n1545_083:0430a05": "外來問其所在。家人因以先事具白居士。",
    "T27n1545_083:0430a06": "入室見婦呻吟遂發瞋忿。沙門釋子極無",
    "T27n1545_083:0430a07": "慚愧。如何受施不知時宜。施雖無厭受應",
    "T27n1545_083:0430a08": "知量。尋往佛所欲白世尊。正值如來為",
    "T27n1545_083:0430a09": "眾說法。瞻仰尊顏瞋心便止竊作是念。未",
    "T27n1545_083:0430a10": "應白佛。先當請佛及苾芻僧。因至家中",
    "T27n1545_083:0430a11": "乃可具白。遂前禮佛退坐一面。佛說法竟。",
    "T27n1545_083:0430a12": "即從坐起請佛及僧。明當受供。佛知請意",
    "T27n1545_083:0430a13": "默然許之。居士還家夜辦供具。晨朝敷座",
    "T27n1545_083:0430a14": "遣使白佛。營供已訖惟聖知時。爾時世尊",
    "T27n1545_083:0430a15": "以日初分。著衣持&#x9262;將苾芻僧。往居士家。",
    "T27n1545_083:0430a16": "敷座而坐。知而故問。家母在何。居士答言。",
    "T27n1545_083:0430a17": "在室病苦。佛告居士汝可語之。大悲世尊",
    "T27n1545_083:0430a18": "今令喚汝。佛非唯解內緣起法。亦善能",
    "T27n1545_083:0430a19": "知外緣起事。即以神力引香山中療刀瘡",
    "T27n1545_083:0430a20": "藥。封塗其瘡令止苦痛。平復如本。居士入",
    "T27n1545_083:0430a21": "室告其妻言。大悲世尊令我喚汝。妻曰。佛",
    "T27n1545_083:0430a22": "力不可思議。纔聞世尊令仁喚我。瘡苦痛",
    "T27n1545_083:0430a23": "止乎復如本。夫妻喜躍倍加敬信。共詣",
    "T27n1545_083:0430a24": "佛所頂禮雙足。佛為說法俱見聖諦。時世",
    "T27n1545_083:0430a25": "皆言。大軍夫妻。佛慈蔭故瘡愈見諦。此中慈",
    "T27n1545_083:0430a26": "蔭謂現妙藥。佛於餘處復現妙藥。昔勝軍",
    "T27n1545_083:0430a27": "王斷賊手足棄城塹中。世尊爾時著衣持",
    "T27n1545_083:0430a28": "&#x9262;為乞食故將欲入城。彼賊見佛舉聲",
    "T27n1545_083:0430a29": "大喚。唯願世尊垂哀救苦。佛非唯解內",
    "T27n1545_083:0430b01": "緣起法。亦善能知外緣起事。即以神力引",
    "T27n1545_083:0430b02": "香山中療刀瘡藥。封塗其瘡令止苦痛。因",
    "T27n1545_083:0430b03": "為說法。賊聞法已見四聖諦。時世皆言。乃",
    "T27n1545_083:0430b04": "至惡賊。佛慈蔭故苦止見諦。此中慈蔭謂",
    "T27n1545_083:0430b05": "現妙藥。現妙觸者。曾聞佛住鷲&#x5CEF;山南。提",
    "T27n1545_083:0430b06": "婆達多居鷲&#x5CEF;北。晝夜頭痛不能寢食。阿",
    "T27n1545_083:0430b07": "難愍彼具白世尊。佛申右手如象王鼻穿",
    "T27n1545_083:0430b08": "鷲&#x5CEF;山。摩天授頂現細妙觸。發誠諦言。我",
    "T27n1545_083:0430b09": "於天授慈心憐愍。與羅怙羅等無異者。當",
    "T27n1545_083:0430b10": "令天授頭痛即止。天授頭痛應聲便止。遂",
    "T27n1545_083:0430b11": "顧念言。誰手見觸。既知佛手。而作是言。善",
    "T27n1545_083:0430b12": "達醫方可用自活。時人皆曰。乃至天授佛",
    "T27n1545_083:0430b13": "慈蔭故頭痛得除。此中慈蔭謂現妙觸。佛",
    "T27n1545_083:0430b14": "於餘處復現妙觸。曾聞世尊巡行房舍。至",
    "T27n1545_083:0430b15": "一房內見一苾芻。病臥糞中不能起動。彼",
    "T27n1545_083:0430b16": "見佛已悲號白佛。世尊。我今無歸無救。世",
    "T27n1545_083:0430b17": "尊告曰。汝本出家。豈不歸依三界慈父。彼",
    "T27n1545_083:0430b18": "言。如是。佛復告言。汝何乃言無歸無救。汝",
    "T27n1545_083:0430b19": "曾瞻養病苾芻耶。答言。不曾。佛言。故宜他",
    "T27n1545_083:0430b20": "不看汝。世尊便自扶病苾芻。脫彼身衣安",
    "T27n1545_083:0430b21": "置一處。復以竹片刮去彼身所著糞穢。以",
    "T27n1545_083:0430b22": "白土泥塗摩支體。天帝注水而沐浴之。復",
    "T27n1545_083:0430b23": "以牛糞塗其房中。更敷新草扶令安坐。",
    "T27n1545_083:0430b24": "浣所污衣曝乾令著。佛分半食而與食之。",
    "T27n1545_083:0430b25": "以福莊嚴細妙觸手。摩其頂上。令彼病苦",
    "T27n1545_083:0430b26": "應時即愈。因為說法成阿羅漢。時世皆言。",
    "T27n1545_083:0430b27": "乃至病者佛慈蔭故病除得果。此中慈蔭謂",
    "T27n1545_083:0430b28": "現妙觸。現樂影者。曾聞世尊與舍利子一",
    "T27n1545_083:0430b29": "處經行。時有一鳥為鷹所逐。怖急便趣舍",
    "T27n1545_083:0430c01": "利子影。怖猶不止舉身戰慄。復越佛影身",
    "T27n1545_083:0430c02": "心坦然。時舍利子合掌白佛。如何此鳥至我",
    "T27n1545_083:0430c03": "影中猶有恐懼。纔至佛影。心無驚怖身不",
    "T27n1545_083:0430c04": "戰慄。世尊告言。汝六十劫修不害意。我於",
    "T27n1545_083:0430c05": "三大無數劫中修不害意。汝有害習。我已",
    "T27n1545_083:0430c06": "永斷故令如是。時世皆言。乃至小鳥佛慈蔭",
    "T27n1545_083:0430c07": "故令怖畏除。此中慈蔭謂現樂影。佛於餘",
    "T27n1545_083:0430c08": "處復現樂影。曾聞愚暴毘盧宅迦。壞如天",
    "T27n1545_083:0430c09": "宮劫比羅國。誅戮釋種劫奪珍財。將五百",
    "T27n1545_083:0430c10": "釋女還室羅筏國。共昇臺觀而自矜誇釋",
    "T27n1545_083:0430c11": "種豪慢我已誅訖。釋女語言。釋種為戒所",
    "T27n1545_083:0430c12": "防制故令汝誅殺。毘盧宅迦聞已大忿。此諸",
    "T27n1545_083:0430c13": "釋女猶懷傲慢。皆截手足棄城塹中。釋女",
    "T27n1545_083:0430c14": "爾時苦痛所逼。各專念佛請垂哀愍。佛知",
    "T27n1545_083:0430c15": "彼念。大悲所牽屈申臂頃尋至其所。念天",
    "T27n1545_083:0430c16": "帝釋令持衣覆。自放身光照諸釋女。時諸",
    "T27n1545_083:0430c17": "釋女蒙光影覆。苦痛皆除身心安隱。因為",
    "T27n1545_083:0430c18": "說法皆見聖諦。命終生妙三十三天。世人",
    "T27n1545_083:0430c19": "皆言。佛慈蔭故乃至釋女皆獲利樂。此中慈",
    "T27n1545_083:0430c20": "蔭謂現樂影。由如是等種種因緣。故非慈",
    "T27n1545_083:0430c21": "蔭即令得樂。",
    "T27n1545_083:0430c22": "[0430c22] 如契經說。修慈究竟極至遍淨天。修悲究竟",
    "T27n1545_083:0430c23": "極至空無邊處修喜究竟極至識無邊處。修",
    "T27n1545_083:0430c24": "捨究竟極至無所有處。問修慈究竟極至遍",
    "T27n1545_083:0430c25": "淨。是事可爾。得彼果故繫屬彼故。修三無",
    "T27n1545_083:0430c26": "量究竟極至下三無色。云何可爾。豈有色",
    "T27n1545_083:0430c27": "界善招無色果耶。答有作是說。此說甚",
    "T27n1545_083:0430c28": "深。彌勒下生當解此義。復有說者。尊者寂",
    "T27n1545_083:0430c29": "授能解此義。此本論師當造論時。逢彼在",
    "T27n1545_083:0431a01": "定不獲請問。有餘師說。佛觀所化宜於",
    "T27n1545_083:0431a02": "無色說無量聲。乃能悟解。故作是說。如於",
    "T27n1545_083:0431a03": "解脫說八方聲。或有說者。此中佛於第三",
    "T27n1545_083:0431a04": "靜慮。下三無色對治覺支。說為慈等。故不",
    "T27n1545_083:0431a05": "違理。有餘復言。與彼相似故作是說。謂慈",
    "T27n1545_083:0431a06": "無量樂行相轉。樂受極至第三靜慮。悲無量",
    "T27n1545_083:0431a07": "苦行相轉。有色便有斷手足等種種苦事。空",
    "T27n1545_083:0431a08": "無邊處訶責諸色似悲行相。喜無量歡行相",
    "T27n1545_083:0431a09": "轉。識無邊處於識歡悅似喜行相。捨無量捨",
    "T27n1545_083:0431a10": "行相轉。無所有處多所棄捨似捨行相。故",
    "T27n1545_083:0431a11": "依相似說無量聲。復次至彼樂住故作是",
    "T27n1545_083:0431a12": "說。謂樂修慈者。離欲界染。起初淨慮心",
    "T27n1545_083:0431a13": "不樂住。更求勝進離初靜慮染起第二靜",
    "T27n1545_083:0431a14": "慮亦復如是。離第二靜慮染起第三靜慮",
    "T27n1545_083:0431a15": "時心便樂住。樂修悲者。離欲界乃至第三靜",
    "T27n1545_083:0431a16": "慮染。起第四靜慮心不樂住。更求勝進離",
    "T27n1545_083:0431a17": "第四靜慮染起空無邊處時心便樂住。樂修",
    "T27n1545_083:0431a18": "喜者。離欲界乃至第四靜慮染。起空無邊",
    "T27n1545_083:0431a19": "處心不樂住。更求勝進離空無邊處染。起",
    "T27n1545_083:0431a20": "識無邊處時心便樂住。樂修捨者。離欲界乃",
    "T27n1545_083:0431a21": "至空無邊處染。起識無邊處心不樂住。更",
    "T27n1545_083:0431a22": "求勝進離識無邊處染。起無所有處時心",
    "T27n1545_083:0431a23": "便樂住。故依樂住說無量聲。復次依相隨",
    "T27n1545_083:0431a24": "順故作是說。謂慈所起欲界等流順第三靜",
    "T27n1545_083:0431a25": "慮。第三靜慮所起欲界等流順慈。廣說乃至",
    "T27n1545_083:0431a26": "捨所起欲界等流順無所有處。無所有處所",
    "T27n1545_083:0431a27": "起欲界等流順捨。故依相順說無量聲。復",
    "T27n1545_083:0431a28": "次為對外道於無色界起解脫想。故於無",
    "T27n1545_083:0431a29": "色說無量聲。顯無色界皆如無量非真解",
    "T27n1545_083:0431b01": "脫。是故尊者妙音說曰。諸外道輩愚無色界",
    "T27n1545_083:0431b02": "執為解脫。故佛於彼說無量聲。顯似無量",
    "T27n1545_083:0431b03": "非真解脫。",
    "T27n1545_083:0431b04": "[0431b04] 四無色者謂空無邊處。識無邊處。無所有處。",
    "T27n1545_083:0431b05": "非想非非想處。問何故作此論。答為止他",
    "T27n1545_083:0431b06": "宗顯正義故。謂或有說。無色界有色。如",
    "T27n1545_083:0431b07": "分別論者。或復有說。無色界無色。如應理",
    "T27n1545_083:0431b08": "論者。問分別論者依何教理說無色界亦有",
    "T27n1545_083:0431b09": "色耶。答依契經故。謂契經說。名色緣識識",
    "T27n1545_083:0431b10": "緣名色。無色界既有識亦應有名色。餘經",
    "T27n1545_083:0431b11": "復說。壽煖識三恒和合不相離。不可施設",
    "T27n1545_083:0431b12": "離別殊異。無色界中既有壽識亦應有煖。",
    "T27n1545_083:0431b13": "餘經復說。離色受想行。不應說識有去來",
    "T27n1545_083:0431b14": "住有死有生。無色界中既得有識。亦應具",
    "T27n1545_083:0431b15": "足有四識住。復有過難。若無色界全無色",
    "T27n1545_083:0431b16": "者。欲色界死生無色界。或二萬劫。或四萬",
    "T27n1545_083:0431b17": "劫。或六萬劫。或八萬劫。諸色斷已後死還生",
    "T27n1545_083:0431b18": "欲色界時色云何起。若色斷已還得起者。般",
    "T27n1545_083:0431b19": "涅槃已諸行既斷。亦應後時還起諸行。勿",
    "T27n1545_083:0431b20": "有此失。故無色界決定有色。問應理論者",
    "T27n1545_083:0431b21": "依何教理說無色界全無色耶。答依契經",
    "T27n1545_083:0431b22": "故。謂契經說。色界出離欲。無色界出離色。",
    "T27n1545_083:0431b23": "寂滅涅槃出離有為。既說無色界出離色。",
    "T27n1545_083:0431b24": "故無色界定無諸色。餘經復說入靜慮時",
    "T27n1545_083:0431b25": "觀一切色受想行識如病如癰。乃至廣說。",
    "T27n1545_083:0431b26": "入無色定時。觀一切受想行識。如病如癰。",
    "T27n1545_083:0431b27": "乃至廣說。由此故知無色界中定無諸色。餘",
    "T27n1545_083:0431b28": "經復說。無色諸定寂靜解脫超過諸色。由此",
    "T27n1545_083:0431b29": "故知無色界中定無諸色。餘經復說超諸色",
    "T27n1545_083:0431c01": "想滅有對想。不思惟種種想入無邊空。空",
    "T27n1545_083:0431c02": "無邊處具足住故。無色界定無諸色復有",
    "T27n1545_083:0431c03": "過難。若無色界猶有色者。應無漸次滅法。",
    "T27n1545_083:0431c04": "若無漸次滅法。應無究竟滅法。若無究竟",
    "T27n1545_083:0431c05": "滅法應無解脫出離涅槃勿有此過故。無",
    "T27n1545_083:0431c06": "色界決定無色。問此二說中何者為善。答應",
    "T27n1545_083:0431c07": "理論師所說為善。問應理論者云何釋通分",
    "T27n1545_083:0431c08": "別論者所引契經。答彼所引經是不了義。是",
    "T27n1545_083:0431c09": "假施設有別意趣。所以者何。如來說法。或",
    "T27n1545_083:0431c10": "依欲界。或依色界。或依無色界。或依欲色",
    "T27n1545_083:0431c11": "界。或依色無色界。或依三界。或依離三界。",
    "T27n1545_083:0431c12": "依欲界者如說三界三尋三想。謂欲恚害。",
    "T27n1545_083:0431c13": "依色界者。如說四靜慮。依無色界者如",
    "T27n1545_083:0431c14": "說四無色。依欲色界者。如彼所引經依色",
    "T27n1545_083:0431c15": "無色界者。如說修定意所成等。依三界者。",
    "T27n1545_083:0431c16": "如說三界及三有等。依離三界者。如說涅",
    "T27n1545_083:0431c17": "槃及聖道等。且彼所引等一契經名色與識",
    "T27n1545_083:0431c18": "互為緣者。依欲色界說。若無色界唯名與",
    "T27n1545_083:0431c19": "識更互為緣。若即如文而取義者。即彼經",
    "T27n1545_083:0431c20": "說六處緣觸。豈無色界具有六處。又彼所引",
    "T27n1545_083:0431c21": "第二契經。壽煖識三不相離者。亦依欲色",
    "T27n1545_083:0431c22": "界說。若無色界唯壽與識互不相離。若即",
    "T27n1545_083:0431c23": "如文。而取義者。即彼經說壽煖識三不可",
    "T27n1545_083:0431c24": "施設離別殊異。豈此三種蘊界處門。不可",
    "T27n1545_083:0431c25": "施設離別殊異。又彼所引第三契經。離色",
    "T27n1545_083:0431c26": "受想行不應說識。有去來等者亦依欲色",
    "T27n1545_083:0431c27": "界說。若無色界應說離受想行。不應說",
    "T27n1545_083:0431c28": "識有去來等。若即如文而取義者如餘經",
    "T27n1545_083:0431c29": "說。一切有情皆依食住。豈上二界亦資段",
    "T27n1545_083:0432a01": "食。問云何通彼所說過難。答此不須通非",
    "T27n1545_083:0432a02": "三藏故。若必須通應示義趣。謂於三界死",
    "T27n1545_083:0432a03": "生往來。或色續色。或色續無色。或無色續",
    "T27n1545_083:0432a04": "無色。或無色續色故。不應說諸色斷已。復",
    "T27n1545_083:0432a05": "云何起無斷義故。問若離色已復還生色。般",
    "T27n1545_083:0432a06": "涅槃已應還起行。答離有二種。一暫時離。",
    "T27n1545_083:0432a07": "二究竟離。暫時離者。復可還生。究竟離者。",
    "T27n1545_083:0432a08": "必不復起故不應難。問分別論者云何釋",
    "T27n1545_083:0432a09": "通應理論者所引契經。彼作是說。此所引經",
    "T27n1545_083:0432a10": "是不了義。是假施設有別意趣。所以者何。",
    "T27n1545_083:0432a11": "謂彼經說無色界出離色者。出離&#x9E81;色非",
    "T27n1545_083:0432a12": "無細色。如說色界出離諸欲。而色界中猶",
    "T27n1545_083:0432a13": "許有色。說無色界出離諸色。無色界中應",
    "T27n1545_083:0432a14": "許有色。彼不應作是說。不說色界出離",
    "T27n1545_083:0432a15": "色故可猶有色。說無色界出離色故應定",
    "T27n1545_083:0432a16": "無色又如色界說出離欲細欲亦無。說無",
    "T27n1545_083:0432a17": "色界出離色故亦無細色。又無色界無&#x9E81;受",
    "T27n1545_083:0432a18": "等。亦應說為無受等界。又色界色細於欲",
    "T27n1545_083:0432a19": "界應說色界亦名無色。下三無色&#x9E81;於有",
    "T27n1545_083:0432a20": "頂應說下三名有色界。故彼所說定不應",
    "T27n1545_083:0432a21": "理。彼於餘經及說過難皆不能通。是故",
    "T27n1545_083:0432a22": "應知。分別論者。是無知果。黑闇果。無明果。",
    "T27n1545_083:0432a23": "不勒加行果。說無色界猶有細色。然無色",
    "T27n1545_083:0432a24": "界諸色皆無。為止如是他宗所說顯示己",
    "T27n1545_083:0432a25": "宗所有正義。非但止他顯己所說。亦為顯",
    "T27n1545_083:0432a26": "示諸法正理。令他解了故作斯論。"
}