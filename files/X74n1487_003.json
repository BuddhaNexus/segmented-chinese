{
    "X74n1487_003:0595a01": "慈悲地藏懺法卷下",
    "X74n1487_003:0595a03": "　一念普觀無量劫　　無去無來亦無住",
    "X74n1487_003:0595a04": "　如是了知三世事　　超諸方便成十力",
    "X74n1487_003:0595a05": "一切諸佛。愍念眾生。為說慈悲地藏懺法。今當歸命",
    "X74n1487_003:0595a06": "一切諸佛。",
    "X74n1487_003:0595a07": "南無釋迦牟尼佛南無無量壽尊佛",
    "X74n1487_003:0595a08": "南無光明功德佛南無無憂德佛",
    "X74n1487_003:0595a09": "南無那羅延佛南無功德華佛",
    "X74n1487_003:0595a10": "南無蓮華光遊戲神通佛南無德念佛",
    "X74n1487_003:0595a11": "南無善名稱功德佛南無紅燄帝幢王佛",
    "X74n1487_003:0595a12": "南無善游步功德佛南無寶華遊步佛",
    "X74n1487_003:0595a13": "南無寶蓮華善住娑羅樹王佛",
    "X74n1487_003:0595a14": "南無鬬戰勝佛南無善遊步佛",
    "X74n1487_003:0595a15": "南無周匝莊嚴功德佛",
    "X74n1487_003:0595a16": "南無文殊師利菩薩南無大行普賢菩薩",
    "X74n1487_003:0595a17": "南無觀世音菩薩南無棄陰葢菩薩",
    "X74n1487_003:0595a18": "南無無盡意菩薩南無虗空藏菩薩",
    "X74n1487_003:0595a19": "南無地藏王菩薩",
    "X74n1487_003:0595a20": "禮諸佛已。次復懺悔。上來已懺惑業報竟。三障清淨。",
    "X74n1487_003:0595a21": "三道停酸。今當懺悔鬼畜人道。三種餘愆。是諸眾生。",
    "X74n1487_003:0595a22": "皆於過去無量劫時。非毀律儀。破菩薩戒。污涅槃性。",
    "X74n1487_003:0595a23": "壞菩提根。乘十習因。造無量罪。不孝父母。違逆師長。",
    "X74n1487_003:0595a24": "恣殺盜妄。美己惡人。奸淫邪污。造種種業。報入無間。",
    "X74n1487_003:0595b01": "受苦萬端。歷劫燒然。受諸苦劇。獄報雖盡。還墮鬼倫。",
    "X74n1487_003:0595b02": "仍有十種。鬼趣出生。若本淫習。貪色為因。男女相逐。",
    "X74n1487_003:0595b03": "放佚成風。罪在獄中。以經塵劫。出生人間。遇風成魃。",
    "X74n1487_003:0595b04": "殺稿田禾。燒空雨氣。枯涸江河。欲習致焚於神廟。淫",
    "X74n1487_003:0595b05": "心累溺於子亡。如斯一類。名旱魃鬼　貪財為因。盜",
    "X74n1487_003:0595b06": "竊成習。侵公益私。不捨悋心。損人利己。如是等業。報",
    "X74n1487_003:0595b07": "畢出獄。得升人間。依然鬼道。附托金銀玉帛。或依草",
    "X74n1487_003:0595b08": "木成形。金精戲於竇義。樹神擊於曹瞞。如斯一類。名",
    "X74n1487_003:0595b09": "為怪鬼　若其慢習。貪傲為因。發於相恃。高舉陵人。",
    "X74n1487_003:0595b10": "自強傲物。身謝命終。洎報地獄。已經沙劫。情畢想升。",
    "X74n1487_003:0595b11": "依然幽隱。遇氣成形。慠罔不息。常抱饑虗。縱遇水時。",
    "X74n1487_003:0595b12": "還能害己。五百年不聞漿水之名。千萬劫常受饑餒",
    "X74n1487_003:0595b13": "之苦。如斯一類。名曰餓鬼　貪習憶業。由貪交衝。發",
    "X74n1487_003:0595b14": "于相忤。懷憶不忘。造心忿恨。展轉為嗔。瞋火燒空。然",
    "X74n1487_003:0595b15": "成地獄。情報罪畢。想升人間。遇衰為患。猶依忿氣。毒",
    "X74n1487_003:0595b16": "厲傷寒。傅屍骨蒸。乃至生無能以滅賊。死有感而威",
    "X74n1487_003:0595b17": "神。如斯一類。名厲志鬼　若本詐習。性自依奸。憑虗",
    "X74n1487_003:0595b18": "架妄。由調相牽。引起惡業。招地獄愆。沉潛億劫。受苦",
    "X74n1487_003:0595b19": "無窮。情畢想升。暫生人間。遇畜成形。詐言禍福。狐狸",
    "X74n1487_003:0595b20": "猪狗。鸚鵝鵠禽。公冶長於縲絏。裴生脫於羈縻。如斯",
    "X74n1487_003:0595b21": "一類。名為魅鬼　若本誑習。貪妄成愆。多謀陰覆。利",
    "X74n1487_003:0595b22": "養自求。罔冐權英。令人情昧。凡其幹略。自落彀中。發",
    "X74n1487_003:0595b23": "於相妄。互為是非。因遭地獄。業報情枯。想升人世。遇",
    "X74n1487_003:0595b24": "幽成形。還依臥寐。寱畏其人。黃梁炊於頃刻。槐柯吏",
    "X74n1487_003:0595c01": "於終朝。如斯一類。名魘寐鬼　若其夙習。貪恨為由",
    "X74n1487_003:0595c02": "懷惡造業。結怨成讐。獄報累己。以經多劫。情畢想升。",
    "X74n1487_003:0595c03": "暫處人間。遇蠱成形。龜蛇怪異。災咎逆知幽隱纏綿。",
    "X74n1487_003:0595c04": "餘習之報智感夢於明王。身難脫於鼎鑊。如斯一類。",
    "X74n1487_003:0595c05": "名蠱毒鬼　若本明習。覆心成業。內外正典。異見邪",
    "X74n1487_003:0595c06": "生。雖事經緯。出生常反。撥無因果。違拒戒常。墮在獄",
    "X74n1487_003:0595c07": "中。情畢想升。方為鬼道。遇明成形。日月薄蝕。山澤妖",
    "X74n1487_003:0595c08": "神。黃石符於秘術。青曩妙於玄箴。如斯一類。名魍魎",
    "X74n1487_003:0595c09": "鬼　由因本習。貪成為緣。誑偽之業。枉狎巫[示*(后口+巾)]。舉枉",
    "X74n1487_003:0595c10": "措直。率己欺人。擾害無辜。證述其罪。而茲造惡。以報",
    "X74n1487_003:0595c11": "無間。情畢想升。出生人間。伶伻役卒。運石搬沙。塞澗",
    "X74n1487_003:0595c12": "填河。鞭山入海。錢王射於水鬼。秦始策於山靈。如斯",
    "X74n1487_003:0595c13": "一類。名役使鬼　由因宿習。貪黨成羣。攻發人之隱",
    "X74n1487_003:0595c14": "惡。樹黨己之兇倫。斯其造罪。獄治情枯想升人世。傳",
    "X74n1487_003:0595c15": "送成形。如世扶箕。巫祝。童戲。卜算吉凶。休咎禍福。指",
    "X74n1487_003:0595c16": "顧陰陽。九流雖示於趨避。然皆墮落於偏邪。如斯一",
    "X74n1487_003:0595c17": "類。名傳送鬼。如是十類鬼人。皆由迷真逐妄。幻作幻",
    "X74n1487_003:0595c18": "成。枉搆是非。俱從情想。洎受獄愆。還依鬼趣。業火煎",
    "X74n1487_003:0595c19": "燒。報滋逮盡。餘波未竭。墮十類中。故我今日。恭對三",
    "X74n1487_003:0595c20": "寶。地藏慈尊。一一披陳。重重懺悔。過去十習。一屏消",
    "X74n1487_003:0595c21": "除。未來鬼身。永不復受。脫幽沉之苦趣。隨所願以遨",
    "X74n1487_003:0595c22": "遊。念念修行。心心善道。同得法忽。乃至菩提。永絕情",
    "X74n1487_003:0595c23": "源。長泛覺海。我與眾等。重復志誠。五體投地。歸命敬",
    "X74n1487_003:0595c24": "禮。一切諸佛。",
    "X74n1487_003:0596a01": "南無釋迦牟尼佛南無阿彌陀佛",
    "X74n1487_003:0596a02": "南無一切智成就佛南無大光明佛",
    "X74n1487_003:0596a03": "南無蓮華清淨目佛南無定光明佛",
    "X74n1487_003:0596a04": "南無智慧光明佛南無功德光明佛",
    "X74n1487_003:0596a05": "南無福德光明佛南無袈裟幢佛",
    "X74n1487_003:0596a06": "南無師子吼自在王佛南無覺華自在王佛",
    "X74n1487_003:0596a07": "南無師子奮迅具足萬行佛",
    "X74n1487_003:0596a08": "南無文殊師利菩薩南無普賢菩薩",
    "X74n1487_003:0596a09": "南無觀世音菩薩南無大勢至菩薩",
    "X74n1487_003:0596a10": "南無無盡意菩薩南無財首菩薩",
    "X74n1487_003:0596a11": "南無本尊地藏王菩薩",
    "X74n1487_003:0596a12": "禮諸佛已。次復懺悔。向來以懺鬼道罪竟。今當懺悔",
    "X74n1487_003:0596a13": "畜道愆尤。所以然者。獄治情枯。鬼懲想竭。則情與想。",
    "X74n1487_003:0596a14": "二妄俱空。方出人間。便為畜道。與元負人。怨對相逢。",
    "X74n1487_003:0596a15": "酬儻夙債。亦有十種旁生異類。而怪物之鬼。物銷形",
    "X74n1487_003:0596a16": "滅。來生人間。多為梟類。未亡餘習。貪塊為兒。銜蟲作",
    "X74n1487_003:0596a17": "子。一槩異怪。是等畜生。我今為其發露懺悔。往習消",
    "X74n1487_003:0596a18": "除。乘地藏之慈力。脫苦類於梟禽。究竟本元。得心自",
    "X74n1487_003:0596a19": "在　若風魃之鬼。風消鬼滅。來生人間。多為咎徵。羣",
    "X74n1487_003:0596a20": "雀知儉。眾鼠鳴荒。[商*鳥]鴹致水。石燕應風。鶴舞多旱。虹",
    "X74n1487_003:0596a21": "架物消。其類匪一。總曰咎徵。乖今發露。願出迷倫。得",
    "X74n1487_003:0596a22": "法自在。隨願超登　若其媚鬼。畜死物亡。來生人間。",
    "X74n1487_003:0596a23": "詐習成形。鬼仍謟媚。所依既滅。畜受狐身。貓貍太屬。",
    "X74n1487_003:0596a24": "乞濟依人。謟媚千求。統名狐畜。乘今懺悔感佛恩。消",
    "X74n1487_003:0596b01": "宿世習因。後不受果　若其蠱類。毒銷形亡。來生人",
    "X74n1487_003:0596b02": "間。還名畜類。蚖蛇蝮蝎。潛龍虎豹。螫蠆於人。如是怨",
    "X74n1487_003:0596b03": "習。展轉難忘。乘(某)等之懺力。脫異類之匪身。漸漸契",
    "X74n1487_003:0596b04": "真。不沈惑妄　又復懺悔。衰癘之鬼。脫生人間。名為",
    "X74n1487_003:0596b05": "蛔類。瞋習所使。鬼為衰癘。八人身中。還受畜生。復托",
    "X74n1487_003:0596b06": "身中。為蛔蟯屬。瞋習剛愎。畜報柔蟲。因果迭逢。翻覆",
    "X74n1487_003:0596b07": "間爾。如是等習。願懺消除。乘佛慈恩。即得心樂　受",
    "X74n1487_003:0596b08": "氣之鬼。氣消物故。來生人間。都為貪類。貪慢是因。饑",
    "X74n1487_003:0596b09": "虗其果。身供庖厨。故名食類。[月*幾]膚充饋。骨肉給餐。鱗",
    "X74n1487_003:0596b10": "甲毛禽。鷄鵝魚鼈。牛羊猪屬。枉罹刀砧。慢習餘波。沉",
    "X74n1487_003:0596b11": "淪畜報。如是等眾。為其懺悔。所有枉業。罪悉冰清",
    "X74n1487_003:0596b12": "　若綿幽之鬼。魂滅幽消。來生人間。多為服類。鬼受幽",
    "X74n1487_003:0596b13": "纏。仍為魘魅。幽默既消。顯為服類。駝驢牛馬。蠶繭貂",
    "X74n1487_003:0596b14": "裘。幽隱不明。故墮異屬。誑習是因。故儔服果。承今懺",
    "X74n1487_003:0596b15": "力。滌昔因緣。仗地藏之洪恩。獲天倫之極樂。靜心綿",
    "X74n1487_003:0596b16": "密。照性無為。到菩提鄉。出生死海　次復懺悔。和精",
    "X74n1487_003:0596b17": "之鬼。見習夙因。今為畜類。節序猶知。春來紫燕。夏至",
    "X74n1487_003:0596b18": "黃鶯。秋返霜鴻而庠序。冬藏雪雀以徘徊。蛤鵲交形。",
    "X74n1487_003:0596b19": "蜻蜓異質。逐時變化。隨類易生　若夫明靈之鬼。明",
    "X74n1487_003:0596b20": "滅魂消。生于人世。多為休徵。因乘枉習。果托明生。以",
    "X74n1487_003:0596b21": "為驅使。鬼道業盡。畜報休徵。祥瑞將至。預有徵明。鳳",
    "X74n1487_003:0596b22": "出周興。麟生聖產。林鵲報乎人喜。蜘蛛埀乎禧祺。如",
    "X74n1487_003:0596b23": "是一類。盡曰休徵。我今頂禮懺法。為其洗滌宿因。頓",
    "X74n1487_003:0596b24": "復明心。旋歸性地。永依聖教。不墮輪迴。妙契無為。入",
    "X74n1487_003:0596c01": "心地藏　依人之鬼。人亡鬼滅。生在世間。多為馴類。",
    "X74n1487_003:0596c02": "訟習之因。鬼招傳送。今已為畜。報質黠慧。頻伽美韻。",
    "X74n1487_003:0596c03": "鸚鵡巧言。鵠能誦佛。獼猴學人。雖號靈禽。為人所畜。",
    "X74n1487_003:0596c04": "然上十類。皆因妄情冰結。習業劇招。枉逐三塗。無窮",
    "X74n1487_003:0596c05": "火業。情水燒枯。酬償夙債。尚作畜生。因人而畜。故號",
    "X74n1487_003:0596c06": "畜生形旁。行旁故曰旁生。皆由妄業之所招感。於心",
    "X74n1487_003:0596c07": "地秘藏。總是空華。於空華體上。寧存實果。是故今來。",
    "X74n1487_003:0596c08": "(某)與眾等。先懺鬼道。次悔畜生。企伊同悟。十習妄因。",
    "X74n1487_003:0596c09": "即生同證。一乘實果。又復應知。如上鬼畜。各償先債。",
    "X74n1487_003:0596c10": "報滿之時。復還人道。就人道中。亦有十種差別。若過",
    "X74n1487_003:0596c11": "去世。曾負其財。或役其力。酬足自停。於先世時。或殺",
    "X74n1487_003:0596c12": "彼命。或食其肉。如是乃至經微塵劫。相食相誅。猶如",
    "X74n1487_003:0596c13": "井輪。互為高下。盡未來時。莫能止遏。除斯懺悔。解脫",
    "X74n1487_003:0596c14": "何期。是故(某)等。志心禮拜。為其發露。求哀懺謝。宿業",
    "X74n1487_003:0596c15": "既淨。便升人道。夫人道生者。葢因常戒。為正因緣。今",
    "X74n1487_003:0596c16": "三途盡。亦得為人。而有愚者言。惡業苦盡。自得為人。",
    "X74n1487_003:0596c17": "何須修善植福。方作人天善路。如其想念。罪真不輕。",
    "X74n1487_003:0596c18": "然人道在世。總報雖同。智愚逈異。故有貴賤十種分",
    "X74n1487_003:0596c19": "別。今者三途報盡。故曰得昇。乃是餘業旁受。誠非正",
    "X74n1487_003:0596c20": "因緣生。是故經云。標名參合。眾等當知。彼梟倫者。酬",
    "X74n1487_003:0596c21": "足復形。生人道中。參合頑類然因貪物。鬼托怪形。畜",
    "X74n1487_003:0596c22": "生土梟。今復人身。其性顓蒙。參合頑嚚。心亡德義。志",
    "X74n1487_003:0596c23": "豈存仁。不孝不忠。無廉無恥。任意喧囂。貪習之故",
    "X74n1487_003:0596c24": "　彼咎徵者。酬足復形。生人道中。參合蒙癡。宿習貪淫。",
    "X74n1487_003:0597a01": "鬼受魃精。上為畜生。災咎之應。業盡復人。猶為愚癡。",
    "X74n1487_003:0597a02": "著淫欲故。不脩餘善。故招愚鈍。知善不從。教誨違戾。",
    "X74n1487_003:0597a03": "背條反律。如醉如癡。故曰愚魯　彼狐倫者。酬足復",
    "X74n1487_003:0597a04": "形。生人道中。參合凶狠。獄治詐習。鬼托媚倫。類八旁",
    "X74n1487_003:0597a05": "生。狐狸所攝今為人趣。凶狠交參。剛愎自用。不受人",
    "X74n1487_003:0597a06": "諫。自專自用。真賤庸人　彼毒蠱者。報畢復形。生於",
    "X74n1487_003:0597a07": "人道。參合傭類。怨習是因。蠱毒為果。旁生畜道。蝮蛇",
    "X74n1487_003:0597a08": "是形。今復人身。襍充伻賤。為人驅使。自歷饑寒。是昔",
    "X74n1487_003:0597a09": "餘殃。今招卑賤　彼蛔倫者。生人道中。參合微類。貪",
    "X74n1487_003:0597a10": "[目*重]為習。鬼報衰癘。蟯蛔成畜。柔弱為人。人不齒錄。不",
    "X74n1487_003:0597a11": "自寒暑。憑他飽餒。剛愎翻柔。因果迭奏　彼食倫者。",
    "X74n1487_003:0597a12": "酬償自足。亦為復形。生人道中。參合柔倫。貪慢習因。",
    "X74n1487_003:0597a13": "餓鬼感果。空腹高心。無實體性。畜報食彝。為人柔弱。",
    "X74n1487_003:0597a14": "葢因貢高而招一懦。強弱歷然。誰肯信者。　君彼服",
    "X74n1487_003:0597a15": "倫。酬足復形。出生人道。參合勞屬。虗妄誑因。鬼為幽",
    "X74n1487_003:0597a16": "魘。畜承服忍。人受勤劬。役力艱辛。百工技藝。諸務雜",
    "X74n1487_003:0597a17": "儔。寒暑策驅。故曰勞類　復應倫者。酬足為人。參合",
    "X74n1487_003:0597a18": "文明。因從見習。鬼落和精。魍魎報終。畜召應物。參合",
    "X74n1487_003:0597a19": "人道。綽有文聲。非正因緣。故名參合　若其休徵。亦",
    "X74n1487_003:0597a20": "復為人。參合明倫。枉習因由。明靈果報。驅馳役使。無",
    "X74n1487_003:0597a21": "暫停休。畜招黠慧。人受聰明。考古尋今。毫無差舛",
    "X74n1487_003:0597a22": "　彼循倫者。酬足復人。參於達類。由因訟習。鬼報依人。",
    "X74n1487_003:0597a23": "符祝傳詞。呪彰禍福。畜報夙因。人達窮通。榮辱不驚。",
    "X74n1487_003:0597a24": "猶知進退。如辟穀於深山。或乘桴於滄海。如是一類。",
    "X74n1487_003:0597b01": "故曰達倫。然上十種。皆過去劫。未聞佛法。不假僧脩。",
    "X74n1487_003:0597b02": "任十習之妄因。造十種之劇業幻受泥犁。情竭想升。",
    "X74n1487_003:0597b03": "還為鬼道。鬼道報盡。復還畜生。畜道報終。旋復人身。",
    "X74n1487_003:0597b04": "雖復人身。十種逈異。皆由妄執顛倒。十使為緣。致造",
    "X74n1487_003:0597b05": "十惡。汝負我命。我負汝財。相生相殺。妄作妄為。不遇",
    "X74n1487_003:0597b06": "佛乘。未聞善法。遠離僧脩。偏任習因。於塵勞中。法爾",
    "X74n1487_003:0597b07": "流轉。寧免佛言。深可憐愍。故我今者。遵三寶之垂教。",
    "X74n1487_003:0597b08": "依地藏之圓經。發等慈之願力。懺同分之習因。始從",
    "X74n1487_003:0597b09": "三惑六根。以至十惡五逆。與夫三道輪迴。三界險趣。",
    "X74n1487_003:0597b10": "升沉往復。未獲出離。仰冀三寶聖賢。俯賜證明懺悔。",
    "X74n1487_003:0597b11": "使(某)等夙障消除。頓空三惑。三觀圓明。三諦頓顯。十",
    "X74n1487_003:0597b12": "身悉備於今生。十界同[至*奉]於常樂。隨諸菩薩。斷惑證",
    "X74n1487_003:0597b13": "真。懺悔已。歸命禮諸佛。及地藏菩薩摩訶薩。",
    "X74n1487_003:0597b14": "南無本師釋迦牟尼佛南無阿彌陀佛",
    "X74n1487_003:0597b15": "南無彌勒尊佛南無過去七佛",
    "X74n1487_003:0597b16": "南無十方十佛南無三十五佛",
    "X74n1487_003:0597b17": "南無五十三佛南無百七十佛",
    "X74n1487_003:0597b18": "南無莊嚴劫千佛南無賢劫千佛",
    "X74n1487_003:0597b19": "南無星宿劫千佛南無三世諸佛",
    "X74n1487_003:0597b20": "南無地藏經中一切諸佛",
    "X74n1487_003:0597b21": "南無十方諸大菩薩南無文殊師利菩薩",
    "X74n1487_003:0597b22": "南無普賢菩薩南無觀世音菩薩",
    "X74n1487_003:0597b23": "南無大勢至菩薩南無無盡意菩薩",
    "X74n1487_003:0597b24": "南無虗空藏菩薩南無無能勝菩薩",
    "X74n1487_003:0597c01": "南無無邊身菩薩南無地藏王菩薩",
    "X74n1487_003:0597c02": "禮諸佛已。次復懺悔。上來已懺三障。及與十惡。六根",
    "X74n1487_003:0597c03": "交報。鬼畜人道。種種餘報。乘斯懺力。淨盡消除。惑業",
    "X74n1487_003:0597c04": "報果。永不復為。願令六道四生。各各具足。功德智慧。",
    "X74n1487_003:0597c05": "神通願方。同與菩薩。隨心自在。地藏本願經云。若未",
    "X74n1487_003:0597c06": "來世。比丘。比丘尼。善男子。善女人。童男。童女。諸不自",
    "X74n1487_003:0597c07": "在者。聞我名號。見我形像。燒香散華。供養世尊。禮拜",
    "X74n1487_003:0597c08": "懺悔者。不唯滅除先世罪因苦果。即其現生之中。獲",
    "X74n1487_003:0597c09": "得二十種勝妙善利。一者天龍擁護。疾病不生。二者",
    "X74n1487_003:0597c10": "善果日增。福衍餘慶。三者深植信根。華敷果實。四者",
    "X74n1487_003:0597c11": "衣食豐足。不招貧乏。五者災難消除。身心舒暢。六者",
    "X74n1487_003:0597c12": "離水火災。居處常寧。七者盜賊不侵。烽煙殄滅。八者",
    "X74n1487_003:0597c13": "人見欽敬。遵道行仁。九者酬償夙負。安樂身心。十者",
    "X74n1487_003:0597c14": "先亡得度。奕葉芳馨。十一女轉男身。不生邊鄙。十二",
    "X74n1487_003:0597c15": "報滿生天。志行十善。十三宿命智通。敏脩正教十四",
    "X74n1487_003:0597c16": "所求皆得。遂意圓成。十五眷屬康寧。憂虞屏息。十六",
    "X74n1487_003:0597c17": "諸枉消忘。履止貞吉。十七寤寐神安。身心猛利十八",
    "X74n1487_003:0597c18": "自他壽命。躓蹶永離。十九菩提不退。道果漸成二十",
    "X74n1487_003:0597c19": "等行慈善。畢竟成佛。故我今日。率諸淨信。歸依三寶。",
    "X74n1487_003:0597c20": "地藏慈尊。證知我心。遂其成就。如上種種。悉皆應現。",
    "X74n1487_003:0597c21": "又復無始以來。至於今日。由愛見故。內計我人外逐",
    "X74n1487_003:0597c22": "惡友。懈怠懶惰。不能精進脩行。隨喜善法。事理沉疑。",
    "X74n1487_003:0597c23": "故今發心。隨喜至善。慶己慶人。慶己。則於理無違。慶",
    "X74n1487_003:0597c24": "人。則造事脩心。循理。能契始本二覺。造事。能融境智",
    "X74n1487_003:0598a01": "十如。故我今日。發心隨喜。十方一切諸眾生。二乘有",
    "X74n1487_003:0598a02": "學及無學。一切如來與菩薩。所有功德皆隨喜(隨喜已。歸",
    "X74n1487_003:0598a03": "命禮三寶。及地藏慈尊。起禮一拜)。",
    "X74n1487_003:0598a04": "又復歸依十方三寶。誓生願生一切菩薩。哀憐攝受。",
    "X74n1487_003:0598a05": "隨喜心已。次當勸請十方三寶。十地聖人。常住在世。",
    "X74n1487_003:0598a06": "是諸聖賢。教化我等。利益羣品故我今日。至心勸請。",
    "X74n1487_003:0598a07": "十方所有世間燈。最初成就菩提者。惟願久住剎塵",
    "X74n1487_003:0598a08": "劫。利樂一切諸眾生(勸請已同上)。",
    "X74n1487_003:0598a09": "又復歸依如是三寶。上來懺悔隨喜。勸請已竟。今當",
    "X74n1487_003:0598a10": "發回向心。何以故爾。一切眾生。不能優遊解脫者。皆",
    "X74n1487_003:0598a11": "由著於果報。所以不能捨離。凡有一毫之善。能回向",
    "X74n1487_003:0598a12": "菩提。則所脩善業。不復繫著。輪迴事絕。經云。脩行迴",
    "X74n1487_003:0598a13": "向。成大福果。我今所修微善。亦當迴向。兼勸一切。莫",
    "X74n1487_003:0598a14": "復貪著。所有懺悔。及與隨喜。勸請因緣。皆悉迴向。性",
    "X74n1487_003:0598a15": "相佛法及僧伽。二諦融通三昧印。如是智慧功德海。",
    "X74n1487_003:0598a16": "迴向眾生及佛道(迴向已如前)。",
    "X74n1487_003:0598a17": "又復歸依三寶聖賢。既發迴向心竟。今當發無上菩",
    "X74n1487_003:0598a18": "提願心。經云。有願無行。其願必虗。有行無願。其行亦",
    "X74n1487_003:0598a19": "妄。虗妄行願。何能尅果。故我今日。宜發大願。以願輔",
    "X74n1487_003:0598a20": "行。行助願成。行願圓脩。契真妙果。以此願行功德因",
    "X74n1487_003:0598a21": "緣。各各具足智慧神通。諸佛行願。從心滿足。又願生",
    "X74n1487_003:0598a22": "生世。世在在處處。以佛慈悲。拔諸眾生。三塗之苦。與",
    "X74n1487_003:0598a23": "諸眾生。二善之樂。究竟菩提。成無上道。又願生生世",
    "X74n1487_003:0598a24": "世。在在處處。令一切眾生。所有無明煩惱。令斷無餘。",
    "X74n1487_003:0598b01": "致顯三諦。又願生生世世。在在處處。咸令一切眾生。",
    "X74n1487_003:0598b02": "從聞思脩。一切法門。無不深詣。又願生生世世。在在",
    "X74n1487_003:0598b03": "處處。令諸眾生。信解行證。無上聖道。開示悟入。佛之",
    "X74n1487_003:0598b04": "知見。究竟常樂我淨。顯明心地秘藏。證入其中。又願",
    "X74n1487_003:0598b05": "生生世世。在在處處。應生國土。每值有道國王儲君。",
    "X74n1487_003:0598b06": "宰職興顯佛法。尊敬大乘。獎導沙門。廣行教化。又願",
    "X74n1487_003:0598b07": "生生世世。在在處處。令(某甲)等。內外三術。一念備足。",
    "X74n1487_003:0598b08": "三觀圓明。三諦頓顯。究極心地。竟登秘藏。又願生生",
    "X74n1487_003:0598b09": "世世。在在處處。乘菩薩力。誓生娑婆。及與他方。上弘",
    "X74n1487_003:0598b10": "佛道。下化眾生。究竟圓常。等歸寂滅。上來懺悔已至",
    "X74n1487_003:0598b11": "發願。廣大如法性。究竟等虗空。窮未來際。滿菩提願。",
    "X74n1487_003:0598b12": "同佛菩薩。入秘密藏。",
    "X74n1487_003:0598b13": "讚",
    "X74n1487_003:0598b14": "地藏懺法。三卷周圓。恩資九有與人天。福利廣無邊。",
    "X74n1487_003:0598b15": "功德攸玄。惟願永流傳。",
    "X74n1487_003:0598b16": "南無地藏王菩薩(三稱)",
    "X74n1487_003:0598b18": "南無地藏懺法卷下"
}