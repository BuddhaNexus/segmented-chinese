{
    "X72n1444_008:0821c06": "會稽雲門湛然澄禪師語錄卷之八",
    "X72n1444_008:0821c08": "門人明凡　錄",
    "X72n1444_008:0821c09": "吳興丁元公",
    "X72n1444_008:0821c10": "山陰祁駿佳　編",
    "X72n1444_008:0821c11": "讚",
    "X72n1444_008:0821c12": "釋迦佛",
    "X72n1444_008:0821c13": "蒲團箕踞。默有所思。佛不念佛。如意施為。伴閑度日。",
    "X72n1444_008:0821c14": "審眾生機。",
    "X72n1444_008:0821c15": "出山釋迦佛",
    "X72n1444_008:0821c16": "舉足下足。無非道場。指真自語。不許思量。森羅萬象。",
    "X72n1444_008:0821c17": "全無伎個。這個如是。莫論青黃。",
    "X72n1444_008:0821c18": "雪山修道",
    "X72n1444_008:0821c19": "撇却王宮。甘守空寂。食柏飡松。一麻一麥。歷盡艱辛。",
    "X72n1444_008:0821c20": "大事了畢。雲月溪山。共轉十力。",
    "X72n1444_008:0821c21": "自在觀音",
    "X72n1444_008:0821c22": "巍巍獨坐默無言。聲色場中展妙玄。覿面不教觀自",
    "X72n1444_008:0821c23": "在。反聞聞性却安然。",
    "X72n1444_008:0821c24": "水月觀音",
    "X72n1444_008:0822a01": "明月波心寧有意。寂然不動兩相容。去來自在如如",
    "X72n1444_008:0822a02": "體。略著思惟墮幾宗。",
    "X72n1444_008:0822a03": "矮彌勒",
    "X72n1444_008:0822a04": "肚皮寬濶沒星星。拄杖橫肩大步行。三十丈身三尺",
    "X72n1444_008:0822a05": "相。不知那個是真真。",
    "X72n1444_008:0822a06": "睡彌勒",
    "X72n1444_008:0822a07": "放憨肚皮。提個布袋。榮辱不驚。安然忍耐。笑臉難買",
    "X72n1444_008:0822a08": "人不嗔。閉眼方名觀自在。",
    "X72n1444_008:0822a09": "浴彌勒",
    "X72n1444_008:0822a10": "世人不識背後眼。這漢因拋一片心。枕子夜間曾摸",
    "X72n1444_008:0822a11": "著。誰論通身與遍身。",
    "X72n1444_008:0822a12": "觀音",
    "X72n1444_008:0822a13": "大蟲被犬咬。驚人又好笑。覿面別無嗔。沉思即不妙。",
    "X72n1444_008:0822a14": "觀音(達觀大師索頌)",
    "X72n1444_008:0822a15": "滿耳非聲。何音可觀。滿眼非色。若個自在。非色非聲。",
    "X72n1444_008:0822a16": "不內不外。片月長空。落大千界。孰是圓通。須彌內芥。",
    "X72n1444_008:0822a17": "落盡皮膚。這個不壞。",
    "X72n1444_008:0822a18": "又",
    "X72n1444_008:0822a19": "細草蒲團終日坐。覿面相呈祇這個。神筆僧繇道不",
    "X72n1444_008:0822a20": "會。不會應問破竈墮。",
    "X72n1444_008:0822a21": "　　　又",
    "X72n1444_008:0822a22": "東一筆。西一筆。幻出色相稱奇特。若言此是觀世音。",
    "X72n1444_008:0822a23": "莫怪達磨道不識。",
    "X72n1444_008:0822a24": "　　　又",
    "X72n1444_008:0822b01": "儀容挺特。端嚴自在。踏瓣蓮花。風流體態。金沙灘上",
    "X72n1444_008:0822b02": "度馬郎。至今還不盡慈悲債。",
    "X72n1444_008:0822b03": "　　　又",
    "X72n1444_008:0822b04": "不是聲。不是色。聲色叢中現奇特。若人逼迫求救者。",
    "X72n1444_008:0822b05": "勸君但念觀音力。",
    "X72n1444_008:0822b06": "　　　又",
    "X72n1444_008:0822b07": "水墨逞神通。良工略施巧。何者是觀音。大蟲被犬咬。",
    "X72n1444_008:0822b08": "觀音(陶石簣請頌)",
    "X72n1444_008:0822b09": "抽却腦楔。拔却眼釘。歷歷明鑑。不繇前塵。六根圓泯。",
    "X72n1444_008:0822b10": "孰是觀音。綠水青山。此清淨身。",
    "X72n1444_008:0822b11": "又",
    "X72n1444_008:0822b12": "百花叢裏現神通。徹底掀翻處處同。不解鷓鴣鳴底",
    "X72n1444_008:0822b13": "事。幾番錯恨五更風。",
    "X72n1444_008:0822b14": "跋陀婆羅沐浴圖(達觀大師索頌)",
    "X72n1444_008:0822b15": "四大無主。萬法無性。塵不因洗。體非染淨。觸著便知。",
    "X72n1444_008:0822b16": "了無遺剩。是十六人。同行同證。",
    "X72n1444_008:0822b17": "達磨",
    "X72n1444_008:0822b18": "熊耳山前客。相看過我廬。久思甘露味。何故一言無。",
    "X72n1444_008:0822b19": "莫言無。天花滿地鋪。不知春到何言語。萬姓咸皆換",
    "X72n1444_008:0822b20": "舊符。",
    "X72n1444_008:0822b21": "又",
    "X72n1444_008:0822b22": "坐破蒲團。圖個什麼。斷臂安心。始酬其價。",
    "X72n1444_008:0822b23": "準高僧事蹟",
    "X72n1444_008:0822b24": "難思神力實非凡。一衲無多葢九山。滾滾木從水底",
    "X72n1444_008:0822c01": "出。喧喧人作異端傳。皆從曠劫修行得。豈是尋常容",
    "X72n1444_008:0822c02": "易看。試問準公何所為。引臂長舒過剎竿。",
    "X72n1444_008:0822c03": "楚石琦禪師衣缽",
    "X72n1444_008:0822c04": "衣葢八百里。缽覆三千界。毒龍業火滅。清涼得自在。",
    "X72n1444_008:0822c05": "羅剎盡其力。莫能揭其葢。舉心重若山。忘念輕如芥。",
    "X72n1444_008:0822c06": "佛佛相授受。祖祖曾無外。隨身三百畝。得者不窮敗。",
    "X72n1444_008:0822c07": "遇賊不為劫。入火不為壞。遺作子孫計。永教紹饑餒。",
    "X72n1444_008:0822c08": "達觀尊者舍利",
    "X72n1444_008:0822c09": "緣生之法無有因。無因又因白業生。眾生緣熟舍利",
    "X72n1444_008:0822c10": "現。無緣對面如目盲。非色非心亦非我。無形無相無",
    "X72n1444_008:0822c11": "方所。堅剛一片虗空身。擬涉思惟即話墮。五色新鮮",
    "X72n1444_008:0822c12": "真靈異。八斛四斗無窮計。或得灰壤或雨烟。隨所知",
    "X72n1444_008:0822c13": "量不思議。老人行履無他方。一味時中毗舍偈。了得",
    "X72n1444_008:0822c14": "身心本性空。歷諸患難如平地。往往勸人受持者。坐",
    "X72n1444_008:0822c15": "脫立亡等兒戲。亦甞限數脫狴牢。自利利他終不二。",
    "X72n1444_008:0822c16": "舍利舍利曠劫修。豈比尋常好容易。若得見聞供養",
    "X72n1444_008:0822c17": "者。即時布種無生位。",
    "X72n1444_008:0822c18": "鷹窠頂雲岫菴無壞關主(迴泉師請)",
    "X72n1444_008:0822c19": "昔日聞名未見伊。今朝容貌尚依稀。天涯海角尋相",
    "X72n1444_008:0822c20": "似。若個眉毛不下垂。真眾生父。為人天師。凜然風彩",
    "X72n1444_008:0822c21": "仍如舊。留與諸方作範儀。",
    "X72n1444_008:0822c22": "雲棲和尚",
    "X72n1444_008:0822c23": "五雲山下。壁觀峰前。規模如在。此話未圓。噫。玄音落",
    "X72n1444_008:0822c24": "落兮寂若不聞。玅相巍巍兮光被大千。",
    "X72n1444_008:0823a01": "無瑕上座",
    "X72n1444_008:0823a02": "磊落大人相。威嚴不可測。求之不可求。識之不可識。",
    "X72n1444_008:0823a03": "靄靄扇慈風。沛然被八極。形超象數先。名載無生籍。",
    "X72n1444_008:0823a04": "末後一著子。文言收不得。淨名高舉不二門。空生巖",
    "X72n1444_008:0823a05": "畔花狼藉。",
    "X72n1444_008:0823a06": "古卓和尚",
    "X72n1444_008:0823a07": "一個蒲團。一罏寶香。兀然而坐。無可思量。謂其是也",
    "X72n1444_008:0823a08": "頭上添頭。謂其非也何曾兩樣。他年欲問和尚真。祇",
    "X72n1444_008:0823a09": "這却堪留供養。",
    "X72n1444_008:0823a10": "月軒旻禪人",
    "X72n1444_008:0823a11": "萬年一念。一念萬年。堂堂如在。默默無言。是歟非歟",
    "X72n1444_008:0823a12": "俱休問。到底輸他一著先。",
    "X72n1444_008:0823a13": "靜峰初禪師",
    "X72n1444_008:0823a14": "千年甞在。偶爾不識。恐昧將來。記之於筆。古今歲月",
    "X72n1444_008:0823a15": "常如此。落花滿地無人拾。",
    "X72n1444_008:0823a16": "會慶寺血書經",
    "X72n1444_008:0823a17": "大千經卷。藏一微塵。破而出之。用示羣萌。至人妙解。",
    "X72n1444_008:0823a18": "善運其神。瀝乾十指。書此一乘。語言文字。共露全身。",
    "X72n1444_008:0823a19": "一點一畫。與華藏等其深。敬之讚之。盡吾力莫能竭",
    "X72n1444_008:0823a20": "其誠。",
    "X72n1444_008:0823a21": "吏部袁六休居士",
    "X72n1444_008:0823a22": "提不動的拄杖。舉不起的拂子。銕似硬的脊梁。雞皮",
    "X72n1444_008:0823a23": "樣的臉觜。我今一一拈來試問大眾。且道是伊不是",
    "X72n1444_008:0823a24": "伊。",
    "X72n1444_008:0823b01": "自題畵像",
    "X72n1444_008:0823b02": "似我又非我。開口便話墮。畢竟是阿誰。六月火邊坐。",
    "X72n1444_008:0823b03": "又",
    "X72n1444_008:0823b04": "對面不相識。莫是山中客。依稀似欲言。又覺長年默。",
    "X72n1444_008:0823b05": "　　　又",
    "X72n1444_008:0823b06": "倚巖打坐。傍家行脚。窮年失伴堪寂寞。一段身心絕",
    "X72n1444_008:0823b07": "逗留。長嘯孤雲與野鶴。",
    "X72n1444_008:0823b08": "　　　又",
    "X72n1444_008:0823b09": "揮麈獨坐。欲譚何事。終日無言。示第一義。",
    "X72n1444_008:0823b10": "　　　又",
    "X72n1444_008:0823b11": "數竿修竹下。一片鷹石間。獨坐思前古。忘懷祇面山。",
    "X72n1444_008:0823b12": "　　　又",
    "X72n1444_008:0823b13": "楖[木*栗]橫擔。銕鞋踏破。以心取心。圖個什麼。逢人尋覓。",
    "X72n1444_008:0823b14": "走徧天下。眉毛眼上。鼻孔下大。喫粥喫飯。休更差過。",
    "X72n1444_008:0823b15": "　　　又",
    "X72n1444_008:0823b16": "難入頭。好相識。易見面。認不得。微塵有剩。虗空逼塞。",
    "X72n1444_008:0823b17": "這個無知老漢。只好拈來挂東壁。",
    "X72n1444_008:0823b18": "記",
    "X72n1444_008:0823b19": "四明鄮山阿育王寺舍利塔記",
    "X72n1444_008:0823b20": "聞之古德云。欲滅罪愆。無如親近舍利。欲集福樂。無",
    "X72n1444_008:0823b21": "如舍利。欲成妙道。無如舍利。昔如來入城。時有童子",
    "X72n1444_008:0823b22": "聚石為塔以供養佛。佛為授記。此童子者。我滅百年",
    "X72n1444_008:0823b23": "當作輪王。而有神力。大興我教。于是阿育王應記而",
    "X72n1444_008:0823b24": "生。獲佛舍利八分之一。造塔八萬四千。維時耶舍尊",
    "X72n1444_008:0823c01": "者五指放光。召飛羽鬼。送四天下一時安布。晉太康",
    "X72n1444_008:0823c02": "三年。獵人劉薩訶者。并州離石人也。死見閻王。閻王",
    "X72n1444_008:0823c03": "告曰。汝乃智積菩薩。一迷至此。造極重業。罪當地獄。",
    "X72n1444_008:0823c04": "我憫汝愚。示汝出罪之方。凡汝中國舍利寶塔浮江",
    "X72n1444_008:0823c05": "石像。悉阿育王所造。汝能求現舍利。汝罪可滅。繇是",
    "X72n1444_008:0823c06": "獲返陽世。徧禮一十二年。南行會稽海畔山陬。苦莫",
    "X72n1444_008:0823c07": "能得。忽聞天樂隱隱從地底發。標剎為識曰。舍利不",
    "X72n1444_008:0823c08": "遠矣。竭誠七日夜。寶塔涌出。今寧波鄮山所稱阿育",
    "X72n1444_008:0823c09": "王寺。即此舍利塔所藏八吉祥地也。薩訶從茲出家。",
    "X72n1444_008:0823c10": "尋復得道。號慧達國師。塔紺青色。高一尺四寸。方廣",
    "X72n1444_008:0823c11": "七寸。而有四櫺。舍利中懸。金鐘覆之。旋轉不定。窻楞",
    "X72n1444_008:0823c12": "雕刻。殆非目力所及。四方觀者。或見如珠。五色不同。",
    "X72n1444_008:0823c13": "一多大小。莫識分齊。或現光明。或現聖像。或現金銀",
    "X72n1444_008:0823c14": "琉璃世界。或現宮殿樓臺。隨所見心。應所見量。其真",
    "X72n1444_008:0823c15": "神物。不可思議也耶。甞聞　國初三請大內。三度飛",
    "X72n1444_008:0823c16": "回。是知佛于東南緣復不淺。我東南人泯然不知。此",
    "X72n1444_008:0823c17": "豈善信之過。實為僧者不善讚揚之過也。夫薩訶獵",
    "X72n1444_008:0823c18": "人。以舍利故。非惟宿業頓消。抑且現生證果。何況具",
    "X72n1444_008:0823c19": "有福德之人。以石壘塔。尚得轉輪王位。何況廣廈大",
    "X72n1444_008:0823c20": "木以覆此塔。木雕漆布。一瞻一禮。尚獲福利。何況舍",
    "X72n1444_008:0823c21": "利真身。老朽近見大殿將頹。發願修理。所費不貲。自",
    "X72n1444_008:0823c22": "越入閩。廣此勝因。述茲緣起。告諸來者。",
    "X72n1444_008:0823c23": "重興顯聖寺碑記",
    "X72n1444_008:0823c24": "茲山者玉笥山也。茲寺者雲門寺也。以馬祖高弟大",
    "X72n1444_008:0824a01": "珠和尚於此住持。故有是額。樂天有石路雲門裏花",
    "X72n1444_008:0824a02": "宮玉笥前之句。寺廢。後周顯德間。僧重耀建顯聖懺",
    "X72n1444_008:0824a03": "院于雲門之故址。宋乾德元年勑改今額。理宗皇帝",
    "X72n1444_008:0824a04": "祖吳宣憲王陵寢在寺後。勑改顯聖陵院。隣有六寺。",
    "X72n1444_008:0824a05": "二菴。謂淳化。雍熈。長慶。壽聖。淨聖。餘皆廢。惟茲寺獨",
    "X72n1444_008:0824a06": "存。陵為胡元所毀。寺僧維之。僅存故蹟。而術士家傳",
    "X72n1444_008:0824a07": "有隹穴。好事者多垂涎。屢興訟。嘉靖間。住僧景詮上",
    "X72n1444_008:0824a08": "本克復。萬曆間。復訟縣。姑蘇翁公愈祥宰其事。獲妥。",
    "X72n1444_008:0824a09": "太史陶君石簣。太學張君濬元。請予住持。寺產舊頗",
    "X72n1444_008:0824a10": "多。今皆廢。僅頹屋三楹。田四畆。山五畆。地十二畆。予",
    "X72n1444_008:0824a11": "用價二十九兩從龍華贖回。協力二十餘年。始得大",
    "X72n1444_008:0824a12": "殿禪堂僧室一新。幾五十餘間。復置田四十餘畆。予",
    "X72n1444_008:0824a13": "朽矣。年逼風火。恐後來者不知前人艱苦。認為己物。",
    "X72n1444_008:0824a14": "恣意盜賣。故備述往事。以為求鑑云爾。",
    "X72n1444_008:0824a15": "濟溺記",
    "X72n1444_008:0824a16": "人之難遠者好色。亦復難行者仁義也。古曰如好好",
    "X72n1444_008:0824a17": "色。是知好色者不易易言其遠離矣。而又安知有過",
    "X72n1444_008:0824a18": "者焉。甞聞光祿顏君客吳門。有程氏二女。為仲姬所",
    "X72n1444_008:0824a19": "逼。欲自溺。舟子得之以售。商人。商人將轉鬻於妓。顏",
    "X72n1444_008:0824a20": "君怒曰。良家女敢爾耶。遂白巡司。程覺欲贖以歸。二",
    "X72n1444_008:0824a21": "女有難色。顏君卒然憫念。乃云。本欲活之。反致死地。",
    "X72n1444_008:0824a22": "是豈得計耶。遂捐金以贖。此人所難能者一也。當其",
    "X72n1444_008:0824a23": "艾年。同載以歸。而心不迷亂。人所難能者二也。倍與",
    "X72n1444_008:0824a24": "奩資擇婿以嫁。人所難能者三也。人有三難。君得并",
    "X72n1444_008:0824b01": "之。不期仁義而仁義著焉。寧不為丈夫所為。皆出人",
    "X72n1444_008:0824b02": "一頭地非耶。余遊歷諸省。未見好德濟艱者若顏君",
    "X72n1444_008:0824b03": "矣。惡世荒淫。能凜然卓然。屈指曾有幾人乎。故余筆",
    "X72n1444_008:0824b04": "記。永貽云爾。",
    "X72n1444_008:0824b05": "白蓮寺放生社記",
    "X72n1444_008:0824b06": "夫地水火風。乃人物共稟之體也。見聞知覺。亦人物",
    "X72n1444_008:0824b07": "等具之性也。性體既等。寧有好生惡死之心而不等",
    "X72n1444_008:0824b08": "乎。宋儒以為人靈物蠢。當供人享。此逆天理損仁德",
    "X72n1444_008:0824b09": "之語也。莊周有云。子非魚。安知魚之樂。答云。子非吾。",
    "X72n1444_008:0824b10": "安知吾不知魚之樂。如此則人尚不知人。又安知物",
    "X72n1444_008:0824b11": "盡蠢。而當供人之享耶。若以宋人之言為然。則惻隱",
    "X72n1444_008:0824b12": "之心。體物之念。又何施焉。上古之世。未有五糓。飲血",
    "X72n1444_008:0824b13": "茹毛。習以成俗。春秋之時。君臣父子。尚不相保。況及",
    "X72n1444_008:0824b14": "于物。故於賓朋交際禘祭之禮。未能盡絕。而聖賢何",
    "X72n1444_008:0824b15": "甞不痛心哉。觀夫聖人却子路之禱。大賢創聞聲之",
    "X72n1444_008:0824b16": "誡。寧不為啟人之微意也。惟佛大聖人為四生慈父。",
    "X72n1444_008:0824b17": "恩沾沙界。澤及昆蟲。使人明罪福。識因果。彰報應。殆",
    "X72n1444_008:0824b18": "盡體無遺之道也。然人黠慧。籍宋人之言。資克饞口。",
    "X72n1444_008:0824b19": "非特來生之冤對難迯。抑且惻隱之心喪盡矣。茲者",
    "X72n1444_008:0824b20": "許居士與白蓮寺諸師友。共結放生社於寺首。每人",
    "X72n1444_008:0824b21": "日出錢一文。無繁費也。遇生即放。不定時日。無濫殺",
    "X72n1444_008:0824b22": "也。所用微而所積大。實得聖賢之深意矣。余嘉其德",
    "X72n1444_008:0824b23": "而立之記。若夫先聖賢好生之德。憫物之情。余不得",
    "X72n1444_008:0824b24": "而盡知之。但請考諸方冊。可以備矣。",
    "X72n1444_008:0824c01": "梁湖卜士記",
    "X72n1444_008:0824c02": "西域大耳三藏至。稱得他心通。帝詔南陽忠國師勘",
    "X72n1444_008:0824c03": "之。國師曰。你得他心通是否。曰是。國師良久問曰。且",
    "X72n1444_008:0824c04": "道老僧即今向什麼處去來。藏曰。和尚是大善知識。",
    "X72n1444_008:0824c05": "何得向西川看兢渡。國師復良久問曰。且道老僧即",
    "X72n1444_008:0824c06": "今向什麼處去來。藏曰。和尚是一國之師。何得向天",
    "X72n1444_008:0824c07": "津橋看弄猢猻。師復良久又問曰。且道老僧即今向",
    "X72n1444_008:0824c08": "甚處去來。藏罔措。不能答。古今商量者云。國師前二",
    "X72n1444_008:0824c09": "度。現他受用身三昧。以心緣物故。藏得而知之。後一",
    "X72n1444_008:0824c10": "度現自受用三昧。以心不緣。非惟三處不可得而知",
    "X72n1444_008:0824c11": "之。便是三世諸佛無摸索處。昔有隣人陳姓者。語予",
    "X72n1444_008:0824c12": "曰。梁湖有一術士。凡買卜者至。但執其課筒。對天禱",
    "X72n1444_008:0824c13": "祝。不必顯言其事。術士一一知之。予往試問。執課筒。",
    "X72n1444_008:0824c14": "對天空祝。不言某事。術士曰。汝尚未禱。教我斷個什",
    "X72n1444_008:0824c15": "麼。今之人例云。自受用三昧。皆在聖賢分上所具。不",
    "X72n1444_008:0824c16": "知塵勞凡夫悉皆具足。何也。彼陳姓者。乃塵俗中人。",
    "X72n1444_008:0824c17": "豈知為自受用三昧他受用三昧耶。但心不緣物。則",
    "X72n1444_008:0824c18": "彼鬼眼睛不能覿耳。聖人曰。百性日用而不知。良可",
    "X72n1444_008:0824c19": "悲夫。",
    "X72n1444_008:0824c20": "隱嶺祟記",
    "X72n1444_008:0824c21": "溈山偈曰。未達法惟心。起種種分別。達法惟心已。分",
    "X72n1444_008:0824c22": "別即不生。吾推惟心之旨。百姓於日用之中。猶空之",
    "X72n1444_008:0824c23": "涵物。而無物非空矣。惜乎癡狂之輩。或擎空遠餉。或",
    "X72n1444_008:0824c24": "掘地討天。或遠趨問覺。安知循身上下。內外四方。無",
    "X72n1444_008:0825a01": "非空乎。夫云惟心。非有外物。則眼之所見。耳之所聞。",
    "X72n1444_008:0825a02": "鼻之所齅。舌之所辯。身之所觸。意之所思。莫不皆心。",
    "X72n1444_008:0825a03": "然猶無明所醉。而執為色聲香味觸法焉。昔嘉靖間",
    "X72n1444_008:0825a04": "倭寇作業。上虞之隱嶺。有人被賊所殺者。日出作祟。",
    "X72n1444_008:0825a05": "來往之人皆苦之。有識者云。此必賊所殺者。以後若",
    "X72n1444_008:0825a06": "見之。但云倭來矣。彼當自退。其人一依言者。祟不復",
    "X72n1444_008:0825a07": "現。魏將張遼。唐時王彥章。皆有威名。村裏有小兒啼",
    "X72n1444_008:0825a08": "不止者。其母曰王將軍來矣。兒啼即止。吾謂啼兒得",
    "X72n1444_008:0825a09": "非為其所殺者耶。夫六根為六塵所寓。今已四大敗",
    "X72n1444_008:0825a10": "壞。而猶能作祟。豈六根之所及也。六根尚無。六塵何",
    "X72n1444_008:0825a11": "有。非惟心而何物使之然也。况隔世而猶怖威名。是",
    "X72n1444_008:0825a12": "知惟心之妙。豈身世之可隔耶。",
    "X72n1444_008:0825a13": "銘",
    "X72n1444_008:0825a14": "龍居菴普同塔銘",
    "X72n1444_008:0825a15": "夫莊周以天下無藏。特據器界。肇公了四大本空。別",
    "X72n1444_008:0825a16": "示根身。雖則各就其長。未若雲居有言。青山有限。白",
    "X72n1444_008:0825a17": "骨無窮。吾生不離大眾。而死豈能異乎。繇是造普同",
    "X72n1444_008:0825a18": "塔。而處十方師友。非惟根身器界。兩相混融。抑且生",
    "X72n1444_008:0825a19": "死去來。曾非離背。是真得佛之心者矣。所以諸方梵",
    "X72n1444_008:0825a20": "剎咸倣其範以行之。茲者臯亭山之東。黃鶴峰之下。",
    "X72n1444_008:0825a21": "古有永慶寺。為元兵燹廢。故址已屬民間。一濂慎公",
    "X72n1444_008:0825a22": "訪求復得。謀於文谷印師。里人共相畫計。改寺為菴。",
    "X72n1444_008:0825a23": "署曰龍居。葢取龍象共居之意也。慎公辭世。餘願未",
    "X72n1444_008:0825a24": "果。囑諸弟子曰。此菴當與十方共選有德者主之。毋",
    "X72n1444_008:0825b01": "令甲乙相承。於是共議擇一江湘公。代領其事。弘廣",
    "X72n1444_008:0825b02": "慎公之業。前後一新。內外肅如。眾盈百數。勝出他剎",
    "X72n1444_008:0825b03": "矣。復於東崗之下。建普同塔三。其中則本山眷屬。東",
    "X72n1444_008:0825b04": "十方雲水。西諸優婆塞。使生死不相離。親踈不相混。",
    "X72n1444_008:0825b05": "是真得佛祖之遺意也。予繇東魯回。湘公迎余至龍",
    "X72n1444_008:0825b06": "居。再三誠懇屬余以銘。因序其事。而為之銘曰。空生",
    "X72n1444_008:0825b07": "大覺。大覺依身。身依器界。器界依空。各不相到。彼此",
    "X72n1444_008:0825b08": "互容。本無生死。何有始終。法性法爾。事理融通。繇迷",
    "X72n1444_008:0825b09": "真性。成此妄計。五行相克。分彼同異。猶如水泡。大小",
    "X72n1444_008:0825b10": "成勢。消泡復水。非一非二。若色身者。自他一隱。惟有",
    "X72n1444_008:0825b11": "智人。了法如是。會彼同異。入無生地。",
    "X72n1444_008:0825b12": "序",
    "X72n1444_008:0825b13": "般若經敘品偈論都敘序",
    "X72n1444_008:0825b14": "夫般若無知而無所不知。雖無所不知。究其所以知。",
    "X72n1444_008:0825b15": "則未甞知也。般若無為而無所不為。雖無所不為。究",
    "X72n1444_008:0825b16": "其所以為。則未甞為也。葢繇般若淵深若海。窮之莫",
    "X72n1444_008:0825b17": "究其底。巍峩如山。登之莫達其頂。故云不可以知知。",
    "X72n1444_008:0825b18": "不可識識。諸佛之慧命。諸菩薩之達道。諸眾生之安",
    "X72n1444_008:0825b19": "宅。實乃十界之棲托。莫不繇之也。故知是經。以常見",
    "X72n1444_008:0825b20": "論之。三乘二時所說。大根會通。融九會皆是初成。而",
    "X72n1444_008:0825b21": "後世有聞此。不生信心者。皆繇宿世不種靈根故也。",
    "X72n1444_008:0825b22": "或曰。般若乃方等之後。佛欲帶小說大。而諸子未明",
    "X72n1444_008:0825b23": "父旨。雖云領知眾物。猶住門外。止宿草菴。不敢希取",
    "X72n1444_008:0825b24": "一飡。豈同法華面付家財。聞成佛記。何得頓類大乘。",
    "X72n1444_008:0825c01": "而過贊若此耶。答曰。既云帶小轉大。寧不欲付家財。",
    "X72n1444_008:0825c02": "若曰廢權入實。成佛何非前法。聲聞不悟。徒自愚癡。",
    "X72n1444_008:0825c03": "落後發明。方知本有。葢得失在人。豈法有大小耶。所",
    "X72n1444_008:0825c04": "以法華會三歸一。實乃即小之大。無別有大。涅槃義",
    "X72n1444_008:0825c05": "一名五。曾非一外別有五名。故曰。般若涅槃佛性金",
    "X72n1444_008:0825c06": "剛三昧首楞嚴定。皆一義也。是知般若一法。徹始徹",
    "X72n1444_008:0825c07": "終。盡凡盡聖。皆繇此一門。成其出入階降之差。諸佛",
    "X72n1444_008:0825c08": "之所以諄諄教誡。學者當深窮其旨趣矣。奈六百卷",
    "X72n1444_008:0825c09": "浩瀚之文。小聖尚非其分。豈凡下之能易窺哉。所以",
    "X72n1444_008:0825c10": "古人深慨未來根鈍難堪。刪削定制放光光贊摩訶",
    "X72n1444_008:0825c11": "等經。雖多少不同。莫不皆繇大經之所流出。而龍樹",
    "X72n1444_008:0825c12": "菩薩內懷祖印。兼闡教乘。因念後世於諸部般若。彼",
    "X72n1444_008:0825c13": "此不能會歸。小大不能通貫。繇是註大智度論若干",
    "X72n1444_008:0825c14": "卷。冀開其迷。惜乎經簡論繁猶莊子之註郭象。亡羊",
    "X72n1444_008:0825c15": "泣岐。開悟須得其要門。何幸時當末季。至人再來。有",
    "X72n1444_008:0825c16": "大沙門蘊空曉禪師者。慨大藏之重繁。參考再四。較",
    "X72n1444_008:0825c17": "南北之本。類明重單之譯。撮其大意緊要之言。會成",
    "X72n1444_008:0825c18": "一部。題曰彚目。削智論之餘文。錄其最要。名曰箋釋。",
    "X72n1444_008:0825c19": "前代哲人。如生肇慧遠等。諸大法師。所作放光光贊",
    "X72n1444_008:0825c20": "般若等經之序文。大經五十五卷九十品之題目。撮",
    "X72n1444_008:0825c21": "彼品內之大意。註於題下。稱曰撮錄使後來見者。一",
    "X72n1444_008:0825c22": "藏之奧典。示如指掌。六百卷之大義。曉若日星。嘔心",
    "X72n1444_008:0825c23": "血二十餘年。成部帙數十餘卷。撮大經入於微塵。一",
    "X72n1444_008:0825c24": "多並現。擲須彌於芥內。小大何妨。圓融無礙。自在縱",
    "X72n1444_008:0826a01": "橫。此恩此德。世莫加焉。苟非龍樹之再來。必是靈山",
    "X72n1444_008:0826a02": "之受囑者矣。不爾。則何能忘疲倦。入藏海。處龍宮。搜",
    "X72n1444_008:0826a03": "至寶。刪繁文。撮要義。無非皆為佛之慧命也。可謂道",
    "X72n1444_008:0826a04": "越羣情。思超過半。其猶獅子之哮吼。無畏勇猛。作決",
    "X72n1444_008:0826a05": "定說。亦如象王之遊步。縱涉恒河。直窮其底。如是作",
    "X72n1444_008:0826a06": "略。如是大用。欲知其深奧者。請觀數帙之文。則知如",
    "X72n1444_008:0826a07": "來一代之教。如探囊取寶。使大小是非。皎然莫隱。邪",
    "X72n1444_008:0826a08": "僻戲論難逃其跡。真所謂擲大千於界外。移妙喜於",
    "X72n1444_008:0826a09": "此方。若非淨名之流。應居童壽之亞。功侔上古。利及",
    "X72n1444_008:0826a10": "將來。經云。足動大千。草入劫火。未足為難。如來滅後",
    "X72n1444_008:0826a11": "能持此經。是則為難。此如來之明證。故予無得而贊",
    "X72n1444_008:0826a12": "焉。天啟六年丙寅仲春日序。",
    "X72n1444_008:0826a13": "受生幻智二法門序",
    "X72n1444_008:0826a14": "夫道無方也。行無門也。無方則隨時破立。無門則惟",
    "X72n1444_008:0826a15": "利是從。此古今不刊之格也。世有無知者不善所擇。",
    "X72n1444_008:0826a16": "多諸偽濫。惟智者之所慨焉。且時人作預修。還受生",
    "X72n1444_008:0826a17": "錢者。經教無文。不根若此。若云人之受生。必於曹案",
    "X72n1444_008:0826a18": "假借使用。閻君豈贓濫之徒耶。若云死後無可使用。",
    "X72n1444_008:0826a19": "必須預寄獄庫。吾未見世人先將財帛寄司獄。以備",
    "X72n1444_008:0826a20": "入監之費。恐智者弗為爾。人能修德。則天人欽仰。心",
    "X72n1444_008:0826a21": "希聖賢。則國家褒寵。刑憲地獄。豈有二焉。復謂婦人",
    "X72n1444_008:0826a22": "生產。必入血湖。遙指目連為證。且地獄者幽冥也。幽",
    "X72n1444_008:0826a23": "冥也者。無識無知。無識無知。而云羽州追陽縣。不知",
    "X72n1444_008:0826a24": "何省所屬矣。夫有陰陽則有夫婦。有夫婦則有產育。",
    "X72n1444_008:0826b01": "產育者必入血湖。豈閻君不繇產育而生于木石耶。",
    "X72n1444_008:0826b02": "如亦繇之。則伊母在獄。而子何治乎。曰若然則血湖",
    "X72n1444_008:0826b03": "之說不足信也。曰非不足信。間為一種婦人不生敬",
    "X72n1444_008:0826b04": "慎者之所設。非施之一槩也。予每私議如此。豈知有",
    "X72n1444_008:0826b05": "同音者焉。嘉禾鹿園居士葉君。儒門白足。藝苑高奎。",
    "X72n1444_008:0826b06": "初則淹貫六經。今也闇閑釋典。慨此二謬。刻此二門",
    "X72n1444_008:0826b07": "望轉其習。一曰。妙德夜神說菩薩受生藏。二曰。摩耶",
    "X72n1444_008:0826b08": "夫人說大願幻智解脫門。懇予作序。余愧幼不讀書。",
    "X72n1444_008:0826b09": "又兼學淺。安能與大方鬪巧。然其用心。正合愚意。聊",
    "X72n1444_008:0826b10": "為解說。夫受生者。以法界無礙自在力。於一切處受",
    "X72n1444_008:0826b11": "生。非一人道。其猶月行霄漢。影落百川。然非心意思",
    "X72n1444_008:0826b12": "議所及。豈錢帛囑託使之然乎。誕育者。以真心無性",
    "X72n1444_008:0826b13": "三昧門。於一切處誕育。非一如來。其猶虗空。體非萬",
    "X72n1444_008:0826b14": "象而不拒萬象發揮。尚非鐵圍石壁所障。豈血湖地",
    "X72n1444_008:0826b15": "獄使之可拘乎。統三世為一際。生即不生。十世古今。",
    "X72n1444_008:0826b16": "始終不離於當念。閻君云乎哉。徧十方為幻腹。無生",
    "X72n1444_008:0826b17": "即生。無邊剎海。自他不隔於毫端。血湖云乎哉。苟能",
    "X72n1444_008:0826b18": "如是。則未離兜率已降王宮。未出母胎度人已畢。直",
    "X72n1444_008:0826b19": "下承當。即名佛子。信心一念。已越諸流。如斯妙利。非",
    "X72n1444_008:0826b20": "葉君其孰能知之。",
    "X72n1444_008:0826b21": "金剛三昧經註解序",
    "X72n1444_008:0826b22": "夫真心獨露。若皓月之朗於太虗。法性無虧。似驪珠",
    "X72n1444_008:0826b23": "之耀於滄海。了了不昧。日用明明。無生即生。以真如",
    "X72n1444_008:0826b24": "不守自性而變現隨緣。生即無生。以實相本來無物",
    "X72n1444_008:0826c01": "而一塵不受。求之叵得。如木中火。決定是有而方處",
    "X72n1444_008:0826c02": "無憑。體之即神。比鏡內花。儼然可見而取不能得。無",
    "X72n1444_008:0826c03": "方妙用。猶映色之摩尼。影雖移而體實不變。具足本",
    "X72n1444_008:0826c04": "來。若迷家之貧子。身雖困而寶未甞無。嗟夫。我輩沉",
    "X72n1444_008:0826c05": "埋曠劫。迷背日深。本有家財。致生難認。良繇不逢善",
    "X72n1444_008:0826c06": "友。開悟何從。故我如來。離兜率降王宮。捨富貴逃雪",
    "X72n1444_008:0826c07": "嶺。苦行六年。覩明星成道。作眾生之慈父。為九界之",
    "X72n1444_008:0826c08": "師宗。三七思惟。法輪大轉。葢為利鈍難齊。所以教分",
    "X72n1444_008:0826c09": "漸頓。四十餘年。欲說不能說。權實互覆。涅槃時近。欲",
    "X72n1444_008:0826c10": "休不能休。罄示一心。其猶握金剛劍。用斬羣疑。豎正",
    "X72n1444_008:0826c11": "法幢。破諸邪惑。革小乘而純入一乘。會百川而同歸",
    "X72n1444_008:0826c12": "大海。真救病之良藥。運寶筏以濟人。是故世尊無問",
    "X72n1444_008:0826c13": "自說。既甘露而普救沉疴。伽陀說偈贊揚。鼓琵琶而",
    "X72n1444_008:0826c14": "相席打令。解脫發廣問之端。知六度皆歸無相。心王",
    "X72n1444_008:0826c15": "間無生之義。識三行惟一自心。無住示法身。非來非",
    "X72n1444_008:0826c16": "去。大力啟果德。有證有修。身子重聞一偈之因緣。達",
    "X72n1444_008:0826c17": "真空具含四德。梵行守真修之一味。即俗諦頓具四",
    "X72n1444_008:0826c18": "緣。地藏騰七品之餘疑。阿難請一經之名字。始末究",
    "X72n1444_008:0826c19": "竟。祇是一心前後辨明。寧逃法性。惜乎澆漓末世。妙",
    "X72n1444_008:0826c20": "典難逢。茲得無瑕師。夢祈神授。刻此流通。旨奧文奇。",
    "X72n1444_008:0826c21": "讀者彷彿。繇是不揣愚庸。伸此管見。若夫昔人片言",
    "X72n1444_008:0826c22": "而擲地金聲。一語而大千廣被。余何敢言。但心慕大",
    "X72n1444_008:0826c23": "乘。鄉希贊嘆。奈聖言莫測。凡智叵思。倘或誵訛。願施",
    "X72n1444_008:0826c24": "懺悔。",
    "X72n1444_008:0827a01": "玄沙備禪師語錄序",
    "X72n1444_008:0827a02": "聞夫不落階級。囑云好去尋思。洞貫金剛。不意中途",
    "X72n1444_008:0827a03": "折擔。布單纔展。乃云。不敢自欺。凡聖削除。方向胸中",
    "X72n1444_008:0827a04": "流出。磕著足指處。頓悟苦樂無生。當場盤詰時。報道",
    "X72n1444_008:0827a05": "非干西土自知宗乘有據。血脈相傳。所謂黃河水從",
    "X72n1444_008:0827a06": "源頭上濁來也。近來多見諸方唱導者。師法無憑。談",
    "X72n1444_008:0827a07": "禪者出世無准。自稱悟道。妄意為人。詰其來源。無可",
    "X72n1444_008:0827a08": "指的。豈能如玄沙大師。遠傳鷲嶺。近接曹溪。為石頭",
    "X72n1444_008:0827a09": "之親孫。作雪峰之真子。心印列祖。教貫楞嚴。對境無",
    "X72n1444_008:0827a10": "心。遇虎恰似家猫。現前大用。斷蛇猶如握土。故諸碩",
    "X72n1444_008:0827a11": "德。多就決疑。余生末世。恨不能面稟嘉猷。法道澆漓。",
    "X72n1444_008:0827a12": "無繇見其全錄。昔年入閩特訪故踪。牌坊如昔。石圈",
    "X72n1444_008:0827a13": "尚存。奈大殿墾作山田。僧房改為民舍。捫心無地欲",
    "X72n1444_008:0827a14": "住焉能。茲得林居士萬容。聿興此志。重建寶坊。偶得",
    "X72n1444_008:0827a15": "全錄。如獲衣珠。念此將來。即已付梓。專人走越。乞余",
    "X72n1444_008:0827a16": "題辭。自惟膚學。何敢與大方闘巧。博地凡愚。未能與",
    "X72n1444_008:0827a17": "聖賢接語。少伸大槩。用慰遠來。其玄風妙旨。盡在錄",
    "X72n1444_008:0827a18": "中。若能入目便知。昔人如在。其或循文背義。覿面猶",
    "X72n1444_008:0827a19": "迷。雖得之在我。何關文字。然悟必繇緣。少他不可。凡",
    "X72n1444_008:0827a20": "具通方眼者。諒必不以文字為病爾。",
    "X72n1444_008:0827a21": "趙州語錄序",
    "X72n1444_008:0827a22": "竊惟破家蕩產。於十八上而善舞太阿。縱賓奪主於",
    "X72n1444_008:0827a23": "聖賢前而逢場作戲。一物不將來。直教放下著。不起",
    "X72n1444_008:0827a24": "一念時。向道須彌山。鎮州蘿蔔頭。諸方謾云。即是師",
    "X72n1444_008:0827b01": "承。青州布衫子。學者休向。言中取實。拈一莖艸而作",
    "X72n1444_008:0827b02": "丈六金身。惟一個齒而盡知滋味。時常老實頭殺活",
    "X72n1444_008:0827b03": "臨機。頓超他用棒用喝。三寸綿軟舌。縱橫自在。未甞",
    "X72n1444_008:0827b04": "用怪語奇辭。其猶水上按葫蘆。看他東捺西轉。室中",
    "X72n1444_008:0827b05": "懸寶鏡。任教凡來聖來。南泉之真子。馬祖之嫡孫。拈",
    "X72n1444_008:0827b06": "提向上宗乘。善解拖泥帶水。其惟趙州一人而已。惜",
    "X72n1444_008:0827b07": "其語不能盡傳。僅獲一帙。學者如逢至寶。真如甞御",
    "X72n1444_008:0827b08": "鼎一臠而盡知眾味。飲大海一滴而備諳百川。但舊",
    "X72n1444_008:0827b09": "刻不佳。亦且板殘字滅。今發心重刻。利益將來。深恰",
    "X72n1444_008:0827b10": "老朽之心。聊題數語以冠篇首云爾。",
    "X72n1444_008:0827b11": "天宮寺放生會序",
    "X72n1444_008:0827b12": "夫生生為不生。勿謂不生為不生須知生是不生之",
    "X72n1444_008:0827b13": "生不生乃是生之不生。達此者。可以語無生之道也",
    "X72n1444_008:0827b14": "流水長者。深知及此。所以見十千游魚。水涸命盡。為",
    "X72n1444_008:0827b15": "誦金光明經。諸魚是夜盡脫魚報。生帝天。靈山會上",
    "X72n1444_008:0827b16": "皆授佛記。故余謂欲度生者。必先自得無生。然後利",
    "X72n1444_008:0827b17": "生接物。無不如願。若流水長者。可為放生之良範也",
    "X72n1444_008:0827b18": "吳中天宮寺禪者身住應門。不為常習所障。志結二",
    "X72n1444_008:0827b19": "十餘輩。聚放生會。繼長者風。請余決疑。故以生不生",
    "X72n1444_008:0827b20": "之意語之。令彼先於自度。然後度生。此萬古不易之",
    "X72n1444_008:0827b21": "規也。譬夫救溺者先自備船筏。及竿索之類。然後自",
    "X72n1444_008:0827b22": "他可以並濟。若不知方便。自無所仗。赤身入水。自他",
    "X72n1444_008:0827b23": "俱溺。此必然之勢也。子當以是語告諸同會。須知自",
    "X72n1444_008:0827b24": "己生死為重。若能自出生死。不憂眾生不能度也。至",
    "X72n1444_008:0827c01": "囑。",
    "X72n1444_008:0827c02": "序祖師來原序",
    "X72n1444_008:0827c03": "諸方各祖其祖。宗教相攻。過於水火。而祖師堂唯以",
    "X72n1444_008:0827c04": "達磨配享。不列教祖者。似忘其本也。或曰。非忘本也。",
    "X72n1444_008:0827c05": "達磨以代代相承。教祖則瀚漫無據。故唯設達磨耳。",
    "X72n1444_008:0827c06": "此語未盡善也苟非摩騰竺法。先以白馬西來。登空",
    "X72n1444_008:0827c07": "說法。降伏五嶽道士。四眾發心。達磨雖祖。突來東土",
    "X72n1444_008:0827c08": "有何憑據。孰解信受。予知達磨所指。指彼二人所傳",
    "X72n1444_008:0827c09": "之經意。豈有他哉。是知功亞於佛。而不設享者。忘其",
    "X72n1444_008:0827c10": "本也。若別論之。則禪不忘其祖。而教忘之也。合而論",
    "X72n1444_008:0827c11": "之。則兩家皆忘之矣。故予向年設祖師位。初曰。東土",
    "X72n1444_008:0827c12": "傳經第一代摩騰尊者。次曰。東土弘宗第一代達磨",
    "X72n1444_008:0827c13": "尊者。三曰。建立叢林規矩百丈大智禪師。四則本山",
    "X72n1444_008:0827c14": "開山和尚。未知是否。伏望四方尊宿。不廢公論者。有",
    "X72n1444_008:0827c15": "以教之云爾。",
    "X72n1444_008:0827c16": "心經大意序",
    "X72n1444_008:0827c17": "眉毛挂劍。血濺梵天。水按葫蘆。略著便轉。圓融活潑。",
    "X72n1444_008:0827c18": "巧發機宜。無出般若心經歟。所以非文字而即文字。",
    "X72n1444_008:0827c19": "何妨四六舖舒。即語言而非語言。豈礙熾然言說。故",
    "X72n1444_008:0827c20": "曰般若如大火聚。四面不可入。般若如清涼池。四面",
    "X72n1444_008:0827c21": "皆可入。非偶然之語也。經標智慧渡彼岸者。非謂菩",
    "X72n1444_008:0827c22": "薩更渡彼岸也。觀自在者。欲令眾生自觀自在也。以",
    "X72n1444_008:0827c23": "自在故。於一空中。雙遮則非空非色。非根非塵。乃至",
    "X72n1444_008:0827c24": "無智無得。雙炤則即色即空。不增不減。以及不滅不",
    "X72n1444_008:0828a01": "生。誠能如是。何苦厄之不度。涅槃之不究竟乎。友谷",
    "X72n1444_008:0828a02": "師。深得般若旨趣。言文之表。註釋此經。題曰大意。與",
    "X72n1444_008:0828a03": "旅泊居士過訪。出以示余。片時數過。不忍釋手屬余",
    "X72n1444_008:0828a04": "著辭。自愧識淺。何敢措語。但師為雲棲白足。叨忝同",
    "X72n1444_008:0828a05": "參不可無片言隻字。代資鞭影云爾。",
    "X72n1444_008:0828a06": "涅槃經會疏序",
    "X72n1444_008:0828a07": "夫大般涅槃經者。乃如來顧命之言也。蘊成曠劫而",
    "X72n1444_008:0828a08": "久秘不談。方便調機而待時方說。所以大小對帶。半",
    "X72n1444_008:0828a09": "滿開宗。頓漸偏圓。初中後唱。唯此奧旨。最後極談。猶",
    "X72n1444_008:0828a10": "庫內之珍財。臨終始付。海中之神寶。劫盡乃亡。大哉",
    "X72n1444_008:0828a11": "世尊。慈悲莫並。精求竭力。等救沉淪。伺機四十九年。",
    "X72n1444_008:0828a12": "本懷未罄。唱滅二月十五。盡吐肝腸。故得十外皈依。",
    "X72n1444_008:0828a13": "闡提亦悟。昆蟲草木。悉以沾恩。象馬蛇虺。咸皆被澤。",
    "X72n1444_008:0828a14": "內凡外凡而功超曠劫。天類人類而果證無生。能事",
    "X72n1444_008:0828a15": "既畢。即告涅槃。於是日月無光。山林變白。大地震動。",
    "X72n1444_008:0828a16": "鳥獸哀鳴。是凡是聖。盡失所天。情與無情。誰非號泣。",
    "X72n1444_008:0828a17": "是知此經一唱。無復遺餘。至矣盡矣。他莫能尚。舊經",
    "X72n1444_008:0828a18": "四十卷。譯辭繁贅。靈運刪削。言理簡直。開宗判教。五",
    "X72n1444_008:0828a19": "七八家。灌頂精詳。互存得失。繇是重參至理。註此玄",
    "X72n1444_008:0828a20": "文。惜乎陳隋兵亂。疏未入經。彼此分張。勢同吳越。況",
    "X72n1444_008:0828a21": "復藏中久匿。學者尠窺。末世澆漓。盡疲至道。致使法",
    "X72n1444_008:0828a22": "眼朦垢。佛日沉埋。哀哉痛哉。實傷心腑。故予不揣愚",
    "X72n1444_008:0828a23": "庸。而輙敢效顰。欲會此經而發心有日。再三披閱。宗",
    "X72n1444_008:0828a24": "趣麤知。奈旨奧文深。有倣郭象。錯綜前後。多苦亡羊。",
    "X72n1444_008:0828b01": "於是不懼闡提之罪。甘負謗法之愆。芟繁錄實。貴在",
    "X72n1444_008:0828b02": "貫通罪歟福歟。並伸懺悔。",
    "X72n1444_008:0828b03": "重刻正法眼藏序",
    "X72n1444_008:0828b04": "正法眼藏者。難言也。請以喻明。譬如眼之洞見森羅",
    "X72n1444_008:0828b05": "萬象。取之無窮。用之無盡。故名曰藏。夫藏者。含藏最",
    "X72n1444_008:0828b06": "廣。邪正相襍。涇渭難辯。甚至邪能奪正。正反為邪。故",
    "X72n1444_008:0828b07": "泉眼不通泥沙立壅。法眼不正。邪見層出。剔抉泥沙",
    "X72n1444_008:0828b08": "而泉眼通。剪除邪見而法眼正。自非至人。其何擇焉。",
    "X72n1444_008:0828b09": "昔竺乾有九十六種背正趨邪。二十八人摧邪持正。",
    "X72n1444_008:0828b10": "逮我東土。白馬西來。正教始興於濁世。名相尋陷於",
    "X72n1444_008:0828b11": "邪宗。繇是達磨大師。掃除繁萎。直示本心。嗣後五宗",
    "X72n1444_008:0828b12": "分派。各別門風。會其樞要。卓乎純正。詎意人根浸劣。",
    "X72n1444_008:0828b13": "法久弊生。或承虗接響。以瞎枷盲棒。妄號通宗。或守",
    "X72n1444_008:0828b14": "拙抱愚。以一味不言。目為本分。彷彿依稀。自稱了悟。",
    "X72n1444_008:0828b15": "或搖唇鼓舌。以當平生。如是有百二十家癡禪。自賺",
    "X72n1444_008:0828b16": "賺人。淪溺狂邪。故我大慧老人。承悲願力。運無畏心。",
    "X72n1444_008:0828b17": "決擇五家。提挈最正者。凡百餘人。裒以成帙。目曰正",
    "X72n1444_008:0828b18": "法眼藏。是書也。如懸白澤裘精妖喪魄。秉金剛劍。魔",
    "X72n1444_008:0828b19": "外潛踪。四七古錐宗眼。二三老漢家珍。不涉程途。一",
    "X72n1444_008:0828b20": "覧具足。知為後學指南無加此矣。時有普善菴沙門",
    "X72n1444_008:0828b21": "慧悅居士春門徐弘澤。自慶奇遇。嗟彼未聞。冀報佛",
    "X72n1444_008:0828b22": "恩。募資重刻。屬余為序。以貽同志。而參學者。即使游",
    "X72n1444_008:0828b23": "法界無邊之門。融古今剎那之念。猶是功勳邊事。若",
    "X72n1444_008:0828b24": "能了悟。則自心何知。自眼何見。非見非知。是真得正",
    "X72n1444_008:0828c01": "法眼藏者矣。",
    "X72n1444_008:0828c02": "無趣禪師語錄序",
    "X72n1444_008:0828c03": "夫祖道不可絕繼。風穴於法堂痛哭。克家之子難得。",
    "X72n1444_008:0828c04": "仰山自記再來。莫不以諸佛慧命為懷。度生為急務",
    "X72n1444_008:0828c05": "者也。所以獅子有罹難之憂。預傳法髓。達磨忍服毒",
    "X72n1444_008:0828c06": "之苦。得嗣方休。是皆深體祖佛授受之志矣。惟無趣",
    "X72n1444_008:0828c07": "老人。幼專魯誥。壯博禪宗。道聞雞聲而悟。學得野老",
    "X72n1444_008:0828c08": "傳心開托臨濟棒喝之宗。光揚馬祖磨磚之用。慈悲",
    "X72n1444_008:0828c09": "密用。權實並施。承接從上正源流。成就克家真師子。",
    "X72n1444_008:0828c10": "實為人天大樹。末世津梁。寧不為仰山再來之儔乎。",
    "X72n1444_008:0828c11": "某自恨生此象季。不遇至人。每嘆前朝豪盛。近代絕",
    "X72n1444_008:0828c12": "聞茲得南明禪者。持老人語錄相示。不覺忻喜。何期",
    "X72n1444_008:0828c13": "濁世。遇此希聲。片言隻字。盡吐諸佛肝腸。豎拂拈槌",
    "X72n1444_008:0828c14": "極唱諸祖骨髓。開卷則疑惑潛消。再玩則勇猛頓發。",
    "X72n1444_008:0828c15": "實為明時之盛典。釋氏之法幢。將來學者。體而行之。",
    "X72n1444_008:0828c16": "非惟己事可辦。抑且佛祖之慧命有望矣。",
    "X72n1444_008:0828c17": "車溪禪師語錄序",
    "X72n1444_008:0828c18": "聞夫一光東亘。五葉花開。密運羣機。千差兢入。所以",
    "X72n1444_008:0828c19": "諸方各宗其宗。門風自是不同。共學所學。知見曾何",
    "X72n1444_008:0828c20": "有二。車溪禪師。乃臨濟直下兒孫。實無趣克家之子。",
    "X72n1444_008:0828c21": "默籌七事。妙協三玄。播黃檗吐舌之風。顯高安[祝/土]拳",
    "X72n1444_008:0828c22": "之用。掌殺活機。權衡學者。秉吹毛劍。勘驗諸方。遐邇",
    "X72n1444_008:0828c23": "咸推獨步。古今屈指一人。苟非承夙願之再來。寧不",
    "X72n1444_008:0828c24": "為多生之根熟耶。某生不遇時。學無所附。福輕罪重。",
    "X72n1444_008:0829a01": "不能面稟嘉猷。道聽途傳。歲月徒增渴想。茲因南明",
    "X72n1444_008:0829a02": "禪者。持錄相示。焚香頂讀。自覺潛神。再玩淵微。初心",
    "X72n1444_008:0829a03": "頗愜。何期不出蝸居而聞所未聞。生逢斯世而遇此",
    "X72n1444_008:0829a04": "難遇。如展智囊。始知己見之朦朧。似入大海。方信江",
    "X72n1444_008:0829a05": "河之狹淺。自慚無德。莫可讚揚。略敘數辭。聊申翹致。",
    "X72n1444_008:0829a06": "跋",
    "X72n1444_008:0829a07": "重刻華嚴經跋",
    "X72n1444_008:0829a08": "一葉落。天下秋。不言而信。一陽復。大地春。不令而行。",
    "X72n1444_008:0829a09": "故能無量為一。若百川之歸大海。一為無量。似皓月",
    "X72n1444_008:0829a10": "之印百川。圓融自在。活潑難思。其惟大方廣佛華嚴",
    "X72n1444_008:0829a11": "經歟。是經也。如來指明眾生自性。日用具足。非因修",
    "X72n1444_008:0829a12": "得。而眾生為無明所蔽。迷背自心。故於初成正覺之",
    "X72n1444_008:0829a13": "時。乃云。奇哉眾生。具有如來智慧德相。良繇妄想執",
    "X72n1444_008:0829a14": "著而不證得。繇是頓轡華嚴圓示一乘無外之法。指",
    "X72n1444_008:0829a15": "明法界。發揮凡聖不二之宗。淨穢交徹。非是該羅。重",
    "X72n1444_008:0829a16": "重相映。猶帝網之傳輝。彼彼互融。若千燈之合影。內",
    "X72n1444_008:0829a17": "外無礙。如芥子之納於珍瓶。大小相收。如微塵之遍",
    "X72n1444_008:0829a18": "含大地。既非思議之境。寧容意識所到。甞聞翻譯則",
    "X72n1444_008:0829a19": "天童爇香。誦持則修羅敗衂。註疏則夢感金像。造論",
    "X72n1444_008:0829a20": "則齒放白光。葢以是經不可思議。故其利益亦不可",
    "X72n1444_008:0829a21": "思議也。中菴鶴林二師。自念時當末季。恐或堙沒。發",
    "X72n1444_008:0829a22": "心重刻。欲冀遠傳。不意泥洹時至。中道而止。茲得炤",
    "X72n1444_008:0829a23": "雙融。法無說。諸友繼起。罄心竭力遍募四方。克成其",
    "X72n1444_008:0829a24": "事。可謂善繼人之志。善述人之事者也。予主福城。目",
    "X72n1444_008:0829b01": "覩其績。心竊嘉焉。故書數字。誌於部末云爾。",
    "X72n1444_008:0829b02": "疏",
    "X72n1444_008:0829b03": "興善寺重修大殿舍利塔疏",
    "X72n1444_008:0829b04": "夫佛法有三時焉。謂正法像法末法也。正法者。如來",
    "X72n1444_008:0829b05": "現在。面稟嘉言。一念發心。便證果也。像法者。如來滅",
    "X72n1444_008:0829b06": "後。碎身舍利。流布十方。造寺建塔也。末法者。稟前二",
    "X72n1444_008:0829b07": "法。薄興供養。而信心去古遠矣。茲者興善寺。去嘉禾",
    "X72n1444_008:0829b08": "東南治三十里。後周坦法師所建。法師道行精嚴。華",
    "X72n1444_008:0829b09": "夷所重。寺建二舍利塔。得得航海。乞二鍮石。以為其",
    "X72n1444_008:0829b10": "頂。至　國朝千有餘載。殿宇幾經興廢。而二塔儼然",
    "X72n1444_008:0829b11": "獨峙。人因異之。故興復之不難者。咸塔之力也。余於",
    "X72n1444_008:0829b12": "今春。過石佛主期學徒鷲蘿峰。乃房僧也。邀余登覧。",
    "X72n1444_008:0829b13": "見大殿狼藉二塔將圮。乃語眾曰。大殿工繁。殊難修",
    "X72n1444_008:0829b14": "理。今此二塔。若或不修。則塔頂毀墮。欲再復之。不亦",
    "X72n1444_008:0829b15": "難乎。答曰。村居荒僻。鷲等德薄。人不取信。雖欲修葺。",
    "X72n1444_008:0829b16": "不勝難甚。余頷之回東塔。有善人廣恩。余勸之即施",
    "X72n1444_008:0829b17": "十金。為發心始。倘有見聞生信。則眾手可成山也。因",
    "X72n1444_008:0829b18": "記本末。告諸來者。且遠方既施。而近境不可無心。凡",
    "X72n1444_008:0829b19": "往來隨喜者。但百十分文。隨力隨量。共成勝事。福攸",
    "X72n1444_008:0829b20": "歸矣。",
    "X72n1444_008:0829b21": "徑山古千僧閣募造禪堂疏",
    "X72n1444_008:0829b22": "夫無佛作佛。無法說法。是諸佛之常儀。諸菩薩之弘",
    "X72n1444_008:0829b23": "願也。自我佛滅後千年。正法始來。其時也宗於理行。",
    "X72n1444_008:0829b24": "昧於自心。兢執言教。多陷牛跡。繇是達磨得得遠來。",
    "X72n1444_008:0829c01": "直指人心。見性成佛。道至六傳。宗風大振。廣播四方。",
    "X72n1444_008:0829c02": "其間得旨者。不可數記。其叢林哄然。當時若論綿亘",
    "X72n1444_008:0829c03": "流遠。唯我雙徑為天下魁。所以國一開山之後。代八",
    "X72n1444_008:0829c04": "十人。其為王侯所重者。如護國法濟等。班班有之。大",
    "X72n1444_008:0829c05": "慧杲公。高廟所重。眾盈三千。道冠天下。於大殿之北。",
    "X72n1444_008:0829c06": "建千僧之閣以延之。至我　　國朝。寺改古向。以故",
    "X72n1444_008:0829c07": "賢能隱避。寥落難言。先年得無邊師。僉同眾議。改復",
    "X72n1444_008:0829c08": "古向。繇是四方羣集。賢者復來。茲髻峰院主。與眾禪",
    "X72n1444_008:0829c09": "友。得得過越。邀余入山。建立長期。安禪集眾。葢望祖",
    "X72n1444_008:0829c10": "道之重興也。奈久廢難以卒興。眾廣無以安措。於是",
    "X72n1444_008:0829c11": "禪友虗含。聿起大心。欲於千僧閣後。別建禪堂五間。",
    "X72n1444_008:0829c12": "傍增僧舍。工程浩大。僧力難為。遍叩大檀。方能了事。",
    "X72n1444_008:0829c13": "伏惟運神於插標之頃。梵剎已竟。垂手於布金之際。",
    "X72n1444_008:0829c14": "寶殿完成。大心承紹。功不浪施。但肯相悉。便請標名。",
    "X72n1444_008:0829c15": "募刻淨諸業障經疏",
    "X72n1444_008:0829c16": "余聞福事雖多。要知所擇。是以十善修行。報感生天。",
    "X72n1444_008:0829c17": "半偈隨喜。功超沙界。其優劣如此。能無擇乎。故善勝",
    "X72n1444_008:0829c18": "則福勝。緣輕則福輕。此必然之事也。假如造橋砌路。",
    "X72n1444_008:0829c19": "究竟果報。利益人天。供佛齋僧。較量功德。祇完一己。",
    "X72n1444_008:0829c20": "孰若價踰七寶。功勝小乘。直使片言隻字。四方流聞。",
    "X72n1444_008:0829c21": "萬世廣播。以大乘經。書刻流通。用廣其傳。未聞者聞。",
    "X72n1444_008:0829c22": "未見者見。非惟佛慧無窮。抑且令受持者。斷輪迴。出",
    "X72n1444_008:0829c23": "生死。證涅槃。成菩提。未有不本於此者矣。若以其功",
    "X72n1444_008:0829c24": "德較量。直以虗空喻之。而勿能齊焉。向余簡閱大乘",
    "X72n1444_008:0830a01": "律部。見淨諸業障經。菩薩戒本經。并揭磨儀軌。真後",
    "X72n1444_008:0830a02": "學之津梁。渡世之寶筏也。是以抄錄佩帶。日課有年",
    "X72n1444_008:0830a03": "矣。禪友徹泉。過石佛。見予躬讀。欣然發願。募諸四方。",
    "X72n1444_008:0830a04": "刻以流通。余時合掌加額曰。豈期濁世有知音。若是",
    "X72n1444_008:0830a05": "禪友者。因喜而授之。其間文旨精玅。功德淵深。如來",
    "X72n1444_008:0830a06": "自讚。展卷當見。能遵此志。必會龍華。少助片緣。非同",
    "X72n1444_008:0830a07": "浪施謹疏。",
    "X72n1444_008:0830a08": "徑山千佛閣募齋僧米疏",
    "X72n1444_008:0830a09": "華嚴經曰。假使頂戴經塵劫。身為床座遍三千。若不",
    "X72n1444_008:0830a10": "傳法度眾生。畢竟無能報恩者。夫所謂報恩者。非特",
    "X72n1444_008:0830a11": "山僧。登曲彔木床。揮麈舉論為然。即檀那捨供。大眾",
    "X72n1444_008:0830a12": "輔翼。以及負勞運力者。皆名傳法也。所言報恩者。非",
    "X72n1444_008:0830a13": "特大士捨身。比丘成道者為然。即眾信修檀度。學忍",
    "X72n1444_008:0830a14": "辱。以及持戒精進。莫不皆名報恩也。猶如幻戲登場。",
    "X72n1444_008:0830a15": "缺一則不能成其戲矣。邇來末世諸方。教乘頗演。直",
    "X72n1444_008:0830a16": "旨尠聞。惟雙徑國一開山。相傳八十代。代不乏人。自",
    "X72n1444_008:0830a17": "月林禪師歸寂之後。經百有十載。宗風堙沒。智者泣",
    "X72n1444_008:0830a18": "途。里境相傳。謂寺改其向。以致寥落。近得髻峰廓菴",
    "X72n1444_008:0830a19": "二上人。僉同眾議。復其初向。自戊申創起。今始落成。",
    "X72n1444_008:0830a20": "於是四海英賢爭赴。稍覩舊規。可謂弘法報恩。兩兼",
    "X72n1444_008:0830a21": "其美矣。奈因眾廣。日給難敷。特持短疏。徧告十方。惟",
    "X72n1444_008:0830a22": "冀體同體之仁。秉護法之念。捨庫藏中。有餘貫粟。成",
    "X72n1444_008:0830a23": "出世間無盡福田。實為福慧兩全。共成勝事。謹疏。",
    "X72n1444_008:0830a24": "徑山大殿募米齋僧疏",
    "X72n1444_008:0830b01": "夫西方遠十萬億剎土。以念佛為資糧。雙徑高三千",
    "X72n1444_008:0830b02": "六百丈。以粥飯為要事。若也棄靜入纏。未免牽於塵",
    "X72n1444_008:0830b03": "累。歸山遠市。將何度於饑倉。雖欲笑傲雲山。超然自",
    "X72n1444_008:0830b04": "適。寧能日吸於清風。如欲安心在道。四事無虧。必仰",
    "X72n1444_008:0830b05": "資於檀信。今我雙徑。兩浙名山。四海所宗。巍然獨峙",
    "X72n1444_008:0830b06": "於羣峰。傑兮道魁於天下。御墨屢頒。高宗以之駐驆。",
    "X72n1444_008:0830b07": "名人時詠。蘇老以之題碑。莊嚴壯麗。有誇於兜率。無",
    "X72n1444_008:0830b08": "為寂靜。逈出於人間。所以昔人有言曰。百萬松杉雙",
    "X72n1444_008:0830b09": "徑杳。三千樓閣五峰含。邇來寥落。逈異昔時。騷人弔",
    "X72n1444_008:0830b10": "古。過客興悲。歲月綿延。難以復振。向得無邊師。重新",
    "X72n1444_008:0830b11": "大殿。繼有觀院主。復搆禪堂。於是雲水絡繹不斷。龍",
    "X72n1444_008:0830b12": "象濟濟來歸。一時失欵。有缺賓主之情。欲待無能。必",
    "X72n1444_008:0830b13": "藉檀那之力。因佳其事。代為疏言。",
    "X72n1444_008:0830b14": "重修阿育王大殿緣疏",
    "X72n1444_008:0830b15": "夫福繇緣起緣因境就。境得人成。此古今不易之論",
    "X72n1444_008:0830b16": "也。所以緣興在乎境勝。地傑然後人靈。惟阿育王寺",
    "X72n1444_008:0830b17": "神。乃天中聖人也。地擅吉祥之號。兼此二美。為天下",
    "X72n1444_008:0830b18": "冠。實勝功德處也。夫阿育王者。昔為童子。見佛入滅。",
    "X72n1444_008:0830b19": "聚石為塔。以為供養。佛即記云。過後百年。當作輪王。",
    "X72n1444_008:0830b20": "大興我教。果符佛記。得佛舍利。八分之一。碎七寶以",
    "X72n1444_008:0830b21": "造塔八萬四千。遣飛羽鬼。送四天下。有八吉祥地。可",
    "X72n1444_008:0830b22": "以置之。所以大明境內有十九處。此當其一。餘皆貯",
    "X72n1444_008:0830b23": "塔。莫睹真蹟。此居塔外。人皆可以手持目見。夫劉薩",
    "X72n1444_008:0830b24": "訶者。西川之獵戶也。死至陰司。閻王告曰。汝乃智積",
    "X72n1444_008:0830c01": "菩薩。何故造業如此。當墮地獄。吾憫汝故。示出罪之",
    "X72n1444_008:0830c02": "處。若能求見舍利。汝罪可滅。繇是得返陽世。禮拜一",
    "X72n1444_008:0830c03": "十二年。至于甬東鄮山。天樂鏘鏗。七日不歇。舍利從",
    "X72n1444_008:0830c04": "地涌出。非惟滅罪。抑且現世成道。號慧達國師。　國",
    "X72n1444_008:0830c05": "初三取。三度飛回。是知此地。名八吉祥。我信之矣。邇",
    "X72n1444_008:0830c06": "來年久。大殿幾頹。故予發心修理。繇是特持短疏。徧",
    "X72n1444_008:0830c07": "告信施大檀。善男信女。各發誠心。共成勝事。所謂眾",
    "X72n1444_008:0830c08": "手移山。不難成就。獨力撑天。諒可得哉。是疏。",
    "X72n1444_008:0830c09": "募刻華嚴經疏鈔疏",
    "X72n1444_008:0830c10": "夫心源湛寂。智海汪洋。攝凡聖以同歸。融事理而莫",
    "X72n1444_008:0830c11": "剩者。其惟大方廣佛華嚴經歟。此經上中下三部。義",
    "X72n1444_008:0830c12": "趣淵深。信住向五位。後先並入。其猶芥納珍瓶而內",
    "X72n1444_008:0830c13": "外歷然。塵含法界而大小齊至者。無礙自在之謂矣。",
    "X72n1444_008:0830c14": "具斯妙利。憫世絕聞。繇是龍樹於龍宮簡閱。知凡輩",
    "X72n1444_008:0830c15": "何堪。特簡下部十兆餘言。傳流西竺。舉世稱奇。目如",
    "X72n1444_008:0830c16": "意寶。流我東土。十分之一。賢首竭苦行幾載。遇文殊",
    "X72n1444_008:0830c17": "而勸讀發明。清涼秉宿願多生。作疏鈔而廣伸妙義。",
    "X72n1444_008:0830c18": "復得圭峰。繼弘斯道。聞之者焚身捨臂。思報佛恩。吾",
    "X72n1444_008:0830c19": "觀古人之用心。精誠竭力。遞相傳持。無非為慶己之",
    "X72n1444_008:0830c20": "奇逢。恐後世之絕續爾。邇來末學。鬪諍堅固。僧家以",
    "X72n1444_008:0830c21": "安適自居。公府以左道為禁。舉世不聞名字。何能少",
    "X72n1444_008:0830c22": "解真乘。佛祖于大寂定中。寧無悲愍哉。茲者嘉禾鹿",
    "X72n1444_008:0830c23": "園居士葉君。少游萟苑。為黌門之白足。晚究心宗。典",
    "X72n1444_008:0830c24": "義學之參頭。閱大小之教。探性相之微。還源復性。惟",
    "X72n1444_008:0831a01": "尚華嚴。義博文豐。無出大鈔。慨古板之將湮。欲新刻",
    "X72n1444_008:0831a02": "而繼世。奈何刻資須假眾緣。予美其誠。讚歎不已。聊",
    "X72n1444_008:0831a03": "書數字。用題薄首。少助影響之功。共成莫大之德。凡",
    "X72n1444_008:0831a04": "我同志。各出隻手。",
    "X72n1444_008:0831a05": "引",
    "X72n1444_008:0831a06": "募刻涅槃經會疏引",
    "X72n1444_008:0831a07": "大涅槃經者。乃世出世莫大之玅典。實如來最後之",
    "X72n1444_008:0831a08": "極談。所以四十九年不聞。盡迷佛性。二月十五特唱。",
    "X72n1444_008:0831a09": "一眾知皈。六念三修。直趨菩提之路。五行十德。頓超",
    "X72n1444_008:0831a10": "方便之門。十外歸依。二子攝伏。若凡若聖。安住祕密",
    "X72n1444_008:0831a11": "藏中。情與無情。總收大涅槃內。功超日月。德勝乾坤。",
    "X72n1444_008:0831a12": "炤大地以無虧。育群有而不剩者也。所以如來顧命",
    "X72n1444_008:0831a13": "之際。天人魔外之儔。倔僵無雙。尚悔心而戀慕。蜂蠆",
    "X72n1444_008:0831a14": "毒蛇之類。愚癡無比。亦含淚而歸依。無情若大地山",
    "X72n1444_008:0831a15": "林。亦已變白。蠢動如蛣蜣白蛵。悉以悲鳴。蟲獸尚知",
    "X72n1444_008:0831a16": "報德。為人豈無深思。奈是經緣。奧黠慧何知。故灌頂",
    "X72n1444_008:0831a17": "老人難歷百城。運神思而註疏。荊溪尊者。深體父意。",
    "X72n1444_008:0831a18": "再精治以完文。惜乎經疏兩處。致使學者探吳而失",
    "X72n1444_008:0831a19": "越。余故釐會。庶挈領以知綱。起筆於辛亥之春。告成",
    "X72n1444_008:0831a20": "於壬子之夏。不能刻棗。未遂初心。茲遇定凡居士。會",
    "X72n1444_008:0831a21": "首化諸同志。冀今世以及後世。一燈而傳萬燈。法身",
    "X72n1444_008:0831a22": "何限。慧命無窮。可謂真報佛恩。不忘付囑者矣。",
    "X72n1444_008:0831a23": "募造東塔天王殿引",
    "X72n1444_008:0831a24": "聞夫四十八願而願願度生。五十三參而參參見佛。",
    "X72n1444_008:0831b01": "所以清涼大師。演華嚴性海於此地。闡法界一乘於",
    "X72n1444_008:0831b02": "多門。福慧雙修。猶星天之行布。禪教兩學。若萬派之",
    "X72n1444_008:0831b03": "歸宗。圓融自在。大小共繇。故茲山為嘉禾生福之地。",
    "X72n1444_008:0831b04": "行善之場也。近因山門回祿。四天王無處安身。發願",
    "X72n1444_008:0831b05": "重營。老比丘無能幹辦。繇是置簿五十三冊。人領一",
    "X72n1444_008:0831b06": "冊。冊化五十三人。人出一錢。合計五兩三錢。或一人",
    "X72n1444_008:0831b07": "獨出。或鳩眾共成。隨緣皆可。積少成多。猶為山之始",
    "X72n1444_008:0831b08": "于一簣。合力共謀。若掬水可為巨海。勝會難逢。良緣",
    "X72n1444_008:0831b09": "休蹉。予言如是。各出隻手。",
    "X72n1444_008:0831b10": "募造鏡臺山大師菴引",
    "X72n1444_008:0831b11": "事逢時會。緣得因成。非偶然者也。鏡臺山大師菴者。",
    "X72n1444_008:0831b12": "即高峰大師藏衣鉢處也。吾徒麥浪。隨予雲門度夏。",
    "X72n1444_008:0831b13": "簡禪宗或問。後見雲棲大師。以高峰海底泥牛話相",
    "X72n1444_008:0831b14": "詰。予時以傍僧推出。乃云。大眾證盟。麥浪一見。似有",
    "X72n1444_008:0831b15": "所得。至今十餘年矣。入苕溪為卓海幢居士所知。請",
    "X72n1444_008:0831b16": "就武康。開向上事。感徒眾剖心。以詶法恩。道士捨邪",
    "X72n1444_008:0831b17": "而趣正見。使狂者獲醒。惡者從善。繇是遠近歸依。兢",
    "X72n1444_008:0831b18": "思甘露。故卓君等。為卜古址。以彰大師之遺踪。建禪",
    "X72n1444_008:0831b19": "室以棲十方之龍象。刀耕火種。鑿石栽蓮。池中得二",
    "X72n1444_008:0831b20": "龕。一藏佛影。一藏衣鉢。體質雖朽。而顏色尚鮮。時節",
    "X72n1444_008:0831b21": "雖遐。而因緣不爽。昔雲棲舉話。麥浪傳虗。居士結菴。",
    "X72n1444_008:0831b22": "遺踪復證。此因緣會遇。不謀而然者也。凡我在會之",
    "X72n1444_008:0831b23": "眾。寧非大師之遺塵乎。故根椽片瓦。各發自心。粒米",
    "X72n1444_008:0831b24": "文錢。隨力喜捨。可謂良會難逢。爭先莫讓。",
    "X72n1444_008:0831c01": "偈",
    "X72n1444_008:0831c02": "淨土偈",
    "X72n1444_008:0831c03": "西方元不遠。眼底盡黃金。白鳥鳴峰頂。頻伽繞樹林。",
    "X72n1444_008:0831c04": "拈來非逆順。用處莫沉吟。但見彌陀佛。華開自在心。",
    "X72n1444_008:0831c05": "又",
    "X72n1444_008:0831c06": "欲觀琉璃地。須看心境微。風聲鳴雅樂。雲動散天衣。",
    "X72n1444_008:0831c07": "鳥贊如來德。花開大士機。舉頭紅日近。元是住居西。",
    "X72n1444_008:0831c08": "　　　又",
    "X72n1444_008:0831c09": "塵念氷消處。心珠自放光。洞明今古事。了證法中王。",
    "X72n1444_008:0831c10": "有物元非物。無常却是常。彌陀若個是。開口便成雙。",
    "X72n1444_008:0831c11": "　　　又",
    "X72n1444_008:0831c12": "西方好。西方無煩惱。衣食自然來。珍寶砌街道。平等",
    "X72n1444_008:0831c13": "無貴賤。長生無老少。彌陀寄信來。勸我歸去早。",
    "X72n1444_008:0831c14": "　　　又",
    "X72n1444_008:0831c15": "西方好。蓮池側瑪瑙。鸚哥宣佛法。行樹嚴七寶。勢至",
    "X72n1444_008:0831c16": "時顰蹙。觀音傷懷抱。眾生不肯去。何其自迷倒。",
    "X72n1444_008:0831c17": "　　　又",
    "X72n1444_008:0831c18": "西方好。襯足皆瑤草。念佛與念法。念僧皆仙鳥。六時",
    "X72n1444_008:0831c19": "聞其聲。合掌共行道。勸我須早去。免受閻王拷。",
    "X72n1444_008:0831c20": "　　　又",
    "X72n1444_008:0831c21": "西方好。得到自然了。身冷散天衣。肚饑有神棗。浴池",
    "X72n1444_008:0831c22": "純寶砌。羅網行樹繞。脫此煩惱服。著彼無生襖。",
    "X72n1444_008:0831c23": "　　　又",
    "X72n1444_008:0831c24": "百行無如念佛好。念佛之人少煩惱。忙閑不廢用工",
    "X72n1444_008:0832a01": "夫。他日免受閻王拷。行也念。住也念。行住之中著方",
    "X72n1444_008:0832a02": "便。法法頭頭本現成。何須更問娘生面。坐也念。臥也",
    "X72n1444_008:0832a03": "念。散亂昏沉打一片。圓淨明珠炤大千。此界他方都",
    "X72n1444_008:0832a04": "踏遍。我歎世人不少省。念念常逐塵勞境。守財夷虜",
    "X72n1444_008:0832a05": "妻子奴。役役那能一念靜。我嘆世人纏五欲。身心日",
    "X72n1444_008:0832a06": "夜事勞碌。到頭萬事總成空。若個能生極樂國。極樂",
    "X72n1444_008:0832a07": "國。去不遙。目前一念可頓超。落花流水演空色。有情",
    "X72n1444_008:0832a08": "妄謂隔雲霄。七寶樹。寶間錯。琉璃為地黃金閣。香風",
    "X72n1444_008:0832a09": "吹體適溫和。飯食訖已作天樂。我將極樂比娑婆。娑",
    "X72n1444_008:0832a10": "婆世界有八苦。世人不信聽我宣。一一為君從頭數",
    "X72n1444_008:0832a11": "一生二老三多病。愛別離兮不長命。冤憎會兮人怎",
    "X72n1444_008:0832a12": "逃。求不得兮五陰盛。此之八苦亘古今。欲免除。是悟",
    "X72n1444_008:0832a13": "無生。不爾。饒住非非想。那能逃得生死侵。我將娑婆",
    "X72n1444_008:0832a14": "比極樂。二者相較真不若。此土事事屬無常。彼方法",
    "X72n1444_008:0832a15": "法皆正覺。九品蓮。黃金臺。曠劫彌陀發願來。若有眾",
    "X72n1444_008:0832a16": "生稱我字。一念花中長聖胎。生極樂。無他方。彌陀切",
    "X72n1444_008:0832a17": "勿論閑忙。工夫純熟心華發。大地山河盡放光。念佛",
    "X72n1444_008:0832a18": "好。須及早。勿使光陰暗棄了。屈指低頭論古今。英雄",
    "X72n1444_008:0832a19": "多少埋青草。君不見。居士王龍舒。一生為人念阿彌。",
    "X72n1444_008:0832a20": "臨終立化顯靈驗。筆尖頭上產神珠。又不見。荊夫人",
    "X72n1444_008:0832a21": "時同婢妾誦真經。身雖不出娑婆界。上品蓮中標姓",
    "X72n1444_008:0832a22": "名。",
    "X72n1444_008:0832a23": "自號沒用",
    "X72n1444_008:0832a24": "溪邊一腐塊。其形若沉檀。取之無所用。刻之無所長。",
    "X72n1444_008:0832b01": "棄水不之去。付火不之然。能死盜賊心。善却世人貪。",
    "X72n1444_008:0832b02": "日夕三光下。優游天地間。都云沒用物。我道得安閑。",
    "X72n1444_008:0832b03": "又號散木",
    "X72n1444_008:0832b04": "商丘有喬木。其木濶百圍。其頂冲霄漢。其年不可知。",
    "X72n1444_008:0832b05": "全身佩荊刺。到底皆虬枝。嗅氣令人狂。嚼味爛唇皮。",
    "X72n1444_008:0832b06": "世人不之諳。識爾者子期。多能復多役。致我長相思。",
    "X72n1444_008:0832b07": "示朱交蘆",
    "X72n1444_008:0832b08": "山河大地廣長舌。明暗色空熾然說。瘖瘂盲聾最便",
    "X72n1444_008:0832b09": "宜。聰明靈利反成拙。一言要勘老維摩。三個證龜喚",
    "X72n1444_008:0832b10": "作鱉。欲識西來真實旨。踏著稱錘元是鐵。",
    "X72n1444_008:0832b11": "緣生偈",
    "X72n1444_008:0832b12": "法從緣生。法從緣滅。生滅皆緣。自性直截。不了直截。",
    "X72n1444_008:0832b13": "認彼問答。問答不週。剎那遷流。爾問我答。爾默我休。",
    "X72n1444_008:0832b14": "無住之者。一二不收。一本不二。一亦非一。一二既非",
    "X72n1444_008:0832b15": "緣豈為實。以其不實。萬法所出。晝夜迭興。互成窹寐。",
    "X72n1444_008:0832b16": "二者相違。何辨真偽。當其覺時。了知夢非。當其夢時。",
    "X72n1444_008:0832b17": "安知覺是。既不相知。胡可憑據。見覺聞知。其義相次",
    "X72n1444_008:0832b18": "不了幻興。執成迷昧。苟能達此。到如來地。",
    "X72n1444_008:0832b19": "詩",
    "X72n1444_008:0832b20": "述懷",
    "X72n1444_008:0832b21": "道人一意學癡憨。世事空空無所關。權製荷衣遮病",
    "X72n1444_008:0832b22": "體。傍家行脚傲雲山。腰包未解心先唯。拄杖纔拋意",
    "X72n1444_008:0832b23": "自閑。枕石溪邊時假睡。靜聞流水響潺潺。",
    "X72n1444_008:0832b24": "途中",
    "X72n1444_008:0832c01": "為客千里出。渺然萍藻心。回頭綠樹隔。問路白雲深。",
    "X72n1444_008:0832c02": "驀直無容議。狐疑似欲尋。夕陽也投宿。淡影隱踈林。",
    "X72n1444_008:0832c03": "舊路嶺",
    "X72n1444_008:0832c04": "屹崪陟雲磴。迢迢翠影低。山城隣古寺。天漢接前谿。",
    "X72n1444_008:0832c05": "怪石玲瓏處。奇松俯仰西。隔林清磬響。知是近招提。",
    "X72n1444_008:0832c06": "途中二首",
    "X72n1444_008:0832c07": "辭京已半月。客路幾盤桓。谿峻浪花逆。山高風色寒。",
    "X72n1444_008:0832c08": "馬蹄輪石磴。鳥道渡雲端。絕頂如窮到。方知身世寬。",
    "X72n1444_008:0832c09": "其二",
    "X72n1444_008:0832c10": "屈曲臺山路。崢嶸霄漢齊。谿聲近聽好。山色遠看低。",
    "X72n1444_008:0832c11": "旅況隨時度。風塵逐馬蹄。日闌嵐氣擁。設宿問招提。",
    "X72n1444_008:0832c12": "山行口占",
    "X72n1444_008:0832c13": "坐久忽勞生。携笻門外行。好花山徑滿。細草暮烟輕。",
    "X72n1444_008:0832c14": "虎蹟新泥印。風聲襍雨清。遙看猿落澗。著意抱枯莖。",
    "X72n1444_008:0832c15": "登西臺",
    "X72n1444_008:0832c16": "覓險尋奇不覺勞。層層石磴響風[颱台+(癸天+虫)]。懸崖萬仞鳥不",
    "X72n1444_008:0832c17": "度。峭壁千重雲卷濤。回首却教群岫小。擡眸又見遠",
    "X72n1444_008:0832c18": "山高。幽林獨坐疑求伴。忽見猿猴挂樹梢。",
    "X72n1444_008:0832c19": "古清涼",
    "X72n1444_008:0832c20": "精藍恰近碧溪邊。聽得谿聲日夜傳。數鳥群呼隔林",
    "X72n1444_008:0832c21": "去。兩山排出白雲前。厨中熟煑連根菜。室內唯參五",
    "X72n1444_008:0832c22": "味禪。倚檻漫吟詩興遠。仰看只剩一絲天。",
    "X72n1444_008:0832c23": "上西臺過清涼橋",
    "X72n1444_008:0832c24": "西峙將隣頂。崎嶇路轉彎。人行彩雲裏。心入畵圖間。",
    "X72n1444_008:0833a01": "谿水穿空去。石橋依寺還。松前蹔箕踞。消得半時閒。",
    "X72n1444_008:0833a02": "中臺",
    "X72n1444_008:0833a03": "萬山寂寂護高臺。四顧風情面面開。一路天河憑濫",
    "X72n1444_008:0833a04": "渡。幾行秋雁傍時來。太華有意留星斗。淋雨無心長",
    "X72n1444_008:0833a05": "石苔。直是道人生計少。破衣曾把白雲裁。",
    "X72n1444_008:0833a06": "北臺",
    "X72n1444_008:0833a07": "屴崱高巖馬不前。委蛇散步入霞巔。凌虗乍識無多",
    "X72n1444_008:0833a08": "地。仰面唯餘尺五天。星月傍簾疑散雪。風雲渡檻似",
    "X72n1444_008:0833a09": "鋪綿。渾忘身世知何處。唯見臺山幾朵蓮。",
    "X72n1444_008:0833a10": "東臺",
    "X72n1444_008:0833a11": "望海峰前望轉遙。擬從海外駕雲飄。狂心不識高千",
    "X72n1444_008:0833a12": "里。癡眼猶疑上九霄。匍匐江山如有意。低昂草木似",
    "X72n1444_008:0833a13": "相招。紅霓應是文殊遣。雨過山腰布錦橋。",
    "X72n1444_008:0833a14": "那羅洞",
    "X72n1444_008:0833a15": "鐵壁崖心通小竇。聖賢居護宅神龍。五王寺伴天城",
    "X72n1444_008:0833a16": "跡。望海峰前箬笠踪。有意漫勞窺縫罅。無心何所不",
    "X72n1444_008:0833a17": "從容。文殊滿目君知否。變化林邊幾處逢。",
    "X72n1444_008:0833a18": "再登北臺",
    "X72n1444_008:0833a19": "崔嵬復崔嵬。再登此高臺。五月名花發。六月寒氷開。",
    "X72n1444_008:0833a20": "忽爾烟雲合。凜然風雪來。長年無暑色。爽彼幽人懷。",
    "X72n1444_008:0833a21": "與普門社三際",
    "X72n1444_008:0833a22": "青嶂有緣堪憩足。白雲是處可藏身。道人放意馴麋",
    "X72n1444_008:0833a23": "鹿。睡擁麻衣枕石根。",
    "X72n1444_008:0833a24": "其二",
    "X72n1444_008:0833b01": "白雲與我最相知。我住山時他亦隨。侵早和風辭嶂",
    "X72n1444_008:0833b02": "外。晚來依舊護柴扉。",
    "X72n1444_008:0833b03": "其三",
    "X72n1444_008:0833b04": "山中潦倒事尋常。明月憑他自轉廊。獨坐夜深隨去",
    "X72n1444_008:0833b05": "住。却來煨個芋頭甞。",
    "X72n1444_008:0833b06": "其四",
    "X72n1444_008:0833b07": "黃葉隨風度竹籬。看看堆積滿堦墀。呼童旋掃烹黃",
    "X72n1444_008:0833b08": "獨。瓦竈強將糞火煨。",
    "X72n1444_008:0833b09": "其五",
    "X72n1444_008:0833b10": "風來吹我竹籬響。錯謂禪流叩草蓬。起坐相迎看端",
    "X72n1444_008:0833b11": "的。數堆黃葉聚庭中。",
    "X72n1444_008:0833b12": "同春坊傅商盤過滹沱河訪戒菴",
    "X72n1444_008:0833b13": "鐘山界白練。沱水遶僧家。危閣一吟眺。長空見落霞。",
    "X72n1444_008:0833b14": "凄凄兩岸草。德德數聲蛙。南畝禾時熟。應知足歲華。",
    "X72n1444_008:0833b15": "雲印老人千佛寺講法華經",
    "X72n1444_008:0833b16": "如來有使者。千佛與相儔。舉念天華落。聞言石點頭。",
    "X72n1444_008:0833b17": "真空無一字。權說有三週。門外亡家客。竛竮亦自繇。",
    "X72n1444_008:0833b18": "有感",
    "X72n1444_008:0833b19": "孰謂蒼天不負賢。幾多豪傑困林泉。稽劉豈是無知",
    "X72n1444_008:0833b20": "者。沒世村庄學種田。",
    "X72n1444_008:0833b21": "又",
    "X72n1444_008:0833b22": "有學何如有福彊。蠢然却得坐高堂。詩書滿腹成何",
    "X72n1444_008:0833b23": "事。空抱琵琶對月光。",
    "X72n1444_008:0833b24": "示遊客",
    "X72n1444_008:0833c01": "客來索我詩。迅筆敘衷曲。說與行路難。歸家無榮辱。",
    "X72n1444_008:0833c02": "端陽即事",
    "X72n1444_008:0833c03": "堪笑世間人。物命當人事。祇識我取歡。安知命所係。",
    "X72n1444_008:0833c04": "現前眷屬和。去後冤家對。我勸急省取。三途莫兒戲。",
    "X72n1444_008:0833c05": "思鄉",
    "X72n1444_008:0833c06": "辭越三千里。思鄉十二時。逢人問豐熟。敘話多別離。",
    "X72n1444_008:0833c07": "朝起清雲下。暮觀玄斗移。羈身無所事。歸去故人疑。",
    "X72n1444_008:0833c08": "上元後日與馬中丞誠所過蓮花菴",
    "X72n1444_008:0833c09": "春風吹上苑。草色青階除。楊柳萌金糓。梅花綻玉糈。",
    "X72n1444_008:0833c10": "愛蓮因鑿沼。結社搆深居。索偈應無說。談心論有餘。",
    "X72n1444_008:0833c11": "季春同錢月童朱劍石諸友。遊安化寺。登毗",
    "X72n1444_008:0833c12": "盧閣。望白家庄義塚",
    "X72n1444_008:0833c13": "平明出東郭。勒馬訪幽居。綠樹遮鶯語。熏風解客裾。",
    "X72n1444_008:0833c14": "登高一眺望。千古恨無餘。彼此離鄉客。空教記玉魚。",
    "X72n1444_008:0833c15": "送傳司業商盤歸定襄四首之一",
    "X72n1444_008:0833c16": "若過臺山路。休參無著禪。粥鍋獅子現。拍手哭蒼天。",
    "X72n1444_008:0833c17": "送黃庶子慎軒歸蜀",
    "X72n1444_008:0833c18": "相逢不久話離別。正值中秋月皦潔。把盞問君蜀道",
    "X72n1444_008:0833c19": "難。吟詩惠我西來訣。旨深不識論入微。夢惺應知口",
    "X72n1444_008:0833c20": "莫說。脫履歸山雖是樂。朝廷有念君當出。",
    "X72n1444_008:0833c21": "贈陶鶴洲",
    "X72n1444_008:0833c22": "不作千年松頂夢。却來洲上事春潮。他時冲翮飛空",
    "X72n1444_008:0833c23": "外。任意搏風度九霄。",
    "X72n1444_008:0833c24": "寒食弔古",
    "X72n1444_008:0834a01": "土堆做就肉饅[飢几+殳]。不到渠邊誓不休。一陌紙錢酧志",
    "X72n1444_008:0834a02": "極。問君此外復何求。",
    "X72n1444_008:0834a03": "贈王新建越衝",
    "X72n1444_008:0834a04": "種性天然貴。生成獅子身。應隨龍作伴。不與兕為隣。",
    "X72n1444_008:0834a05": "畵戟懸雙日。轅門祇一人。治衝明世界。閴爾靜邊塵。",
    "X72n1444_008:0834a06": "初夏思鄉",
    "X72n1444_008:0834a07": "攸攸夏日長。讀易在北窓。窓外千行柳。陰陰生微涼。",
    "X72n1444_008:0834a08": "默然觀造化。評論知其詳。樹上有黃鶯。聲聲似有情。",
    "X72n1444_008:0834a09": "以其忘彼此。向我分外鳴。我有離鄉念。彼將天地輕。",
    "X72n1444_008:0834a10": "豈曰不如物。祇為各有因。廢剎我受托。難辜檀越心。",
    "X72n1444_008:0834a11": "身雖住北地。夢寐南山岑。",
    "X72n1444_008:0834a12": "自警",
    "X72n1444_008:0834a13": "今日期明日。恍然誤白頭。道心在疑惑。世事空悠悠。",
    "X72n1444_008:0834a14": "名墮聖賢數。行同凡夫儔。高談與濶論。返省自生愁。",
    "X72n1444_008:0834a15": "苦熱",
    "X72n1444_008:0834a16": "盛夏日作威。行人汗如浴。林間鳥不飛。室內僧知足。",
    "X72n1444_008:0834a17": "但念盤中飡。農夫何桎梏。能消五熱煩。惟有六月六。",
    "X72n1444_008:0834a18": "過安化寺望白家庄義塚",
    "X72n1444_008:0834a19": "君是離鄉客。我亦背井人。彼此既相關。其誰不動神。",
    "X72n1444_008:0834a20": "姓名詮竹簡。白骨露風塵。日望鄉關信。愁聞歲月新。",
    "X72n1444_008:0834a21": "紙錢孰為送。來往唯浮雲。兔死狐何悲。亦知為同羣。",
    "X72n1444_008:0834a22": "同鄉無異土。傷悼何殷勤。屈指祇自知。衷腸難訴君。",
    "X72n1444_008:0834a23": "行路難",
    "X72n1444_008:0834a24": "行路難。路難不在登高山。愚癡盡道蠢無用。靈利猶",
    "X72n1444_008:0834b01": "嫌心事奸。上古人皆重淳樸。而今一味尚輕薄。事人",
    "X72n1444_008:0834b02": "直道還見疑。素性那堪更雕琢。麤麤衣。稀稀粥。意無",
    "X72n1444_008:0834b03": "非是樂有餘。心不求人便是福。因把往事細思量。思",
    "X72n1444_008:0834b04": "量往事空勞碌。數卷書。一林竹。園蔬野果皆天祿。不",
    "X72n1444_008:0834b05": "求榮不招辱。出入無拘馴麋鹿。有時拽杖傍溪游。自",
    "X72n1444_008:0834b06": "覺身心無所求。倦依芳草睡一覺。浮雲流水兩悠悠。",
    "X72n1444_008:0834b07": "醒來抖擻疑歸家。夢眼摩沙見藤花。因採藤花入深",
    "X72n1444_008:0834b08": "塢。蕨芽仙草無窮數。只知富貴在眼前。那識人間有",
    "X72n1444_008:0834b09": "萬戶。旋轉松門遇佳客。話濃就地坐磐石。涼風率至",
    "X72n1444_008:0834b10": "滌我襟。爽然自愜汗乾額。問我懷中是何物。報言世",
    "X72n1444_008:0834b11": "上不之識。道人懶意擇精麤。一一拈來皆可食。客又",
    "X72n1444_008:0834b12": "問我行路難。路難不在登高山。",
    "X72n1444_008:0834b13": "送陶鶴洲還越",
    "X72n1444_008:0834b14": "君回越中去。寄我越中思。徂歲曾栽柏。今春活幾枝。",
    "X72n1444_008:0834b15": "水田當小滿。僧眾值忙時。致問吾徒輩。艱辛知不知。",
    "X72n1444_008:0834b16": "越中書至",
    "X72n1444_008:0834b17": "纔接越中信。思鄉轉覺深。開書識遠意。問客知近音。",
    "X72n1444_008:0834b18": "欲住恐無事。要回似有心。躊蹰兩難便。所以自沈吟。",
    "X72n1444_008:0834b19": "和邢秋部乾陽臥佛",
    "X72n1444_008:0834b20": "赴緣已訖守林泉。無事攤書白晝眠。百萬人天呼不",
    "X72n1444_008:0834b21": "起。懶將名利涉人間。",
    "X72n1444_008:0834b22": "顯聖寺二首",
    "X72n1444_008:0834b23": "幽興憑誰寄。携笻傍竹吟。徑苔留虎跡。溪水雜人音。",
    "X72n1444_008:0834b24": "怪石藏深曲。飛禽度水岑。野僧無活計。獨坐自披襟。",
    "X72n1444_008:0834c01": "其二",
    "X72n1444_008:0834c02": "獨坐竹林幽。超然得自繇。微風聲瑟瑟。雛鳥語啾啾。",
    "X72n1444_008:0834c03": "土列笋頭出。苔斑石汗流。祇知林下樂。安識有王侯。",
    "X72n1444_008:0834c04": "和白法齋",
    "X72n1444_008:0834c05": "一段身心鐵石堅。連城價重未為妍。爭如與世無為",
    "X72n1444_008:0834c06": "者。種得西方幾朵蓮。",
    "X72n1444_008:0834c07": "又",
    "X72n1444_008:0834c08": "十里方圓一掩關。聊將鋤钁斷青山。白雲欲護幽人",
    "X72n1444_008:0834c09": "意。帶鶴和風傍夜還。",
    "X72n1444_008:0834c10": "　　　又",
    "X72n1444_008:0834c11": "懶僧終日懶擡眸。與世浮沉過了休。一個話頭忘記",
    "X72n1444_008:0834c12": "却。任他柳絮換狐裘。",
    "X72n1444_008:0834c13": "　　　又",
    "X72n1444_008:0834c14": "竹林有精舍。愧無賢者居。殘僧六七輩。琪樹兩三株。",
    "X72n1444_008:0834c15": "伴座顛頭石。聞經乞命魚。飛飛庭際鳥。頻索飯厨餘。",
    "X72n1444_008:0834c16": "　　　又",
    "X72n1444_008:0834c17": "奇哉焦冥虫。其體若隣虗。肉眼不可見。天眼始知渠。",
    "X72n1444_008:0834c18": "肚子涵滄海。眉角納須彌。以其最小故。包含無有餘。",
    "X72n1444_008:0834c19": "同陶石簣伯仲諸友夜遊",
    "X72n1444_008:0834c20": "霜夜月明白如晝。清酣乘興遊山曲。小橋溪凍水無",
    "X72n1444_008:0834c21": "聲。遠岫雲迷峰不綠。徐步相邀覓上方。遙指精藍似",
    "X72n1444_008:0834c22": "朝旭。漫同學士話無生。無奈更闌寒更促。",
    "X72n1444_008:0834c23": "又",
    "X72n1444_008:0834c24": "我詩無奇特。一味老實頭。下得一籮種。秋成三擔收。",
    "X72n1444_008:0835a01": "客來分煑粥。米少熟熬油。清澹雖云苦。人前省告求。",
    "X72n1444_008:0835a02": "　　　又",
    "X72n1444_008:0835a03": "我詩無造作。素性懶穿鑿。有漏即笊籬。大乘是井索。",
    "X72n1444_008:0835a04": "吉凶可判然。何用求龜灼。問我西來意。檑槌研木杓。",
    "X72n1444_008:0835a05": "　　　又",
    "X72n1444_008:0835a06": "熏風度竹林。戞戞吹我襟。閑坐無所事。靜聽流水音。",
    "X72n1444_008:0835a07": "踑踞不循禮。放蕩空人心。異鳥莫能辯。來我頭上吟。",
    "X72n1444_008:0835a08": "　　　又",
    "X72n1444_008:0835a09": "門前一溪水。屋後一林竹。三莖四莖斜。七莖八莖曲。",
    "X72n1444_008:0835a10": "白日無空閑。清風常自足。老僧俗氣多。糞火煨蘿蔔。",
    "X72n1444_008:0835a11": "訪古雲門",
    "X72n1444_008:0835a12": "尋幽陟雲際。深處萬峰連。弔古興長歎。吟詩借舊聯。",
    "X72n1444_008:0835a13": "烟炊香米飯。石瀉響山泉。嬴得雲遊鶴。赤松時往還。",
    "X72n1444_008:0835a14": "其二",
    "X72n1444_008:0835a15": "乘興訪古寺。夤流憶舊遊。花香迷去路。鳥語勸歸休。",
    "X72n1444_008:0835a16": "溪淺時閒釣。林深分外幽。渾忘來處樂。祇意守林丘。",
    "X72n1444_008:0835a17": "和陶石簣遊雲門",
    "X72n1444_008:0835a18": "若耶溪源似天墮。片片鱗紋孰為剉。溪上翁眼空四",
    "X72n1444_008:0835a19": "海。窮年適足釣磯坐。水心灔澦何堅剛。一任古今風",
    "X72n1444_008:0835a20": "雨磨。西子漫誇傾國姿。從來嬴得虗名大。",
    "X72n1444_008:0835a21": "和徐霍桐",
    "X72n1444_008:0835a22": "閒伴二三子。時同造物遊。雲過山錦繡。松引徑清幽。",
    "X72n1444_008:0835a23": "碑古停殘炤。笻聲渡碧流。當年全盛日。應不讓瀛洲。",
    "X72n1444_008:0835a24": "仲春寫懷",
    "X72n1444_008:0835b01": "戞戞竹有聲。熏風滌我襟。罷書北窓下。閒步南山岑。",
    "X72n1444_008:0835b02": "問彼名利客。誰思泉石心。仙禽解隨後。聽我逍遙吟。",
    "X72n1444_008:0835b03": "又",
    "X72n1444_008:0835b04": "淋淋三月雨。颼颼東北風。落梅堆滿地。凍木長新容。",
    "X72n1444_008:0835b05": "最苦畬田父。開懷思蟄龍。老儂何所似。衲被煖烘烘。",
    "X72n1444_008:0835b06": "　　　又",
    "X72n1444_008:0835b07": "雲門六座寺。幾個無事僧。拽杖勤登眺。狂心懶誦經。",
    "X72n1444_008:0835b08": "前村梅吐蕚。北嶺鹿羣行。拍手供長嘯。[耳*少]然天地輕。",
    "X72n1444_008:0835b09": "咏大參朱雲崢居士玉炤樓",
    "X72n1444_008:0835b10": "越王城伴山水佳。大夫求靜厭喧譁。買園搆室遠朝",
    "X72n1444_008:0835b11": "市。采藥尋薇却驕奢。三徑種菊復種柳。一泓鑿石栽",
    "X72n1444_008:0835b12": "蓮花。東皐西峙分突屼。蒼松茂竹兩相誇。竹聲奏瑟",
    "X72n1444_008:0835b13": "下秦女。松韻鳴琴擬伯牙。路僻不堪受車馬。溪深亦",
    "X72n1444_008:0835b14": "頗通輕艖。耶溪遶砌傍樓出。古蹟人傳謝敷家。山水",
    "X72n1444_008:0835b15": "豈減晉時美。文章獨顯明世華。不慚東坡賦赤壁。甞",
    "X72n1444_008:0835b16": "惜太守咏瑯琊。瑯瑘若耶一山水。清濁高低不相似。",
    "X72n1444_008:0835b17": "秦望嵯峨鑑水清。白泉涓涓流石蘂。溪嵐多半香爐",
    "X72n1444_008:0835b18": "烟。歌聲應是采蓮女。蓮女妖嬈無比並。纖手摘菱弄",
    "X72n1444_008:0835b19": "清泚。澄潭皓月兩相涵。麗珠走入晶盤裏。魚龍不知",
    "X72n1444_008:0835b20": "水為命。誤隨老儂踏山徑。山徑迂迴轉若邪。逶迤偶",
    "X72n1444_008:0835b21": "到長者家。朱門白壁天地別。云是朱君開別業。架上",
    "X72n1444_008:0835b22": "詩書幾千卷。樓上青山有萬疊。修竹陰陰圍百畝。羣",
    "X72n1444_008:0835b23": "峰磊磊座之右。主人好俠不倦客。金杯滿斟對飲酒。",
    "X72n1444_008:0835b24": "不學池飲樹飲與席飲。只要吟詩一首酒一斗。酩酊",
    "X72n1444_008:0835c01": "不覺月吐輝。笑尋歸路始分手。",
    "X72n1444_008:0835c02": "過范雨亭別舘",
    "X72n1444_008:0835c03": "携笻信步出東郭。正當日午度樵風。范君別業在何",
    "X72n1444_008:0835c04": "處。人指[偲心+各]仢清溪東。芙蓉燦燦兩岸映。籬槿叢叢覆",
    "X72n1444_008:0835c05": "幽徑。金菊正肥長霜葩。芰荷消瘦老秋莖。轉入池亭",
    "X72n1444_008:0835c06": "興展賖。洞天深處野人家。四山排闥非裝點。萬嶂千",
    "X72n1444_008:0835c07": "巖若正邪。迤[這言+里]次第登高樓。凭空一眺豁胸眸。野田",
    "X72n1444_008:0835c08": "千片飛白鷺。耶溪數道繞清流。至人能覓佳山水。臥",
    "X72n1444_008:0835c09": "龍金谷豈相似。一一皆堪入畵圖。村庄處處清烟起。",
    "X72n1444_008:0835c10": "金風陣陣響林麓。盡是蒼松與茂竹。下彼衛樂賽天",
    "X72n1444_008:0835c11": "韶。大者嗚嗚小[口*瑟][口*瑟]。主人好飲懶用杯。酒缸對酌醉",
    "X72n1444_008:0835c12": "如泥。狼藉杯盤三灶烹。石牀斜臥如箕踞。夕陽西去",
    "X72n1444_008:0835c13": "尋歸路。兩手扶笻懶擡步。路人笑我何猖狂。我笑路",
    "X72n1444_008:0835c14": "人你不悟。",
    "X72n1444_008:0835c15": "登香罏峰",
    "X72n1444_008:0835c16": "短笻獨上香罏峰。逍遙不與人世同。壯哉天地一芥",
    "X72n1444_008:0835c17": "子。廓落孤身等太空。逸翮如飛上霄漢。顛狂誤謂游",
    "X72n1444_008:0835c18": "崆峒。倦行趺坐就磐石。玉樹奇花多玲瓏。石崖萬丈",
    "X72n1444_008:0835c19": "不見底。蒼蘚磷磷清風起。小禽羊角入雲端。老儂衣",
    "X72n1444_008:0835c20": "薄寒毛竪。烟嵐忽爾滿山谷。四面平鋪擬裀褥。仰看",
    "X72n1444_008:0835c21": "紅日麗天心。人說雷雨過山腹。濃雲乍散續還斷。翠",
    "X72n1444_008:0835c22": "靄欲流芳草綠。瀑布飛飛簾幕珠。山禽滑滑啼林麓。",
    "X72n1444_008:0835c23": "鹿麋知我忘機者。馴遶左右伴幽獨。伴幽獨。吚吚如",
    "X72n1444_008:0835c24": "訴還如哭。中心要見出世因。可惜時人不知福。",
    "X72n1444_008:0836a01": "月夜即事",
    "X72n1444_008:0836a02": "明月白如晝。偏爽幽人懷。朗然一吟賞。整裓幾徘徊。",
    "X72n1444_008:0836a03": "溪聲清且寂。松影合還開。列坐青山伴。當空瀑布來。",
    "X72n1444_008:0836a04": "石橋拳枕睡。游夢入天台。時逢二三叟。形古貌恢偉。",
    "X72n1444_008:0836a05": "談玄洞肺腑。開我積生迷。擕手道宿契。徐往不思回。",
    "X72n1444_008:0836a06": "持笻渡石澗。點破溪中苔。直上絕峰頂。頂上有瓊臺。",
    "X72n1444_008:0836a07": "名花與茂竹。玉樹珊瑚柴。珍寶砌樓閣。瑤池珠翠培。",
    "X72n1444_008:0836a08": "仙桃大如斗。神棗尺一枚。異味世無識。瓊漿琥珀杯。",
    "X72n1444_008:0836a09": "高歌復長嘯。其樂真奇哉。欲別不忍去。又被鳥聲催。",
    "X72n1444_008:0836a10": "醒來在橋上。再四自疑猜。不意此是夢。依依空抱腮。",
    "X72n1444_008:0836a11": "尋思不可再。遐想何崔嵬。人事亦如此。得喪胡欣哀。",
    "X72n1444_008:0836a12": "題石女峰",
    "X72n1444_008:0836a13": "壁立無情似有情。不嫌風雨妬紅裙。從來無限風流",
    "X72n1444_008:0836a14": "趣。豈肯輕身托與人。",
    "X72n1444_008:0836a15": "老僧崖",
    "X72n1444_008:0836a16": "補衲崖前立。繇來不計年。任從滄海變。終不為君傳。",
    "X72n1444_008:0836a17": "聞吹桐",
    "X72n1444_008:0836a18": "昨為尋梅出。今來探白蓂。草生鋪綠砌。花發滿空庭。",
    "X72n1444_008:0836a19": "應律灰猶在。吹桐聲已聽。春情何太薄。不肯片時停。",
    "X72n1444_008:0836a20": "山居雜咏",
    "X72n1444_008:0836a21": "山居無長物。清風四時有。繩床和衲睡。不讓華山叟。",
    "X72n1444_008:0836a22": "又",
    "X72n1444_008:0836a23": "我詩有便宜。終不費心機。信口道長短。適意無是非。",
    "X72n1444_008:0836a24": "如來釋迦老。孔子是仲尼。問我如何者。回他囉囉哩。",
    "X72n1444_008:0836b01": "　　　又",
    "X72n1444_008:0836b02": "捫虱茅簷下。昏昏不舉頭。披衣仍曝日。白眼看王矦。",
    "X72n1444_008:0836b03": "　　　又",
    "X72n1444_008:0836b04": "山居有何趣。幽獨勝塵寰。麋鹿常為伴。龍蛇辨不難。",
    "X72n1444_008:0836b05": "舉槌呈覿面。搖拂過千山。問我西來意。酬他只指彈。",
    "X72n1444_008:0836b06": "　　　又",
    "X72n1444_008:0836b07": "春到梅知早。因開隔歲花。暗香和月白。清影弄窓紗。",
    "X72n1444_008:0836b08": "枯幹瓊枝發。騷人國色誇。此心無外慕。素質厭繁華。",
    "X72n1444_008:0836b09": "　　　又",
    "X72n1444_008:0836b10": "東隣誰喧嘩。云是王大宅。昨夜生個兒。邀朋廣設席。",
    "X72n1444_008:0836b11": "家私數百萬。靠托有所得。初觀似恩主。細看還是賊。",
    "X72n1444_008:0836b12": "　　　又",
    "X72n1444_008:0836b13": "聞有烏先生。狀元十七八。翰林排位次。門第書科甲。",
    "X72n1444_008:0836b14": "四十登三公。閻王已發帖。窮通在眼中。富貴如電爍。",
    "X72n1444_008:0836b15": "　　　又",
    "X72n1444_008:0836b16": "西隣動哭聲。謂是母哭兒。兒方念三四。母已六十餘。",
    "X72n1444_008:0836b17": "徒以兒可惜。安識自己癡。少年既已逝。老大欲何為。",
    "X72n1444_008:0836b18": "　　　又",
    "X72n1444_008:0836b19": "丈夫志氣欲冲虗。纔有施為便不如。祇有山田堪屈",
    "X72n1444_008:0836b20": "節。不妨腰膝軟如泥。",
    "X72n1444_008:0836b21": "　　　又",
    "X72n1444_008:0836b22": "山居何所有。貧病老俱全。白髮嫌頻剃。緇衣恨易穿。",
    "X72n1444_008:0836b23": "鍋炊無米粥。竹筧自來泉。抱病未為苦。清閑即是仙。",
    "X72n1444_008:0836b24": "　　　又",
    "X72n1444_008:0836c01": "老儂一味懶。去住總無心。著韈不知倒。披衣失整襟。",
    "X72n1444_008:0836c02": "閒來陟峰頂。足倦坐松陰。世事渾如夢。憑高望遠岑。",
    "X72n1444_008:0836c03": "　　　又",
    "X72n1444_008:0836c04": "題詩寄寥寂。乘興步前廊。明月如有意。篩金落草堂。",
    "X72n1444_008:0836c05": "　　　又",
    "X72n1444_008:0836c06": "欲入雲門路。沿谿一徑通。休教傍顧問。指點亂峰中。",
    "X72n1444_008:0836c07": "　　　又",
    "X72n1444_008:0836c08": "芟草街除下。閒吟幾句詩。看心當動處。著意在忙時。",
    "X72n1444_008:0836c09": "惜菊勤澆水。梳花摘故枝。子規聲太切。連呌我何如。",
    "X72n1444_008:0836c10": "　　　又",
    "X72n1444_008:0836c11": "去古何其遠。山僧事送迎。清貧猶有辱。濁富且無驚。",
    "X72n1444_008:0836c12": "佛祖尊王位。公卿重世名。先生五斗粟。下我水雲情。",
    "X72n1444_008:0836c13": "　　　又",
    "X72n1444_008:0836c14": "開池不待月。畜水備澆蔬。抱甕雖云拙。消閒不可無。",
    "X72n1444_008:0836c15": "天緣隨分足。物欲自相疎。不意夜來月。如同信使符。",
    "X72n1444_008:0836c16": "　　　又",
    "X72n1444_008:0836c17": "我詩無巧句。摸寫實功夫。钁得一段地。種成兩樣蔬。",
    "X72n1444_008:0836c18": "不栽[葸十+夕]與韮。多半是葫蘆。擬學趙州老。譚禪只說無。",
    "X72n1444_008:0836c19": "　　　又",
    "X72n1444_008:0836c20": "豬羊當用食。不食無冤儔。咂骨察其味。潛心觀所繇。",
    "X72n1444_008:0836c21": "昔時食我肉。今世以身酬。兩足不肯避。四足欲何修。",
    "X72n1444_008:0836c22": "　　　又",
    "X72n1444_008:0836c23": "自身如泡幻。常懷千載憂。妄心不能足。日夜思經求。",
    "X72n1444_008:0836c24": "起屋七八透。買田千萬坵。神枯心思盡。病作臥床頭。",
    "X72n1444_008:0837a01": "兒女滿堂屋。誰為展憐眸。分分皆力置。件件安可休。",
    "X72n1444_008:0837a02": "雖死不能捨。願作護家狗。趨富拒貧賤。波波顧前後。",
    "X72n1444_008:0837a03": "一朝筋力竭。厭我已老朽。將我烹之食。辜恩世無有。",
    "X72n1444_008:0837a04": "隔生不復認。對面如千秋。父子情義絕。徒增兒女仇。",
    "X72n1444_008:0837a05": "　　　又",
    "X72n1444_008:0837a06": "金風乍作征人悲。野老朝陽補破衣。剪得浮霞修直",
    "X72n1444_008:0837a07": "裰。袈裟又半逐雲飛。",
    "X72n1444_008:0837a08": "　　　又",
    "X72n1444_008:0837a09": "簷前卒卒墮黃葉。窓裏貧僧愁更切。寒暑催遷不蹔",
    "X72n1444_008:0837a10": "停。未明大事空叨呾。",
    "X72n1444_008:0837a11": "　　　又",
    "X72n1444_008:0837a12": "水面優游意興多。何方漁曲暢婆娑。移舟棹打天邊",
    "X72n1444_008:0837a13": "月。品笛聲沈水底歌。失宿江雛空露脛。逃鈎燒尾背",
    "X72n1444_008:0837a14": "浮波。形容萬一無能補。難把餘情仔細哦。",
    "X72n1444_008:0837a15": "　　　又",
    "X72n1444_008:0837a16": "聞道春郊多秀色。山翁拽杖印蒼苔。住觀繞岸楊初",
    "X72n1444_008:0837a17": "綠。忽見平江鳥夜來風捲濤頭珠散雪。山浮水面碧",
    "X72n1444_008:0837a18": "莊臺。龍魚跳躍烟波外。風雨相從笑滿腮。",
    "X72n1444_008:0837a19": "　　　又",
    "X72n1444_008:0837a20": "野老山中但學孩。柴門終日未甞開。地罏火盡重增",
    "X72n1444_008:0837a21": "炭。瓦權糧疎間雜[禾*來]。鼾臥夢魂常自在。忘緣名利已",
    "X72n1444_008:0837a22": "成灰。破衣懶向朝陽補。每把浮雲漫剪裁。",
    "X72n1444_008:0837a23": "幽燕懷山中",
    "X72n1444_008:0837a24": "山中多樂事。逈然異城郭。長年少閒事。白日多寂寞。",
    "X72n1444_008:0837b01": "所樂無他伎。所貴無拘束。散步時獨吟。縱曠絕稜角。",
    "X72n1444_008:0837b02": "為客樂不少。何意生煩惱。受用勝常時。未似山中好。",
    "X72n1444_008:0837b03": "不見寒山子。願言寒山老。永無塵累牽。自謂可長保。",
    "X72n1444_008:0837b04": "菓熟猿摘多。山深客過少。水清茶有味。葉墮風自掃。",
    "X72n1444_008:0837b05": "携手招拾得。共返來時道。",
    "X72n1444_008:0837b06": "偶述",
    "X72n1444_008:0837b07": "獨住孤庵野水邊。頹儂爛倒一枯禪。身貧無衲為寒",
    "X72n1444_008:0837b08": "計。赤體難遮却自然。",
    "X72n1444_008:0837b09": "汎舟",
    "X72n1444_008:0837b10": "獨向滄溟汎小舟。飄颻顛舞類狂鷗。道人活計隨時",
    "X72n1444_008:0837b11": "度。那得塵寰萬斛愁。",
    "X72n1444_008:0837b12": "數聲漁笛蓼花洲。撲面波瀾不自繇。唯我乍同蘋草",
    "X72n1444_008:0837b13": "白。耽尋佳句滯中流。",
    "X72n1444_008:0837b14": "漁家樂",
    "X72n1444_008:0837b15": "家計一生非別有。孤身隨處甚逍遙。江魚村酒無餘",
    "X72n1444_008:0837b16": "味。酣醉橫眠待日高。",
    "X72n1444_008:0837b17": "綠楊蔭下攬孤舟。拳枕鼾眠萬慮休。醉醒移橈隨分",
    "X72n1444_008:0837b18": "去。更無名利惑心頭。",
    "X72n1444_008:0837b19": "柳綠桃紅映碧波。清閒無事且高歌。光陰有限休虗",
    "X72n1444_008:0837b20": "度。慢酌寬懷學護鵞。",
    "X72n1444_008:0837b21": "夜宿蘆汀晝出湘。人間浮利懶思量。直鈎不釣貪生",
    "X72n1444_008:0837b22": "者。負命希求度渴腸。",
    "X72n1444_008:0837b23": "虗利浮名久已休。禦寒不已葢羊裘。時人不識漁家",
    "X72n1444_008:0837b24": "樂。却謂呈身衒漢矦。",
    "X72n1444_008:0837c01": "龍山",
    "X72n1444_008:0837c02": "偶然無事步高峰。極目雲山千萬重。隱隱村歌深樹",
    "X72n1444_008:0837c03": "裏。漂漂漁泊澣波中。苔莊恠石龍形古。露滴蒼松鶴",
    "X72n1444_008:0837c04": "髮濃。為笑皤翁活計少。窮崖獨坐究心宗。",
    "X72n1444_008:0837c05": "懷白公故墓",
    "X72n1444_008:0837c06": "夕陽西下水茫然。流落江湖不記年。旅雁年來垂弔",
    "X72n1444_008:0837c07": "淚。游人時至問先賢。斷碑有字應難識。荒草無端到",
    "X72n1444_008:0837c08": "處延。不是聖朝留寵錫。幾無寒食楮飄錢。",
    "X72n1444_008:0837c09": "村暮",
    "X72n1444_008:0837c10": "牧童吹角過前溪。已覺殘陽墜隴西。野霧橫郊籠樹",
    "X72n1444_008:0837c11": "色。哀猿尋穴遶山啼。滄浪漁曲沈波底。霄漢游禽歸",
    "X72n1444_008:0837c12": "路迷。我向村墟閒步裏。却將天氣晚來題。",
    "X72n1444_008:0837c13": "題廬山池寺四仙亭",
    "X72n1444_008:0837c14": "撒手懸崖上。崢嶸似接天。逈然名利外。不與世相連。",
    "X72n1444_008:0837c15": "題虎谿橋",
    "X72n1444_008:0837c16": "昔年曾慕虎谿橋。千里驅馳不憚勞。莫謂靜修能却",
    "X72n1444_008:0837c17": "死。也輸溪水到今朝。",
    "X72n1444_008:0837c18": "辭",
    "X72n1444_008:0837c19": "擬歸去來辭",
    "X72n1444_008:0837c20": "歸去來兮。未知曠劫之何依。恨無始之不悟。失善友",
    "X72n1444_008:0837c21": "之提携。認色身為自己。執幻世為安居。虗生浪死。枉",
    "X72n1444_008:0837c22": "受輪迴。縱貪嗔而造業。逐名利而空馳。苟悟榮華之",
    "X72n1444_008:0837c23": "不實兮。棄朝堂而早歸。未諳身世之非真兮。猶繫縛",
    "X72n1444_008:0837c24": "於子妻。縱逍遙以自適。樂田園兮娛嬉。豈其無常之",
    "X72n1444_008:0838a01": "卒至。歲月之相催。鬢紛紛兮霜雪堆。身漸漸兮容顏",
    "X72n1444_008:0838a02": "頺。不覺五陰之前逝。豈識四大之分離。業識紛紛兮",
    "X72n1444_008:0838a03": "不可得而主持。泉路茫茫兮知何處可依棲。家財縱",
    "X72n1444_008:0838a04": "有兮焉帶。兒女雖孝兮何知。業隨身而自受。魂獨逝",
    "X72n1444_008:0838a05": "以孤悽。胡為乎而不預覺。急發心而歸依。悟真如之",
    "X72n1444_008:0838a06": "不變。何身世之可羈。識妄心之不有。了夢境之原虗",
    "X72n1444_008:0838a07": "達法界平等兮。豈聖凡之可間。觀真性無生兮寧自",
    "X72n1444_008:0838a08": "他之有殊。不去不來兮涅槃即是生死。不垢不淨兮",
    "X72n1444_008:0838a09": "煩惱胡非菩提。如是乎若菱花之瀉影。歸去來猶日",
    "X72n1444_008:0838a10": "月之東西。吾何知焉。惟知是而無疑。",
    "X72n1444_008:0838a11": "歌",
    "X72n1444_008:0838a12": "良知歌",
    "X72n1444_008:0838a13": "良知非是有知知。良知亦非無知知。知得有無知斯",
    "X72n1444_008:0838a14": "在。直向有無中薦取。若謂有知見不圓。執著無知又",
    "X72n1444_008:0838a15": "一偏。有無疊成六十二。欲了除是悟言前。悟言前。透",
    "X72n1444_008:0838a16": "心法。日用了了惺惺著。待客迎賓出現成。何須百計",
    "X72n1444_008:0838a17": "求方略。入斯門。得自在。神通應現週沙界。縱橫妙用",
    "X72n1444_008:0838a18": "總無方。答話不須揀內外。饑便飡。睡便臥。行住坐臥",
    "X72n1444_008:0838a19": "祇這箇。柳綠花紅三月天。世界拈來如許大。有等道",
    "X72n1444_008:0838a20": "人彊作主。只管人前弄死語。顛拈倒用總不知。徒把",
    "X72n1444_008:0838a21": "良知作規矩。有等道人恣彊辯。何曾夢見娘生面。出",
    "X72n1444_008:0838a22": "語茫然混正邪。徒事規模執方便。不知性。迷自心。無",
    "X72n1444_008:0838a23": "始劫來認識神。若教火內翻身後。未審那個是天真",
    "X72n1444_008:0838a24": "解天真。識通變。入門便討公文驗。虗懸寶鑑定龍蛇。",
    "X72n1444_008:0838b01": "慧劍高提光焰焰。不用思不用算。鳶飛魚躍道一貫。",
    "X72n1444_008:0838b02": "良知良知若個知。知得良知金不換。",
    "X72n1444_008:0838b03": "溺女歌(王雲萊請)",
    "X72n1444_008:0838b04": "人間溺女自有因。非謂性僻殘親生。張家有女貌如",
    "X72n1444_008:0838b05": "神。自幼護惜如珠珍。長大嫁與李家去。金箱連步珠",
    "X72n1444_008:0838b06": "裝身。悶悶只嫌嫁資少。兄弟相看猶生嗔。歸來日夜",
    "X72n1444_008:0838b07": "惟啼哭。父母不安倍珠玉。餘財使盡又無多。賣田賣",
    "X72n1444_008:0838b08": "地兼賣僕。只要女心生歡喜。賣僕又恐女不足。嫁得",
    "X72n1444_008:0838b09": "女家如石崇。不識自己已賣屋。滿得女意自身空。家",
    "X72n1444_008:0838b10": "中大小吸清風。大怨小怨無日了。擬向女家養身老。",
    "X72n1444_008:0838b11": "冷眼相看冷面打。茶飯三飡不甚飽。思量往日錯用",
    "X72n1444_008:0838b12": "心。還是兒子是真親。天下無有不是父。兒子雖嗔不",
    "X72n1444_008:0838b13": "甚怒。溺女還是溺女招。天神宜鑒溺女過。前人墮穽",
    "X72n1444_008:0838b14": "後人防。致使溺女無控訴。",
    "X72n1444_008:0838b15": "補孝歌(有序)",
    "X72n1444_008:0838b16": "余曾祖千。身長九尺。父為虎擒。隣人報知。驚往救",
    "X72n1444_008:0838b17": "父。打虎三拳。虎怒。爪傷祖面去。時陶君世芳聞於",
    "X72n1444_008:0838b18": "府縣幾旌表有隣人王姓者為府吏。索銀于祖。祖",
    "X72n1444_008:0838b19": "曰。有銀買孝子。不若買田遺子孫。繇是吏隱匿不",
    "X72n1444_008:0838b20": "行。陶君有孝子歌隣人徧誦。年久稿遺不可得。予",
    "X72n1444_008:0838b21": "因作補孝歌以誌其事。",
    "X72n1444_008:0838b22": "聖世天下平。人物忘彼此。白晝虎臨村。咆哮喧天地。",
    "X72n1444_008:0838b23": "虎無傷人心。人起逐虎意。人驚虎亦慌。吾祖不知避。",
    "X72n1444_008:0838b24": "子聞父危難。竭誠忘生死。見父不見虎。顧親不顧己。",
    "X72n1444_008:0838c01": "猛力石虎拳。怒爪傷身體。逐虎出墻外。負親歸家裏。",
    "X72n1444_008:0838c02": "祇知父可救。不識脣露齒。服藥未有方。殷勤拜天地。",
    "X72n1444_008:0838c03": "心誠佛亦靈。此際有神明。天賜父子全。共享有餘齡。",
    "X72n1444_008:0838c04": "時有陶長者。具聞乞旌表。司府曾申文。吏弊不消繳。",
    "X72n1444_008:0838c05": "長者歌徧傳。年久無尋討。我生何其晚。竟不得真稿。",
    "X72n1444_008:0838c06": "因作補孝歌。後代因我識。若有知我心。續之不可失。",
    "X72n1444_008:0838c07": "旅泊歌(贈沈定凡號旅泊居士)",
    "X72n1444_008:0838c08": "君不見身心如幻復如電。蜉蝣天地若寄居。旅泊人",
    "X72n1444_008:0838c09": "間無拘戀。明識娑婆不我家。安身自有空王殿。空王",
    "X72n1444_008:0838c10": "殿。拈來一一有方便。縱橫逆順任施為。見聞知覺本",
    "X72n1444_008:0838c11": "成現。兀兀騰騰總自然。好惡是非都不辨。天真自是",
    "X72n1444_008:0838c12": "絕安排。略著思惟不可見。承願力。受付囑。示身此界",
    "X72n1444_008:0838c13": "混愚俗。有財布施不憂貧。無事牽心便是福。富貴處",
    "X72n1444_008:0838c14": "之如浮雲。妻拏爭礙空王腹。直將煩惱當菩提。誰羨",
    "X72n1444_008:0838c15": "無生極樂國。行便吟。倦便坐。醉飽齁齁只貪臥。懶將",
    "X72n1444_008:0838c16": "名利掛胸襟。夢中猶想陳摶做。脫巾露頂絕嫌疑。跣",
    "X72n1444_008:0838c17": "足髼頭無禮數。或時白眼空四海。或時摩腹誇高大。",
    "X72n1444_008:0838c18": "拄杖橫挑日月肩。眉毛牢把虗空鎻。乾坤撮來芥子",
    "X72n1444_008:0838c19": "安。倒用顛拈無不可。嗟世人。識不破。橫搏四大成自",
    "X72n1444_008:0838c20": "墮。夢眼睜開仔細看。父母未生誰是我。若教火內再",
    "X72n1444_008:0838c21": "翻身。試問其間是甚麼。我將天地比此身。去來長短",
    "X72n1444_008:0838c22": "無定真。或時一夢更三世。或時七日已千春。似有似",
    "X72n1444_008:0838c23": "無似恍惚。誰生誰死誰昇沉。優游三界如旅泊。世間"
}