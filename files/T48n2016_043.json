{
    "T48n2016_043:0667a19": "宗鏡錄卷第四十三",
    "T48n2016_043:0667a21": "慧日永明寺主智覺禪師延壽集",
    "T48n2016_043:0667a22": "[0667a22] 夫初祖西來。唯傳一心之法。二祖求緣慮不",
    "T48n2016_043:0667a23": "安之心不得。即知唯一真心圓成周遍。當下",
    "T48n2016_043:0667a24": "言思道斷。達磨印可。遂得祖印大行。迄至",
    "T48n2016_043:0667a25": "今日。云何著於言說。違背自宗。義學三乘。自",
    "T48n2016_043:0667a26": "有階等。[0667a26] 答。前標宗門中。已唯提大旨。若決",
    "T48n2016_043:0667a27": "定信入。正解無差。則舉一例諸。言思路絕。竊",
    "T48n2016_043:0667a28": "見今時學者。唯在意思。多著言說。但云心外",
    "T48n2016_043:0667a29": "無法。念念常隨境生。唯知口說於空。步步",
    "T48n2016_043:0667b01": "恒遊有內。只總舉心之名字。微細行相不知。",
    "T48n2016_043:0667b02": "若論無量法門。廣說。窮劫不盡。今所錄者。為",
    "T48n2016_043:0667b03": "成前義。終無別旨妄有披陳。此一心法門。是",
    "T48n2016_043:0667b04": "凡聖之本。若不先明行相。何以深究根原。故",
    "T48n2016_043:0667b05": "須三量定其是非。真修匪濫。四分成其體用。",
    "T48n2016_043:0667b06": "正理無虧。然後十因四緣。辯染淨之生處。三",
    "T48n2016_043:0667b07": "報五果。鑒真俗之所歸。則能斥小除邪。刳",
    "T48n2016_043:0667b08": "情破執。遂乃護法菩薩。正義圓明。西天大行。",
    "T48n2016_043:0667b09": "教傳此土。佛日沈而再朗。慧雲散而重生。遂",
    "T48n2016_043:0667b10": "得心境融通。自他交徹。不一不異。觸境冥宗。",
    "T48n2016_043:0667b11": "非有非空。隨緣合道。若不達三量。真妄何分。",
    "T48n2016_043:0667b12": "若不知四分。體用俱失。故知浪說心之名字。",
    "T48n2016_043:0667b13": "微細行相懵然不知。終不免心境緣。拘自他",
    "T48n2016_043:0667b14": "見縛。目下狐疑不斷。臨終津濟何憑。所以",
    "T48n2016_043:0667b15": "般若是送神符。臨終能令生死無滯。只為盲",
    "T48n2016_043:0667b16": "無智眼。教觀不明。從無始已來。不能洞曉。違",
    "T48n2016_043:0667b17": "現量而失自心體。逐比非而妄認外塵。終日",
    "T48n2016_043:0667b18": "將心取心。以幻緣幻。似狗&#x9F69;枯骨。自嚥其",
    "T48n2016_043:0667b19": "津。如象鼻取水。還沐己體。必無前境。而作對",
    "T48n2016_043:0667b20": "治。自從受身。含識已來。居三界塵勞之內。",
    "T48n2016_043:0667b21": "猶熱病見鬼。於非怨處認怨。若&#x7796;眼生華。向",
    "T48n2016_043:0667b22": "無愛中起愛。妄生妄死。空是空非。都不覺",
    "T48n2016_043:0667b23": "知。莫能暫省。今更不信。復待何時。生死海",
    "T48n2016_043:0667b24": "深。匪慧舟而不渡。塵勞網密。非智刃而莫",
    "T48n2016_043:0667b25": "揮。其四分三量。諸多義門。下當廣辯。[0667b25] 問。祖",
    "T48n2016_043:0667b26": "佛大意。貴在心行。採義徇文。只益戲論。所以",
    "T48n2016_043:0667b27": "文殊訶阿難云。將聞持佛佛。何不自聞聞。爭",
    "T48n2016_043:0667b28": "如一念還原。深諧遺旨。[0667b28] 答。此為未知者說。",
    "T48n2016_043:0667b29": "不為已知者言。為未行者言。不為已行者說。",
    "T48n2016_043:0667c01": "若已知已行之者。則心&#x8FF9;尚亡。何待言說。今",
    "T48n2016_043:0667c02": "只為初學未知者。己眼不開。圓機未發。須假",
    "T48n2016_043:0667c03": "聞慧。以助初心。為未行者。但執依通。學大乘",
    "T48n2016_043:0667c04": "語。如蟲食木。猶奴數錢。乃至塵沙教門。皆",
    "T48n2016_043:0667c05": "為此之二等。因茲見諦。如說而行。且智慧之",
    "T48n2016_043:0667c06": "光。如日普照。多聞之力。猶膏助明。以劣解",
    "T48n2016_043:0667c07": "眾生。從無始來。受無量劫洞然之苦。只為迷",
    "T48n2016_043:0667c08": "正信路。失妙慧門。狂亂用心。顛倒行事。何乃",
    "T48n2016_043:0667c09": "盲無智照。翻嫌真實慧光。貧闕法財。更祛",
    "T48n2016_043:0667c10": "多聞寶藏。如華嚴經云。欲度眾生。令住涅槃。",
    "T48n2016_043:0667c11": "不離無障礙解脫智。無障礙解脫智。不離一",
    "T48n2016_043:0667c12": "切法如實覺。一切法如實覺。不離無行無生",
    "T48n2016_043:0667c13": "行慧光。無行無生行慧光。不離禪善巧決定",
    "T48n2016_043:0667c14": "觀察智。禪善巧決定觀察智。不離善巧多聞。",
    "T48n2016_043:0667c15": "是以因聞顯心。能辯決定觀察之禪。因禪發",
    "T48n2016_043:0667c16": "起無行無生之慧。因慧了達諸法如實之覺。",
    "T48n2016_043:0667c17": "因覺圓滿無礙解脫之智。斯皆全因最初多",
    "T48n2016_043:0667c18": "聞之力。成就菩提。若離此宗鏡。別無成佛之",
    "T48n2016_043:0667c19": "門。設有所修。皆成魔外之法。大智度論偈云。",
    "T48n2016_043:0667c20": "有慧無多聞。是不知實相。譬如大暗中。有",
    "T48n2016_043:0667c21": "目無所見。多聞無智慧。亦不知實相。譬如",
    "T48n2016_043:0667c22": "大明中。有燈而無目。多聞利智慧。是所說",
    "T48n2016_043:0667c23": "應受。無聞無智慧。是名人身牛。且如有慧",
    "T48n2016_043:0667c24": "無多聞者。況如大暗中。有目而無所見。雖",
    "T48n2016_043:0667c25": "有智眼。而不能遍知萬法。法界緣起諸識熏習",
    "T48n2016_043:0667c26": "等。如處大暗之中。一無所見。是以實相遍一",
    "T48n2016_043:0667c27": "切法。一切法即實相。未曾有一法而出於法",
    "T48n2016_043:0667c28": "性。若不遍知一切法。則何由深達實相。故云",
    "T48n2016_043:0667c29": "亦不知實相。多聞無智慧者。況如大明中。有",
    "T48n2016_043:0668a01": "燈而無目。雖有多聞記持名相。而無自證真",
    "T48n2016_043:0668a02": "智。圓解不發。唯墮無明。大信不成。空成邪見。",
    "T48n2016_043:0668a03": "如大明中。雖有日月燈光。無眼何由&#x89A9;見。雖",
    "T48n2016_043:0668a04": "聞如來寶藏。一生傳唱。聽受無疲。己眼不",
    "T48n2016_043:0668a05": "開。但數他寶。智眼不發。焉辯教宗。如是之人。",
    "T48n2016_043:0668a06": "故是不知實相。聞慧具足。方達實相之原。聞",
    "T48n2016_043:0668a07": "慧俱無。如牛羊之眼。豈辯萬法性相總別之",
    "T48n2016_043:0668a08": "方隅耶。夫學般若菩薩。不可受人牛之誚。",
    "T48n2016_043:0668a09": "紹佛乘大士。寧甘墮蟲木之譏。若乃智人。應",
    "T48n2016_043:0668a10": "須三省。是以未知心佛之寶。甘處塵勞。纔聞",
    "T48n2016_043:0668a11": "性覺之宗。便登聖地。如賢劫定意經云。喜",
    "T48n2016_043:0668a12": "王菩薩。宴坐七日。過七日已。詣佛啟請。行何",
    "T48n2016_043:0668a13": "三昧。能悉通達八萬四千諸度法門。佛告喜",
    "T48n2016_043:0668a14": "王。有三昧門。名了諸法本。菩薩行時。便",
    "T48n2016_043:0668a15": "能通達諸度法門。諸度法門者。諸佛有三百",
    "T48n2016_043:0668a16": "五十功德。一一德各修六度為因。釋曰。諸法",
    "T48n2016_043:0668a17": "本者。即眾生心。若隨善心。成六度門。若隨",
    "T48n2016_043:0668a18": "惡心。作三塗道。當樂土而為苦境。皆是心成。",
    "T48n2016_043:0668a19": "處地獄而變天堂。悉由心轉。或即剎那成佛。",
    "T48n2016_043:0668a20": "或即永劫沈淪。只在最初一念之力。故云法",
    "T48n2016_043:0668a21": "無定相。但隨人心。如天意樹。隨天意轉。可謂",
    "T48n2016_043:0668a22": "變通立驗。因果現前。不動絲毫遍窮法界。如",
    "T48n2016_043:0668a23": "牖隙之內。觀無際之空。似徑尺鏡中。見千里",
    "T48n2016_043:0668a24": "之影。有斯奇特。昧者不知。如見金為蛇。誤",
    "T48n2016_043:0668a25": "執寶成礫。故密嚴經偈云。譬如殊勝寶。野",
    "T48n2016_043:0668a26": "人所輕賤。若用飾冕旒。則為王頂戴。如是",
    "T48n2016_043:0668a27": "賴耶識。是清淨佛性。凡位恒雜染。佛果常保",
    "T48n2016_043:0668a28": "持。如美玉在水。苔衣所纏覆。賴耶處生死。習",
    "T48n2016_043:0668a29": "氣縈不現。於此賴耶識。有二取生相。如蛇",
    "T48n2016_043:0668b01": "有二頭。隨樂而同往。賴耶亦如是。與諸色",
    "T48n2016_043:0668b02": "相俱。一切諸世間。取之以為色。惡覺者迷惑。",
    "T48n2016_043:0668b03": "計為我我所。若有若非有。自在作世間。賴",
    "T48n2016_043:0668b04": "耶雖變現。體性恒甚深。於諸無智人。悉不",
    "T48n2016_043:0668b05": "能覺了。是以若能覺了。即察動心。萬境萬",
    "T48n2016_043:0668b06": "緣。皆從此起。若心不動。諸事寂然。入如實",
    "T48n2016_043:0668b07": "門。住。無分別。如入楞伽經偈云。但有心動",
    "T48n2016_043:0668b08": "轉。皆是世俗法。不復起轉生。見世是自心。",
    "T48n2016_043:0668b09": "來者是事生。去者是事滅。如實知去來。不",
    "T48n2016_043:0668b10": "復生分別。又若執經論無益。翻成諸聖虛功。",
    "T48n2016_043:0668b11": "則西土上德聲聞。徒勞結集。此方大權菩薩。",
    "T48n2016_043:0668b12": "何假翻經。如抱沈痾之人。不須妙藥。似迷",
    "T48n2016_043:0668b13": "險道之者。曷用導師。良醫終不救無病之人。",
    "T48n2016_043:0668b14": "導師亦不引識路之者。嘉餚美膳。豈可勸飽",
    "T48n2016_043:0668b15": "人之餐。異寶奇珍。未必動廉士之念。見與",
    "T48n2016_043:0668b16": "不見。全在心知。行之不行。唯關意密。實不敢",
    "T48n2016_043:0668b17": "以己妨於上上機人。但一心為報佛恩。依教",
    "T48n2016_043:0668b18": "略而纂錄。如漏管中之見。莫測義天。似偷壁",
    "T48n2016_043:0668b19": "罅之光。焉裨法日。今遵慈&#x52C5;。教有明文。法",
    "T48n2016_043:0668b20": "爾沙門。須具三施。三施之內。法施為先。此",
    "T48n2016_043:0668b21": "八識心王。性相分量。上至極聖。下至凡夫。本",
    "T48n2016_043:0668b22": "末推窮。悉皆具足。只於明昧。得失似分。諸聖",
    "T48n2016_043:0668b23": "了之。成真如妙用。盡未來際建佛事門。眾",
    "T48n2016_043:0668b24": "生昧之。為煩惱塵勞。從無始來造生死事。",
    "T48n2016_043:0668b25": "於日用中。以不識故。莫辯心王與心所。寧知",
    "T48n2016_043:0668b26": "內塵與外塵。如有目之人。處闇室之內。猶生",
    "T48n2016_043:0668b27": "盲之者。居寶藏之中。無般若之光。何由辯真",
    "T48n2016_043:0668b28": "識偽。闕智眼之鑒。焉能別寶探珠。遂乃以妄",
    "T48n2016_043:0668b29": "為真。執常為斷。不應作而作。投虛妄之苦輪。",
    "T48n2016_043:0668c01": "不應思而思。集顛倒之惡業。只為不遇出世",
    "T48n2016_043:0668c02": "道友。未聞無上圓詮。任自胸襟。縱我情性。取",
    "T48n2016_043:0668c03": "一期之暫樂。積萬劫之餘殃。以日繼時。罔",
    "T48n2016_043:0668c04": "知罔覺。從生至老。不省不思。以無明俱時",
    "T48n2016_043:0668c05": "而生。以無明俱時而死。從一闇室。投一闇室。",
    "T48n2016_043:0668c06": "出一苦輪。入一苦輪。歷劫逾生。未有休日。此",
    "T48n2016_043:0668c07": "身他世。幾是脫時。宗鏡本懷。正為於此。是以",
    "T48n2016_043:0668c08": "照之如鏡。何法而不明。歸之如海。何川。而",
    "T48n2016_043:0668c09": "不入。若千年闇室。破之唯一燈。無始塵勞。",
    "T48n2016_043:0668c10": "照之唯一觀。此具足詮旨。信入而不動神情。",
    "T48n2016_043:0668c11": "成現法門。諦了而匪勞心力。若更不信。徒抱",
    "T48n2016_043:0668c12": "惛迷。深囑後賢。無失法利。故法華經偈云。",
    "T48n2016_043:0668c13": "不求大勢佛。及與斷苦法。深入諸邪見。以",
    "T48n2016_043:0668c14": "苦欲捨苦。為是眾生故。而起大悲心。為不",
    "T48n2016_043:0668c15": "依正覺廣大威勢之力。及正念一心法威德",
    "T48n2016_043:0668c16": "力。於心外取法。成諸邪見。以生滅為因。以",
    "T48n2016_043:0668c17": "生滅為果。本出生死。重增生死。為是等故。而",
    "T48n2016_043:0668c18": "起大悲。拔其妄苦。以生死是眾苦之本。雖年",
    "T48n2016_043:0668c19": "百歲。猶若剎那。如東逝之長波。似西垂之殘",
    "T48n2016_043:0668c20": "照。擊石之星火。驟隙之迅駒。風裏之微燈。",
    "T48n2016_043:0668c21": "草頭之懸露。臨崖之朽樹。爍目之電光。若",
    "T48n2016_043:0668c22": "不遇正法廣大修行。則萬劫沈淪。虛生浪死。",
    "T48n2016_043:0668c23": "如大涅槃經云。復次菩薩修於死想。觀是壽",
    "T48n2016_043:0668c24": "命。常為無量怨讎所繞。念念損減。無有增",
    "T48n2016_043:0668c25": "長。猶山瀑水。不得停住。亦如朝露。勢不久停。",
    "T48n2016_043:0668c26": "如囚趣市。步步近死。如牽牛羊。詣於屠所。迦",
    "T48n2016_043:0668c27": "葉菩薩言。世尊。云何智者觀念念滅。善男",
    "T48n2016_043:0668c28": "子。譬如四人皆善射術。聚在一處。各射一",
    "T48n2016_043:0668c29": "方。俱作是念。我等四箭。俱發俱墮。復有一人",
    "T48n2016_043:0669a01": "作是念言。如是四箭。及其未墮。我能一時以",
    "T48n2016_043:0669a02": "手接取。善男子。如是之人。可說疾不。迦葉菩",
    "T48n2016_043:0669a03": "薩言。如是。世尊。佛言。善男子。地行鬼疾。復",
    "T48n2016_043:0669a04": "速是人。有飛行鬼。復速地行。四天王疾。復速",
    "T48n2016_043:0669a05": "飛行。日月神天。復速四天王。堅疾天。復疾日",
    "T48n2016_043:0669a06": "月。眾生壽命。復速堅疾。善男子。一息一眴。眾",
    "T48n2016_043:0669a07": "生壽命四百生滅。智者若能觀命如是。是名",
    "T48n2016_043:0669a08": "能觀念念滅也。善男子。智者觀命。繫屬死王",
    "T48n2016_043:0669a09": "我若能離如是死王。則得永斷無常壽命。復",
    "T48n2016_043:0669a10": "次智者觀是壽命。猶如河岸。臨峻大樹。亦如",
    "T48n2016_043:0669a11": "有人。作大逆罪。及其受戮。無憐愍者。如師子",
    "T48n2016_043:0669a12": "王。大飢困時。亦如毒蛇。吸大風時。猶如渴馬。",
    "T48n2016_043:0669a13": "護惜水時。如大惡鬼。瞋恚發時。眾生死王",
    "T48n2016_043:0669a14": "亦復如是。善男子。智者若能作如是觀。是",
    "T48n2016_043:0669a15": "則名為修集死想。善男子。智者復觀。我今出",
    "T48n2016_043:0669a16": "家。設得壽命七日七夜。我當於中精勤修道。",
    "T48n2016_043:0669a17": "護持禁戒。說法教化。利益眾生。是名智者修",
    "T48n2016_043:0669a18": "於死想。復以七日七夜為多。若得六日五日",
    "T48n2016_043:0669a19": "四日三日二日一日一時。乃至出息入息之",
    "T48n2016_043:0669a20": "頃。我當於中精勤修道。護持禁戒。說法教化。",
    "T48n2016_043:0669a21": "利益眾生。是名智者善修死想。又梁朝有高",
    "T48n2016_043:0669a22": "僧。奉帝請百大德試有道者。請至朝門。嚴",
    "T48n2016_043:0669a23": "備一百甲兵。旌旗耀日。怖百大德。九十九人。",
    "T48n2016_043:0669a24": "悉皆驚走。唯有一大德而無驚怖。王問和尚。",
    "T48n2016_043:0669a25": "何故不怕。僧答云。怕何物。我初生&#x59DF;童之",
    "T48n2016_043:0669a26": "時。剎那剎那。念念已死。故知諸佛苦心。菩薩",
    "T48n2016_043:0669a27": "誓志。為救眾生。如是悲切。應須遞相警策。不",
    "T48n2016_043:0669a28": "可倏爾因循。且三界受身。未脫死地。新新生",
    "T48n2016_043:0669a29": "滅。念念輪迴。直饒天帝五欲之榮。輪王七寶",
    "T48n2016_043:0669b01": "之富。泰來運合。賞悅暫時。報盡緣終。悲憂長",
    "T48n2016_043:0669b02": "久。物極則返。因果相酬。處業繫中。誰能免者。",
    "T48n2016_043:0669b03": "故法界箴云。莫言無畏。其禍鼎沸。勿言無傷。",
    "T48n2016_043:0669b04": "其禍猶長。爭如一念還原。紹隆佛種。念念不",
    "T48n2016_043:0669b05": "忘利物。步步與道相應。究竟同歸。莫先宗鏡。",
    "T48n2016_043:0669b06": "所以華嚴經云。佛子。此菩薩摩訶薩。復於一",
    "T48n2016_043:0669b07": "切眾生。生利益心。安樂心。慈心。悲心。憐愍",
    "T48n2016_043:0669b08": "心。攝受心。守護心。自己心。師心。大師心。作",
    "T48n2016_043:0669b09": "是念言。眾生可愍。墮於邪見。惡慧惡欲。惡道",
    "T48n2016_043:0669b10": "稠林。我應令彼住於正見。行真實道。又作是",
    "T48n2016_043:0669b11": "念。一切眾生。分別彼我。互相破壞。&#x9B2A;諍瞋恨。",
    "T48n2016_043:0669b12": "熾然不息。我當令彼住於無上大慈之中。又",
    "T48n2016_043:0669b13": "作是念。一切眾生。貪取無厭。唯求財利。邪命",
    "T48n2016_043:0669b14": "自活。我當令彼住於清淨身語意業正命法",
    "T48n2016_043:0669b15": "中。又作是念。一切眾生。常隨三毒。種種煩惱。",
    "T48n2016_043:0669b16": "因之熾然。不解。志求出要方便。我當令彼除",
    "T48n2016_043:0669b17": "滅一切煩惱大火。安置清涼涅槃之處。又作",
    "T48n2016_043:0669b18": "是念。一切眾生。為愚癡重闇妄見厚膜之所",
    "T48n2016_043:0669b19": "覆。故入蔭翳稠林。失智慧光明。行曠野險",
    "T48n2016_043:0669b20": "道。起諸惡見。我當令彼得無障礙清淨智眼。",
    "T48n2016_043:0669b21": "知一切法如實相。不隨他教。又作是念。一切",
    "T48n2016_043:0669b22": "眾生。在於生死險道之中。將墮地獄畜生餓",
    "T48n2016_043:0669b23": "鬼。入惡見網中。為愚癡稠林所迷。隨逐邪",
    "T48n2016_043:0669b24": "道。行顛倒行。譬如盲人。無有導師。非出要道。",
    "T48n2016_043:0669b25": "謂為出要。入魔境界。惡賊所攝。隨順魔心。遠",
    "T48n2016_043:0669b26": "離佛意。我當拔出如是險難。令住無畏一切",
    "T48n2016_043:0669b27": "智城。又作是念。一切眾生。為大瀑水波浪所",
    "T48n2016_043:0669b28": "沒。入欲流。有流。無明流。見流。生死洄洑。愛河",
    "T48n2016_043:0669b29": "漂轉。湍馳奔激。不暇觀察。為欲覺。恚覺。害覺。",
    "T48n2016_043:0669c01": "隨逐不捨。身見羅剎。於中執取。將其永入愛",
    "T48n2016_043:0669c02": "欲稠林。於所貪愛。深生染著。住我慢原阜。安",
    "T48n2016_043:0669c03": "六處聚落。無善救者。無能度者。我當於彼",
    "T48n2016_043:0669c04": "起大悲心。以諸善根而為救濟。令無災患。離",
    "T48n2016_043:0669c05": "染寂靜。住於一切智慧寶洲。又作是念。一切",
    "T48n2016_043:0669c06": "眾生。處世牢獄。多諸苦惱。常懷愛憎。自生憂",
    "T48n2016_043:0669c07": "怖。貪欲重械之所繫縛。無明稠林以為覆障。",
    "T48n2016_043:0669c08": "於三界內。莫能自出。我當令彼永離三有。住",
    "T48n2016_043:0669c09": "無障礙大涅槃中。又作是念。一切眾生。執",
    "T48n2016_043:0669c10": "著於我。諸蘊窟宅。不求出離。依六處空聚。",
    "T48n2016_043:0669c11": "起四顛倒行。為四大毒蛇之所侵惱。五蘊",
    "T48n2016_043:0669c12": "怨賊之所殺害。受無量苦。我當令彼住於",
    "T48n2016_043:0669c13": "最勝無所著處。所謂滅一切障礙。住無上涅",
    "T48n2016_043:0669c14": "槃。所以如上經云。我當令彼住於正見。行",
    "T48n2016_043:0669c15": "真實道。又云。令彼安置清涼涅槃之處。又",
    "T48n2016_043:0669c16": "云。令彼知一切法如實相。不隨他教。又云。",
    "T48n2016_043:0669c17": "令住無畏一切智城。又云。住於一切智慧寶",
    "T48n2016_043:0669c18": "洲。又云。令彼住於最勝無所著處。故知句",
    "T48n2016_043:0669c19": "句。悉皆指歸宗鏡。何者。若悟自心。即是正見。",
    "T48n2016_043:0669c20": "離顛倒故。楞伽經云。心外見法。名為外道。",
    "T48n2016_043:0669c21": "若悟自心。即是涅槃。離生死故。論云。心外",
    "T48n2016_043:0669c22": "有法。生死輪迴。若了一心。生死永絕。若悟自",
    "T48n2016_043:0669c23": "心。即是實相。離虛妄故。法華經云。唯此一",
    "T48n2016_043:0669c24": "事實。餘二即非真。若悟自心。即是智城。離愚",
    "T48n2016_043:0669c25": "癡故。思益經云。愚於陰界入。而欲求菩提。陰",
    "T48n2016_043:0669c26": "界入即是。離是無菩提。若悟自心。即是寶洲。",
    "T48n2016_043:0669c27": "具法財故。華嚴論云。寶洲在何處。即眾生心",
    "T48n2016_043:0669c28": "是。若悟自心。即是最勝無所著處。離住相故。",
    "T48n2016_043:0669c29": "若心外立法。則隨處生著。法華經云。拔出眾",
    "T48n2016_043:0670a01": "生。處處貪著。金剛經云。若菩薩心不住法而",
    "T48n2016_043:0670a02": "行布施。如人有目。日光明照。見種種色。是知",
    "T48n2016_043:0670a03": "心目開明。智日普照。光吞萬像。法界洞然。豈",
    "T48n2016_043:0670a04": "更有一纖塵而作障翳乎。如是則空心不動。",
    "T48n2016_043:0670a05": "具足六波羅蜜。何者。若不見一塵。則無所取。",
    "T48n2016_043:0670a06": "若無所取。亦無可與。是布施義。是大捨義。故",
    "T48n2016_043:0670a07": "經云。無可與者。名曰布施。如是則慳施同倫。",
    "T48n2016_043:0670a08": "取捨平等。不歸宗鏡。何以裁之。如一&#x9262;和",
    "T48n2016_043:0670a09": "尚歌云。慳時捨。捨時慳。不離內外及中間。",
    "T48n2016_043:0670a10": "亦無慳。亦無捨。寂寂寥寥無可把。又證道歌",
    "T48n2016_043:0670a11": "云。默時說。說時默。大施門開無壅塞。有人問",
    "T48n2016_043:0670a12": "我解何宗。報道摩訶般若力。又若不見一塵。",
    "T48n2016_043:0670a13": "則無持無犯。故云若覓戒三毒。瘡痍幾時差。",
    "T48n2016_043:0670a14": "辱境如龜毛。忍心不可得。精進心不起。無",
    "T48n2016_043:0670a15": "法可對治。內外心不生。定亂俱無寄。悉入",
    "T48n2016_043:0670a16": "無生忍。皆成般若門。[0670a16] 問。本宗大旨。舉意便",
    "T48n2016_043:0670a17": "知。何待敷揚。勞神述作。[0670a17] 答。一切施為。無非",
    "T48n2016_043:0670a18": "佛事。盡堪悟道。皆是入門。所以普賢佛國。以",
    "T48n2016_043:0670a19": "瞪目為佛事。南閻浮提。以音聲為佛事。乃",
    "T48n2016_043:0670a20": "至山海亭臺。衣服飲食。語默動靜。異相施為。",
    "T48n2016_043:0670a21": "一一提宗。皆入法界。但隨緣體妙。遇境知心。",
    "T48n2016_043:0670a22": "乃至見色聞。聲俱能證果。華飛釧動。盡可栖",
    "T48n2016_043:0670a23": "神。如論云。有國王觀華飛葉動。得辟支佛。釧",
    "T48n2016_043:0670a24": "動者。禪經云。有國王令宮女摩身。為鐶釧",
    "T48n2016_043:0670a25": "鬧。令漸漸減釧。乃至唯一則不復聲。因思",
    "T48n2016_043:0670a26": "此聲。從因緣生。悟辟支佛。亦如獼猴。見辟支",
    "T48n2016_043:0670a27": "佛坐禪。後於餘處。見諸外道種種苦行。乃教",
    "T48n2016_043:0670a28": "外道加趺而坐。手捻其口。令合其眼。諸外",
    "T48n2016_043:0670a29": "道歎云。必有勝法。外道受教。皆證辟支佛。故",
    "T48n2016_043:0670b01": "知但遵教行者。依法不依人。無不證果。唯",
    "T48n2016_043:0670b02": "除不信人。千佛不能救。如華嚴經中。說。信",
    "T48n2016_043:0670b03": "為手。如人有手。至珍寶所。隨意採取。若當無",
    "T48n2016_043:0670b04": "手。空無所獲。如是入佛法者。有信心手。隨",
    "T48n2016_043:0670b05": "意採取道法之寶。若無信心。空無所得。如昔",
    "T48n2016_043:0670b06": "人云。人之無道。猶車之無軸。車無軸不可",
    "T48n2016_043:0670b07": "駕。人無道不可行。又云。君子無親。非道不",
    "T48n2016_043:0670b08": "同。何得一向略虛。不勤求至道。此宗鏡錄。是",
    "T48n2016_043:0670b09": "珍寶聚。能得諸佛無上大菩提法寶。一切不",
    "T48n2016_043:0670b10": "可思議功德。故是清淨聚。無六十二之邪見",
    "T48n2016_043:0670b11": "垢。八萬四千之煩惱濁故。能滿一切眾生願。",
    "T48n2016_043:0670b12": "能淨一切眾生心。如大智度論云。是般若波",
    "T48n2016_043:0670b13": "羅蜜。乃至畢竟空亦不著。不可思議亦不著。",
    "T48n2016_043:0670b14": "是故名清淨聚。爾時須菩提。應作是念。是般",
    "T48n2016_043:0670b15": "若波羅蜜是珍寶聚。能滿一切眾生願。所謂",
    "T48n2016_043:0670b16": "今世樂。涅槃樂。阿耨多羅三藐三菩提樂。愚",
    "T48n2016_043:0670b17": "癡之人而復欲破壞。是般若波羅蜜清淨聚。",
    "T48n2016_043:0670b18": "如如意寶珠。無有瑕穢。加虛空無有塵垢。般",
    "T48n2016_043:0670b19": "若波羅蜜畢竟清淨聚。而人自起邪見因緣。",
    "T48n2016_043:0670b20": "欲作留難破壞。譬如人眼&#x7796;見妙珍寶。謂為",
    "T48n2016_043:0670b21": "不淨。故知空華生病眼。空本無華。邪見起妄",
    "T48n2016_043:0670b22": "心。法本無見。又若以不信惡心。欲毀壞宗鏡",
    "T48n2016_043:0670b23": "般若正義。但自招謗罪。妙旨何虧。如人以手",
    "T48n2016_043:0670b24": "障矛。但自傷其手。矛無所損。夫般若說則福",
    "T48n2016_043:0670b25": "大。謗亦罪深。若隨情謬解。乃至不信等。皆成",
    "T48n2016_043:0670b26": "謗。如大涅槃經云。我今為諸聲聞弟子等。說",
    "T48n2016_043:0670b27": "毘伽羅論。所謂如來常存不變。若有說言。如",
    "T48n2016_043:0670b28": "來無常。云何是人舌不落地。若能正信。圓解",
    "T48n2016_043:0670b29": "無差。遍境遍空。皆同妙證。楞嚴會上。佛告阿",
    "T48n2016_043:0670c01": "難。十方如來。於十八界。一一修行。皆得圓滿",
    "T48n2016_043:0670c02": "無上菩提。於其中間亦無優劣。但汝下劣。未",
    "T48n2016_043:0670c03": "能於中圓自在慧。故我宣揚。令汝但於一門",
    "T48n2016_043:0670c04": "深入。入一無妄。彼六知根。一時清淨。是以憍",
    "T48n2016_043:0670c05": "陳那因聲悟道。優波尼沙陀因色悟道。香嚴",
    "T48n2016_043:0670c06": "童子因香悟道。乃至虛空藏菩薩因空悟道。",
    "T48n2016_043:0670c07": "則知自性遍一切處。皆是入路。豈局一門。而",
    "T48n2016_043:0670c08": "專以蚊&#x8739;之愚。翻恃鷦鷯之量。且法無遲速。",
    "T48n2016_043:0670c09": "見有淺深。遮障之門。各任輕重。是以文殊菩",
    "T48n2016_043:0670c10": "薩頌云。歸元性無二。方便有多門。聖性無",
    "T48n2016_043:0670c11": "不通。順逆皆方便。初心入三昧。遲速不同",
    "T48n2016_043:0670c12": "倫。此宗鏡錄中。並是十方諸佛大威德不思",
    "T48n2016_043:0670c13": "議法門。猶赫赫日輪。豈嬰孩之所視。高高",
    "T48n2016_043:0670c14": "法座。非矬陋之能昇。唯文殊大人。普賢長",
    "T48n2016_043:0670c15": "子。上上根器。方堪能爾。如華嚴論云。大光王。",
    "T48n2016_043:0670c16": "入菩薩大慈為首三昧。顯所行慈心業用饒",
    "T48n2016_043:0670c17": "益自在。令後學者倣之。以明無依之智。入一",
    "T48n2016_043:0670c18": "切眾生心。與之同體無有別性。有情無情。皆",
    "T48n2016_043:0670c19": "悉同體。入此三昧所感業故。令一切眾生。及",
    "T48n2016_043:0670c20": "以樹林涌泉。悉皆歸流。悉皆低枝。悉皆稽首。",
    "T48n2016_043:0670c21": "夜叉羅剎。悉皆息惡。以明智隨一切眾生。皆",
    "T48n2016_043:0670c22": "與同其業用一性無二。如世間帝王。有慈悲",
    "T48n2016_043:0670c23": "於人。龍神順伏。鳳集麟翔。何況人焉。而不",
    "T48n2016_043:0670c24": "歸仰。況此大光王。智徹真原。行齊法界。慈",
    "T48n2016_043:0670c25": "心為首。神會含靈。與眾物而同光。為萬有",
    "T48n2016_043:0670c26": "之根末。如摩尼寶。與物同色。而本色不違。如",
    "T48n2016_043:0670c27": "聖智無心。以物心為心。而物無違也。明同體",
    "T48n2016_043:0670c28": "大慈悲心。與物同用。對現色身。而令發明。故",
    "T48n2016_043:0670c29": "山原及諸草樹。無不迴轉向王禮敬。陂池泉",
    "T48n2016_043:0671a01": "井。及以河海。悉皆騰溢注王前者。以智境大",
    "T48n2016_043:0671a02": "慈。法合如此。若眾生情識所變之境。即眾生",
    "T48n2016_043:0671a03": "不能為之。如蓮華藏世界中境界。盡作佛事。",
    "T48n2016_043:0671a04": "以是智境。非情所為。故聖者以智歸情。令有",
    "T48n2016_043:0671a05": "情眾生報得無情草木山泉河海。悉皆隨智迴",
    "T48n2016_043:0671a06": "轉。以末為本。故如世間有志孝於心。&#x6C37;",
    "T48n2016_043:0671a07": "池涌魚。冬竹抽筍。尚自如斯。況真智從慈者",
    "T48n2016_043:0671a08": "歟。故知得法界之妙用。用何有盡。從真性",
    "T48n2016_043:0671a09": "中緣起。起無不妙。則理無不事。佛法即世",
    "T48n2016_043:0671a10": "法。豈可揀是除非耶。事無不理。世法即佛",
    "T48n2016_043:0671a11": "法。寧須斥俗崇真耶。但是未入宗鏡。境智",
    "T48n2016_043:0671a12": "未亡。興夢念而異法現前。發焰想而殊途交",
    "T48n2016_043:0671a13": "應。致茲取捨。違背圓常。所以不能喧靜同",
    "T48n2016_043:0671a14": "觀。善惡俱化者。未聞宗鏡故耳。[0671a14] 問。何不依",
    "T48n2016_043:0671a15": "自禪宗。躡玄學正路。但一切處無著。放曠任",
    "T48n2016_043:0671a16": "緣。無作無修。自然合道。何必拘懷局志。徇義",
    "T48n2016_043:0671a17": "迷文。可謂棄靜求喧厭同好異。[0671a17] 答。近代相",
    "T48n2016_043:0671a18": "承。不看古教。唯專己見。不合圓詮。或稱悟而",
    "T48n2016_043:0671a19": "意解情傳。設得定而守愚闇證。所以後學訛",
    "T48n2016_043:0671a20": "謬。不稟師承。先聖教中。已一一推破。如云一",
    "T48n2016_043:0671a21": "切處無著者。是以阿難懸知末法。皆墮此愚。",
    "T48n2016_043:0671a22": "於楞嚴會中。示疑起執。無上覺王。以親訶破。",
    "T48n2016_043:0671a23": "首楞嚴經云。阿難白佛言。世尊。我昔見佛。與",
    "T48n2016_043:0671a24": "大目連。須菩提。富樓那。舍利弗。四大弟子。共轉",
    "T48n2016_043:0671a25": "法輪。常言。覺知分別心性。既不在內。亦不",
    "T48n2016_043:0671a26": "在外。不在中間。俱無所在。一切無著。名之",
    "T48n2016_043:0671a27": "為心。則我無著名為心不。佛告阿難。汝言覺",
    "T48n2016_043:0671a28": "知分別心性。俱無在者。世間虛空。水陸飛行。",
    "T48n2016_043:0671a29": "諸所物像。名為一切。汝不著者。為在為無。",
    "T48n2016_043:0671b01": "無則同於龜毛兔角。云何不著。有不著者。不",
    "T48n2016_043:0671b02": "可名無。無相則無。非無則相。相有則在。云",
    "T48n2016_043:0671b03": "何無著。是故應知。一切無著。名覺知心。無有",
    "T48n2016_043:0671b04": "是處。又所言放曠任緣者。於圓覺中。猶是四",
    "T48n2016_043:0671b05": "病之數。圓覺經云。善男子。彼善知識。所證妙",
    "T48n2016_043:0671b06": "法。應離四病。云何四病。一者作病。若復有人。",
    "T48n2016_043:0671b07": "作如是言。我於本心。作種種行。欲求圓覺。彼",
    "T48n2016_043:0671b08": "圓覺性。非作得故。說名為病。二者任病。若復",
    "T48n2016_043:0671b09": "有人。作如是言。我等今者。不斷生死。不求涅",
    "T48n2016_043:0671b10": "槃。涅槃生死。無起滅念。任彼一切。隨諸法性。",
    "T48n2016_043:0671b11": "欲求圓覺。彼圓覺性。非任有故。說名為病。三",
    "T48n2016_043:0671b12": "者止病。若復有人。作如是言。我今自心。永息",
    "T48n2016_043:0671b13": "諸念。得一切性。寂然平等。欲求圓覺。彼圓覺",
    "T48n2016_043:0671b14": "性。非止合故。說名為病。四者滅病。若復有",
    "T48n2016_043:0671b15": "人。作如是言。我今永斷一切煩惱。身心畢竟。",
    "T48n2016_043:0671b16": "空無所有。何況根塵虛妄境界。一切永寂。欲",
    "T48n2016_043:0671b17": "求圓覺。彼圓覺性。非寂相故。說名為病。離四",
    "T48n2016_043:0671b18": "病者。則知清淨。作是觀者。名為正觀。若他觀",
    "T48n2016_043:0671b19": "者。名為邪觀。如上所說。不唯作無著任緣之",
    "T48n2016_043:0671b20": "解。墮於邪觀。乃至起寂然冥合之心。皆存",
    "T48n2016_043:0671b21": "意地。[0671b21] 如有學人問忠國師云。不作意時。得寂",
    "T48n2016_043:0671b22": "然不。[0671b22] 答。若見寂然。即是作意。所以意根難",
    "T48n2016_043:0671b23": "出。動靜皆落法塵。故知並是執見修禪。說病",
    "T48n2016_043:0671b24": "為法。如蒸砂作飯。緣木求魚。費力勞功。&#x6282;",
    "T48n2016_043:0671b25": "經塵劫。且經中佛語幽玄。則義語非文。不",
    "T48n2016_043:0671b26": "同眾生情見&#x9E81;浮乃文語非義。又若執任緣",
    "T48n2016_043:0671b27": "無著之事。盡落邪觀。得悉檀方便之門。皆",
    "T48n2016_043:0671b28": "成正教。是以藥病難辯。取捨俱非。但且直悟",
    "T48n2016_043:0671b29": "自心。自然言思道斷。境智齊泯。人法俱空。",
    "T48n2016_043:0671c01": "向眾生三業之中。開佛知見。就生死五陰之",
    "T48n2016_043:0671c02": "內。顯大菩提。則了義金文。可為繩墨。實地",
    "T48n2016_043:0671c03": "知識。堪作真歸。故得智炬增輝。照耀十方之",
    "T48n2016_043:0671c04": "際。心華發&#x8276;。榮敷法界之中。又若深達此",
    "T48n2016_043:0671c05": "宗。不收不攝。即想念而成智。當語默而冥真。",
    "T48n2016_043:0671c06": "出入之定難親。忻厭之懷莫及。故云。忻寂不",
    "T48n2016_043:0671c07": "當。放逸還非。如華嚴論云。普眼等諸菩薩。以",
    "T48n2016_043:0671c08": "出入三昧。不得見普賢三業。及座境界故。舉",
    "T48n2016_043:0671c09": "幻術文字中種種幻相無所住處喻。明幻術",
    "T48n2016_043:0671c10": "文字之體。了無處所。如何所求。不可將出入",
    "T48n2016_043:0671c11": "三昧處所求之。去彼沈寂生滅。&#x5374;令想念。明",
    "T48n2016_043:0671c12": "想念動用。體自遍周。用而常寂。非更滅也。以",
    "T48n2016_043:0671c13": "是普賢。以金剛慧普入法界。於一切世界無",
    "T48n2016_043:0671c14": "所行無所住。知一切眾生身皆非身。無去無",
    "T48n2016_043:0671c15": "來。得無斷盡無差別自在神通。此明任物自",
    "T48n2016_043:0671c16": "真。稱之為神。不為不思。不定。不亂。不來不去。",
    "T48n2016_043:0671c17": "任智遍周。利生自在。知根應現。名之為通。萬",
    "T48n2016_043:0671c18": "法如是無出入定亂。方稱普賢所行三業作用",
    "T48n2016_043:0671c19": "及座。如十地菩薩座體。但言滿三千大千世",
    "T48n2016_043:0671c20": "界之量。此普賢座量。量等虛空。一切法界",
    "T48n2016_043:0671c21": "大蓮華藏故。明知十地菩薩。智量猶隔。以此",
    "T48n2016_043:0671c22": "來昇此位。如許乖宜。入出。如許不可說三昧之",
    "T48n2016_043:0671c23": "門。猶有寂用有限障。未得十地果位。後普賢",
    "T48n2016_043:0671c24": "菩薩大自在故。故三求普賢。三重昇進。&#x5374;生",
    "T48n2016_043:0671c25": "想念。方始現身。及說十三昧境界之事。意責",
    "T48n2016_043:0671c26": "彼十地。猶有求於出世間。生死境界。未得等",
    "T48n2016_043:0671c27": "於十方任用自在。以此如來教令&#x5374;生想念。",
    "T48n2016_043:0671c28": "去彼十地中染習出世淨心故。此明十地緣",
    "T48n2016_043:0671c29": "真俗出世餘習氣惑故。已上意明。治十地菩",
    "T48n2016_043:0672a01": "薩。緣真俗。二習未亡。寂亂二習未盡。於諸",
    "T48n2016_043:0672a02": "三昧有出入習。故未得。常入生死。猶如虛空。",
    "T48n2016_043:0672a03": "無作者。而常普遍。非限量所收。一切眾生及",
    "T48n2016_043:0672a04": "以境界。以之為體。普賢之智。猶如虛空。一",
    "T48n2016_043:0672a05": "切眾生。以為生體。有諸眾生。自迷智者。名為",
    "T48n2016_043:0672a06": "無明。普賢菩薩。隨彼迷事。十方世界。對現色",
    "T48n2016_043:0672a07": "身。以智無體。猶如虛空。非造作性。無有去",
    "T48n2016_043:0672a08": "來。非生非滅。但以等虛空之智海。於一切眾",
    "T48n2016_043:0672a09": "生處啟迷。智無體相。能隨等法界虛空界之",
    "T48n2016_043:0672a10": "大用故。豈將十地之位。諸菩薩。以出入三昧。",
    "T48n2016_043:0672a11": "有所推求。云何得見。是故如來為諸菩薩。說。",
    "T48n2016_043:0672a12": "幻術文字求其體相有可得。不。求幻之心尚",
    "T48n2016_043:0672a13": "不可得。如何有彼幻相可求。是故將出入三",
    "T48n2016_043:0672a14": "昧。及以求心。而求普賢大用無依善巧智身。",
    "T48n2016_043:0672a15": "了無可得。是故教諸菩薩。&#x5374;生想念。殷勤",
    "T48n2016_043:0672a16": "三禮。普賢菩薩。方以神通力。如應現身。明智",
    "T48n2016_043:0672a17": "身不可以三昧處所求。為智體無所住。無所",
    "T48n2016_043:0672a18": "依故。若想念願樂。即如應。現化。無有處所依",
    "T48n2016_043:0672a19": "止。故猶如谷響。但有應物之音。若有求即無",
    "T48n2016_043:0672a20": "有處所可得。佛言。普賢菩薩。今現在此道場",
    "T48n2016_043:0672a21": "眾會。親近我住。初無動移者。明以根本智。",
    "T48n2016_043:0672a22": "性自無依。名為現在此道場故。為能治有所",
    "T48n2016_043:0672a23": "得諸見蘊故。以無礙總別同異普光明智。與",
    "T48n2016_043:0672a24": "十方一切諸佛大用體同。名為眾會故。無邊",
    "T48n2016_043:0672a25": "差別智海。一時等用。不移根本智體。無依住",
    "T48n2016_043:0672a26": "智。名為親近我住。初無移故。",
    "T48n2016_043:0672a27": "宗鏡錄卷第四十三"
}