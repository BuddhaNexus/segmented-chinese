{
    "T34n1729_002:0941a25": "觀音義疏記卷第二",
    "T34n1729_002:0941a27": "宋四明沙門知禮述",
    "T34n1729_002:0941a28": "[0941a28] 三羅剎難二。初列義門。二隨門釋三。初貼文",
    "T34n1729_002:0941a29": "二。初科經。二人數下隨釋二。初明難五。初舉",
    "T34n1729_002:0941b01": "數二。初釋人數。若百若千或萬或億。以其泛",
    "T34n1729_002:0941b02": "海必乘大舶故。云結伴不可獨往。二賢愚下",
    "T34n1729_002:0941b03": "明入海。二次遭下難由三。初正釋難由二。初",
    "T34n1729_002:0941b04": "證。風非證難。以古師足風為八難故據結",
    "T34n1729_002:0941b05": "文但成鬼難。二難由下推。風是難由。若展轉",
    "T34n1729_002:0941b06": "推之。皆是難由。於諸由中風由最切。是故經",
    "T34n1729_002:0941b07": "文特言風耳。二七寶下追釋寶物二。初分真",
    "T34n1729_002:0941b08": "偽。二示似真。三黑風下更釋風相二。初他解",
    "T34n1729_002:0941b09": "三。初舊師立。二有人下他人彈。三今還下今",
    "T34n1729_002:0941b10": "例難。二請觀下今釋二。初經明風色。二風加",
    "T34n1729_002:0941b11": "下風黑怖甚。三羅剎下遭苦。羅剎鬼者。本毘",
    "T34n1729_002:0941b12": "沙門天王所管。有其二部。一曰夜叉。捷疾鬼",
    "T34n1729_002:0941b13": "也。二曰羅剎。食人鬼也。遍在諸處。然其本居",
    "T34n1729_002:0941b14": "海外有國。或人飄往其國。或鬼來此惱人。皆",
    "T34n1729_002:0941b15": "由惡因相關故也。四一人下明機。五明應。二",
    "T34n1729_002:0941b16": "何意下結名。二約事。三觀釋二。初明風義不",
    "T34n1729_002:0941b17": "局。世界中風果報風也。黑業名風。至失人道",
    "T34n1729_002:0941b18": "善寶。皆惡業風也。失無漏財煩惱風也。以下",
    "T34n1729_002:0941b19": "第五又明鬼難。具明三障惡鬼之義故。今觀",
    "T34n1729_002:0941b20": "行且從難由風義。而示欲於六種。明別圓觀",
    "T34n1729_002:0941b21": "即是一切觀境之式。二從地下釋風通三障",
    "T34n1729_002:0941b22": "三。初果報二。初遭苦二。初上至三禪。二如僧",
    "T34n1729_002:0941b23": "下下遍諸趣。僧護比丘明四阿含為眾知識。",
    "T34n1729_002:0941b24": "五百商人入海採寶。來就世尊。請此比丘船",
    "T34n1729_002:0941b25": "中說法。佛知有益許之。令去船還海岸登陸",
    "T34n1729_002:0941b26": "而行。夜宿樹下。商人早發忘喚比丘。因茲",
    "T34n1729_002:0941b27": "失伴。獨行山林。見僧伽藍比丘住處。若飲食",
    "T34n1729_002:0941b28": "若房舍若溫室。若園林若田地若受用。皆是",
    "T34n1729_002:0941b29": "苦具日夜之間。受種種苦。有百餘條。僧護問",
    "T34n1729_002:0941c01": "故。皆答云。當還問佛。自當知之。既至佛所。",
    "T34n1729_002:0941c02": "具陳所見。佛皆答之。悉是比丘破諸禁戒。毀",
    "T34n1729_002:0941c03": "壞常住侵用眾物。於彼海山受地獄苦。學者",
    "T34n1729_002:0941c04": "覽之足以自誡。二當此下明機應。二次明下",
    "T34n1729_002:0941c05": "惡業二。初遭難三塗約果愛見約因。皆由宿",
    "T34n1729_002:0941c06": "業。令起愛見墮於三塗。貪欲之心如羅剎婦。",
    "T34n1729_002:0941c07": "破戒定善如隨食子。失人天報如食其夫。二",
    "T34n1729_002:0941c08": "急須下機應。三次明下煩惱二。初明機二。初",
    "T34n1729_002:0941c09": "聲聞。聖財不出七種。一聞。二信。三戒。四定。",
    "T34n1729_002:0941c10": "五進。六捨。七慚愧。慧行即無常析觀。行行即",
    "T34n1729_002:0941c11": "不淨慈心等。二行約凡位所修。七財約聖位",
    "T34n1729_002:0941c12": "所得。二次明下諸位。八倒風者。支佛六度通",
    "T34n1729_002:0941c13": "別圓入空之觀。以常等為倒。假中變易以無",
    "T34n1729_002:0941c14": "常等為倒。用正觀一心稱觀世音。即出二邊",
    "T34n1729_002:0941c15": "惡鬼境界。即能達到中道寶渚。鬼義合前後",
    "T34n1729_002:0941c16": "章前即此章貼文約事。後即第五鬼難章也。",
    "T34n1729_002:0941c17": "二法界下明應二。初通示二觀慈悲。別雖漸",
    "T34n1729_002:0941c18": "修果能圓應。二菩薩下別明三昧漸頓二。初",
    "T34n1729_002:0941c19": "漸二。初修時逐行起誓。二今入下明證時隨",
    "T34n1729_002:0941c20": "難相關。二若作下頓二。初修持三諦圓融。",
    "T34n1729_002:0941c21": "風字門者。如請觀音疏釋六字章句。以六道",
    "T34n1729_002:0941c22": "等為六字門。良由六道。體是法界能通實相。",
    "T34n1729_002:0941c23": "故名為門今以風字為門。其義亦爾。字者。召",
    "T34n1729_002:0941c24": "法之辭。二若分下用時一念差別。四刀杖難",
    "T34n1729_002:0941c25": "二。初列門。二解釋三。初貼文二。初科經。二",
    "T34n1729_002:0941c26": "釋義三。初遭難。二稱名。三今言下蒙應二。初",
    "T34n1729_002:0941c27": "據文消釋。二問下對前料簡二。初問。二答。",
    "T34n1729_002:0941c28": "二約證。三觀行二。初通示三障。二從地下別",
    "T34n1729_002:0941c29": "釋三相三。初果報二。初明遭難。娑伽龍王本",
    "T34n1729_002:0942a01": "宮安住興雲降雨。六天四域修羅龍鬼感見",
    "T34n1729_002:0942a02": "不同。天見華寶。人得清水。修見刀劍。二若能",
    "T34n1729_002:0942a03": "下明機應二。次明下惡業二。初遭難。惡業所",
    "T34n1729_002:0942a04": "感三毒熾然。近障戒定遠妨三觀。言思絕處",
    "T34n1729_002:0942a05": "即微妙心。二起怖下機應。三次明下煩惱二。",
    "T34n1729_002:0942a06": "初機二。初聲聞二。初遭苦二。初釋相。二故大",
    "T34n1729_002:0942a07": "下引證。彼經云。譬如有王以四毒蛇盛之一",
    "T34n1729_002:0942a08": "篋。令人養飴瞻視臥起。若令一蛇生瞋恚者。",
    "T34n1729_002:0942a09": "我當準法戮之都市。其人聞已捨篋逃走。王",
    "T34n1729_002:0942a10": "時復遣五旃陀羅拔刀隨之。密遣一人詐為",
    "T34n1729_002:0942a11": "親友。而語之言汝可來還。其人不信投一聚",
    "T34n1729_002:0942a12": "落。都不見人求物不得。即便坐地聞空中聲。",
    "T34n1729_002:0942a13": "今夜當有六大賊來。其人惶怖復捨之去。乃",
    "T34n1729_002:0942a14": "至路值一河截流而去云云。合云蛇若害人",
    "T34n1729_002:0942a15": "不墮惡道。無三學力。必為五陰旃陀羅害。若",
    "T34n1729_002:0942a16": "不識愛。為詐親誑。觀於六入猶如空聚。群賊",
    "T34n1729_002:0942a17": "住於六塵六入。欲捨復值。煩惱駛流應以道",
    "T34n1729_002:0942a18": "品船&#x6830;。運手動足過分段河。十住未免唯佛",
    "T34n1729_002:0942a19": "究竟。經文本喻三乘始終。今喻聲聞觀法。十",
    "T34n1729_002:0942a20": "二因緣關禁如城。黑白不動三種之業。繫屬",
    "T34n1729_002:0942a21": "如館。五欲為害如拔刀人。魔境難出如門被",
    "T34n1729_002:0942a22": "守。二爾時下得脫。二次明下諸位。各以本觀",
    "T34n1729_002:0942a23": "一心稱名即時解脫。二復次下應二。初漸二。",
    "T34n1729_002:0942a24": "初明本誓。隨見隨修皆起誓願。拔於眾生三",
    "T34n1729_002:0942a25": "障刀杖。二今住下明赴機三。初赴機相。三昧",
    "T34n1729_002:0942a26": "神力稱本諸誓一一能拔二刀杖下所住法。",
    "T34n1729_002:0942a27": "以七種難。表內六種對於觀門。此地種門今",
    "T34n1729_002:0942a28": "修成也。三如華下引經證。六種遍收一切觀",
    "T34n1729_002:0942a29": "境。刀杖堅礙屬地字門。故引屋壁地種能現",
    "T34n1729_002:0942b01": "諸佛。及能發明善財定慧一切功德。當知地",
    "T34n1729_002:0942b02": "門能成普應。二復次下頓二。初圓修。地為法",
    "T34n1729_002:0942b03": "界。生佛依正無不趣入地字法門。當知一塵",
    "T34n1729_002:0942b04": "無不具足三諦等者。一塵即空一切皆空。假",
    "T34n1729_002:0942b05": "中亦爾。二圓起下頓應二。初總示。三諦慈悲",
    "T34n1729_002:0942b06": "無不遍攝。故能一時遍拔眾苦。二若欲下分",
    "T34n1729_002:0942b07": "別。圓悲該&#x4E98;不可別論。若欲易知對機分別。",
    "T34n1729_002:0942b08": "四洲四趣四王忉利。此之十有有事刀杖。能",
    "T34n1729_002:0942b09": "感一十王三昧力。修有漏善遮惡。刀杖感二",
    "T34n1729_002:0942b10": "十四王三昧力。四教三觀一心稱名。感二十",
    "T34n1729_002:0942b11": "五三昧之力。第五鬼難二。初列門。二貼文下",
    "T34n1729_002:0942b12": "隨釋三。初貼文二。初科經。二三千下釋義四。",
    "T34n1729_002:0942b13": "初標處二。初大千假設。二對上料揀。二遭",
    "T34n1729_002:0942b14": "難。三稱名。四鬼所下蒙應。恩威即是折攝二",
    "T34n1729_002:0942b15": "門。以恩攝故害心惡眼二俱休歇。以威折故",
    "T34n1729_002:0942b16": "惡害亦然。二約事標而不釋合注云云。上羅",
    "T34n1729_002:0942b17": "剎難已彰其事。故不重說。三觀解三。初果報",
    "T34n1729_002:0942b18": "二。初明難諸天等者。瞋增諸惡助鬼之威。慈",
    "T34n1729_002:0942b19": "為善本消鬼之勢。行者當知。若多瞋恚。常與",
    "T34n1729_002:0942b20": "惡鬼同其事業。若常慈悲。與佛菩薩。同其出",
    "T34n1729_002:0942b21": "處。二如是下明感。二次明下明惡業二。初明",
    "T34n1729_002:0942b22": "難二。初鬼動三毒。雖是惡鬼使人婬佚。亦是",
    "T34n1729_002:0942b23": "婬業所召。以其多起婬思。致令婬鬼得便。瞋",
    "T34n1729_002:0942b24": "恚邪見亦復如是。又是宿業互相招集。故於",
    "T34n1729_002:0942b25": "今日同造惡因破於善業。二三毒下諸惡名",
    "T34n1729_002:0942b26": "鬼。如前業火業水業風。故今諸惡得名為鬼。",
    "T34n1729_002:0942b27": "皆以三毒而名惡業。與煩惱何異。任運起者",
    "T34n1729_002:0942b28": "名為煩惱。卒起決定能動身口名三毒業。今",
    "T34n1729_002:0942b29": "既能破五戒十善。必非任運貪瞋癡也。人天",
    "T34n1729_002:0942c01": "散善名為動業。四禪四定名不動業。二若能",
    "T34n1729_002:0942c02": "下明感。三次明下煩惱二初機二。初明難二。",
    "T34n1729_002:0942c03": "初所遭難二。初明滿大千。男性剛利如見推",
    "T34n1729_002:0942c04": "劃。女性柔染如愛纏綿。二何以下遍三界。二",
    "T34n1729_002:0942c05": "此鬼下遭難人。小草已上八番行人。俱為煩",
    "T34n1729_002:0942c06": "惱鬼之所害。二若稱下明感。見愛塵勞即染",
    "T34n1729_002:0942c07": "而淨。是故淨名取譬。侍者隨意所轉。二次明",
    "T34n1729_002:0942c08": "下明應二。初漸二。初隨修立願。如訖拏迦等。",
    "T34n1729_002:0942c09": "即請觀音經緣起也。毘舍離此翻廣嚴。彼國",
    "T34n1729_002:0942c10": "人民遇大惡病。眼赤如血兩耳出膿。乃至六",
    "T34n1729_002:0942c11": "識閉塞猶如醉人。有五夜叉名訖拏迦羅。吸",
    "T34n1729_002:0942c12": "人精氣。二於諸下乘誓普救三。初示相。漸修",
    "T34n1729_002:0942c13": "頓證法身自在。法界眾生三障鬼難關於本",
    "T34n1729_002:0942c14": "誓。一一救之。能令諸鬼皆為佛乘。二如華下",
    "T34n1729_002:0942c15": "引經。斯是菩薩住鬼法門。能以鬼身廣作佛",
    "T34n1729_002:0942c16": "事。三障之鬼或破。或用得自在故。一切鬼難",
    "T34n1729_002:0942c17": "一時普救。三故知下結益。二若圓下頓二。初",
    "T34n1729_002:0942c18": "明圓觀慈悲。識種乃通今約鬼修。別從愛見",
    "T34n1729_002:0942c19": "識種為境。一識一切識一切識一識。非一非",
    "T34n1729_002:0942c20": "一切而一而一切。此是鬼門十界。三諦依此",
    "T34n1729_002:0942c21": "妙境。真正發心乃能遍應。二若分下明隨機",
    "T34n1729_002:0942c22": "分別。事鬼既能惱於帝釋。故地居天四洲四",
    "T34n1729_002:0942c23": "趣。感於十種王三昧力。餘義同前。六枷鎖難",
    "T34n1729_002:0942c24": "二。初列門。二隨釋三。初貼文二。初節經。二",
    "T34n1729_002:0942c25": "上臨下釋義四。初標罪。二在手下遭難。三鳥",
    "T34n1729_002:0942c26": "死下稱名。曾子云。鳥之將死其鳴也哀。人之",
    "T34n1729_002:0942c27": "將死其言也善。四蒙應。二約事。三觀釋二。初",
    "T34n1729_002:0942c28": "正明枷鎖三。初果報二。初明難。事繫唯在四",
    "T34n1729_002:0942c29": "趣三洲。二若能下明感。二次明下惡業三。初",
    "T34n1729_002:0943a01": "明難。二若欲下明感。三故經下引經。廷尉",
    "T34n1729_002:0943a02": "檢繫可有散時。妻子錢財繫無脫日。望現在",
    "T34n1729_002:0943a03": "等者。只今妻子及錢財等亦業亦報。何者。若",
    "T34n1729_002:0943a04": "從現說名之為報。從過去說名之為業。應知",
    "T34n1729_002:0943a05": "障善皆是宿惡。此之宿惡或已成報。乃附報",
    "T34n1729_002:0943a06": "為障。即今妻子及自身依報等也。若未成報",
    "T34n1729_002:0943a07": "今在業道。亦自有力令善不成。又今妻等不",
    "T34n1729_002:0943a08": "定為障。若於往世同營善因。今則能為修道",
    "T34n1729_002:0943a09": "助緣。如妙莊嚴王因妻子故。見佛悟道。現見",
    "T34n1729_002:0943a10": "有人妻子勸善畜財能施。今從惡因所感。妻",
    "T34n1729_002:0943a11": "等名鎖名獄。若歸觀音則成報之業。及未成",
    "T34n1729_002:0943a12": "者是惡皆息。三次明下煩惱二。初明機二。初",
    "T34n1729_002:0943a13": "約聲聞二。初約小釋二。初明難。凡夫見思全",
    "T34n1729_002:0943a14": "在。初二三果思惑未盡。皆名有罪。羅漢思盡",
    "T34n1729_002:0943a15": "名為無罪。大品經指學無學。名為大龍。故云",
    "T34n1729_002:0943a16": "摩訶那伽。學人殘思名為有罪。無學斷盡名",
    "T34n1729_002:0943a17": "無罪俱未無餘。名同在獄。既有果身寧逃五",
    "T34n1729_002:0943a18": "陰及以三相。乃名檢繫。權實等者。此約有罪",
    "T34n1729_002:0943a19": "示也。礙於二智提拔名杻。妨於二行進趣名",
    "T34n1729_002:0943a20": "械。小以斷常為中道枷。能障五分為法身鎖。",
    "T34n1729_002:0943a21": "只是見思對於所障。得杻等名。二稱名下明",
    "T34n1729_002:0943a22": "感。二此復下明通大。若就通惑論杻械等。即",
    "T34n1729_002:0943a23": "藏通人。若就別惑明杻械等。即別圓人。二次",
    "T34n1729_002:0943a24": "明下例諸位。二若論下明應。因中漸頓慈悲。",
    "T34n1729_002:0943a25": "果上圓普與拔。皆如上說。二若三下兼明空",
    "T34n1729_002:0943a26": "識二。初普應指前。二論其下本觀。今說二。初",
    "T34n1729_002:0943a27": "漸二。初本觀慈悲二。初隨觀示。一切煩惱是",
    "T34n1729_002:0943a28": "識所為。識最是難。空雖非難能來難。故空亦",
    "T34n1729_002:0943a29": "名難。空為業者。亦是業由身內有空故。能動",
    "T34n1729_002:0943b01": "作造於業因。外空亦然。空為惑者。於境迷悟",
    "T34n1729_002:0943b02": "成障成理。一切法邪一切法正。而於節節起",
    "T34n1729_002:0943b03": "誓與拔。二故淨下引經證。入不二法門品。明",
    "T34n1729_002:0943b04": "相菩薩曰。四種異空種異為二。四種性即是",
    "T34n1729_002:0943b05": "空種性。如前際後際空故。中際亦空。若能如",
    "T34n1729_002:0943b06": "是知諸種性者。是為入不二法門。既云四種",
    "T34n1729_002:0943b07": "性。即是空種性。就性明空空是中理。此以中",
    "T34n1729_002:0943b08": "理不於事二。彼約五種即性故不二。今明六",
    "T34n1729_002:0943b09": "種豈不即性得經意故加於識種。彌顯不二。",
    "T34n1729_002:0943b10": "若其空識不即中道。將何以為王三昧體。二",
    "T34n1729_002:0943b11": "成王下乘誓應赴二。初示相。二華嚴下引證。",
    "T34n1729_002:0943b12": "見空實相。能於虛空立種種事。利諸眾生。二",
    "T34n1729_002:0943b13": "若作下頓二。初空識圓修。諸門觀法多推心",
    "T34n1729_002:0943b14": "識。從近從要初心易故。人根不等。有宜觀外",
    "T34n1729_002:0943b15": "而得益者。四念處中。下界眾生多著於外。故",
    "T34n1729_002:0943b16": "令攝境觀於內心。上界眾生多著內心。故令",
    "T34n1729_002:0943b17": "觀色奪於內著。今觀空種。亦是色類。唯是一",
    "T34n1729_002:0943b18": "色空外無法故。一切十界悉趣空門。空即三",
    "T34n1729_002:0943b19": "諦故。一切法皆即三諦。三諦慈悲無生不攝。",
    "T34n1729_002:0943b20": "二起無下慈悲普應。第七怨賊難二。初列門。",
    "T34n1729_002:0943b21": "二貼文下隨釋三。初貼文二。初正釋怨賊二。",
    "T34n1729_002:0943b22": "初科經。二難處下釋義四。初標難處二。初明",
    "T34n1729_002:0943b23": "處。二次明下明難二。初釋滿中。二怨者下",
    "T34n1729_002:0943b24": "釋怨賊。二二標下遭難人二。初示四義。二商",
    "T34n1729_002:0943b25": "者下釋四義四。初釋商主。二既有下釋商人。",
    "T34n1729_002:0943b26": "三既涉遠下釋重寶。以人眾路遠顯所齎寶",
    "T34n1729_002:0943b27": "貴。四險路下釋險路。以處以人二事釋險。三",
    "T34n1729_002:0943b28": "機者下明有機二。初示經四義。二所以下通",
    "T34n1729_002:0943b29": "釋四義二。初明前三助進二。初釋二。初明設",
    "T34n1729_002:0943c01": "三所以。一心稱名為計策者。更無過此知德",
    "T34n1729_002:0943c02": "可憑其膽則定。二若不下明無三不進。二故",
    "T34n1729_002:0943c03": "知下結。二三義下明後一能感二。初明因三",
    "T34n1729_002:0943c04": "故唱。二南無下翻梵就華。四明蒙應。二次結",
    "T34n1729_002:0943c05": "下寄結口機二。初舉經。二今言下釋意二。初",
    "T34n1729_002:0943c06": "約威力明。二巍巍下約字義顯。二約事證。三",
    "T34n1729_002:0943c07": "觀釋三。初果報。二修善下惡業。修善治惡。若",
    "T34n1729_002:0943c08": "惡多善少惡即怨賊。若善多惡少惡為僕從。",
    "T34n1729_002:0943c09": "&#x6C37;炭之勢多能滅少。繫念成機惡銷善立。三",
    "T34n1729_002:0943c10": "次明下煩惱二。初略明機二。初通明四行遭",
    "T34n1729_002:0943c11": "賊。以前六遍。備明八番破惑感應。故今怨賊",
    "T34n1729_002:0943c12": "但明四行。遭煩惱賊將歷四教。自攝八番。言",
    "T34n1729_002:0943c13": "四行者。一戒法受持。二聽習教理。三研修正",
    "T34n1729_002:0943c14": "觀。四正助合行。出世行人要先稟戒。隨境護",
    "T34n1729_002:0943c15": "持持心習教。憑教顯理稱理修觀。以正導助。",
    "T34n1729_002:0943c16": "若非此四入聖何期。初商主下戒中三句明",
    "T34n1729_002:0943c17": "受一句明持。五塵能殺持護之心。名戒怨賊。",
    "T34n1729_002:0943c18": "次或法下聽法中。師徒說聽皆欲依教而顯",
    "T34n1729_002:0943c19": "至理。此二俱得名重寶者。以其詮旨得則俱",
    "T34n1729_002:0943c20": "得失則俱失。其猶識指方乃見月。故知解教",
    "T34n1729_002:0943c21": "誠為不易。何況理乎。而其徒主兩喜雜魔。二",
    "T34n1729_002:0943c22": "寶俱失。師為利故說。徒為名故學。斯之兩人",
    "T34n1729_002:0943c23": "皆成魔業。或師瞋弟子。或弟子恨師。亦是二",
    "T34n1729_002:0943c24": "人值於魔事。或心下修觀中。心王若正心數",
    "T34n1729_002:0943c25": "亦正。王數同求正智之寶。三毒覺觀能劫此",
    "T34n1729_002:0943c26": "寶。最為怨賊。或般下正助中。正觀般若導五",
    "T34n1729_002:0943c27": "助行。共顯理寶。般若如知金藏。五度如用功",
    "T34n1729_002:0943c28": "掘出。六蔽之賊害此二因。還今藏隱。是名怨",
    "T34n1729_002:0943c29": "賊。二將此下歷諸教明感。四教行人一一須",
    "T34n1729_002:0944a01": "四。若遇怨賊。一心稱名四行皆就。二例明應。",
    "T34n1729_002:0944a02": "例前六種故略不說。第二意業機二。初列門。",
    "T34n1729_002:0944a03": "二貼文下隨釋二。初貼文二。初科經。二釋",
    "T34n1729_002:0944a04": "義二。初正明意機二。初總示經文。二通稱下",
    "T34n1729_002:0944a05": "通釋經義三。初依經論釋三毒二。初通釋二。",
    "T34n1729_002:0944a06": "初明單複。云貪瞋癡。此三單也。今從複列。故",
    "T34n1729_002:0944a07": "云婬欲瞋恚愚癡。大本疏云。自愛為欲愛他",
    "T34n1729_002:0944a08": "為婬。自忿為恚忿他為瞋。自惑為愚惑他為",
    "T34n1729_002:0944a09": "癡。二有人下明多少二。初他明少。二意謂下",
    "T34n1729_002:0944a10": "今明多二。初立少乖經。二今明下明多能感。",
    "T34n1729_002:0944a11": "毒之多少由習重輕。求之進不由機有無。無",
    "T34n1729_002:0944a12": "機者毒多毒少俱不求離。若其有機毒之多",
    "T34n1729_002:0944a13": "少俱能求離。古人不解執多不求。今明能念",
    "T34n1729_002:0944a14": "任多亦離。二大論下別釋二。初正別釋三。初",
    "T34n1729_002:0944a15": "貪欲四。初大論明宿因。意同此經。謗經之罪",
    "T34n1729_002:0944a16": "歷諸惡道。縱得人身。婬欲熾盛不擇禽獸。若",
    "T34n1729_002:0944a17": "不求離。復淪苦趣無解脫期。二不擇下現事",
    "T34n1729_002:0944a18": "明過患。術婆伽緣略如玄記。褒姒者。褒國之",
    "T34n1729_002:0944a19": "女也。周幽王伐褒。褒人以姒獻之。王甚惑",
    "T34n1729_002:0944a20": "之。初幽王與諸侯約。有寇即擊鼓舉烽。諸侯",
    "T34n1729_002:0944a21": "來赴。及惑褒姒褒姒無笑。王欲其笑。乃擊鼓",
    "T34n1729_002:0944a22": "舉烽。諸侯皆至而無寇。姒乃笑。又好聞裂繒",
    "T34n1729_002:0944a23": "之聲。發繒裂之以適其意。及申侯與犬戎兵",
    "T34n1729_002:0944a24": "至。擊鼓舉烽。諸侯以為如前見欺。無復至者",
    "T34n1729_002:0944a25": "遂敗。三淨住下二經明蟲鬼。各是有情。以共",
    "T34n1729_002:0944a26": "業故資人倒惑。又阿含云。婬亦有鬼。鬼入心",
    "T34n1729_002:0944a27": "則使婬佚無度。四如大下大經明多少。習果",
    "T34n1729_002:0944a28": "若成報果在即。故云熟也。如人災至合當王",
    "T34n1729_002:0944a29": "憲。即有惡人獎助為惡蟲鬼如助者。地獄如",
    "T34n1729_002:0944b01": "王憲。此多欲相也。若反此者名為少相。二瞋",
    "T34n1729_002:0944b02": "恚四。初約喻明瞋相。二故遺下二經明障道。",
    "T34n1729_002:0944b03": "慈是一切善法根本。瞋既乖慈名劫名障。百",
    "T34n1729_002:0944b04": "法明門者。即障別圓地住所證之法也。仁王",
    "T34n1729_002:0944b05": "云。初地得百法明門。二地得千法等。地論云。",
    "T34n1729_002:0944b06": "入百法明門增長智慧。思惟種種法門義。故",
    "T34n1729_002:0944b07": "百法者。應如百法論所明。三大集下二經明",
    "T34n1729_002:0944b08": "魔業。佛以慈定能伏天魔。是知瞋心為魔所",
    "T34n1729_002:0944b09": "降。習近瞋恚是報熟時。四若例下例上有蟲",
    "T34n1729_002:0944b10": "鬼。若蟲鬼潛伏是瞋少相。三愚癡二。初明過",
    "T34n1729_002:0944b11": "患。三句明於邪癡之相。如大經者。合云習近",
    "T34n1729_002:0944b12": "愚癡是報熟時。此乃邪癡習報二果。癡心習",
    "T34n1729_002:0944b13": "成。地獄報熟也。二例前下例蟲鬼。多少隨人。",
    "T34n1729_002:0944b14": "二三毒下總結過。二欲離下約伏斷明得離",
    "T34n1729_002:0944b15": "三。初示念得離。二有人下斥非顯正二。初他",
    "T34n1729_002:0944b16": "解非滅離。以由他師不解常念。致令三毒不",
    "T34n1729_002:0944b17": "得滅離。二今謂下二經明盡淨。經直言離。那",
    "T34n1729_002:0944b18": "專伏釋。若以念故唯能伏者繫念六字能淨",
    "T34n1729_002:0944b19": "毒根。至成佛道亦只伏邪。三今作下正明伏",
    "T34n1729_002:0944b20": "斷果報修因。三藏菩薩。此三伏惑。聲聞緣覺",
    "T34n1729_002:0944b21": "通別圓菩薩方便土人實報土人。此七斷惑。",
    "T34n1729_002:0944b22": "三問離下約問答明常念二。初約念非離惑",
    "T34n1729_002:0944b23": "難。二答經下約念即智慧釋二。初略明正念",
    "T34n1729_002:0944b24": "之德二。初即念明慧之功。念想觀智等諸名",
    "T34n1729_002:0944b25": "字。有過有德有偏有圓須約六句定其法體。",
    "T34n1729_002:0944b26": "故圓中念破偏小智。圓中之智破偏小念。偏",
    "T34n1729_002:0944b27": "小之念修圓中智。偏小之智修圓中念。圓中",
    "T34n1729_002:0944b28": "之念即圓中智。圓中之智即圓中念。以此六",
    "T34n1729_002:0944b29": "句評法是非。方解一切經論名相。問家昧此。",
    "T34n1729_002:0944c01": "故使非念而是於智。今此圓文既云常念。顯",
    "T34n1729_002:0944c02": "非二邊有生滅念。雙遮雙照中正之念也。體",
    "T34n1729_002:0944c03": "煩惱性是觀音身。不破煩惱不立觀音。破立",
    "T34n1729_002:0944c04": "既忘能所斯絕是為常念。恭敬觀音。不離三",
    "T34n1729_002:0944c05": "毒而離三毒。若有觀音可生緣念。若見三毒",
    "T34n1729_002:0944c06": "須滅離者。此乃增毒非離毒也。二若如下離",
    "T34n1729_002:0944c07": "念說慧之過。二今此下委明修觀之相二。初",
    "T34n1729_002:0944c08": "忘照各論四句。此之正念染體既絕忘照不",
    "T34n1729_002:0944c09": "妨。即照三諦即忘三觀。雖約四句唯忘三觀。",
    "T34n1729_002:0944c10": "以雙非雙。亦只是中故不以色念忘俗也。以",
    "T34n1729_002:0944c11": "色例於一切諸法。不以非色念忘真也。合云。",
    "T34n1729_002:0944c12": "不以非色非非色念。忘雙遮中也。不以亦色",
    "T34n1729_002:0944c13": "亦非色念。忘雙照中也。約照三諦復成四句。",
    "T34n1729_002:0944c14": "亦以色念照俗也。亦以非色念照真也。亦以",
    "T34n1729_002:0944c15": "非色非非色念。照雙遮中也。亦以亦色亦非",
    "T34n1729_002:0944c16": "色念。照雙照中也。應知善忘假者方善照假。",
    "T34n1729_002:0944c17": "善忘空者方善照空。善忘雙非方照雙非。善",
    "T34n1729_002:0944c18": "忘雙亦方照雙亦。不須以空忘假以假忘空。",
    "T34n1729_002:0944c19": "雙非雙亦皆悉爾也。此就圓論念。即法界無",
    "T34n1729_002:0944c20": "德不備。故作四句說之自在。終日忘四終日",
    "T34n1729_002:0944c21": "照四。如此方是常念觀音。二或次下漸頓",
    "T34n1729_002:0944c22": "有諸四句。次第非念忘四句也。次第論念照",
    "T34n1729_002:0944c23": "四句也。忘照本求離於三毒。故次第離亦有",
    "T34n1729_002:0944c24": "四句。若得別教三觀之意諸句可見。何者。如",
    "T34n1729_002:0944c25": "照空時。必須忘空以遣著。故忘照成者必離",
    "T34n1729_002:0944c26": "見思。故此空觀有忘有照有離。次觀假後觀",
    "T34n1729_002:0944c27": "中。皆須論於忘照離三若不次第忘照及離。",
    "T34n1729_002:0944c28": "斯是圓觀如向四句。二次就下觀釋二。初前",
    "T34n1729_002:0944c29": "七番指上。果報已上至通菩薩。皆不能破無",
    "T34n1729_002:0945a01": "作之集。別人雖破而在後心。今從初心故同",
    "T34n1729_002:0945a02": "前指。二今但下後三番當說二。初三毒逆順",
    "T34n1729_002:0945a03": "委示二。初約界外雙標。二今取下依法相廣",
    "T34n1729_002:0945a04": "釋二。初逆順各示二。初順約煩惱釋。初明毒",
    "T34n1729_002:0945a05": "害二。初二乘三毒二。初明毒相二。初合明三",
    "T34n1729_002:0945a06": "毒。二開三下開成八萬。既有三毒須論等分。",
    "T34n1729_002:0945a07": "四分各具二萬一千。是故成於八萬四千。界",
    "T34n1729_002:0945a08": "內既爾界外亦然。何者。以大乘說諸法不滅。",
    "T34n1729_002:0945a09": "云斷惑者。但轉有漏而成無漏。入假入中。八",
    "T34n1729_002:0945a10": "萬四千隨觀而轉。至果乃名八萬四千波羅",
    "T34n1729_002:0945a11": "蜜也。二淨名下引經證。觀眾生品。天女以天",
    "T34n1729_002:0945a12": "華散諸菩薩大弟子上。華至諸菩薩即皆墮",
    "T34n1729_002:0945a13": "落。至大弟子便著不墮。一切弟子神力去華",
    "T34n1729_002:0945a14": "不能令去。爾時天女問舍利弗。何故去華。答",
    "T34n1729_002:0945a15": "曰。此華不如法是以去之。天曰。勿謂此華為",
    "T34n1729_002:0945a16": "不如法。所以者何。是華無所分別。仁者自生",
    "T34n1729_002:0945a17": "分別想耳。乃至云。結習未盡華著身耳。結習",
    "T34n1729_002:0945a18": "盡者華不著也。彼疏解云。華至菩薩皆墮落。",
    "T34n1729_002:0945a19": "者表菩薩住不思議解脫。生實報土已離別",
    "T34n1729_002:0945a20": "惑。彼妙五欲所不能動。故華不著身皆自墮",
    "T34n1729_002:0945a21": "落。至大弟子便著不墮者。二乘但斷界內五",
    "T34n1729_002:0945a22": "欲故。世間五欲所不能動。別惑未除故。為界",
    "T34n1729_002:0945a23": "外上妙色聲之所染污。故訶言。結習未盡華",
    "T34n1729_002:0945a24": "則著身。[0945a24] 下文料簡云。結習未盡華則著身。何",
    "T34n1729_002:0945a25": "關別惑。[0945a25] 答。大論云。於聲聞經說為習氣。於摩",
    "T34n1729_002:0945a26": "訶衍說為正使。即是別惑二未斷下菩薩三",
    "T34n1729_002:0945a27": "毒。同有此三毒者。望前二乘名同義異。前",
    "T34n1729_002:0945a28": "但貪空。今貪俗中前瞋生死。今瞋涅槃。前不",
    "T34n1729_002:0945a29": "達真。即是中道為癡。今見中道未得了了為",
    "T34n1729_002:0945b01": "癡。如大樹折枝之譬者。大論三十云。譬如",
    "T34n1729_002:0945b02": "澤有樹。名奢摩黎。枝觚廣。大眾鳥集宿。",
    "T34n1729_002:0945b03": "一鴿後至住一枝上。枝觚即時為之而折。澤",
    "T34n1729_002:0945b04": "神問其故。樹神答云。此鳥從我怨家樹來。食",
    "T34n1729_002:0945b05": "彼尼俱類樹子來棲我上。或當放糞。子墮地",
    "T34n1729_002:0945b06": "者惡樹復生。為害必大。是故懷憂。寧折一枝",
    "T34n1729_002:0945b07": "所全者大。彼喻菩薩畏於二乘壞滅佛乘心",
    "T34n1729_002:0945b08": "也。二欲除下明機應二。初明正念機應。二永",
    "T34n1729_002:0945b09": "離下明上土全分。生身菩薩若未得入別圓",
    "T34n1729_002:0945b10": "地住。生方便土。故於變易論全未離無明之",
    "T34n1729_002:0945b11": "惑。若在生身入地住者。即生實報。故於變易",
    "T34n1729_002:0945b12": "除殘別惑。一變易土分於方便實報。異者只",
    "T34n1729_002:0945b13": "由生身於無明惑。有侵未侵不同故也。二次",
    "T34n1729_002:0945b14": "明下逆約法門釋。以煩惱名立觀法稱。不順",
    "T34n1729_002:0945b15": "常塗故云逆說。然若不知性惡之義。云何三",
    "T34n1729_002:0945b16": "毒而為三觀。於中二。初明毒觀欲成二。初明",
    "T34n1729_002:0945b17": "凡小毒少。法略於癡人略菩薩。癡隨貪恚亦",
    "T34n1729_002:0945b18": "名為少。菩薩偏假三毒非多。二菩薩下示圓",
    "T34n1729_002:0945b19": "人毒多二。初就毒名論大。語稍同前意則永",
    "T34n1729_002:0945b20": "異。前在二諦偏論取捨。是可離法。今就三諦",
    "T34n1729_002:0945b21": "說貪瞋癡。是究竟道。理性之毒莫不遍周。故",
    "T34n1729_002:0945b22": "皆名大。五不受者。謂受亦不受。不受亦不受。",
    "T34n1729_002:0945b23": "亦受亦不受亦不受。非受非不受亦不受。不",
    "T34n1729_002:0945b24": "受亦不受。皆言不受者。即無生觀蕩於取著",
    "T34n1729_002:0945b25": "也。前四即離四句也。後一謂觀亦自亡也故",
    "T34n1729_002:0945b26": "大品第三。身子問須菩提何故不受。答云。般",
    "T34n1729_002:0945b27": "若波羅蜜空故自性不受。無明下明癡毒須",
    "T34n1729_002:0945b28": "論即性異前唯修。又癡下明癡等。若非即性。",
    "T34n1729_002:0945b29": "豈皆如空不可盡邪。二如此下約法門明妙",
    "T34n1729_002:0945c01": "三。初標列三門。理性之法德過一際。或稱毒",
    "T34n1729_002:0945c02": "害。或稱功用。今明三毒是三法門。則佛菩薩",
    "T34n1729_002:0945c03": "無不修證。二大慈下解釋三相圓觀見思三",
    "T34n1729_002:0945c04": "毒之境即三法門攝一切德三。初大貪法門。",
    "T34n1729_002:0945c05": "大慈大悲者。諸佛以無緣慈悲普熏三業。於",
    "T34n1729_002:0945c06": "十方世界普現色身。而作佛事。慈悲之名雖",
    "T34n1729_002:0945c07": "同四無量中而體永異。四攝。一布施攝。二愛",
    "T34n1729_002:0945c08": "語攝。三利行攝。四同事攝。眾生情所愛者即",
    "T34n1729_002:0945c09": "是此之四法以四接引導以正道。而度脫之。",
    "T34n1729_002:0945c10": "十力者。一是處非處力。二業力。三定力。四根",
    "T34n1729_002:0945c11": "力。五欲力。六性力。七至處道力。八宿命力。九",
    "T34n1729_002:0945c12": "天眼力。十漏盡力。無畏者。即四無所畏。一一",
    "T34n1729_002:0945c13": "切智無所畏。二漏盡無所畏。三說障道無所",
    "T34n1729_002:0945c14": "畏。四說盡苦道無所畏。於八眾中廣說自他",
    "T34n1729_002:0945c15": "智斷既決定無失。則無微致恐懼之相。故稱",
    "T34n1729_002:0945c16": "無所畏。三昧即百八三昧解釋並如法界次",
    "T34n1729_002:0945c17": "第也。二大瞋門。般若即三般若。四邊不可取",
    "T34n1729_002:0945c18": "者。觀照般若即寂而照。不可以有取也。方便",
    "T34n1729_002:0945c19": "般若即照而寂。不可以空取也實相般若非",
    "T34n1729_002:0945c20": "寂非照。不可以雙亦取也。而寂而照不可以",
    "T34n1729_002:0945c21": "雙非取也。迦毘羅城如玄記。三大癡法門。前",
    "T34n1729_002:0945c22": "取捨二門雖具中道。而取門終以立法為宗。",
    "T34n1729_002:0945c23": "捨門終以蕩相為主。今兩捨門豈不具於二",
    "T34n1729_002:0945c24": "邊。而終以雙非為體。不三而三三門宛然。三",
    "T34n1729_002:0945c25": "而不三門門絕妙。初約無緣直示。二舉鑑像",
    "T34n1729_002:0945c26": "難思。三引淨名杜口。三引人證結。諸法無行",
    "T34n1729_002:0945c27": "經云。諸天子白佛言。世尊。文殊師利名為無",
    "T34n1729_002:0945c28": "礙尸利。上尸利無上尸利。文殊語諸天子言。",
    "T34n1729_002:0945c29": "止止諸天子。汝等勿取相分別我不見諸法",
    "T34n1729_002:0946a01": "是上中下。如汝所說文殊義者。我是貪欲尸",
    "T34n1729_002:0946a02": "利。瞋恚尸利。愚癡尸利。是故我名文殊師利。",
    "T34n1729_002:0946a03": "乃至云。我是凡夫從貪欲起。從瞋恚起。從愚",
    "T34n1729_002:0946a04": "癡起。我是外道是邪行人。諸天子言。以何事",
    "T34n1729_002:0946a05": "故自言我是凡夫等。文殊言。是貪欲瞋恚愚",
    "T34n1729_002:0946a06": "癡性。十方求不可得。我以不住是性中故。說",
    "T34n1729_002:0946a07": "我是凡夫。文殊。汝云何名外道。文殊言。我終",
    "T34n1729_002:0946a08": "不到外道。諸道性不可得故。我於一切道為",
    "T34n1729_002:0946a09": "外。諸天子言。汝云何是邪見行人。文殊言。我",
    "T34n1729_002:0946a10": "已知一切法皆是邪虛妄不實。是故我是邪",
    "T34n1729_002:0946a11": "行人。說是法時萬天子得無生法忍。二欲滿",
    "T34n1729_002:0946a12": "下常念感應四。初明機成德滿。二一切下明",
    "T34n1729_002:0946a13": "諸聖所依。三故無下引無行經證。四一切下",
    "T34n1729_002:0946a14": "結成佛法。二此三下逆順合談二。初被物雙",
    "T34n1729_002:0946a15": "示。就三煩惱常念求離。名為順說。約三法門",
    "T34n1729_002:0946a16": "常念求滿。名為逆說。滿離俱時。但約悉檀去",
    "T34n1729_002:0946a17": "取說耳。二如華嚴下引經委證三。初證貪欲",
    "T34n1729_002:0946a18": "逆順。說離欲際順也。隨類見女逆也。欲是煩",
    "T34n1729_002:0946a19": "惱是故說離。欲是法門是故說住。即離即住",
    "T34n1729_002:0946a20": "唯離唯住。離深住深。離極住極。今觀世音乃",
    "T34n1729_002:0946a21": "是際極住離貪欲故。一切機求離求住。皆須",
    "T34n1729_002:0946a22": "常念。二又四下證瞋恚逆順。以調一切順也。",
    "T34n1729_002:0946a23": "苦楚治罪逆也。恚害煩惱是故須調。瞋恚法",
    "T34n1729_002:0946a24": "門是故須行。逆順無二調行不偏例前貪欲",
    "T34n1729_002:0946a25": "其義是同。但欲是樂法故作實事接物令離。",
    "T34n1729_002:0946a26": "恚害是苦。故以幻事調他令離。若其機緣宜",
    "T34n1729_002:0946a27": "以實殺。而得益者。即如仙豫殺婆羅門為瞋",
    "T34n1729_002:0946a28": "法門。此乃假實互現例於貪癡。亦可幻設。但",
    "T34n1729_002:0946a29": "得逆順相即之意。不拘假實也。三方便下證",
    "T34n1729_002:0946b01": "愚癡假實。如前火難。具引經文逆順滿離。例",
    "T34n1729_002:0946b02": "前二毒其義不殊。二次此下明二觀慈悲。例",
    "T34n1729_002:0946b03": "前大士。本修三毒滿離之觀。復見眾生為三",
    "T34n1729_002:0946b04": "毒過之所惱害。亦見欲滿三毒法門。故起",
    "T34n1729_002:0946b05": "慈悲。誓令眾生離三毒過滿三毒德。今成補",
    "T34n1729_002:0946b06": "處&#x96A3;極三毒。故能任運遍法界應。普令眾生",
    "T34n1729_002:0946b07": "滿離成就。然漸頓觀皆觀三毒。頓則滿離不",
    "T34n1729_002:0946b08": "二而觀。漸則初心但觀於離。後乃滿離相即",
    "T34n1729_002:0946b09": "而照。二結意機。經文可見。"
}