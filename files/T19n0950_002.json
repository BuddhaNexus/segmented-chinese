{
    "T19n0950_002:0198b02": "菩提場所說一字頂輪王經卷第",
    "T19n0950_002:0198b03": "二",
    "T19n0950_002:0198b05": "開府儀同三司特進試鴻臚卿",
    "T19n0950_002:0198b06": "肅國公食邑三千戶賜紫贈司",
    "T19n0950_002:0198b07": "空諡大鑒正號大廣智大興善",
    "T19n0950_002:0198b08": "寺三藏沙門不空奉　詔譯",
    "T19n0950_002:0198b09": "畫像儀軌品第三",
    "T19n0950_002:0198b10": "爾時釋迦牟尼佛。以佛眼觀一切眾生界。告",
    "T19n0950_002:0198b11": "金剛手祕密主言。祕密主為有情利益故。我",
    "T19n0950_002:0198b12": "今說大明王儀軌。一切佛所說。一切世間出",
    "T19n0950_002:0198b13": "世間真言明像中上上。佛頂輪王本身形狀。",
    "T19n0950_002:0198b14": "能滅一切罪。令一切有情得大涅槃。以殊勝",
    "T19n0950_002:0198b15": "三摩地。佛色身變化而現。我今說世尊佛頂",
    "T19n0950_002:0198b16": "輪王畫像法。修行者先應入曼茶羅。從師受",
    "T19n0950_002:0198b17": "得印契儀軌。曾入佛頂輪王壇。或無能勝忿",
    "T19n0950_002:0198b18": "怒壇。或勝佛頂壇。見三三昧耶。得受灌頂。",
    "T19n0950_002:0198b19": "得阿闍梨印可。無上涅槃道入修行。當依儀",
    "T19n0950_002:0198b20": "軌。應作先行。先行已然後畫像。令婆羅門童",
    "T19n0950_002:0198b21": "女大族姓生者。授與齋戒。縒縷令織。依教織",
    "T19n0950_002:0198b22": "緤。或依餘教或如來部所說。長六肘橫四",
    "T19n0950_002:0198b23": "肘。若不辦五肘亦得。或緣畫像要買物者。勇",
    "T19n0950_002:0198b24": "士不應酬價。其緤織已。以香水洗之。擇去毛",
    "T19n0950_002:0198b25": "髮。其畫像。應用佛神通三長齋月白分。取具",
    "T19n0950_002:0198b26": "諸根畫匠淨信三寶者。先令澡浴清淨著新淨",
    "T19n0950_002:0198b27": "衣。授與八戒然後令畫。應擇端嚴順吉祥宿",
    "T19n0950_002:0198b28": "曜時日。或於山間或巖窟。或於牛欄或於",
    "T19n0950_002:0198b29": "佛堂精室。或聖賢得道處。離臭穢有蟲水",
    "T19n0950_002:0198c01": "地處。置幀應畫。先於中畫佛世尊。坐師子",
    "T19n0950_002:0198c02": "座。其座種種寶莊嚴。作說法相。普遍爓光",
    "T19n0950_002:0198c03": "如輪圍遶。從頂流出種種光明。佛具大丈夫",
    "T19n0950_002:0198c04": "相倚菩提樹。其菩提樹有種種葉。如真多摩",
    "T19n0950_002:0198c05": "尼樹。或於枝繫繒綵。或繫吠琉璃寶。或繫菓",
    "T19n0950_002:0198c06": "或繫鈴鐸。或繫天妙菓或垂雲降雨。或種",
    "T19n0950_002:0198c07": "種花菓或菩提樹牙。或真珠吠琉璃車璩",
    "T19n0950_002:0198c08": "珊瑚玉。皆畫於上。或樹上有吉祥鳥眾。坐於",
    "T19n0950_002:0198c09": "枝間。或作種種葉。雲電降雨枝葉相交。作",
    "T19n0950_002:0198c10": "如是大菩提劫樹。世尊兩肩後倚著其樹。佛",
    "T19n0950_002:0198c11": "右邊轉輪大王。如輪王形坐白蓮花。作觀佛",
    "T19n0950_002:0198c12": "勢。其身金色周遍光明。七寶成就。唯輪寶以",
    "T19n0950_002:0198c13": "光圍遶在蓮花上。釋迦牟尼佛復觀頂輪王。",
    "T19n0950_002:0198c14": "於佛左邊不遠。畫白傘蓋頂王。如大王形。其",
    "T19n0950_002:0198c15": "身金色坐在蓮花上。手持蓮花目觀輪王。去",
    "T19n0950_002:0198c16": "白傘蓋頂王不遠。畫高頂王形如大王坐白",
    "T19n0950_002:0198c17": "蓮花上。手持俱緣果瞻睹輪王。去頂輪王不",
    "T19n0950_002:0198c18": "遠不近。畫光聚頂王。坐白蓮花上種種光明",
    "T19n0950_002:0198c19": "圍遶。在熾盛光明中坐。身作金色手持真多",
    "T19n0950_002:0198c20": "摩尼寶。於光聚佛頂王下。畫持誦者。[跍*月]跪而",
    "T19n0950_002:0198c21": "坐瞻仰頂輪王。輪王舒手作施願印。顧視持",
    "T19n0950_002:0198c22": "誦者。近光聚頂王。圓光不相掩。應畫勝佛頂。",
    "T19n0950_002:0198c23": "身形金色。左手持寶右手施願目觀輪王。如",
    "T19n0950_002:0198c24": "是等悉皆是佛頂王。各各形如大王。各有熾",
    "T19n0950_002:0198c25": "盛光爓。悉皆金色坐白蓮花上。佛右邊應畫",
    "T19n0950_002:0198c26": "普賢菩薩。手持白犛拂。佛左邊畫慈氏菩薩。",
    "T19n0950_002:0198c27": "手執白拂。此二菩薩比佛身量稍小。佛前應",
    "T19n0950_002:0198c28": "畫聖觀自在菩薩。金剛手祕密主菩薩。各坐",
    "T19n0950_002:0198c29": "寶蓮花上。皆悉合掌作禮佛勢。近普賢菩薩。",
    "T19n0950_002:0199a01": "應畫文殊師利童真菩薩。無垢慧菩薩。寂靜",
    "T19n0950_002:0199a02": "慧菩薩。無盡慧菩薩。虛空藏菩薩。虛空無",
    "T19n0950_002:0199a03": "垢菩薩。大慧菩薩。如是等大菩薩次第而",
    "T19n0950_002:0199a04": "畫。各各合掌坐蓮花上。作禮佛勢。已次漸",
    "T19n0950_002:0199a05": "小身形寂靜。皆作金色種種莊嚴。以綃縠",
    "T19n0950_002:0199a06": "為裙衣。次慈氏菩薩不遠不近。應畫佛眼",
    "T19n0950_002:0199a07": "明妃。形如女天坐寶蓮花。種種莊嚴身如",
    "T19n0950_002:0199a08": "金色。目觀眾會。著輕縠衣角絡而披。右手持",
    "T19n0950_002:0199a09": "如意寶左手施願。圓光周遍。熾盛光明。身儀",
    "T19n0950_002:0199a10": "寂靜。去佛眼聖尊不遠。應畫佛毫相尊。如女",
    "T19n0950_002:0199a11": "天形。有何差別。右手持蓮華左手施願。目",
    "T19n0950_002:0199a12": "觀輪王。近佛眼尊下。應畫孫那唎大明妃。形",
    "T19n0950_002:0199a13": "如天女。種種瓔珞莊嚴。其身青色。手執蓮花。",
    "T19n0950_002:0199a14": "坐於寶山。觀佛世尊。近金剛手畢。須畫甘露",
    "T19n0950_002:0199a15": "軍吒利。近彼尊畫金剛軍。蘇摩呼。頂行。此",
    "T19n0950_002:0199a16": "三聖者各持童子形。種種瓔珞莊嚴其身。皆",
    "T19n0950_002:0199a17": "目瞻輪王作驚竦勢。於觀自在菩薩右邊。畫",
    "T19n0950_002:0199a18": "賀耶仡哩(二合)嚩大明王。身如火色作忿怒",
    "T19n0950_002:0199a19": "形。鼻如猿猴以蛇莊嚴瓔珞臂釧髆釧頭繫",
    "T19n0950_002:0199a20": "蓮花鬘。作瞻覩輪王勢。近彼應畫蓮花孫那",
    "T19n0950_002:0199a21": "利。四臂右第一手持羂索。左第一手持鉞",
    "T19n0950_002:0199a22": "斧。右第二手施願。左第二手持菓。坐於蓮花。",
    "T19n0950_002:0199a23": "又近輪王佛頂。畫無能勝忿怒王。身白色四",
    "T19n0950_002:0199a24": "面四臂。嚬眉面嗔怒。虎皮為裙。蟒蛇為耳",
    "T19n0950_002:0199a25": "璫。得叉迦龍王以為腰絛。婆蘇枳龍王以為",
    "T19n0950_002:0199a26": "神線。角絡披耽肚身形短。以毒蛇莊嚴髻",
    "T19n0950_002:0199a27": "冠。咬下唇遍身火爓。熾盛光明圓光。右第一",
    "T19n0950_002:0199a28": "手持金剛杵。第二手作期剋勢。左第一手持",
    "T19n0950_002:0199a29": "三戟叉。第二手鉞斧。正面作阿吒吒賀娑",
    "T19n0950_002:0199b01": "笑聲勢。從口出火焰種種色相。右邊面瞻觀",
    "T19n0950_002:0199b02": "輪王。左邊面觀持誦者。頭上面觀一切眾會。",
    "T19n0950_002:0199b03": "住於寶蓮花上。無能勝忿怒王應如是畫。於",
    "T19n0950_002:0199b04": "彼尊下畫地天。身白色以二手捧寶花籠子。",
    "T19n0950_002:0199b05": "二膝跪地。近地天畫尼連禪河神。靘黑色如",
    "T19n0950_002:0199b06": "龍女形。七頭。合掌作禮佛勢。近尼連禪河神",
    "T19n0950_002:0199b07": "互相近。畫嚩里迦大龍王。母止隣陀龍王。此",
    "T19n0950_002:0199b08": "二龍王曾見無量諸佛。皆七頭合掌跪地。近",
    "T19n0950_002:0199b09": "地天畫阿難陀龍王。無熱惱龍王。娑竭羅龍",
    "T19n0950_002:0199b10": "王。持蓮華鬘曲躬合掌。大慧菩薩右邊。畫白",
    "T19n0950_002:0199b11": "衣觀自在。以蓮花鬘莊嚴其身。以寶繒角絡",
    "T19n0950_002:0199b12": "披。右手把真多摩尼寶。第二手施願。此菩薩",
    "T19n0950_002:0199b13": "是蓮花族母。應於蓮花上坐。近佛毫相應畫",
    "T19n0950_002:0199b14": "摩莫枳菩薩。淡紫青色種種瓔珞莊嚴。坐於",
    "T19n0950_002:0199b15": "蓮花。身儀寂靜。住般若波羅蜜自性。右手持",
    "T19n0950_002:0199b16": "梵夾。左手持真多摩尼。作施願勢。是一切",
    "T19n0950_002:0199b17": "佛菩薩之母。大聖般若波羅蜜多。住摩莫枳",
    "T19n0950_002:0199b18": "形。則此尊是金剛族母。稍似童女形不太高。",
    "T19n0950_002:0199b19": "顏極令悅意。應作如是相。畫此尊眷屬金剛",
    "T19n0950_002:0199b20": "鉤金剛拳金剛雹。此等皆是大明妃。以為眷",
    "T19n0950_002:0199b21": "屬。各住本形。近白衣觀自在下。應畫多羅",
    "T19n0950_002:0199b22": "尊。種種嚴具莊嚴。著輕縠衣。其形不太麁不",
    "T19n0950_002:0199b23": "太細中庸形。右手持青蓮左手施願。坐蓮花",
    "T19n0950_002:0199b24": "上作淺綠色。近於彼尊畫毘俱胝。身白色三",
    "T19n0950_002:0199b25": "目四臂。右第一手持杖。左第一手持瓶。右第",
    "T19n0950_002:0199b26": "二手持念珠。左第二手持蓮花。身儀寂靜。於",
    "T19n0950_002:0199b27": "像二角作鼓音樂天子。於佛上畫淨居天子。",
    "T19n0950_002:0199b28": "在雲中湧出散花供養。各依方而畫護世四",
    "T19n0950_002:0199b29": "王。東方畫持國天王。南方夜摩天。西方水",
    "T19n0950_002:0199c01": "天。北方俱尾羅天。各隨方四邊畫。如是四隅",
    "T19n0950_002:0199c02": "東北方伊舍那。東南方火天。西南方羅剎",
    "T19n0950_002:0199c03": "主。西北方風天。各依本形畫。近忿怒無能",
    "T19n0950_002:0199c04": "勝王下。畫持誦人。如本形跪地。手持香爐瞻",
    "T19n0950_002:0199c05": "仰輪王。金剛手此輪王佛頂大畫像儀軌。無",
    "T19n0950_002:0199c06": "量佛宣說。纔見一切罪悉皆消滅。金剛手若",
    "T19n0950_002:0199c07": "得圓具依法畫。纔見眾生滅除五無間罪。遠",
    "T19n0950_002:0199c08": "離一切罪。若見此微妙像。一切如來之所說。",
    "T19n0950_002:0199c09": "其人現世有報。今世及他世俱胝劫作一切",
    "T19n0950_002:0199c10": "罪。由見此像悉皆消滅。由見此最勝像。一切",
    "T19n0950_002:0199c11": "悉地皆得現前。一切如來大明真言。任運得",
    "T19n0950_002:0199c12": "成就。隨意念誦成辦一切事。諸餘部中真言",
    "T19n0950_002:0199c13": "難成者。對此像前決定得成。",
    "T19n0950_002:0199c14": "爾時世尊誥金剛手祕密主言。祕密主汝今",
    "T19n0950_002:0199c15": "復聽。說白傘蓋頂王畫像。能成辦一切事業。",
    "T19n0950_002:0199c16": "利益一切於生死流轉怖畏有情故。恒河沙",
    "T19n0950_002:0199c17": "數俱胝佛同共宣說。先當如輪王儀則所說",
    "T19n0950_002:0199c18": "織。可方三肘不應截屈。不得用皮膠和色。畫",
    "T19n0950_002:0199c19": "人與授八戒。於緤中央應畫佛形。黃白色",
    "T19n0950_002:0199c20": "坐師子座。具諸相好。佛左畫金剛手菩薩。",
    "T19n0950_002:0199c21": "左手持白拂。右手持金剛杵。金剛手左邊",
    "T19n0950_002:0199c22": "畫淨居天子眾。著天衣裙。於佛前應畫佛頂",
    "T19n0950_002:0199c23": "王。身金色如鑄金像。具諸相好手持蓮華。佛",
    "T19n0950_002:0199c24": "下畫持誦者。手持香爐。於像四邊應畫種種",
    "T19n0950_002:0199c25": "華。金剛手此白傘蓋佛頂王畫像法。先佛所",
    "T19n0950_002:0199c26": "說。",
    "T19n0950_002:0199c27": "爾時世尊復告金剛手言。金剛手諦聽諦聽。",
    "T19n0950_002:0199c28": "極善聽作意。吾當為汝說光聚佛頂王畫像",
    "T19n0950_002:0199c29": "軌則。於一切世間出世間真言明教法上上。",
    "T19n0950_002:0200a01": "頂王光聚依輪王儀軌。香水洗緤。三肘或一",
    "T19n0950_002:0200a02": "肘。彩中不應用皮膠。受八戒畫匠令畫。應",
    "T19n0950_002:0200a03": "畫佛。坐於白蓮華上作說法相。諸相具足。於",
    "T19n0950_002:0200a04": "像上應畫山峯。像下應畫蓮華池。從佛頂出",
    "T19n0950_002:0200a05": "種種光明。佛下右邊畫持誦者。[跍*月]跪持香爐",
    "T19n0950_002:0200a06": "畫彼本形。祕密主此光聚佛頂王儀軌。一切",
    "T19n0950_002:0200a07": "如來之所宣說。為令調伏諸有情故。此光聚",
    "T19n0950_002:0200a08": "佛頂王。成辦一切事業。最勝畫像法。",
    "T19n0950_002:0200a09": "爾時釋迦牟尼佛。復誥祕密主言。祕密主",
    "T19n0950_002:0200a10": "我今說高佛頂王畫像法。依輪王儀軌。於三",
    "T19n0950_002:0200a11": "肘或一肘新緤上。擇去毛髮。受齋戒畫匠",
    "T19n0950_002:0200a12": "令畫應畫佛世尊。坐七寶蓮華上。結跏趺坐",
    "T19n0950_002:0200a13": "諸相具足。右手施願。左手在臍下仰掌。從佛",
    "T19n0950_002:0200a14": "頂出種種光明。於像上兩角。各畫淨居天手。",
    "T19n0950_002:0200a15": "佛右邊畫持誦者瞻仰如來。祕密主此是高",
    "T19n0950_002:0200a16": "佛頂王畫像法。一切佛之所說。一切佛所稱",
    "T19n0950_002:0200a17": "讚。矜愍一切有情故說。",
    "T19n0950_002:0200a18": "爾時釋迦牟尼。復誥金剛手祕密主言。祕",
    "T19n0950_002:0200a19": "密主我今說勝佛頂王畫像儀軌。先佛所稱",
    "T19n0950_002:0200a20": "讚。依輪王佛頂儀軌。作緤或三肘或一肘。離",
    "T19n0950_002:0200a21": "毛髮。受齋戒畫匠令畫。應畫佛形作金色相。",
    "T19n0950_002:0200a22": "坐師子座持說印具大丈夫相。從佛頂流出",
    "T19n0950_002:0200a23": "種種光明。像下畫持誦者。如本形[跍*月]跪坐。手",
    "T19n0950_002:0200a24": "執香爐瞻仰如來。金剛手此勝佛頂王畫像",
    "T19n0950_002:0200a25": "儀軌。一切如來宣說。金剛手如來世尊。及",
    "T19n0950_002:0200a26": "大威德菩薩無量種色身。隨意而畫。或緤或",
    "T19n0950_002:0200a27": "素或於板上。或牆或壁亦無過失。或使畫匠",
    "T19n0950_002:0200a28": "或復自畫。或巧畫匠。隨自意形狀而畫之。",
    "T19n0950_002:0200a29": "或畫菩薩形或畫真言聖天。乃至於經夾上",
    "T19n0950_002:0200b01": "畫。或樺皮上畫。或畫最勝像。或一搩量或",
    "T19n0950_002:0200b02": "一小搩量。或一大指量或隨意樂處。應畫亦",
    "T19n0950_002:0200b03": "無過失。爾時世尊說伽他曰。",
    "T19n0950_002:0200b04": "　隨意樂而畫　　慧者起悲心",
    "T19n0950_002:0200b05": "　利益諸有情　　我成就思惟",
    "T19n0950_002:0200b06": "　亦不為愆過　　攝受有情故",
    "T19n0950_002:0200b07": "　是故當慇懃　　常懷悲愍心",
    "T19n0950_002:0200b08": "　恒行於捨施　　及護持淨戒",
    "T19n0950_002:0200b09": "　忍辱及精進　　禪定與般若",
    "T19n0950_002:0200b10": "　常應而修習　　彼悉地不難",
    "T19n0950_002:0200b11": "　若無有畫像　　當住菩提心",
    "T19n0950_002:0200b12": "　及持於大印　　獲最上成就",
    "T19n0950_002:0200b13": "菩提場所說一字頂輪王經行品第四",
    "T19n0950_002:0200b14": "爾時金剛手祕密主白佛言。世尊唯願世尊",
    "T19n0950_002:0200b15": "為勤修求成就者。略說修習佛頂王真言行",
    "T19n0950_002:0200b16": "威德功能熾盛方便。於眾生世尊求悉地者。",
    "T19n0950_002:0200b17": "由住如來佛頂王真言明。一切真言悉皆速",
    "T19n0950_002:0200b18": "疾令得成就。佛言善哉善哉祕密主。汝能問",
    "T19n0950_002:0200b19": "如是義。祕密主汝今諦聽。我為汝說一切佛",
    "T19n0950_002:0200b20": "所說行行方便法句伽他。極微妙此法眼。無",
    "T19n0950_002:0200b21": "量佛已修習。為利益成就故。爾時釋迦牟尼",
    "T19n0950_002:0200b22": "佛觀一切大眾。以梵音聲說此法理趣伽他。",
    "T19n0950_002:0200b23": "一切法眼中最勝伽他曰。",
    "T19n0950_002:0200b24": "　無量菩提行自在　　多種百苦逼惱者",
    "T19n0950_002:0200b25": "　見諸有情多逼惱　　釋師子尊而演說",
    "T19n0950_002:0200b26": "　愛樂此法修行人　　成佛當受天人供",
    "T19n0950_002:0200b27": "　由修一法成大覺　　成真言王眾所讚",
    "T19n0950_002:0200b28": "　彼人不久佛菩提　　廣度無量諸群品",
    "T19n0950_002:0200b29": "　空閑大制底　　流泉及河側",
    "T19n0950_002:0200c01": "　逈樹或巖窟　　眾華及山間",
    "T19n0950_002:0200c02": "　獨居堅固心　　菩提心相應",
    "T19n0950_002:0200c03": "　勝解於大乘　　清淨勤修行",
    "T19n0950_002:0200c04": "　及與身口意　　食飲四儀中",
    "T19n0950_002:0200c05": "　行者常謹結　　真言者勝趣",
    "T19n0950_002:0200c06": "　解三摩地明　　出生獲悉地",
    "T19n0950_002:0200c07": "　成真言或明　　隨意而修行",
    "T19n0950_002:0200c08": "　常著三種衣　　善伴堅禁者",
    "T19n0950_002:0200c09": "　彼悉地不難　　彼人定獲得",
    "T19n0950_002:0200c10": "　先應禮諸佛　　智者應堅固",
    "T19n0950_002:0200c11": "　真言者無伴　　勤求利有情",
    "T19n0950_002:0200c12": "　彼成就不難　　現不思議色",
    "T19n0950_002:0200c13": "　現世得成就　　勤求悉地者",
    "T19n0950_002:0200c14": "　常應作制底　　勤護摩念誦",
    "T19n0950_002:0200c15": "　即於此現生　　速疾得成就",
    "T19n0950_002:0200c16": "　謹慎而巧妙　　勇健勤堅固",
    "T19n0950_002:0200c17": "　大益真實心　　此人堪稱讚",
    "T19n0950_002:0200c18": "　諸根皆圓備　　智慧常質直",
    "T19n0950_002:0200c19": "　能忍於飢渴　　是人可稱讚",
    "T19n0950_002:0200c20": "　勤求成就者　　若得是法要",
    "T19n0950_002:0200c21": "　彼當不久時　　獲最勝悉地",
    "T19n0950_002:0200c22": "金剛手我滅度後末法之時。愚癡塢波塞迦",
    "T19n0950_002:0200c23": "塢波斯迦。披袈裟者愚丈夫。作種種無益言",
    "T19n0950_002:0200c24": "說。貪著滋味懈怠懶惰。如斯小人。不深知如",
    "T19n0950_002:0200c25": "來三摩地力無所畏。於廣大大乘理趣。壞亂",
    "T19n0950_002:0200c26": "勇猛精進者於菩薩善巧律儀行。不得灌頂",
    "T19n0950_002:0200c27": "者。不淨信諸佛菩薩廣大三摩地。不得成就。",
    "T19n0950_002:0200c28": "則生謗毀我及菩薩。作如是言。此非佛說是",
    "T19n0950_002:0200c29": "魔所說。毀辱於菩薩。若住大乘善男子善女",
    "T19n0950_002:0201a01": "人。勤求成就真言行者。調弄損害作不饒益",
    "T19n0950_002:0201a02": "事。由此因緣積集無量罪障。是故金剛手善",
    "T19n0950_002:0201a03": "男子善女人。欲行菩薩行者。應生淨信堅固",
    "T19n0950_002:0201a04": "決定於菩提心。以廣大願常書寫大乘經典。",
    "T19n0950_002:0201a05": "讀誦受持為他敷演說伽他曰。",
    "T19n0950_002:0201a06": "　依寶雲大經　　修行我稱讚",
    "T19n0950_002:0201a07": "　由此加行故　　本尊速現前",
    "T19n0950_002:0201a08": "　以何成真言　　慇懃成自身",
    "T19n0950_002:0201a09": "　以施戒忍辱　　勤定智慧得",
    "T19n0950_002:0201a10": "　專注一心故　　速疾成本尊",
    "T19n0950_002:0201a11": "菩提場所說一字頂輪王經儀軌品第五",
    "T19n0950_002:0201a12": "爾時金剛手復白佛言。世尊云何修佛頂真",
    "T19n0950_002:0201a13": "言行者。住清淨軌則作本尊觀行。唯願世",
    "T19n0950_002:0201a14": "尊說以一支速疾成就佛頂等悉地。佛言是",
    "T19n0950_002:0201a15": "故持金剛諦聽眾生利益故。小眾生緩慢精",
    "T19n0950_002:0201a16": "進者。差別而說。一切真言教中。三時住清淨",
    "T19n0950_002:0201a17": "軌則。不放逸。常住觀佛三摩地。不應以散動",
    "T19n0950_002:0201a18": "心觀。不以貪染擾亂其心。應一心觀佛。常以",
    "T19n0950_002:0201a19": "慈三摩地遍緣十方一切有情。三時澡浴洗",
    "T19n0950_002:0201a20": "濯手足。依法澡灑。勇健智慧者。不應放逸",
    "T19n0950_002:0201a21": "損害生命。換內衣已以此真言護身真言曰。",
    "T19n0950_002:0201a22": "唵麼麼吽匿(儞翼反)",
    "T19n0950_002:0201a23": "若用土。不應用和蟲土。智者應用清淨香土",
    "T19n0950_002:0201a24": "不太黑不太黃不太赤。如是土通一切成就",
    "T19n0950_002:0201a25": "法。若調伏法用黑土。赤土亦得。若作增益。應",
    "T19n0950_002:0201a26": "用黃土。消滅災禍。及諸罪障。應用白土。若求",
    "T19n0950_002:0201a27": "羅惹。應用不白不黑土。若求敬愛法。應用",
    "T19n0950_002:0201a28": "赤黃土。如是智者依教用土。以此真言先加",
    "T19n0950_002:0201a29": "持土。然後應用。土真言曰。",
    "T19n0950_002:0201b01": "唵娜囉吽(引)",
    "T19n0950_002:0201b02": "　以此土真言　　通諸成就用",
    "T19n0950_002:0201b03": "　以此河真言　　加持於河水",
    "T19n0950_002:0201b04": "唵入嚩(二合)攞吽(引)",
    "T19n0950_002:0201b05": "　此明加持河　　一切處通用",
    "T19n0950_002:0201b06": "　分土為三聚　　置於清淨處",
    "T19n0950_002:0201b07": "　其地離涕唾　　臭穢之地處",
    "T19n0950_002:0201b08": "　女人藂聚處　　小兒戲劇處",
    "T19n0950_002:0201b09": "　諸畜踐河處　　眾生攢聚處",
    "T19n0950_002:0201b10": "　行者於是處　　不應而澡浴",
    "T19n0950_002:0201b11": "　阨迮及險阻　　及與臭穢水",
    "T19n0950_002:0201b12": "　智者應遠離　　當別求勝河",
    "T19n0950_002:0201b13": "　澄潔清流水　　遠離泥滓穢",
    "T19n0950_002:0201b14": "　於其河岸側　　種種樹莊嚴",
    "T19n0950_002:0201b15": "　於彼當澡浴　　其水深潤滑",
    "T19n0950_002:0201b16": "　常於如是處　　水中諸鳥戲",
    "T19n0950_002:0201b17": "　諸華悉莊嚴　　行者應彼浴",
    "T19n0950_002:0201b18": "　復以此真言　　加持於淨土",
    "T19n0950_002:0201b19": "真言曰。",
    "T19n0950_002:0201b20": "唵鉢囉(二合)入嚩(二合)攞吽(引)",
    "T19n0950_002:0201b21": "　即應自擐甲　　大指置於心",
    "T19n0950_002:0201b22": "　真言誦七遍",
    "T19n0950_002:0201b23": "甲冑真言曰。",
    "T19n0950_002:0201b24": "唵入嚩(二合)攞帝惹吽(引)",
    "T19n0950_002:0201b25": "　以心甲冑明　　修行者應用",
    "T19n0950_002:0201b26": "　悉皆於遍身　　即成大加護",
    "T19n0950_002:0201b27": "擐身甲真言曰。",
    "T19n0950_002:0201b28": "唵入嚩(二合)攞跛囉羯囉(二合)麼吽(引)",
    "T19n0950_002:0201b29": "　此名身甲冑　　智者常應作",
    "T19n0950_002:0201c01": "　即應入於水　　自腰或至胸",
    "T19n0950_002:0201c02": "　毘那夜迦障　　水中諸惡蟲",
    "T19n0950_002:0201c03": "　由此加持故　　不能為損害",
    "T19n0950_002:0201c04": "真言曰。",
    "T19n0950_002:0201c05": "唵吒嚨(二合二)滿馱娑嚩(二合引)訶(引)",
    "T19n0950_002:0201c06": "　此辦事真言　　一切佛頂心",
    "T19n0950_002:0201c07": "　由憶念此故　　水居諸障者",
    "T19n0950_002:0201c08": "　所有欲損害　　悉令禁其口",
    "T19n0950_002:0201c09": "　以此護其土　　分土作三分",
    "T19n0950_002:0201c10": "　以用為洗淨　　從脚至膝脾",
    "T19n0950_002:0201c11": "　以土揩令淨　　離惡氣滓穢",
    "T19n0950_002:0201c12": "　諸佛說為淨　　次用第二分",
    "T19n0950_002:0201c13": "　從腰至於頸　　第三洗上分",
    "T19n0950_002:0201c14": "　以土應洗之　　離蟲然可用",
    "T19n0950_002:0201c15": "　先置第三土　　復更慇懃洗",
    "T19n0950_002:0201c16": "　以辦事真言　　行者加持水",
    "T19n0950_002:0201c17": "　三誦灑於頂　　沈靜而寂默",
    "T19n0950_002:0201c18": "　澡洗潔淨已　　輒不與人語",
    "T19n0950_002:0201c19": "　復以辦事明　　行者自加持",
    "T19n0950_002:0201c20": "　以無能勝護　　及以佛毫相",
    "T19n0950_002:0201c21": "　摧壞佛頂明　　普加護稱讚",
    "T19n0950_002:0201c22": "　以佛眼真言　　惟通佛部用",
    "T19n0950_002:0201c23": "　純正諸佛頂　　成就曼荼羅",
    "T19n0950_002:0201c24": "　當結方隅界　　并護於助伴",
    "T19n0950_002:0201c25": "　許用摧毀頂　　及成辦一切",
    "T19n0950_002:0201c26": "　無蟲水澡灑　　此明誦一遍",
    "T19n0950_002:0201c27": "清淨真言曰。",
    "T19n0950_002:0201c28": "曩謨薩嚩沒馱[曰/月]地薩怛嚩(二合)南唵戍",
    "T19n0950_002:0201c29": "(入)殿努戍(引)馱曩耶娑嚩(二合)訶(引)",
    "T19n0950_002:0202a01": "　此澡灑真言　　通用如來部",
    "T19n0950_002:0202a02": "　即往念誦室　　住定不放逸",
    "T19n0950_002:0202a03": "　當於身前觀　　三尺之量地",
    "T19n0950_002:0202a04": "　悲愍心相應　　兼與慧而俱",
    "T19n0950_002:0202a05": "　當往念誦室　　應著清淨衣",
    "T19n0950_002:0202a06": "　奴俱羅芻麼　　及與野麻衣",
    "T19n0950_002:0202a07": "　智者應念誦　　依於教儀軌",
    "T19n0950_002:0202a08": "　應誦淨真言　　次用辦事明",
    "T19n0950_002:0202a09": "　加持茅薦座　　敷置於像前",
    "T19n0950_002:0202a10": "　應念誦本尊　　次應迎聖眾",
    "T19n0950_002:0202a11": "　真言印相應　　數觀本尊像",
    "T19n0950_002:0202a12": "　即結蓮華印　　以座而奉獻",
    "T19n0950_002:0202a13": "　諸佛持吉祥　　佛足幖幟生",
    "T19n0950_002:0202a14": "　諸菩薩蓮座　　是座皆稱讚",
    "T19n0950_002:0202a15": "　真言修行者　　不應坐高床",
    "T19n0950_002:0202a16": "　而觀本尊像　　次應持念珠",
    "T19n0950_002:0202a17": "穿珠真言曰。",
    "T19n0950_002:0202a18": "唵阿納部(二合)諦微惹曳悉地悉馱囉梯(二",
    "T19n0950_002:0202a19": "合)娑嚩(二合)訶(引)",
    "T19n0950_002:0202a20": "　菩提子念珠　　決定得成就",
    "T19n0950_002:0202a21": "　上中下悉地　　通諸真言用",
    "T19n0950_002:0202a22": "　金銀等作珠　　增益應用之",
    "T19n0950_002:0202a23": "　清淨頗胝迦　　一切義成就",
    "T19n0950_002:0202a24": "　童子線應穿　　皆依具儀軌",
    "T19n0950_002:0202a25": "　當用自密語　　以此作加持",
    "T19n0950_002:0202a26": "加持珠真言曰。",
    "T19n0950_002:0202a27": "曩謨薄誐嚩底(丁以反引)悉地娑馱也娑馱也",
    "T19n0950_002:0202a28": "悉馱囉梯(二合)娑嚩(二合引)訶(引)",
    "T19n0950_002:0202a29": "　當以此真言　　加持於念珠",
    "T19n0950_002:0202b01": "　應誦於七遍　　持於二掌中",
    "T19n0950_002:0202b02": "　坐於茅薦上　　求成一切義",
    "T19n0950_002:0202b03": "　吉祥密嚩樹　　白檀及天木",
    "T19n0950_002:0202b04": "　如是等樹類　　念珠增益勝",
    "T19n0950_002:0202b05": "　念誦護摩時　　應用如是珠",
    "T19n0950_002:0202b06": "　佉陀羅木樹　　末度俱那衛",
    "T19n0950_002:0202b07": "　用此木為珠　　而作調伏法",
    "T19n0950_002:0202b08": "　亦用此樹木　　而作於床座",
    "T19n0950_002:0202b09": "　若木不能得　　取葉離諸蟲",
    "T19n0950_002:0202b10": "　坐臥而藉之　　及灌頂處坐",
    "T19n0950_002:0202b11": "　燒瞿摩夷灰　　濾水用洗淨",
    "T19n0950_002:0202b12": "　密絹為濾羅　　審觀濾漉水",
    "T19n0950_002:0202b13": "　依法持密言　　若不得成就",
    "T19n0950_002:0202b14": "　應用頂輪王　　加持必成就",
    "T19n0950_002:0202b15": "　復用心隨心　　相共而和誦",
    "T19n0950_002:0202b16": "　若如是不成　　用佛眼真言",
    "T19n0950_002:0202b17": "　相和而誦之　　世尊佛眼明",
    "T19n0950_002:0202b18": "　一切佛所說　　先佛亦稱讚",
    "T19n0950_002:0202b19": "　我今而宣說　　求成佛頂者",
    "T19n0950_002:0202b20": "　應當而誦持　　與彼相和誦",
    "T19n0950_002:0202b21": "　不久疾成就　　設作五無間",
    "T19n0950_002:0202b22": "　不久亦得成　　若無有畫像",
    "T19n0950_002:0202b23": "　運心作觀行　　諸佛所稱讚",
    "T19n0950_002:0202b24": "　即結禮佛掌　　觀行誦此明",
    "T19n0950_002:0202b25": "真言曰。",
    "T19n0950_002:0202b26": "曩謨囉怛曩(二合)怛囉(二合)夜(引)也阿左羅尾",
    "T19n0950_002:0202b27": "[口*(隸木+士)]娑嚩(二合)訶(引)",
    "T19n0950_002:0202b28": "則結大印。想於彼印上。以無量寶所成山。於",
    "T19n0950_002:0202b29": "山上想七寶所成蓮華。其華無量千萬葉。其",
    "T19n0950_002:0202c01": "胎廣博大莖。於彼上有樓閣。於樓閣中想世",
    "T19n0950_002:0202c02": "尊坐。如真言身形。如所畫像說。世尊安隱。結",
    "T19n0950_002:0202c03": "跏趺坐。作說法印。具大人相。莊嚴其身。遍周",
    "T19n0950_002:0202c04": "圓光。應如是觀。餘亦如上所畫像。觀在於樓",
    "T19n0950_002:0202c05": "閣中。閣上有相輪橖。心中想無量真珠寶網",
    "T19n0950_002:0202c06": "遍覆。乃至隨意而觀一由旬大。或百由旬乃",
    "T19n0950_002:0202c07": "至千由旬量應觀行。隨自意觀之。乃至有頂",
    "T19n0950_002:0202c08": "專注一心。智者不應放逸。心繫於本尊諸佛",
    "T19n0950_002:0202c09": "加持力。作是思惟。求成就者作如是觀行。",
    "T19n0950_002:0202c10": "以無垢海真言加持大海真言曰。",
    "T19n0950_002:0202c11": "唵　尾麼盧[木*奈]地吽",
    "T19n0950_002:0202c12": "以山真言加持於山真言曰。",
    "T19n0950_002:0202c13": "唵　阿左欏吽",
    "T19n0950_002:0202c14": "以蓮華真言加持蓮華真言曰。",
    "T19n0950_002:0202c15": "唵　吽　迦麼欏娑嚩(二合)訶(引)",
    "T19n0950_002:0202c16": "一切寶樓閣真言加持樓閣真言曰。",
    "T19n0950_002:0202c17": "曩謨薩嚩怛他(引)蘗跢南薩嚩他欠(平)榅",
    "T19n0950_002:0202c18": "諾(二合)蘗帝薩叵(二合)囉曀[牟*含]誐誐曩劍　娑",
    "T19n0950_002:0202c19": "嚩(二合)訶(引)",
    "T19n0950_002:0202c20": "次應請佛世尊。以自真言。應想世尊如從忉",
    "T19n0950_002:0202c21": "利天下降閻浮至於道場。即獻閼伽作是頌",
    "T19n0950_002:0202c22": "言。",
    "T19n0950_002:0202c23": "　以自神通住　　待我作供養",
    "T19n0950_002:0202c24": "然後以六字佛頂結上方界。即想如來澡浴",
    "T19n0950_002:0202c25": "及自本尊三部部主或依自教及諸尊。獻塗",
    "T19n0950_002:0202c26": "香華衣服嚴具飲食香水。若無如上所說供",
    "T19n0950_002:0202c27": "具。應心中觀想而獻。如是供養儀軌已即說",
    "T19n0950_002:0202c28": "罪隨喜勸請迴向發願悉皆應作。即安心於",
    "T19n0950_002:0202c29": "鼻端。一心念誦乃至不疲倦。所念誦遍數而",
    "T19n0950_002:0203a01": "獻。復獻塗香華燒香飲食燈明等供養。獻閼",
    "T19n0950_002:0203a02": "伽而觀想東門奉送世尊。則禮一切佛菩薩。",
    "T19n0950_002:0203a03": "禮已而起。如是三時應作。為無像故說是儀",
    "T19n0950_002:0203a04": "軌。",
    "T19n0950_002:0203a05": "菩提場所說一字頂輪王經分別祕密相",
    "T19n0950_002:0203a06": "品第六",
    "T19n0950_002:0203a07": "爾時釋迦牟尼佛。復誥金剛手祕密主言。汝",
    "T19n0950_002:0203a08": "聽金剛手。此佛頂王真言成就修行。一切如",
    "T19n0950_002:0203a09": "來之所說。成就佛頂故。以不壞伽他句行教。",
    "T19n0950_002:0203a10": "金剛手略說一切如來所說成就次第。說伽",
    "T19n0950_002:0203a11": "他曰。",
    "T19n0950_002:0203a12": "　屏處集聖眾　　令獲威靈處",
    "T19n0950_002:0203a13": "　於宅及天室　　空舍與窟中",
    "T19n0950_002:0203a14": "　逈樹或屍林　　樹林於山谷",
    "T19n0950_002:0203a15": "　成就或念誦　　心在於本尊",
    "T19n0950_002:0203a16": "　不清淨令淨　　不清淨遍淨",
    "T19n0950_002:0203a17": "　於清淨成就　　以二成二種",
    "T19n0950_002:0203a18": "　是名成就者　　一切修悉地",
    "T19n0950_002:0203a19": "　於食應節量　　不飽亦不飢",
    "T19n0950_002:0203a20": "　食飲應等量　　甘甜及酸醋",
    "T19n0950_002:0203a21": "　應捨如是貪　　貪俱之有情",
    "T19n0950_002:0203a22": "　於味生貪著　　由貪念護摩",
    "T19n0950_002:0203a23": "　不生於一心　　初夜讀正典",
    "T19n0950_002:0203a24": "　中夜然寢息　　於淨茅薦上",
    "T19n0950_002:0203a25": "　作護依儀軌　　皆與印相應",
    "T19n0950_002:0203a26": "　寢臥如師子　　如師子驍勇",
    "T19n0950_002:0203a27": "　東方及南方　　枕手而眠臥",
    "T19n0950_002:0203a28": "　息增於護摩　　若有東南方",
    "T19n0950_002:0203a29": "　左安於右上　　足手亦如是",
    "T19n0950_002:0203b01": "　累足然後寢　　少分令端嚴",
    "T19n0950_002:0203b02": "　頭若向西方　　面觀於南方",
    "T19n0950_002:0203b03": "　寢時應護身　　與降伏相應",
    "T19n0950_002:0203b04": "　若上白檀樹　　吉祥尼俱陀",
    "T19n0950_002:0203b05": "　優曇鉢等樹　　夢上此等樹",
    "T19n0950_002:0203b06": "　是為成就相　　鴈及迦陵伽",
    "T19n0950_002:0203b07": "　鴛鴦與白鶴　　孔雀等吉鳥",
    "T19n0950_002:0203b08": "　夢乘此等鳥　　若見如是相",
    "T19n0950_002:0203b09": "　不久當悉地　　若夢見於血",
    "T19n0950_002:0203b10": "　此亦成就相　　若於夢中見",
    "T19n0950_002:0203b11": "　幢幡等交雜　　或登於高樓",
    "T19n0950_002:0203b12": "　若履及遊行　　是則成就相",
    "T19n0950_002:0203b13": "　或夢乘舟舡　　或執箏箜篌",
    "T19n0950_002:0203b14": "　或見塔苾芻　　如是等善夢",
    "T19n0950_002:0203b15": "　悉皆成就相　　若於夢中見",
    "T19n0950_002:0203b16": "　狗及旃陀羅　　水蛭油塗身",
    "T19n0950_002:0203b17": "　此皆不吉祥　　駝驢及車等",
    "T19n0950_002:0203b18": "　若見及觸彼　　必壞於成就",
    "T19n0950_002:0203b19": "　如是等夢相　　善及不善相",
    "T19n0950_002:0203b20": "　應知此二夢　　知已求成就",
    "T19n0950_002:0203b21": "　應作護摩法　　燒粳米油麻",
    "T19n0950_002:0203b22": "　得脫諸魔障　　即見於本尊",
    "T19n0950_002:0203b23": "　常得而警覺　　聖者現是言",
    "T19n0950_002:0203b24": "　當往於某處　　至彼燒酥蜜",
    "T19n0950_002:0203b25": "　則現於實事　　去食盡是實",
    "T19n0950_002:0203b26": "　於道亦為實　　若疑於本尊",
    "T19n0950_002:0203b27": "　當寢於夢中　　願尊示我身",
    "T19n0950_002:0203b28": "　而現丈夫身　　若見於女人",
    "T19n0950_002:0203b29": "　能生貪染心　　應為不放逸",
    "T19n0950_002:0203c01": "　欲眠時加持　　念誦不應思",
    "T19n0950_002:0203c02": "　過去之財寶　　未來亦不應",
    "T19n0950_002:0203c03": "　慎勿起思惟　　不成念誦儀",
    "T19n0950_002:0203c04": "　若心而散動　　觀真言義理",
    "T19n0950_002:0203c05": "　住定而念誦　　心若緣貪染",
    "T19n0950_002:0203c06": "　應作不淨觀　　若心起嗔恚",
    "T19n0950_002:0203c07": "　即與慈相應　　於愚念緣生",
    "T19n0950_002:0203c08": "　數數若心起　　在於顛倒中",
    "T19n0950_002:0203c09": "　即專注一心　　住於本尊觀",
    "T19n0950_002:0203c10": "　若未入輪壇　　獻諸香華等",
    "T19n0950_002:0203c11": "　為諸魔食噉　　由不依儀軌",
    "T19n0950_002:0203c12": "　及不廣善解　　遠離阿闍梨",
    "T19n0950_002:0203c13": "　諸魔隨行者　　如影而隨形",
    "T19n0950_002:0203c14": "　念誦功被奪　　纔魔食香等",
    "T19n0950_002:0203c15": "　念誦及護摩　　本尊不受得",
    "T19n0950_002:0203c16": "　此真言主宰　　成就頂真言",
    "T19n0950_002:0203c17": "　當用作加持　　護魔頂行等",
    "T19n0950_002:0203c18": "　不能為障礙　　成就頂輪王",
    "T19n0950_002:0203c19": "　是故作加護　　一切成就處",
    "T19n0950_002:0203c20": "　應誦無能勝　　作自身加持",
    "T19n0950_002:0203c21": "　菩薩種真言　　輪王之眷屬",
    "T19n0950_002:0203c22": "　用彼作加護　　成就真言時",
    "T19n0950_002:0203c23": "　念誦護摩等　　先應作護身",
    "T19n0950_002:0203c24": "　若離護身法　　悉地必不成",
    "T19n0950_002:0203c25": "　遊空大藥叉　　成就鬼羅剎",
    "T19n0950_002:0203c26": "　遊行破壞故　　令彼心疑惑",
    "T19n0950_002:0203c27": "　尾臘嚩之華　　遏迦度度囉",
    "T19n0950_002:0203c28": "　悉皆不應用　　一切佛頂部",
    "T19n0950_002:0203c29": "　稱讚闍提華　　青蓮俱勿頭",
    "T19n0950_002:0204a01": "　蓮華庾體(他以反)花　　及餘種種華",
    "T19n0950_002:0204a02": "　極香陸地華　　當知佛頂明",
    "T19n0950_002:0204a03": "　一切時供養　　修行者不成",
    "T19n0950_002:0204a04": "　二三度作法　　乃至於七遍",
    "T19n0950_002:0204a05": "　次第作成就　　當於入海河",
    "T19n0950_002:0204a06": "　而作印塔法　　或一二三四",
    "T19n0950_002:0204a07": "　隨力而作之　　念誦并作塔",
    "T19n0950_002:0204a08": "　恭敬而讚歎　　讀誦於妙典",
    "T19n0950_002:0204a09": "　數數疲乏時　　塔滿三洛叉",
    "T19n0950_002:0204a10": "　先罪悉消滅　　用以極香華",
    "T19n0950_002:0204a11": "　燒香及塗香　　供養窣堵波",
    "T19n0950_002:0204a12": "　於一一塔前　　用真言加持",
    "T19n0950_002:0204a13": "　一一窣堵波　　應誦千八遍",
    "T19n0950_002:0204a14": "　真言若不成　　由罪覆心故",
    "T19n0950_002:0204a15": "　應作一肘量　　一千窣堵波",
    "T19n0950_002:0204a16": "　設造五無間　　決定得成就",
    "T19n0950_002:0204a17": "　由念誦滅罪　　何況作制底",
    "T19n0950_002:0204a18": "　當於入海河　　獻蓮華十萬",
    "T19n0950_002:0204a19": "　獻限爾所數　　速疾得成就",
    "T19n0950_002:0204a20": "　於彼入海河　　何況過此量",
    "T19n0950_002:0204a21": "　遲速得成就　　皆由自己身",
    "T19n0950_002:0204a22": "　成就於真言　　由彼福無福",
    "T19n0950_002:0204a23": "　若福德強盛　　當於不久時",
    "T19n0950_002:0204a24": "　速疾得悉地　　無福德之人",
    "T19n0950_002:0204a25": "　應作窣堵波　　悉地念誦本",
    "T19n0950_002:0204a26": "　是故以精進　　成就得牢固",
    "T19n0950_002:0204a27": "　真言在經書　　不能除眾毒",
    "T19n0950_002:0204a28": "　見如是道理　　勤功念誦勝",
    "T19n0950_002:0204a29": "　常為父母師　　受苦諸有情",
    "T19n0950_002:0204b01": "　一分而念誦　　為彼皆迴向",
    "T19n0950_002:0204b02": "　為滅諸障難　　應作常禮佛",
    "T19n0950_002:0204b03": "　由禮佛念誦　　速疾得成就",
    "T19n0950_002:0204b04": "　說禮佛果報　　無量福德聚",
    "T19n0950_002:0204b05": "　當知是歸命　　數數勤敬禮",
    "T19n0950_002:0204b06": "　常恒獲悉地　　不然末法時",
    "T19n0950_002:0204b07": "　真言不成就　　是故我釋迦",
    "T19n0950_002:0204b08": "　說威德弟子　　末世得解脫",
    "T19n0950_002:0204b09": "　是故離疑心　　發勤大精進",
    "T19n0950_002:0204b10": "　修持諸悉地　　不久得成就",
    "T19n0950_002:0204b11": "　增勝福德人　　速疾得悉地",
    "T19n0950_002:0204b12": "　多分無福人　　遲晚乃得成",
    "T19n0950_002:0204b13": "　若悲智相應　　獲殊勝悉地",
    "T19n0950_002:0204b14": "　不以假琉璃　　與紅頗梨等",
    "T19n0950_002:0204b15": "　是佛頂真言　　力用不思議",
    "T19n0950_002:0204b16": "　乞得食令淨　　應獻於本尊",
    "T19n0950_002:0204b17": "　分作為三分　　愍念有情故",
    "T19n0950_002:0204b18": "　先應取一分　　當供養本尊",
    "T19n0950_002:0204b19": "　又取於一分　　施諸外來客",
    "T19n0950_002:0204b20": "　餘一應自食　　所獻本尊食",
    "T19n0950_002:0204b21": "　贖取而受用　　若無有外客",
    "T19n0950_002:0204b22": "　轉施諸禽獸　　自己分之食",
    "T19n0950_002:0204b23": "　盡不應施他　　恐損壞身故",
    "T19n0950_002:0204b24": "　減少分應施　　面南應食之",
    "T19n0950_002:0204b25": "　是則調伏法　　不應面西食",
    "T19n0950_002:0204b26": "　當作調伏事　　北東許息增",
    "T19n0950_002:0204b27": "　成就佛頂等　　成寂東為異",
    "T19n0950_002:0204b28": "　應作悲愍心　　三時應思惟",
    "T19n0950_002:0204b29": "　誰在於苦惱　　我今盡拔濟",
    "T19n0950_002:0204c01": "　大悲心相應　　出家及在家",
    "T19n0950_002:0204c02": "　持杖并梵志　　皆懷悲愍意",
    "T19n0950_002:0204c03": "　念誦者遊行　　無侶常謹慎",
    "T19n0950_002:0204c04": "　是故常敬禮　　諸佛之塔廟",
    "T19n0950_002:0204c05": "　難成之真言　　一切時等持",
    "T19n0950_002:0204c06": "　常修三摩地　　是人得自在",
    "T19n0950_002:0204c07": "　種種調伏者　　示現種種色",
    "T19n0950_002:0204c08": "　是故常應作　　念誦及護摩",
    "T19n0950_002:0204c09": "　塗拭并灑淨　　作淨如先說",
    "T19n0950_002:0204c10": "　後應作護身　　灰芥結方隅",
    "T19n0950_002:0204c11": "　以辦事真言　　或用摧壞頂",
    "T19n0950_002:0204c12": "　加持縷纏橛　　應釘於四角",
    "T19n0950_002:0204c13": "　護已應供養　　智者即啟請",
    "T19n0950_002:0204c14": "　一切諸聖眾　　念誦護摩處",
    "T19n0950_002:0204c15": "　安置於座上　　應作成就因",
    "T19n0950_002:0204c16": "　瞿摩土相和　　智者用作壇",
    "T19n0950_002:0204c17": "　於此壇輪中　　說供養為儀",
    "T19n0950_002:0204c18": "　先為如來勝　　依儀軌而獻",
    "T19n0950_002:0204c19": "　次則輪王頂　　其次諸佛頂",
    "T19n0950_002:0204c20": "　次第而供養　　次及觀自在",
    "T19n0950_002:0204c21": "　自族并眷屬　　及與金剛手",
    "T19n0950_002:0204c22": "　所獻同佛頂　　所獻香華等",
    "T19n0950_002:0204c23": "　亦同於部類　　如是為三部",
    "T19n0950_002:0204c24": "　而作供養儀　　以此常警覺",
    "T19n0950_002:0204c25": "　及一切世天　　愚癡作是言",
    "T19n0950_002:0204c26": "　一切真言人　　悉皆是妄作",
    "T19n0950_002:0204c27": "　若不說儀軌　　則墮於毀謗",
    "T19n0950_002:0204c28": "　油麻白芥子　　而作於護摩",
    "T19n0950_002:0204c29": "　能成敬愛事　　燒油麻粳米",
    "T19n0950_002:0205a01": "　獲得於增益　　毒藥羅蘖[口*梨]",
    "T19n0950_002:0205a02": "　相和而護摩　　壞亂佛教者",
    "T19n0950_002:0205a03": "　悉皆令除滅　　尾臘嚩樹木",
    "T19n0950_002:0205a04": "　無憂及白秦　　波羅奢菩提",
    "T19n0950_002:0205a05": "　及以白膠木　　增益諸護摩",
    "T19n0950_002:0205a06": "　用如是等木　　尼瞿陀優曇",
    "T19n0950_002:0205a07": "　阿說他乳木　　活兒子等木",
    "T19n0950_002:0205a08": "　若作息災法　　用為護摩柴",
    "T19n0950_002:0205a09": "　佉陀羅木槵　　及迦羅迦木",
    "T19n0950_002:0205a10": "　迦羅尾羅木　　如是等諸木",
    "T19n0950_002:0205a11": "　調伏相憎用　　面應向南坐",
    "T19n0950_002:0205a12": "　稱吽字而燒　　意思而口稱",
    "T19n0950_002:0205a13": "　應作調伏法　　面對於北方",
    "T19n0950_002:0205a14": "　於真言句中　　加娑嚩訶誦",
    "T19n0950_002:0205a15": "　即成於息災　　諸佛頂應修",
    "T19n0950_002:0205a16": "　面向東而坐　　護摩作增益",
    "T19n0950_002:0205a17": "　結跏為息災　　吉祥坐增益",
    "T19n0950_002:0205a18": "　蹲踞作調伏　　除害故護摩",
    "T19n0950_002:0205a19": "　名為調伏事　　遮止諸障故",
    "T19n0950_002:0205a20": "　名為於息災　　成就隨意故",
    "T19n0950_002:0205a21": "　是名為增益　　如是一切處",
    "T19n0950_002:0205a22": "　善思而修行　　憎嫉佛教者",
    "T19n0950_002:0205a23": "　令其遠離故　　是名相憎法",
    "T19n0950_002:0205a24": "　清淨持誦者　　不應長爪髮",
    "T19n0950_002:0205a25": "　在家淨行人　　髮長不為過",
    "T19n0950_002:0205a26": "　護摩念誦時　　皆有所妨礙",
    "T19n0950_002:0205a27": "　貪事梳洗功　　虛過於時分",
    "T19n0950_002:0205a28": "　供養聖眾時　　甲中停垢穢",
    "T19n0950_002:0205a29": "　頭髮生蟣虱　　能生諸罪愆",
    "T19n0950_002:0205b01": "　不觀日出時　　不觀日蝕時",
    "T19n0950_002:0205b02": "　亦不觀月蝕　　不輕毀師尊",
    "T19n0950_002:0205b03": "　供養聖眾時　　不觀安樂事",
    "T19n0950_002:0205b04": "　亦不觀鬪諍　　是故修行者",
    "T19n0950_002:0205b05": "　常與定相應　　於飢儉國土",
    "T19n0950_002:0205b06": "　及於鬪戰處　　國主不和順",
    "T19n0950_002:0205b07": "　不應求悉地　　聖眾被罰處",
    "T19n0950_002:0205b08": "　藥叉鬼神處　　龍神雜亂處",
    "T19n0950_002:0205b09": "　屍林穢污處　　彌綟車居處",
    "T19n0950_002:0205b10": "　多饒蚊虻處　　或於亢旱處",
    "T19n0950_002:0205b11": "　如彼諸難處　　不應求成就",
    "T19n0950_002:0205b12": "　不調倡女處　　多饒惡風處",
    "T19n0950_002:0205b13": "　如是等之處　　不獲於悉地",
    "T19n0950_002:0205b14": "　是處若吉祥　　念誦作護摩",
    "T19n0950_002:0205b15": "　聖眾皆喜悅　　如人食好食",
    "T19n0950_002:0205b16": "　心意得適悅　　此中護摩勝",
    "T19n0950_002:0205b17": "　成辦諸事業　　若王相不具",
    "T19n0950_002:0205b18": "　不堪紹王位　　隨力分應作",
    "T19n0950_002:0205b19": "　念誦及護摩　　下劣修行者",
    "T19n0950_002:0205b20": "　果報亦下劣　　若乞毒刀杖",
    "T19n0950_002:0205b21": "　不應而施與　　唯除敬愛法",
    "T19n0950_002:0205b22": "　為護命難故　　為除憂惱故",
    "T19n0950_002:0205b23": "　除如是因緣　　悉皆不應與",
    "T19n0950_002:0205b24": "　清淨修行者　　或誤觸不淨",
    "T19n0950_002:0205b25": "　則應而澡浴　　心誦結印契",
    "T19n0950_002:0205b26": "　如是貪染類　　應思淨真言",
    "T19n0950_002:0205b27": "　誦明結印契　　悉皆得清淨",
    "T19n0950_002:0205b28": "　諸穢之鬼神　　起屍及藥叉",
    "T19n0950_002:0205b29": "　及羅剎成就　　上中作法處",
    "T19n0950_002:0205c01": "　智者不應疑　　沈沒殊勝河",
    "T19n0950_002:0205c02": "　澡浴正法水　　以慧而思惟",
    "T19n0950_002:0205c03": "　念誦悉皆作　　不應破結跏",
    "T19n0950_002:0205c04": "　於事皆相違　　若破結跏坐",
    "T19n0950_002:0205c05": "　即應起澡浴　　或以心澡浴",
    "T19n0950_002:0205c06": "　悉皆得成就",
    "T19n0950_002:0205c07": "菩提場所說一字頂輪王經卷第二"
}