{
    "T54n2131_006:1146c21": "翻譯名義集六",
    "T54n2131_006:1146c23": "姑蘇景德寺普潤大師法雲編",
    "T54n2131_006:1146c24": "唐梵字體篇第五十五",
    "T54n2131_006:1146c25": "煩惱惑業篇第五十六",
    "T54n2131_006:1146c26": "心意識法篇第五十七",
    "T54n2131_006:1146c27": "陰界入法篇第五十八",
    "T54n2131_006:1146c28": "唐梵字體篇第五十五",
    "T54n2131_006:1146c29": "西域五竺。經尚天書。東夏九州。字法鳥跡。自",
    "T54n2131_006:1147a01": "古罕覿。因譯方傳。琅函具存。此集略辨。",
    "T54n2131_006:1147a02": "卍。熏聞曰。志諴纂要云。梵云室利靺瑳。此",
    "T54n2131_006:1147a03": "云吉祥海雲。如來胸臆有大人相。形如[歹*(〦/(ㄙ*ㄙ))]字",
    "T54n2131_006:1147a04": "名吉祥海雲。華嚴音義云。案卍字。本非是字。",
    "T54n2131_006:1147a05": "大周長壽二年。主上權制此文。著於天樞音",
    "T54n2131_006:1147a06": "之為萬。謂吉祥萬德之所集也。經中上下據",
    "T54n2131_006:1147a07": "漢本總一十七字。同呼為萬。依梵文有二十",
    "T54n2131_006:1147a08": "八相(云云)。",
    "T54n2131_006:1147a09": "[歹*(〦/(ㄙ*ㄙ))]。苑師云。此是西域萬字。佛胸前吉祥相也",
    "T54n2131_006:1147a10": "[ㄙ/(刃*工*刃)/一/(、*、*、)/口]。音萬。是吉祥勝德之相。由髮右旋而生。",
    "T54n2131_006:1147a11": "似[ㄙ/(刃*工*刃)/一/(、*、*、)/口]字。梵云塞縛悉底迦。此云有樂。有此",
    "T54n2131_006:1147a12": "相者。必有安樂。若卍[乏之+九]萬萬字。是此方字。",
    "T54n2131_006:1147a13": "宋高僧傳。明翻譯四例。一翻字不翻音。諸",
    "T54n2131_006:1147a14": "經呪詞是也。二翻音不翻字。如華嚴中[乏之+九]",
    "T54n2131_006:1147a15": "字是也。以此方萬字翻之。而字體猶是梵書。",
    "T54n2131_006:1147a16": "三音字俱翻。經文是也。四音字俱不翻。西來",
    "T54n2131_006:1147a17": "梵夾是也。",
    "T54n2131_006:1147a18": "。章安疏云。言伊字者。外國有新舊兩伊。",
    "T54n2131_006:1147a19": "舊伊橫竪斷絕相離。借此況彼。橫如烈火竪",
    "T54n2131_006:1147a20": "如點水。各不相續。不橫不同烈火。不竪不同",
    "T54n2131_006:1147a21": "點水。應如此方草下字相細畫相連。是新伊",
    "T54n2131_006:1147a22": "相。舊伊可譬昔教三德。法身本有。般若修成。",
    "T54n2131_006:1147a23": "入無餘已方是解脫無復身智。如竪點水縱",
    "T54n2131_006:1147a24": "而相離。又約身約智分得有餘解脫。橫一時",
    "T54n2131_006:1147a25": "有三法各異。如橫烈火各不相關。新伊者譬",
    "T54n2131_006:1147a26": "今教三德法身即照亦即自在。名一為三。三",
    "T54n2131_006:1147a27": "無別體。故不是橫。非前非後。故是非縱。一即",
    "T54n2131_006:1147a28": "三。如大點。三即一如細畫。而三而一而一而",
    "T54n2131_006:1147a29": "三。不可一三說。不可一三思。故名不可思",
    "T54n2131_006:1147b01": "議不可思議者即非三非一。名祕密藏。如世",
    "T54n2131_006:1147b02": "伊字。谷響云。西方字有新舊。亦猶此土之篆",
    "T54n2131_006:1147b03": "隷也。莫不以篆為舊以隷為新。",
    "T54n2131_006:1147b04": "附明修性離合之法",
    "T54n2131_006:1147b05": "殺三摩娑。此云離合。欲顯三點非縱橫相。",
    "T54n2131_006:1147b06": "當示修性有離合法。三道至迷。理性之法法",
    "T54n2131_006:1147b07": "圓具。二因開悟。修習之事事融通。開則各離",
    "T54n2131_006:1147b08": "為三。對乃共合成一。論此三點試開十門。",
    "T54n2131_006:1147b09": "初本文二消名三釋義四定體",
    "T54n2131_006:1147b10": "五示相六究意七判教八定位",
    "T54n2131_006:1147b11": "九決疑十指訛",
    "T54n2131_006:1147b12": "初本文者。大經云。一切諸法。本性自空。亦用",
    "T54n2131_006:1147b13": "菩薩修習空故。見諸法空。起信論云。以知法",
    "T54n2131_006:1147b14": "性體無慳貪。隨順修行檀波羅蜜。天台別行",
    "T54n2131_006:1147b15": "玄云。原此因果根本。即是性德緣了也。此之",
    "T54n2131_006:1147b16": "性德。本自有之。非適今也。又云。以此二種方",
    "T54n2131_006:1147b17": "便修習。漸漸增長起於毫末。得成修德合抱",
    "T54n2131_006:1147b18": "大樹。荊溪不二門云。性德祇是界如一念。",
    "T54n2131_006:1147b19": "此內界如三法具足。性雖本爾。藉智起修。此",
    "T54n2131_006:1147b20": "皆修性之明文。大經云。解脫之法亦非涅槃。",
    "T54n2131_006:1147b21": "如來之身亦非涅槃。摩訶般若亦非涅槃。章",
    "T54n2131_006:1147b22": "安涅槃玄釋。文云法身亦非。那可單作三身",
    "T54n2131_006:1147b23": "釋大。文云。解脫亦非。那可單作三脫釋滅。文",
    "T54n2131_006:1147b24": "云般若亦非。那可單作三智釋度。故知單釋。",
    "T54n2131_006:1147b25": "非今經意。三德中各各求皆不可得。三法合",
    "T54n2131_006:1147b26": "求亦不可得。智者妙玄云。此之妙行與前境",
    "T54n2131_006:1147b27": "智一而論三。三而論一。荊溪云。又了順修對",
    "T54n2131_006:1147b28": "性有離有合。離謂修性各三。合謂修二性一。",
    "T54n2131_006:1147b29": "永嘉云。偏中三應須簡。一有般若無解脫法",
    "T54n2131_006:1147c01": "身。二有解脫無法身般若。三有法身無解脫",
    "T54n2131_006:1147c02": "般若。有一無二故不圓。不圓故非性。又偏中",
    "T54n2131_006:1147c03": "三應須揀。一有般若解脫無法身。二有解脫",
    "T54n2131_006:1147c04": "法身無般若。三有法身般若無解脫。有二無",
    "T54n2131_006:1147c05": "一故不圓。不圓故非性。圓中三應須具。一法",
    "T54n2131_006:1147c06": "身不癡即般若。般若無著即解脫。解脫寂滅",
    "T54n2131_006:1147c07": "即法身(二三例爾)此皆離合之本文。二消名者。修謂",
    "T54n2131_006:1147c08": "立行進趣起正助之二因。性謂本自體性。即",
    "T54n2131_006:1147c09": "界如之一念。凡夫迷故從真起妄。猶鏡塵翳。",
    "T54n2131_006:1147c10": "緣了之明性自存故。具理性之德。行人悟故。",
    "T54n2131_006:1147c11": "背塵合覺。似鑑揩磨妍醜之影像遂現。故有",
    "T54n2131_006:1147c12": "修成之德。三釋義者。離合之法。南屏法師。嘗",
    "T54n2131_006:1147c13": "立三義以伸明之。一離是各也。離謂修性各",
    "T54n2131_006:1147c14": "三。合是共也。合謂修二性一。二離乃開也。約",
    "T54n2131_006:1147c15": "性恒開。合乃對也。對修方合。三離即與義。與",
    "T54n2131_006:1147c16": "而言之。一性本具於二修。二修常即乎一性。",
    "T54n2131_006:1147c17": "合即奪義。理即雖具緣了。奪而言之。由不發",
    "T54n2131_006:1147c18": "心未曾加行。彼性緣了祇名正因。二修雖具",
    "T54n2131_006:1147c19": "法身。因智照故。但名了因。由起行故。合名緣",
    "T54n2131_006:1147c20": "因。四定體者。欲示離合教相。須核修性法",
    "T54n2131_006:1147c21": "體。良以若性若修皆以三千總相以為其體。",
    "T54n2131_006:1147c22": "故起信云。心真如者。即是一法界大總相法",
    "T54n2131_006:1147c23": "門體。所謂心性不生不滅。心雖本真。不覺起",
    "T54n2131_006:1147c24": "妄經云。心如工畫師。造種種五陰。一切世間",
    "T54n2131_006:1147c25": "中。無不從心造。由此無明為緣成眾生法。維",
    "T54n2131_006:1147c26": "摩詰言。譬如幻師見所幻人。菩薩觀眾生為",
    "T54n2131_006:1147c27": "若此。由悟斯理故有佛法。法華云。唯佛與佛",
    "T54n2131_006:1147c28": "乃能究盡諸法實相。而此三法既互具於三",
    "T54n2131_006:1147c29": "千。亦各攝乎百界。體其本寂。乃名理具。照於",
    "T54n2131_006:1148a01": "起心。則名事造。修性雖二。三千體一。故妙樂",
    "T54n2131_006:1148a02": "云祇緣理一。是故修性相對離合。五示相。",
    "T54n2131_006:1148a03": "孤山顯性錄示離相曰。一家修性正義即約玄",
    "T54n2131_006:1148a04": "文前三妙也。境即性三。智即智三。行即行三。",
    "T54n2131_006:1148a05": "行之所階即有諸位。若至初住。名隨分果。則",
    "T54n2131_006:1148a06": "分證三法也。若就合說即合性為一。合修為",
    "T54n2131_006:1148a07": "二。合理性三為一正因法身德也。合智三為",
    "T54n2131_006:1148a08": "一了因般若德也。合行三為一緣因解脫德",
    "T54n2131_006:1148a09": "也。故開雖具九。九只是三。三九雖殊。其理常",
    "T54n2131_006:1148a10": "一。今詳此說。文會義便。以釋離義。文會釋籤",
    "T54n2131_006:1148a11": "境即理性三德。智即三德之解。行即三德之",
    "T54n2131_006:1148a12": "觀。洎明合義。文會釋籤一謂涅槃。三謂三德。",
    "T54n2131_006:1148a13": "言義便者。離合既是迷悟與奪。當在住前。若",
    "T54n2131_006:1148a14": "至初住。修性一合無復分張。奚論與奪之別",
    "T54n2131_006:1148a15": "歟。二四明指要鈔云。如光明玄十種三法。采",
    "T54n2131_006:1148a16": "取經論修性法相故具離合兩說。如三德三",
    "T54n2131_006:1148a17": "寶雖是修德之極。義必該性。三身三智文雖",
    "T54n2131_006:1148a18": "約悟理必通迷。三識三道既指事即理必全",
    "T54n2131_006:1148a19": "性起修。此六豈非修性各三。三因既以一性",
    "T54n2131_006:1148a20": "對智行二修。三菩提三大乘三涅槃並以一",
    "T54n2131_006:1148a21": "性對證理起用二修。此四豈非修二性一。今",
    "T54n2131_006:1148a22": "謂修性一門。本依智行二妙。對境妙在迷之",
    "T54n2131_006:1148a23": "理。相對與奪而論離合十種三法。乃顯果人",
    "T54n2131_006:1148a24": "所證三德。並屬于悟。棄親本文遠取他部。此",
    "T54n2131_006:1148a25": "迷文矣。又山家離合大有二義。一約修性相",
    "T54n2131_006:1148a26": "成。在性則全修成性。性自有三。起修則全性",
    "T54n2131_006:1148a27": "成修。修自具三。二約修性相對。離謂修性各",
    "T54n2131_006:1148a28": "三。合謂修二性一。今用修性各三。而解修六",
    "T54n2131_006:1148a29": "性三。此混相成相對之門。復亂六法九法之",
    "T54n2131_006:1148b01": "數。斯背義焉。三淨覺雜編云。予嘗有文心",
    "T54n2131_006:1148b02": "解。具引玄籤注之。大意與孤山不異(說離同也)但",
    "T54n2131_006:1148b03": "取境智行三。圓對三德(此說合異)故雜編云。如三身",
    "T54n2131_006:1148b04": "中法身可解。報即般若。應即解脫。三般若中。",
    "T54n2131_006:1148b05": "實相即法身。觀照即般若。文字即解脫。三解",
    "T54n2131_006:1148b06": "脫中。性淨即法身。圓淨即般若。方便淨即解",
    "T54n2131_006:1148b07": "脫。此似合掌合矣。亦如川字合焉。若以性德",
    "T54n2131_006:1148b08": "緣了。歸修報應。修中法身。合性正因。此失與",
    "T54n2131_006:1148b09": "奪之義。又違金錍故性緣了同名正因。四南",
    "T54n2131_006:1148b10": "屏斷於離合。大有四種。一者三一。釋籤云。一",
    "T54n2131_006:1148b11": "謂涅槃。三謂三德。二者三六。金錍本有三種",
    "T54n2131_006:1148b12": "三理元遍達性成修。修三亦遍。離雖有六。合",
    "T54n2131_006:1148b13": "則但三。三者三九。離謂修性各三(此成九法)合謂修",
    "T54n2131_006:1148b14": "二性一(此成三法)四者性九修十八。如光明夢見金",
    "T54n2131_006:1148b15": "鼓之文。今謂三一三九是離合之正義。修三",
    "T54n2131_006:1148b16": "性三屬全性以起修。非對辨於離合。五先稟",
    "T54n2131_006:1148b17": "清辨老師嘗分二義。一修性各論離合。二修",
    "T54n2131_006:1148b18": "性對論離合。且各論者。如金錍云。本有三種",
    "T54n2131_006:1148b19": "三理元遍。此乃在性則全修成性。性自離九",
    "T54n2131_006:1148b20": "自合成三。達性成修。修三亦遍。此乃起修則",
    "T54n2131_006:1148b21": "全性成修。修亦離九亦合成三。斯約橫論兩",
    "T54n2131_006:1148b22": "重離合。若對論者。如釋籤云。離謂修性各三。",
    "T54n2131_006:1148b23": "性無所移。修常宛爾。故有九法。合謂修二性",
    "T54n2131_006:1148b24": "一。此約功力與奪相對論。合性中緣了無功",
    "T54n2131_006:1148b25": "斥為一性。修德法身受熏奪名二修。茲約竪",
    "T54n2131_006:1148b26": "論一番離合。六究意者。今宗示此離合之法。",
    "T54n2131_006:1148b27": "為顯法體不思議故。何哉。雖論合三為一。一",
    "T54n2131_006:1148b28": "不定一。一自常三。雖示離一為三。三不定三。",
    "T54n2131_006:1148b29": "三自常一。故章安曰。橫之彌高。竪之彌廣。會",
    "T54n2131_006:1148c01": "之常分。派之常合。七判教者。如金錍云。論生",
    "T54n2131_006:1148c02": "兩教似等明具。別教不詮種具等義。非此可",
    "T54n2131_006:1148c03": "述。故別佛性滅九方見。圓人則達九界三道。",
    "T54n2131_006:1148c04": "即見圓伊三德體遍。別教不談乎種具。遂說",
    "T54n2131_006:1148c05": "修性之縱橫。圓宗由示於體遍。故演修性之",
    "T54n2131_006:1148c06": "離合。此顯共而不雜。復彰離亦不分。八定位",
    "T54n2131_006:1148c07": "者。教既唯圓。位須簡濫。初局住前。二通初",
    "T54n2131_006:1148c08": "後。三示極果。初局住前者。不二門云。如鏡本",
    "T54n2131_006:1148c09": "來具三。依理生解。故名為智。智解導行。行解",
    "T54n2131_006:1148c10": "契理。初住既三法相符。與奪離合局住前也。",
    "T54n2131_006:1148c11": "二通初後者。顯性錄云。一家緣了之位深淺",
    "T54n2131_006:1148c12": "與奪非止一途。若法華壽量疏文則住前通",
    "T54n2131_006:1148c13": "是緣因。初住真正顯了乃是了因。以約聲聞",
    "T54n2131_006:1148c14": "聞經得記即入初住。此約真似分緣了。若藥",
    "T54n2131_006:1148c15": "草喻疏。至于究竟名為智三。中間四即悉為",
    "T54n2131_006:1148c16": "行三。以順經文究竟至於一切智故。此以分",
    "T54n2131_006:1148c17": "極分緣了。若法師品疏。道前真如即是正因。",
    "T54n2131_006:1148c18": "道中真如。即為緣因。亦名了因。道終真如。即",
    "T54n2131_006:1148c19": "是圓果。記云。此以修德對彼正因。正中緣了",
    "T54n2131_006:1148c20": "同成正因。修中正因。同成緣了。又云。此以博",
    "T54n2131_006:1148c21": "地為道前。發心已後為道中位分之為二。住",
    "T54n2131_006:1148c22": "前為緣。登住已去為了。此之三因該通一教。",
    "T54n2131_006:1148c23": "三示極果者。涅槃玄釋大滅度文云法身亦",
    "T54n2131_006:1148c24": "非。那可單作三身釋大。文云解脫亦非。那",
    "T54n2131_006:1148c25": "可單作三脫釋滅。文云般若亦非那可單作",
    "T54n2131_006:1148c26": "三智釋度。先達乃謂大滅度三既各開九。乃",
    "T54n2131_006:1148c27": "成離為二十七法。今謂章安玄云。雖一而三。",
    "T54n2131_006:1148c28": "雖三而一。雖復三一。而非三一。雖非三一。而",
    "T54n2131_006:1148c29": "三而一。不可思議攝一切法。祖師為顯三德",
    "T54n2131_006:1149a01": "圓融異乎縱橫並別。後裔分析為二十七法。",
    "T54n2131_006:1149a02": "去道遠矣。九決疑者。或人問曰。性中三法若",
    "T54n2131_006:1149a03": "起二修乃顯祇有一法安言合三為一耶。南",
    "T54n2131_006:1149a04": "屏釋云。祇一三德。說有開合。若從迷論則。",
    "T54n2131_006:1149a05": "合三為一。若就悟言則起修為二。如身與臂",
    "T54n2131_006:1149a06": "縛則合為一身。解則開成三處。先師解曰。終",
    "T54n2131_006:1149a07": "日隨緣。雖起二修。何妨性中。終日不變所謂",
    "T54n2131_006:1149a08": "性無所移。修常宛爾。十指訛者。光明懺悔品",
    "T54n2131_006:1149a09": "夢中見聞有二。一夢見金鼓。二夢擊鼓聲。見",
    "T54n2131_006:1149a10": "鼓又三。一正見鼓(鼓體覩法身)二見鼓光(光智覩報身)三見",
    "T54n2131_006:1149a11": "光中佛(佛即應身)二夢見擊鼓。文為三。一見擊鼓。",
    "T54n2131_006:1149a12": "二出大音聲。三聲所詮辨(鼓是法身。桴鼓合是報身。擊出是應身)舊",
    "T54n2131_006:1149a13": "謂夢見金鼓三身各三。是性中九法。夢見擊",
    "T54n2131_006:1149a14": "鼓是修中九法。遂說三九二十七法。新記斥",
    "T54n2131_006:1149a15": "曰。前文見鼓是法身之三即境三也。鼓光之",
    "T54n2131_006:1149a16": "三即智三也。見佛之三即用三也。今文但明",
    "T54n2131_006:1149a17": "能擊之人用智擊鼓。何曾論於修性二十七",
    "T54n2131_006:1149a18": "法耶。又如四明記曰。上鼓表三。光三佛。三",
    "T54n2131_006:1149a19": "祇是一三。今對信相機智所觀合三為一。但",
    "T54n2131_006:1149a20": "名法身。此乃修性融即之明鑑。學斯宗者。當",
    "T54n2131_006:1149a21": "了世伊三點。天主三目。異別教之縱橫。建圓",
    "T54n2131_006:1149a22": "宗之離合。顯修性之一致。會生佛以同原絕",
    "T54n2131_006:1149a23": "思議之門。非數量之法。故淨名詞喪於毘耶。",
    "T54n2131_006:1149a24": "釋迦言罄於摩竭。故名不思議之法矣。",
    "T54n2131_006:1149a25": "煩惱惑業篇第五十六",
    "T54n2131_006:1149a26": "煩惱菩提體元一矣。涅槃生死。見有二焉。若",
    "T54n2131_006:1149a27": "知如實性。了幻化相。以施慈慧。治貪嗔癡。故",
    "T54n2131_006:1149a28": "大集云。遠離一切諸煩惱。清淨無垢猶真",
    "T54n2131_006:1149a29": "實。其心則作大光明。是名寶炬陀羅尼。",
    "T54n2131_006:1149b01": "阿梨耶。起信云。以依阿梨耶識故。說有無",
    "T54n2131_006:1149b02": "明。不覺而起(一業識相)能見(二轉識相)能現(三現識相)能取境界",
    "T54n2131_006:1149b03": "起念相續故說為意。此明無明為緣生三細。",
    "T54n2131_006:1149b04": "號無明惑。境界為緣。生六麁(一智相二相續相三執取相四計名",
    "T54n2131_006:1149b05": "字相五起業相六業繫苦相)名見思惑。無明是根本惑。障中",
    "T54n2131_006:1149b06": "道理。當修中觀破此別惑。見思是枝末惑。障",
    "T54n2131_006:1149b07": "真諦理。當修空觀。破此通惑。通別之惑如亡。",
    "T54n2131_006:1149b08": "真中之理自顯。",
    "T54n2131_006:1149b09": "薩迦耶。竦疏具云。薩迦耶達利瑟致。此云",
    "T54n2131_006:1149b10": "身見。百法疏云。謂於五蘊執我我所一切見",
    "T54n2131_006:1149b11": "趣所依為業。",
    "T54n2131_006:1149b12": "達梨舍那。此云見見有五種。一身見(執我我所為身",
    "T54n2131_006:1149b13": "見)二邊見(邊見隨身計斷常)三見取(見取執劣以為勝)四戒取",
    "T54n2131_006:1149b14": "(戒取於非因計因)五邪見(邪見撥無因果法)具此五種名曰見惑。",
    "T54n2131_006:1149b15": "止觀云。見則見理。見實非惑。見理之時。能斷",
    "T54n2131_006:1149b16": "此惑。從解得名。名為見惑。復次見惑。非但隨",
    "T54n2131_006:1149b17": "解得名。亦當體受名。稱之為假。假者虛妄顛",
    "T54n2131_006:1149b18": "倒。名之假耳。當知見惑乃有三種。一俱生見。",
    "T54n2131_006:1149b19": "二推理見。三發得見。一俱生見者。止觀云。五",
    "T54n2131_006:1149b20": "鈍何必是貪嗔。如諸蠕動實不推理而舉[虫*敖]",
    "T54n2131_006:1149b21": "張鬐怒目自大。底下凡夫。何嘗執見。行住坐",
    "T54n2131_006:1149b22": "臥。恒起我心。故知五鈍非無利也(記云。鈍中有利。如蟲",
    "T54n2131_006:1149b23": "獸凡夫。亦能起我。我即是利。雖利屬鈍。又云。底下之人。雖起於利。此利屬鈍。從於鈍使背上而起)二推",
    "T54n2131_006:1149b24": "理見。止觀云。今約位分之。令不相濫。未發禪",
    "T54n2131_006:1149b25": "來雖有世智推理辯聰。見想猶弱。所有十使。",
    "T54n2131_006:1149b26": "同屬於鈍(記云。未得禪來縱起宿習所有煩惱。及因見陰起於我見仍屬鈍使。初果所斷凡夫共有",
    "T54n2131_006:1149b27": "冥伏在身。障真無漏。若見諦理此惑自除。故名此惑以之為見。故不同於禪後所起)。三發得見。",
    "T54n2131_006:1149b28": "止觀云。從因定發見。見心猛盛。所有十使。從",
    "T54n2131_006:1149b29": "彊受名。皆屬於利(記曰。若諸外道。由未見諦得禪定已雖斷鈍使。仍未曾斷一毫見惑。",
    "T54n2131_006:1149c01": "見惑現前故不同於未發禪來所有見惑及冥伏者。是故不以八十八使中見惑為例。故八十八使義屬陰境攝)。",
    "T54n2131_006:1149c02": "略言三結。廣說八十八使(今述頌曰苦具十使。集滅七。身邊戒取三使無。",
    "T54n2131_006:1149c03": "道諦但去身邊二。上不嗔成八十八)。",
    "T54n2131_006:1149c04": "略言三結者。一身見。二戒取。三疑使。更加貪",
    "T54n2131_006:1149c05": "嗔名五下分。如妙樂云。言下分者。貪雖通上。",
    "T54n2131_006:1149c06": "不是唯上。嗔一唯下。更不通上。餘三遍攝一",
    "T54n2131_006:1149c07": "切見惑。今問見通五利。何故俱舍但言三結。",
    "T54n2131_006:1149c08": "答如論頌曰攝根門故。言根門者身見即苦",
    "T54n2131_006:1149c09": "門。戒禁取即苦道二門。疑通四門謂四諦也。",
    "T54n2131_006:1149c10": "所言攝根者。邊見依身見轉。見取依戒禁轉。",
    "T54n2131_006:1149c11": "邪見依疑轉。故此三結即攝五見。問見惑既",
    "T54n2131_006:1149c12": "歷三界四諦安云餘三遍攝一切。見惑雖復",
    "T54n2131_006:1149c13": "通上而復牽下耶。答所迷之諦。雖通三界。能",
    "T54n2131_006:1149c14": "牽之惑。正在欲界。故云縱斷貪等至無所有。",
    "T54n2131_006:1149c15": "由身見等。還來欲界。問如妙玄云斷見諦惑。",
    "T54n2131_006:1149c16": "而復兼除四思。未審何法為思耶。答。此以四",
    "T54n2131_006:1149c17": "趣之思為四思也。以妙玄因明因益。是故凡",
    "T54n2131_006:1149c18": "位持戒則伏四趣之業。初果修觀則斷四趣",
    "T54n2131_006:1149c19": "之思。以俱生推見二思隨見落故。乃曰兼除。",
    "T54n2131_006:1149c20": "應知思惑乃有三種。一俱生思。與形俱生。如",
    "T54n2131_006:1149c21": "男女託胎。妄於父母越愛惡心。斯是邪思。還",
    "T54n2131_006:1149c22": "歸見惑。二依見思。止觀云。五利豈唯見惑。",
    "T54n2131_006:1149c23": "何嘗無恚欲耶(記云。利中有鈍。如諸外道依於諸見而起嗔恚)。問止觀云。",
    "T54n2131_006:1149c24": "若利中有鈍。見諦但斷於利鈍猶應在。答準",
    "T54n2131_006:1149c25": "止觀云。毘曇謂利上之鈍名背上使。見諦斷",
    "T54n2131_006:1149c26": "時。正利既去。背使亦去。三界繫思。即是三界",
    "T54n2131_006:1149c27": "九品思惑。此名鈍使。亦名事障。號正三毒",
    "T54n2131_006:1149c28": "(俱生如杜牧云)夫七情愛怒二者生而自能。是二者性",
    "T54n2131_006:1149c29": "之根惡之端也。乳兒見乳必拏求。不得即啼。",
    "T54n2131_006:1150a01": "是愛與怒與兒俱生也。問五上分者。一掉舉",
    "T54n2131_006:1150a02": "(高舉是貪家等流)二慢。三無明。四色染。五無色染(由貪重故",
    "T54n2131_006:1150a03": "兩界別說)何故上界而無疑耶。答疑隨見落故無此",
    "T54n2131_006:1150a04": "惑。淨名疏以五蓋配四分。貪欲嗔恚睡疑屬",
    "T54n2131_006:1150a05": "癡(記云。由癡故睡。由癡故疑)掉散是我取(記云。以我取心遍起三毒故名掉散)止觀",
    "T54n2131_006:1150a06": "云。掉有三種。一身掉。身好游走諸雜戲謔。坐",
    "T54n2131_006:1150a07": "不暫安。二口掉好喜吟詠。競爭是非。無益戲",
    "T54n2131_006:1150a08": "論世間語言等。三者心掉心情放逸。縱意攀",
    "T54n2131_006:1150a09": "緣思惟文藝世間才技諸惡覺觀等名為心",
    "T54n2131_006:1150a10": "掉。此四各出二萬一千。新華嚴云。貪行多者。",
    "T54n2131_006:1150a11": "二萬一千。嗔行多者。二萬一千。癡行多者。二",
    "T54n2131_006:1150a12": "萬一千。等分行者。二萬一千。了知如是悉是",
    "T54n2131_006:1150a13": "虛妄。垂裕釋十纏是思惑。忿恚曰嗔。隱藏自",
    "T54n2131_006:1150a14": "罪曰覆。意識昏迷曰睡。五情暗冥曰眠。嬉游",
    "T54n2131_006:1150a15": "曰戲。三業躁動曰掉。屏處起罪不自羞曰無",
    "T54n2131_006:1150a16": "慚。露處起罪不羞他曰無媿。財法不能慧施",
    "T54n2131_006:1150a17": "曰慳。他榮心生熱惱曰嫉。俱舍頌曰。纏八無",
    "T54n2131_006:1150a18": "慚愧嫉慳并悔眠。及掉舉昏沈。或十加忿覆。",
    "T54n2131_006:1150a19": "楞嚴明十習。一婬習(節疏云。婬習即所發之業。具足貪癡)。二貪(即是愛根",
    "T54n2131_006:1150a20": "本之數)。三慢(恃己凌他高舉為性)。四嗔(熱惱居懷性不安隱)。五詐習(詐謂諂曲罔冒",
    "T54n2131_006:1150a21": "於他矯設異儀諂曲為性)。六誑(誑謂矯誑。心懷異謀。多現不實矯現有德。詭詐為性。邪命為業)。七怨",
    "T54n2131_006:1150a22": "(即恨也。由忿為先。懷惡不捨。結冤為性。不能含忍。常熱惱故)八見(即五種見。輔行云。大經二十三云。謂",
    "T54n2131_006:1150a23": "離五事。即五見也。因是五見生六十二。章安云。此有二意。一者我見。有五十六。謂欲界五陰各計四句。合為二",
    "T54n2131_006:1150a24": "十。色界亦爾。無色除色。但有十六。故知三界合五十六。邊見有六。三界各二。謂斷常添前合成六十二見。二者三",
    "T54n2131_006:1150a25": "世五陰。各計斷常。用有無二見。而為根本。此準大論六十八文。謂色如去等四句。四陰亦然合二十句。此即計過",
    "T54n2131_006:1150a26": "去世也。又計色常等四句。四陰亦然。合二十句。此即計現在世也。又計色有邊等四句。四陰亦然。合二十句。即",
    "T54n2131_006:1150a27": "計未來也。三世六十并有無二)。九枉(謂逼壓良善。害所攝也亦嗔之類)。十訟習(謂相論得失。",
    "T54n2131_006:1150a28": "忿恨為先。惱之一法性相應故)。",
    "T54n2131_006:1150b01": "尼延底。此云深入。貪之異名。樂著名貪。能",
    "T54n2131_006:1150b02": "貪之人有二種。一者有力。二者無力。所貪之",
    "T54n2131_006:1150b03": "境。禪門明三種。一外貪欲。男子緣女人。女人",
    "T54n2131_006:1150b04": "緣男子。二內外貪欲。外緣男女身相。復緣內",
    "T54n2131_006:1150b05": "身形貌。三遍一切處貪欲。眾生處處著。俱舍",
    "T54n2131_006:1150b06": "明四種。一顯色。謂青黃赤白也。二形色謂長",
    "T54n2131_006:1150b07": "短方圓等。三妙觸。四供奉。大論明六種。一著",
    "T54n2131_006:1150b08": "色若赤若白若黃若黑。二或著形容。細膚纖",
    "T54n2131_006:1150b09": "指修目高眉。三或著威儀。進止坐起行住禮",
    "T54n2131_006:1150b10": "拜俯仰揚眉頓睫親近按摩。四或著言語。軟",
    "T54n2131_006:1150b11": "聲美詞應意承旨。五或著細滑。柔膚軟肌熱",
    "T54n2131_006:1150b12": "時身涼。寒時體溫。六或著人相。若男若女。",
    "T54n2131_006:1150b13": "羯吒斯。此云愛之別名。涅槃云。愛河洄澓沒",
    "T54n2131_006:1150b14": "眾生。無明所盲不能出貪與於愛。圭峯圓",
    "T54n2131_006:1150b15": "覺約四句釋。一貪非愛(如人貪忙非是愛忙)二愛非貪(如人",
    "T54n2131_006:1150b16": "愛看相打相殺誰肯貪求)三亦貪亦愛(即名利財色)四非貪非愛(即違情之",
    "T54n2131_006:1150b17": "境)管子云。利之所在。雖千仞之山無所不上。",
    "T54n2131_006:1150b18": "深源之下無所不入。商人通賈倍道兼行。夜",
    "T54n2131_006:1150b19": "以續日。千里不遠。利在前也。漁人入海。海水",
    "T54n2131_006:1150b20": "百仞。衝波迸流。宿夜不出。利在水也。漁父人",
    "T54n2131_006:1150b21": "有八疵。非其事而事之。謂之總(總濫也非是己事而強知之謂",
    "T54n2131_006:1150b22": "之叨濫也)莫之顧而進之謂之佞(強進忠言人不采顧謂之侫)希意",
    "T54n2131_006:1150b23": "導言。謂之諂(希望前人意氣而導達其言)不擇是非而言謂之",
    "T54n2131_006:1150b24": "腴(調苟順物不簡是非)好言人之惡謂之讒(聞人之過好揚顯之)析交",
    "T54n2131_006:1150b25": "離親謂之賊(人有親情交故輒欲離而析之。斯助害也)稱譽詐偽以販",
    "T54n2131_006:1150b26": "惡人謂之匿(與己親者雖惡而譽與己疏者雖善而毀)不擇善否兩容。",
    "T54n2131_006:1150b27": "顏適偷拔其所欲。謂之險(否惡也。善惡二邊兩皆容納。和顏悅色。偷拔其",
    "T54n2131_006:1150b28": "意之所欲隨而侫之。斯險詖之人也)此八疵者。外以亂人。內以傷",
    "T54n2131_006:1150b29": "身。君子不友。明君不臣。漁父事有四患。好經",
    "T54n2131_006:1150c01": "大事。變更易常。以掛功名謂之叨(注云伺候安危經營大事",
    "T54n2131_006:1150c02": "變改之際建立功名謂叨濫之人)專知擅事侵人自用謂之貪(注云專",
    "T54n2131_006:1150c03": "己獨擅自用陵人謂之貪)見過不更聞諫愈甚謂之狠(注云有過不改聞",
    "T54n2131_006:1150c04": "諫彌增狼戾之人)。人同於己則可。不同於己。雖善不善。",
    "T54n2131_006:1150c05": "謂之矜(注曰物同於己雖惡而善。物異乎己雖善而惡。謂之矜夸之人)。",
    "T54n2131_006:1150c06": "提鞞沙。此云嗔恚。恚怒恨也。禪門明三種",
    "T54n2131_006:1150c07": "嗔。一非理嗔。他不來惱而自生嗔。二順理嗔。",
    "T54n2131_006:1150c08": "外人來惱爾乃生嗔。亦如淨土有正三毒。三",
    "T54n2131_006:1150c09": "諍訟嗔。著己之法謂是。在他之法言非。由茲",
    "T54n2131_006:1150c10": "不順而生惱覺。",
    "T54n2131_006:1150c11": "慕何。此云癡。禪門明三種癡。一計斷常。過",
    "T54n2131_006:1150c12": "去諸法為滅有耶。現在諸法不滅有乎。推尋",
    "T54n2131_006:1150c13": "三世。若滅即斷不滅乃常。二計有無我及陰",
    "T54n2131_006:1150c14": "等有耶無耶。如是乃至非有非無。三計世性",
    "T54n2131_006:1150c15": "作是念言。由有微塵。即有實法。有實法故。乃",
    "T54n2131_006:1150c16": "有四大有四大故。乃有假名眾生世間。因茲",
    "T54n2131_006:1150c17": "思念而行邪道。阿含正行經佛坐思念。人癡",
    "T54n2131_006:1150c18": "故有生死。何等為癡。本從癡中來。今生為人。",
    "T54n2131_006:1150c19": "復癡心不解。自不開不知死當所趣向。見佛",
    "T54n2131_006:1150c20": "不問。見經不讀。見沙門不承事。不信道德。",
    "T54n2131_006:1150c21": "見父母不敬。不念世間苦。不知泥犁中拷治",
    "T54n2131_006:1150c22": "劇。是名癡。故有生死不止。生死如呼吸間。膬",
    "T54n2131_006:1150c23": "(音脆)不過於人命。然此貪嗔癡。名為三毒。中",
    "T54n2131_006:1150c24": "陰經云。三毒之重者。癡病是其原。又此三毒。",
    "T54n2131_006:1150c25": "須分二種。一者三毒惑。別行記云。任運起者。",
    "T54n2131_006:1150c26": "名為煩惱。止觀云。昏煩之法。惱亂心神。與心",
    "T54n2131_006:1150c27": "作煩。令心得惱。二者三毒業。別行記云。卒起",
    "T54n2131_006:1150c28": "決定能動身口。名三毒業。瑞應云。貪欲致老。",
    "T54n2131_006:1150c29": "嗔恚致病。愚癡致死。義推等分致生。又復須",
    "T54n2131_006:1151a01": "知。業有多種。如智論云。黑業者是不善業。果",
    "T54n2131_006:1151a02": "報地獄等受苦惱處。是中眾生以大苦惱悶",
    "T54n2131_006:1151a03": "極故名為黑受善果報處。所謂諸天以其受",
    "T54n2131_006:1151a04": "樂隨意自在明了故名為白業。是業是三界",
    "T54n2131_006:1151a05": "天。善不善受果報處。所謂人阿修羅等八部。",
    "T54n2131_006:1151a06": "此處亦受樂亦受苦。故名白黑業。問無漏業",
    "T54n2131_006:1151a07": "應是白。何以言非白非黑。答無漏法雖清淨",
    "T54n2131_006:1151a08": "無垢。以空無相無作故無所分別。不得言白。",
    "T54n2131_006:1151a09": "黑白是相待法。此中無相待故不得言白。復",
    "T54n2131_006:1151a10": "次無漏業能滅一切諸觀。觀中分別。故有黑",
    "T54n2131_006:1151a11": "白。此中無觀。故無白(云云)。然遺教云。我如良",
    "T54n2131_006:1151a12": "醫。知病說藥。妙玄云。作大醫王。須解脈種種",
    "T54n2131_006:1151a13": "病。識種種藥。精種種治。得種種差。仁王云。",
    "T54n2131_006:1151a14": "佛知眾生有三種病。一者貪病。二者嗔病。三",
    "T54n2131_006:1151a15": "者癡病。既知此病。當投於藥。故仁王云。治貪",
    "T54n2131_006:1151a16": "嗔癡三不善根。起施慈慧三種善根。治貪則",
    "T54n2131_006:1151a17": "教布施。故光明云。捨諸所重肢節手足。治嗔",
    "T54n2131_006:1151a18": "則教行慈悲。故法華云。常柔和能忍慈悲於",
    "T54n2131_006:1151a19": "一切。治癡則教修智慧。故遺教云。實智慧者。",
    "T54n2131_006:1151a20": "則是度老病死海堅牢船也。亦是無明黑暗",
    "T54n2131_006:1151a21": "大明燈也。雖有此藥。服與不服。非醫咎也。故",
    "T54n2131_006:1151a22": "華嚴云。譬如善方藥自疾不能除。於法不修",
    "T54n2131_006:1151a23": "行。多聞亦如是。",
    "T54n2131_006:1151a24": "阿耆毘伽。此云邪命。以邪法活命根也。智",
    "T54n2131_006:1151a25": "論云。如經中說。舍利弗入城乞食。得已向壁",
    "T54n2131_006:1151a26": "坐食。時梵志女。名曰淨目。見而問曰。沙門汝",
    "T54n2131_006:1151a27": "食耶。答言食。淨目問。下口食耶。仰口食耶。",
    "T54n2131_006:1151a28": "方口食耶。四維口食耶。俱答云不。淨目言。食",
    "T54n2131_006:1151a29": "法四種。我問汝。汝言不。我不解。汝當說。舍",
    "T54n2131_006:1151b01": "利弗言。有出家人。合藥種穀植樹。不淨活命",
    "T54n2131_006:1151b02": "名下口食。有出家人。觀視星宿日月風雨雷",
    "T54n2131_006:1151b03": "電霹靂。不淨活命名仰口食。有出家人。曲媚",
    "T54n2131_006:1151b04": "毫勢。通使四方。巧言多求。不淨活命。名方口",
    "T54n2131_006:1151b05": "食。有出家人。學種種呪術。卜算吉凶。如是活",
    "T54n2131_006:1151b06": "命。名四維口食。姊我不墮是四不淨食。我用",
    "T54n2131_006:1151b07": "清淨乞士活命。是時淨目聞說清淨法食。歡",
    "T54n2131_006:1151b08": "喜信解。舍利弗因為說法。得須陀洹。又智論",
    "T54n2131_006:1151b09": "釋八正道云。五種邪命以無漏智慧捨離。是",
    "T54n2131_006:1151b10": "為正命。問何等是五種邪命。答一為利養故",
    "T54n2131_006:1151b11": "詐現奇特。二為利養故自說功德。三為利養",
    "T54n2131_006:1151b12": "故占相吉凶。四為利養故高聲現威令人畏",
    "T54n2131_006:1151b13": "敬。五為利養故稱說所得供養。以動人心。邪",
    "T54n2131_006:1151b14": "因緣活命故是為邪命。",
    "T54n2131_006:1151b15": "阿羅伽。此云欲。希須為義。五情之所欲是",
    "T54n2131_006:1151b16": "名五欲。大論云。哀哉眾生常為五欲所惱而",
    "T54n2131_006:1151b17": "欲求之不已。此五欲者。得之轉劇如火炙疥。",
    "T54n2131_006:1151b18": "五欲無益如狗齧骨。五欲增爭。如烏競肉。五",
    "T54n2131_006:1151b19": "欲燒人。如逆風執炬。五欲害人。如踐惡蛇。五",
    "T54n2131_006:1151b20": "欲無實。如夢所得。五欲不久。假借須臾。世",
    "T54n2131_006:1151b21": "人愚惑。貪著五欲至死不捨。為之後世受無",
    "T54n2131_006:1151b22": "量苦。譬如愚人貪著好果。上樹食之。不肯時",
    "T54n2131_006:1151b23": "下。人伐其樹樹傾墮落。身首毀壞痛惱而死。",
    "T54n2131_006:1151b24": "然此五欲分界內外。如大論云。二乘但斷界",
    "T54n2131_006:1151b25": "內五欲。故世間五欲所不能動。別惑未除。",
    "T54n2131_006:1151b26": "故為界外上妙色聲之所染污。故迦葉云。三",
    "T54n2131_006:1151b27": "界五欲我已斷竟不能動心。此是菩薩淨妙",
    "T54n2131_006:1151b28": "五欲。吾於此事不能自安。此是迦葉為界外",
    "T54n2131_006:1151b29": "之聲動。天女散華身子除云。此為界外之色",
    "T54n2131_006:1151c01": "動。又分別生死涅槃有異分別。亦是別見。斯",
    "T54n2131_006:1151c02": "為法塵所惑也。",
    "T54n2131_006:1151c03": "奢他。此云諂曲。罔冒他故矯設異儀曲順",
    "T54n2131_006:1151c04": "時人。◎",
    "T54n2131_006:1151c05": "◎心意識法篇第五十七",
    "T54n2131_006:1151c06": "華嚴云。諸業虛妄積集名心。末那思量。意識",
    "T54n2131_006:1151c07": "分別。眼等五識了境不同。愚癡凡夫不能知",
    "T54n2131_006:1151c08": "覺。怖老病死。求入涅槃。生死涅槃二俱不識。",
    "T54n2131_006:1151c09": "於一切境。妄起分別。楞伽云。略說有三種識。",
    "T54n2131_006:1151c10": "廣說有八相。何等為三。謂真識(宗鏡云。不為垢法之所染。寧為",
    "T54n2131_006:1151c11": "淨法之所治。非生死之所羈。豈涅槃之能寂。遂稱識主。故號心王)現識及分別事識。",
    "T54n2131_006:1151c12": "大慧譬如明鏡持諸色像。現識現處。亦復如",
    "T54n2131_006:1151c13": "是(密嚴經云。譬如殊勝寶。野人所輕賤。若用飾冕旒。則為王頂戴。如是賴耶識是清淨佛性。凡位恒雜染。佛",
    "T54n2131_006:1151c14": "果常保持。如美玉在水。苔衣所纏覆。賴耶處生死。習氣縈不現。於此賴耶識。有二取相生。如蛇有二頭。隨樂而",
    "T54n2131_006:1151c15": "同往。賴耶亦如是。與諸色相俱。一切諸世間取之以為色。惡覺者迷惑。計為我我所。若有若非有。自在作世間。",
    "T54n2131_006:1151c16": "賴耶雖變現體性恒甚深。於諸無智人。悉不能覺了)。大慧現識及分別事識。",
    "T54n2131_006:1151c17": "此二壞不壞相(五識得塵。即滅是壞。熏入八識為種。是不壞)展轉因(七識",
    "T54n2131_006:1151c18": "執八識為我。八識引五識取塵)。大慧不思議熏(賢首云。謂無明能熏真如。不可熏處而能",
    "T54n2131_006:1151c19": "熏。故名不思議熏。又熏則不熏。不熏之熏。名不思議熏)。及不思議變(謂真如心受無明熏。不",
    "T54n2131_006:1151c20": "可變異而變異。故云不思議變。又變即不變。不變之變名不思議變。勝鬘中。不染而染。染而不染難可了知者。謂",
    "T54n2131_006:1151c21": "此不思議也)。是現識因(所起現識行相微細。於中亦有轉識業識。舉麤顯細。故但名現識。即是",
    "T54n2131_006:1151c22": "不相應心也)。大慧取種種塵(即是現識所現境界還能動彼心海。起諸事識之波浪也)。及",
    "T54n2131_006:1151c23": "無始妄想熏(即彼和合心海之中。妄念習氣。無始已來熏習不斷。未曾離念。故此塵及念熏",
    "T54n2131_006:1151c24": "動心海種種識生。以妄念及塵麤而且顯。故所起分別事識行相。麤顯成相應心也)。是分別事識",
    "T54n2131_006:1151c25": "因。又云。譬如巨海浪。斯由猛風起。洪波鼓溟",
    "T54n2131_006:1151c26": "壑。無有斷絕時。藏識海常住(華嚴論云。世尊於南海中楞伽山說法。其",
    "T54n2131_006:1151c27": "山高峻。下瞰大海。傍無門戶。得神通者。堪能昇住。乃表心地法門。無心證者。方能升也。下瞰大海表其心海",
    "T54n2131_006:1152a01": "本自清淨。因境風所轉。識浪波動。欲明達境心空境亦自寂。心境俱寂。事無不照。猶如大海無風。日月森羅煥",
    "T54n2131_006:1152a02": "然明白。此經意直為根熟頓說種子業識為如來藏。異彼二乘滅識趣寂者。故亦為異彼般若修空菩薩增勝者。故",
    "T54n2131_006:1152a03": "直明識體本性全真。便明識體即成智用。如海無風境象自明。異彼深密別立九識。接引初根。漸令留惑長大菩",
    "T54n2131_006:1152a04": "提。故不令其心植種於空。亦不令心猶如敗種。解深密經。乃是入惑之初門。楞伽維摩。直示惑之本實。故楞伽",
    "T54n2131_006:1152a05": "明八識。為如來藏。淨名即觀身實相。觀佛亦然)。境界風所動。種種諸識浪",
    "T54n2131_006:1152a06": "騰躍而轉生(密嚴經云。賴耶為於愛所熏而增長。既自增長已。復增於餘識。展轉不斷絕。猶如",
    "T54n2131_006:1152a07": "於并轉。以有諸識故。眾趣而生起。於是諸趣中。識復得增長。識與世間法。更互以為因。譬如河流水前後而不",
    "T54n2131_006:1152a08": "斷。亦如芽與種相續而轉生。各各相差別。分別而顯現)。又楞伽大慧白佛。惟",
    "T54n2131_006:1152a09": "願世尊。更為我說陰入界生滅。彼無有我。誰",
    "T54n2131_006:1152a10": "生誰滅。愚夫者依於生滅。不覺苦盡。不識涅",
    "T54n2131_006:1152a11": "槃(華嚴云。愚癡凡夫。不能知覺。怖老病死。求入涅槃。生死涅槃。二俱不識。於一切境妄起分別)。佛告",
    "T54n2131_006:1152a12": "大慧。如來之藏。是善不善因。能遍興起一切",
    "T54n2131_006:1152a13": "趣生。譬如伎兒變現諸趣(唯識論云。能變有二種。一因能變謂第八",
    "T54n2131_006:1152a14": "識中等流異熟二因習氣。等流習氣。由七識中善惡無記。熏令生長。異熟習氣。由六識中有漏善惡。熏令生長",
    "T54n2131_006:1152a15": "二果能變。謂前二種習氣力故。有八識生現種種相。等流習氣因緣故。八識體相差別而生。名等流果。果似因故。",
    "T54n2131_006:1152a16": "異熟習氣。為增上緣。感第八識酬引業力恒相續故。立異熟名。感前六識酬滿業者。從異熟起名異熟生。不名",
    "T54n2131_006:1152a17": "異熟。有間斷故。即前異熟及異熟生。名異熟果。果異因故。又唯識論。明四種變。一共中共云云)。離我",
    "T54n2131_006:1152a18": "我所不覺彼故。三緣和合方便而生。外道不",
    "T54n2131_006:1152a19": "覺。計著作者。為無始虛偽惡習所熏。名為識",
    "T54n2131_006:1152a20": "藏(密嚴經云。藏識持於世。猶如線穿珠。亦如車有輪。隨於業風轉。陶師運輪杖。器成隨所用。藏識與諸界共",
    "T54n2131_006:1152a21": "力無不成。內外諸世間。彌綸悉周徧。譬如眾星象布列在虛空。風力之所持。運行常不息。如空中鳥跡。求之不可",
    "T54n2131_006:1152a22": "見。然鳥不離空。頡胡結頏胡朗而進退。藏識亦如是。不離自他身。如海起波濤。如空含萬象)。生無",
    "T54n2131_006:1152a23": "明住地。與七識俱。如海浪身。常生不斷。離無",
    "T54n2131_006:1152a24": "常過。離於我論。自性無垢。畢竟清淨。其餘諸",
    "T54n2131_006:1152a25": "識。有生有滅。意意識等念念有七因。不實妄",
    "T54n2131_006:1152a26": "想。取諸境界。種種形處。計著名相。不覺自心",
    "T54n2131_006:1152a27": "所現色相。不覺苦樂。不至解脫。又偈曰。心如",
    "T54n2131_006:1152b01": "工伎兒(八識妄動如牽線主)。意如和伎者(七識執我如應和人)。五識為",
    "T54n2131_006:1152b02": "伴侶(五識取塵如共和伎)。忘想觀伎眾(六識分別如看眾人)大乘入楞",
    "T54n2131_006:1152b03": "伽云。心能積集業。意能廣積集。了別故名",
    "T54n2131_006:1152b04": "識。對現境說五。婆沙問。此三何別。答或別不",
    "T54n2131_006:1152b05": "別。言不別者。心即意識。如火名焰。亦名為熾",
    "T54n2131_006:1152b06": "亦名燒薪。秖是一心有三差別。言有別者。名",
    "T54n2131_006:1152b07": "即差別。或云。過去名意。未來名心。現在名",
    "T54n2131_006:1152b08": "識。或云。在界名心。在入名意。在陰名識。或",
    "T54n2131_006:1152b09": "云。雜色名心。如六道由心。繫屬名意。如五根",
    "T54n2131_006:1152b10": "屬意。語想名識。如分別屬識。又妙樂引俱舍",
    "T54n2131_006:1152b11": "云。集起名心。思量名意。了別名識。在彼一向",
    "T54n2131_006:1152b12": "全無即理。若大乘中。八識名心。七識名意。六",
    "T54n2131_006:1152b13": "識名識。彼教為迷。又無即理。故偏小教有漏",
    "T54n2131_006:1152b14": "之法。全無性淨即常住理。知之者寡。大寶積",
    "T54n2131_006:1152b15": "經佛言。所言識者。謂能了別。眼所知色。耳所",
    "T54n2131_006:1152b16": "知聲。鼻所知香。舌所知味。身所知觸。意所知",
    "T54n2131_006:1152b17": "法。是名為識。所言智者於內寂靜。不行於外。",
    "T54n2131_006:1152b18": "唯依於智。不於一法而生分別及種種分別。",
    "T54n2131_006:1152b19": "是名為智。大乘同性經。楞伽王白佛。云何眾",
    "T54n2131_006:1152b20": "生。捨此壽命。受彼壽命。捨此故身受彼新身。",
    "T54n2131_006:1152b21": "佛言。眾生捨此身已。業風力吹。移識將去。自",
    "T54n2131_006:1152b22": "所受業。而受其果。圭山云。欲驗臨終受生自",
    "T54n2131_006:1152b23": "在不自在。但驗尋常行心塵境自由不自由。",
    "T54n2131_006:1152b24": "二六時中當省察耳。",
    "T54n2131_006:1152b25": "污栗馱。此方稱草木心。",
    "T54n2131_006:1152b26": "矣栗馱。此方名積聚精要心。",
    "T54n2131_006:1152b27": "紇(胡結)利陀耶。此云肉團心。如黃庭經五藏",
    "T54n2131_006:1152b28": "論所明。正法念經云。心如蓮華開合。提謂云。",
    "T54n2131_006:1152b29": "心如帝王。皆肉團心。色法所攝。",
    "T54n2131_006:1152c01": "蜱(補迷)羅尸。或閉尸。此云肉團。見經音義。",
    "T54n2131_006:1152c02": "質多耶。或名質帝。或名波茶。此方翻心。黃",
    "T54n2131_006:1152c03": "庭經五藏論。目之為神。西域外道計之為我。",
    "T54n2131_006:1152c04": "此土佛教。翻緣慮心。此通八識。謂眼緣色乃",
    "T54n2131_006:1152c05": "至第八緣根身種子器世間。故云集起以解",
    "T54n2131_006:1152c06": "心第八獨名心。緣慮以解心(緣謂緣持慮即思慮)。八識總",
    "T54n2131_006:1152c07": "名心。然此緣慮亦名慮知(宗鏡云。無幽不矚。有法皆知。察密防微。窮今洞",
    "T54n2131_006:1152c08": "古。故謂之靈臺。司馬彪云。心為神慮之臺。莊子云。萬惡不可內於靈臺)。百法論疏。心",
    "T54n2131_006:1152c09": "法有六種義。一集起名心。唯屬第八。集諸種",
    "T54n2131_006:1152c10": "子。起現行故。二積集名心。屬前七轉。能熏積",
    "T54n2131_006:1152c11": "集諸法種故。或初集起屬前七轉現行共集",
    "T54n2131_006:1152c12": "熏起種故。或後積集名心。屬於第八含藏。積",
    "T54n2131_006:1152c13": "集諸法種故。此上二解雖各有能集所集之",
    "T54n2131_006:1152c14": "義。今唯取能集名心。如理應思。三緣慮名心。",
    "T54n2131_006:1152c15": "俱能緣慮自分境故。四或名為識。了別義故。",
    "T54n2131_006:1152c16": "五或名為意。等無間故。六或第八名心。第七",
    "T54n2131_006:1152c17": "名意。前六名識。入楞伽云。藏識說名心。思量",
    "T54n2131_006:1152c18": "性名意。能了諸境相。是故名為識。然第六意",
    "T54n2131_006:1152c19": "識具有五種。一定中獨頭意識。緣於定境。定",
    "T54n2131_006:1152c20": "境之中有理有事。事中有極略色極逈色及",
    "T54n2131_006:1152c21": "定自在所生法處諸色。二散位獨頭。緣受所",
    "T54n2131_006:1152c22": "引色及遍計所起諸法處色。如緣空華鏡像",
    "T54n2131_006:1152c23": "彩畫所生者。並法處攝。三夢中獨頭。緣夢中",
    "T54n2131_006:1152c24": "境。四明了意識。依五根門。與前五識。同緣五",
    "T54n2131_006:1152c25": "塵。五亂意識。是散意識於五根中。狂亂而起。",
    "T54n2131_006:1152c26": "如患熱病青為黃見非是眼識。是此緣故。宗",
    "T54n2131_006:1152c27": "鏡第六識具十名。一從根得名。名為六識。二",
    "T54n2131_006:1152c28": "能籌量是非。名為意識。三能應涉塵境名攀",
    "T54n2131_006:1152c29": "緣識。四能遍緣五塵名巡舊識。五念念流散",
    "T54n2131_006:1153a01": "名波浪識。六能辨前境。名分別事識。七所在",
    "T54n2131_006:1153a02": "壞他。名人我識。八愛業牽生名四住識。九令",
    "T54n2131_006:1153a03": "正解不生。名煩惱障識。十感報終盡。心境兩",
    "T54n2131_006:1153a04": "別。名分段死識。",
    "T54n2131_006:1153a05": "末那。唯識翻意。或云執我。亦云分別。唯識",
    "T54n2131_006:1153a06": "宗云。具足應言訖利瑟吒耶末那。此翻染污",
    "T54n2131_006:1153a07": "意。謂我癡。我見。我慢。我愛。四惑常俱故名",
    "T54n2131_006:1153a08": "染污。常審思量名之為意。思慮第八度量為",
    "T54n2131_006:1153a09": "我。如是思量唯第七有。餘識所無。故獨名意。",
    "T54n2131_006:1153a10": "復能了別名之為識。前之六識。從根得名。此",
    "T54n2131_006:1153a11": "第七識。當體立號。識論頌云。次第二能變。是",
    "T54n2131_006:1153a12": "識名末那。依彼轉緣彼思量為性相。四煩惱",
    "T54n2131_006:1153a13": "常俱。謂我癡我見并我慢我愛及餘觸等俱。",
    "T54n2131_006:1153a14": "有覆無記攝。大乘入楞伽。大慧問佛。云何但",
    "T54n2131_006:1153a15": "說意識滅。非七識滅。佛言。大慧以彼為因及",
    "T54n2131_006:1153a16": "所緣故。七識得生。大慧意識分別境界。起執",
    "T54n2131_006:1153a17": "著時。生諸習氣。長養藏識。由是意俱我我所",
    "T54n2131_006:1153a18": "執思量隨轉。無別體相。藏識為因。為所緣故。",
    "T54n2131_006:1153a19": "執著自心所現境界。心聚生起展轉為因。大",
    "T54n2131_006:1153a20": "慧譬如海浪。自心所現。境界風吹而有起滅。",
    "T54n2131_006:1153a21": "是故意識滅時。七識亦滅。然楞伽經唯明三",
    "T54n2131_006:1153a22": "識。不辨七識者。準此文云無別體相。所以唯",
    "T54n2131_006:1153a23": "說八六二識。起信亦然。通源問。現識屬第八。",
    "T54n2131_006:1153a24": "事識屬前六。何故不言第七識耶。答。七識名",
    "T54n2131_006:1153a25": "染污意。常時執取第八為我。是則若言第八。",
    "T54n2131_006:1153a26": "必兼第七。故瑜伽論云。賴耶識起。必二識相",
    "T54n2131_006:1153a27": "應。又事識緣外境時。必依第七。是故不說。宗",
    "T54n2131_006:1153a28": "鏡問第六能斷惑成無漏。第七不能斷惑。何",
    "T54n2131_006:1153a29": "故亦成無漏。答謂第七識是第六所依根。第",
    "T54n2131_006:1153b01": "六是能依識。能依識既成無漏。第七所依亦",
    "T54n2131_006:1153b02": "成無漏。謂第六入生法二空觀時。第七識中",
    "T54n2131_006:1153b03": "俱生我法二執現行伏令不起。故第七成無",
    "T54n2131_006:1153b04": "漏。問何故第八是有漏耶。答第八是總報主。",
    "T54n2131_006:1153b05": "持種受熏。若因中便成無漏。即一切有漏雜",
    "T54n2131_006:1153b06": "染種子皆散失故即便成佛。何用更二劫修",
    "T54n2131_006:1153b07": "行耶。問前五既非是總報主。何故不成無漏。",
    "T54n2131_006:1153b08": "答前五根是第八親相分。能變第八既是有",
    "T54n2131_006:1153b09": "漏。所變五根亦有漏。五根是所依尚有漏能",
    "T54n2131_006:1153b10": "依五識亦成有漏也。宗鏡七識十名。一六後",
    "T54n2131_006:1153b11": "得名稱為七識。二根塵不會名為轉識(宗鏡云。轉為改",
    "T54n2131_006:1153b12": "轉。是不定義。即三性三量三境易脫不定方名轉識)。三不覺習氣。忽然念起",
    "T54n2131_006:1153b13": "名妄想識。四無間生滅名相續識。五障理不",
    "T54n2131_006:1153b14": "明名無明識。六返迷從正。能斷四住煩惱。名",
    "T54n2131_006:1153b15": "為解識。七與涉玄途。順理生善名為行識。八",
    "T54n2131_006:1153b16": "解三界生死盡是我心更無外法。名無畏識。",
    "T54n2131_006:1153b17": "九照了分明如鏡顯像。故名現識。十法既妄",
    "T54n2131_006:1153b18": "起恃智為懷。令真性不顯名智障識。",
    "T54n2131_006:1153b19": "阿賴耶。或阿梨耶。起信云。以依阿梨耶識",
    "T54n2131_006:1153b20": "說有無明。不覺而起能見能現能取境界。真",
    "T54n2131_006:1153b21": "諦就名翻名無沒識。取不失之義。奘師就義",
    "T54n2131_006:1153b22": "翻為藏識。能含藏諸法種故。又此識體具三",
    "T54n2131_006:1153b23": "藏義。能藏。所藏。執藏。故名為藏。謂與雜染",
    "T54n2131_006:1153b24": "互為緣故。有情執為自內我故。復能了別種",
    "T54n2131_006:1153b25": "子根身及器世間三種境故。名之為識。古釋",
    "T54n2131_006:1153b26": "云。一能藏者。即能含藏義。猶如庫藏能含藏",
    "T54n2131_006:1153b27": "寶貝。故得藏名。此能含藏雜染種故。名之為",
    "T54n2131_006:1153b28": "藏。亦即持義。二所藏者即是所依義。猶如庫",
    "T54n2131_006:1153b29": "藏是寶等所依故。此識是雜染法所依處故。",
    "T54n2131_006:1153c01": "三執藏者。堅守不捨義。猶如金銀等藏為人",
    "T54n2131_006:1153c02": "堅守。執為自內我。故名為藏。此識為染末那",
    "T54n2131_006:1153c03": "堅執為我。故名為藏。起信鈔釋云。能藏所藏",
    "T54n2131_006:1153c04": "者。且所藏義。謂此識體藏是根身種子器世",
    "T54n2131_006:1153c05": "間所藏處也。以根等是此識相分故如藏中",
    "T54n2131_006:1153c06": "物像。如身在室內。欲覓賴耶識祇在色心",
    "T54n2131_006:1153c07": "中。欲覓摩尼珠。秖在青黃內。次能藏義。謂根",
    "T54n2131_006:1153c08": "身等法皆藏在識身之中。如像在珠內。欲覓",
    "T54n2131_006:1153c09": "一切法總在賴耶中。欲覓一切像總在摩尼",
    "T54n2131_006:1153c10": "內。與前義互為能所。故云能藏自體於諸法",
    "T54n2131_006:1153c11": "中能藏諸法於自體內。或名宅識",
    "T54n2131_006:1153c12": "(一切種子之所栖處)。或名心。由種種法熏習種子所積集",
    "T54n2131_006:1153c13": "故(積集義故名心集起義故名心)。或名阿陀那。執持種子及諸色",
    "T54n2131_006:1153c14": "根令不壞故(宗鏡云。又將死時。唯異熟心。由先業力恒遍相續。執受身分。捨執受處冷觸便",
    "T54n2131_006:1153c15": "生。壽燸識三。不相離故。冷觸起處。即是非情)。宗鏡問。諸根壞目識遷",
    "T54n2131_006:1153c16": "離時捨此故身別受餘質。去來之識相狀云",
    "T54n2131_006:1153c17": "何。答顯識經。佛告賢護。識之運轉遷滅往來。",
    "T54n2131_006:1153c18": "猶如風大無色無形不可顯現。而能發動萬",
    "T54n2131_006:1153c19": "物示眾形狀。或搖振林木。摧折破裂出大音",
    "T54n2131_006:1153c20": "聲。或為冷為熱。觸眾生身。作苦作樂。風無手",
    "T54n2131_006:1153c21": "足面目形容。亦無黑白黃赤諸色。賢護。識界",
    "T54n2131_006:1153c22": "亦爾。無色無形無光明。顯現所熏因緣故。顯",
    "T54n2131_006:1153c23": "示種種功用殊勝。或名所知依。能與染淨所",
    "T54n2131_006:1153c24": "知諸法為依止故(即三性與彼為依。名所知依)。或名種子識(梵語阿世",
    "T54n2131_006:1153c25": "耶。此云種子)。能遍住持世出世間諸法種子故(古德云。",
    "T54n2131_006:1153c26": "從無始時來。此身與種子俱時而有。如草木等種)。唯識論云。一切種子皆",
    "T54n2131_006:1153c27": "本性有。不從熏生。由熏習力但可增長。如契",
    "T54n2131_006:1153c28": "經說。一切有情。無始時來。有種種界。如惡叉",
    "T54n2131_006:1153c29": "聚法爾而有。界即種子差別名。故有如外草",
    "T54n2131_006:1154a01": "木等種。護法意云。有漏無漏種子皆有新熏",
    "T54n2131_006:1154a02": "本有。合生現行亦不雜亂。若新熏緣即從新",
    "T54n2131_006:1154a03": "熏生。若本有遇緣即從本有生。攝論云。此阿",
    "T54n2131_006:1154a04": "賴耶識。與種子如此共生。雖有能依所依。不",
    "T54n2131_006:1154a05": "由體別故異。乃至能是假無體。所是依是實",
    "T54n2131_006:1154a06": "有體。假實和合異相難可分別。以無二體故。",
    "T54n2131_006:1154a07": "此識先未有功能。熏習生後方有功能。故異",
    "T54n2131_006:1154a08": "於前。前識但是果報。不得名一切種子。後識",
    "T54n2131_006:1154a09": "能為他生因。說名一切種子。前識但生自相",
    "T54n2131_006:1154a10": "續。後識能生自他相續。故勝於前。攝論云。第",
    "T54n2131_006:1154a11": "八識從種子生故稱果報識。能攝持種子故",
    "T54n2131_006:1154a12": "亦名種子識。宗鏡云。本識是體種子是用。種",
    "T54n2131_006:1154a13": "子是因所生是果。問熏生何別。答熏是資熏",
    "T54n2131_006:1154a14": "繫發之義。生是生起從因生出之義。謂本識",
    "T54n2131_006:1154a15": "等雖無力資熏擊發自種之義。而有親生自",
    "T54n2131_006:1154a16": "種之義。如本有無漏種子雖有生果之能。若",
    "T54n2131_006:1154a17": "不得資加二位有漏諸善資熏擊發。即不能",
    "T54n2131_006:1154a18": "生現。又如本識中善染等種能引次後自類",
    "T54n2131_006:1154a19": "種子雖有生義無自熏義。如穀麥等種雖有",
    "T54n2131_006:1154a20": "生芽之能。若不得水土等資熏擊發。亦不能",
    "T54n2131_006:1154a21": "生其現行。本識雖有生種之能然自力劣。須",
    "T54n2131_006:1154a22": "假六七與熏方生。由是義故。本識等雖非能",
    "T54n2131_006:1154a23": "熏而能生種。故與親種得為因緣。又熏者發",
    "T54n2131_006:1154a24": "也致也。習者生也近也數也。即發致果於本",
    "T54n2131_006:1154a25": "識內。令種子生近生長。故熏有二種。一熏習",
    "T54n2131_006:1154a26": "謂熏心體。成染淨等事。二資熏謂現行心境",
    "T54n2131_006:1154a27": "及諸惑相資等。攝論云。轉依名法身。由聞",
    "T54n2131_006:1154a28": "熏四法得成。一信樂大乘。是大淨種子。二般",
    "T54n2131_006:1154a29": "若波羅蜜。是大我種子。三虛空品三昧。是大",
    "T54n2131_006:1154b01": "樂種子。四大悲是大常種子。此聞熏習四法",
    "T54n2131_006:1154b02": "為四德種子。四德圓時本識都盡。四德本來",
    "T54n2131_006:1154b03": "是有。不從種子生。從因作名故稱種子。然善",
    "T54n2131_006:1154b04": "染如沈麝韮蒜等。故不受熏。無記如素帛故",
    "T54n2131_006:1154b05": "能受熏。如善不容於惡猶白不受於黑。若惡",
    "T54n2131_006:1154b06": "不容於善。如臭不納於香。唯本識之含藏。同",
    "T54n2131_006:1154b07": "太虛之廣納矣。或名異熟識。能引生死善不",
    "T54n2131_006:1154b08": "善業異熟果故(宗鏡云。又第八識本無阿賴耶名。由第七執第八見分為我。令第八得阿賴",
    "T54n2131_006:1154b09": "耶名。若不執時。但名異熟識者。此是善惡業果位。以善惡業為因。即招感得此引果故。前世業為因。因是善惡。",
    "T54n2131_006:1154b10": "今世感第八識是無記。異熟即果。果異於因故名異熟。又具四義。一實。二常。三遍。四無雜。是名真異熟識。問第",
    "T54n2131_006:1154b11": "八真異熟識。如何名引果。答為善惡業為能引。第八為所引。是能引家之果。故名引果。故是總報主。前六識名為",
    "T54n2131_006:1154b12": "滿果。有一分善惡別報來滿故。此滿業所招名異熟生。非真異熟也。不具四義。唯第八是引果真異熟識。真異熟心",
    "T54n2131_006:1154b13": "一切時相續酬牽引業非同滿業。有間斷故。以餘轉識不能引業。但來滿善惡之業果。引果之識遍三界有。六識不",
    "T54n2131_006:1154b14": "遍無色界無心定等)。或名現識(宗鏡云。具三顯義。一顯現。此簡七識果不顯現故。二現在。簡",
    "T54n2131_006:1154b15": "非前後。三現有。此簡假法。體是實有方成種子)。故唯識論云。如瀑流水上",
    "T54n2131_006:1154b16": "下。魚草等物隨流不捨。此識亦爾。與內習",
    "T54n2131_006:1154b17": "氣外觸等法恒相續轉(唯識論云。常與觸作意受想思相應。阿賴耶識。無始時",
    "T54n2131_006:1154b18": "來。乃至未轉於一切位恒與此五心所相應)。天台名無沒識(釋籤云。無始時有未曾斷絕。故",
    "T54n2131_006:1154b19": "云無沒。宗鏡問云。祖先終歿後嗣資悼。違三界之唯心。乖萬法之唯識。答有五力。唯識不判。一定力。二通力。三",
    "T54n2131_006:1154b20": "借識力。四大願力。五法威德力。道氤法師。對唐明皇云。佛力法力三賢十聖亦不能測)。或名隨眠",
    "T54n2131_006:1154b21": "(顯宗論云。相續中眠。故名隨眠。即順流者。身中安住。增昏滯義。或隨勝者。相續中眠。即是趣入如實解位。為昏",
    "T54n2131_006:1154b22": "迷義。或有獄中長時隨逐。覆有情類。故名隨眠。又瑜伽云。煩惱麤重。隨附依身。說名隨眠。能為種子。生起一切",
    "T54n2131_006:1154b23": "煩惱故也)。菩薩處胎經云。爾時世尊。將欲示現識",
    "T54n2131_006:1154b24": "所趣向。道識。俗識。有為識。無為識。有漏識。",
    "T54n2131_006:1154b25": "無漏識。華識。果識。報識。無報識。天識。龍識。",
    "T54n2131_006:1154b26": "鬼神。阿修羅。迦樓那緊那羅。摩睺羅伽。人",
    "T54n2131_006:1154b27": "非人識。上至二十八天識。下至無救地獄識。",
    "T54n2131_006:1154c01": "爾時世尊即於胎中。現勾鎖骨。遍滿三千大",
    "T54n2131_006:1154c02": "千世界(云云)。佛告彌勒。汝觀勾鎖骸骨。令一切",
    "T54n2131_006:1154c03": "眾知識所趣。分別決了令無疑滯。爾時彌勒",
    "T54n2131_006:1154c04": "菩薩即從座起。手執金剛七寶神杖。攪勾鎖",
    "T54n2131_006:1154c05": "骨聽彼骨聲。即白佛言。此人命終嗔恚結多。",
    "T54n2131_006:1154c06": "識墮龍中。次復攪骨。此人前身十戒行具。得",
    "T54n2131_006:1154c07": "生天上。次復攪骨。此人前身破戒犯律。生地",
    "T54n2131_006:1154c08": "辯中。如是攪骨。有漏無漏。有為無為。從二十",
    "T54n2131_006:1154c09": "八天。至無救地獄。知識所趣善惡果報白黑",
    "T54n2131_006:1154c10": "行報。有一全身舍利。無有缺減。爾時彌勒。以",
    "T54n2131_006:1154c11": "杖攪之推尋此識。了不知處。如是三攪。前",
    "T54n2131_006:1154c12": "白佛言。此人神識。了不可知。將非如來入涅",
    "T54n2131_006:1154c13": "槃耶。佛告彌勒。汝紹佛位。於當來世。當得作",
    "T54n2131_006:1154c14": "佛成無上道。何以攪舍利而不知識處耶。彌",
    "T54n2131_006:1154c15": "勒白佛言。佛不思議。不可限量。非我等境界",
    "T54n2131_006:1154c16": "所能籌量。今有狐疑。唯願世尊當解說之。五",
    "T54n2131_006:1154c17": "道神識。盡能得知彼善惡趣。不敢有疑。於如",
    "T54n2131_006:1154c18": "來所。今此舍利。無有缺減。願說此識。令",
    "T54n2131_006:1154c19": "我等知。佛告彌勒。過去未來現在諸佛舍利",
    "T54n2131_006:1154c20": "流布。非汝等境界所能分別。又阿賴耶識。無",
    "T54n2131_006:1154c21": "始時來恒與此五心所相應。以是遍行心所",
    "T54n2131_006:1154c22": "攝故。一作意者。論云。作意謂能警心為性。於",
    "T54n2131_006:1154c23": "所緣境引心為業(作意警心有二功力。一心未起時能警令起。二若起已能引令趣境)。",
    "T54n2131_006:1154c24": "二觸者。論云。觸謂三和分別變異。令心心所",
    "T54n2131_006:1154c25": "觸境為性。受想思等所依為業(觸謂三和者。即根境識體異名",
    "T54n2131_006:1154c26": "三。不相乖返更相交涉。名為隨順。根可為依。境可為取。識二所生。可依於根而取於境。此三之上。皆有順生",
    "T54n2131_006:1154c27": "一切心所功能作用。名為變異)。三受者。論云。受謂領納違順俱",
    "T54n2131_006:1154c28": "非境相為性。起愛為業。四想者。論云。想謂",
    "T54n2131_006:1154c29": "於境取像為性。施設種種名言為業。謂要安",
    "T54n2131_006:1155a01": "立境分劑相。方能隨起種種名言(此中安立取像異名。謂",
    "T54n2131_006:1155a02": "此是青非青等作分劑而取其相名為安立)。五思者。論云。思謂令心造",
    "T54n2131_006:1155a03": "作為性。於善品等役心為業。謂能取境正因",
    "T54n2131_006:1155a04": "等相驅役自心。令造善等(此觸等五與異熟識行相雖異。而時依同所",
    "T54n2131_006:1155a05": "緣事等。故名相應。此識行相極不明了。不能分別逆順境相。微細一類唯與捨受相應。又此相應受。唯是異熟。隨",
    "T54n2131_006:1155a06": "先引業轉不待現緣。任善惡業勢力轉故。唯是捨受。苦樂二受是異熟生。非真異熟。待緣現故非此相應)。宗",
    "T54n2131_006:1155a07": "鏡問。一百法中凡聖總具不。答。若凡夫位。通",
    "T54n2131_006:1155a08": "約三界九地種子。皆具百法。若諸佛果位。唯",
    "T54n2131_006:1155a09": "具六十六法。除根本煩惱六。隨煩惱二十。不",
    "T54n2131_006:1155a10": "定四。不相應行中四。共除三十四法。宗鏡",
    "T54n2131_006:1155a11": "明八識十名。一七後得名稱為八識。二真偽",
    "T54n2131_006:1155a12": "雜間名和合識。三蘊積諸法名為藏識。四住",
    "T54n2131_006:1155a13": "持起發。名熏變識。五凡成聖名為出生識。六",
    "T54n2131_006:1155a14": "藏體無斷名金剛智識。七體非寂亂名寂滅",
    "T54n2131_006:1155a15": "識。八中實非假。名為體識。九藏體非迷。名",
    "T54n2131_006:1155a16": "本覺識。十功德圓滿名一切種智識。此識建",
    "T54n2131_006:1155a17": "立有情無情。發生染法淨法。若有知有覺則",
    "T54n2131_006:1155a18": "眾生界起。若無想無慮則國土緣生。因染法",
    "T54n2131_006:1155a19": "而六趣回旋。隨淨法而四聖階降。可謂凡聖",
    "T54n2131_006:1155a20": "之本根器之由。了此識原何法非悟。證斯心",
    "T54n2131_006:1155a21": "性何境不真。可謂絕學之門栖神之宅。又云。",
    "T54n2131_006:1155a22": "第八本識。真如一心。廣大無邊體性微細。顯",
    "T54n2131_006:1155a23": "心原而無外。包性藏以該通擅持種之名。作",
    "T54n2131_006:1155a24": "總報之主。建有情之體。立涅槃之因。居初位",
    "T54n2131_006:1155a25": "而總號賴耶。處果位而唯稱無垢。備本後之",
    "T54n2131_006:1155a26": "智地。成自他之利門。隨有執無執(攝論云。一切種子。心",
    "T54n2131_006:1155a27": "識成熟。展轉和合。增長廣大依二執受。一者有色諸根及所依執受二者相名分別言說戲論習氣執受。宗鏡云。執",
    "T54n2131_006:1155a28": "受各具二義。且執二義者。一攝義。即攝為自體。二持義。即持令不散。受二義。一領義。即領以為境。二覺義。即令",
    "T54n2131_006:1155b01": "生覺受安危共同。根身具執受四義。一攝為自體。同是無記性故。二持令不散。第八能任持此身。令不爛壞。三",
    "T54n2131_006:1155b02": "領已為境。此根身是第八親相分故。四令生覺受安危共同。若第八危五根危。第八安五根安。若器世間量但緣非",
    "T54n2131_006:1155b03": "執受。即受二義中領已為境。問何以器界不似根身第八親執受。答以與第八遠故。所以不攝為自體。又器界損時",
    "T54n2131_006:1155b04": "第八亦不隨彼安危共同。所以不執受。若髮毛爪齒膀胱宿水等雖近已同外器攝。所以第八亦不執受。應具四句。",
    "T54n2131_006:1155b05": "一持而不緣。即無漏種。二緣而不持。即器界現行。三俱句。即內身根塵。四俱非即前七現行)。而立多",
    "T54n2131_006:1155b06": "名據染緣淨緣。而作眾體。含一切而如太虛",
    "T54n2131_006:1155b07": "包納。現萬法而似大地發生。則何法不收。無",
    "T54n2131_006:1155b08": "門不入。但以迷一真之解。作第二之觀。因於",
    "T54n2131_006:1155b09": "覺明能了之心。發起內外塵勞之相。於一圓",
    "T54n2131_006:1155b10": "湛。析出根塵。聚內四大為身。分外四大為",
    "T54n2131_006:1155b11": "境內以識精為垢。外因想相成塵。無念而境",
    "T54n2131_006:1155b12": "觀一如。有想而真成萬別。若能心融法界境",
    "T54n2131_006:1155b13": "豁真空。幻翳全消。一道明現。可謂裂迷途之",
    "T54n2131_006:1155b14": "緻綱。抽覺戶之重關。惛夢惺而大覺常明。",
    "T54n2131_006:1155b15": "狂性歇而本頭自現。",
    "T54n2131_006:1155b16": "阿陀那。義翻執持。能執持種子根身生相續",
    "T54n2131_006:1155b17": "義。執持有三。一執持根身。令不爛壞。二執持",
    "T54n2131_006:1155b18": "種子。令不散失。三執取結生相續義。即有情",
    "T54n2131_006:1155b19": "於中有身臨末位。第八識初一念受生時。有",
    "T54n2131_006:1155b20": "執取結生相續義。結者繫也屬也。於母腹中。",
    "T54n2131_006:1155b21": "一念受生。便繫屬彼故。亦如磁毛石吸鐵。鐵",
    "T54n2131_006:1155b22": "如父母精血二點。第八識如磁毛石。一剎那",
    "T54n2131_006:1155b23": "間。便攬而住。同時根塵等種。從自識中亦生",
    "T54n2131_006:1155b24": "現行名為執取結生。故楞嚴曰。陀那微細識。",
    "T54n2131_006:1155b25": "習氣如瀑流(檇李云。言習氣者謂熏習氣分。乃種子異名。以第八識中無始習氣微細生滅流",
    "T54n2131_006:1155b26": "注不息。故如瀑流。解深密經云。如瀑流水生多波浪。諸波浪等。以水為依。五六七八。皆依此識)。真非",
    "T54n2131_006:1155b27": "真恐迷我常不開演(宗鏡云。佛若一向說真則眾生不復進修。隨增上慢。以不染",
    "T54n2131_006:1155b28": "而染。非無客塵垢故。若一向說不真則眾生撥葉自身生斷見故無成佛期。故對凡夫二乘恐生迷倒。常不開演故。",
    "T54n2131_006:1155c01": "解深密經云。阿陀那識甚微細。一切種子。如瀑流。我於凡愚不開演。恐彼分別執為我。熏聞云。真諦謂之第七",
    "T54n2131_006:1155c02": "識。蓋取第八染分立名。唯識百法謂之第八識者則通取染淨和合為因)。解深密經。謂之",
    "T54n2131_006:1155c03": "第九者。乃別取第八淨分言之。故攝論云。世",
    "T54n2131_006:1155c04": "尊說法凡有三種。一染污分。二清淨分。三染",
    "T54n2131_006:1155c05": "污清淨分。譬如金藏土中有三。一地界。二",
    "T54n2131_006:1155c06": "金。三土輪。以地譬依他性具染淨二分。此八",
    "T54n2131_006:1155c07": "識。以土譬分別性為生死染分。此七識。以金",
    "T54n2131_006:1155c08": "譬真實性為涅槃淨分。此九識。宗鏡云。分別",
    "T54n2131_006:1155c09": "諸識開合不同。皆依體用。約體則無差而差。",
    "T54n2131_006:1155c10": "以全用之體不礙用故。約用則差而無差。以",
    "T54n2131_006:1155c11": "全體之用不失體故。如舉海成波不失海。舉",
    "T54n2131_006:1155c12": "波成海不礙波。非有非無方窮識性。不一不",
    "T54n2131_006:1155c13": "異。可究心原。古德云。約諸識門雖一多不",
    "T54n2131_006:1155c14": "定。皆是體用緣起本末相收。本是九識。末是",
    "T54n2131_006:1155c15": "五識。從本向末寂而常用。從末向本。用而常",
    "T54n2131_006:1155c16": "寂。寂而常用故靜而不結。用而常寂故動而",
    "T54n2131_006:1155c17": "不亂。靜而不結故真如是緣起。動而不亂故",
    "T54n2131_006:1155c18": "緣起是真如。真如是緣起故。無涅槃不生死。",
    "T54n2131_006:1155c19": "即八九為六七。緣起是真如故。無生死不涅",
    "T54n2131_006:1155c20": "槃。即六七為八九。無生死不涅槃。故法界皆",
    "T54n2131_006:1155c21": "生死。無涅槃不生死故。法界皆涅槃。法界皆",
    "T54n2131_006:1155c22": "涅槃故。生死非雜亂。法界皆生死故涅槃非",
    "T54n2131_006:1155c23": "寂靜。生死非雜亂。眾生即是佛。涅槃非寂靜。",
    "T54n2131_006:1155c24": "佛即是眾生。是以法界違故說涅槃是生死。",
    "T54n2131_006:1155c25": "即理隨情用。法界順故說生死是涅槃。即情",
    "T54n2131_006:1155c26": "隨理用。如此明時說情非理外理非情外。情",
    "T54n2131_006:1155c27": "非理外故。所以即實說六七為八九。實者體",
    "T54n2131_006:1155c28": "也。理非情外故。所以即假說八九為六七。假",
    "T54n2131_006:1155c29": "者用也。以假實無礙故人法俱空。以體用無",
    "T54n2131_006:1155c30": "礙故空無可空。人法俱空故說絕待。空無可",
    "T54n2131_006:1156a01": "空故言妙用。如斯說者。亦是排情之言。論其",
    "T54n2131_006:1156a02": "至實者。不可以名相得。至極者不可以二諦",
    "T54n2131_006:1156a03": "辨。不可以名相得故。非言象能詮。不可以二",
    "T54n2131_006:1156a04": "諦辨故。非有無能說。故云至理無言。賢聖默",
    "T54n2131_006:1156a05": "然。正可以神會。不可以心求。問一心湛寂。云",
    "T54n2131_006:1156a06": "何起諸識浪。答只為不覺忽爾念生。起信云。",
    "T54n2131_006:1156a07": "以不如實知真如法一故不覺心起。摩訶衍",
    "T54n2131_006:1156a08": "論云。即是顯示根本不覺之起因緣。根本不",
    "T54n2131_006:1156a09": "覺。何因緣故。得起而有。因不如故得起而有。",
    "T54n2131_006:1156a10": "何等法中而不如耶。謂三法中而不如故。言",
    "T54n2131_006:1156a11": "不如者。當有何義。謂違逆義故。云何三法。一",
    "T54n2131_006:1156a12": "者實知一法。二者真如一法。三者一心一法。",
    "T54n2131_006:1156a13": "是名為三。實知法者。謂一切覺即能達智。真",
    "T54n2131_006:1156a14": "如法者。謂平等理即所達境。一心法者。謂一",
    "T54n2131_006:1156a15": "法界即所依體。於此三法皆違逆故。無明元",
    "T54n2131_006:1156a16": "起。是故說言。謂不如實知真如法一故不覺",
    "T54n2131_006:1156a17": "心起。彼三種法皆守一。中終不離故。故通名",
    "T54n2131_006:1156a18": "一。又起信云。以無明熏力不覺心動。最初成",
    "T54n2131_006:1156a19": "其業識。因此業識復生轉識等。論釋云。最初",
    "T54n2131_006:1156a20": "不覺稱為第一業相。能見所見。無有差別。心",
    "T54n2131_006:1156a21": "王念法。不可分析。唯有精勤隱流之義。故名",
    "T54n2131_006:1156a22": "為業。如是流動。只申不覺。第二轉相以業相",
    "T54n2131_006:1156a23": "念。為所依。故轉作能緣流成了相。第三現相。",
    "T54n2131_006:1156a24": "以了別轉為所依。戲論境界具足。現前所緣",
    "T54n2131_006:1156a25": "相分圓滿安布。依此見分。現彼相分。又動相",
    "T54n2131_006:1156a26": "者。動為業識。理極微細。謂本覺心。因無明風",
    "T54n2131_006:1156a27": "舉體微動。微動之相。未能外緣。即不覺故。謂",
    "T54n2131_006:1156a28": "從本覺有不覺生。即為業相。如海微波從靜",
    "T54n2131_006:1156a29": "微動。而未從此轉移本處。轉相者。假無明力。",
    "T54n2131_006:1156b01": "資助業相。轉成能緣。有能見用。向外面起即",
    "T54n2131_006:1156b02": "名轉相。雖有轉相而未能現五塵所緣境相。",
    "T54n2131_006:1156b03": "如海波浪假於風力兼資微動從此擊波轉移",
    "T54n2131_006:1156b04": "而起。現相者。從轉相而成現相。方有色塵山",
    "T54n2131_006:1156b05": "河大地器世間等。楞伽經。大慧白佛言。世尊。",
    "T54n2131_006:1156b06": "諸識有幾種生住滅。佛告大慧。識有二種生",
    "T54n2131_006:1156b07": "住滅。非思量所知。謂流注生住滅。相生住滅",
    "T54n2131_006:1156b08": "(梵語儞伽。此云流注不斷。言流注者)。唯自第八三相微隱種現不斷",
    "T54n2131_006:1156b09": "名為流注。由無明緣。初起業識。故說為生。相",
    "T54n2131_006:1156b10": "續長劫。故名為住。到金剛定。等覺一念。斷本",
    "T54n2131_006:1156b11": "無明。名流注滅相生住滅者。謂餘七識心境",
    "T54n2131_006:1156b12": "麁顯。故名為相。雖七緣八望六為細。具有四",
    "T54n2131_006:1156b13": "惑。故亦云麁。依彼現識自種諸境緣合生七",
    "T54n2131_006:1156b14": "說為相生。長劫熏習。名為相住。從末向本。",
    "T54n2131_006:1156b15": "漸伏及斷至七地滿。名為相滅。依前生滅。立",
    "T54n2131_006:1156b16": "迷悟依。依後生滅立染淨依。後短前長。事分",
    "T54n2131_006:1156b17": "二別。即是流注生住滅相生住滅。仁王般若",
    "T54n2131_006:1156b18": "經云。然諸有情。於久遠劫。初剎那識異於木",
    "T54n2131_006:1156b19": "石生得染淨。各自能為無量無數染淨識本",
    "T54n2131_006:1156b20": "從初剎那不可說劫。乃至金剛終一剎那。有",
    "T54n2131_006:1156b21": "不可說不可說識。生諸有情色心二法。色名",
    "T54n2131_006:1156b22": "色蘊。心名四蘊。宗鏡引古釋。初剎那識異於",
    "T54n2131_006:1156b23": "木石者。謂一念識有覺受故。異於木石。即顯",
    "T54n2131_006:1156b24": "前念中有末心所見赤白二穢。即同外器木",
    "T54n2131_006:1156b25": "石種類。此識生時。攬彼為身。故異木石。問既",
    "T54n2131_006:1156b26": "非久遠無始。何名初識耶。答過去未來無體。",
    "T54n2131_006:1156b27": "剎那熏習。唯屬現在。現在正起妄念之時。妄",
    "T54n2131_006:1156b28": "念違真名為初識。非是過去。有識創起名為",
    "T54n2131_006:1156b29": "初識。故知橫該一切處。竪通無量時。皆是即",
    "T54n2131_006:1156c01": "今現在一心。更無別理。道契經。文殊師利白",
    "T54n2131_006:1156c02": "佛言。世尊。阿賴耶識具一切法。過於恒沙。如",
    "T54n2131_006:1156c03": "是諸法。以誰為本。生於何處。佛言。如是有為",
    "T54n2131_006:1156c04": "無為一切諸法。生處殊勝不可思議。何以故。",
    "T54n2131_006:1156c05": "於非有為非無為處。是有為是無為法。而能",
    "T54n2131_006:1156c06": "生故。文殊又白佛言。世尊。云何名為非有為",
    "T54n2131_006:1156c07": "非無為處。佛言。非有為非無為處者所謂一",
    "T54n2131_006:1156c08": "心本法。非有為故能作有為。非無為故能作",
    "T54n2131_006:1156c09": "無為。是故我言生處殊勝。不可思議。又云。當",
    "T54n2131_006:1156c10": "作二門。分明顯說。一者下轉門。二者上轉",
    "T54n2131_006:1156c11": "門。生滅門中。不出此二。如是二門云何差",
    "T54n2131_006:1156c12": "別。頌曰。諸染法有力。諸淨法無力。背本下",
    "T54n2131_006:1156c13": "下轉。名為下轉門。諸淨法有力。諸染法無",
    "T54n2131_006:1156c14": "力。向原上上轉。名為上轉門。識論云。云何",
    "T54n2131_006:1156c15": "應知依識所變假說我法。非別實有。由斯一",
    "T54n2131_006:1156c16": "切唯有識耶。頌曰。是諸識轉變(轉變是改轉義。即八種識。從自",
    "T54n2131_006:1156c17": "證分轉變似二分現。即所變見分有能作用。說名為見。所變相分。為所作用。說名為相。即俱依自證分而轉。既若",
    "T54n2131_006:1156c18": "見相二分包一切法盡。即此二分從心體上變起。故知一切諸法皆不離心)。分別所分別(從初",
    "T54n2131_006:1156c19": "業識。起見相二門。因見立能因相立所能所纔具。我法互興。或謂用為能相。體為所相。或以七識為能相。第八識",
    "T54n2131_006:1156c20": "為所相)。由此彼皆無(此見相二分上。妄執彼實我法。二執是無。即由此見相二分外。妄情執有",
    "T54n2131_006:1156c21": "心外我法之境。皆是無故)。故一切唯識(唯遮境有。識簡心空將唯字遮薩婆多執心外有其實境。",
    "T54n2131_006:1156c22": "將識字簡清辨等執惡取空破空有二邊。正處中道)。又諸師所明。總有四分義。",
    "T54n2131_006:1156c23": "一相分(一實相名相。體即真如。是真實相故。二境相名相。為能與根心而為境故。三相狀名相。",
    "T54n2131_006:1156c24": "此唯有為法。有相狀故。通影及質。唯是識之所變。四義相名相。即能詮下所詮義。相分是此四相中取後三相而",
    "T54n2131_006:1156c25": "為相分。又相分有二。一識所頓變。即是本質。二識等緣境唯變影緣。不得本質)。二見分。唯識",
    "T54n2131_006:1156c26": "論云。於自所緣。有了別用(見分有五類。一證見名見。即三根本智見分",
    "T54n2131_006:1156c27": "是。二照燭名見。此通根心俱有照燭義故。三能緣名見。即通內三分。俱能緣故。四念解名見。以念解所詮義所。",
    "T54n2131_006:1157a01": "五推度名見。即比量心推度一切境故。於此五種見中。除五色根及內外二分。餘皆見分所攝)。三自",
    "T54n2131_006:1157a02": "證分。謂能親證自見分緣相分不謬。能作證",
    "T54n2131_006:1157a03": "故。四證自證分。謂能親證第三自證分緣見",
    "T54n2131_006:1157a04": "分不謬故。從所證處得名。此四分義。鏡如自",
    "T54n2131_006:1157a05": "證分。鏡明如見分。鏡象如相分。鏡後弝(必罵)",
    "T54n2131_006:1157a06": "如證自證分。此四分有四師立義。第一安慧",
    "T54n2131_006:1157a07": "菩薩立一分自證分。識論云。此自證分。從所",
    "T54n2131_006:1157a08": "緣生。是依他起故。故說為有。見相二分不從",
    "T54n2131_006:1157a09": "緣生。因遍計心妄執。而有。如是二分。情有理",
    "T54n2131_006:1157a10": "無。唯自證分是依他起性。有種子生是實有",
    "T54n2131_006:1157a11": "故。見相二分是無。更變起我法二執。又是無。",
    "T54n2131_006:1157a12": "以無似無。若準護法菩薩即是以有似無見",
    "T54n2131_006:1157a13": "相二分是有體。變起我法二執是無體。故安",
    "T54n2131_006:1157a14": "慧引楞伽云。三界有漏心心所皆是虛妄分",
    "T54n2131_006:1157a15": "別為自性。故知八識見相二分。皆是遍計妄",
    "T54n2131_006:1157a16": "執有故。唯有自證一分。是依他起性。是實有",
    "T54n2131_006:1157a17": "故。二難陀論師。立二分。成唯識初標。宗者即",
    "T54n2131_006:1157a18": "一切心生皆有見相二分。見相二分。是能所",
    "T54n2131_006:1157a19": "二緣也。若無相分牽心。心法無由得生。若無",
    "T54n2131_006:1157a20": "能緣見分誰知有所緣相分耶。即有境有心",
    "T54n2131_006:1157a21": "等成唯識也。見分為能變。相分是所變。能所",
    "T54n2131_006:1157a22": "得成。須具二分。見分相分是依他起性。有時",
    "T54n2131_006:1157a23": "緣獨影境即同種生。有時緣帶質境即別種",
    "T54n2131_006:1157a24": "生。故非遍計也。若不許者。諸佛不應現身土",
    "T54n2131_006:1157a25": "等種種影像也。三陳那菩薩立三分。安慧立",
    "T54n2131_006:1157a26": "一分但有體而無用。難陀立見相二分。但有",
    "T54n2131_006:1157a27": "用而無體。皆互不足。立理者謂立量果義。論",
    "T54n2131_006:1157a28": "云。能量所量。量果別故。相見必有所依體故。",
    "T54n2131_006:1157a29": "相分為所量。見分為能量。即要自證分為證",
    "T54n2131_006:1157b01": "者是量果也。喻尺量絹。絹為所量。尺人為能",
    "T54n2131_006:1157b02": "量。記數之智名為量果。今見分緣相分不錯",
    "T54n2131_006:1157b03": "皆由自證分為作果故。今眼識見分緣青時",
    "T54n2131_006:1157b04": "定不緣黃。如見分緣不曾見境。忽然緣黃境",
    "T54n2131_006:1157b05": "時定不緣青。若無自證分即見分不能自記",
    "T54n2131_006:1157b06": "憶。故知須立三分。若無自證分即相見亦無。",
    "T54n2131_006:1157b07": "若言有二分者。即須定有自證分集量。論頌",
    "T54n2131_006:1157b08": "云。似境相所量。能取相自證。釋云。似境相所",
    "T54n2131_006:1157b09": "量者。即相分似外境現。能取相自證者。即是",
    "T54n2131_006:1157b10": "見分能取相分故。自證即是體也。四護法菩",
    "T54n2131_006:1157b11": "薩立四分。立宗者。心心所若細分別應有四",
    "T54n2131_006:1157b12": "分。立理者。若無第四分。將何法與第三分為",
    "T54n2131_006:1157b13": "量果耶。汝陳那立三分者。為見分有能量了",
    "T54n2131_006:1157b14": "境用故。即將自證分為量果。汝自證分亦有",
    "T54n2131_006:1157b15": "能量照境故。即將何法與能量自證分為量",
    "T54n2131_006:1157b16": "果耶。即須將第四證自證分為第三分量果",
    "T54n2131_006:1157b17": "也。引密嚴經云。眾生心二性。內外一切分",
    "T54n2131_006:1157b18": "(內一分為一性。見相二分為第二性。即心境內外二性)。所取能取纏(能緣麤動。是能緣見分。所",
    "T54n2131_006:1157b19": "取是所緣相縛也)。見種種差別(見分通二量故言種種差別)。夫為量果須",
    "T54n2131_006:1157b20": "是現量方為量果。前五識與第八見分雖是",
    "T54n2131_006:1157b21": "現量。以外緣故。即非量果。為量果者須內",
    "T54n2131_006:1157b22": "緣故。七識雖是內緣亦非量果。為量果者應",
    "T54n2131_006:1157b23": "具二義。一現量。二內緣。又果中後得見分雖",
    "T54n2131_006:1157b24": "是現量內緣時變影緣故非量果。即須具三",
    "T54n2131_006:1157b25": "義。又果中根本智見分雖親證真如不變影",
    "T54n2131_006:1157b26": "故是心用故非量果。即須是心體具足四義。",
    "T54n2131_006:1157b27": "一現量。二內緣。三不變影。四是心體。方為量",
    "T54n2131_006:1157b28": "果。問四分以何為體性。答相分所變色心為",
    "T54n2131_006:1157b29": "體性。若內三分即用現行心所而為體。宗鏡",
    "T54n2131_006:1157c01": "問。未有無心境。曾無無境心。凡聖通論都有",
    "T54n2131_006:1157c02": "幾境。答大約有三境。頌曰。性境不隨心(性是實義。即",
    "T54n2131_006:1157c03": "實根塵四大及實定果色等相分境。言不隨心者。為此根塵等相分。皆自有實種生。不隨能緣見分種生故)。獨",
    "T54n2131_006:1157c04": "影唯從見(影謂影像。是相分異名。為此假相分無種為伴。但獨自有名故名獨影。即空華兔角過去",
    "T54n2131_006:1157c05": "未來諸假影像法是。此但從能緣見分變生。與見分同種故名獨影唯從見)。帶質通情本(即相",
    "T54n2131_006:1157c06": "分一半。與本質同一種生。一半與見分同一種生。故言通情本。情即能緣見分。即所緣本質)。性種等",
    "T54n2131_006:1157c07": "隨應(隨應是不定義。謂於三境中。名隨所應。有性種界繫三科異熟等差別不定)。又廣釋云。",
    "T54n2131_006:1157c08": "性境者。為有體實相分名性境。即前五識及",
    "T54n2131_006:1157c09": "第八心王並現量。第六識所緣諸實色得境",
    "T54n2131_006:1157c10": "之自相。不帶名言無籌度心。此境方名性境。",
    "T54n2131_006:1157c11": "及根本智緣真如時亦是性境。以無分別任",
    "T54n2131_006:1157c12": "運轉故。言不隨心者。都有五種不隨。一性不",
    "T54n2131_006:1157c13": "隨者。其能緣見分通三性。所緣相分境唯無",
    "T54n2131_006:1157c14": "記性。即不隨能緣見分通三性。二種不隨者",
    "T54n2131_006:1157c15": "即見分從自見分種生。相分從自相分種生。",
    "T54n2131_006:1157c16": "不隨能緣見分心種生故名種不隨。三界繫",
    "T54n2131_006:1157c17": "不隨者。如明了意識緣香味境時其香味二",
    "T54n2131_006:1157c18": "境。唯欲界繫不隨明了意識通上界繫。又如",
    "T54n2131_006:1157c19": "欲界第八緣種子境時其能緣第八唯欲界繫",
    "T54n2131_006:1157c20": "所緣種子便通三界。即六八二識有界繫不",
    "T54n2131_006:1157c21": "隨。四三科不隨。且五蘊不隨者。即如五識見",
    "T54n2131_006:1157c22": "分是識種收。五塵相分即色蘊攝。是蘊科不",
    "T54n2131_006:1157c23": "隨。十二處不隨者。其五識見分是意處收。五",
    "T54n2131_006:1157c24": "塵相分。五境處攝。是處科不隨。十八界不隨",
    "T54n2131_006:1157c25": "者。其五識見分是五識界收。五塵相分五境",
    "T54n2131_006:1157c26": "界攝。此是三科不隨。五異熟不隨者。即如第",
    "T54n2131_006:1157c27": "八見分是異熟性。所緣五塵相分非異熟性。",
    "T54n2131_006:1157c28": "名異熟不隨。獨影境者謂相分與見分同種",
    "T54n2131_006:1157c29": "生。名獨影。唯從見即如第六識緣空華。兔角",
    "T54n2131_006:1158a01": "過未及變影緣無為。並緣地界法。或緣假定",
    "T54n2131_006:1158a02": "果極逈極略等。皆是假影像。此但從見分變",
    "T54n2131_006:1158a03": "生自無其種。名唯從見。獨影有二種。一者無",
    "T54n2131_006:1158a04": "質獨影。即第六緣空華兔角及過未等所變",
    "T54n2131_006:1158a05": "相分。是其相分與第六見分同種生。無空華",
    "T54n2131_006:1158a06": "等質。二者有質獨影。即第六識緣五根種現。",
    "T54n2131_006:1158a07": "是皆托質而起。故其相分亦與見分同種而",
    "T54n2131_006:1158a08": "生。亦名獨影境。三帶質者即心緣心是。如第",
    "T54n2131_006:1158a09": "七緣第八見分境時。其相分無別種生。一半",
    "T54n2131_006:1158a10": "與本質同種生。一半與能緣見分同種生。從",
    "T54n2131_006:1158a11": "本質生者。即無覆性。從能緣見分生者即有",
    "T54n2131_006:1158a12": "覆性。以兩頭攝不定故。名通情本。質即第七",
    "T54n2131_006:1158a13": "能緣見分。本即第八所緣見分。又四句分別。",
    "T54n2131_006:1158a14": "一唯別種非同種。即性境。二唯同種非別種。",
    "T54n2131_006:1158a15": "即獨影境。三俱句即帶質境。四俱非即本智",
    "T54n2131_006:1158a16": "緣如。以真如不從見分種生故名非同種。又",
    "T54n2131_006:1158a17": "真如當體是無為。但因證顯得。非生因所生",
    "T54n2131_006:1158a18": "法故名非別種。性種等隨應者性即性境。種",
    "T54n2131_006:1158a19": "種謂種類。謂於三境中。各有種類不同。今",
    "T54n2131_006:1158a20": "皆須隨應而說。又約八識分別者。前五轉識。",
    "T54n2131_006:1158a21": "一切時中皆唯性境。不簡互用不互用。二種",
    "T54n2131_006:1158a22": "變中。唯因緣變。又與五根同境故。第六意識",
    "T54n2131_006:1158a23": "有四類。一明了意識。亦通三境。與五同緣實",
    "T54n2131_006:1158a24": "五塵。初率爾心中是性境。若以後念緣五塵",
    "T54n2131_006:1158a25": "上方圓長短等假色。即有質獨影。亦名似帶",
    "T54n2131_006:1158a26": "質境。二散位獨頭意識。亦通三境。多是獨影。",
    "T54n2131_006:1158a27": "通緣三世有質無質法故。若緣自身現行心",
    "T54n2131_006:1158a28": "心所時。是帶質境。若緣自身五根。及緣他人",
    "T54n2131_006:1158a29": "心心所是獨影境。亦名似帶質境。又獨頭意",
    "T54n2131_006:1158b01": "識。初剎那緣五塵少分緣實色。亦名性境。三",
    "T54n2131_006:1158b02": "定中意識。亦通三境。通緣三世有質無質法",
    "T54n2131_006:1158b03": "故。是獨影境。又能緣自身現行心心所故。是",
    "T54n2131_006:1158b04": "帶質境。又七地已前有漏定位亦能引起五",
    "T54n2131_006:1158b05": "識。緣五塵故。即是性境。四夢中意識。唯是獨",
    "T54n2131_006:1158b06": "影境。第七識唯帶質境。第八識其心王唯性",
    "T54n2131_006:1158b07": "境。因緣變故相應作意等五心所。是似帶質",
    "T54n2131_006:1158b08": "真獨影境。問三境以何為體。答初性境用實",
    "T54n2131_006:1158b09": "五塵為體。具八法成故。八法者即四大地水",
    "T54n2131_006:1158b10": "火風四微色香味觸等。約有為說。若能緣有",
    "T54n2131_006:1158b11": "漏位中。除第七識。餘七皆用自心心所為體。",
    "T54n2131_006:1158b12": "第二獨影境。將第六識見分所變假相分為",
    "T54n2131_006:1158b13": "體。能緣即自心心所為體。第三帶質即變起",
    "T54n2131_006:1158b14": "中間假相分為體。若能緣有漏位中唯六七",
    "T54n2131_006:1158b15": "二識心心所為體。攝論云。遠行及獨行無身。",
    "T54n2131_006:1158b16": "寐於窟調其難調心。是名真梵志。百法釋云。",
    "T54n2131_006:1158b17": "如來依意根處說遠行及獨行也。隨無明意",
    "T54n2131_006:1158b18": "識。遍緣一切境也。故名遠行。又諸心相續一",
    "T54n2131_006:1158b19": "一轉故。無實主宰名獨行。無身者即心無形",
    "T54n2131_006:1158b20": "質故。寐於窟者。即依附諸根。潛轉身內。名寐",
    "T54n2131_006:1158b21": "於窟。寐者藏也。即心之所蘊在身中。此偈意",
    "T54n2131_006:1158b22": "破外道執有實我也。世尊云。但是心獨行無",
    "T54n2131_006:1158b23": "別主宰。故言獨行。又無始游歷六塵境。故名",
    "T54n2131_006:1158b24": "遠行。",
    "T54n2131_006:1158b25": "菴摩羅。此云清淨識。僧遁注金剛三昧經",
    "T54n2131_006:1158b26": "云。白淨無垢識。彼經佛言。諸佛如來常以一",
    "T54n2131_006:1158b27": "覺而轉諸識。入菴摩羅。何以故。一切眾生本",
    "T54n2131_006:1158b28": "覺常以一覺。覺諸眾生。令彼眾生。皆得本覺。",
    "T54n2131_006:1158b29": "覺諸情識。空寂無生。何以故。決定本性本",
    "T54n2131_006:1158c01": "無有動。熏聞云。天台依攝大乘說菴摩羅。名",
    "T54n2131_006:1158c02": "無分別智光。即第九淨識也(宗鏡云。摩羅淨識。湛若太虛。佛性明珠",
    "T54n2131_006:1158c03": "皎同朗月)。然據諸論所說。第八若至我見永不起位",
    "T54n2131_006:1158c04": "即捨梨耶之名。別受清淨之稱。是則果位名",
    "T54n2131_006:1158c05": "菴摩羅。天台所依攝大乘義取第九識者。非",
    "T54n2131_006:1158c06": "無深致。此依真諦所譯梁攝論也。輔行云。真",
    "T54n2131_006:1158c07": "諦三藏云。阿陀那七識。此云執我識。此即惑",
    "T54n2131_006:1158c08": "性體是緣因。阿賴耶八識。此名藏識。以能盛",
    "T54n2131_006:1158c09": "持智種不失。體是無沒無明。無明之性。性是",
    "T54n2131_006:1158c10": "了因。菴摩羅九識。名清淨識。即是正因。唐三",
    "T54n2131_006:1158c11": "藏不許此識云。第九是第八異名。故新譯攝",
    "T54n2131_006:1158c12": "論不存第九。地論文中亦無第九。但以第八",
    "T54n2131_006:1158c13": "對於正因。第七對於了因。第六以對緣因。今",
    "T54n2131_006:1158c14": "依真諦仍合六七共為緣因。以第六中是事",
    "T54n2131_006:1158c15": "善惡亦是惑性委釋識義非今所論。但以三",
    "T54n2131_006:1158c16": "識體性對於三德三因。於理即足。論家雖云",
    "T54n2131_006:1158c17": "翻識為智。而不即照三識一心即此一心三",
    "T54n2131_006:1158c18": "智具足。光明玄云。菴摩羅識是第九不動。若",
    "T54n2131_006:1158c19": "分別之即是佛識(宗鏡問。無垢淨識為佛。決定有心決定無心。答據體則言亡四句意",
    "T54n2131_006:1158c20": "絕百非。約用則唯無量。故知如來心智能明非情所及應以智知)。阿梨耶識即是第八",
    "T54n2131_006:1158c21": "無沒識。猶有隨眠煩惱與無明合。別而分之",
    "T54n2131_006:1158c22": "是菩薩識。大論云。在菩薩心名為般若。即其",
    "T54n2131_006:1158c23": "義也。阿陀那識是第七分別識。訶惡生死。欣",
    "T54n2131_006:1158c24": "羨涅槃。別而分之。是二乘識。於佛即是方便",
    "T54n2131_006:1158c25": "智。波浪是凡夫第六識。無俟復言。宗鏡九識",
    "T54n2131_006:1158c26": "十名。一自體非偽。名為真識。二體非有無。名",
    "T54n2131_006:1158c27": "無相識。三軌用不改名法性識。四真覺常存",
    "T54n2131_006:1158c28": "體非隱顯名佛性真識。五性絕虛假。名實際",
    "T54n2131_006:1158c29": "識。六大用無方名法身。七隨流不染名自性",
    "T54n2131_006:1159a01": "清淨識。八阿摩羅翻無垢識。九體非一異名",
    "T54n2131_006:1159a02": "真如識。十勝妙絕待號不可名目識。",
    "T54n2131_006:1159a03": "乾栗陀耶。或名牟呼栗多。此云堅實心。楞",
    "T54n2131_006:1159a04": "伽注云。謂第一義心。如樹貞實心非念慮也。",
    "T54n2131_006:1159a05": "乃是群生本有之性。又摩訶衍論立十種識",
    "T54n2131_006:1159a06": "總攝諸識。云何為十。於前九中加一切一心",
    "T54n2131_006:1159a07": "識。論上文云。所謂以一心識遍於二種自在",
    "T54n2131_006:1159a08": "無所不安立。如佛告文殊師利言。我唯建立",
    "T54n2131_006:1159a09": "一種識。所餘之識非建立焉。所以者何。一種",
    "T54n2131_006:1159a10": "識者多一一識。此識有種種力。能作一切種",
    "T54n2131_006:1159a11": "種名字。而唯一識終無餘法。是故我說建立",
    "T54n2131_006:1159a12": "一種識。今謂一切一心識是此方言。梵語正",
    "T54n2131_006:1159a13": "名乾栗陀耶。問一切一心識與菴摩羅云何甄",
    "T54n2131_006:1159a14": "別。答從諸佛所證之理乃立菴摩羅名。就眾",
    "T54n2131_006:1159a15": "生所迷之本則標乾栗陀號。何者經云而轉",
    "T54n2131_006:1159a16": "諸識入菴摩羅。故知果位名菴摩羅一切一",
    "T54n2131_006:1159a17": "心識。論云能作一切種種名字。知是群生所",
    "T54n2131_006:1159a18": "迷之本。輒辨此義。後賢詳之(昔住大覺李相公垂訪問曰。楞嚴性",
    "T54n2131_006:1159a19": "覺妙明。本覺明妙。此為一法。此為二法。若云二法。性覺即本覺若云一法。上句安言妙明。下句安言明妙。余即答",
    "T54n2131_006:1159a20": "曰。一法二義。上句言性性體即寂而常照。故曰妙明。下句言覺。覺用即照而常寂。故曰明妙)。禮記云。",
    "T54n2131_006:1159a21": "人生而靜天之性也。感物而動性之欲也。斯",
    "T54n2131_006:1159a22": "乃儒家以寂然不動為性。感而遂通曰情。吾",
    "T54n2131_006:1159a23": "宗則以明靜真心為性。是理具也。昏動妄念",
    "T54n2131_006:1159a24": "為情。是事造也。故楞嚴云。從無始來生死相",
    "T54n2131_006:1159a25": "續皆由不知常住真心性淨明體用諸妄想。",
    "T54n2131_006:1159a26": "此想不真故有流轉。以茲情性分今十識前",
    "T54n2131_006:1159a27": "之八識皆屬情也。九十二識乃當性焉。問心",
    "T54n2131_006:1159a28": "與於性同異云何。答或同或異。言或同者如",
    "T54n2131_006:1159a29": "楞嚴云常住真心性淨明體。此俱目真。光明",
    "T54n2131_006:1159b01": "云心識二性躁動不停。此俱召妄。二名異者",
    "T54n2131_006:1159b02": "如楞嚴云舜若多性可消亡。爍迦羅心無動",
    "T54n2131_006:1159b03": "轉。此心真而性妄矣。大意云。隨緣不變故為",
    "T54n2131_006:1159b04": "性。不變隨緣故為心。此性真而心妄也。忠",
    "T54n2131_006:1159b05": "國師云。迷時結性成心。悟時釋心成性。然",
    "T54n2131_006:1159b06": "真妄二心。經論所明。大有四義。一唯真心。起",
    "T54n2131_006:1159b07": "信云。唯是一心故名真如。二者唯妄心。如楞",
    "T54n2131_006:1159b08": "伽云種種諸識浪騰躍而轉生。三者從真起",
    "T54n2131_006:1159b09": "妄。如楞伽云如來之藏是善不善因。能遍興",
    "T54n2131_006:1159b10": "造一切趣生。四者指妄即真。如楞嚴云。則汝",
    "T54n2131_006:1159b11": "今者識精元明。又淨名云。煩惱之儔是如來",
    "T54n2131_006:1159b12": "種。諸文所陳。此四收盡。然此諸識。西域東",
    "T54n2131_006:1159b13": "夏。異計紛紜。今先敘異執後述會通。初異執",
    "T54n2131_006:1159b14": "者性相二宗肇分於竺國。南北之黨。彌盛於",
    "T54n2131_006:1159b15": "齊朝。故西域那爛陀寺戒賢大德。遠承彌勒",
    "T54n2131_006:1159b16": "無著。近踵法護難陀。依深密等經瑜伽等論",
    "T54n2131_006:1159b17": "立法相宗。言法相者唯齊八識業相以為諸",
    "T54n2131_006:1159b18": "法生起之本。故法相宗以識相行布為旨。其",
    "T54n2131_006:1159b19": "寺同時智光大德。遠稟文殊龍樹。近遵青目",
    "T54n2131_006:1159b20": "清辯。依般若等經中觀等論立法性宗。言法",
    "T54n2131_006:1159b21": "性者以明真如隨緣為染淨之本故。一性宗",
    "T54n2131_006:1159b22": "以真理融觀為門。洎乎東夏。攝論有梁唐之",
    "T54n2131_006:1159b23": "異。地論分南北之殊。以無著菩薩造攝大乘",
    "T54n2131_006:1159b24": "論流至此土。二譯不同。梁朝真諦乃立九識",
    "T54n2131_006:1159b25": "計第八識生起諸法。如彼論明十種勝相。第",
    "T54n2131_006:1159b26": "一依止勝相。明第八識生十二因緣。次唐時",
    "T54n2131_006:1159b27": "玄奘新譯攝論但立八識。乃謂第九秖是八",
    "T54n2131_006:1159b28": "識異名。此是梁唐之異也。天親菩薩造十地",
    "T54n2131_006:1159b29": "論。翻至此土南北各計。相州南道計梨耶為",
    "T54n2131_006:1159c01": "淨識。相州北道計梨耶為無明。此乃南北之",
    "T54n2131_006:1159c02": "殊也。其次會通者妙玄云。今明無明之心。不",
    "T54n2131_006:1159c03": "自不他。不共不無因。四句皆不可思議。此約",
    "T54n2131_006:1159c04": "自行破計南北不存。若有四悉檀因緣亦可",
    "T54n2131_006:1159c05": "得說。此約化他。性相俱存。以阿梨耶中。有生",
    "T54n2131_006:1159c06": "死種子。熏習增長。即成分別識。若阿梨耶中。",
    "T54n2131_006:1159c07": "有智慧種子。聞熏習增長。即轉依成道後真",
    "T54n2131_006:1159c08": "如名為淨識。若異此兩識。秖是阿梨耶識。此",
    "T54n2131_006:1159c09": "亦一法論三。三中論一耳。攝論云。如金土染",
    "T54n2131_006:1159c10": "淨。染譬六識。金譬淨識。土譬梨耶識。明文在",
    "T54n2131_006:1159c11": "茲。何勞苦淨。又宗鏡云。此阿賴耶識即是",
    "T54n2131_006:1159c12": "真心。不守自性隨染淨緣。不合而合。能含藏",
    "T54n2131_006:1159c13": "一切真俗境界。故名藏識。如明鏡不與影像",
    "T54n2131_006:1159c14": "合而含影像。此約有和合義邊說。若不和合",
    "T54n2131_006:1159c15": "義者。即體常不變。故號真如。本一真心湛然",
    "T54n2131_006:1159c16": "不動。若有不信阿賴耶識即如來藏。別求真",
    "T54n2131_006:1159c17": "如理者。如離像覓鏡即是惡慧。以未了不變",
    "T54n2131_006:1159c18": "隨緣隨緣不變之義。而生二執。又宗鏡以理",
    "T54n2131_006:1159c19": "量二門收盡一切性相。識相妙有是如量門。",
    "T54n2131_006:1159c20": "識性真空。是如理門。問真心無相。云何知有",
    "T54n2131_006:1159c21": "不空常住湛然之體。答以事驗知因用可辨。",
    "T54n2131_006:1159c22": "事能顯理用能彰體。如見波生知有水體。當",
    "T54n2131_006:1159c23": "觀理量之門。以造性相之道。◎",
    "T54n2131_006:1159c24": "◎陰入界法篇第五十八",
    "T54n2131_006:1159c25": "智論云。一切諸法中但有名與色。若欲如實",
    "T54n2131_006:1159c26": "觀但當觀名色。心但有字。故曰名也。形質礙",
    "T54n2131_006:1159c27": "法。故曰色也。而凡夫人迷此色心有輕重異。",
    "T54n2131_006:1159c28": "故佛對機說陰入界三科法也。",
    "T54n2131_006:1159c29": "寒健陀。此云蘊。蘊謂積聚。古翻陰。陰乃蓋",
    "T54n2131_006:1160a01": "覆。積聚有為。蓋覆真性。又仁王云。不可說",
    "T54n2131_006:1160a02": "識。生諸有情色心二法。色名色蘊。心名四蘊。",
    "T54n2131_006:1160a03": "皆積聚性。隱覆真實。此以色受想行識名為",
    "T54n2131_006:1160a04": "五蘊(心經疏記。具解五蘊)。音義指歸云。漢來翻經為陰。至",
    "T54n2131_006:1160a05": "晉僧叡改為眾。至唐三藏改為蘊。",
    "T54n2131_006:1160a06": "鉢羅吠奢。此云入。法界次第云。通稱入者。",
    "T54n2131_006:1160a07": "入以涉入為義。根塵相對。則有識生。識依根",
    "T54n2131_006:1160a08": "塵。仍為能入。根塵即是所入。今此十二從所",
    "T54n2131_006:1160a09": "入受名。熏聞曰。夫六入者。凡有二義。一根塵",
    "T54n2131_006:1160a10": "互相涉入。二根境俱為識之所入。以是諸經",
    "T54n2131_006:1160a11": "名十二入。楞嚴唯以六根為入者。蓋根有勝",
    "T54n2131_006:1160a12": "義。親能生識。又根能受境吸擥前塵。故偏名",
    "T54n2131_006:1160a13": "入。故云六為賊媒自劫家寶。又云。六入村落。",
    "T54n2131_006:1160a14": "法界次第云。內六名入者此之六法親故屬",
    "T54n2131_006:1160a15": "內。為識所依。故名為入。亦名根者。根以能生",
    "T54n2131_006:1160a16": "為義。此六既並有生識之功。故通名根。外六",
    "T54n2131_006:1160a17": "入者。此六疎故屬外識所游涉。故名為入。亦",
    "T54n2131_006:1160a18": "名塵者。塵以染污為義。以能染污情識通名",
    "T54n2131_006:1160a19": "為塵。又十二處者。百法疏云。生長義。即六種",
    "T54n2131_006:1160a20": "識依於根塵而得生長。名十二處。",
    "T54n2131_006:1160a21": "馱都。此云界。百法疏云。界是因義。中間六",
    "T54n2131_006:1160a22": "識藉六根發。六境牽生與識為因。故名為界。",
    "T54n2131_006:1160a23": "法界次第云。界以界別為義。此十八法各有",
    "T54n2131_006:1160a24": "別體。義無渾濫。故名十八界。若根相對即有",
    "T54n2131_006:1160a25": "識生。識以識別為義。識依於根。能別於塵故",
    "T54n2131_006:1160a26": "通名識。由此根塵識三各有六法成十八界。",
    "T54n2131_006:1160a27": "此三科法如俱舍云。聚生門種族。是蘊處界",
    "T54n2131_006:1160a28": "義。愚根樂有三。故說蘊處界。釋曰愚三者一",
    "T54n2131_006:1160a29": "愚心為說五陰。則開心為四合色為一。二愚",
    "T54n2131_006:1160b01": "色為說十二處。則開色為十處半。謂五根五",
    "T54n2131_006:1160b02": "塵及法塵少分。合心為一處半。謂意根及法",
    "T54n2131_006:1160b03": "塵少分。三愚心及色為說十八界。則更開心",
    "T54n2131_006:1160b04": "為七界半。謂六識意根法塵少分。皆言愚者",
    "T54n2131_006:1160b05": "迷也。根三謂上中下根。樂三謂略中廣。如",
    "T54n2131_006:1160b06": "次配三科法。",
    "T54n2131_006:1160b07": "歌羅邏。或羯邏藍。此云凝滑。又云雜穢。狀",
    "T54n2131_006:1160b08": "如凝酥。胎中五位此初七日。大集經云。歌羅",
    "T54n2131_006:1160b09": "邏時即有三事。一命二煖三識。出入息者名",
    "T54n2131_006:1160b10": "為壽命。不臭不爛名之為煖。即是業持火大",
    "T54n2131_006:1160b11": "故。地水等色不臭不爛也。此中心意名之為",
    "T54n2131_006:1160b12": "識。即是剎那覺知心也。長無增減。三法和合",
    "T54n2131_006:1160b13": "從生至死。此識之種。即是命根。故宗鏡引論",
    "T54n2131_006:1160b14": "云。然依親生此識種子。以此種子為業力故。",
    "T54n2131_006:1160b15": "有持一報之身功能差別。令得決定。若此種",
    "T54n2131_006:1160b16": "子無此功能身便爛壞。故以親生種子為命",
    "T54n2131_006:1160b17": "根。夫命根者依心假立。命為能依。心為所依。",
    "T54n2131_006:1160b18": "生法師云。焚薪之火。旋之成輪。輪必攬火而",
    "T54n2131_006:1160b19": "成照。情亦如之。必資心成用也。命之依心。如",
    "T54n2131_006:1160b20": "情之依心矣。",
    "T54n2131_006:1160b21": "頞部曇。或遏蒲曇。或頞浮陀。此云疱。狀如",
    "T54n2131_006:1160b22": "瘡疱。胎二七日。",
    "T54n2131_006:1160b23": "蔽尸。或閉尺。或伽那。此云凝結。狀如就",
    "T54n2131_006:1160b24": "血。或云聚血。或云耎肉。胎三七日。",
    "T54n2131_006:1160b25": "健男。或羯南。此云凝厚。漸堅硬故。亦云硬",
    "T54n2131_006:1160b26": "肉。胎四七日。雖有身意。缺眼四根六處未全。",
    "T54n2131_006:1160b27": "但號名色。涅槃佛言。如說名色。繫縛眾生。名",
    "T54n2131_006:1160b28": "色若滅則無眾生。離名色已。無別眾生。離眾",
    "T54n2131_006:1160b29": "生已。無別名色。亦名名色繫縛眾生。亦名眾",
    "T54n2131_006:1160c01": "生繫縛名色。",
    "T54n2131_006:1160c02": "鉢羅奢佉。此云形位。具諸根形。四支差別。",
    "T54n2131_006:1160c03": "俱舍以此胎五七日。名胎中五位。六七日名",
    "T54n2131_006:1160c04": "髮毛爪齒位。七七日名具根位。五根圓滿故。",
    "T54n2131_006:1160c05": "所言根者增上出生。名之為根。五識藉彼為",
    "T54n2131_006:1160c06": "增上緣。而得生故。又具五義名之為根。嚴續",
    "T54n2131_006:1160c07": "依發及遍別故。從此五七至未出胎。並名六",
    "T54n2131_006:1160c08": "入。言胞胎者。說文云。兒生裹衣者曰胎。爾雅",
    "T54n2131_006:1160c09": "胎始養也。",
    "T54n2131_006:1160c10": "斫芻。斫者行義。芻者盡義。謂能於境行盡",
    "T54n2131_006:1160c11": "見諸色故名為行盡。故瑜伽云。屢觀眾色觀",
    "T54n2131_006:1160c12": "而復捨。故名為眼。是照燭義。楞嚴眼如蒲",
    "T54n2131_006:1160c13": "桃朵。或云眼如秋泉池。眼有五種。一肉眼。",
    "T54n2131_006:1160c14": "二天眼。三慧眼。四法眼。五佛眼。今先通",
    "T54n2131_006:1160c15": "辨。然後別明。先通辨者。大品云。菩薩行般若",
    "T54n2131_006:1160c16": "時淨於五眼。肉眼淨見三千大千世界。天眼",
    "T54n2131_006:1160c17": "淨見十方如恒河沙等諸佛世界中眾生死此",
    "T54n2131_006:1160c18": "生彼。慧眼菩薩不作是念是法若有為。若無",
    "T54n2131_006:1160c19": "為。若世間。若出世間。若有漏。若無漏。是慧",
    "T54n2131_006:1160c20": "眼菩薩無法不見。無法不知。無法不識。是為",
    "T54n2131_006:1160c21": "慧眼淨。菩薩法眼知是人入隨信行。是人隨",
    "T54n2131_006:1160c22": "法行。是人無相行。是人行空解脫門。是人行",
    "T54n2131_006:1160c23": "無相解脫門。是人行無作解脫門得五眼。得",
    "T54n2131_006:1160c24": "五眼故得無間三昧。得無間三昧故得解脫",
    "T54n2131_006:1160c25": "智(云云)。乃至知是菩薩能坐道場。不能坐道場。",
    "T54n2131_006:1160c26": "知是菩薩有魔無魔。是為菩薩法眼淨(目連謂魔曰。吾",
    "T54n2131_006:1160c27": "以道眼觀內。天眼覩表內外清淨。過天琉璃)。菩薩入如金剛三昧。破諸",
    "T54n2131_006:1160c28": "煩惱習。即時得諸佛無礙解脫即生佛眼。所",
    "T54n2131_006:1160c29": "謂一切種智。十力。四無所畏。四無礙智。乃至",
    "T54n2131_006:1161a01": "大慈大悲等諸功德。是名佛眼。大論釋曰。肉",
    "T54n2131_006:1161a02": "眼見近不見遠。見前不見後。見外不見內。見",
    "T54n2131_006:1161a03": "晝不見夜。見上不見下。以此礙故求天眼。得",
    "T54n2131_006:1161a04": "是天眼遠近皆見。前後內外。晝夜上下。悉皆",
    "T54n2131_006:1161a05": "無礙。是天眼見和合因緣生假名之物。不見",
    "T54n2131_006:1161a06": "實相。所謂空無相無作無生無滅如前。中後",
    "T54n2131_006:1161a07": "亦爾。為實相故求慧眼。得慧眼不見眾生。盡",
    "T54n2131_006:1161a08": "滅一異相。捨離諸著。不受一切法。智慧自內",
    "T54n2131_006:1161a09": "滅是名慧眼。但慧眼不能度眾生。所以者何。",
    "T54n2131_006:1161a10": "無所分別故。以是故生法眼。法眼能令行人",
    "T54n2131_006:1161a11": "行是法得是道。知一切眾生各各方便門。令",
    "T54n2131_006:1161a12": "得道證。法眼不能遍知度眾生方便道。以是",
    "T54n2131_006:1161a13": "故求佛眼。佛眼無事不知。覆障雖密。無不見",
    "T54n2131_006:1161a14": "知。於餘人極遠。於佛至近。於餘幽闇。於佛",
    "T54n2131_006:1161a15": "顯明。於餘為疑。於佛決定。於餘微細。於佛為",
    "T54n2131_006:1161a16": "麁。於餘甚深。於佛甚淺。是佛眼無事不聞。無",
    "T54n2131_006:1161a17": "事不見。無事不知。無事為難。無所思惟。一切",
    "T54n2131_006:1161a18": "法中。佛眼常照。此之五眼。當立四義以辨其",
    "T54n2131_006:1161a19": "相。初約人分。淨名記云。欲指人中是肉眼故。",
    "T54n2131_006:1161a20": "明四趣眼不及人天故為所破。此亦一往。亦",
    "T54n2131_006:1161a21": "有龍鬼過人肉眼。終是惡業。從道已判。又云。",
    "T54n2131_006:1161a22": "以天眼法在色界故。破欲方有四禪天眼。聲",
    "T54n2131_006:1161a23": "聞是慧眼(我從昔來。所得慧眼)。菩薩是法眼。如來是佛眼。",
    "T54n2131_006:1161a24": "淨名記問。前三眼兩教二乘亦能得之。法眼",
    "T54n2131_006:1161a25": "三教菩薩亦能得之。如何五眼併奪云無。答",
    "T54n2131_006:1161a26": "隨教依理。其相天殊。若云諸佛菩薩有者。即",
    "T54n2131_006:1161a27": "是帶理之四眼也。地住分得。佛方究竟。故云",
    "T54n2131_006:1161a28": "肉眼一時遍見十方。天眼不以二相而見。慧",
    "T54n2131_006:1161a29": "眼乃云第一淨。故法眼佛眼元來永殊。是則",
    "T54n2131_006:1161b01": "五眼具足在佛。二乘與人。既並無眼。如生盲",
    "T54n2131_006:1161b02": "者。問佛之肉眼與人肉眼同異云何。答凡夫",
    "T54n2131_006:1161b03": "惡業障故如盲。佛果功德熏故清淨。故大般",
    "T54n2131_006:1161b04": "若云。佛肉眼能見人中無數世界。不唯障內。",
    "T54n2131_006:1161b05": "故知凡夫肉眼但見障內。義當盲矣。問肉眼",
    "T54n2131_006:1161b06": "障礙云何遍見。答大論云。報生天眼在肉眼",
    "T54n2131_006:1161b07": "中。天眼開闢肉眼見色。故見大千。又云。天眼",
    "T54n2131_006:1161b08": "有二種。一果報得。二修禪得。果報得者常與",
    "T54n2131_006:1161b09": "肉眼合用。唯夜闇天眼獨用。問佛具肉眼與",
    "T54n2131_006:1161b10": "於佛眼同異云何。答淨名記云。諸佛如來法",
    "T54n2131_006:1161b11": "身菩薩約體用。分五相不同。且如肉眼。見",
    "T54n2131_006:1161b12": "於麁色。於麁色處。見於中道。從麁色邊名為",
    "T54n2131_006:1161b13": "肉眼。約見中道。即名佛眼。問佛之天眼與於",
    "T54n2131_006:1161b14": "佛眼同異云何。答淨名疏云。今取證理見十",
    "T54n2131_006:1161b15": "方土及十法界麁細之色。名佛天眼。圓見三",
    "T54n2131_006:1161b16": "諦無二。名為佛眼。二約用釋。如淨名疏云。但",
    "T54n2131_006:1161b17": "眼是總名。從用分別則有五種。一肉眼見麁",
    "T54n2131_006:1161b18": "事色。二天眼見因果細色。三慧眼見麁細色",
    "T54n2131_006:1161b19": "心偏真之理。四法眼見色心麁細因緣假名",
    "T54n2131_006:1161b20": "俗諦諸法。五佛眼見中道圓真佛性之理。又",
    "T54n2131_006:1161b21": "能雙照麁細因緣事理。問見中道真。名佛眼",
    "T54n2131_006:1161b22": "者未審菩薩分證與佛究竟。同異云何。答如",
    "T54n2131_006:1161b23": "發軫云。分證與究竟五眼但有明昧之殊。三",
    "T54n2131_006:1161b24": "約諦釋。如淨名疏云。圓觀三諦。觀俗境。破諸",
    "T54n2131_006:1161b25": "惡業名淨肉眼。觀俗細境。破諸亂心。名淨天",
    "T54n2131_006:1161b26": "眼。若觀真諦破界內惑名淨慧眼。觀內外俗",
    "T54n2131_006:1161b27": "破塵沙無知。名淨法眼。觀中雙照。圓除無明。",
    "T54n2131_006:1161b28": "是淨佛眼。是則肉天二眼。乃因緣所生之法。",
    "T54n2131_006:1161b29": "後三即三觀所照之諦焉。四約教釋。如淨名",
    "T54n2131_006:1161c01": "疏云。約教則有四佛五眼不同。金剛般若佛",
    "T54n2131_006:1161c02": "問須菩提。如來有肉眼不(云云)。準此五眼皆通",
    "T54n2131_006:1161c03": "四教。若別釋者淨名記云。若以偏圓相待。總",
    "T54n2131_006:1161c04": "而明之。唯圓佛眼。別教法眼。通菩薩慧眼。藏",
    "T54n2131_006:1161c05": "菩薩肉天二眼。又淨名疏云。若諸凡夫肉眼",
    "T54n2131_006:1161c06": "天眼見麁細相。聲聞但有三眼。肉眼天眼所",
    "T54n2131_006:1161c07": "見同前。慧眼見真諦相。即是見二諦相。三藏",
    "T54n2131_006:1161c08": "菩薩既未斷惑。不見真諦相。但有肉眼天眼",
    "T54n2131_006:1161c09": "見世諦麁相。通教菩薩。亦但三眼唯見二諦",
    "T54n2131_006:1161c10": "幻化之相。別教菩薩。得四眼三眼如前。別得",
    "T54n2131_006:1161c11": "法眼。見界內外恒沙佛法。無量四諦之理。並",
    "T54n2131_006:1161c12": "是見相見也。若圓教菩薩住十信位。雖有肉",
    "T54n2131_006:1161c13": "眼。名為佛眼。相似圓見法界相惑未除猶名",
    "T54n2131_006:1161c14": "見相見也。若入初住。發真無漏即五眼圓開。",
    "T54n2131_006:1161c15": "此皆通辨。次別明者。淨名疏引首楞嚴云。何",
    "T54n2131_006:1161c16": "那律言。我初出家常樂睡眠。如來訶我。為畜",
    "T54n2131_006:1161c17": "生類。我聞佛訶。啼泣自責七日不眠。失其雙",
    "T54n2131_006:1161c18": "目。白佛具說。佛言眠是眼食。如人七日不食。",
    "T54n2131_006:1161c19": "則便失命。七日不寢。眼命即斷。難可治之。當",
    "T54n2131_006:1161c20": "修天眼用見世事。因是修禪。得四大淨色半",
    "T54n2131_006:1161c21": "頭而見。謂之半頭者昔神悟云。齊眉上半如",
    "T54n2131_006:1161c22": "瑠璃明徹。此違楞嚴明前不明後。南屏云。前",
    "T54n2131_006:1161c23": "之半頭見大千界。但見於前不見于後。今謂",
    "T54n2131_006:1161c24": "此解違。淨名疏云。那律修禪。得四大清淨造",
    "T54n2131_006:1161c25": "色半頭天眼。從頭上半皆得見色。觀三千大",
    "T54n2131_006:1161c26": "千世界。如庵摩勒果。若三藏佛得全頭天眼。",
    "T54n2131_006:1161c27": "一頭皆發淨色。徹見無礙。今觀兩說。猶鷸蚌",
    "T54n2131_006:1161c28": "之相搤。今乘其弊以會通之。淨名廣疏以從",
    "T54n2131_006:1161c29": "上為半者乃示天眼之體也。以報得天眼在",
    "T54n2131_006:1162a01": "肉眼中。修得天眼在肉眼外。既在眼外則發",
    "T54n2131_006:1162a02": "半頭之色。雖半頭淨。及其視物。但見前矣。所",
    "T54n2131_006:1162a03": "以楞嚴約用說焉。然其聲聞所發。天眼半頭",
    "T54n2131_006:1162a04": "與佛全頭。優劣碩異。又佛乃隨所入定欲見",
    "T54n2131_006:1162a05": "能見。聲聞須入所得之定。方覩境矣。又佛則",
    "T54n2131_006:1162a06": "能見一切佛土。那律但見大千。淨名疏云。二",
    "T54n2131_006:1162a07": "乘雖有天眼作意欲見千界乃至大千。諸佛",
    "T54n2131_006:1162a08": "菩薩有真天眼不以二相。見諸佛土天台云。",
    "T54n2131_006:1162a09": "中道真天眼非二諦之相。而能遍照四土三",
    "T54n2131_006:1162a10": "種生死死此生彼。依正並現王三昧中。是真",
    "T54n2131_006:1162a11": "天眼。問那律既見於前云何倩人穿針。答入",
    "T54n2131_006:1162a12": "定則見。出定不知。肇云。二乘在定則見。出定",
    "T54n2131_006:1162a13": "不見。荊溪記云。若約那律失眼出觀但同世",
    "T54n2131_006:1162a14": "人壞根者不見。問藏通二教既不談中。以何",
    "T54n2131_006:1162a15": "為佛眼。答別行玄記云。故今正使及二習氣",
    "T54n2131_006:1162a16": "俱時而盡。故能二諦皆究竟也。方異三乘弟",
    "T54n2131_006:1162a17": "子。獨彰佛眼佛智。復次那律天眼與大梵王",
    "T54n2131_006:1162a18": "天眼雖同覈有四異。一報修異。梵王報得。在",
    "T54n2131_006:1162a19": "肉眼中。那律修得。居肉眼外。二總別異。淨名",
    "T54n2131_006:1162a20": "疏云。又梵王是總相見。見不分明。那律是別",
    "T54n2131_006:1162a21": "相見。見則了了。乃至諸阿羅漢因淨禪得者",
    "T54n2131_006:1162a22": "皆別相見。三自他異。梵王報得於自住處則",
    "T54n2131_006:1162a23": "見。餘方不見。那律以修根本得五種四禪入",
    "T54n2131_006:1162a24": "色清淨。發真天眼隨所至處皆見三千。四通",
    "T54n2131_006:1162a25": "明異。梵王天眼是通非明。羅漢天眼是通是",
    "T54n2131_006:1162a26": "明。又淨名疏問。梵王天眼見大千界與法華",
    "T54n2131_006:1162a27": "肉眼何異。答大論明。報生天眼在肉眼中。天",
    "T54n2131_006:1162a28": "眼開闢(見廣由天)肉眼見色。故見大千。大品明。菩",
    "T54n2131_006:1162a29": "薩肉眼見百由旬乃至大千。過此則用天眼。",
    "T54n2131_006:1162b01": "以肉眼與風相違故不說見他土。若法華經",
    "T54n2131_006:1162b02": "力肉眼能見大千一切法者三藏二乘天眼慧",
    "T54n2131_006:1162b03": "眼所見事理尚不能及。何況梵王而可比也。",
    "T54n2131_006:1162b04": "故大經云。學大乘者雖有肉眼名為佛眼。二",
    "T54n2131_006:1162b05": "乘之人雖有慧眼名為肉眼。以其慧眼見真",
    "T54n2131_006:1162b06": "斷惑與圓教肉眼有齊有劣故。圓教肉眼名",
    "T54n2131_006:1162b07": "佛眼者以雖具煩惱之性能知如來祕密之藏。",
    "T54n2131_006:1162b08": "娑路多羅戌縷多。此云能聞。瑜伽云。數數",
    "T54n2131_006:1162b09": "於此聲至於聞。故翻為耳。是能聞義。楞嚴耳",
    "T54n2131_006:1162b10": "如新卷葉。或云耳如卷樺皮。",
    "T54n2131_006:1162b11": "伽羅尼羯羅拏。此云能嗅。瑜伽云。數由此",
    "T54n2131_006:1162b12": "故。能嗅於香。故名為鼻。是能嗅義。楞嚴云。",
    "T54n2131_006:1162b13": "鼻如雙垂爪。或云。鼻如盛針筒。",
    "T54n2131_006:1162b14": "舐若時吃縛。此云能嘗。能除飢渴故。瑜伽",
    "T54n2131_006:1162b15": "云。能除飢渴羸瘦。數發言論表彰呼召。故名",
    "T54n2131_006:1162b16": "為舌。是能嘗義。楞嚴舌如初月偃。或云。舌如",
    "T54n2131_006:1162b17": "偃月刀。",
    "T54n2131_006:1162b18": "迦耶。梵有四名。一迦耶。二設利羅。三弟",
    "T54n2131_006:1162b19": "訶。四應伽。此云積聚。瑜伽云。諸根所隨周",
    "T54n2131_006:1162b20": "遍積聚。故名為身。是積聚義。及依止義。亦翻",
    "T54n2131_006:1162b21": "分。謂支分。楞嚴。身如腰鼓顙。或云身如立戟",
    "T54n2131_006:1162b22": "槊。安般守意經云。何等為身。何等為體。骨肉",
    "T54n2131_006:1162b23": "為身。六情合為體。",
    "T54n2131_006:1162b24": "紇利陀耶。此云肉團心。即意根所託也。故",
    "T54n2131_006:1162b25": "云意如幽室見。夫言根者。義有二種。一者浮",
    "T54n2131_006:1162b26": "塵外根。二勝義內根。言浮塵者四大是能造。",
    "T54n2131_006:1162b27": "四微是所造。色香味觸。四微和合。乃得成根",
    "T54n2131_006:1162b28": "故。楞嚴云。我今觀此浮根四塵。只在我面。資",
    "T54n2131_006:1162b29": "中云。浮虛不實。昏翳真性。故曰浮塵。此浮塵",
    "T54n2131_006:1162c01": "外根也。言勝義者即清淨四大。洪敏鈔云。此",
    "T54n2131_006:1162c02": "勝義根雖用能造所造八法為體。是不可見",
    "T54n2131_006:1162c03": "有對色。能照境發識。乃聖人所知之境。其義",
    "T54n2131_006:1162c04": "深遠。非同塵境麁淺。故名清淨。此是染中說",
    "T54n2131_006:1162c05": "淨。非無漏妙明之淨。此勝義內根也。大論問。",
    "T54n2131_006:1162c06": "何故三識所知合為一。鼻舌身識名為覺。三",
    "T54n2131_006:1162c07": "識所知別為三。眼名見耳名聞。意知名為識。",
    "T54n2131_006:1162c08": "答是三識助道法多。是故別說。餘三識不爾。",
    "T54n2131_006:1162c09": "是故合說。是三識但知世間事。是故合為一。",
    "T54n2131_006:1162c10": "餘三識亦知世間亦知出世間。是故別說。復",
    "T54n2131_006:1162c11": "次是三識但緣無記法。餘三識或緣善或緣",
    "T54n2131_006:1162c12": "不善或緣無記。復次是三識能生三乘因緣。",
    "T54n2131_006:1162c13": "如眼見佛及弟子耳聞法心籌量正憶念。如",
    "T54n2131_006:1162c14": "是等種種差別。勝天王經。佛告天王。菩薩摩",
    "T54n2131_006:1162c15": "訶薩以方便力。行般若波羅蜜。於一切法心。",
    "T54n2131_006:1162c16": "緣自在。緣一切色。願得佛色無所得故。心緣",
    "T54n2131_006:1162c17": "眾聲願得如來微妙音聲。心緣眾香願得如",
    "T54n2131_006:1162c18": "來清淨戒香。心緣諸味願得如來味中第一",
    "T54n2131_006:1162c19": "大丈夫相。心緣諸觸願得如來柔軟手掌。心",
    "T54n2131_006:1162c20": "緣諸法願得如來寂靜之心。心緣自身願得",
    "T54n2131_006:1162c21": "佛身。心緣自口願得佛口。心緣自意願得如",
    "T54n2131_006:1162c22": "來平等之意。天王。菩薩摩訶薩。行般若波羅",
    "T54n2131_006:1162c23": "蜜無有一心一行空過不向薩婆若者。遍緣",
    "T54n2131_006:1162c24": "諸法而能不著。觀見諸法無不趣向菩提之",
    "T54n2131_006:1162c25": "道。菩薩修習諸行皆因外緣而得成立。又如",
    "T54n2131_006:1162c26": "大地住在水上。若鑿池井即得水用。其不鑿",
    "T54n2131_006:1162c27": "者無由見之。如是聖智境界遍一切法。去有",
    "T54n2131_006:1162c28": "勤修般若方便則便得之。其不修者云何能",
    "T54n2131_006:1162c29": "得。",
    "T54n2131_006:1163a01": "鼻豉迦。此云種。肇曰。此五眾生之所由生",
    "T54n2131_006:1163a02": "故名種。婆沙問曰。何名大種。答大而是種。故",
    "T54n2131_006:1163a03": "名大種。如言大地及大王等。能減能增能損",
    "T54n2131_006:1163a04": "能益。是為種義。體相形量。遍諸方域。能成大",
    "T54n2131_006:1163a05": "事。是為大義。大乘入楞伽云。謂虛妄分別。津",
    "T54n2131_006:1163a06": "潤大種成內外水界。炎盛大種成內外火界。",
    "T54n2131_006:1163a07": "飄動大種成內外風大。色分段大種成內外",
    "T54n2131_006:1163a08": "地界。圓覺云。我今此身四大和合。所謂髮毛",
    "T54n2131_006:1163a09": "爪齒。皮肉筋骨。髓腦垢色。皆歸於地。唾涕膿",
    "T54n2131_006:1163a10": "血。津液涎沫。淡淚精氣。大小便利。皆歸於",
    "T54n2131_006:1163a11": "水。煖氣歸火。動轉歸風。仁王云。堅持名地。",
    "T54n2131_006:1163a12": "津潤名水。煖性名火。輕動名風。淨覺云。通名",
    "T54n2131_006:1163a13": "大者且從事立。智論云。佛說四大。無處不有。",
    "T54n2131_006:1163a14": "故名為大。長水直以藏性釋大。一何誤哉。孤",
    "T54n2131_006:1163a15": "山云。四輪持世。其實土輪金輪水輪風輪",
    "T54n2131_006:1163a16": "也。此不言土者。土與金同是堅性。俱屬地大。",
    "T54n2131_006:1163a17": "故此但言四大則已攝四輪矣。淨覺云。然此",
    "T54n2131_006:1163a18": "四大風金則由妄心而起。火水復由風金而",
    "T54n2131_006:1163a19": "起。下文結云。遞相為種。義見此矣。宗鏡云。皆",
    "T54n2131_006:1163a20": "從四大和合成。盡是一心虛妄變。維摩詰問",
    "T54n2131_006:1163a21": "文殊師利。何等為如來種。文殊師利言。有身",
    "T54n2131_006:1163a22": "為種。無明有愛為種。貪恚癡為種。四顛倒為",
    "T54n2131_006:1163a23": "種。五蓋為種。六入為種。七識處為種。八邪法",
    "T54n2131_006:1163a24": "為種。九惱為處種。十不善道為種。以要言之。",
    "T54n2131_006:1163a25": "六十二見及一切煩惱皆是佛種。天台釋云。",
    "T54n2131_006:1163a26": "即是以非種為種。何者離三道之外。更無如",
    "T54n2131_006:1163a27": "來種。一正因即苦道。二了因即煩惱道。三緣",
    "T54n2131_006:1163a28": "因即業道。又上文云。三道是三德種。種既有",
    "T54n2131_006:1163a29": "三。如來亦三。一法佛如來。二報佛如來。三應",
    "T54n2131_006:1163b01": "佛如來。種以能生為義。若不能生。不名為種。",
    "T54n2131_006:1163b02": "以此三種能生三佛。從微至著終于大果。亦",
    "T54n2131_006:1163b03": "種類義。若此三種。非佛種類此外更無同類",
    "T54n2131_006:1163b04": "之法。亦種性義。性名無改。此之三法從初至",
    "T54n2131_006:1163b05": "後不斷不滅。必致三佛三德之果。故名不改。",
    "T54n2131_006:1163b06": "今約眾生明種不出此三。由煩惱潤業受身",
    "T54n2131_006:1163b07": "有苦。三無前後亦非一時不縱不橫。故金[鏍糸+廾]",
    "T54n2131_006:1163b08": "云。若有眾生未稟教者來至汝所先當語云。",
    "T54n2131_006:1163b09": "汝無始來唯有煩惱業苦而已。即此全是理",
    "T54n2131_006:1163b10": "性三因(此乃約性開三)。由未發心未曾加行。故性緣了",
    "T54n2131_006:1163b11": "同名正因(此乃對修方合)。又妙樂云。三道是三德種者",
    "T54n2131_006:1163b12": "即性種也。有生性故。故名為種。生時此種純",
    "T54n2131_006:1163b13": "變為修。此等諸文。皆以迷時為性。悟後名修。",
    "T54n2131_006:1163b14": "然此性種天台名相對種。荊溪以敵對而釋。",
    "T54n2131_006:1163b15": "有總有別。若總以三道之事但對三德之理。",
    "T54n2131_006:1163b16": "此乃事理總論敵對。若別敵對如記主云。此",
    "T54n2131_006:1163b17": "三從別一一各異。苦道在迷屬因。法身所證",
    "T54n2131_006:1163b18": "是果。此乃因果相對。煩惱是昏迷之法。般若",
    "T54n2131_006:1163b19": "是明悟之法。此乃迷悟敵對。行違理是繫縛",
    "T54n2131_006:1163b20": "之法。行順理是解脫之法。此以縛脫敵對。荊",
    "T54n2131_006:1163b21": "溪又轉名相翻種。在因則翻法身為苦道。至",
    "T54n2131_006:1163b22": "果乃翻苦道為法身。迷日翻般若為煩惱。悟",
    "T54n2131_006:1163b23": "時翻煩惱為般若。縛則翻解脫為結業。脫則",
    "T54n2131_006:1163b24": "翻結業為解脫。始終理一。故名性種。若法華",
    "T54n2131_006:1163b25": "疏釋諸佛兩足尊知法常無性。佛種從緣起。",
    "T54n2131_006:1163b26": "是故說一乘。天台解曰。中道無性。即是佛種。",
    "T54n2131_006:1163b27": "妙樂釋云。立本無性為本性德。故知今種即",
    "T54n2131_006:1163b28": "性家之種。先德疑云。淨名以三道為性種。法",
    "T54n2131_006:1163b29": "華以中道為性種。觀此二處。文義頗異。遂立",
    "T54n2131_006:1163c01": "四義。消通二文。一種本。二種體。三種緣。四",
    "T54n2131_006:1163c02": "種果。遂定淨名三道是種之當體。法華三德",
    "T54n2131_006:1163c03": "是所依體乃種之本也。今謂種以能生為義。",
    "T54n2131_006:1163c04": "種即是本。豈有二殊。學者須究二處經文各",
    "T54n2131_006:1163c05": "順一義。維摩指迷令悟故。以在迷三道為佛",
    "T54n2131_006:1163c06": "種。正助二修為種緣(此乃迷悟分修性)。法華明諸佛設",
    "T54n2131_006:1163c07": "教。故當平等理性為佛種。逆順兩事為種緣",
    "T54n2131_006:1163c08": "(此乃事理分修性)。淨名三道乃約即為種(三道是能三德是所)。猶氷是",
    "T54n2131_006:1163c09": "水種。法華三德指性自是種(乃性當家名種)。如水為氷",
    "T54n2131_006:1163c10": "種。作此區別煥然明矣。又法華疏曰。若就類",
    "T54n2131_006:1163c11": "論種。一切低頭舉手。悉是解脫種。一切世智",
    "T54n2131_006:1163c12": "三乘解心。即般若種。夫有心者皆當作佛。即",
    "T54n2131_006:1163c13": "法身種。荊溪云類謂類例。即修德也。斯乃順",
    "T54n2131_006:1163c14": "修三因。能成三德之果。故名類種。此由法華",
    "T54n2131_006:1163c15": "遍開六道。低頭舉手彈指散華。本是人天之",
    "T54n2131_006:1163c16": "福。今開即是緣因佛種。一切世智三乘解心",
    "T54n2131_006:1163c17": "本是五乘之智。今開即是了因佛種。夫有心",
    "T54n2131_006:1163c18": "者不知正因。今開眾生皆當作佛。即法身種。",
    "T54n2131_006:1163c19": "妙樂問曰。若爾般若解脫有於種類及以對",
    "T54n2131_006:1163c20": "論。法身類種與對論種為同為異。答理一義",
    "T54n2131_006:1163c21": "異。言理一者只緣理一。是故修性相對離合。",
    "T54n2131_006:1163c22": "言義異者對生死邊名為相對。理體本淨名",
    "T54n2131_006:1163c23": "為類種。又聞能觀智名為了種。聞所緣理名",
    "T54n2131_006:1163c24": "為正種。即是理淨與事淨為類。此約開顯明",
    "T54n2131_006:1163c25": "類種。昔經圓既隔偏。但約當教三因自論類",
    "T54n2131_006:1163c26": "種。若前三教。如妙樂云。別教唯有種類之種。",
    "T54n2131_006:1163c27": "而無相對。於中法身種類仍別。始終常淨。唯",
    "T54n2131_006:1163c28": "不從覆。故得種名。此與釋籤雖法身本有不",
    "T54n2131_006:1163c29": "同別教為惑所覆。二文相戾。妙宗釋曰。別教",
    "T54n2131_006:1164a01": "法身為惑所覆者良由不知不覺之性具染",
    "T54n2131_006:1164a02": "惡德。是故染惡非二德也(云云)。但有法身本覺",
    "T54n2131_006:1164a03": "隨於染緣作上一切迷中之法。以是名曰為",
    "T54n2131_006:1164a04": "惑所覆。既覆但中佛性之理。如淳善人一切",
    "T54n2131_006:1164a05": "惡事非本所能為惡人逼令作眾惡故說善人",
    "T54n2131_006:1164a06": "為惡所覆。此顯定有能覆之惑。所覆真如其",
    "T54n2131_006:1164a07": "理不變。始終常淨。故說唯不從覆故得種名。",
    "T54n2131_006:1164a08": "問妙玄云。十回向始正修中。此中但理不具",
    "T54n2131_006:1164a09": "諸法。釋籤則曰不同別人理體具足而不相",
    "T54n2131_006:1164a10": "收故。絳幃難云。別人既有理性三因。何緣別",
    "T54n2131_006:1164a11": "修緣了。淨覺雖約理性三因皆但中德。答未",
    "T54n2131_006:1164a12": "契四明之意。故於妙宗釋此義曰。亦為不知",
    "T54n2131_006:1164a13": "本覺之性具染惡德。不能全性起染惡修。乃",
    "T54n2131_006:1164a14": "成理體橫具三法。言不相收者以其三法定",
    "T54n2131_006:1164a15": "俱在性。皆是所發。猶如三分各稱帝王何能",
    "T54n2131_006:1164a16": "相攝。是故不知性中三法。二是修者二乃成",
    "T54n2131_006:1164a17": "橫。故曰三。皆在性而不互融也。藏通兩教全",
    "T54n2131_006:1164a18": "無此義。但約當教其名非無。因時三學為五",
    "T54n2131_006:1164a19": "分種。達分即為二解脫種(第五記云。解脫達分者。涅槃名解脫所修",
    "T54n2131_006:1164a20": "善根不住生死名為達分)。念處即般若種。當曉有身為種。若",
    "T54n2131_006:1164a21": "非聞法孰能自知。不加功行。捨身受身。奚得",
    "T54n2131_006:1164a22": "成就無上菩提。遂示性類二法。以為標月之",
    "T54n2131_006:1164a23": "指歟。",
    "T54n2131_006:1164a24": "攝提。翻假施設。假謂三假。輔行云。因內因",
    "T54n2131_006:1164a25": "外。和合方成。故所生法名因成假。念不實故。",
    "T54n2131_006:1164a26": "故前念滅滅已復生。生者必滅。計能相續。名",
    "T54n2131_006:1164a27": "相續假。他待於己假立他名。己待於他。假立",
    "T54n2131_006:1164a28": "於己。相待不實。名相待假。成實論云。三假浮",
    "T54n2131_006:1164a29": "虛者如煙雲塵霧也。",
    "T54n2131_006:1164b01": "優陀那。天台禪門曰。此云丹田。去臍下二",
    "T54n2131_006:1164b02": "寸半。大論云。如人語時。口中風出。名優陀",
    "T54n2131_006:1164b03": "那。此風出已還入至臍。偈云。風名優陀那。",
    "T54n2131_006:1164b04": "觸臍而上去。是風觸七處。頂及齗齒脣。舌喉",
    "T54n2131_006:1164b05": "及以胸是中語言生。論云。出入息是身加行。",
    "T54n2131_006:1164b06": "受想是心加行。尋伺是語加行。大集經云。有",
    "T54n2131_006:1164b07": "風能上。有風能下。心若念上風隨心牽起。心",
    "T54n2131_006:1164b08": "若念下風隨心牽下。運轉所作。皆是風隨心",
    "T54n2131_006:1164b09": "轉作一切事。若風道不通。手脚不遂。心雖有",
    "T54n2131_006:1164b10": "念即舉動無從。譬如人牽關捩。即影技種種",
    "T54n2131_006:1164b11": "所作。捩繩若斷。手無所牽。當知皆是依風之",
    "T54n2131_006:1164b12": "所作也。",
    "T54n2131_006:1164b13": "阿那。亦云安那。此云遣來。入息也。",
    "T54n2131_006:1164b14": "般那。此云遣去。出息也。安般守意經云。安",
    "T54n2131_006:1164b15": "為身般為息。安為生般為滅。安為念道。般為",
    "T54n2131_006:1164b16": "解結。所以先數入者外有七惡。內有三惡。",
    "T54n2131_006:1164b17": "用少不能勝多。先數入也。安名出息。般名入",
    "T54n2131_006:1164b18": "息。息有四事。一為風。二為氣。三為息。四為喘。",
    "T54n2131_006:1164b19": "有聲為風。無聲為氣。出入為息。氣出入不盡",
    "T54n2131_006:1164b20": "為喘也。出息為生死陰。入息為思想陰。或云。",
    "T54n2131_006:1164b21": "先數出息。氣則不急。身不脹滿。身心輕利。三",
    "T54n2131_006:1164b22": "昧易成。或云。先數入息。隨息內斂易入定故。",
    "T54n2131_006:1164b23": "或云。當隨便宜以數出入。若心輕浮。繫心丹",
    "T54n2131_006:1164b24": "田。當數入息。若心昏沈。繫心鼻端。當數出",
    "T54n2131_006:1164b25": "息。此皆不許出入俱數。提婆菩薩云。佛說甘",
    "T54n2131_006:1164b26": "露門。名阿那波那。於諸法門中第一安隱道。",
    "T54n2131_006:1164b27": "烏波。或云薩遮。此云有。婆沙云。有是何義。",
    "T54n2131_006:1164b28": "謂一切有漏法是。佛言。若業能令後生續生。",
    "T54n2131_006:1164b29": "是名為有。華嚴云。何等名有為法。所謂三界",
    "T54n2131_006:1164c01": "眾生。婆沙云。漏是何義。答住是漏義。凡夫至",
    "T54n2131_006:1164c02": "此。被留住故。浸漬是漏義。至三有頂。常浸漬",
    "T54n2131_006:1164c03": "故。流出是漏義。垂盡三有還出下故。持義醉",
    "T54n2131_006:1164c04": "義在內義放逸義並是漏義。成論云。失道故",
    "T54n2131_006:1164c05": "名漏。律云。癡人造業開諸漏門。文句云。漏謂",
    "T54n2131_006:1164c06": "三漏。妙樂云。一欲漏。謂欲界一切煩惱除無",
    "T54n2131_006:1164c07": "明。二有漏。謂上兩界一切煩惱除無明。三無",
    "T54n2131_006:1164c08": "明漏。謂三界無明。又輔行釋有流云。有即三",
    "T54n2131_006:1164c09": "有。流謂四流。一見流。三界見也。二欲流。欲",
    "T54n2131_006:1164c10": "界一切諸惑。除見及癡。三有流。上二界一切",
    "T54n2131_006:1164c11": "諸惑。除見及癡。四無明流。三界癡也。於此三",
    "T54n2131_006:1164c12": "處因果不亡。故名為有。為此四法漂溺不息。",
    "T54n2131_006:1164c13": "故名為流(婆沙問。緣起緣生。有何差別。答或說無有差別。緣起緣生皆有為法。或有說云。亦有差",
    "T54n2131_006:1164c14": "別。因是緣起。果是緣生)。涅槃云。有漏法者有二種。有因有",
    "T54n2131_006:1164c15": "果。無漏法者亦有二種。有因有果。有漏果者",
    "T54n2131_006:1164c16": "是則名苦。有漏因者則名為集。無漏果者則",
    "T54n2131_006:1164c17": "名為滅。無漏因者則名為道。",
    "T54n2131_006:1164c18": "薩迦耶薩。此云無常。苟鄉曰。趨舍無定。謂",
    "T54n2131_006:1164c19": "之無常。唐因明正理論云。本無今有。暫有還",
    "T54n2131_006:1164c20": "無。故名無常。淨住法云。生不可保。唯欲營",
    "T54n2131_006:1164c21": "生。死必定至。不知顧死。況此危命。凶變無",
    "T54n2131_006:1164c22": "常。俄頃之間不覺奄死。內德論云。百齡易",
    "T54n2131_006:1164c23": "盡。五福難常。命川流而電逝業地久而天長。",
    "T54n2131_006:1164c24": "三塗極迍而杳杳。四流無際而茫茫。憑法舟",
    "T54n2131_006:1164c25": "而利濟。謝信翮以高翔。宜轉咎而為福。何",
    "T54n2131_006:1164c26": "罔念而作狂。正法念云。有於胎藏死。有生時",
    "T54n2131_006:1164c27": "命終。有纔行便亡。有能走忽卒。智論云。無常",
    "T54n2131_006:1164c28": "有二種。一相續法壞無常。二念念生滅無常。",
    "T54n2131_006:1164c29": "宗鏡明二種四相。一約麁果報。說生老病死。",
    "T54n2131_006:1165a01": "長阿含云。一生相。五陰興起已得命根。二老",
    "T54n2131_006:1165a02": "相。謂生壽向盡餘命無幾。三病相。謂眾苦迫",
    "T54n2131_006:1165a03": "切。存亡無期。四死相。謂盡也。風先火次諸相",
    "T54n2131_006:1165a04": "敗壞。身亡異趣故。又四諦論曰。眾苦依止名",
    "T54n2131_006:1165a05": "生苦。能令變壞名老苦。逼迫身困名病苦。",
    "T54n2131_006:1165a06": "能滅諸根名死苦。非愛共聚名怨憎會苦。可",
    "T54n2131_006:1165a07": "愛相遠名愛別離苦。希望不遂名求不得苦。",
    "T54n2131_006:1165a08": "是眾苦相名五盛陰苦(婆沙論云。盛陰有何義。受所生。是故說盛。謂生受是",
    "T54n2131_006:1165a09": "故說盛。受所養是故說盛。謂養受。是故說盛。問陰與盛陰有何差別。答名即差別謂陰謂盛陰。又陰有漏無漏。",
    "T54n2131_006:1165a10": "盛陰一向有漏。又陰染污不染污。盛陰一向染污。章安云。今依經文以五盛陰是其別體善惡陰盛即是苦體)。涅",
    "T54n2131_006:1165a11": "槃云。復次菩薩修於死想觀是壽命。常為無",
    "T54n2131_006:1165a12": "量怨讎所繞。念念損減無有增長。猶山瀑水",
    "T54n2131_006:1165a13": "不得停住。亦如朝露勢不久停。如囚趣死步",
    "T54n2131_006:1165a14": "步近死。如牽牛羊詣於屠所。出曜經佛言。是",
    "T54n2131_006:1165a15": "日已過。命則隨減。如少水魚。斯有何樂。二約",
    "T54n2131_006:1165a16": "細惑業。說生住異滅。如起信論不覺心起。名",
    "T54n2131_006:1165a17": "為生。能見能現。妄取境界。起念相續。名之",
    "T54n2131_006:1165a18": "為住。執取計名。名之為異。造作諸業。名之為",
    "T54n2131_006:1165a19": "滅。唯識論云。生表此法先非有。滅表此法後",
    "T54n2131_006:1165a20": "是無。異表此法非凝然。住表此法暫有用。今",
    "T54n2131_006:1165a21": "釋曰。自無而有曰生。自有而無曰滅。前後改",
    "T54n2131_006:1165a22": "變名異。暫爾相續名住。又論云。本無今有。有",
    "T54n2131_006:1165a23": "位名生。生位暫停即說為住。住別前後復立",
    "T54n2131_006:1165a24": "異名。暫有還無。無而名滅前三有故。同在現",
    "T54n2131_006:1165a25": "在。後一是無故在過去。輔行記云。言三相者",
    "T54n2131_006:1165a26": "不立住相。與異合說。以人於住起常計故。故",
    "T54n2131_006:1165a27": "淨名云。比丘汝今亦生亦老亦滅。老即是異。",
    "T54n2131_006:1165a28": "圭峯云。住異二相。同是現在。故合為一。細分",
    "T54n2131_006:1165a29": "即四。孤山解楞嚴云。前舉四相。今唯二者以",
    "T54n2131_006:1165b01": "生攝住以滅收異。宗鏡云。雖年百歲。猶若剎",
    "T54n2131_006:1165b02": "那。如東逝之長波。似西垂之殘照。擊石之星",
    "T54n2131_006:1165b03": "火。驟隙之迅駒。風裏之微燈。草頭之朝露。臨",
    "T54n2131_006:1165b04": "崖之朽樹。爍目之電光。若不遇於正法。必永",
    "T54n2131_006:1165b05": "墜於幽途。",
    "T54n2131_006:1165b06": "闍提闍。音社此云生死。",
    "T54n2131_006:1165b07": "仡(語乞)那。或繕摩。此翻生。瑜伽云。五蘊初",
    "T54n2131_006:1165b08": "起。名之為生。依殼而起曰卵生。含藏而出號",
    "T54n2131_006:1165b09": "胎生。假潤而興曰濕生。無而忽現名化生。如",
    "T54n2131_006:1165b10": "是四生由內心思業為因。外殼胎藏濕潤為",
    "T54n2131_006:1165b11": "緣。約藉緣多少而成次第。卵生具四。是以先",
    "T54n2131_006:1165b12": "說。胎生具三。濕生具二。化生唯一。謂思業",
    "T54n2131_006:1165b13": "也。俱舍云。人旁生具四。地獄及諸天中有唯",
    "T54n2131_006:1165b14": "化生。鬼通胎化二。人具四生者如大論云。毘",
    "T54n2131_006:1165b15": "舍佉彌羅母。生三十二子。彌伽羅是大兒字。",
    "T54n2131_006:1165b16": "其母生三十二卵。剖生三十二男。皆為力士。",
    "T54n2131_006:1165b17": "其母得三道。又婆沙論云。昔於此洲商人入",
    "T54n2131_006:1165b18": "海。得一雌鶴。遂生二卵。出二童子端正聰明。",
    "T54n2131_006:1165b19": "年長出家得阿羅漢。大名世羅。小名鄔波世",
    "T54n2131_006:1165b20": "羅。大論云。胎生者如常人生。濕生者如揜",
    "T54n2131_006:1165b21": "(音菴)羅婆利婬女。頂生轉輪聖王。又涅槃云。",
    "T54n2131_006:1165b22": "頂生王從頂皰生。化生者。大論云。如佛與四",
    "T54n2131_006:1165b23": "眾游行比丘尼眾中有阿羅婆地中化生。及",
    "T54n2131_006:1165b24": "劫初時人皆化生。旁生具四者正法念云。化",
    "T54n2131_006:1165b25": "生金翅鳥能食四生龍。龍與金翅。皆具四生。",
    "T54n2131_006:1165b26": "走獸皆胎。飛鳥俱卵。證真云。情想合離四生",
    "T54n2131_006:1165b27": "皆具。經文且據一往增勝邊說。",
    "T54n2131_006:1165b28": "末剌諵。(女咸切)此云死。勝鬘云。生者新諸",
    "T54n2131_006:1165b29": "根生。死者故諸根滅。正法念經云。臨終四大",
    "T54n2131_006:1165c01": "為害。謂之四大不調有四種死。若風大不調。",
    "T54n2131_006:1165c02": "一切身分。互相割裂。從足至頂。分散如沙。又",
    "T54n2131_006:1165c03": "一乘章云。有二種死。何等為二。謂分段死(壽有",
    "T54n2131_006:1165c04": "分限身有形段)。不思議變易死(因移果易故名變易)。分段死者謂虛",
    "T54n2131_006:1165c05": "偽眾生。不思議變易死者謂阿羅漢辟支佛。",
    "T54n2131_006:1165c06": "大力菩薩意生身。又云。以分段死故說阿羅",
    "T54n2131_006:1165c07": "漢辟支佛智我生已盡。得有餘果證故說梵行",
    "T54n2131_006:1165c08": "已立。凡夫人天所不能辦。七種學人先所未",
    "T54n2131_006:1165c09": "作。虛偽煩惱斷故。說所作已辦。阿羅漢辟",
    "T54n2131_006:1165c10": "支佛所斷煩惱更不能受後有故。說不受後",
    "T54n2131_006:1165c11": "有。攝大乘明七種生死。一分段。謂三界果報。",
    "T54n2131_006:1165c12": "二流來。謂有識之初。三反出。謂背妄之始。四",
    "T54n2131_006:1165c13": "方便。謂入滅二乘。五因緣。謂初地已上。六有",
    "T54n2131_006:1165c14": "後。謂第十地。七無後。謂金剛心。北史李士謙",
    "T54n2131_006:1165c15": "字子約善談名理。嘗有客坐。不信佛家報應",
    "T54n2131_006:1165c16": "義。士謙諭之曰。積善餘慶積惡餘殃。此非休",
    "T54n2131_006:1165c17": "咎耶。佛經云。輪轉五道無復窮已。此則賈誼",
    "T54n2131_006:1165c18": "所言千變萬化未始有極。忽然為人之謂也。",
    "T54n2131_006:1165c19": "佛道未來。其賢者已知其然矣。至若鯀為黃",
    "T54n2131_006:1165c20": "熊(音雄)褒君為龍。牛哀為猛獸。彭生為豕。如",
    "T54n2131_006:1165c21": "意為犬。鄧艾為牛。羊祐前身李氏之子。此",
    "T54n2131_006:1165c22": "非佛家變化異形之謂乎。",
    "T54n2131_006:1165c23": "迦摩羅。或迦末羅。此云黃病。又云惡垢。亦",
    "T54n2131_006:1165c24": "云癩病。智論云。一者外因緣病。寒熱飢渴。兵",
    "T54n2131_006:1165c25": "刃刀杖。墜落推壓。如是等種種外患為惱。二",
    "T54n2131_006:1165c26": "者內因緣病。飲食不節。臥起無常。四百四病。",
    "T54n2131_006:1165c27": "名為內病。",
    "T54n2131_006:1165c28": "阿薩闍。此云不可治病。弘明集云。必死之",
    "T54n2131_006:1165c29": "病雖聖莫蠲。可療之疾待醫方愈。故涅槃明",
    "T54n2131_006:1166a01": "三種病。一易治。二難治。三不可治。淨名疏",
    "T54n2131_006:1166a02": "云。療治有損。一有從初服藥但增而不損。終",
    "T54n2131_006:1166a03": "無差理。是名增增。二或雖困篤。方治即愈。是",
    "T54n2131_006:1166a04": "名增損。三或有服藥初雖漸損。而後更增。是",
    "T54n2131_006:1166a05": "名損增。四從初漸損乃至平服。是為損損。又",
    "T54n2131_006:1166a06": "釋治眾生病。一增增者即底下凡夫。若為說",
    "T54n2131_006:1166a07": "法。更起誹謗闡提之罪。如善星調達等也。二",
    "T54n2131_006:1166a08": "增損者如尸利鞠多。三損增者如大論明四",
    "T54n2131_006:1166a09": "禪比丘謂是四果。臨終見生處謗無涅槃即",
    "T54n2131_006:1166a10": "墮地獄。又毘曇成實明退法人。皆其相生。四",
    "T54n2131_006:1166a11": "損損者即身子等諸得道人。",
    "T54n2131_006:1166a12": "珊若娑。此云癈風病。一發不起。智論云。四",
    "T54n2131_006:1166a13": "百四病者四大為身。常相侵害。一一大中百",
    "T54n2131_006:1166a14": "一病起。冷病有二百二。水風起故。熱病有二",
    "T54n2131_006:1166a15": "百二。地火起故。止觀明治病方法。既深知病",
    "T54n2131_006:1166a16": "源起發當作方法治之。治病之法乃有多途。",
    "T54n2131_006:1166a17": "舉要言之。不出止觀二種方便。云何用止治",
    "T54n2131_006:1166a18": "病相。有師言。但安心止在病處。即能治病。所",
    "T54n2131_006:1166a19": "以者何。心是一期果報之主。譬如王有所至",
    "T54n2131_006:1166a20": "處群賊迸散。次有師言臍下一寸名憂陀那。",
    "T54n2131_006:1166a21": "此云丹田。若能止心守此不散經久即多有",
    "T54n2131_006:1166a22": "所治。有師言。常止心足下。莫問行住寢臥。即",
    "T54n2131_006:1166a23": "能治。病所以者何。人以四大不調故多諸疾",
    "T54n2131_006:1166a24": "患。此由心識上緣故。令四大不調。若安心在",
    "T54n2131_006:1166a25": "下四大自然調適。眾病除矣。有師言。但知諸",
    "T54n2131_006:1166a26": "法空無所有。不取病相寂然止住。多有所治。",
    "T54n2131_006:1166a27": "所以者何。由心憶想鼓作四大。故有病生。息",
    "T54n2131_006:1166a28": "心和悅。眾病即差。故淨名經云。何為病本。所",
    "T54n2131_006:1166a29": "謂攀緣。云何斷攀緣。謂心無所得。如是種種",
    "T54n2131_006:1166b01": "說用止治病之相非一。故知善修止法能治",
    "T54n2131_006:1166b02": "眾病。次明觀治病者有師言。但觀心想用六",
    "T54n2131_006:1166b03": "種氣治病者即是觀能治病。何等六種氣。一",
    "T54n2131_006:1166b04": "吹二呼。三嘻四呵。五噓六呬。此六種息。皆於",
    "T54n2131_006:1166b05": "脣口之中想心方便轉側而作。綿微而用。頌",
    "T54n2131_006:1166b06": "曰。心配屬呵。腎屬吹脾呼肺呬聖者知。肝臟",
    "T54n2131_006:1166b07": "熱來噓字至。三焦壅處但言嘻。高僧傳僧善",
    "T54n2131_006:1166b08": "疾篤。將殛告弟子曰。吾患腹中冷結者昔在",
    "T54n2131_006:1166b09": "少年。山居服業。糧粒既斷嬾往追求噉小石",
    "T54n2131_006:1166b10": "子。用充日夕。因覺為病。死後可破腹看之。果",
    "T54n2131_006:1166b11": "如其言。南山鈔云。但飢渴名主病。亦名故",
    "T54n2131_006:1166b12": "病。每日常有。故以食為藥醫之功。僧祇律云。",
    "T54n2131_006:1166b13": "佛住舍衛國。難陀母人作釜飯。逼上汁飲。覺",
    "T54n2131_006:1166b14": "身中風除食消。便作念。闍梨是一食人。應當",
    "T54n2131_006:1166b15": "食粥。乃取多水少米。煎去二分。然後入胡椒",
    "T54n2131_006:1166b16": "蓽白末。盛滿甖。持詣佛所白言。惟願世尊",
    "T54n2131_006:1166b17": "聽諸比丘食粥。佛許。仍為說偈。次四分云。佛",
    "T54n2131_006:1166b18": "在那頻頭國。因[少/兔]沙施粥。佛許之。又十誦云。",
    "T54n2131_006:1166b19": "婆羅門王阿耆達施八般粥。謂乳酪胡麻豆",
    "T54n2131_006:1166b20": "摩沙荏蘇等。佛許之。高僧法開晉升平中。孝",
    "T54n2131_006:1166b21": "宗有疾。開視脈知不起不肯進藥。獻后怒收",
    "T54n2131_006:1166b22": "付廷尉。俄而帝崩。獲免。或問法師曰。高明剛",
    "T54n2131_006:1166b23": "簡。何以醫術經懷。開曰。明六度以除四魔之",
    "T54n2131_006:1166b24": "疾調九候以療風寒之病。自利利他不亦可",
    "T54n2131_006:1166b25": "乎。孫綽曰。才辯縱橫以數術通教其在開公",
    "T54n2131_006:1166b26": "焉。",
    "T54n2131_006:1166b27": "翻譯名義集六"
}