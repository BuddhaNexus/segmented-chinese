{
    "T14n0550_012:0891b03": "金色童子因緣經卷第十二",
    "T14n0550_012:0891b04": "西天譯經三藏朝散大夫",
    "T14n0550_012:0891b05": "試鴻臚卿傳梵大師賜紫",
    "T14n0550_012:0891b06": "沙門臣法護等奉 詔譯",
    "T14n0550_012:0891b07": "[0891b07] 「時，優婆塞復說伽陀曰：",
    "T14n0550_012:0891b08": "「『色相謙柔眾德具，  圓成妙好普莊嚴，",
    "T14n0550_012:0891b09": "  自捨如來大覺尊，  餘無等比最上士。",
    "T14n0550_012:0891b10": "  佛聖言說無與等，  佛聰利智亦無等，",
    "T14n0550_012:0891b11": "  佛聖解了復無同，  佛大牟尼無比類。",
    "T14n0550_012:0891b12": "  佛大法器無與等，  佛勝妙樂亦無等，",
    "T14n0550_012:0891b13": "  佛善調柔復無同，  佛極尊勝無比類。",
    "T14n0550_012:0891b14": "  佛為大師無與等，  佛為世父亦無等，",
    "T14n0550_012:0891b15": "  佛為善友復無同，  佛為親愛無比類。",
    "T14n0550_012:0891b16": "  無我無怖無不伏，  無染遠離於憒&#x9599;，",
    "T14n0550_012:0891b17": "  已超三有險難中，  無怨無患常清淨。",
    "T14n0550_012:0891b18": "  清淨善調殊妙相，  念力具足大自在，",
    "T14n0550_012:0891b19": "  普開眾生利益門，  佛最勝上無等比。",
    "T14n0550_012:0891b20": "  總略真實眾德聚，  所說最勝如法儀，",
    "T14n0550_012:0891b21": "  佛為三界無上尊，  汝應信受此功德。』",
    "T14n0550_012:0891b22": "[0891b22] 「時，守田人聞彼優婆塞說是如來勝功德已，",
    "T14n0550_012:0891b23": "發生淨信身毛喜豎，即作是言：『彼妙耳商主",
    "T14n0550_012:0891b24": "以一豆餅奉上毘婆尸如來，種植最上清淨",
    "T14n0550_012:0891b25": "施田，於剎那間商主，即得離諸貧苦，仗佛",
    "T14n0550_012:0891b26": "神力，以極少物淨心行施願力所資，以是勝",
    "T14n0550_012:0891b27": "因獲如意寶。今毘婆尸如來、應供、正等正覺，",
    "T14n0550_012:0891b28": "經俱胝那庾多百千劫中，不得值遇極難得",
    "T14n0550_012:0891b29": "見，而佛世尊於百千劫中，修成無上廣大最",
    "T14n0550_012:0891c01": "勝利益眾生無量福行，隨起悲心，廣以方便",
    "T14n0550_012:0891c02": "救度眾生，生死煩惱毒蛇所&#x881A;墜墮極苦，慈",
    "T14n0550_012:0891c03": "心愛念猶如親友。而我今者家無財物，雖久",
    "T14n0550_012:0891c04": "力營曾無小畜，然以淨心將自守田所得之",
    "T14n0550_012:0891c05": "食，雖極微小持用奉上。又當發願，普願一",
    "T14n0550_012:0891c06": "切眾生皆得最上意願圓滿。』彼守田人發是",
    "T14n0550_012:0891c07": "言時，毘婆尸如來、應供、正等正覺，即以神",
    "T14n0550_012:0891c08": "力現住其前。[0891c08] 「時守田人見佛世尊，威德殊特",
    "T14n0550_012:0891c09": "昔未曾&#x89A9;，身相端嚴猶若金山，其光晃耀映",
    "T14n0550_012:0891c10": "蔽日月。見已，即時發生最上廣大信樂，以清",
    "T14n0550_012:0891c11": "淨心持所有食，奉上世尊毘婆尸如來、應供、",
    "T14n0550_012:0891c12": "正等正覺清淨&#x9262;中。施已，加復極生淨信，頂",
    "T14n0550_012:0891c13": "禮佛足發大誓願，說伽陀曰：",
    "T14n0550_012:0891c14": "「『以此施佛所獲福，  願我過於此生後，",
    "T14n0550_012:0891c15": "  當起最上悲愍心，  普觀眾生作利益。",
    "T14n0550_012:0891c16": "  如佛所證無上道，  如佛相好眾圓成，",
    "T14n0550_012:0891c17": "  我當成佛亦復然，  普獲一切無等法。",
    "T14n0550_012:0891c18": "  如佛宣說於正法，  如佛成就一切智，",
    "T14n0550_012:0891c19": "  我當得果亦復然，  具一切智善說法。",
    "T14n0550_012:0891c20": "  如佛降伏魔軍已，  善轉清淨大法輪，",
    "T14n0550_012:0891c21": "  我當得果事還同，  降伏魔軍宣正法。",
    "T14n0550_012:0891c22": "  佛於生死大海中，  自度度他皆出離，",
    "T14n0550_012:0891c23": "  我當亦度諸眾生，  出離同歸無上道。』",
    "T14n0550_012:0891c24": "[0891c24] 「爾時，毘婆尸如來、應供、正等正覺，即發甚深",
    "T14n0550_012:0891c25": "廣大雲吼音聲，為守田人而授記言：『善男子！",
    "T14n0550_012:0891c26": "汝於來世當得作佛，號一切義成，為三界師",
    "T14n0550_012:0891c27": "具大威德，以勝上力降伏魔軍，如佛所行施",
    "T14n0550_012:0891c28": "作佛事。』時，毘婆尸如來為守田人授阿耨多",
    "T14n0550_012:0891c29": "羅三藐三菩提記已，還復本處。",
    "T14n0550_012:0892a01": "[0892a01] 「彼滿度摩城一切人眾，普聞其事，乃至國王",
    "T14n0550_012:0892a02": "聞是事已，念守田人善根力故，王乃嚴整車",
    "T14n0550_012:0892a03": "駕來詣守田人所，發信重心，嚴以寶象上安",
    "T14n0550_012:0892a04": "其座，&#x52C5;令彼人而乘于象，同復王宮授王半",
    "T14n0550_012:0892a05": "位。時守田人即白王言：『如王之命非臣所欲，",
    "T14n0550_012:0892a06": "如臣志樂願求出家淨修梵行。』其王即時&#x52C5;",
    "T14n0550_012:0892a07": "從志願，王乃復宮。[0892a07] 「時守田人即於毘婆尸佛",
    "T14n0550_012:0892a08": "法中求佛出家，乃至盡壽修持梵行，其後命",
    "T14n0550_012:0892a09": "終生化樂天。乃至最後彼妙相童子，以具勝",
    "T14n0550_012:0892a10": "德故眾共冊立，如王法儀統臨王位，經六萬",
    "T14n0550_012:0892a11": "歲正法治化，謝世之後生兜率天。」[0892a11] 爾時，尊者",
    "T14n0550_012:0892a12": "阿難告阿闍世王言：「大王！於汝意云何？彼",
    "T14n0550_012:0892a13": "毘婆尸佛法中妙相王者，豈異人乎？即此金",
    "T14n0550_012:0892a14": "色苾芻是。其王昔見毘婆尸如來，以貧窮故，",
    "T14n0550_012:0892a15": "脫身所被一小衣片而用施佛，施已即發廣",
    "T14n0550_012:0892a16": "大誓願，由斯善業於天人中受勝妙樂，處處",
    "T14n0550_012:0892a17": "所生身皆金色，有金色衣自然覆體，生時天",
    "T14n0550_012:0892a18": "雨眾妙天花，乃至于今具大福德，身有妙衣",
    "T14n0550_012:0892a19": "旋脫旋生，具諸勝相。彼時妙耳商主者，即",
    "T14n0550_012:0892a20": "今日照商主是；彼時妙耳商主之妻，即今日",
    "T14n0550_012:0892a21": "照商主妻是；彼時女使者，即今迦尸孫那利",
    "T14n0550_012:0892a22": "童女是；彼時家童者，即今勇戾大臣是。」",
    "T14n0550_012:0892a23": "[0892a23] 爾時，阿闍世王復白尊者阿難言：「此金色苾",
    "T14n0550_012:0892a24": "芻復造何業？昔無過咎，為人虛妄構以染緣，",
    "T14n0550_012:0892a25": "置鐵叉上將殞其命。又復何因，旋即出家證",
    "T14n0550_012:0892a26": "阿羅漢果？」[0892a26] 尊者答言：「大王！過去世中有佛",
    "T14n0550_012:0892a27": "出世，名為妙月如來、應供、正遍知、明行足、善",
    "T14n0550_012:0892a28": "逝、世間解、無上士、調御丈夫、天人師、佛、世尊。",
    "T14n0550_012:0892a29": "是時有一國，城外有僧寺眾所棲止，中一苾",
    "T14n0550_012:0892b01": "芻善說法要。是時，城中諸婆羅門及長者等",
    "T14n0550_012:0892b02": "皆來聽法，利養供給咸共臻集。[0892b02] 「乃至其後復",
    "T14n0550_012:0892b03": "有苾芻，名曰無勝，來止此寺，加復明利而",
    "T14n0550_012:0892b04": "善說法，辯才無礙，言詞流澤音聲清美。時諸",
    "T14n0550_012:0892b05": "人眾咸悉來詣無勝苾芻之所，聽受說法，其",
    "T14n0550_012:0892b06": "所演說初中後善文義深遠，純一清白梵行",
    "T14n0550_012:0892b07": "之相。是時，四遠人眾聞已信慕，飲食衣服座",
    "T14n0550_012:0892b08": "臥之具，病緣醫藥皆悉供給，而彼先來說法",
    "T14n0550_012:0892b09": "苾芻，所獲利養由斯間絕。[0892b09] 「是時，說法苾芻即",
    "T14n0550_012:0892b10": "自思惟：『今無勝苾芻同止于此，於我利養必",
    "T14n0550_012:0892b11": "當間絕。又復由此利養絕故，彼多聞智者及",
    "T14n0550_012:0892b12": "諸信士，豈非於我不尊敬邪？』乃生怖畏。念",
    "T14n0550_012:0892b13": "已，即時虛構方計用遮其事。故往召一婆羅",
    "T14n0550_012:0892b14": "門童女，使其來還妄起染緣，謗訕於彼無勝",
    "T14n0550_012:0892b15": "苾芻。是時童女如命而行。其後一日彼說法",
    "T14n0550_012:0892b16": "苾芻與諸苾芻共會，僧房門首如常語論，童",
    "T14n0550_012:0892b17": "女忽來而謂眾曰：『汝出家人中豈有非梵行",
    "T14n0550_012:0892b18": "邪？所以然者？彼無勝苾芻向者於我逼以",
    "T14n0550_012:0892b19": "染緣，梵行人中此非道理。』[0892b19] 「時諸苾芻聞已掩",
    "T14n0550_012:0892b20": "耳，謂童女言：『莫作是說！勿使他人聞此惡",
    "T14n0550_012:0892b21": "言。』唯說法苾芻出不善語謗彼無勝苾芻，謂",
    "T14n0550_012:0892b22": "言：『如實不善所作。』乃至其後展轉聞于無勝",
    "T14n0550_012:0892b23": "苾芻。彼人聞已，即作是言：『彼說法苾芻何故",
    "T14n0550_012:0892b24": "於我發是語邪？』言已，即詣彼苾芻所。到已，謂",
    "T14n0550_012:0892b25": "言：『我於尊者無所觸嬈，何出惡言固相譏毀？』",
    "T14n0550_012:0892b26": "時說法苾芻轉起恚心，復出惡言增加呵毀，",
    "T14n0550_012:0892b27": "謂言：『汝有此罪，後當應受鐵叉之苦。』[0892b27] 「時無勝",
    "T14n0550_012:0892b28": "苾芻聞已自念：『如斯行業壞修行法。』知是事",
    "T14n0550_012:0892b29": "已，即自收舉衣&#x9262;受用出離其寺，詣一樹下",
    "T14n0550_012:0892c01": "隨意棲止。是時，四眾見已，即同奔逐勸誘欲",
    "T14n0550_012:0892c02": "令迴復，竟不從命。時說法苾芻後自惟忖：『我",
    "T14n0550_012:0892c03": "今所作誠為不善，以利養因起惡趣業，如是",
    "T14n0550_012:0892c04": "審思心極追悔，我應詣彼求其懺罪。』念已，即",
    "T14n0550_012:0892c05": "時速出其寺，訪尋尊者無勝苾芻，深自毀責",
    "T14n0550_012:0892c06": "滿目淚流，猶如稚童啼哀莫止。[0892c06] 「是時，無數百",
    "T14n0550_012:0892c07": "千諸婆羅門、長者等眾咸&#x89A9;是事，到已即時",
    "T14n0550_012:0892c08": "前詣無勝苾芻，頂禮雙足，作是白言：『尊者！我",
    "T14n0550_012:0892c09": "今懺罪願尊忍可，我如稚童，我如愚夫，我",
    "T14n0550_012:0892c10": "不明了，貪利養故造不善業，以虛妄緣出不",
    "T14n0550_012:0892c11": "善語，謗訕尊者深為罪咎！深為罪咎！尊者悲",
    "T14n0550_012:0892c12": "心願垂忍可。』[0892c12] 「無勝苾芻答言：『大德！我已忍",
    "T14n0550_012:0892c13": "可，我今但為心厭憒&#x9599;，棲止樹下跏趺宴坐，",
    "T14n0550_012:0892c14": "端身正念修寂靜行。』說是語已，時無勝苾芻",
    "T14n0550_012:0892c15": "發生最上厭離之心，靜念世間誠堪驚懼，遷",
    "T14n0550_012:0892c16": "流謝滅諸行不停，五眾循環生死流轉，乃至",
    "T14n0550_012:0892c17": "帝釋諸天供養稱讚皆非究竟。念已，即時兩",
    "T14n0550_012:0892c18": "翼騰驤狀如鵝王，高舉空中清淨潔白，一切",
    "T14n0550_012:0892c19": "大眾咸悉瞻&#x89A9;，發生最上淨信之心，即於空",
    "T14n0550_012:0892c20": "中現諸神變。[0892c20] 「時說法苾芻見是事已，即作是",
    "T14n0550_012:0892c21": "言：『苦哉！我今云何於此大仙聖者而興譏毀？』",
    "T14n0550_012:0892c22": "言已，悶絕僵仆于地。",
    "T14n0550_012:0892c23": "[0892c23] 「是時，妙月如來、應供、正等正覺，知是事已，起",
    "T14n0550_012:0892c24": "悲愍心念此苾芻，無令嘔血而致命終，即運",
    "T14n0550_012:0892c25": "神力來現其前。而佛世尊乃舒清淨綱鞔百",
    "T14n0550_012:0892c26": "福相手，為彼苾芻摩觸頭頂善安慰之；而彼",
    "T14n0550_012:0892c27": "苾芻佛手觸時，還得本心即獲輕安，苾芻旋",
    "T14n0550_012:0892c28": "起乃於佛前諦誠懺悔。",
    "T14n0550_012:0892c29": "[0892c29] 「爾時，妙月如來普為大眾說伽陀曰：",
    "T14n0550_012:0893a01": "「『士夫處世間，  口出惡言詞，",
    "T14n0550_012:0893a02": "  其猶利刀斧，  斷割於自身。",
    "T14n0550_012:0893a03": "  應讚而起謗，  應謗而起讚，",
    "T14n0550_012:0893a04": "  惡語由口生，  所出自不覺。",
    "T14n0550_012:0893a05": "  起惡心初小，  如博弈輸財，",
    "T14n0550_012:0893a06": "  此中大惡興，  謂謗阿羅漢。",
    "T14n0550_012:0893a07": "  心起毀謗因，  眾生墮惡趣，",
    "T14n0550_012:0893a08": "  心起清淨因，  眾生往善趣。』",
    "T14n0550_012:0893a09": "[0893a09] 「爾時，妙月如來廣為四眾宣說妙法，示教利",
    "T14n0550_012:0893a10": "喜已，還復本處。」",
    "T14n0550_012:0893a11": "[0893a11] 復次，尊者阿難告阿闍世王言：「大王！於汝意",
    "T14n0550_012:0893a12": "云何？彼時說法苾芻者豈異人乎？即此金色",
    "T14n0550_012:0893a13": "苾芻是。昔於無勝苾芻之所起虛妄緣，惡言",
    "T14n0550_012:0893a14": "謗訕得果聖人，由是業報五百生中墮大地",
    "T14n0550_012:0893a15": "獄，一一獄中受苦報盡，復五百生墮餓鬼趣，",
    "T14n0550_012:0893a16": "復五百生墮畜生趣，彼彼報盡後五百生得",
    "T14n0550_012:0893a17": "生人間，一一生中本每愆罪。為人虛妄構以",
    "T14n0550_012:0893a18": "染緣，登鐵叉上受大苦惱，乃至于今惡業報",
    "T14n0550_012:0893a19": "盡，最後為彼勇戾大臣，枉執罪染置鐵叉上，",
    "T14n0550_012:0893a20": "我以神力救令得脫。[0893a20] 「大王！是人由斯罪業，故",
    "T14n0550_012:0893a21": "招苦果，昔以善根於妙月如來法中淨信出家",
    "T14n0550_012:0893a22": "修持梵行，由斯善業於今釋迦如來法中清",
    "T14n0550_012:0893a23": "淨出家，斷諸煩惱證阿羅漢果。[0893a23] 「是故，大王！世",
    "T14n0550_012:0893a24": "間眾生寧自受苦，不應於他起謗訕心，自怖",
    "T14n0550_012:0893a25": "惡名不應令他亦招惡譽，若自受樂即當分",
    "T14n0550_012:0893a26": "與他人樂事。」[0893a26] 尊者阿難說是法時，有無數百",
    "T14n0550_012:0893a27": "千眾生獲大勝利，或有證得須陀洹果者，或",
    "T14n0550_012:0893a28": "得斯陀含果者，或得阿那含果者，或得阿羅",
    "T14n0550_012:0893a29": "漢果者，或發阿耨多羅三藐三菩提心者，或",
    "T14n0550_012:0893b01": "發聲聞菩提心者，或發歸向心受近事戒者；",
    "T14n0550_012:0893b02": "又復會中有但知佛可信、知法可歸、知僧可奉",
    "T14n0550_012:0893b03": "者。",
    "T14n0550_012:0893b04": "[0893b04] 爾時，日照商主即於會中右膝著地，肅恭合",
    "T14n0550_012:0893b05": "掌前白尊者阿難言：「尊者！我昔曾發願言，欲",
    "T14n0550_012:0893b06": "於自舍延請世尊及苾芻眾，備以飲食微伸",
    "T14n0550_012:0893b07": "供養，一一苾芻各以價直百千上妙之衣而",
    "T14n0550_012:0893b08": "用奉施。苦哉&#x5C20;福！今佛世尊已入涅槃，我今",
    "T14n0550_012:0893b09": "至誠請尊者等諸苾芻眾，舍中供養。」[0893b09] 尊者告",
    "T14n0550_012:0893b10": "言：「善哉！商主！隨汝所願，我當同彼盡閻浮",
    "T14n0550_012:0893b11": "提，所有一切釋迦如來聲聞弟子，咸悉來集赴",
    "T14n0550_012:0893b12": "汝所請。」[0893b12] 是時，日照商主滿其所願心大歡喜，",
    "T14n0550_012:0893b13": "即時嚴絜國城內外，除去一切土石沙礫，豎",
    "T14n0550_012:0893b14": "立幢幡，觸處遍灑旃檀香水，垂諸花纓眾寶",
    "T14n0550_012:0893b15": "嚴飾，燒眾名香散諸妙花，如是殊特廣嚴布",
    "T14n0550_012:0893b16": "已。備設種種清淨最上香美飲食，至明旦時",
    "T14n0550_012:0893b17": "施設妙好茵褥床座，間布清淨妙香水瓶，食",
    "T14n0550_012:0893b18": "時將至，遣人奉白尊者阿難：「飯食已辦，願尊",
    "T14n0550_012:0893b19": "降赴。」[0893b19] 是時，尊者阿難即以神力踊身空中，放",
    "T14n0550_012:0893b20": "金色光普&#x5FA7;照耀此贍部洲，空中自然鳴擊",
    "T14n0550_012:0893b21": "乾稚，振發大聲出如是言：「所有世尊一切聲",
    "T14n0550_012:0893b22": "聞大眾其得通者，各各以自神力來赴所請。",
    "T14n0550_012:0893b23": "諸凡夫眾假以尊者阿難神力，亦悉來赴。」[0893b23] 是",
    "T14n0550_012:0893b24": "時，一切聲聞眾等聞乾稚中所出言已，各從",
    "T14n0550_012:0893b25": "彼彼所住方處，謂忉利天，及大雪山、大野山、",
    "T14n0550_012:0893b26": "摩羅山、佉禰囉山、香醉山、妙高山、持雙山、持軸",
    "T14n0550_012:0893b27": "山、&#x511E;民陀囉山，并諸園林樹下州城河池，及",
    "T14n0550_012:0893b28": "彼大海仙人住處，乃至路傍空舍棄屍林等，",
    "T14n0550_012:0893b29": "如是等處大苾芻眾從三摩地起，於剎那間",
    "T14n0550_012:0893c01": "各踊空中，如阿輸迦花，青黃赤白彩雲遍覆，",
    "T14n0550_012:0893c02": "自空徐來入王舍大城，於剎那間內外充滿",
    "T14n0550_012:0893c03": "三俱胝數，其類有三：一者、漏盡眾；二者、有",
    "T14n0550_012:0893c04": "學眾；三者、凡夫善眾。[0893c04] 是時，尊者阿難及諸大",
    "T14n0550_012:0893c05": "眾既至會已，上中下位依次而坐。時日照商",
    "T14n0550_012:0893c06": "主普遍觀察眾坐已定，即以最上清淨飲食",
    "T14n0550_012:0893c07": "自手持奉，尊者阿難及諸大眾飯食已訖，各",
    "T14n0550_012:0893c08": "滌應器，商主即時復以價值百千上妙三衣，",
    "T14n0550_012:0893c09": "而欲奉施尊者等眾，發清淨心瞻仰之際。[0893c09] 時",
    "T14n0550_012:0893c10": "金色苾芻知其父意，即作是言：「我今為父助",
    "T14n0550_012:0893c11": "行施法。」言已，於剎那間即脫自身所被金色",
    "T14n0550_012:0893c12": "三衣，次第奉施彼尊者等三俱胝眾，旋脫旋",
    "T14n0550_012:0893c13": "生衣無竭盡。是時，空中百千天眾俱發聲言：",
    "T14n0550_012:0893c14": "「奇哉！奇哉！甚為希有。」空中復奏種種天樂，雨",
    "T14n0550_012:0893c15": "眾天花。[0893c15] 爾時，諸方來會一切大眾，國主阿闍",
    "T14n0550_012:0893c16": "世王等，宮嬪眷屬臣佐吏民，舉熙怡目見是",
    "T14n0550_012:0893c17": "事已，咸悉歎言：「善哉！善哉！甚為希有。」又復",
    "T14n0550_012:0893c18": "三讚是言：「奇哉！植福果報殊勝。奇哉！諸福有",
    "T14n0550_012:0893c19": "大力能。奇哉！布施深固福田。是故應知，若",
    "T14n0550_012:0893c20": "植施種勝報不虛，諸有智者審觀，如是福果",
    "T14n0550_012:0893c21": "報事，其誰不植清淨施田。」如是言已，無數",
    "T14n0550_012:0893c22": "百千人眾合掌頂禮，俱發聲言：「南無佛陀邪！」",
    "T14n0550_012:0893c23": "[0893c23] 爾時，尊者阿難普為大眾廣說布施清淨之",
    "T14n0550_012:0893c24": "法，日照商主即從座起，右膝著地向尊者阿",
    "T14n0550_012:0893c25": "難，合掌頂禮三白是言：「尊者！我今獲&#x89A9;如",
    "T14n0550_012:0893c26": "是勝相，非父、非母、非王、非天、非親屬朋友、非",
    "T14n0550_012:0893c27": "沙門婆羅門所能施作。唯尊者悲心善救拔",
    "T14n0550_012:0893c28": "我，如我昔日以恩愛心泣淚如海，尊者神力",
    "T14n0550_012:0893c29": "枯涸愛源。」作是言已，說伽陀曰：",
    "T14n0550_012:0894a01": "「尊者已離生老死，  天上人中皆供養，",
    "T14n0550_012:0894a02": " 千生難得見聖尊，  今見無虛勝果利。」",
    "T14n0550_012:0894a03": "[0894a03] 時尊者阿難廣為一切諸來會眾，如應說法",
    "T14n0550_012:0894a04": "示教利喜。作佛事已，會中無數百千天人，及",
    "T14n0550_012:0894a05": "王舍城一切大眾，咸發淨心歸命頂禮，作如",
    "T14n0550_012:0894a06": "是言：「我等今者各獲善利。」言已，即時從座而",
    "T14n0550_012:0894a07": "起，出離會中。"
}