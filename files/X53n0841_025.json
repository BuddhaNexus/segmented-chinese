{
    "X53n0841_025:0500c01": "俱舍頌疏記　論本第二十五",
    "X53n0841_025:0500c02": "富春沙門　遁麟　述",
    "X53n0841_025:0500c03": "言遇少緣便退所得者正理論云謂彼獲得如是類",
    "X53n0841_025:0500c04": "根安住此根與退緣合便退所得無退緣者便般涅",
    "X53n0841_025:0500c05": "槃或有精勤進得勝性。言恒思自害者正理論云恒",
    "X53n0841_025:0500c06": "作如是思勿遇病等便於正念有所忘失於加行中",
    "X53n0841_025:0500c07": "致有慢緩由此慢緩令我有退由斯籌慮起自害思",
    "X53n0841_025:0500c08": "或由艱辛方達勝位。言自防護者正理釋云彼作是",
    "X53n0841_025:0500c09": "念我且未能修習練根堪達安住法但於自愛心解",
    "X53n0841_025:0500c10": "脫中能不放逸精勤防護如是種類名為護法。言安",
    "X53n0841_025:0500c11": "住者此性無進退二勝緣即安住遇二勝緣即或進",
    "X53n0841_025:0500c12": "或退。言不動者正理云謂有一類根性殊勝於行自",
    "X53n0841_025:0500c13": "在於斷煩惱隨煩惱中得方便智不為一切隨眠退",
    "X53n0841_025:0500c14": "法之所傾動乃至廣說。此五總名時解脫者具足應",
    "X53n0841_025:0500c15": "言待時解脫略初言故如言蘇瓶(解云略初盛字但言蘇瓶解脫亦爾",
    "X53n0841_025:0500c16": "略初待字但名時解脫也)時有六種者是婆沙文此論但言謂待",
    "X53n0841_025:0500c17": "資具無病處等勝緣合時方入定故。一得好衣者謂",
    "X53n0841_025:0500c18": "是好衣時乃至第六亦須言時章中略也若不爾者",
    "X53n0841_025:0500c19": "如言好處等可名時耶。言後不時解脫者謂於六中",
    "X53n0841_025:0500c20": "不動種性最居後故但言其後表是不動此必無退",
    "X53n0841_025:0500c21": "故名不動貪等盡故名心解脫不待好衣等時故名",
    "X53n0841_025:0500c22": "為不時故論云謂三摩地隨欲現前不待勝緣和合",
    "X53n0841_025:0500c23": "時故。",
    "X53n0841_025:0500c24": "言退法種性必是先有者以退法性最是極下無有",
    "X53n0841_025:0501a01": "先非此性而後成也言退法非必定退乃至通三界",
    "X53n0841_025:0501a02": "皆有者三順釋退法等名約容有立故六種羅漢得",
    "X53n0841_025:0501a03": "通三界言若退定退乃至無餘四者反釋也若退法",
    "X53n0841_025:0501a04": "等非容有立者則唯欲界具六種羅漢上界無四既",
    "X53n0841_025:0501a05": "言具六故知退非定退等上界無退等四者如頌言",
    "X53n0841_025:0501a06": "此及往上生無練根并退故問既無此四如何言彼",
    "X53n0841_025:0501a07": "有六種性答彼雖不退是此性人故名退等。",
    "X53n0841_025:0501a08": "言唯思等四有種性退者簡初後二種初以極下故",
    "X53n0841_025:0501a09": "不退性後以不動故唯此四種有下性可退故言退",
    "X53n0841_025:0501a10": "法等五皆容有退者前約退性唯思等四此論退果",
    "X53n0841_025:0501a11": "故兼退法雖不退性有退果故言雖俱有退者或以",
    "X53n0841_025:0501a12": "四種為俱或以性果為俱言學無學所成堅故者謂",
    "X53n0841_025:0501a13": "二道資持極堅窂故若諸有學先凡位中所住種性",
    "X53n0841_025:0501a14": "彼從此性亦無退理世出世道所成堅故。頌言非先",
    "X53n0841_025:0501a15": "不攝退法者謂思法等四有是先有有是後成先有",
    "X53n0841_025:0501a16": "則不退後成則許退故以非先簡之今退法性雖必",
    "X53n0841_025:0501a17": "先有而亦退果故非先言但望思等不論退法也舊",
    "X53n0841_025:0501a18": "云或可此文言並非先從多分說理實退法先亦有",
    "X53n0841_025:0501a19": "退果言修惑迷事至有失念退者謂見惑迷理是無",
    "X53n0841_025:0501a20": "事惑修惑迷麤事生名有事惑論云又修斷惑非審",
    "X53n0841_025:0501a21": "慮生昧鈍性故見所斷惑由審慮生推度性故聖不",
    "X53n0841_025:0501a22": "審慮於麤事中失念惑生審慮不爾如於繩等卒爾",
    "X53n0841_025:0501a23": "謂虵故修斷惑聖有退起非由卒爾可起見惑聖若",
    "X53n0841_025:0501a24": "審慮便見諦理故聖見斷定無退義言大眾部預流",
    "X53n0841_025:0501b01": "有退羅漢無退失者以預流煩惱惑未盡聖解未滿",
    "X53n0841_025:0501b02": "故所以退羅漢煩惱惑已盡聖解已滿無有退經部",
    "X53n0841_025:0501b03": "預流羅漢必無有退果者預流不退與有宗同羅漢",
    "X53n0841_025:0501b04": "無退與有宗異論主評云經部所說應理云何知然",
    "X53n0841_025:0501b05": "由理教故如何由教經言苾芻聖慧斷惑名為實斷",
    "X53n0841_025:0501b06": "乃至有學應不放逸非阿羅漢云何由理若阿羅漢",
    "X53n0841_025:0501b07": "此道未生未能永拔煩惱種故應非漏盡若非漏盡",
    "X53n0841_025:0501b08": "寧說為應是名由理然此部意羅漢猶退現法樂住",
    "X53n0841_025:0501b09": "者謂由利養等擾亂過失故於所得現法樂住容有",
    "X53n0841_025:0501b10": "退失。",
    "X53n0841_025:0501b11": "言所證四種增上心所至隨一有退者四種謂四靜",
    "X53n0841_025:0501b12": "慮心所目定此說退現法樂住所得不動心解脫至",
    "X53n0841_025:0501b13": "無因緣退者謂無退不動法果如何不動退現法樂",
    "X53n0841_025:0501b14": "住者此問意既言退現法樂不退不動法果如何退",
    "X53n0841_025:0501b15": "現法樂住耶即以三退答之言不動約受用退者問",
    "X53n0841_025:0501b16": "既言利根羅漢有中後二退今何故唯約受用一退",
    "X53n0841_025:0501b17": "通此難耶答汎明不動羅漢通望一切有未得退今",
    "X53n0841_025:0501b18": "既言已得四種心所故無未得退但不可四種頓現",
    "X53n0841_025:0501b19": "前故有受用退。",
    "X53n0841_025:0501b20": "言住果位所不作至必亦不作者謂退果之後不造",
    "X53n0841_025:0501b21": "為果事業果時不為退亦不作故言不作者作前例",
    "X53n0841_025:0501b22": "也正理論云誰有退誰無退耶修不淨觀入聖道者",
    "X53n0841_025:0501b23": "容有退失修持息念入聖道者必無退失又何界何",
    "X53n0841_025:0501b24": "趣容有退耶唯欲界三州有退六欲天處得聖果者",
    "X53n0841_025:0501c01": "名為利根故無有退以有勝智解能制伏心背妙欲",
    "X53n0841_025:0501c02": "境入聖道故有說退者由闕資緣或所依身不平等",
    "X53n0841_025:0501c03": "故六欲天處二事並無雖有鈍根隨信行性生彼得",
    "X53n0841_025:0501c04": "聖理亦無退理。",
    "X53n0841_025:0501c05": "退法等五轉一一性者謂不動無練根故但言五猶",
    "X53n0841_025:0501c06": "如初得預流果者引喻釋也正理論云若有學位修",
    "X53n0841_025:0501c07": "練根時道數所修如斷上界見道所斷由彼但與隣",
    "X53n0841_025:0501c08": "得果時道相似故問修惑有九品無學練根各九無",
    "X53n0841_025:0501c09": "間見道有八忍有學練根八無間耶答見斷上下八",
    "X53n0841_025:0501c10": "諦一諦之下自有九品之惑今但合為一品頓斷故",
    "X53n0841_025:0501c11": "約一諦成一無間一解脫道不約異諦修道一地之",
    "X53n0841_025:0501c12": "中分九品斷故彼即成九無間等此上所明無間解",
    "X53n0841_025:0501c13": "脫道學無學位多少有異若論加行齊一無間一解",
    "X53n0841_025:0501c14": "脫道故論云彼加行道諸位各一又正理云以何等",
    "X53n0841_025:0501c15": "故名為練根答調練諸根令增長故謂道力故令根",
    "X53n0841_025:0501c16": "相續捨下得中捨中得上漸漸增勝名為練根故練",
    "X53n0841_025:0501c17": "根名目轉根義也言唯無漏者此明聖者故唯無漏",
    "X53n0841_025:0501c18": "若凡轉根理應有漏言唯人三州者三州有退怖畏",
    "X53n0841_025:0501c19": "退故故修練根惡趣北州無聖道故天趣之中無有",
    "X53n0841_025:0501c20": "退故言無學依九地者無學練根如得應果得果既",
    "X53n0841_025:0501c21": "通九地練根亦通九地也言所得唯果至但依六地",
    "X53n0841_025:0501c22": "者謂有學練根亦如得果無色不得有學果故練根",
    "X53n0841_025:0501c23": "不依無色以有學前二果唯依未至第三不還通依",
    "X53n0841_025:0501c24": "六地故此等意者但以無色無有學果非無有學之",
    "X53n0841_025:0502a01": "向既練根唯得果不得向故知不依無色也問何故",
    "X53n0841_025:0502a02": "捨通向果所得唯果答練根心唯欣樂果所以所得",
    "X53n0841_025:0502a03": "唯果意總棄劣所以捨通果向。",
    "X53n0841_025:0502a04": "言由下下等九品根異者如退法最劣由下下根乃",
    "X53n0841_025:0502a05": "至大覺由上上根不動分二者謂本是利根不因練",
    "X53n0841_025:0502a06": "根得名為不退若先鈍根後練得者但名不動不名",
    "X53n0841_025:0502a07": "不退。",
    "X53n0841_025:0502a08": "依根不同立次二聖者謂修道位鈍根信增名信勝",
    "X53n0841_025:0502a09": "解利根慧增故名見至義如前解言解脫障不染無",
    "X53n0841_025:0502a10": "知為體者正理云何等名為解脫障體謂有劣無知",
    "X53n0841_025:0502a11": "無覆無記性能障解脫故由彼力故能為障礙令於",
    "X53n0841_025:0502a12": "彼定不自在轉言三道各二者謂各唯利鈍二聖其",
    "X53n0841_025:0502a13": "身證一即是信解見至慧解脫俱解脫二即是時不",
    "X53n0841_025:0502a14": "時也。",
    "X53n0841_025:0502a15": "言有學名滿具由三因者謂有學中有前二果未名",
    "X53n0841_025:0502a16": "滿故第三名為果滿其根定等有得未得故並相對",
    "X53n0841_025:0502a17": "立其滿名若無學果一向是滿故不約果名為滿也",
    "X53n0841_025:0502a18": "夫得滅定必是不還者明有學中是定滿必果滿故",
    "X53n0841_025:0502a19": "故論云無有學者但由定故及根定故亦得滿名准",
    "X53n0841_025:0502a20": "此無二句餘可知。",
    "X53n0841_025:0502a21": "言道謂求所依者前解道是路之別名此約所依義",
    "X53n0841_025:0502a22": "釋謂有所追求必依於道依此四道求涅槃故亦名",
    "X53n0841_025:0502a23": "為乘是所依運動之義問加行無間趣向涅槃可名",
    "X53n0841_025:0502a24": "為道解脫已至勝進已過如何名道論有三釋一云",
    "X53n0841_025:0502b01": "與道類同轉上品故二云或前前力至後後故三云",
    "X53n0841_025:0502b02": "或能趣入無餘依故正理論云二乘賢聖涉此為途",
    "X53n0841_025:0502b03": "速達二種涅槃界故。",
    "X53n0841_025:0502b04": "言任運轉故名之為樂者此謂不艱辛名樂非樂受",
    "X53n0841_025:0502b05": "也如第四禪無樂受亦名樂通行無色等中無苦受",
    "X53n0841_025:0502b06": "亦名苦通行也正理論云任運轉故如乘船筏苦通",
    "X53n0841_025:0502b07": "行如依陸地乘馬等行言止觀不等者但以增減不",
    "X53n0841_025:0502b08": "均非有無漏也此依地立苦樂名鈍根名遲利根名",
    "X53n0841_025:0502b09": "速者此依根立遲速名新云此遲速名在道非人正",
    "X53n0841_025:0502b10": "理論云此行五蘊四蘊為性由依色定無色定別而",
    "X53n0841_025:0502b11": "名通者顯慧勝故如見道位雖具五蘊以慧勝故偏",
    "X53n0841_025:0502b12": "立見名。",
    "X53n0841_025:0502b13": "言菩提云覺者謂末伽云道菩提云覺西域常言覺",
    "X53n0841_025:0502b14": "有二義一如睡覺二覺知故章中無明睡眠皆永斷",
    "X53n0841_025:0502b15": "故即是初義准論又言及如實知已作已事不復作",
    "X53n0841_025:0502b16": "故此二名覺解云知已作已事者是盡智覺不復作",
    "X53n0841_025:0502b17": "者是無生智覺。",
    "X53n0841_025:0502b18": "章中十一體同也毗婆沙師說有十一者新云婆沙",
    "X53n0841_025:0502b19": "有三說一說同此論一說開戒為二一師開為三謂",
    "X53n0841_025:0502b20": "正語正業正命今章但敘第二說。",
    "X53n0841_025:0502b21": "言念住等三名無別屬者謂但名念住等無別所屬",
    "X53n0841_025:0502b22": "如何獨說為慧勤定等言如實見者能明記者實見",
    "X53n0841_025:0502b23": "是慧明記是念既因實見方能明記故知因慧令念",
    "X53n0841_025:0502b24": "住境論云如念住中已廣分別言勤斷二惡者一已",
    "X53n0841_025:0502c01": "生惡法方便令斷二未生惡法遮皆令不生勤修二",
    "X53n0841_025:0502c02": "善者一未生善法方便令生二已生善法修令增廣",
    "X53n0841_025:0502c03": "故婆娑云一正勤體有四作用如燈一時有四作用",
    "X53n0841_025:0502c04": "問前二可名斷後二何名斷答以初為名故無有失",
    "X53n0841_025:0502c05": "或此四種皆有斷義謂前二斷煩惱障後二斷所知",
    "X53n0841_025:0502c06": "障修善法斷無知故暫斷永斷俱名斷故神謂靈妙",
    "X53n0841_025:0502c07": "德者謂現諸變化等事為靈妙德也然下文云神體",
    "X53n0841_025:0502c08": "謂等持彼即定為神體也舊云理實而言定為體性",
    "X53n0841_025:0502c09": "而言四神足者從因說四就果名神就用稱足釋四",
    "X53n0841_025:0502c10": "名者欲謂希求勤謂勤策心謂所依觀謂觀察故從",
    "X53n0841_025:0502c11": "同時四因為名如人依床床有四足神依於定定有",
    "X53n0841_025:0502c12": "四因亦爾故婆沙云謂於俱有相應法中資養等持",
    "X53n0841_025:0502c13": "此四勝故。",
    "X53n0841_025:0502c14": "言身等四境者謂身受心法四境為念所觀故正理",
    "X53n0841_025:0502c15": "論云謂此位中為息顛倒思念勢力於身等境自相",
    "X53n0841_025:0502c16": "共相能審了知壞二種愚慧用勝故言能證異品者",
    "X53n0841_025:0502c17": "謂此決擇望前順解脫分名為異品或能證入後忍",
    "X53n0841_025:0502c18": "等位名異前解為正正理論云謂此位中見生死過",
    "X53n0841_025:0502c19": "涅槃功德遂能勇猛發勤精進不墮生死速趣涅槃",
    "X53n0841_025:0502c20": "勤用勝故頂法位中趣無退位者謂趣忍位忍不退",
    "X53n0841_025:0502c21": "故正理論云謂此位中能制伏心識趣不退位終不",
    "X53n0841_025:0502c22": "遺乏信等善根定用勝故言忍位中善根堅固者正",
    "X53n0841_025:0502c23": "理云謂此位中永息惡趣終不退墮速入離生增上",
    "X53n0841_025:0502c24": "義成根義勝故言得無屈義者正理云謂此位中不",
    "X53n0841_025:0503a01": "為煩惱之所屈伏力義勝故或此位中不為一切餘",
    "X53n0841_025:0503a02": "異生法之所屈伏故於此位力義偏增又論云何緣",
    "X53n0841_025:0503a03": "信等先說為根後名為力由此五法依上下品分前",
    "X53n0841_025:0503a04": "後故言修道位近菩提者謂與無學盡智相隣次故",
    "X53n0841_025:0503a05": "正理云或此位中斷九品惑數數覺支義增言見道",
    "X53n0841_025:0503a06": "位至八正道增者謂尋求依及通往趣二義具故說",
    "X53n0841_025:0503a07": "名為道見道位中二義最勝謂此位中聖慧初生如",
    "X53n0841_025:0503a08": "實尋求諦理勝故又於此位不起邪心能速疾行往",
    "X53n0841_025:0503a09": "趣勝故言於見道位建立覺支者准論餘師不破契",
    "X53n0841_025:0503a10": "經所說次第立念住等但不迴見道於後遂於見道",
    "X53n0841_025:0503a11": "立覺支增與婆沙宗異。",
    "X53n0841_025:0503a12": "言七覺八道支唯無漏者論云唯於修道見道位中",
    "X53n0841_025:0503a13": "方建立故又正理云一切覺支皆助菩提唯一獨標",
    "X53n0841_025:0503a14": "覺支名以最隣近菩提果故由此理趣證七覺支應",
    "X53n0841_025:0503a15": "知但依治有頂說此為上首類治下地唯於無漏立",
    "X53n0841_025:0503a16": "覺支名乃至見道位中八道支勝故此一向無漏性",
    "X53n0841_025:0503a17": "攝雖正見等亦通有漏然彼不得聖道支名。",
    "X53n0841_025:0503a18": "言於下地法猶疑慮者謂與下地相隣恐為下法所",
    "X53n0841_025:0503a19": "染亂也言前三無色除戒三支者謂正語業命三是",
    "X53n0841_025:0503a20": "色法故故無色界無此三支然與有頂外別說者有",
    "X53n0841_025:0503a21": "頂無無漏全無七覺及八道支此三地中有無漏故",
    "X53n0841_025:0503a22": "有七覺支及餘道支也正理論云初根本定雖容有",
    "X53n0841_025:0503a23": "三十七然實三十四解云謂四念住必不並生以一",
    "X53n0841_025:0503a24": "慧分四念住故應諸地中若據同時即各除三雖慧",
    "X53n0841_025:0503b01": "定等一法義分據義不同亦不除故。",
    "X53n0841_025:0503b02": "言覺分轉時必能得證淨者轉之言起起之言生謂",
    "X53n0841_025:0503b03": "根力等覺分生時必能獲得四證淨也或從根力轉",
    "X53n0841_025:0503b04": "入證淨故今名四證淨仍三是信為體一戒以色為",
    "X53n0841_025:0503b05": "體昔言四不壞信總以信為體也一於佛證淨者謂",
    "X53n0841_025:0503b06": "緣佛身諸無學法生信也二法證淨者謂無我理等",
    "X53n0841_025:0503b07": "正理論云於何等法如何而得法證淨耶謂唯於苦",
    "X53n0841_025:0503b08": "達唯有法無實有情生決定信如是次第見集滅時",
    "X53n0841_025:0503b09": "亦唯如前得二證淨新云准上信法不緣教也言僧",
    "X53n0841_025:0503b10": "者謂以佛為師因教得道總名為僧不簡道俗但取",
    "X53n0841_025:0503b11": "無漏若約現行唯有信戒二種證淨者謂現觀心但",
    "X53n0841_025:0503b12": "緣諦法得法證淨戒必俱故有戒證淨而約得修未",
    "X53n0841_025:0503b13": "來有別緣佛無學法及菩薩二根(除具知根以學地故)辟支三",
    "X53n0841_025:0503b14": "根及四向果各不同故名具四種言菩薩道及獨覺",
    "X53n0841_025:0503b15": "道名法者謂簡佛僧道別標此二道以佛僧自立為",
    "X53n0841_025:0503b16": "二證淨故論云然所信法略有二種一別二總總通",
    "X53n0841_025:0503b17": "四諦別唯三諦全菩薩獨覺道准此三諦唯別道通",
    "X53n0841_025:0503b18": "總別今頌約別相故偏舉也言菩薩獨覺唯有一人",
    "X53n0841_025:0503b19": "者一世界中唯有一佛故言菩薩獨一即王宮生三",
    "X53n0841_025:0503b20": "十四心成菩薩道也獨覺約麟喻不取部行故亦唯",
    "X53n0841_025:0503b21": "一聖所受戒與現觀俱者即無漏道俱戒也言由所",
    "X53n0841_025:0503b22": "信別故名有四者此言總而且略謂由所信別分信",
    "X53n0841_025:0503b23": "成三并戒成四非即信別成四種也言證四諦理故",
    "X53n0841_025:0503b24": "名為證者謂如實覺知四諦理故故名為證言正信",
    "X53n0841_025:0503c01": "三寶及妙尸羅者謂信三寶及得尸羅非謂及言顯",
    "X53n0841_025:0503c02": "信於戒故論下釋言由信心淨故發聖戒乃至要具",
    "X53n0841_025:0503c03": "前信此戒現前等故言由證得淨者前三證得淨信",
    "X53n0841_025:0503c04": "後一證得淨戒並是證淨言佛如良醫者此約喻說",
    "X53n0841_025:0503c05": "准論先法說云如出觀時現起次第故說觀內次第",
    "X53n0841_025:0503c06": "如是謂出觀位信世尊是正等覺次於正法毗奈耶",
    "X53n0841_025:0503c07": "中信是善說後信聖僧是妙行者後方說喻如章又",
    "X53n0841_025:0503c08": "第二喻云或此四種由如導師道路商侶及所乘乘",
    "X53n0841_025:0503c09": "可知。",
    "X53n0841_025:0503c10": "言成就八支者即正見等八道支也。言尚有餘縛無",
    "X53n0841_025:0503c11": "解脫等支者謂如多繩縛雖解多縛唯有一縛不名",
    "X53n0841_025:0503c12": "解脫故論云非雖少縛可名解脫故無學已脫諸煩",
    "X53n0841_025:0503c13": "惱縛後能起二了解脫智由二顯了可立二支有學",
    "X53n0841_025:0503c14": "不然故唯成八(解云二了解脫智即盡無生由正解正智二相顯了故立支名)言無",
    "X53n0841_025:0503c15": "學勝解者即通大地中勝解為體言無為解脫者即",
    "X53n0841_025:0503c16": "擇滅為體言已立支名屬有為者既言其支明顯有",
    "X53n0841_025:0503c17": "為不通無為以無為非支故言心慧解脫者此開解",
    "X53n0841_025:0503c18": "脫支為心慧二種即此二種皆以通中勝解為體是",
    "X53n0841_025:0503c19": "有部宗言盡無生智為正智體者謂此以如實正智",
    "X53n0841_025:0503c20": "知我生已盡等故名正智。",
    "X53n0841_025:0503c21": "言從煩惱障正得解脫者謂煩惱得是其障體故論",
    "X53n0841_025:0503c22": "云由彼能遮此心生故此就顯說言煩惱得理實亦",
    "X53n0841_025:0503c23": "通色無色業此業亦障阿羅漢故言若現在名已解",
    "X53n0841_025:0503c24": "脫者論云金剛喻定已滅位中彼得已斷初無學心",
    "X53n0841_025:0504a01": "名已解脫未生無學及世俗心當於爾時亦名解脫",
    "X53n0841_025:0504a02": "然今但說決定生者以戒爾時行身世故。",
    "X53n0841_025:0504a03": "言道能斷障唯正滅時者謂道現在有用能衰惑得",
    "X53n0841_025:0504a04": "令無勢用不引後得若過未道並皆無能以無作用",
    "X53n0841_025:0504a05": "故非如解脫通生未生已生離障同故正理論云如",
    "X53n0841_025:0504a06": "世現是開水路時近水遠水皆離其障如是既見能",
    "X53n0841_025:0504a07": "斷惑道身中已生亦應可說近心遠心皆得解脫。",
    "X53n0841_025:0504a08": "無為說三界者此釋經中三界即是前二解脫中無",
    "X53n0841_025:0504a09": "為解脫體一無為就三義別立三名也故正理論云",
    "X53n0841_025:0504a10": "然三界體約假有異若就實事無有差別云何三界",
    "X53n0841_025:0504a11": "如是差別謂有漏法總略有三一者能繫而非能染",
    "X53n0841_025:0504a12": "二者能繫亦是能染三者非二順繫染法故斷此三",
    "X53n0841_025:0504a13": "所證無為如次名為斷等三界。",
    "X53n0841_025:0504a14": "言厭離相對廣狹有殊者謂厭通斷惑不斷惑是廣",
    "X53n0841_025:0504a15": "唯緣苦集是狹離通四諦是廣唯是斷惑故狹言惑",
    "X53n0841_025:0504a16": "以先斷者謂超越人先斷惑故雖是其忍亦不名離",
    "X53n0841_025:0504a17": "又此中言智能斷唯修道中無間道餘並不能。言忍",
    "X53n0841_025:0504a18": "能斷要未離染又是離句通取法忍類忍非離句中",
    "X53n0841_025:0504a19": "但言法忍不言類忍可以思知餘相易了故不復釋。",
    "X53n0841_025:0504a21": "俱舍頌疏記"
}