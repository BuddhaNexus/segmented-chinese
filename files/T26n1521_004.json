{
    "T26n1521_004:0036b02": "十住毘婆沙論卷第四",
    "T26n1521_004:0036b04": "聖者龍樹造",
    "T26n1521_004:0036b05": "後秦龜茲國三藏鳩摩羅什譯",
    "T26n1521_004:0036b06": "◎調伏心品第七",
    "T26n1521_004:0036b07": "[0036b07] 問曰。如上品說。三發心必成。餘四不必成。",
    "T26n1521_004:0036b08": "云何為成。云何不成。答曰。若菩薩發菩提",
    "T26n1521_004:0036b09": "心行。失菩提心法。是則不成。若行不失菩",
    "T26n1521_004:0036b10": "提心法。是則必成。是故偈說。",
    "T26n1521_004:0036b11": " 菩薩應遠離  失菩提心法",
    "T26n1521_004:0036b12": " 應一心修行  不失菩提法",
    "T26n1521_004:0036b13": "[0036b13] 遠離名除滅惡法不令入心。若入疾滅。失",
    "T26n1521_004:0036b14": "名若今世若後世忘菩提心。不復隨順修",
    "T26n1521_004:0036b15": "行。應遠離如是法。若不失菩提法。不忘",
    "T26n1521_004:0036b16": "菩提心。應常一心勤行。問曰。何等法失菩",
    "T26n1521_004:0036b17": "提心。答曰。",
    "T26n1521_004:0036b18": " 一不敬重法  二有憍慢心",
    "T26n1521_004:0036b19": " 三妄語無實  四不敬知識",
    "T26n1521_004:0036b20": "[0036b20] 有是四法者。若於今世死時。若次後世。則",
    "T26n1521_004:0036b21": "忘失菩提心。不能自知我是菩薩。不復",
    "T26n1521_004:0036b22": "發願。菩薩行法不復在前。不恭敬法者。法",
    "T26n1521_004:0036b23": "名諸佛所說上中下乘。取要言之。是諸佛",
    "T26n1521_004:0036b24": "如來所用教法。於此法中不恭敬供養尊重",
    "T26n1521_004:0036b25": "讚歎。不生希有想難得想寶物想滿願想。是",
    "T26n1521_004:0036b26": "法能失菩提心。慢心者。自高其心。未得謂",
    "T26n1521_004:0036b27": "得未證謂證。空無相無願。若無生忍法。若",
    "T26n1521_004:0036b28": "六波羅蜜。若菩薩十地。如是等及諸餘從修",
    "T26n1521_004:0036b29": "生者。於此法中未得謂得。妄語者。有屬",
    "T26n1521_004:0036c01": "突吉羅。有屬波夜提。有屬偷蘭遮。有屬",
    "T26n1521_004:0036c02": "僧伽婆尸沙。有屬波羅夷。或有人言。有第",
    "T26n1521_004:0036c03": "六妄語。是妄語心生懺悔。上五妄語初輕後",
    "T26n1521_004:0036c04": "重。第六者最輕。屬波羅夷者。自無過人法。",
    "T26n1521_004:0036c05": "若口言若形示。趣以方便現有此德。屬僧",
    "T26n1521_004:0036c06": "伽婆尸沙者。若口言若形示。於彼比丘四事",
    "T26n1521_004:0036c07": "中。以一一有根無根事謗。屬偷蘭遮者。欲",
    "T26n1521_004:0036c08": "以有根無根事謗而說不成。屬波夜提者。",
    "T26n1521_004:0036c09": "以無根僧伽婆尸沙事謗。屬突吉羅者。除",
    "T26n1521_004:0036c10": "入四種罪餘妄語是。自心除滅者。若說戒",
    "T26n1521_004:0036c11": "時自知有小罪。不得向他說。即自心悔。",
    "T26n1521_004:0036c12": "問曰。是妄語者。但在比丘不在白衣。而此",
    "T26n1521_004:0036c13": "論通在家出家。答曰。凡知事實爾。而異知",
    "T26n1521_004:0036c14": "說者。此論中說是總相妄語。以有眾生分別",
    "T26n1521_004:0036c15": "故。事分別故。時分別故。五眾罪分別故。住處",
    "T26n1521_004:0036c16": "分別故。則有輕重。雖輕妄語習久則重。能",
    "T26n1521_004:0036c17": "失菩提心。眾生分別者。斷善根邪見者。及",
    "T26n1521_004:0036c18": "餘深煩惱者。是則為重。事分別者。若說過",
    "T26n1521_004:0036c19": "人法破僧是。時分別者。出家人妄語則重。",
    "T26n1521_004:0036c20": "五眾罪分別者。如波羅夷僧伽婆尸沙罪則",
    "T26n1521_004:0036c21": "重。住處分別者。僧中妄語若證時則重。不",
    "T26n1521_004:0036c22": "恭敬善知識者。不生恭敬畏難想。多行此",
    "T26n1521_004:0036c23": "四法。則失菩提心。問曰。但是四法能失菩",
    "T26n1521_004:0036c24": "提心。更有餘法。答曰。",
    "T26n1521_004:0036c25": " &#x608B;惜最要法  貪樂於小乘",
    "T26n1521_004:0036c26": " 謗毀諸菩薩  輕賤坐禪者",
    "T26n1521_004:0036c27": "[0036c27] &#x608B;惜要法者。師所知甚深難得之義。多所",
    "T26n1521_004:0036c28": "利者。貪著利養恐與己等故。祕惜不說。",
    "T26n1521_004:0036c29": "貪樂小乘者。不得大乘滋味故。貪樂二",
    "T26n1521_004:0037a01": "乘。謗諸菩薩者。無罪而言有罪名為謗。",
    "T26n1521_004:0037a02": "菩薩義先已說。此人無過而妄加其罪。若實",
    "T26n1521_004:0037a03": "有罪而論說者。此雖有罪比前為輕。何以",
    "T26n1521_004:0037a04": "故。經說。諸菩薩若實有罪若無有罪。皆不",
    "T26n1521_004:0037a05": "應說。輕賤坐禪者。若在家出家為斷諸煩",
    "T26n1521_004:0037a06": "惱故勤行精進。為遮一切煩惱集助佛",
    "T26n1521_004:0037a07": "道法。此人或不善論議。或無才辯。或無重",
    "T26n1521_004:0037a08": "威德。無智之人而輕賤之。則得重罪。復次",
    "T26n1521_004:0037a09": "若於善知識其心懷結恨。亦有諂曲心。貪",
    "T26n1521_004:0037a10": "諸利養等。善知識義先已說。於此教化說法",
    "T26n1521_004:0037a11": "者生嫌恨心。如嫌父母得重罪。諂者心佞",
    "T26n1521_004:0037a12": "媚。曲者身口業現有所作。貪利養等者。貪著",
    "T26n1521_004:0037a13": "利樂稱譽。以此法壞質直心故。不能深",
    "T26n1521_004:0037a14": "起善根。如惡色染衣更不受好色。復次。",
    "T26n1521_004:0037a15": " 不覺諸魔事  菩提心劣弱",
    "T26n1521_004:0037a16": " 業障及法障  亦失菩提心",
    "T26n1521_004:0037a17": "[0037a17] 不覺魔事者。若不知諸魔事。則不能制",
    "T26n1521_004:0037a18": "伏。若不制伏則失菩提心。問曰。何等是諸",
    "T26n1521_004:0037a19": "魔事。答曰。說應布施持戒忍辱精進禪定智",
    "T26n1521_004:0037a20": "慧波羅蜜時。及說大乘所攝深義時。不疾",
    "T26n1521_004:0037a21": "樂說。若樂說於其中間餘緣散亂。若書讀解",
    "T26n1521_004:0037a22": "說論議聽受等。&#x6160;慢自大其心散亂。緣想餘",
    "T26n1521_004:0037a23": "事妄念戲笑。互相譏論兩不和合。不能通",
    "T26n1521_004:0037a24": "達實義。從座而去作是念。我於此中無有",
    "T26n1521_004:0037a25": "受記心不清淨。亦不說我城邑聚落居家",
    "T26n1521_004:0037a26": "生處。是故不欲聞法不得滋味從座而",
    "T26n1521_004:0037a27": "去。捨大乘所說諸波羅蜜。及於聲聞辟支佛",
    "T26n1521_004:0037a28": "自調度經中求薩婆若。若書讀解說聽受等",
    "T26n1521_004:0037a29": "時。欲樂說餘種種事。破散般若波羅蜜。所",
    "T26n1521_004:0037b01": "謂說方國聚落城邑園林帥事賊事。兵甲器",
    "T26n1521_004:0037b02": "仗憎愛苦樂父母兄弟男女妻子衣服飲食臥",
    "T26n1521_004:0037b03": "具醫藥資生之物。心則散亂失般若波羅蜜。",
    "T26n1521_004:0037b04": "又說貪恚癡怨家親屬好時惡時歌舞伎樂憂",
    "T26n1521_004:0037b05": "愁戲笑經書文頌往世古事國主帝王地水",
    "T26n1521_004:0037b06": "火風五欲富貴及利養等世間諸事。令心喜",
    "T26n1521_004:0037b07": "悅。若魔化作比丘比丘尼形。以聲聞辟支佛",
    "T26n1521_004:0037b08": "經因緣令得而作是言。汝應習學是經捨",
    "T26n1521_004:0037b09": "本所習。聽法之人不樂聽受。說法者其心懈",
    "T26n1521_004:0037b10": "怠各有餘緣。聽者須法而說者欲至餘方。",
    "T26n1521_004:0037b11": "說者樂說而聽者欲至餘方。說者多欲貪諸",
    "T26n1521_004:0037b12": "利養。聽者無有與心。聽者信心樂欲聞法。",
    "T26n1521_004:0037b13": "而說者不樂為說。說者樂說聽者不樂。或",
    "T26n1521_004:0037b14": "時有說地獄諸苦。不如此身盡苦早取涅",
    "T26n1521_004:0037b15": "槃是最為利。說畜生無量苦惱餓鬼阿修羅",
    "T26n1521_004:0037b16": "種種過惡。說諸生死多有憂患汝於此身",
    "T26n1521_004:0037b17": "早取涅槃是最為利。又稱讚世間尊貴富",
    "T26n1521_004:0037b18": "樂。稱讚色無色界功德快善。生此中者是",
    "T26n1521_004:0037b19": "為大利。稱讚須陀洹乃至阿羅漢果功德之",
    "T26n1521_004:0037b20": "利。汝於此身證此諸果。是汝大利。又說",
    "T26n1521_004:0037b21": "法者樂於眷屬。聽法者不欲隨從。說法者",
    "T26n1521_004:0037b22": "欲至飢亂不安隱國土。語聽者言。汝今何",
    "T26n1521_004:0037b23": "用隨我至此諸國。即生厭懈而不隨逐。說",
    "T26n1521_004:0037b24": "法者貴敬檀越數行問訊。使聽法者不得",
    "T26n1521_004:0037b25": "聽受。於深法中令生疑惑。此非諸佛所說",
    "T26n1521_004:0037b26": "經法。我所說者是佛經法。若菩薩能行是",
    "T26n1521_004:0037b27": "法得證實際。如是等種種因緣兩不和合。",
    "T26n1521_004:0037b28": "當知是等悉是魔事。取要言之於一切善",
    "T26n1521_004:0037b29": "法有障閡者皆是魔事。菩提心劣弱者。諸",
    "T26n1521_004:0037c01": "煩惱有力故。道心劣弱無有勢力。於阿耨",
    "T26n1521_004:0037c02": "多羅三藐三菩提志願永絕。業障者誰有",
    "T26n1521_004:0037c03": "種種業障。此中說能令求大乘人退轉者。",
    "T26n1521_004:0037c04": "是法障者樂行不善法。惡空無相無願及諸",
    "T26n1521_004:0037c05": "波羅蜜等諸深妙法。如是四法能失菩提心。",
    "T26n1521_004:0037c06": "復次。",
    "T26n1521_004:0037c07": " 許施師而誑  其罪甚深重",
    "T26n1521_004:0037c08": " 人無有疑悔  強令生疑悔",
    "T26n1521_004:0037c09": " 信樂大乘者  深加重瞋恚",
    "T26n1521_004:0037c10": " 呵罵說惡名  處處廣流布",
    "T26n1521_004:0037c11": " 於諸共事中  心多行諂曲",
    "T26n1521_004:0037c12": " 如此四黑法  則失菩提心",
    "T26n1521_004:0037c13": "[0037c13] 施師不與者。應施師物若許若未許而後",
    "T26n1521_004:0037c14": "不與。若與非時與非處與不如法與。此是",
    "T26n1521_004:0037c15": "世間外道法。佛法中從師得經法。若有財",
    "T26n1521_004:0037c16": "物供養法故則以與師。若無無咎無有疑",
    "T26n1521_004:0037c17": "悔。令生疑悔者。此人實不破戒。有少罪",
    "T26n1521_004:0037c18": "相而言大罪。若破正命威儀若破正見皆",
    "T26n1521_004:0037c19": "令生疑悔。瞋大乘人者。有人乘大乘無",
    "T26n1521_004:0037c20": "上乘如來乘大人乘一切智人乘。乃至初發心",
    "T26n1521_004:0037c21": "者於此人中深生瞋恚呵罵譏論。說其惡",
    "T26n1521_004:0037c22": "名令廣流布。共事諂曲心者。於和上阿闍",
    "T26n1521_004:0037c23": "梨諸善知識所。不以直心親近。習行曲心",
    "T26n1521_004:0037c24": "故。乃至未曾所識亦行諂曲。四黑法者。黑",
    "T26n1521_004:0037c25": "名垢穢不淨。能失菩提心。如說。",
    "T26n1521_004:0037c26": " 轉此五四法  世世修善行",
    "T26n1521_004:0037c27": " 如是則不失  無上菩提心",
    "T26n1521_004:0037c28": "[0037c28] 五四合為二十法。是失菩提心。轉此法修",
    "T26n1521_004:0037c29": "習行。世世不忘阿耨多羅三藐三菩提心。轉",
    "T26n1521_004:0038a01": "者轉上五四法。所謂恭敬法破慢心遠離",
    "T26n1521_004:0038a02": "妄語。深尊重善知識。餘應如是知。問曰。以",
    "T26n1521_004:0038a03": "何等法世世增長菩提願。又後復能更發大",
    "T26n1521_004:0038a04": "願。答曰。",
    "T26n1521_004:0038a05": " 乃至失身命  轉輪聖王位",
    "T26n1521_004:0038a06": " 於此尚不應  妄語行諂曲",
    "T26n1521_004:0038a07": " 能令諸世間  一切眾生類",
    "T26n1521_004:0038a08": " 於諸菩薩眾  而生恭敬心",
    "T26n1521_004:0038a09": " 若有人能行  如是之善法",
    "T26n1521_004:0038a10": " 世世得增長  無上菩提願",
    "T26n1521_004:0038a11": "[0038a11] 菩薩以是法世世增長菩提願。又復能",
    "T26n1521_004:0038a12": "生清淨大願。若以實語故。死失轉輪王位。",
    "T26n1521_004:0038a13": "及失天王位。猶應實說不應妄語。況小因",
    "T26n1521_004:0038a14": "緣而不實語。又於眷屬及諸外人離於諂",
    "T26n1521_004:0038a15": "曲。又從初發心已來。一切菩薩生恭敬心。",
    "T26n1521_004:0038a16": "尊重稱讚如佛無異。又當隨力令住大",
    "T26n1521_004:0038a17": "乘。◎",
    "T26n1521_004:0038a18": "◎阿惟越致相品第八",
    "T26n1521_004:0038a19": "[0038a19] 問曰。是諸菩薩有二種。一惟越致。二阿惟越",
    "T26n1521_004:0038a20": "致應說其相。是惟越致是阿惟越致。答曰。",
    "T26n1521_004:0038a21": " 等心於眾生  不嫉他利養",
    "T26n1521_004:0038a22": " 乃至失身命  不說法師過",
    "T26n1521_004:0038a23": " 信樂深妙法  不貪於恭敬",
    "T26n1521_004:0038a24": " 具足此五法  是阿惟越致",
    "T26n1521_004:0038a25": "[0038a25] 等心眾生者。眾生六道所攝。於上中下心",
    "T26n1521_004:0038a26": "無差別。是名阿惟越致。問曰。如說於諸佛",
    "T26n1521_004:0038a27": "菩薩應生第一敬心。餘則不爾。又言親近",
    "T26n1521_004:0038a28": "諸佛菩薩恭敬供養。餘亦不爾。云何言",
    "T26n1521_004:0038a29": "於一切眾生等心無二。答曰。說各有義不",
    "T26n1521_004:0038b01": "應疑難。於眾生等心者。若有眾生視菩",
    "T26n1521_004:0038b02": "薩如怨賊。有視如父母。有視如中人。於",
    "T26n1521_004:0038b03": "此三種眾生中。等心利益欲度脫故無有",
    "T26n1521_004:0038b04": "差別。是故汝不應致難。不嫉他利養者。",
    "T26n1521_004:0038b05": "若他得衣服飲食臥具醫藥房舍產業金銀",
    "T26n1521_004:0038b06": "珍寶村邑聚落國城男女等。於此施中不",
    "T26n1521_004:0038b07": "生嫉&#x59AC;。又不懷恨而心欣悅。不說法師",
    "T26n1521_004:0038b08": "過者。若有人說應大乘空無相無作法若",
    "T26n1521_004:0038b09": "六波羅蜜若四功德處若菩薩十地等諸大乘",
    "T26n1521_004:0038b10": "法。乃至失命因緣。尚不出其過惡。何況加",
    "T26n1521_004:0038b11": "諸惡事。信樂深妙法者。深法名空無相無",
    "T26n1521_004:0038b12": "願及諸深經。如般若波羅蜜菩薩藏等。於此",
    "T26n1521_004:0038b13": "法一心信樂無所疑惑。於餘事中無如是",
    "T26n1521_004:0038b14": "樂。於深經中得滋味故。不貪恭敬者。通",
    "T26n1521_004:0038b15": "達諸法實相故。於名譽毀辱利與不利等無",
    "T26n1521_004:0038b16": "有異。具此五法者。如上所說。於阿耨多",
    "T26n1521_004:0038b17": "羅三藐三菩提不退轉不懈廢。是名阿惟",
    "T26n1521_004:0038b18": "越致。與此相違名惟越致。是惟越致菩薩",
    "T26n1521_004:0038b19": "有二種。或敗壞者。或漸漸轉進得阿惟越",
    "T26n1521_004:0038b20": "致。問曰。所說敗壞者其相云何。答曰。",
    "T26n1521_004:0038b21": " 若無有志幹  好樂下劣法",
    "T26n1521_004:0038b22": " 深著名利養  其心不端直",
    "T26n1521_004:0038b23": " &#x608B;護於他家  不信樂空法",
    "T26n1521_004:0038b24": " 但貴諸言說  是名敗壞相",
    "T26n1521_004:0038b25": "[0038b25] 無有志幹者。顏貌無色威德淺薄。問曰。非",
    "T26n1521_004:0038b26": "以身相威德是阿惟越致相。而作此說",
    "T26n1521_004:0038b27": "是何謂耶。答曰。斯言有謂不應致疑。我說",
    "T26n1521_004:0038b28": "內有功德故身有威德。不但說身色顏貌",
    "T26n1521_004:0038b29": "端正而已。志幹者所謂威德勢力。若有人能",
    "T26n1521_004:0038c01": "修集善法除滅惡法。於此事中有力名為",
    "T26n1521_004:0038c02": "志幹。雖復身若天王光如日月。若不能",
    "T26n1521_004:0038c03": "修集善法除滅惡法者。名為無志幹也。",
    "T26n1521_004:0038c04": "雖復身色醜陋形如餓鬼。能修善除惡乃",
    "T26n1521_004:0038c05": "名為志幹耳。是故汝難非也。好樂下劣法",
    "T26n1521_004:0038c06": "者。除佛乘已餘乘比於佛乘。小劣不如故",
    "T26n1521_004:0038c07": "名為下。非以惡也。其餘惡事亦名為下。二",
    "T26n1521_004:0038c08": "乘所得於佛為下耳。俱出世間入無餘涅",
    "T26n1521_004:0038c09": "槃故不名為惡。是故若人遠離佛乘信樂",
    "T26n1521_004:0038c10": "二乘。是為樂下法。是人雖樂上事。以信",
    "T26n1521_004:0038c11": "樂二乘遠離大乘故亦名樂下法。復次下",
    "T26n1521_004:0038c12": "名惡事。所謂五欲又斷常等六十二見一切",
    "T26n1521_004:0038c13": "外道論議。一切增長生死。是為下法。行此",
    "T26n1521_004:0038c14": "法故名為樂下法。深著名利者。於布施財",
    "T26n1521_004:0038c15": "利供養稱讚事中。深心繫念善為方便。不",
    "T26n1521_004:0038c16": "得清淨法味故貪樂此事。心不端直者。其",
    "T26n1521_004:0038c17": "性諂曲喜行欺誑。&#x608B;護他家者。是人隨所",
    "T26n1521_004:0038c18": "入家。見有餘人得利養恭敬讚歎。即生嫉",
    "T26n1521_004:0038c19": "&#x59AC;憂愁不悅。心不清淨計我深故。貪著利",
    "T26n1521_004:0038c20": "養生嫉&#x59AC;心嫌恨檀越。不信樂空法者。",
    "T26n1521_004:0038c21": "諸佛三種說空法。所謂三解脫門。於此空",
    "T26n1521_004:0038c22": "法不信不樂不以為貴。心不通達故。但",
    "T26n1521_004:0038c23": "貴言說者。但樂言辭不能如說修行。但",
    "T26n1521_004:0038c24": "有口說不能信解諸法得其趣味。是名",
    "T26n1521_004:0038c25": "敗壞相。若人發菩提心。有如是相者。當知",
    "T26n1521_004:0038c26": "是敗壞菩薩。敗壞名不調順。譬如最弊惡馬",
    "T26n1521_004:0038c27": "名為敗壞。但有馬名無有馬用。敗壞菩薩",
    "T26n1521_004:0038c28": "亦如是。但有空名無有實行。若人不欲",
    "T26n1521_004:0038c29": "作敗壞菩薩者。當除惡法隨法受名。問",
    "T26n1521_004:0039a01": "曰。汝說在惟越致地中。有二種菩薩。一者",
    "T26n1521_004:0039a02": "敗壞菩薩。二者漸漸精進後得阿惟越致。敗",
    "T26n1521_004:0039a03": "壞菩薩已解說。漸漸精進後得阿惟越致者。",
    "T26n1521_004:0039a04": "今可解說。答曰。",
    "T26n1521_004:0039a05": " 菩薩不得我  亦不得眾生",
    "T26n1521_004:0039a06": " 不分別說法  亦不得菩提",
    "T26n1521_004:0039a07": " 不以相見佛  以此五功德",
    "T26n1521_004:0039a08": " 得名大菩薩  成阿惟越致",
    "T26n1521_004:0039a09": "[0039a09] 菩薩行此五功德。直至阿惟越致。不得我",
    "T26n1521_004:0039a10": "者。離我著故。是菩薩於內外五陰十二入",
    "T26n1521_004:0039a11": "十八界中求我不可得。作是念。",
    "T26n1521_004:0039a12": " 若陰是我者  我即生滅相",
    "T26n1521_004:0039a13": " 云何當以受  而即作受者",
    "T26n1521_004:0039a14": " 若離陰有我  陰外應可得",
    "T26n1521_004:0039a15": " 云何當以受  而異於受者",
    "T26n1521_004:0039a16": " 若我有五陰  我即離五陰",
    "T26n1521_004:0039a17": " 如世間常言  牛異於牛主",
    "T26n1521_004:0039a18": " 異物共合故  此事名為有",
    "T26n1521_004:0039a19": " 是故我有陰  我即異於陰",
    "T26n1521_004:0039a20": " 若陰中有我  如房中有人",
    "T26n1521_004:0039a21": " 如床上聽者  我應異於陰",
    "T26n1521_004:0039a22": " 若我中有陰  如器中有果",
    "T26n1521_004:0039a23": " 如乳中有蠅  陰則異於我",
    "T26n1521_004:0039a24": " 如可然非然  不離可然然",
    "T26n1521_004:0039a25": " 然無有可然  然可然中無",
    "T26n1521_004:0039a26": " 我非陰離陰  我亦無有陰",
    "T26n1521_004:0039a27": " 五陰中無我  我中無五陰",
    "T26n1521_004:0039a28": " 如是染染者  煩惱煩惱者",
    "T26n1521_004:0039a29": " 一切瓶衣等  皆當如是知",
    "T26n1521_004:0039b01": " 若說我有定  及諸法異相",
    "T26n1521_004:0039b02": " 當知如是人  不得佛法味",
    "T26n1521_004:0039b03": "[0039b03] 菩薩如是思惟即離我見。遠離我見故則",
    "T26n1521_004:0039b04": "不得我。不得眾生者。眾生名異於菩薩",
    "T26n1521_004:0039b05": "者。離貪我見故作是念。若他人實有我者。",
    "T26n1521_004:0039b06": "彼可為他因有我故以彼為他。而實求我",
    "T26n1521_004:0039b07": "不可得。彼亦不可得故無彼亦無我。是故菩",
    "T26n1521_004:0039b08": "薩亦不得彼。不分別說法者。是菩薩信解",
    "T26n1521_004:0039b09": "一切法不二故無差別故一相故作是念。",
    "T26n1521_004:0039b10": "一切法皆從邪憶想分別生虛妄欺誑。是菩",
    "T26n1521_004:0039b11": "薩滅諸分別無諸衰惱。即入無上第一義",
    "T26n1521_004:0039b12": "因緣法不隨他慧。",
    "T26n1521_004:0039b13": " 實性則非有  亦復非是無",
    "T26n1521_004:0039b14": " 非亦有亦無  非非有非無",
    "T26n1521_004:0039b15": " 亦非有文字  亦不離文字",
    "T26n1521_004:0039b16": " 如是實義者  終不可得說",
    "T26n1521_004:0039b17": " 言者可言言  是皆寂滅相",
    "T26n1521_004:0039b18": " 若性寂滅者  非有亦非無",
    "T26n1521_004:0039b19": " 為欲說何事  為以何言說",
    "T26n1521_004:0039b20": " 云何有智人  而與言者言",
    "T26n1521_004:0039b21": " 若諸法性空  諸法即無性",
    "T26n1521_004:0039b22": " 隨以何法空  是法不可說",
    "T26n1521_004:0039b23": " 不得不有言  假言以說空",
    "T26n1521_004:0039b24": " 實義亦非空  亦復非不空",
    "T26n1521_004:0039b25": " 亦非空不空  非非空不空",
    "T26n1521_004:0039b26": " 非虛亦非實  非說非不說",
    "T26n1521_004:0039b27": " 而實無所有  亦非無所有",
    "T26n1521_004:0039b28": " 是為悉捨離  諸所有分別",
    "T26n1521_004:0039b29": " 因及從因生  如是一切法",
    "T26n1521_004:0039c01": " 皆是寂滅相  無取亦無捨",
    "T26n1521_004:0039c02": " 無灰衣不淨  灰亦還污衣",
    "T26n1521_004:0039c03": " 非言不宣實  言說則有過",
    "T26n1521_004:0039c04": "[0039c04] 菩薩如是觀信解通達於說法中。無所分",
    "T26n1521_004:0039c05": "別。不得菩提者。是菩薩信解空法故。如",
    "T26n1521_004:0039c06": "凡夫所得菩提。不如是得作是念。",
    "T26n1521_004:0039c07": " 佛不得菩提  非佛亦不得",
    "T26n1521_004:0039c08": " 諸果及餘法  皆亦復如是",
    "T26n1521_004:0039c09": " 有佛有菩提  佛得即為常",
    "T26n1521_004:0039c10": " 無佛無菩提  不得即斷滅",
    "T26n1521_004:0039c11": " 離佛無菩提  離菩提無佛",
    "T26n1521_004:0039c12": " 若一異不成  云何有和合",
    "T26n1521_004:0039c13": " 凡諸一切法  以異故有合",
    "T26n1521_004:0039c14": " 菩提不異佛  是故二無合",
    "T26n1521_004:0039c15": " 佛及與菩提  異共俱不成",
    "T26n1521_004:0039c16": " 離二更無三  云何而得成",
    "T26n1521_004:0039c17": " 是故佛寂滅  菩提亦寂滅",
    "T26n1521_004:0039c18": " 是二寂滅故  一切皆寂滅",
    "T26n1521_004:0039c19": "[0039c19] 不以相見佛者。是菩薩信解通達無相法。",
    "T26n1521_004:0039c20": "作是念。",
    "T26n1521_004:0039c21": " 一切若無相  一切即有相",
    "T26n1521_004:0039c22": " 寂滅是無相  即為是有相",
    "T26n1521_004:0039c23": " 若觀無相法  無相即為相",
    "T26n1521_004:0039c24": " 若言修無相  即非修無相",
    "T26n1521_004:0039c25": " 若捨諸貪著  名之為無相",
    "T26n1521_004:0039c26": " 取是捨貪相  則為無解脫",
    "T26n1521_004:0039c27": " 凡以有取故  因取而有捨",
    "T26n1521_004:0039c28": " 誰取取何事  名之以為捨",
    "T26n1521_004:0039c29": " 取者所用取  及以可取法",
    "T26n1521_004:0040a01": " 共離俱不有  是皆名寂滅",
    "T26n1521_004:0040a02": " 若法相因成  是即為無性",
    "T26n1521_004:0040a03": " 若無有性者  此即無有相",
    "T26n1521_004:0040a04": " 若法無有性  此即無相者",
    "T26n1521_004:0040a05": " 云何言無性  即為是無相",
    "T26n1521_004:0040a06": " 若用有與無  亦遮亦應聽",
    "T26n1521_004:0040a07": " 雖言心不著  是則無有過",
    "T26n1521_004:0040a08": " 何處先有法  而後不滅者",
    "T26n1521_004:0040a09": " 何處先有然  而後有滅者",
    "T26n1521_004:0040a10": " 是有相寂滅  同無相寂滅",
    "T26n1521_004:0040a11": " 是故寂滅語  及寂滅語者",
    "T26n1521_004:0040a12": " 先亦非寂滅  亦非不寂滅",
    "T26n1521_004:0040a13": " 亦非寂不寂  非非寂不寂",
    "T26n1521_004:0040a14": "[0040a14] 是菩薩如是通達無相慧故無有疑悔。不",
    "T26n1521_004:0040a15": "以色相見佛。不以受想行識相見佛。問",
    "T26n1521_004:0040a16": "曰。云何不以色相見佛。不以受想行識",
    "T26n1521_004:0040a17": "相見佛。答曰。非色是佛。非受想行識是佛。",
    "T26n1521_004:0040a18": "非離色有佛。非離受想行識有佛。非佛",
    "T26n1521_004:0040a19": "有色。非佛有受想行識。非色中有佛。非",
    "T26n1521_004:0040a20": "受想行識中有佛。非佛中有色。非佛中有",
    "T26n1521_004:0040a21": "受想行識。菩薩於此五種中不取相。得至",
    "T26n1521_004:0040a22": "阿惟越致地。問曰。已知得此法是阿惟越",
    "T26n1521_004:0040a23": "致。阿惟越致有何相貌。答曰。",
    "T26n1521_004:0040a24": " 般若已廣說  阿惟越致相",
    "T26n1521_004:0040a25": "[0040a25] 若菩薩觀凡夫地聲聞地辟支佛地佛地。不",
    "T26n1521_004:0040a26": "二不分別無有疑悔。當知是阿惟越致。阿",
    "T26n1521_004:0040a27": "惟越致。有所言說皆有利益。不觀他人長",
    "T26n1521_004:0040a28": "短好醜。不悕望外道沙門有所言說。應知",
    "T26n1521_004:0040a29": "即知應見便見。不禮事餘天。不以華香幡",
    "T26n1521_004:0040b01": "蓋供養。不宗事餘師。不墮惡道不受女",
    "T26n1521_004:0040b02": "身。常自修十善道。亦教他令行。常以善法",
    "T26n1521_004:0040b03": "示教利喜。乃至夢中不捨十善道。不行十",
    "T26n1521_004:0040b04": "不善道。身口意業所種善根。皆為安樂度",
    "T26n1521_004:0040b05": "脫眾生。所得果報與眾生共。若聞深法不",
    "T26n1521_004:0040b06": "生疑悔。少於語言利安語和悅語柔軟語。",
    "T26n1521_004:0040b07": "少於眠睡行來進止心不散亂。威儀庠雅",
    "T26n1521_004:0040b08": "憶念堅固。身無諸虫。衣服臥具淨潔無垢。",
    "T26n1521_004:0040b09": "身心清淨閑靜少事。心不諂曲不懷慳嫉。",
    "T26n1521_004:0040b10": "不貴利養衣服飲食臥具醫藥資生之物。於",
    "T26n1521_004:0040b11": "深法中無所諍競。一心聽法常欲在前。",
    "T26n1521_004:0040b12": "以此福德具足諸波羅蜜。於世技術與眾",
    "T26n1521_004:0040b13": "殊絕。觀一切法皆順法性。乃至惡魔變現",
    "T26n1521_004:0040b14": "八大地獄化作菩薩而語之言。汝若不捨",
    "T26n1521_004:0040b15": "菩提心者當生此中。見是怖畏而心不捨。",
    "T26n1521_004:0040b16": "惡魔復言。摩訶衍經非佛所說。聞是語時",
    "T26n1521_004:0040b17": "心無有異。常依法相不隨於他。於生死",
    "T26n1521_004:0040b18": "苦惱而無驚畏。聞菩薩於阿僧祇劫修集",
    "T26n1521_004:0040b19": "善根而退轉者。其心不沒。又聞菩薩退為",
    "T26n1521_004:0040b20": "阿羅漢得諸禪定說法度人心亦不退。常",
    "T26n1521_004:0040b21": "能覺知一切魔事。若聞薩波若空大乘十",
    "T26n1521_004:0040b22": "地亦空可度眾生亦空諸法無所有亦如",
    "T26n1521_004:0040b23": "虛空。若聞如是惑亂其心欲令退轉疲厭",
    "T26n1521_004:0040b24": "懈廢。而是菩薩倍加精進深行慈悲。意若",
    "T26n1521_004:0040b25": "欲入初禪第二第三第四禪而不隨禪生",
    "T26n1521_004:0040b26": "還起欲界法。除破憍慢不貴稱讚心無瞋",
    "T26n1521_004:0040b27": "礙。若在居家不染著五欲。以厭離心受",
    "T26n1521_004:0040b28": "如病服藥。不以邪命自活。不以自活因",
    "T26n1521_004:0040b29": "緣惱亂於他。但為眾生得安樂故處在居",
    "T26n1521_004:0040c01": "家。密&#x8FF9;金剛常隨侍衛人及非人不能壞亂。",
    "T26n1521_004:0040c02": "諸根具足無所缺少。不為&#x546A;術惡藥伏人",
    "T26n1521_004:0040c03": "害物。不好&#x9B2A;諍不自高身不卑他人。不",
    "T26n1521_004:0040c04": "占相吉凶不樂說眾事。所謂帝王臣民國",
    "T26n1521_004:0040c05": "土疆界。戰&#x9B2A;器仗衣物酒食。女人事古昔事",
    "T26n1521_004:0040c06": "大海中事。如是等事悉不樂說。不往觀聽",
    "T26n1521_004:0040c07": "歌舞伎樂。但樂說應諸波羅蜜義。樂說應諸",
    "T26n1521_004:0040c08": "波羅蜜法令得增益。離諸&#x9B2A;訟常願見",
    "T26n1521_004:0040c09": "佛。聞他方現在有佛願欲往生。常生中國",
    "T26n1521_004:0040c10": "終不自疑我是阿惟越致非阿惟越致。決定",
    "T26n1521_004:0040c11": "自知是阿惟越致。種種魔事覺而不隨。乃至",
    "T26n1521_004:0040c12": "轉身不生聲聞辟支佛心。乃至惡魔現作",
    "T26n1521_004:0040c13": "佛身。語言汝應證阿羅漢。我今為汝說法。",
    "T26n1521_004:0040c14": "即於此中成阿羅漢。亦不信受。為護法故",
    "T26n1521_004:0040c15": "不惜身命常行精進。若說法時無有疑",
    "T26n1521_004:0040c16": "難。無有闕失。如是等事名阿惟越致相。能",
    "T26n1521_004:0040c17": "成就此相者。當知是阿惟越致。或有未具",
    "T26n1521_004:0040c18": "足者。何者是未久入阿惟越致地者。隨後",
    "T26n1521_004:0040c19": "諸地修集善根。隨善根轉深故。得是阿惟",
    "T26n1521_004:0040c20": "越致相。◎"
}