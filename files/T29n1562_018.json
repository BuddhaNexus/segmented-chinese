{
    "T29n1562_018:0435c02": "阿毘達磨順正理論卷第十八",
    "T29n1562_018:0435c04": "尊者眾賢造",
    "T29n1562_018:0435c05": "三藏法師玄奘奉 詔譯",
    "T29n1562_018:0435c06": "辯差別品第二之十",
    "T29n1562_018:0435c07": "[0435c07] 因離繫果。傍論已周。本所明今當說。於當所",
    "T29n1562_018:0435c08": "辯異熟等流離繫士用及增上果。如是五果。",
    "T29n1562_018:0435c09": "對前六因。當言何果何因所得。頌曰。",
    "T29n1562_018:0435c10": " 後因果異熟  前因增上果",
    "T29n1562_018:0435c11": " 同類遍等流  俱相應士用",
    "T29n1562_018:0435c12": "[0435c12] 論曰。於五果中。第三離繫。非生因得。故此不",
    "T29n1562_018:0435c13": "論且辯六因。得餘四果。言後因者。謂異熟因。",
    "T29n1562_018:0435c14": "於因頌中。最後說故。初異熟果。此因所得。有",
    "T29n1562_018:0435c15": "言異熟從異熟生。故此不應名無異熟。彼言",
    "T29n1562_018:0435c16": "非理。同類異熟二因所生。義各別故。謂前異",
    "T29n1562_018:0435c17": "熟。為同類因生後異熟。為等流果。即後異熟。",
    "T29n1562_018:0435c18": "由先業成。能成諸業。名異熟因。所成異熟。即",
    "T29n1562_018:0435c19": "異熟果。二因體異。二果義分。因果類殊。無相",
    "T29n1562_018:0435c20": "雜過。然異熟體。如熟飲食。於生異熟。無勝功",
    "T29n1562_018:0435c21": "能。故唯不善。及善有漏。是異熟因。名有異",
    "T29n1562_018:0435c22": "熟。言前因者。謂能作因。於因頌中。最初說",
    "T29n1562_018:0435c23": "故。後增上果。此因所得。增上之果。名增上",
    "T29n1562_018:0435c24": "果。唯無障住。有何增上。豈不即由無障住",
    "T29n1562_018:0435c25": "故說為增上。何勞徵詰。又先已辯。能作因",
    "T29n1562_018:0435c26": "中。說能作因亦有勝力。謂眼識等。於正生時。",
    "T29n1562_018:0435c27": "耳等展轉。有增上力。聞已便生欣見欲故。於",
    "T29n1562_018:0435c28": "器世界諸物生時。諸有情業。有增上力。諸可",
    "T29n1562_018:0435c29": "愛果。於不善業。不可愛果。於諸善業。亦有展",
    "T29n1562_018:0436a01": "轉增上生用此等增上。如應當思。同類遍行。",
    "T29n1562_018:0436a02": "得等流果。果似因故。名為等流。如是二因。果",
    "T29n1562_018:0436a03": "相相似。故因雖二。其果唯一。俱有相應。得",
    "T29n1562_018:0436a04": "士用果。非越士體有別士用。即此所得。名士",
    "T29n1562_018:0436a05": "用果。此士用名。為目何法。即目諸法所有",
    "T29n1562_018:0436a06": "功能。如是冥符後頌文說。若因彼力生。是果",
    "T29n1562_018:0436a07": "名士用。然經主謂此士用名即目諸法所有",
    "T29n1562_018:0436a08": "作用。是則彼應作如是說。同牽一果。故名士",
    "T29n1562_018:0436a09": "用。若爾唯應無間隔越有士用果。俱生中無。",
    "T29n1562_018:0436a10": "非俱生中可有一切皆共同得一士用果。自",
    "T29n1562_018:0436a11": "體不因自力生故。亦不可說各別牽果。勿俱",
    "T29n1562_018:0436a12": "有因非一果故。此中士用士力士能士之勢",
    "T29n1562_018:0436a13": "分。義皆無別。諸法功能。如士用故。名為士",
    "T29n1562_018:0436a14": "用如勇健人。似師子故。名為師子。豈不同",
    "T29n1562_018:0436a15": "類遍行二因無間所生亦士用果。然等流果。",
    "T29n1562_018:0436a16": "二因無間所生諸法。或是或非。一切決定。名",
    "T29n1562_018:0436a17": "士用果。何故但說俱有相應得士用果。非同",
    "T29n1562_018:0436a18": "類遍行。唯此二因。具足能得俱生無間二士",
    "T29n1562_018:0436a19": "用果。非前二因。是故不說。成等流果唯似自",
    "T29n1562_018:0436a20": "因。同類遍行果唯相似。故彼二果。唯名等流。",
    "T29n1562_018:0436a21": "餘非等流。非二因得。又士用果。俱者義強。俱",
    "T29n1562_018:0436a22": "有相應。獨能獲得俱士用果。是故偏說。又同",
    "T29n1562_018:0436a23": "類因。雖亦能得所生無間諸士用果。而非一",
    "T29n1562_018:0436a24": "切皆能定得。以阿羅漢最後諸蘊無無間生",
    "T29n1562_018:0436a25": "士用果故。俱有相應二因。決定得士用果。是",
    "T29n1562_018:0436a26": "故偏說。有餘師言。能作因等。亦有能得士用",
    "T29n1562_018:0436a27": "果義非異熟因。俱生無間二士用果。此所無",
    "T29n1562_018:0436a28": "故。有餘師說此異熟因。亦有隔越遠士用果。",
    "T29n1562_018:0436a29": "譬如農夫所收果實。已辯因果相對決定。今",
    "T29n1562_018:0436b01": "當正辯果相差別。異熟等果。其相云何。頌",
    "T29n1562_018:0436b02": "曰。",
    "T29n1562_018:0436b03": " 異熟無記法  有情有記生",
    "T29n1562_018:0436b04": " 等流似自因  離繫由慧盡",
    "T29n1562_018:0436b05": " 若因彼力生  是果名士用",
    "T29n1562_018:0436b06": " 除前有為法  有為增上果",
    "T29n1562_018:0436b07": "[0436b07] 論曰。唯於無覆無記法中。有異熟果。若爾則",
    "T29n1562_018:0436b08": "應非有情數亦是異熟。為欲簡彼說有情言。",
    "T29n1562_018:0436b09": "唯於有情。有異熟故。若爾於彼有情數中。長",
    "T29n1562_018:0436b10": "養等流。應是異熟。又為簡彼。說有記生。一切",
    "T29n1562_018:0436b11": "不善。及善有漏。能記異熟。故名有記。從彼後",
    "T29n1562_018:0436b12": "時。異熟方起。非俱無間名有記生。如是名為",
    "T29n1562_018:0436b13": "異熟果相。豈不異熟亦以前位異熟果體為",
    "T29n1562_018:0436b14": "同類因。是前異熟等流果故。則應亦說從無",
    "T29n1562_018:0436b15": "記生。是等流性。如何乃說從有記生。非等流",
    "T29n1562_018:0436b16": "性。無如是失。異熟果體。由同類因。相有雜",
    "T29n1562_018:0436b17": "亂。由異熟因。相無雜亂。是故但說從有記生",
    "T29n1562_018:0436b18": "由此准知。非等流性以等流果與因相似有",
    "T29n1562_018:0436b19": "雜亂故若異熟果。與因相殊。無雜亂故。非有",
    "T29n1562_018:0436b20": "情數亦從業生。何故不說為異熟果。此不應",
    "T29n1562_018:0436b21": "難。唯不共業所得之果。名異熟故。何故非情。",
    "T29n1562_018:0436b22": "非唯不共業所得果。以非情法餘可於中共",
    "T29n1562_018:0436b23": "受用故。豈不大梵所住非情是別業果。亦應",
    "T29n1562_018:0436b24": "說彼名業異熟。何乃言非。有作是言。大梵住",
    "T29n1562_018:0436b25": "處。一切大梵業增上生。有餘復言。大梵住處。",
    "T29n1562_018:0436b26": "相續未壞。餘可於中有受用理。故非不共。如",
    "T29n1562_018:0436b27": "何一物。無量有情業所共感。豈不已說。餘可",
    "T29n1562_018:0436b28": "於中共受用故。若非情果不共業招。應隨異",
    "T29n1562_018:0436b29": "熟俱時起盡。又世現見國主崩時。所王國土。",
    "T29n1562_018:0436c01": "猶相續住。若所王國唯主業招。非餘有情業",
    "T29n1562_018:0436c02": "共感者。餘應不可於中受用。又若非情別業",
    "T29n1562_018:0436c03": "所感。則應一一諸有情身所居室宅園林池",
    "T29n1562_018:0436c04": "沼城郭山川悉皆各異而實不爾。故知一物",
    "T29n1562_018:0436c05": "無量有情業所共感。豈不業體有種種故應",
    "T29n1562_018:0436c06": "不能招無種種果云何可說無量有情多業同",
    "T29n1562_018:0436c07": "招非情一物。無如是失。譬如芽等。觀自類",
    "T29n1562_018:0436c08": "因。而成一故。謂如芽等。雖因地水時分人功",
    "T29n1562_018:0436c09": "糞等力起。而觀自類因故成一。非觀地等因",
    "T29n1562_018:0436c10": "故成多。如是非情。觀自因故。體成一物。非由",
    "T29n1562_018:0436c11": "觀彼無量業故其體成多。又見世間。非種種",
    "T29n1562_018:0436c12": "業生種種果。如何不許種種業生非種種果。",
    "T29n1562_018:0436c13": "業於所感非情果中。有何因用。業於彼果。為",
    "T29n1562_018:0436c14": "能作因。如前已辯。如是已辯異熟果相等流",
    "T29n1562_018:0436c15": "果相今次當辯。似自因法。名等流果。謂似同",
    "T29n1562_018:0436c16": "類遍行二因。如同類因。善染無記。彼等流果。",
    "T29n1562_018:0436c17": "其相亦然。如遍行因。唯是染污彼等流果。其",
    "T29n1562_018:0436c18": "相亦爾。豈不俱起士用果性亦似自因。如何",
    "T29n1562_018:0436c19": "可言似自因法名等流果。無等流果不似自",
    "T29n1562_018:0436c20": "因。有士用果與自因異。故似自因名等流",
    "T29n1562_018:0436c21": "果。定無濫彼士用果失。豈不亦有等流果因。",
    "T29n1562_018:0436c22": "如遍行因。在於異部。用異部法。為等流果。他",
    "T29n1562_018:0436c23": "部等流。自部因性。染污同故。非不相似。其士",
    "T29n1562_018:0436c24": "用果性亦有殊。是故與因非定相似。有餘師",
    "T29n1562_018:0436c25": "釋。似自因言。謂果與因。具二相似。一者體",
    "T29n1562_018:0436c26": "類。二者性類。言體類者。謂受想等。言性類",
    "T29n1562_018:0436c27": "者。謂善染等。若於俱起士用果中。性類雖同。",
    "T29n1562_018:0436c28": "體必有異。受非受等士用果故。若於後起士",
    "T29n1562_018:0436c29": "用果中。體類性類。皆容有異。故不可說果",
    "T29n1562_018:0437a01": "定似因。若等流果。性必似因。於中亦有體似",
    "T29n1562_018:0437a02": "因者。唯等流果。定似自因。故似因言。無相濫",
    "T29n1562_018:0437a03": "失。若遍行因。亦得等流果。何不許此即名同",
    "T29n1562_018:0437a04": "類因於自部果。實即同類因。若望餘部。唯遍",
    "T29n1562_018:0437a05": "非同類。然非遍法。隨其性類。各望自部。唯同",
    "T29n1562_018:0437a06": "類因。若諸遍法。望於他部。同染污類。唯遍行",
    "T29n1562_018:0437a07": "因。此望自部。具二因義。故遍行因。雖得等流",
    "T29n1562_018:0437a08": "果。而不可許即名同類因。如是已辯等流果",
    "T29n1562_018:0437a09": "相。離繫果相。今次當辯。由慧盡法。名離繫",
    "T29n1562_018:0437a10": "果。滅故名盡。擇故名慧。即說擇滅。名離繫",
    "T29n1562_018:0437a11": "果。由擇為因。離諸繫縛。證此滅故。說名為",
    "T29n1562_018:0437a12": "果。如是已辯離繫果相。士用果相。今次當辯。",
    "T29n1562_018:0437a13": "若法因彼勢力所生。即說此法。名士用果。此",
    "T29n1562_018:0437a14": "有四種。俱生無間隔越不生。如前已說。言俱",
    "T29n1562_018:0437a15": "生者。謂同一時。更互為因力所生起。言無間",
    "T29n1562_018:0437a16": "者。謂次後時。由前念因力所生起。如世第一",
    "T29n1562_018:0437a17": "法生苦法智忍。言隔越者。謂隔遠時。展轉為",
    "T29n1562_018:0437a18": "因力所生起。如農夫等於穀麥等。言不生者。",
    "T29n1562_018:0437a19": "所謂涅槃。由無間道力所得故。此既不生。如",
    "T29n1562_018:0437a20": "何可說彼力生故名士用果。現見於得亦說",
    "T29n1562_018:0437a21": "生名。如說我財生是我得財義。若無間道。斷",
    "T29n1562_018:0437a22": "諸隨眠。所證擇滅。如是擇滅。名離繫果及士",
    "T29n1562_018:0437a23": "用果。若無間道。不斷隨眠重證本時所證擇",
    "T29n1562_018:0437a24": "滅。如是擇滅。非離繫果。唯士用果。謂全未離",
    "T29n1562_018:0437a25": "欲界貪者。入見道時。苦法智忍。斷十隨眠。所",
    "T29n1562_018:0437a26": "證擇滅。如是擇滅。名離繫果及士用果。若全",
    "T29n1562_018:0437a27": "已離欲界貪者。入見道時。苦法智忍。不斷隨",
    "T29n1562_018:0437a28": "眠證本擇滅。如是擇滅。非離繫果。先離繫故。",
    "T29n1562_018:0437a29": "是士用果。由此忍力。更起餘得。而重證故。若",
    "T29n1562_018:0437b01": "分已離欲界貪者。入見道時。苦法智忍。於十",
    "T29n1562_018:0437b02": "隨眠。有斷不斷。所證擇滅。有新有本。如其次",
    "T29n1562_018:0437b03": "第。二果一果。如是乃至道法智忍。若全未離",
    "T29n1562_018:0437b04": "已離分離欲界貪者。於八隨眠。全斷不斷。",
    "T29n1562_018:0437b05": "分斷不斷。所證擇滅。有新有本。及有新本。如",
    "T29n1562_018:0437b06": "其次第。二果一果。二果一果。義如前釋。若全",
    "T29n1562_018:0437b07": "未離色無色貪。入見道時。苦類智忍。斷色無",
    "T29n1562_018:0437b08": "色十八隨眠。所證擇滅。如是擇滅。名離繫果",
    "T29n1562_018:0437b09": "及士用果。若分已離色無色貪。入見道時。",
    "T29n1562_018:0437b10": "苦類智忍。於色無色十八隨眠。有斷不斷。所",
    "T29n1562_018:0437b11": "證擇滅。有新有本。如其次第。二果一果。如是",
    "T29n1562_018:0437b12": "乃至道類智忍。若全未離。及分已離色無色",
    "T29n1562_018:0437b13": "貪。於色無色十四隨眠。亦有全斷分斷不斷。",
    "T29n1562_018:0437b14": "所證擇滅。有新有本。如其次第。亦有二果二",
    "T29n1562_018:0437b15": "果一果。義如前釋。於修道中。諸無間道。各隨",
    "T29n1562_018:0437b16": "其義。如例應思。如是已辯離繫果相。增上果",
    "T29n1562_018:0437b17": "相。今次當辯。諸有為法。除在前生。是餘有為",
    "T29n1562_018:0437b18": "之增上果。必無少果在因前生。果在因前。斯",
    "T29n1562_018:0437b19": "有何咎。若未來法。其果已生。是則未來。所作",
    "T29n1562_018:0437b20": "已辦。以無用故。應不更生。非本不生。而可有",
    "T29n1562_018:0437b21": "滅。無生滅故。諸行應常。若謂此應如不生法。",
    "T29n1562_018:0437b22": "雖無生滅。而體非常。此救不然。見彼種類。有",
    "T29n1562_018:0437b23": "生滅故。例不生法。可是無常。若行本來都無",
    "T29n1562_018:0437b24": "生滅。例何可說其體非常。故不成救。士用增",
    "T29n1562_018:0437b25": "上二果差別。云何應知。對作受者。有差別故。",
    "T29n1562_018:0437b26": "應知差別士用果名。唯對作者。增上果名。兼",
    "T29n1562_018:0437b27": "對受者。如穀麥等對諸農夫名士用果。彼力",
    "T29n1562_018:0437b28": "生故。亦增上果。彼受用故。對唯受者。唯增上",
    "T29n1562_018:0437b29": "果。非彼力生。彼受用故。工匠所成。對諸工匠。",
    "T29n1562_018:0437c01": "及對非匠。二果一果。准上應知。餘例皆爾。於",
    "T29n1562_018:0437c02": "上所說六種因中。何位何因取果與果。頌曰。",
    "T29n1562_018:0437c03": " 五取果唯現  二與果亦然",
    "T29n1562_018:0437c04": " 過現與二因  一與唯過去",
    "T29n1562_018:0437c05": "[0437c05] 論曰。五因取果。唯於現在。定非過去。彼已取",
    "T29n1562_018:0437c06": "故。亦非未來。彼無用故。言取果者。是能引義。",
    "T29n1562_018:0437c07": "謂引未來令其生等。於同體類。能為種子。於",
    "T29n1562_018:0437c08": "異體類。由同一果。於非一果。由同性類。於異",
    "T29n1562_018:0437c09": "性類。而由有是自聚相續。是故一切皆名能引。",
    "T29n1562_018:0437c10": "如是能引名為取果。此取果用。唯現在有。非",
    "T29n1562_018:0437c11": "於去來。唯此可名有為作用。於六因內簡去",
    "T29n1562_018:0437c12": "何因。而言五因。唯現取果。謂六因內。除能作",
    "T29n1562_018:0437c13": "因。此能作因何緣被簡。有餘師說。此能作因。",
    "T29n1562_018:0437c14": "取果與果時無決定。故取與中。俱不分別。彼",
    "T29n1562_018:0437c15": "說非理。所以者何。此因取果。無非現在。又非",
    "T29n1562_018:0437c16": "不取而有與義。如何乃言時無決定。然能作",
    "T29n1562_018:0437c17": "因。能取果者。定唯現在。與通過現。應如同類。",
    "T29n1562_018:0437c18": "遍行二因。但非一切有增上果。可取或與。故",
    "T29n1562_018:0437c19": "此不說。豈不此因能取果用亦通過去。如何",
    "T29n1562_018:0437c20": "乃言能取果者。定唯現在。故本論中作如是",
    "T29n1562_018:0437c21": "說。過去諸法。為等無間。能生二心。若出無",
    "T29n1562_018:0437c22": "想滅盡定心。由入定心。現在取者。則應二定",
    "T29n1562_018:0437c23": "永不現前。又非不取而有與義。故應取果亦",
    "T29n1562_018:0437c24": "通過去。無如是事。入二定心。唯現在時。能取",
    "T29n1562_018:0437c25": "二定及出心果。然由二定是正所求。必應先",
    "T29n1562_018:0437c26": "起。由此為障。令出定心非於入心無間即起。",
    "T29n1562_018:0437c27": "此義於後當更分別。故上所言。此因取果。無",
    "T29n1562_018:0437c28": "非現在。又非不取而有與義。其理極成。然毘",
    "T29n1562_018:0437c29": "婆沙。有如是說。其能作因。取果與果。俱通過",
    "T29n1562_018:0438a01": "現。理不應然。法居現在。亦如同類遍行二因。",
    "T29n1562_018:0438a02": "總取未來為自果故。俱有相應與果亦爾。唯",
    "T29n1562_018:0438a03": "於現在。由此二因取果與果必俱時故。同類遍",
    "T29n1562_018:0438a04": "行二因與果。通於過現能作因中諸有果者。",
    "T29n1562_018:0438a05": "應同此說。然非一切皆容有果。故此不論同",
    "T29n1562_018:0438a06": "類遍行二因與果。過去可然。現在如何與等",
    "T29n1562_018:0438a07": "流果。有等流果無間生故。謂此二因。有等流",
    "T29n1562_018:0438a08": "果無間生者。即現在時。於無間果。亦取亦與。",
    "T29n1562_018:0438a09": "此果已生。因謝過去。名已取與。若此二因。滅",
    "T29n1562_018:0438a10": "至過去。其等流果。方至生時。則此二因。於正",
    "T29n1562_018:0438a11": "生果。先取今與。言與果者。謂此諸因。正與彼",
    "T29n1562_018:0438a12": "力。令其生等。其能作因。正居現在。彼增上",
    "T29n1562_018:0438a13": "果。有現已生。如眼根等。為能作因。生眼識",
    "T29n1562_018:0438a14": "等。諸增上果。有無間生。如世第一法等為",
    "T29n1562_018:0438a15": "能作因生苦法智忍等。諸增上果。有隔越生。",
    "T29n1562_018:0438a16": "如順解脫分善根等為能作因生三乘菩提盡",
    "T29n1562_018:0438a17": "智等諸增上果。善同類因。有時取果而非與",
    "T29n1562_018:0438a18": "果。應作四句。第一句者。謂斷善根時。最後所",
    "T29n1562_018:0438a19": "捨得。第二句者。謂續善根時。最初所得得。經",
    "T29n1562_018:0438a20": "主於此謬作是言。應說爾時續者前得。今詳",
    "T29n1562_018:0438a21": "彼說。理不應然。所以者何。非唯斷位最後所",
    "T29n1562_018:0438a22": "捨得與今續時初得等流果。以於斷位先已",
    "T29n1562_018:0438a23": "滅得亦與續時得等流故。如何前位多剎那",
    "T29n1562_018:0438a24": "得。為同類因。皆取今得。而於今時。但說最後",
    "T29n1562_018:0438a25": "一剎那得與今得果。是故應如本文為善。第",
    "T29n1562_018:0438a26": "三句者。謂不斷善根。於所餘諸位。第四句者。",
    "T29n1562_018:0438a27": "謂除前相。又於不善同類因中。亦有四句。第",
    "T29n1562_018:0438a28": "一句者。謂離欲貪時最後所捨得。第二句者。",
    "T29n1562_018:0438a29": "謂退離欲時。最初所得得。經主於此亦作是",
    "T29n1562_018:0438b01": "言。應說爾時退者前得。今詳彼說。理亦不然。",
    "T29n1562_018:0438b02": "以有如前所說過故。第三句者。謂未離欲貪。",
    "T29n1562_018:0438b03": "於所餘諸位。第四句者。謂除前相。有覆無記",
    "T29n1562_018:0438b04": "同類因中。亦有四句。於阿羅漢得時退時。未",
    "T29n1562_018:0438b05": "得及餘。如理應說。無覆無記同類因中。有順",
    "T29n1562_018:0438b06": "後句。謂與果時。必亦取果。無覆無記。為同類",
    "T29n1562_018:0438b07": "因。乃至涅槃。恒相續故。或時取果。而非與",
    "T29n1562_018:0438b08": "果。謂阿羅漢最後諸蘊。約有所緣剎那差別。",
    "T29n1562_018:0438b09": "善同類因。應作四句。第一句者。謂善心無間。",
    "T29n1562_018:0438b10": "起染無記心。第二句者。謂與上相違。第三句",
    "T29n1562_018:0438b11": "者。謂善心無間。還起善心。第四句者。謂除前",
    "T29n1562_018:0438b12": "相。不善心等。如其所應。亦有四句。例准應",
    "T29n1562_018:0438b13": "說。異熟與果。唯於過去。由異熟果無與因",
    "T29n1562_018:0438b14": "俱。或無間故。西方諸師。說果有九。前五果",
    "T29n1562_018:0438b15": "外。別立四果。一加行果。謂如無生智等。遠為",
    "T29n1562_018:0438b16": "不淨等果。二安立果。謂如水輪為風輪果。乃",
    "T29n1562_018:0438b17": "至草等為大地果。如是一切所安立法。當知",
    "T29n1562_018:0438b18": "皆為能安立果。三和合果。謂如芽等為時地",
    "T29n1562_018:0438b19": "水種子等果。及眼識等。為眼色明作意等果。",
    "T29n1562_018:0438b20": "四修習果。謂如化心等。為諸靜慮果。如是四",
    "T29n1562_018:0438b21": "果。皆是士用增上果攝。由是故說。果唯有五。",
    "T29n1562_018:0438b22": "說因果已。復應思擇。此中何法幾因所生。應",
    "T29n1562_018:0438b23": "知此中法略有四。謂染污法。異熟生法。初無",
    "T29n1562_018:0438b24": "漏法。三所餘法。餘法者何。謂除異熟。餘無記",
    "T29n1562_018:0438b25": "法。除初無漏。諸餘善法。如是四法。頌曰。",
    "T29n1562_018:0438b26": " 染污異熟生  餘初聖如次",
    "T29n1562_018:0438b27": " 除異熟遍二  及同類餘生",
    "T29n1562_018:0438b28": " 此謂心心所  餘及除相應",
    "T29n1562_018:0438b29": "[0438b29] 論曰。諸染污法。除異熟因。餘五因生。由異熟",
    "T29n1562_018:0438c01": "因所生諸法。非染污故。異熟生法。除遍行因。",
    "T29n1562_018:0438c02": "餘五因生。由遍行因所生諸法唯染污故。",
    "T29n1562_018:0438c03": "三所餘法。雙除異熟遍行二因。餘四因生。",
    "T29n1562_018:0438c04": "由所餘法非異熟性故。及非染污故初無漏",
    "T29n1562_018:0438c05": "法。及除同類。及言為顯亦除異熟遍行二因",
    "T29n1562_018:0438c06": "餘三因生。由初無漏無有前生同類法故。及",
    "T29n1562_018:0438c07": "是善故。有餘師言。此中應說諸染污法唯四",
    "T29n1562_018:0438c08": "因生所以者何。遍行因體。離同類因。無別性",
    "T29n1562_018:0438c09": "故。彼言非理。所以者何。若彼不說遍行因者。",
    "T29n1562_018:0438c10": "便為不說餘部染因。若彼不說同類因者。便",
    "T29n1562_018:0438c11": "為不說非遍行法及遍行得諸染法因。然實",
    "T29n1562_018:0438c12": "貪等貪等為因。得由得因而得生起。故染污",
    "T29n1562_018:0438c13": "法。除異熟因。餘五因生。此說應理。如是四",
    "T29n1562_018:0438c14": "法。為說何等。應知唯是心心所法。若爾所餘",
    "T29n1562_018:0438c15": "不相應行。及色四法。復幾因生。如心心所。所",
    "T29n1562_018:0438c16": "除因外及除相應。應知餘法從四三二餘因",
    "T29n1562_018:0438c17": "所生。謂染污色。不相應行。如心心所。除異熟",
    "T29n1562_018:0438c18": "因。及除相應。餘四因生。異熟生色不相應",
    "T29n1562_018:0438c19": "行。如心心所。除遍行因。及除相應。餘四因",
    "T29n1562_018:0438c20": "生。三所餘色。不相應行。如心心所。雙除異熟",
    "T29n1562_018:0438c21": "遍行二因。及除相應。餘三因生。初無漏色。不",
    "T29n1562_018:0438c22": "相應行。如心心所。除前三因。及除相應。餘二",
    "T29n1562_018:0438c23": "因生。一因生法。決定無有。今應思擇。一切",
    "T29n1562_018:0438c24": "法中。何法能為幾因自性。謂或有法。具足能",
    "T29n1562_018:0438c25": "為六因自性。次第乃至有法能為一因自性。",
    "T29n1562_018:0438c26": "此中有法。具足能為六因性者。謂諸過現不",
    "T29n1562_018:0438c27": "善遍行心心所法。有法能為五因性者。謂諸",
    "T29n1562_018:0438c28": "過現不善非遍心心所法。或無記遍心心所",
    "T29n1562_018:0438c29": "法。或善有漏心心所法。或不善遍不相應行。",
    "T29n1562_018:0439a01": "有法能為四因性者。謂諸過現不善色法。或",
    "T29n1562_018:0439a02": "善有漏色。心不相應行。或不善非遍心不相",
    "T29n1562_018:0439a03": "應行。或無記遍心不相應行。或無記非遍心",
    "T29n1562_018:0439a04": "心所法。或諸無漏心心所法。或諸未來不善",
    "T29n1562_018:0439a05": "善有漏心心所法。有法能為三因性者。謂諸",
    "T29n1562_018:0439a06": "過現無記色法。或無記非遍心不相應行。或",
    "T29n1562_018:0439a07": "無漏色心不相應行。或未來不善及善有漏",
    "T29n1562_018:0439a08": "色心不相應行。或無記無漏心心所法。有法",
    "T29n1562_018:0439a09": "能為二因性者。謂諸未來無記無漏色心不相",
    "T29n1562_018:0439a10": "應行。有法能為一因性者。謂無為法。無法非",
    "T29n1562_018:0439a11": "因。有法非果。所謂虛空及非擇滅。復應思擇。",
    "T29n1562_018:0439a12": "如是六因。自性相望。有純有雜。且能作因。對",
    "T29n1562_018:0439a13": "俱有因。為順後句。謂俱有因必雜能作。有純",
    "T29n1562_018:0439a14": "能作非俱有因。謂無為法。又能作因對同類",
    "T29n1562_018:0439a15": "因。亦順後句。謂同類因必雜能作。有純能",
    "T29n1562_018:0439a16": "作非同類因。謂未來法。及無為法。又能作",
    "T29n1562_018:0439a17": "因對相應因。亦順後句。謂相應因必雜能",
    "T29n1562_018:0439a18": "作。有純能作非相應因。謂諸色法。不相應",
    "T29n1562_018:0439a19": "行。及無為法。又能作因對遍行因。亦順後句。",
    "T29n1562_018:0439a20": "謂遍行因必雜能作。有純能作非遍行因。謂",
    "T29n1562_018:0439a21": "未來法。過去現在非遍行法。及無為法。又能",
    "T29n1562_018:0439a22": "作因對異熟因。亦順後句。謂異熟因必雜能",
    "T29n1562_018:0439a23": "作。有純能作非異熟因。謂無記法。及無漏法。",
    "T29n1562_018:0439a24": "若俱有因對同類因。為順後句。謂同類因。必",
    "T29n1562_018:0439a25": "雜俱有。有純俱有非同類因。謂未來法。又俱",
    "T29n1562_018:0439a26": "有因對相應因。亦順後句。謂相應因必雜俱",
    "T29n1562_018:0439a27": "有。有純俱有非相應因。謂諸色法。不相應行。",
    "T29n1562_018:0439a28": "又俱有因對遍行因。亦順後句。謂遍行因必",
    "T29n1562_018:0439a29": "雜俱有。有純俱有非遍行因。謂未來法。過去",
    "T29n1562_018:0439b01": "現在非遍行法。又俱有因對異熟因。亦順後",
    "T29n1562_018:0439b02": "句。謂異熟因必雜俱有。有純俱有非異熟因。",
    "T29n1562_018:0439b03": "謂諸有為中無記無漏法。若同類因對相應",
    "T29n1562_018:0439b04": "因。應作四句。第一句者。謂過去現在色不相",
    "T29n1562_018:0439b05": "應行。第二句者。謂未來世心心所法。第三句",
    "T29n1562_018:0439b06": "者。謂過現世心心所法。第四句者。謂未來色",
    "T29n1562_018:0439b07": "不相應行。及無為法。又同類因對遍行因。為",
    "T29n1562_018:0439b08": "順後句。謂遍行因必雜同類。有純同類非遍",
    "T29n1562_018:0439b09": "行因。謂過現世非遍行法。又同類因對異熟",
    "T29n1562_018:0439b10": "因。應作四句。第一句者。謂過去現在無記無",
    "T29n1562_018:0439b11": "漏法。第二句者。謂未來不善及善有漏法。第",
    "T29n1562_018:0439b12": "三句者。謂過現不善及善有漏法。第四句者。",
    "T29n1562_018:0439b13": "謂未來世無記無漏。及無為法。若相應因對",
    "T29n1562_018:0439b14": "遍行因。應作四句。第一句者。謂未來世心心",
    "T29n1562_018:0439b15": "所法。過現非遍心心所法。第二句者。謂過去",
    "T29n1562_018:0439b16": "現在遍不相應行。第三句者。謂過去現在遍",
    "T29n1562_018:0439b17": "心心所法。第四句者。謂諸色法。未來一切不",
    "T29n1562_018:0439b18": "相應行。過現非遍不相應行。及無為法。又相",
    "T29n1562_018:0439b19": "應因對異熟因。亦作四句。第一句者。謂無記",
    "T29n1562_018:0439b20": "無漏心心所法。第二句者。謂不善善有漏色。",
    "T29n1562_018:0439b21": "不相應行。第三句者。謂不善善有漏心心所",
    "T29n1562_018:0439b22": "法。第四句者。謂無記無漏色。不相應行。及無",
    "T29n1562_018:0439b23": "為法。若遍行因對異熟因。應作四句。第一句",
    "T29n1562_018:0439b24": "者。謂過去現在無記遍行法。第二句者。謂未",
    "T29n1562_018:0439b25": "來不善及善有漏法。過現善有漏不善非遍",
    "T29n1562_018:0439b26": "行法。第三句者。謂過去現在不善遍行法。",
    "T29n1562_018:0439b27": "第四句者。謂未來世無記無漏法。過現無漏",
    "T29n1562_018:0439b28": "無記非遍行法。及無為法。又應思擇。如是",
    "T29n1562_018:0439b29": "六因。色非色等。諸門差別。謂六因中相應遍",
    "T29n1562_018:0439c01": "行二因非色。餘之四因。通色非色。有見無見。",
    "T29n1562_018:0439c02": "有對無對。應知亦爾。又六因中。唯相應因。但",
    "T29n1562_018:0439c03": "相應法。餘通相應不相應法。有所依無所依。",
    "T29n1562_018:0439c04": "有發悟無發悟。有行相無行相。有所緣無所",
    "T29n1562_018:0439c05": "緣。應知亦爾。又六因中。遍行異熟二因唯有",
    "T29n1562_018:0439c06": "漏。餘之四因。通有漏無漏。又六因中。能作一",
    "T29n1562_018:0439c07": "因。通有為無為。餘之五因。一向是有為。又",
    "T29n1562_018:0439c08": "六因中。遍行一因唯是染。餘之五因。通染及",
    "T29n1562_018:0439c09": "不染有罪無罪。黑白。有覆無覆。順退不順退。",
    "T29n1562_018:0439c10": "應知亦爾。又六因中。異熟一因。唯有異熟。餘",
    "T29n1562_018:0439c11": "之五因。通有異熟及無異熟。又六因中。能作",
    "T29n1562_018:0439c12": "一因。通三世及非世。俱有相應異熟三因。",
    "T29n1562_018:0439c13": "皆通三世。同類遍行二因。唯通過去現在。",
    "T29n1562_018:0439c14": "又六因中。遍行一因。不善無記。異熟一因。通",
    "T29n1562_018:0439c15": "善不善。餘之四因。皆通三性。又六因中。遍行",
    "T29n1562_018:0439c16": "異熟。通三界繫。餘之四因。通三界繫。及通不",
    "T29n1562_018:0439c17": "繫。又六因中。遍行異熟二因。唯是非學非無",
    "T29n1562_018:0439c18": "學。餘之四因。皆通三種。又六因中。遍行一",
    "T29n1562_018:0439c19": "因。唯見所斷。異熟一因。通見修所斷。餘之四",
    "T29n1562_018:0439c20": "因。通見修所斷及非所斷。又六因中。能作一",
    "T29n1562_018:0439c21": "因。通四諦攝及非諦攝。遍行異熟二因。唯通",
    "T29n1562_018:0439c22": "苦集諦攝。餘之三因。通苦集道三諦所攝。又",
    "T29n1562_018:0439c23": "六因中。相應遍行。唯四蘊攝。俱有同類異熟",
    "T29n1562_018:0439c24": "三因。通五蘊攝。能作一因。通五蘊攝及非蘊",
    "T29n1562_018:0439c25": "攝。又六因中。相應遍行。意法處攝。異熟一",
    "T29n1562_018:0439c26": "因。色聲意法四處所攝。餘之三因。十二處攝。",
    "T29n1562_018:0439c27": "又六因中。遍行一因。意法意識三界所攝。相",
    "T29n1562_018:0439c28": "應一因。通七心界法界所攝。異熟一因。通色",
    "T29n1562_018:0439c29": "聲界及七心界法界所攝。餘之三因。十八界",
    "T29n1562_018:0440a01": "攝。此等因果諸差別相。非一切智。無能遍知。",
    "T29n1562_018:0440a02": "已隨我等覺慧所行。因果義中。廣辯其相。為",
    "T29n1562_018:0440a03": "重明了。思擇諸緣。何謂諸緣。頌曰。",
    "T29n1562_018:0440a04": " 說有四種緣  因緣五因性",
    "T29n1562_018:0440a05": " 等無間非後  心心所已生",
    "T29n1562_018:0440a06": " 所緣一切法  增上即能作",
    "T29n1562_018:0440a07": "[0440a07] 論曰。於何處說。謂契經中。如契經中。說四緣",
    "T29n1562_018:0440a08": "性。謂因緣性。等無間緣性。所緣緣性。增上緣",
    "T29n1562_018:0440a09": "性。此中緣性。即是四緣。如四所居即所居",
    "T29n1562_018:0440a10": "性。為顯種類。故說性言。意辯諸緣。隨事差",
    "T29n1562_018:0440a11": "別。有無量體。然括其義。無非攝入四種類中。",
    "T29n1562_018:0440a12": "謂一切緣。無過此性。於六因內。除能作因。所",
    "T29n1562_018:0440a13": "餘五因。是因緣性。如本論說。何謂因緣。謂一",
    "T29n1562_018:0440a14": "切有為法。論既不說亦攝無為。故立五因。為",
    "T29n1562_018:0440a15": "因緣性。無為何故不立因緣。此如前釋。唯無",
    "T29n1562_018:0440a16": "障住立能作因。非餘因攝。能作因體。攝法普",
    "T29n1562_018:0440a17": "周。隨事不同。差別多種。譬如行蘊法界法處",
    "T29n1562_018:0440a18": "法寶法歸法念住等。攝法多故。別立通名。為",
    "T29n1562_018:0440a19": "攝五因及三緣性所不攝義。立能作因及增",
    "T29n1562_018:0440a20": "上緣。體俱廣故。又諸因相差別云何。因差別",
    "T29n1562_018:0440a21": "相。略有二種。一者生因。二者了因。復有二種。",
    "T29n1562_018:0440a22": "一者定因。二不定因。復有二種。一者共因。二",
    "T29n1562_018:0440a23": "不共因。復有二種。一者近因。二者遠因。復",
    "T29n1562_018:0440a24": "有二種。一前生因。二俱起因。復有二種。一自",
    "T29n1562_018:0440a25": "他相續因。二非有情數因。雖諸法性本有非",
    "T29n1562_018:0440a26": "無而功用成。必待因力。如諸造色體本非無。",
    "T29n1562_018:0440a27": "而功用成必因大種。因中勝者其唯五因。如",
    "T29n1562_018:0440a28": "造色因勝者無五。無有為法成不由因。如羸",
    "T29n1562_018:0440a29": "病人不能自起。由如此義。故說頌言。",
    "T29n1562_018:0440b01": " 無少成立不由因  一切由因佛所說",
    "T29n1562_018:0440b02": " 諸法因多細難了  世迷便謂總無因",
    "T29n1562_018:0440b03": "[0440b03] 然上座言。因緣性者。謂舊隨界。即諸有情。相",
    "T29n1562_018:0440b04": "續展轉。能為因性。彼謂世尊契經中說。應知",
    "T29n1562_018:0440b05": "如是補特伽羅。善法隱沒。惡法出現。有隨俱",
    "T29n1562_018:0440b06": "行善根未斷。以未斷故。從此善根。猶有可起",
    "T29n1562_018:0440b07": "餘善根義。隨俱善根。即舊隨界。相續展轉。能",
    "T29n1562_018:0440b08": "為因性。如斯等。類說名因緣。此亦同前經主",
    "T29n1562_018:0440b09": "所執種子義破。此舊隨界。即彼種子名差別",
    "T29n1562_018:0440b10": "故。今乘義便。隨彼所執名義有殊。更廣遮遣。",
    "T29n1562_018:0440b11": "觀彼隨界。但有虛言。推徵其體。都不可得。故",
    "T29n1562_018:0440b12": "亦不可即說此為相續展轉能為因性。諸有",
    "T29n1562_018:0440b13": "相續展轉為因。有體可得如色受等。若舊隨",
    "T29n1562_018:0440b14": "界。是有相續展轉為因。應如色等有體可得。",
    "T29n1562_018:0440b15": "此為何相。是種種法。所薰成界。以為其相。此",
    "T29n1562_018:0440b16": "亦難知。體為是色。為乃至識。隨界名舊應是",
    "T29n1562_018:0440b17": "有為。一切有為。皆五蘊攝。故若是有。應於色",
    "T29n1562_018:0440b18": "等五蘊性中隨是一種。或彼應說。何有有為。",
    "T29n1562_018:0440b19": "非是色等五蘊所攝。然體是有。可為極成。故",
    "T29n1562_018:0440b20": "但有言。都無實體。又舊隨界。無體可知。猶如",
    "T29n1562_018:0440b21": "合行和合有等。此舊隨界。體不可說。但可說",
    "T29n1562_018:0440b22": "言。是業煩惱所薰六處。感餘生果。此界非唯",
    "T29n1562_018:0440b23": "體不可說。但執為有。與理相違。非體不可說",
    "T29n1562_018:0440b24": "可為極成有。以諸假有補特伽羅瓶等可說。",
    "T29n1562_018:0440b25": "為無別體。若諸實有色受等法。一一可說。為",
    "T29n1562_018:0440b26": "有別體。非舊隨界可說猶如補特伽羅瓶等假",
    "T29n1562_018:0440b27": "有。亦非實有如色等法。是故不應執此為有。",
    "T29n1562_018:0440b28": "既爾何得執為因緣。又隨界言。非聖教說。但",
    "T29n1562_018:0440b29": "上座等。擅立此名。又彼許何諸業煩惱所薰",
    "T29n1562_018:0440c01": "六處感餘生果。為業煩惱俱生滅者。為此後",
    "T29n1562_018:0440c02": "時相續生者。為是無間生異熟者。若業煩惱",
    "T29n1562_018:0440c03": "俱生六處能感果者。則後六處無感果能。俱",
    "T29n1562_018:0440c04": "亦應然。豈能感果。應唯業煩惱有感果能。何",
    "T29n1562_018:0440c05": "須執六處感餘生果。又彼不應定執。眼等為",
    "T29n1562_018:0440c06": "業煩惱俱起助因。盲等唯託業煩惱緣。亦感",
    "T29n1562_018:0440c07": "餘生眼耳等故。又因與果許隔越成。何用執",
    "T29n1562_018:0440c08": "斯為舊隨界。若此後時相續六處。能感果者。",
    "T29n1562_018:0440c09": "與業煩惱。都不相應。如何薰彼可成隨界。非",
    "T29n1562_018:0440c10": "有與無有相應義。豈不因果得有相應與彼",
    "T29n1562_018:0440c11": "相同令成緣故彼相同語理不相應。以彼相",
    "T29n1562_018:0440c12": "言目彼之相。應言此相與彼相同。然於此",
    "T29n1562_018:0440c13": "中。略此相語。此業煩惱。與彼後時相續六處。",
    "T29n1562_018:0440c14": "性類各別。如何此相與彼相同。豈得相應令",
    "T29n1562_018:0440c15": "成緣性。或彼意謂業煩惱俱六處將滅。與後",
    "T29n1562_018:0440c16": "六處。其相是同。令成緣者。亦不應理。前六處",
    "T29n1562_018:0440c17": "相。於將滅時。後體未有。體未有故。彼相亦",
    "T29n1562_018:0440c18": "無。何有相同。令成緣性。故彼所說。但有虛",
    "T29n1562_018:0440c19": "言。若彼相言。依當有說。如世間說煮飯磨&#x9EA8;。",
    "T29n1562_018:0440c20": "以彼當來極成有故。此喻非理。與所立宗。等",
    "T29n1562_018:0440c21": "不成故。又喻與法。世俗容有不容有故。且應",
    "T29n1562_018:0440c22": "先審。勝義煮磨為有自性或差別類。為畢竟",
    "T29n1562_018:0440c23": "無猶若空花。故喻與宗。不成義等。若據世俗。",
    "T29n1562_018:0440c24": "容有煮磨。依此可言煮飯磨&#x9EA8;。不容有法與",
    "T29n1562_018:0440c25": "無相同。故此喻無證宗之力。然此飯&#x9EA8;。非當",
    "T29n1562_018:0440c26": "有名。現有極成飯及&#x9EA8;故。觀此可說提婆達",
    "T29n1562_018:0440c27": "多與此相同。煮飯磨&#x9EA8;所喻不爾。故不相應。",
    "T29n1562_018:0440c28": "又所煮磨飯&#x9EA8;成已。所方飯&#x9EA8;相續猶在。彼",
    "T29n1562_018:0440c29": "此相同俱現可得。後念六處。至已生時。爾時",
    "T29n1562_018:0441a01": "已無前念六處。故不可說彼此相同。由後未",
    "T29n1562_018:0441a02": "生及已生位。俱不可說此彼相同。故所立喻。",
    "T29n1562_018:0441a03": "與法非等。設許飯&#x9EA8;是當有名。所喻相同。亦",
    "T29n1562_018:0441a04": "不應理。以非前念六處所生與業煩惱俱行六",
    "T29n1562_018:0441a05": "處。由業煩惱為俱助緣。有異相起。非因果故。",
    "T29n1562_018:0441a06": "如何有力令後成緣。故不可言。與業煩惱俱",
    "T29n1562_018:0441a07": "行六處。勝前六處。與後相同令成緣性。是故",
    "T29n1562_018:0441a08": "若言前六處滅還能生後自類六處。業煩惱滅",
    "T29n1562_018:0441a09": "還生自類後業煩惱。如是可說依當有名。有",
    "T29n1562_018:0441a10": "相同義。若業煩惱俱行六處。與前無異。而能",
    "T29n1562_018:0441a11": "令後有異相生。成緣性者。則不應說。與後六",
    "T29n1562_018:0441a12": "處其相是同。令成緣性。又此何故令後成緣。",
    "T29n1562_018:0441a13": "故彼所言。都無實義。若是無間能生異熟六",
    "T29n1562_018:0441a14": "處為因。能感果者。是則應無順後受業。唯無",
    "T29n1562_018:0441a15": "間因生異熟故。無斯過失。&#x96A3;近展轉。能牽果",
    "T29n1562_018:0441a16": "故。如花種等。&#x96A3;近展轉。能引果生。若爾更招",
    "T29n1562_018:0441a17": "尤重過失。順生後受業應雜亂。汝宗自許。一",
    "T29n1562_018:0441a18": "業所熏。六處相續。牽一果故。又種芽等。一",
    "T29n1562_018:0441a19": "相續攝種芽等雖滅。而後果可生。業煩惱六",
    "T29n1562_018:0441a20": "處相續各別業煩惱滅已。何容後時六處自",
    "T29n1562_018:0441a21": "類展轉相續。至最後時。能生彼果。故彼法喻。",
    "T29n1562_018:0441a22": "義不相應。又業煩惱俱生六處。彼不應許業",
    "T29n1562_018:0441a23": "煩惱熏。勿許同時有因果故。如何從彼非業",
    "T29n1562_018:0441a24": "煩惱所熏六處。更無別緣。而於後時欻復生",
    "T29n1562_018:0441a25": "起諸業煩惱所熏六處。故汝所宗。理非善立。",
    "T29n1562_018:0441a26": "若謂如神糞土資熏能生芽等。此亦非理。我",
    "T29n1562_018:0441a27": "所許故。又不成故。謂我宗許有同時因。可立",
    "T29n1562_018:0441a28": "此喻。汝宗不爾。云何如種糞土資熏。又於此",
    "T29n1562_018:0441a29": "中。正立法喻。種應正喻業煩惱心。六處應言",
    "T29n1562_018:0441b01": "猶如糞土。則業煩惱類應名隨界。如何說六",
    "T29n1562_018:0441b02": "處為隨界耶。非由糞土資熏種故。還令生起",
    "T29n1562_018:0441b03": "糞土類芽。故種唯應喻於六處。由此六處業",
    "T29n1562_018:0441b04": "煩惱熏。生當六處異熟果故。此救非理。非後",
    "T29n1562_018:0441b05": "六處果即說用前六處為因故。謂經說眼等",
    "T29n1562_018:0441b06": "業煩惱為因。如種為因生於芽等。非芽等用",
    "T29n1562_018:0441b07": "糞等為因。故彼所救。非為應理。又經說生業",
    "T29n1562_018:0441b08": "為因故。非當六處。六處為種。非業煩惱為因",
    "T29n1562_018:0441b09": "感生。可執六處為其種子。故眼等五。於感當",
    "T29n1562_018:0441b10": "生。全無勝用。意處或有與業煩惱同一果義。",
    "T29n1562_018:0441b11": "故所立喻。與法相違。或種相續。與彼糞土。相",
    "T29n1562_018:0441b12": "續俱時。能生異果。諸業煩惱。相續久滅。而計",
    "T29n1562_018:0441b13": "六處相續為因。生業煩惱所牽異果。如斯法",
    "T29n1562_018:0441b14": "喻。豈得言同。又種糞土。俱有分故。芽中可有",
    "T29n1562_018:0441b15": "二果續生。如何可與無分有分同招一果為",
    "T29n1562_018:0441b16": "同法喻。若執芽中糞土與種果體無別。是則",
    "T29n1562_018:0441b17": "能喻。與所立同。俱不成故。又彼為證舊隨界",
    "T29n1562_018:0441b18": "有。所引聖言。有隨俱行善根未斷。此經還證",
    "T29n1562_018:0441b19": "彼所妄執舊隨界無。以諸善根無貪等性。彼",
    "T29n1562_018:0441b20": "於此位。不現在前。得未捨故。名為未斷。依將",
    "T29n1562_018:0441b21": "斷善。故說此言。此中善根。唯生得善。諸加行",
    "T29n1562_018:0441b22": "善。先已斷故。生得善根。於續善位。隨染心",
    "T29n1562_018:0441b23": "得。故謂隨行九品頓得。故謂俱行。或此善根。",
    "T29n1562_018:0441b24": "先得後起。故謂隨行。現起與得。不相違害。故",
    "T29n1562_018:0441b25": "謂俱行。是謂此經此句實義。善根斷者。亦現",
    "T29n1562_018:0441b26": "無此隨俱善根。故此經言。彼於後時。一切皆",
    "T29n1562_018:0441b27": "斷。隨俱善根。既舊隨界此善根無。故彼隨界",
    "T29n1562_018:0441b28": "亦無。隨界既無。後因何法善根續起。又初續",
    "T29n1562_018:0441b29": "位善根現無。應無隨界。既無隨界。何緣名續",
    "T29n1562_018:0441c01": "後善根起。復從何因。然契經說。從此善根。後",
    "T29n1562_018:0441c02": "餘善根。定當還起。故此還證舊隨界無。又彼",
    "T29n1562_018:0441c03": "自言。此舊隨界。體不可說。如何於此。說為善",
    "T29n1562_018:0441c04": "根。善根因性。又於一念一心體中。無有細分。",
    "T29n1562_018:0441c05": "如何能牽愛及非愛俱相違果。定差別因。不",
    "T29n1562_018:0441c06": "可得故。又善不善及無記心。於一切時。應俱",
    "T29n1562_018:0441c07": "現起。然不應許。互相違故。謂於善心正現行",
    "T29n1562_018:0441c08": "位。不善無記心界恒隨。彼與善心非有別體。",
    "T29n1562_018:0441c09": "依何理說。彼不現行。餘二性心。正現行位。各",
    "T29n1562_018:0441c10": "徵二性。亦應同此。又彼應說。若一心中。有",
    "T29n1562_018:0441c11": "多品類心界隨逐。何緣從此多心隨界。後時",
    "T29n1562_018:0441c12": "但起一品類心。然於一時。有一切識所依境",
    "T29n1562_018:0441c13": "界等無間緣因緣。又具何不並起。彼所依等。",
    "T29n1562_018:0441c14": "一一剎那。皆有能生一切識義。何法為礙。於",
    "T29n1562_018:0441c15": "一時間。非從一根並生多識然彼上座。於此",
    "T29n1562_018:0441c16": "說言。有一念一根俱生二識。如共一身根命",
    "T29n1562_018:0441c17": "命鳥等。不可一處二身根生。如是便違有對",
    "T29n1562_018:0441c18": "法性。此言但順上座自心。無二有情同一根",
    "T29n1562_018:0441c19": "義。相續異故。而命命等。二根雜住。如身舌",
    "T29n1562_018:0441c20": "根。故從二根生於二識。非一根上二識並生。",
    "T29n1562_018:0441c21": "亦無一根二有情共。理應如是。謂有一根是",
    "T29n1562_018:0441c22": "多業果。理不成故。然一切根。皆非共有。如是",
    "T29n1562_018:0441c23": "上座。何理能遮於一相續同時依止一根多",
    "T29n1562_018:0441c24": "根發多識過。故舊隨界。非為善說。又上座等。",
    "T29n1562_018:0441c25": "唯執諸法從無間生。豈不大師說因緣性便",
    "T29n1562_018:0441c26": "為無用。以所有法生所藉因。等無間力足能",
    "T29n1562_018:0441c27": "成辦。何勞此外更說因緣。雖彼釋言等無間",
    "T29n1562_018:0441c28": "力與生因力其義有殊。於生法中。俱有功用。",
    "T29n1562_018:0441c29": "而無實理。但有虛言。即隨界力無間住故。非",
    "T29n1562_018:0442a01": "離心等等無間力。可言別有因緣功用。又彼",
    "T29n1562_018:0442a02": "上座。執有法體雖經劫滅。而自相續。展轉相",
    "T29n1562_018:0442a03": "仍。猶為因性。今觀彼法但能為緣。生慶自",
    "T29n1562_018:0442a04": "心。妄計喜悅。非於生法實能為因。所以者何。",
    "T29n1562_018:0442a05": "若有法體雖經劫滅。猶能為因。即彼為因。足",
    "T29n1562_018:0442a06": "能生法。何勞虛構。隨界為因。又若彼法雖無",
    "T29n1562_018:0442a07": "有體。而能為因生所生法。是則應許諸石女",
    "T29n1562_018:0442a08": "兒亦能為因生餘子息。若謂因體本有今無。",
    "T29n1562_018:0442a09": "諸石女兒本亦無者。則應彼法不成因緣。本",
    "T29n1562_018:0442a10": "有因時果法未起。今果起位。因體已無。故說",
    "T29n1562_018:0442a11": "因緣定應無用。若上座許唯自相續生起決",
    "T29n1562_018:0442a12": "定得為因緣。云何復許善不善法為因緣生",
    "T29n1562_018:0442a13": "無記異熟。非善不善隨界為因可生無記。相",
    "T29n1562_018:0442a14": "續異故。若善不善。無間能生無記異熟。此中",
    "T29n1562_018:0442a15": "應說。何故云何善不善為因生無記異熟。若",
    "T29n1562_018:0442a16": "言無記熏善不善故善不善為無記因。此亦",
    "T29n1562_018:0442a17": "非理。前已數辯彼熏習言。無實義故。又彼云",
    "T29n1562_018:0442a18": "何善不善法。無記熏故。成異熟因。若謂先時",
    "T29n1562_018:0442a19": "異熟熏故。則應異熟為異熟因。若異熟果。",
    "T29n1562_018:0442a20": "善不善法為因故生。而言此中無因緣用。唯",
    "T29n1562_018:0442a21": "增上攝。甚為非理。所以者何。善不善為因能",
    "T29n1562_018:0442a22": "牽起彼果。此於彼果。何故非因。又彼所言。違",
    "T29n1562_018:0442a23": "越聖教。如契經說。此因此緣。令彼有情生地",
    "T29n1562_018:0442a24": "獄等。又說眼等以業為因。又說諸生業為因",
    "T29n1562_018:0442a25": "等。此中上座。作是釋言。諸增上緣。不越因",
    "T29n1562_018:0442a26": "性。故我所說。其理善成。此亦非理。離因緣",
    "T29n1562_018:0442a27": "外。經別說有增上緣故。又曾無處同彼說故。",
    "T29n1562_018:0442a28": "謂曾無經作如是說。增上緣性。即是因緣。正",
    "T29n1562_018:0442a29": "理論師。容作是釋。非譬喻者。可作是言。以能",
    "T29n1562_018:0442b01": "作因。非彼許故。又彼上座。如何可執言。一",
    "T29n1562_018:0442b02": "心具有種種界。熏習一心多界。理不成故。非",
    "T29n1562_018:0442b03": "聖教中許勝義法有唯一體多體集成。若言",
    "T29n1562_018:0442b04": "有心。其體雖一。而於其內。界有眾多。多界與",
    "T29n1562_018:0442b05": "心。體無異故。界應成一。心與多界。體無異",
    "T29n1562_018:0442b06": "故。心應成多。諸界相望。體無異故。一與一",
    "T29n1562_018:0442b07": "切體應相雜。此執終非理應上廣思擇。然隨",
    "T29n1562_018:0442b08": "界名。應言隨過。無量過失。所隨逐故。觀彼但",
    "T29n1562_018:0442b09": "欲破聖教故。壞正理故。矯立此名。或彼但由",
    "T29n1562_018:0442b10": "法性深細。不能久忍。聞思疲勞。是故於中未",
    "T29n1562_018:0442b11": "能了達。然於諸佛弟子眾中。無方便求了達",
    "T29n1562_018:0442b12": "稱譽。矯立如是隨界虛名。由此應隨阿毘達",
    "T29n1562_018:0442b13": "磨所說正理以釋因緣。是故因緣五因為性。",
    "T29n1562_018:0442b14": "誠為善說。不可傾動。"
}