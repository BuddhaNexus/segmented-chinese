{
    "T29n1562_020:0449b16": "阿毘達磨順正理論卷第二十",
    "T29n1562_020:0449b18": "尊者眾賢造",
    "T29n1562_020:0449b19": "三藏法師玄奘奉 詔譯",
    "T29n1562_020:0449b20": "辯差別品第二之十二",
    "T29n1562_020:0449b21": "[0449b21] 如是因緣。有何差別。此就實體。差別都無。應",
    "T29n1562_020:0449b22": "說因緣如何相攝。我前已說。因緣五因性。增",
    "T29n1562_020:0449b23": "上即能作。何復生疑所餘二緣。未辯因攝。故",
    "T29n1562_020:0449b24": "今於此猶可生疑。有作是言。同類遍行二因。",
    "T29n1562_020:0449b25": "各少分名等無間緣。皆約已生。位無別故。無",
    "T29n1562_020:0449b26": "如是理。果有異故。豈不一切因皆有士用果。",
    "T29n1562_020:0449b27": "若法有力能生於彼。或得於彼。彼是此法士",
    "T29n1562_020:0449b28": "用果故。不爾二因俱等流果。義所顯故。又善",
    "T29n1562_020:0449b29": "不善。有漏無漏界地等別。同異皆是等無間",
    "T29n1562_020:0449c01": "緣之士用果。二因之果。唯據類同。故與此緣。",
    "T29n1562_020:0449c02": "非無差別。豈不二因之等流果亦兼有異。如",
    "T29n1562_020:0449c03": "欲纏繫見。苦所斷二因所牽。自部等流有記",
    "T29n1562_020:0449c04": "無記。此亦染污。其類是同。有漏無漏。界地等",
    "T29n1562_020:0449c05": "異二因必無。故非無別。若爾已生心心所法。",
    "T29n1562_020:0449c06": "相應俱有二因攝故。應皆不立等無間緣。此",
    "T29n1562_020:0449c07": "與二因之士用果。其相各別。此無間生。與彼",
    "T29n1562_020:0449c08": "俱生。果有異故。豈不二因亦有無間生士用",
    "T29n1562_020:0449c09": "果。無如是義。以心心所能生無間士用果力。",
    "T29n1562_020:0449c10": "應知即是等無間緣。非是俱有相應因用。二",
    "T29n1562_020:0449c11": "因唯有能得俱生士用果力。以心心所能引",
    "T29n1562_020:0449c12": "俱生士用果義。即名俱有相應二因。引無間",
    "T29n1562_020:0449c13": "生士用果義。應知即是等無間緣。如引俱生",
    "T29n1562_020:0449c14": "果雖無別而依異義別立二因。體雖相雜。而",
    "T29n1562_020:0449c15": "義有異。二因對彼等無間緣。義別體同。應知",
    "T29n1562_020:0449c16": "亦爾。故等無間非即諸因。其所緣緣。為即因",
    "T29n1562_020:0449c17": "不。有作是說。即能作因。以體與果俱相似故。",
    "T29n1562_020:0449c18": "豈不所緣緣士用果為果。有作是說。此所緣",
    "T29n1562_020:0449c19": "緣果唯增上。或復能作因。亦有士用果。故無",
    "T29n1562_020:0449c20": "有失。若爾俱有相應二因。應如所緣能作因",
    "T29n1562_020:0449c21": "攝。然非所緣緣展轉增上果。亦非士用果從",
    "T29n1562_020:0449c22": "所緣緣生。故無體果俱相似義。是故有釋。因",
    "T29n1562_020:0449c23": "緣差別。不遍是因。遍者是緣。攝不攝故。如指",
    "T29n1562_020:0449c24": "指節。是故不見等無間緣及所緣緣有因攝",
    "T29n1562_020:0449c25": "義。此與因別。理不待言。唯初後二緣。應辯與",
    "T29n1562_020:0449c26": "因別。此既有別。餘之二緣。緣義等故。亦應",
    "T29n1562_020:0449c27": "有別。故有總辯緣因異言。謂因能生。緣能長",
    "T29n1562_020:0449c28": "養。猶如生養二母差別。又緣攝助。因方能生。",
    "T29n1562_020:0449c29": "生已相續。緣力長養。故或有說。因唯有一。緣",
    "T29n1562_020:0450a01": "乃有多。猶如種子糞土等異。又因不共。共者",
    "T29n1562_020:0450a02": "是緣。如眼如色。又作自事說名為因。若作他",
    "T29n1562_020:0450a03": "事說名為緣。即如種子糞土等異。又能引起",
    "T29n1562_020:0450a04": "說名為因。能任持者說名為緣。如花如蔕。又",
    "T29n1562_020:0450a05": "因名近。遠者名緣。如珠如日。又因能生。緣者",
    "T29n1562_020:0450a06": "能辦。猶如從酪出於生酥。鑽器人功力所能",
    "T29n1562_020:0450a07": "辦。非鑽器等令水出酥。以於水中闕酥因故。",
    "T29n1562_020:0450a08": "如斯等類。差別眾多。是故因緣。別立名想。",
    "T29n1562_020:0450a09": "由其功力有差別故。又正有義故說為因。能",
    "T29n1562_020:0450a10": "助顯發故說為緣。如字界緣於義有別。然契",
    "T29n1562_020:0450a11": "經說。二因二緣。生正見者。言音作意近遠等",
    "T29n1562_020:0450a12": "生無漏正見。約此義顯因緣二名。又契經說。",
    "T29n1562_020:0450a13": "有因有緣。有由序者。此顯俱起無間遠因義",
    "T29n1562_020:0450a14": "有差別。又契經說。眼因色緣生眼識者。意顯",
    "T29n1562_020:0450a15": "眼識隨不共根及共境起。又契經說。此因此",
    "T29n1562_020:0450a16": "緣此由序者。此中意顯作者作具及餘助緣。",
    "T29n1562_020:0450a17": "如是等經。隨義應釋。已隨理教。廣辯諸緣。如",
    "T29n1562_020:0450a18": "是諸緣顯法生滅以為作用。應說何緣於何",
    "T29n1562_020:0450a19": "位法。而興作用。頌曰。",
    "T29n1562_020:0450a20": " 二因於正滅  三因於正生",
    "T29n1562_020:0450a21": " 餘二緣相違  而興於作用",
    "T29n1562_020:0450a22": "[0450a22] 論曰。前說五因。為因緣性。二因作用。於正滅",
    "T29n1562_020:0450a23": "時。正滅時言。顯法現在滅現前故。名正滅時。",
    "T29n1562_020:0450a24": "俱有相應二因。於法滅現前位。而作功能。此",
    "T29n1562_020:0450a25": "位二因作功能者。謂俱生品。隨闕一時。作用",
    "T29n1562_020:0450a26": "皆無。不能取境。於現在位。如是二因。雖俱一",
    "T29n1562_020:0450a27": "時取果與果。而今但約與果功能。所言三因。",
    "T29n1562_020:0450a28": "於正生者。謂未來法。於正生位。生現前故。名",
    "T29n1562_020:0450a29": "正生時。同類遍行異熟三種。法正生位。而作",
    "T29n1562_020:0450b01": "功能。故有說言。等流異熟二果。因力牽引。令",
    "T29n1562_020:0450b02": "生同類遍行。容有無間等流果起。可言彼果。",
    "T29n1562_020:0450b03": "於正生時。因興作用。異熟因果。必隔遠時。其",
    "T29n1562_020:0450b04": "因久滅。果方正起。如何作用。在果生時。非",
    "T29n1562_020:0450b05": "過去時可有作用。此言作用。意顯功能。二",
    "T29n1562_020:0450b06": "相別中。已曾思擇。以因雖滅經無量時而有",
    "T29n1562_020:0450b07": "功能。令自果起。由不共故。自果生時。作用雖",
    "T29n1562_020:0450b08": "無。而於自果。興功能上。立作用名。彼上座",
    "T29n1562_020:0450b09": "言。一剎那頃。難說此是生時滅時。非法由因",
    "T29n1562_020:0450b10": "先生後滅。如杖持&#x7F82;內蛇穴中繫頸挽出方斷",
    "T29n1562_020:0450b11": "其命。然體本無。由因故有。彼說但是掉舉戲",
    "T29n1562_020:0450b12": "言。引非所宗。鄙俚言故。非對法者許法由因",
    "T29n1562_020:0450b13": "先生後滅同繫蛇喻。但由緣起理趣法然。為",
    "T29n1562_020:0450b14": "曉學徒。說取與用。顯於果起因有功能。故彼",
    "T29n1562_020:0450b15": "所言。唯增掉戲。又彼所言。一剎那頃。難說此",
    "T29n1562_020:0450b16": "是生時滅時。彼恒尋思&#x9E81;淺異論。尚年已過。",
    "T29n1562_020:0450b17": "居衰耄時。豈能測量。幼恒思擇。一切智者。詮",
    "T29n1562_020:0450b18": "至理言。修成妙慧所遊宗極。雖一剎那而本",
    "T29n1562_020:0450b19": "末起。今時正起。名曰生時。生已無間。正臨謝",
    "T29n1562_020:0450b20": "往。名曰滅時。此何難說。或雖難說非不可說。",
    "T29n1562_020:0450b21": "勤加方便。而可說故。豈由汝等墮於劬勞己",
    "T29n1562_020:0450b22": "不能說。令他亦捨無上菩提亦難可得。豈由",
    "T29n1562_020:0450b23": "難得便捨至求。是故不應以己墮學不了其",
    "T29n1562_020:0450b24": "相便撥言無。又體本無由因有者。何煩說此",
    "T29n1562_020:0450b25": "違自宗言。謂若本無。如何言體。既得言體。何",
    "T29n1562_020:0450b26": "謂本無。依對法宗。應作是說。以未來法亦有",
    "T29n1562_020:0450b27": "亦無。謂作用無體本有故。由諸先起及俱生",
    "T29n1562_020:0450b28": "因。體本所無。今時方有。說未來世無體論宗。",
    "T29n1562_020:0450b29": "未生既無。如何言體。若彼無間必當有故。得",
    "T29n1562_020:0450c01": "言體者。有太過失。現在無間必當無故。應言",
    "T29n1562_020:0450c02": "無體。便一切無。又未來無。以當有故。言有體",
    "T29n1562_020:0450c03": "者。現在有體。以曾無故。何不言無。過去亦應",
    "T29n1562_020:0450c04": "得說體有。以曾有故。世便相雜。是故彼說不",
    "T29n1562_020:0450c05": "耐推徵。唯對法宗。理無傾動。已說因緣二時",
    "T29n1562_020:0450c06": "作用。二緣作用。與此相違。等無間緣。於法生",
    "T29n1562_020:0450c07": "位。而興作用。以彼生時前心心所引開避故。",
    "T29n1562_020:0450c08": "若所緣緣。能緣滅位。而興作用。以心心所",
    "T29n1562_020:0450c09": "要現在時方取境故。其增上緣。法生滅位。皆",
    "T29n1562_020:0450c10": "無障住。故彼作用隨無障位。一切無遮。今應",
    "T29n1562_020:0450c11": "思擇。俱有相應。及所緣緣。若法生已。方興作",
    "T29n1562_020:0450c12": "用。何須立此二因一緣。若執因緣要有作用。",
    "T29n1562_020:0450c13": "方許立為因緣性者。則未來世。應無因緣。然",
    "T29n1562_020:0450c14": "宗所許。不應為難。若爾云何說有作用。若離",
    "T29n1562_020:0450c15": "如是二因一緣。正滅位中。所引諸法。應無作",
    "T29n1562_020:0450c16": "用。取境功能。若作用無亦名緣者。諸阿羅漢",
    "T29n1562_020:0450c17": "最後心等。亦應可立等無間緣。此責非理。前",
    "T29n1562_020:0450c18": "已辯故。說所緣緣非要由有作用方立。何相",
    "T29n1562_020:0450c19": "關涉。而將例彼等無間緣。彼緣要由開避牽",
    "T29n1562_020:0450c20": "引。故唯現在正可安立。於未來世。定無彼緣。",
    "T29n1562_020:0450c21": "於現在時。曾有作用。故雖過去。亦可安立。其",
    "T29n1562_020:0450c22": "所緣緣。非唯現在。但有體性。皆可成緣。不",
    "T29n1562_020:0450c23": "必要由作用而立。唯於少分。少分成緣。得作",
    "T29n1562_020:0450c24": "用名。非於一切。云何知有體方得成緣。所緣",
    "T29n1562_020:0450c25": "體若無。覺不生故。有餘師說。立因立緣。亦",
    "T29n1562_020:0450c26": "有別義。非要能起。雖無生用。而亦成因。如自",
    "T29n1562_020:0450c27": "相續。見定因果。於他相續。理亦非無。如契",
    "T29n1562_020:0450c28": "經說。二因二緣。生於正見。此亦應爾。能生",
    "T29n1562_020:0450c29": "不生俱成因性。俱有諸法。和合能牽異聚一",
    "T29n1562_020:0451a01": "果。名為作用。以於如是和合聚中。隨闕一法。",
    "T29n1562_020:0451a02": "餘皆無用。故俱有法。更互為因。如俱有因。相",
    "T29n1562_020:0451a03": "應亦爾。展轉有力。能取所緣。故非能生方成",
    "T29n1562_020:0451a04": "因性。若爾何緣先作是說。法生所賴故說名",
    "T29n1562_020:0451a05": "因。非可離因法有生義。故作是說。非謂一切",
    "T29n1562_020:0451a06": "能生果者方得名因。因義尚然。緣亦應爾。故",
    "T29n1562_020:0451a07": "法生已。作用非無。辯諸緣已。應言何法由幾",
    "T29n1562_020:0451a08": "緣生。頌曰。",
    "T29n1562_020:0451a09": " 心心所由四  二定但由三",
    "T29n1562_020:0451a10": " 餘由二緣生  非天次第故",
    "T29n1562_020:0451a11": "[0451a11] 論曰。此中由言為顯故義。謂心心所。四緣故",
    "T29n1562_020:0451a12": "生。其所緣緣。除生心等。無別有用。謂六識",
    "T29n1562_020:0451a13": "身。及相應法。隨其所應。以色等五及一切",
    "T29n1562_020:0451a14": "法。為所緣緣。心等因緣。具五因性。前生自",
    "T29n1562_020:0451a15": "類。開避引發。是謂心等等無間緣。此增上",
    "T29n1562_020:0451a16": "緣。即一切法。各除自性。隨其所應。豈不一",
    "T29n1562_020:0451a17": "緣二因作用。非於彼法生時。即有如是心等",
    "T29n1562_020:0451a18": "四緣故生。如何因緣。具五因性。雖法滅位作",
    "T29n1562_020:0451a19": "用方成。而法生時非無功力。離此彼法必不",
    "T29n1562_020:0451a20": "生故。以心心所必仗所緣。及託二因。方得生",
    "T29n1562_020:0451a21": "故。若法與彼法為所緣。或因無暫時。非本論",
    "T29n1562_020:0451a22": "說故。二無心定三緣故生。除所緣緣。非能緣",
    "T29n1562_020:0451a23": "故。此因緣者。但有二因。一俱有因。謂二定",
    "T29n1562_020:0451a24": "上生等諸相。二同類因。謂前已生自地善法。",
    "T29n1562_020:0451a25": "等無間緣。謂入定心及相應法。增上緣者。謂",
    "T29n1562_020:0451a26": "如前說。豈不無想亦三緣生。是心心所等無",
    "T29n1562_020:0451a27": "間故。亦應說為心等無間。但非心等加行引",
    "T29n1562_020:0451a28": "生。故於此中。廢而不說。或此無想。但聲所",
    "T29n1562_020:0451a29": "顯。非如二定相對立故。二定何緣是心等無",
    "T29n1562_020:0451b01": "間。而不說是心等無間緣。由心等力。所引生",
    "T29n1562_020:0451b02": "故。如心心所生必繫屬前心滅故。非如色法",
    "T29n1562_020:0451b03": "可與餘心俱時轉故。非如得等可有雜亂。俱",
    "T29n1562_020:0451b04": "現前故。非如生等。是餘伴故。然心方便加行",
    "T29n1562_020:0451b05": "引生。故可說為心等無間。與心等起定相違",
    "T29n1562_020:0451b06": "害。故非心等等無間緣。又為此緣理相違故。",
    "T29n1562_020:0451b07": "謂修行者。厭惡現行心心所法。入無心定。若",
    "T29n1562_020:0451b08": "無心定。復為此緣。引心心所。則修行者。應於",
    "T29n1562_020:0451b09": "此定無樂起心。為離現行心心所法。入無心",
    "T29n1562_020:0451b10": "定。此復引生心心所法。不應道理亦有至教。",
    "T29n1562_020:0451b11": "證無心定由心心所加行引生。如說超過一",
    "T29n1562_020:0451b12": "切非想非非想處想受滅身作證具足住。故",
    "T29n1562_020:0451b13": "知二定是心心所。加行引生。由心差別現前",
    "T29n1562_020:0451b14": "證故。無有至教。證無心定能為此緣。引心心",
    "T29n1562_020:0451b15": "所。故非心等等無間緣。二定剎那。前望於後。",
    "T29n1562_020:0451b16": "何緣不立等無間緣。諸念皆由前心等引。不",
    "T29n1562_020:0451b17": "能引後。如前已說。又最後念。應無果故。出心",
    "T29n1562_020:0451b18": "為果。斯有何失。豈不已說。此非心等等無間",
    "T29n1562_020:0451b19": "緣。如何可言最後念定出心為果。又出定心。",
    "T29n1562_020:0451b20": "依前心等加行起故。不可說作最後剎那定",
    "T29n1562_020:0451b21": "所引果。入定心等。望出定心。非無間滅。出心",
    "T29n1562_020:0451b22": "望彼。如何可說等無間耶。無等無間緣於中",
    "T29n1562_020:0451b23": "為隔故。無間等無間。義各有差別。前心等力",
    "T29n1562_020:0451b24": "引後法生。後法名為前等無間。剎那無隔。立",
    "T29n1562_020:0451b25": "無間名。是故二言。其義各別故作是說。若法",
    "T29n1562_020:0451b26": "與心為等無間。彼法亦是心無間耶。應作四",
    "T29n1562_020:0451b27": "句。第一句者。謂無心定出心心所。及第二等",
    "T29n1562_020:0451b28": "諸定剎那第二句者。謂初所起諸定剎那。及",
    "T29n1562_020:0451b29": "有心位諸心心所生住異滅。第三句者。謂初",
    "T29n1562_020:0451c01": "所起諸定剎那。及有心位心心所法。第四句",
    "T29n1562_020:0451c02": "者。謂第二等諸定剎那。及無心定出心心所",
    "T29n1562_020:0451c03": "生住異滅。若法與心為等無間。與無心定為",
    "T29n1562_020:0451c04": "無間耶。應作四句。謂前第三第四句。為今第",
    "T29n1562_020:0451c05": "一第二句。即前第一第二句。為今第三第四",
    "T29n1562_020:0451c06": "句。餘不相應及諸色法。皆因增上二緣所生。",
    "T29n1562_020:0451c07": "復云何知。世間諸法。唯如上說因緣所生。非",
    "T29n1562_020:0451c08": "自在天我勝性等一因。所起。由次第故。謂諸",
    "T29n1562_020:0451c09": "世間。若自在等一因生者。則應一切俱時而",
    "T29n1562_020:0451c10": "生。非次第起。因現有故。何法為障。令不俱",
    "T29n1562_020:0451c11": "生。現見諸法。次第而起。故知非但一因所",
    "T29n1562_020:0451c12": "生。若執世間隨自在欲。前後差別。故非頓起。",
    "T29n1562_020:0451c13": "是則應許非一因生。亦許欲為法生因故。此",
    "T29n1562_020:0451c14": "欲前後生滅差別。理亦不成。因無異故。非因",
    "T29n1562_020:0451c15": "無異果有差別。要待異因。果方別故。或差別",
    "T29n1562_020:0451c16": "欲。應許頓生。所因前後無差別故。是則諸法",
    "T29n1562_020:0451c17": "亦應頓生。誰能為障。令不頓起。若自在欲。更",
    "T29n1562_020:0451c18": "待餘因。前後次第差別生者。應所因法更待",
    "T29n1562_020:0451c19": "餘因。則所待因。應無邊際。因無邊故。無始義",
    "T29n1562_020:0451c20": "成。不越釋門因緣正理。徒異名說自在為因。",
    "T29n1562_020:0451c21": "又無用故。不應妄執世間諸法自在為因。非",
    "T29n1562_020:0451c22": "自在天作大功力生世間法。少有所用。故不",
    "T29n1562_020:0451c23": "應謂自在為因。若為發生自歡喜者。但應發",
    "T29n1562_020:0451c24": "喜。何用生餘。若喜離餘方便不發。是則彼喜",
    "T29n1562_020:0451c25": "餘方便生。自在於斯。應非自在。於喜既爾。餘",
    "T29n1562_020:0451c26": "亦應然。差別因緣不可得故。或餘方便。應餘",
    "T29n1562_020:0451c27": "方便生。何用計從自在天所起。若餘方便。離",
    "T29n1562_020:0451c28": "餘方便生喜。亦應非餘方便所起。或生苦具。",
    "T29n1562_020:0451c29": "逼害有情。為發自喜。咄哉何用事斯暴惡自",
    "T29n1562_020:0452a01": "在天為。又信世間唯從自在一因所起。則撥",
    "T29n1562_020:0452a02": "世間現見善惡諸士用果。若言自在待餘因",
    "T29n1562_020:0452a03": "緣助發功能方成因者。但是朋敬自在天言。",
    "T29n1562_020:0452a04": "離所餘因緣。不見別用故。時地水等種種因",
    "T29n1562_020:0452a05": "緣。於芽等生現有功力。芽等隨彼成有無故。",
    "T29n1562_020:0452a06": "於芽等生除彼功力。不見別用。故不應計世",
    "T29n1562_020:0452a07": "間法起自在為因。自在既然。我勝性等。亦應",
    "T29n1562_020:0452a08": "准此如應思擇。故無有法唯一因生。但從如",
    "T29n1562_020:0452a09": "前所說種種因緣所起。其理極成。既言色法",
    "T29n1562_020:0452a10": "因及增上。二緣所生。大種所造。總名為色於",
    "T29n1562_020:0452a11": "中云何。大種所造自他相望。互為因緣。頌",
    "T29n1562_020:0452a12": "曰。",
    "T29n1562_020:0452a13": " 大為大二因  為所造五種",
    "T29n1562_020:0452a14": " 造為造三種  為大唯一因",
    "T29n1562_020:0452a15": "[0452a15] 論曰。初言大為大二因者。是諸大種。更互相",
    "T29n1562_020:0452a16": "望。但為俱有同類因義。俱起前生為因別故。",
    "T29n1562_020:0452a17": "謂隨闕一。餘不生故。更互相望。有俱有因。性",
    "T29n1562_020:0452a18": "類雖別。而同一事。更相順故。有同類因。大於",
    "T29n1562_020:0452a19": "所造。能為五因。何等為五。謂生依立持養別",
    "T29n1562_020:0452a20": "故。雖同時生。而隨轉故。如芽起影燈焰發",
    "T29n1562_020:0452a21": "明。大於所造。得成因義。如是五因。但是能",
    "T29n1562_020:0452a22": "作。因之差別。大望所造。為餘五因。理不成",
    "T29n1562_020:0452a23": "故。且諸大種。望所造色。非俱有因。非一果",
    "T29n1562_020:0452a24": "故。豈不大種與生等相非同得一所造色果。",
    "T29n1562_020:0452a25": "非不相望為俱有因。雖非同得一所造果。而",
    "T29n1562_020:0452a26": "更有餘同一果義。大與所造必無一果。故例",
    "T29n1562_020:0452a27": "生等。理定不齊。又諸大種。與生等相。設互",
    "T29n1562_020:0452a28": "相望。不同一果。而互為果。故得成俱有因。大",
    "T29n1562_020:0452a29": "與所造。無如是義。豈不心與心之隨相非互",
    "T29n1562_020:0452b01": "為果。而心與相。為俱有因。大與所造。亦應",
    "T29n1562_020:0452b02": "如是。何故非因。此例非等。心與隨相。雖復",
    "T29n1562_020:0452b03": "相望非互為果。而彼隨相互為果法。定有",
    "T29n1562_020:0452b04": "與心互為果義。又心隨相與心一果。故心與",
    "T29n1562_020:0452b05": "彼為俱有因。大與所造。無如是事。故大於彼。",
    "T29n1562_020:0452b06": "非俱有因。又所造色。有善不善。大種一向",
    "T29n1562_020:0452b07": "無記性攝。非如是相成俱有因。若爾大種。望",
    "T29n1562_020:0452b08": "無記造色。應成俱有因。不爾所造善不善無",
    "T29n1562_020:0452b09": "記。同一種類故。同一類色。少分以大種為",
    "T29n1562_020:0452b10": "因少分非大種為因。無如是理。如一類法少",
    "T29n1562_020:0452b11": "分與心相應。少分非心相應。無如是義。又",
    "T29n1562_020:0452b12": "許大種在過去世。所造之色通去來。今非俱",
    "T29n1562_020:0452b13": "有因有如是理。又成就別。故無此因。謂有成",
    "T29n1562_020:0452b14": "就。諸所造色。非四大種。或有成就。能造大",
    "T29n1562_020:0452b15": "種。非所造色。非俱有因有如是相。故大與",
    "T29n1562_020:0452b16": "造。非俱有因。非相應因。不相應故。亦非遍",
    "T29n1562_020:0452b17": "行及異熟因。大種無覆無記性故。非同類因。",
    "T29n1562_020:0452b18": "俱時起故。設後起者。非同類故。雖有無記同。",
    "T29n1562_020:0452b19": "而種類異故。如心受等。種類雖別。而互相望。",
    "T29n1562_020:0452b20": "為同類因。大與所造。亦應爾者。理亦不然。受",
    "T29n1562_020:0452b21": "等與心。種類雖別。而同一果。故得為因。由此",
    "T29n1562_020:0452b22": "應知。說緣道理。又本論中。亦有文證。大望造",
    "T29n1562_020:0452b23": "色。無五種因。如說有色處非無記為因亦非",
    "T29n1562_020:0452b24": "無記。謂善色處。若諸大種。望所造色。於五因",
    "T29n1562_020:0452b25": "內。隨作一因。則此句義。應不成立。若爾應與",
    "T29n1562_020:0452b26": "經論相違。如契經言。因四大種。施設色蘊。本",
    "T29n1562_020:0452b27": "論亦言。大種所造。因增上等。俱不相違。據生",
    "T29n1562_020:0452b28": "因等。說此言故。大與所造。為生因者。從彼起",
    "T29n1562_020:0452b29": "故。如母生子。為依因者。隨彼轉故。如臣依",
    "T29n1562_020:0452c01": "王。為立因者。能任持故。如地持物。為持因",
    "T29n1562_020:0452c02": "者。由彼力持。令不斷故。如食持命。為養因",
    "T29n1562_020:0452c03": "者。能增長故。猶如樹根水所沃潤。如是則顯",
    "T29n1562_020:0452c04": "大與所造。為起變持住長因性。或生因者。一",
    "T29n1562_020:0452c05": "切大種生所造色。非離諸大種有造色生故。",
    "T29n1562_020:0452c06": "造色生已。同類相續。不斷位中。火為依因。能",
    "T29n1562_020:0452c07": "令乾燥。不爛壞故。水為立因。能為浸潤。令不",
    "T29n1562_020:0452c08": "散故。地為持因。能任持彼。令不墜故。風為養",
    "T29n1562_020:0452c09": "因。能引發彼。令增長故。如是大種。雖與所造",
    "T29n1562_020:0452c10": "無俱有等五種因義。而有生等五種別因。故",
    "T29n1562_020:0452c11": "與經論無相違失。此中上座。妄作是言。生等",
    "T29n1562_020:0452c12": "五因。非聖教說。彼謂聖教。曾無此名。未審彼",
    "T29n1562_020:0452c13": "宗。何名聖教。為鳩摩羅設摩文頌。為扇帙略",
    "T29n1562_020:0452c14": "所造論門。且佛教中有此名想。如契經說。愛",
    "T29n1562_020:0452c15": "生士夫愛生自體。又契經說依戒住戒。名色",
    "T29n1562_020:0452c16": "依識。識依名色。頌依文士。又契經說。四食建",
    "T29n1562_020:0452c17": "立攝益求生已生有情。又契經說。水持地等。",
    "T29n1562_020:0452c18": "又契經言。聽聞正法。能令如理作意圓滿。乃",
    "T29n1562_020:0452c19": "至廣說。汝等由信。棄捨家法。趣於非家。信所",
    "T29n1562_020:0452c20": "長養。制睡眠力。乃至廣說。唯汝所執。舊隨界",
    "T29n1562_020:0452c21": "因。諸聖教中。都無說處。諸所造色。自互相",
    "T29n1562_020:0452c22": "望。但有三因。所謂俱有同類異熟。據所造類。",
    "T29n1562_020:0452c23": "容有三因。非一切有俱有因者。謂隨心轉身",
    "T29n1562_020:0452c24": "語二業七支相望。展轉為因。同類因者。一切",
    "T29n1562_020:0452c25": "前生。於後同類。異熟因者。謂諸不善及善有",
    "T29n1562_020:0452c26": "漏。身語二業。能招異熟眼根等果。所造於大",
    "T29n1562_020:0452c27": "但為一因。謂異熟因。身語二業。能招異熟大",
    "T29n1562_020:0452c28": "種果故。已辯諸法爾所緣生。當隨宗委辯等",
    "T29n1562_020:0452c29": "無間緣義。前雖總說諸心心所已生。除最後",
    "T29n1562_020:0453a01": "為等無間緣。未決定說。何心無間有幾心生。",
    "T29n1562_020:0453a02": "復從幾心有何心起。今當定說心有多種。如",
    "T29n1562_020:0453a03": "何依彼可定說耶。且略說心有十二種。云何",
    "T29n1562_020:0453a04": "十二。頌曰。",
    "T29n1562_020:0453a05": " 欲界有四心  善惡覆無覆",
    "T29n1562_020:0453a06": " 色無色除惡  無漏有二心",
    "T29n1562_020:0453a07": "[0453a07] 論曰。且於欲界。有四種心。謂善不善有覆",
    "T29n1562_020:0453a08": "無記無覆無記。色無色界。各有三心。謂除不",
    "T29n1562_020:0453a09": "善。餘如上說。如是十種說有漏心。若無漏",
    "T29n1562_020:0453a10": "心。唯有二種。謂學無學。合成十二。此十二",
    "T29n1562_020:0453a11": "心。互相生者。頌曰。",
    "T29n1562_020:0453a12": " 欲界善生九  此復從八生",
    "T29n1562_020:0453a13": " 染從十生四  餘從五生七",
    "T29n1562_020:0453a14": " 色善生十一  此復從九生",
    "T29n1562_020:0453a15": " 有覆從八生  此復生於六",
    "T29n1562_020:0453a16": " 無覆從三生  此復能生六",
    "T29n1562_020:0453a17": " 無色善生九  此復從六生",
    "T29n1562_020:0453a18": " 有覆生從七  無覆如色辯",
    "T29n1562_020:0453a19": " 學從四生五  餘從五生四",
    "T29n1562_020:0453a20": "[0453a20] 論曰。欲界善心無間生九。謂自界四。色界二",
    "T29n1562_020:0453a21": "心。於入定時及續生位。如其次第。生善染心。",
    "T29n1562_020:0453a22": "生何善心。復何地攝。此於初位。生加行心。若",
    "T29n1562_020:0453a23": "於後時。生離欲得。隨順住故。無容起彼生得",
    "T29n1562_020:0453a24": "善心。生在此間。不能令彼起現前故。有說彼",
    "T29n1562_020:0453a25": "心未至地攝。有言亦攝在初靜慮。有說亦在",
    "T29n1562_020:0453a26": "靜慮中間。尊者妙音。作如是說。乃至亦在第",
    "T29n1562_020:0453a27": "二靜慮。如超定時。隔地而起。有作是說。非",
    "T29n1562_020:0453a28": "等引心無力能牽隔地心起。是故彼說。理定",
    "T29n1562_020:0453a29": "不然。及無色一。於續生位。欲善無間。生彼染",
    "T29n1562_020:0453b01": "心。并學無學。隨順住故。欲善無間。必定不生",
    "T29n1562_020:0453b02": "色無色纏無覆無記。彼皆繫屬自界心故。亦",
    "T29n1562_020:0453b03": "定不生無色界善。以彼於此四遠遠故。一所",
    "T29n1562_020:0453b04": "依遠。二行相遠。三所緣遠。四對治遠。即此復",
    "T29n1562_020:0453b05": "從八無間起。謂自界四。色界二心。於出定時。",
    "T29n1562_020:0453b06": "從彼善起。被初靜慮。染定惱時。從彼染心。",
    "T29n1562_020:0453b07": "生於欲善。求依下善為防退故。及學無學。謂",
    "T29n1562_020:0453b08": "出觀時。染謂不善有覆無記。二各從十無間",
    "T29n1562_020:0453b09": "而生。謂自界四。色無色六。於續生位。上界六",
    "T29n1562_020:0453b10": "心。皆可命終生欲二染。必無無漏生染污心。",
    "T29n1562_020:0453b11": "故此非從學無學起。即此無間。能生四心。謂",
    "T29n1562_020:0453b12": "自界四。餘無生理。必無下地染心無間能生",
    "T29n1562_020:0453b13": "上地。及無漏心。餘謂欲纏無覆無記。此心從",
    "T29n1562_020:0453b14": "五無間而生。謂自界四。及色界善。欲界化心。",
    "T29n1562_020:0453b15": "從彼生故。即此無間能生七心。謂自界四。及",
    "T29n1562_020:0453b16": "色界二。善與染污。於入定時。欲界化心。還生",
    "T29n1562_020:0453b17": "彼善。於續生位。欲界無覆。生彼染心。并無色",
    "T29n1562_020:0453b18": "一。於續生位。此無覆心。能生彼染。如是已",
    "T29n1562_020:0453b19": "辯。欲界四心無間。從生能生決定。色界善心",
    "T29n1562_020:0453b20": "無間生十一。謂除無色。無覆無記心。異熟生",
    "T29n1562_020:0453b21": "心。屬自界故。即此復從九無間起。謂除欲界",
    "T29n1562_020:0453b22": "二染污心。及除無色無覆無記。有覆從八無",
    "T29n1562_020:0453b23": "間而生。除欲二染。及學無學。即此無間能生",
    "T29n1562_020:0453b24": "六心。謂自界三。欲善不善有覆無記。無覆從",
    "T29n1562_020:0453b25": "三無間而起。謂唯自界。餘無生理。即此無間",
    "T29n1562_020:0453b26": "能生六心。謂自界三。欲無色染。已辯色界",
    "T29n1562_020:0453b27": "三心相生。無色界善無間生九。謂除欲善欲",
    "T29n1562_020:0453b28": "色無覆。即此從六無間而生。謂自界三。及色",
    "T29n1562_020:0453b29": "界善。并學無學。有覆無間能生七心。謂自界",
    "T29n1562_020:0453c01": "三。及色界善。欲色界染。即此亦從七無間起。",
    "T29n1562_020:0453c02": "謂除欲色染。及學無學心。無覆如色說。從",
    "T29n1562_020:0453c03": "三無間生。謂自界三。餘皆非理。即此無間",
    "T29n1562_020:0453c04": "能生六心。謂自界三。及欲色染。已辯無色三",
    "T29n1562_020:0453c05": "心相生。學心從四無間而起。謂即學心。及三",
    "T29n1562_020:0453c06": "界善。即此無間能生五心。謂前四心。及無學",
    "T29n1562_020:0453c07": "一。非三界染。互相違故。非諸無覆。不明利",
    "T29n1562_020:0453c08": "故。餘謂無學從五無間生。謂三界善。及學無",
    "T29n1562_020:0453c09": "學二。即此無間能生四心。謂三界善。及無",
    "T29n1562_020:0453c10": "學一。不生學心。彼非果故。非染無覆。如前說",
    "T29n1562_020:0453c11": "故。說十二心互相生已。云何分此為二十",
    "T29n1562_020:0453c12": "心。頌曰。",
    "T29n1562_020:0453c13": " 十二為二十  謂三界善心",
    "T29n1562_020:0453c14": " 分加行生得  欲無覆分四",
    "T29n1562_020:0453c15": " 異熟威儀路  工巧處通果",
    "T29n1562_020:0453c16": " 色界除工巧  餘數如前說",
    "T29n1562_020:0453c17": "[0453c17] 論曰。三界善心。各分二種。謂加行得。生得別",
    "T29n1562_020:0453c18": "故。欲界無覆。分為四心。一異熟生。二威儀",
    "T29n1562_020:0453c19": "路。三工巧處。四通果心。色無覆心。分為三",
    "T29n1562_020:0453c20": "種。除工巧處。上界都無造作種種工巧事故。",
    "T29n1562_020:0453c21": "無色界無行等事故。無威儀路。無攝受支三",
    "T29n1562_020:0453c22": "摩地故。亦無通果。有謂無色。不緣色等為境",
    "T29n1562_020:0453c23": "界故。彼界無有威儀路等二無記心。彼即應",
    "T29n1562_020:0453c24": "許空無邊處近分定有威儀路等。若謂彼定",
    "T29n1562_020:0453c25": "此無容有。故無過者。前即非因雖緣色等為",
    "T29n1562_020:0453c26": "境界者。彼亦許此無容有故。依如是理。欲界",
    "T29n1562_020:0453c27": "有八。色界有六。無色有四。學無學心。合為二",
    "T29n1562_020:0453c28": "十。如是二十。互相生者。且說欲界八種心中",
    "T29n1562_020:0453c29": "加行善心無間生十。謂自界七。除通果心。自",
    "T29n1562_020:0454a01": "類淨定無間生故。及色界一。加行善心。并學",
    "T29n1562_020:0454a02": "無學。即此復從八無間起。謂自界四。二善二",
    "T29n1562_020:0454a03": "染。及色界二。加行有覆并學無學。生得善心",
    "T29n1562_020:0454a04": "無間生九。謂自界七。除通果心。及色無色有",
    "T29n1562_020:0454a05": "覆無記。即此復從十一心起。謂自界七。除通",
    "T29n1562_020:0454a06": "果心。及色界二。加行有覆。并學無學。二染污",
    "T29n1562_020:0454a07": "心無間生七。謂自界七。除通果心。即此復從",
    "T29n1562_020:0454a08": "十四心起。謂自界七。除通果心。及色界四。除",
    "T29n1562_020:0454a09": "加行善與通果心。并無色三。除加行善。異熟",
    "T29n1562_020:0454a10": "威儀無間生八。謂自界六除加行善與通果",
    "T29n1562_020:0454a11": "心。及色無色有覆無記。即此復從七無間起。",
    "T29n1562_020:0454a12": "謂自界七。除通果心。工巧處心無間生六。謂",
    "T29n1562_020:0454a13": "自界六。除加行善與通果心。即此復從七無",
    "T29n1562_020:0454a14": "間起。除通果心。從通果心。無間生二。謂自界",
    "T29n1562_020:0454a15": "一。即通果心。及色界一。即加行善。即此亦",
    "T29n1562_020:0454a16": "從二無間起。謂即前說自色二心。說欲界心",
    "T29n1562_020:0454a17": "互相生已。次說色界。六種心中。從加行善心",
    "T29n1562_020:0454a18": "無間生十二。謂自界六。及欲界三。加行生得",
    "T29n1562_020:0454a19": "與通果心。并無色一。加行善心。學無學心。即",
    "T29n1562_020:0454a20": "此復從十無間起。謂自界四。除威儀路與異",
    "T29n1562_020:0454a21": "熟生。及欲界二。加行通果。并無色二。加行有",
    "T29n1562_020:0454a22": "覆。學無學心。生得善心無間生八。謂自界五。",
    "T29n1562_020:0454a23": "除通果心。及欲界二。不善有覆。并色界一。",
    "T29n1562_020:0454a24": "有覆無記。即此無記無間生九。謂自界五。",
    "T29n1562_020:0454a25": "除通果心。及欲界四。二善二染。即此復從",
    "T29n1562_020:0454a26": "十一心起。謂自界五。除通果心。及欲界三。",
    "T29n1562_020:0454a27": "即生得善。威儀異熟。并無色三。除加行善。異",
    "T29n1562_020:0454a28": "熟威儀無間生七。謂自界四。除加行善與通",
    "T29n1562_020:0454a29": "果心。及欲界二。不善有覆。并無色一。有覆無",
    "T29n1562_020:0454b01": "記。即此復從五無間起。謂自界五。除通果心。",
    "T29n1562_020:0454b02": "從通果心無間生二。謂自界二。加行通果。即",
    "T29n1562_020:0454b03": "此亦從二無間起。謂即前說自界二心。說色",
    "T29n1562_020:0454b04": "界心互相生已。次說無色。四種心中。加行善",
    "T29n1562_020:0454b05": "心無間生七。謂自界四。及色界一。加行善心。",
    "T29n1562_020:0454b06": "并學無學。即此復從六無間起。謂自界三。唯",
    "T29n1562_020:0454b07": "除異熟。及色界一。加行善心。并學無學。生得",
    "T29n1562_020:0454b08": "善心無間生七。謂自界四。及色界一。有覆無",
    "T29n1562_020:0454b09": "記。并欲界二。不善有覆。即此復從四無間",
    "T29n1562_020:0454b10": "起。謂自界四。有覆無記無間生八。謂自界四。",
    "T29n1562_020:0454b11": "及色界二。加行有覆。并欲界二。不善有覆。即",
    "T29n1562_020:0454b12": "此復從十無間起。謂自界四。及色界三。生得",
    "T29n1562_020:0454b13": "異熟與威儀路。并欲界三。名如色說。異熟生",
    "T29n1562_020:0454b14": "心無間生六。謂自界三。除加行善。及色界一。",
    "T29n1562_020:0454b15": "有覆無記。并欲界二。不善有覆。即此復從四",
    "T29n1562_020:0454b16": "無間起。謂自界四。說無色心互相生已。次說",
    "T29n1562_020:0454b17": "無漏。二種心中。從有學心無間生六。謂通三",
    "T29n1562_020:0454b18": "界加行善心。及欲生得。并學無學。即此復從",
    "T29n1562_020:0454b19": "四無間起。謂三加行。及有學心。從無學心無",
    "T29n1562_020:0454b20": "間生五。謂前有學所生六中。除有學一。即此",
    "T29n1562_020:0454b21": "復從五無間起。謂三加行。及學無學。復有何",
    "T29n1562_020:0454b22": "緣。加行無間。能生異熟工巧威儀。非彼無間",
    "T29n1562_020:0454b23": "生加行善。且異熟生。由先業力所引發故。勢",
    "T29n1562_020:0454b24": "力羸劣。非作功用所引發故。不能引起加行",
    "T29n1562_020:0454b25": "善心。故彼不能生加行善。出心不由功用轉",
    "T29n1562_020:0454b26": "故。加行無間。生彼無違。工巧威儀。勢力羸",
    "T29n1562_020:0454b27": "劣。樂作功用。引發工巧及威儀故。不能引",
    "T29n1562_020:0454b28": "起加行善心。出心不由功用轉故。加行無間。",
    "T29n1562_020:0454b29": "生彼無違。若爾染心。不應無間生加行善。染",
    "T29n1562_020:0454c01": "著境界。違背善故。勢力劣故。無甚過失。厭",
    "T29n1562_020:0454c02": "倦煩惱。數數現前。作是思惟。設何方便。令",
    "T29n1562_020:0454c03": "無義聚止息不行。便如實知起過失境。能生",
    "T29n1562_020:0454c04": "功德。脫我當起煩惱現前。尋復覺知。起善防",
    "T29n1562_020:0454c05": "護由斯願力。能起加行。無始時來。數習染故。",
    "T29n1562_020:0454c06": "勢力不劣。故染無間。生加行善。欲界生得。行",
    "T29n1562_020:0454c07": "相明利。非勝功用之所引發。以明利故。可有",
    "T29n1562_020:0454c08": "從彼學無學心色界加行無間而起。非勝功用",
    "T29n1562_020:0454c09": "所引發故。不能從此引生彼心。色無色界。生",
    "T29n1562_020:0454c10": "得善心。不明利故。非勝功用所引發故。非學",
    "T29n1562_020:0454c11": "無學。他界加行無間而起。亦非從此引生彼",
    "T29n1562_020:0454c12": "心。又欲生得。以明利故。可從色染無間而生。",
    "T29n1562_020:0454c13": "能為防護。色界生得。不明利故。非無色染無",
    "T29n1562_020:0454c14": "間而起。作意有三。謂自共相勝解作意。有差",
    "T29n1562_020:0454c15": "別故。云何名為自相作意。謂觀諸色變礙為",
    "T29n1562_020:0454c16": "相。乃至觀識了別為相。如是等觀相應作意。",
    "T29n1562_020:0454c17": "云何名為共相作意。謂十六行相應作意。云",
    "T29n1562_020:0454c18": "何名為勝解作意。謂不淨觀。及四無量。有色",
    "T29n1562_020:0454c19": "解脫。勝處。遍處如是等觀相應作意。如是三",
    "T29n1562_020:0454c20": "種作意無間。聖道現前。聖道無間。亦能具起",
    "T29n1562_020:0454c21": "三種作意。若作是說。便順此言。不淨觀俱行",
    "T29n1562_020:0454c22": "修念等覺分。有餘師說。唯從共相作意無間。",
    "T29n1562_020:0454c23": "聖道現前。聖道無間。方能具起三種作意。若",
    "T29n1562_020:0454c24": "爾何故。契經中言。不淨觀俱行修念等覺分。",
    "T29n1562_020:0454c25": "由不淨觀。調伏心已。方能引生共相作意。從",
    "T29n1562_020:0454c26": "此無間。聖道現前。依此展轉密意而說。故無",
    "T29n1562_020:0454c27": "有過。有餘復言。唯從共相作意無間。聖道現",
    "T29n1562_020:0454c28": "前。聖道無間。亦唯能起共相作意。此言有",
    "T29n1562_020:0454c29": "失。所以者何。依未至等三地。證入正性離",
    "T29n1562_020:0455a01": "生。聖道無間。可生欲界共相作意。以欲界中",
    "T29n1562_020:0455a02": "共相作意去彼聖道非極遠故。若依第二第",
    "T29n1562_020:0455a03": "三第四靜慮。證入正性離生。聖道無間。起何",
    "T29n1562_020:0455a04": "作意。非起欲界。共相作意以極遠故。又於彼",
    "T29n1562_020:0455a05": "地。無容有故。以非彼地已有曾得共相作意。",
    "T29n1562_020:0455a06": "異於曾得順決擇分。非諸聖者順決擇分可",
    "T29n1562_020:0455a07": "復現前。非得果已可重發生加行道故。彼今",
    "T29n1562_020:0455a08": "應說。此聖道後。起何共相作意現前。豈不繫",
    "T29n1562_020:0455a09": "屬順決擇分。亦修彼類共相作意。如觀諸行",
    "T29n1562_020:0455a10": "皆是無常。觀一切法皆是無我。涅槃寂靜。聖",
    "T29n1562_020:0455a11": "道無間。引彼現前。此救非理。繫屬加行所修",
    "T29n1562_020:0455a12": "作意。非得果後可引現前。是彼類故。前說聖",
    "T29n1562_020:0455a13": "道無間。通三作意現前。於理為善。若依未至",
    "T29n1562_020:0455a14": "定。得阿羅漢果。後出觀心。或即彼地。或是欲",
    "T29n1562_020:0455a15": "界。依無所有處。得阿羅漢果。後出觀心。或即",
    "T29n1562_020:0455a16": "彼地。或是有頂。若依餘地。得阿羅漢果。後出",
    "T29n1562_020:0455a17": "觀心。唯自非餘。地於欲界中有三作意。一聞",
    "T29n1562_020:0455a18": "所成。二思所成。三生所得。色界亦有三種作",
    "T29n1562_020:0455a19": "意。一聞所成。二修所成。三生所得。無思所",
    "T29n1562_020:0455a20": "成。舉心思時。即入定故。無色唯有二種作意。",
    "T29n1562_020:0455a21": "一修所成。二生所得。欲界聞思作意無間。聖",
    "T29n1562_020:0455a22": "道現前。聖道無間。具起三種作意現前。以諸",
    "T29n1562_020:0455a23": "聖道起必繫屬。加行道故。非生得善作意無",
    "T29n1562_020:0455a24": "間聖道現前。色界聞修作意無間。聖道現前。",
    "T29n1562_020:0455a25": "聖道無間。亦唯起彼二種作意。無色唯修作",
    "T29n1562_020:0455a26": "意無間。聖道現起。聖道無間。亦唯起修。不",
    "T29n1562_020:0455a27": "起生得。若生第二靜慮以上。起初靜慮三識",
    "T29n1562_020:0455a28": "身時。諸有未離自地染者。彼從自地善染無",
    "T29n1562_020:0455a29": "記作意無間。二識現前三識無間。還生自地",
    "T29n1562_020:0455b01": "三種作意。諸有已離自地染者。除染作意。唯",
    "T29n1562_020:0455b02": "善無記作意無間。三識現前。三識無間。亦唯",
    "T29n1562_020:0455b03": "起此二種作意。於前所說十二心中。何心現",
    "T29n1562_020:0455b04": "前幾心可得。頌曰。",
    "T29n1562_020:0455b05": " 三界染心中  得六六二種",
    "T29n1562_020:0455b06": " 色善三學四  餘皆自可得",
    "T29n1562_020:0455b07": "[0455b07] 論曰。欲色染心正現前位。十二心內。各得六",
    "T29n1562_020:0455b08": "心。無色染心正現前位。十二心內。唯得二心。",
    "T29n1562_020:0455b09": "為一剎那。應言不爾。且起欲界染污心時。或",
    "T29n1562_020:0455b10": "界退還。或續善本。或退勝德。於此三位。隨容",
    "T29n1562_020:0455b11": "有數。總得六心。界退還時。除自無覆。定得自",
    "T29n1562_020:0455b12": "界。善等三心。色界染心。亦容可得。續善本",
    "T29n1562_020:0455b13": "位。得自善心。以疑心中續善根故。退勝德位。",
    "T29n1562_020:0455b14": "三界染心。及有學心。皆容可得。若起色界染",
    "T29n1562_020:0455b15": "污心時。或界退還。或退勝德。隨容有數。亦得",
    "T29n1562_020:0455b16": "六心。界退還時。得自三種。及得欲界無覆無",
    "T29n1562_020:0455b17": "記。謂通果心。退勝德位。色無色界二染污心。",
    "T29n1562_020:0455b18": "及有學心。皆容可得。若起無色染污心時。頓",
    "T29n1562_020:0455b19": "得二心。謂學自染。此中唯有退勝德位。色界",
    "T29n1562_020:0455b20": "善心。正現前位。十二心內。容得三心。謂自善",
    "T29n1562_020:0455b21": "心。及欲色界無覆無記。由升進故。有說根",
    "T29n1562_020:0455b22": "本靜慮起時。頓得三心。即如前說。若汎說得。",
    "T29n1562_020:0455b23": "此義非無。然於爾時。唯得後二。以前一種",
    "T29n1562_020:0455b24": "先已得故。若不爾者。此位學心。亦容可得。",
    "T29n1562_020:0455b25": "應言得四。若有學心。正現前位。十二心內。容",
    "T29n1562_020:0455b26": "得四心。謂有學心。及欲色界無覆無記。并無",
    "T29n1562_020:0455b27": "色善若初證入正性離生。爾時學心。即名為",
    "T29n1562_020:0455b28": "得。若以聖道。離欲界染。最後所起解脫道時。",
    "T29n1562_020:0455b29": "得欲色界無覆無記。若以聖道。離色界染。",
    "T29n1562_020:0455c01": "得無色善。此中離言。非究竟離。以於色染未",
    "T29n1562_020:0455c02": "全離時。無色善心。已可得故。有說全離色界",
    "T29n1562_020:0455c03": "染時。得無色界根本地善。若爾應說亦得學",
    "T29n1562_020:0455c04": "心。離欲染時。亦得色善。是則應說。學心得",
    "T29n1562_020:0455c05": "五。餘謂前說染等心餘。謂三界三無覆無記。",
    "T29n1562_020:0455c06": "欲無色善。及無學心。不說彼心正現前位得",
    "T29n1562_020:0455c07": "心差別。應知彼心。正現前位。唯自可得。色",
    "T29n1562_020:0455c08": "無覆心。正現前位。都無所得。前已得故。不應",
    "T29n1562_020:0455c09": "說言皆自可得。豈不無學心正起時亦容得",
    "T29n1562_020:0455c10": "四。謂三界善。初盡智時。未來修故。非先已",
    "T29n1562_020:0455c11": "得。有未來修。如何可言此唯自得。又無色善",
    "T29n1562_020:0455c12": "正現起時。亦得學心。寧唯自得。今言得者。非",
    "T29n1562_020:0455c13": "先所成。如後頌說。故無此難。若不爾者。色善",
    "T29n1562_020:0455c14": "得三。學心得四。亦不應說容得餘故。此義應",
    "T29n1562_020:0455c15": "思。有餘但言。心有十一。以學無學同無漏",
    "T29n1562_020:0455c16": "故。即約此義。總說頌曰。",
    "T29n1562_020:0455c17": " 慧者說染法  現起時得九",
    "T29n1562_020:0455c18": " 善心中得六  無記唯無記",
    "T29n1562_020:0455c19": "[0455c19] 欲界染心。界退還位。除自無覆。得自界三。",
    "T29n1562_020:0455c20": "色界染心。界退還位。得自善染。欲色無覆無",
    "T29n1562_020:0455c21": "記染心。退無學位。得自界染及有學心。此",
    "T29n1562_020:0455c22": "約界論。得心多少。非約地辯。故得九心。無色",
    "T29n1562_020:0455c23": "善心。無容得故。有餘師說。染得十心。以無色",
    "T29n1562_020:0455c24": "中退生下地。染心起位得自善心。雖言得心",
    "T29n1562_020:0455c25": "約界而立。如亦可說得無漏心。得地善心何",
    "T29n1562_020:0455c26": "緣不說。言善心中得六心者。謂以正見。續",
    "T29n1562_020:0455c27": "善根時得欲界善。離欲染時。應知頓得欲色",
    "T29n1562_020:0455c28": "無覆。初入定時。如應別得色無色善。初入離",
    "T29n1562_020:0455c29": "生位。證阿羅漢時。得學無學。若爾何故。言得",
    "T29n1562_020:0456a01": "六心。如經主難應言得七。然學無學。同無",
    "T29n1562_020:0456a02": "漏故。總說一心。言六無失。有餘師釋。得盡智",
    "T29n1562_020:0456a03": "時。頓得六心。謂三界善。欲色無覆。及無漏",
    "T29n1562_020:0456a04": "心。雖約別時。亦容得六。而據頓得。故說此",
    "T29n1562_020:0456a05": "時。汎說無違。非今頌意。為攝前義。復說頌",
    "T29n1562_020:0456a06": "曰。",
    "T29n1562_020:0456a07": " 由託生入定  及離染退時",
    "T29n1562_020:0456a08": " 續善位得心  非先所成故"
}