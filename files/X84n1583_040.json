{
    "X84n1583_040:0634b03": "續燈正統卷四十",
    "X84n1583_040:0634b05": "南海普陀嗣祖沙門西蜀　性統　編集",
    "X84n1583_040:0634b06": "　　曹洞宗",
    "X84n1583_040:0634b07": "　　　大鑑下第三十七世",
    "X84n1583_040:0634b08": "博山來禪師法嗣",
    "X84n1583_040:0634b09": "廣信府博山雪關智誾禪師本郡上饒傅氏子。父喪",
    "X84n1583_040:0634b10": "早。八歲辭母。依景德傳出家。傳矜師體羸。令頂禮大",
    "X84n1583_040:0634b11": "士號。一夜獲大士摩頂。肢節漸強。及覧羣書。無不意",
    "X84n1583_040:0634b12": "了。第閱壇經。有火燒海底句。不明。遂疑之。年廿六。參",
    "X84n1583_040:0634b13": "博山。山令看船子藏身處沒蹤迹。沒蹤迹處莫藏身",
    "X84n1583_040:0634b14": "話。久之。一日於槽廠。見磨鼻拽脫。忽然有省。以偈呈",
    "X84n1583_040:0634b15": "山曰。直下相逢處。由來絕覆藏。舌頭元是肉。嚼碎也",
    "X84n1583_040:0634b16": "無妨。山曰。子參得禪也。吾助汝喜。示以偈。有未及朝",
    "X84n1583_040:0634b17": "天子。回機却有妨句。因矢志服役。曉夕無違。一日侍",
    "X84n1583_040:0634b18": "山。山指衲衣曰。此是壽昌老漢的。我甞以一偈博得。",
    "X84n1583_040:0634b19": "子能如我。當不子惜。師曰。莫是師翁睡著。被和尚竊",
    "X84n1583_040:0634b20": "來。山曰。子試竊看。師立成五頌。山曰。據子見處。天下",
    "X84n1583_040:0634b21": "人攔把不住。我者裡未肯點頭在。師曰。謝和尚衲衣。",
    "X84n1583_040:0634b22": "便出。山一日謂師曰。子根利。當鈍却利。使死却全心",
    "X84n1583_040:0634b23": "始得。師拜受。即掩關六載。關中懸大鏡。日坐對之。纔",
    "X84n1583_040:0634b24": "覺業識心起。無明發現。便指鏡中唾罵。凡紙筆書籍",
    "X84n1583_040:0634c01": "之類槩不畜。唯以一念萬年萬年一念是計。忽一日",
    "X84n1583_040:0634c02": "作雪關歌。倩人寫呈山。山為擊節稱善。令開關。說偈",
    "X84n1583_040:0634c03": "贈之曰。始行大事六年雪。頓入圓明一片氷。今日幸",
    "X84n1583_040:0634c04": "親無縫塔。掣開關鎖萬千層。旋命師秉拂。晚率眾入",
    "X84n1583_040:0634c05": "室。山問。堂中首座。人天眼目。如何是人天眼目。師曰。",
    "X84n1583_040:0634c06": "頂門上。山曰。還假照鑑也無。師曰。君不見。山曰。不虗",
    "X84n1583_040:0634c07": "參見作家來。師掩耳而出。一日受灜山請。山堅留。師",
    "X84n1583_040:0634c08": "因問把住時如何。山曰。放開一線。師曰。放開時如何。",
    "X84n1583_040:0634c09": "山曰。把住不容行。師曰。如何是放行中把住。山曰。闍",
    "X84n1583_040:0634c10": "黎看脚下。師曰。如何是把住中放行。山曰。拂子在我",
    "X84n1583_040:0634c11": "手裡。師曰。大善知識。也須讓人。出得羅籠。入得羅籠。",
    "X84n1583_040:0634c12": "山曰。爭奈老僧何。師曰。衝霄還彩鳳。透網是金鱗。山",
    "X84n1583_040:0634c13": "休去。師於天啟丁卯。出住灜山。崇禎辛未。繼席博山。",
    "X84n1583_040:0634c14": "丙子。赴浙之虎跑大慈妙行諸剎請。上堂。譬如琴瑟",
    "X84n1583_040:0634c15": "箜篌。雖有妙音。若無妙指。終不能發。寶覺真心。各各",
    "X84n1583_040:0634c16": "圓滿。如我按指。海印發光。汝蹔舉心。塵勞先起。黃面",
    "X84n1583_040:0634c17": "老人。五百生前。曾做樂官來。一等習氣。可謂熟處難",
    "X84n1583_040:0634c18": "忘。山僧者裡。素乏師傳。指法椎鈍。祇有一曲沒絃琴。",
    "X84n1583_040:0634c19": "彈得最熟。今日舉似諸人也。竪拂子曰。者是妙指。喚",
    "X84n1583_040:0634c20": "甚麼作妙音。擊拂子曰。者是妙音。喚甚麼作妙指。擲",
    "X84n1583_040:0634c21": "下拂子曰。曲終人不見。江上數峰青。上堂。欲識佛",
    "X84n1583_040:0634c22": "性義。當觀時節因緣。今夜是除夕。明旦是元朝。者是",
    "X84n1583_040:0634c23": "時節。作麼生說箇自彰底理。拈拄杖曰。者木上座。二",
    "X84n1583_040:0634c24": "十年前。寒不知寒。熱不知熱。桃符換不管春來。爆竹",
    "X84n1583_040:0635a01": "響那知臘去。雖則如癡似懵。要且能為物主。二十年",
    "X84n1583_040:0635a02": "後。寒則知寒。熱則知熱。迎新歲也貼門符。送殘冬還",
    "X84n1583_040:0635a03": "橈榾柮。雖則隨波逐浪。要且不為時凋。卓拄杖曰。到。",
    "X84n1583_040:0635a04": "如今說知也得。說不知也得。說知不知總得。不萌枝",
    "X84n1583_040:0635a05": "上。不妨暗辨春秋。無影峰前。猶得明占氣候。諸禪德",
    "X84n1583_040:0635a06": "祇如年更歲換。臘去春來。諸人分上。還是知即是。不",
    "X84n1583_040:0635a07": "知即是。若道知。喚作毛道凡夫。謾道花枝偏有色。空",
    "X84n1583_040:0635a08": "勞鶯語為誰嬌。若道不知。坐在淨白窠臼。只為氷堅",
    "X84n1583_040:0635a09": "難躍鯉。却緣水淺不藏龍。去此二途。畢竟作麼生。擲",
    "X84n1583_040:0635a10": "拄杖曰。鶻臭布衫都脫却。穿婆帔子拜婆年。上堂。",
    "X84n1583_040:0635a11": "山僧開箇貨舖。慣行兌換。不悞主顧。且道。是甚麼貨",
    "X84n1583_040:0635a12": "舖。你若把一副熱心腸來。我便將一副冷的換與。你",
    "X84n1583_040:0635a13": "若把一副冷心肝來。我便將一副熱的換與。何故。為",
    "X84n1583_040:0635a14": "他熱的太傷熱。冷的太傷冷。冷熱不均。所以作病。忽",
    "X84n1583_040:0635a15": "有箇不冷不熱的出來。你道。山僧將甚麼換與。乃震",
    "X84n1583_040:0635a16": "威一喝。時有僧出禮拜起擬問。師曰。想君不是金牙",
    "X84n1583_040:0635a17": "將。怎解彎弓射尉遲。便下座。小參。釋迦老子解揑",
    "X84n1583_040:0635a18": "怪。向無生處說生。破院道人不曾生。無生可說。釋迦",
    "X84n1583_040:0635a19": "老子會裝巧。向無滅處說滅。破院道人不曾滅。無滅",
    "X84n1583_040:0635a20": "可說。與麼則釋迦老子。全身墮在生滅。破院道人。全",
    "X84n1583_040:0635a21": "身跳出生滅。且道。跳出的是。不跳出的是。不見道。他",
    "X84n1583_040:0635a22": "人住處我不住。他人行處我不行。不是與人難共住。",
    "X84n1583_040:0635a23": "大都緇素要分明。示眾。南人不夢千人帳。北人不",
    "X84n1583_040:0635a24": "夢萬斛舟。以耳目所接不同故也。祇如香臺佛像。夢",
    "X84n1583_040:0635b01": "作國王。此聖境冥符。法華所謂常有是好夢。是也。山",
    "X84n1583_040:0635b02": "僧適來。偶得一夢。既非熟習。亦非聖境。且道。是甚麼",
    "X84n1583_040:0635b03": "夢。試舉看。昨夢一人入方丈求偈。山僧道。我要睡。問",
    "X84n1583_040:0635b04": "取木上座去。他道。和尚說的纔好。山僧為他逼不得",
    "X84n1583_040:0635b05": "已。向道。借拳行令打虗空。大地河山切恨同。至道從",
    "X84n1583_040:0635b06": "來嫌揀擇。趙州齒缺不關風。惺來恰以讓居士請示",
    "X84n1583_040:0635b07": "眾。山僧。肚腸乾索。無可應酧。只得將此偈拈出。顧視",
    "X84n1583_040:0635b08": "左右曰。大眾。三十年後。莫道山僧與你說夢好。問。",
    "X84n1583_040:0635b09": "如何是不呈的句。師曰。賊贓已露。問。婆子燒菴。者",
    "X84n1583_040:0635b10": "僧如何。師曰。任從風浪起。穩坐釣魚舟。問。那邊不",
    "X84n1583_040:0635b11": "坐空王殿。是何旨趣。師曰。為他不墮尊貴。問。如何",
    "X84n1583_040:0635b12": "是殺人刀。師曰。倒挂眉間。曰如何是活人劍。師曰。不",
    "X84n1583_040:0635b13": "斬死漢。問。如何是真實信。師曰。鐵輪天子璽。曰如",
    "X84n1583_040:0635b14": "何是真實疑。師曰。一堵牆百堵調。曰如何是真實見。",
    "X84n1583_040:0635b15": "師曰。一點瞞不得。曰如何是真實用。師曰。鈎錐都放",
    "X84n1583_040:0635b16": "下。呼遣聽臨時。師鶴立牛行。賦性寬厚。色莊容敬。",
    "X84n1583_040:0635b17": "望者意消。說法不假思議。落筆無半點塵。故士大夫。",
    "X84n1583_040:0635b18": "樂與之遊。所著。有摘燈錄。炊香堂詩文書。復語錄若",
    "X84n1583_040:0635b19": "干卷。行世。丁丑。浙歸抵瀛山。示微恙。閴然謐公。問和",
    "X84n1583_040:0635b20": "尚安否。師彈指一下。謐曰。末後句也須分付。師曰。你",
    "X84n1583_040:0635b21": "道。我生耶死耶。謐顧視間。則師已逝矣。壽五十三。臘",
    "X84n1583_040:0635b22": "三十七。建塔於博山蓮華峰之西原。",
    "X84n1583_040:0635b23": "淮安府檀度嵩乳道密禪師泗州唐氏子。生而胎素。",
    "X84n1583_040:0635b24": "幼歲便有出塵志。事親以孝聞。年十四。投景會驅烏。",
    "X84n1583_040:0635c01": "二十事包笠。初歷講肆。閱楞嚴。至雖得多聞不成聖",
    "X84n1583_040:0635c02": "果句。歎曰。不躭幻身世。而反躭此幻學耶。遂棄之。首",
    "X84n1583_040:0635c03": "參壽昌基隆。次參博山。山門庭嚴重。師為心死焉。久",
    "X84n1583_040:0635c04": "之。倣三登九上意。徧參雲門金粟。罷。復還博山。明年。",
    "X84n1583_040:0635c05": "隨眾採茶次。忽白雲從澗底起。師覩之有省。歸以偈",
    "X84n1583_040:0635c06": "呈山。山曰。者且置。祇如一口氣不來。向甚麼處安身",
    "X84n1583_040:0635c07": "立命。師曰。不向和尚通去處在。山曰。莫便是你安身",
    "X84n1583_040:0635c08": "立命處麼。師曰。道密終不作此見解。山曰。好與三十",
    "X84n1583_040:0635c09": "痛棒。嗣是。山與命名授戒。且贈以偈曰。新豐一曲傳",
    "X84n1583_040:0635c10": "來遠。鳳嶺煙霞猶冉冉。裂石穿雲和不齊。一毫端上",
    "X84n1583_040:0635c11": "乾坤轉。潛行密運貴深藏。古殿含春待晚香。萬里海",
    "X84n1583_040:0635c12": "天能獨笑。金針繡出玉鴛鴦。於是辭山。縛茅郁洲山",
    "X84n1583_040:0635c13": "數年。始開法淮安檀度。次住安東能仁。徐州雲龍。乃",
    "X84n1583_040:0635c14": "若青峰菩提法起等處。皆隨機隨時。初無作意。上",
    "X84n1583_040:0635c15": "堂。恁麼也得。落花有意隨流水。不恁麼也得。流水無",
    "X84n1583_040:0635c16": "心送落花。恁麼不恁麼總得。常憶江南三月裡。鷓鴣",
    "X84n1583_040:0635c17": "啼處百花香。上堂。拈拄杖曰。識得一萬事畢。設若",
    "X84n1583_040:0635c18": "一亦不立。又作麼生。擲下拄杖曰。門簾乍被風吹去。",
    "X84n1583_040:0635c19": "明月光贏四壁生。小參。五九四十五。木馬嘶風舞。",
    "X84n1583_040:0635c20": "海底泥牛驚。翻浪乘風鼓。[跳兆+孛]跳上梵天。摩醯目撞瞽。",
    "X84n1583_040:0635c21": "萬象沒逃生。千賢呌冤苦。忽然燕谷一聲雷。依舊泥",
    "X84n1583_040:0635c22": "牛還復土。喝一喝。小參。藥山久不陞座。依俙似曲。",
    "X84n1583_040:0635c23": "院主曰。大眾久思法誨。請和尚說法。好肉剜瘡。山令",
    "X84n1583_040:0635c24": "打鐘。却被風吹。大眾方集。錯過也不知。山陞座。良久。",
    "X84n1583_040:0636a01": "便下座。疑殺天下人。院曰。許為說法。何得不垂一言。",
    "X84n1583_040:0636a02": "姹女已歸霄漢去。獃郎猶向火邊蹲。山曰。經有經師。",
    "X84n1583_040:0636a03": "論有論師。爭怪得老僧。老老大大。是何心行。大眾。還",
    "X84n1583_040:0636a04": "委悉麼。山僧與你旁通一線。乃頌曰。杲日麗中天。高",
    "X84n1583_040:0636a05": "低靡不照。爭奈無眼人。反怪光不到。徒禱告含元殿",
    "X84n1583_040:0636a06": "問長安道。僧問。了即業障。本來空未了。應須還宿",
    "X84n1583_040:0636a07": "債。祇如師子二祖。是了未了。師曰。兩彩一賽。問。如",
    "X84n1583_040:0636a08": "何是無佛無眾生者。師曰。幾乎恁麼答汝。曰是非不",
    "X84n1583_040:0636a09": "到處。是甚麼人分上事。師曰。汝要棒喫那。問。如何",
    "X84n1583_040:0636a10": "是兼帶一路。師曰。蝶穿芳草雙眉溼。蜂撩殘花兩股",
    "X84n1583_040:0636a11": "肥。問。如何是類墮。師曰。靈犀翫月。曰如何是隨墮。",
    "X84n1583_040:0636a12": "師曰。木馬遊春。曰如何是尊貴墮。師曰。坐不當堂。",
    "X84n1583_040:0636a13": "問。萬法歸一。一歸何處。師曰。雲籠嶽頂。曰意旨如何。",
    "X84n1583_040:0636a14": "師曰。月照波心。問。如何是君。師曰。天然貴異。曰如",
    "X84n1583_040:0636a15": "何是臣。師曰。武緯文經。曰如何是君視臣。師曰。天覆",
    "X84n1583_040:0636a16": "於下。曰如何是臣向君。師曰。地載於上。曰如何是君",
    "X84n1583_040:0636a17": "臣道合。師曰。天地位焉。萬物育焉。僧問。如何是金",
    "X84n1583_040:0636a18": "針雙鎖備。師曰。石女繡雙鳳。冲開碧落天。曰如何是",
    "X84n1583_040:0636a19": "交互明中暗。師曰。蘆花兩岸雪。烟水一江秋。曰如何",
    "X84n1583_040:0636a20": "是理事俱不涉。師曰。前村煙浪裡。別有好思量。示",
    "X84n1583_040:0636a21": "雪照座主偈。非風非幡。澄潭不許蒼龍蟠。是標是月。",
    "X84n1583_040:0636a22": "打刀須用邠州鐵。言外旨句中玄。石虎雙翎頭戴雪。",
    "X84n1583_040:0636a23": "拏吒八臂手擎煙。見即便見。傳無可傳。擬議雲飛萬",
    "X84n1583_040:0636a24": "里。眨眼鷂過三千。海月雲山拋教盡。男兒鼻孔自撩",
    "X84n1583_040:0636b01": "天。師德重感人。杖頭到處。緇素雲委。性喜誦說。諸",
    "X84n1583_040:0636b02": "方間。有妄為雌黃者。即厲色叱止之。故及門之士。皆",
    "X84n1583_040:0636b03": "厚重。明年七十。與答之間。皆寓訣別意。旋取道漣水。",
    "X84n1583_040:0636b04": "登青峰度夏。法起歸休菩提。順治戊戌三月五日。遂",
    "X84n1583_040:0636b05": "絕食。示誨諄諄。書偈。有石火電光平田荊棘之語。十",
    "X84n1583_040:0636b06": "一日。沐浴端坐而逝。壽七十一。臘五十八。塔全身於",
    "X84n1583_040:0636b07": "菩提社之右。",
    "X84n1583_040:0636b08": "福州府長慶宗寶道獨禪師廣州陸氏子。六歲。聞鄰",
    "X84n1583_040:0636b09": "嫗發願來生童真出家見性成佛語。遂觸宿因。堅出",
    "X84n1583_040:0636b10": "世志。乃披剃。唯事苦參。年十四有省。三十出嶺。參博",
    "X84n1583_040:0636b11": "山。山與語器之。一日呈偈曰。貪程不覺曉。愈求愈轉",
    "X84n1583_040:0636b12": "渺。相逢不是渠。纔是却顛倒。蟻子牽大磨。石人撫掌",
    "X84n1583_040:0636b13": "笑。別有活生機。不落宮商調。山見以為深入堂奧。乃",
    "X84n1583_040:0636b14": "謂人曰。山僧開三十年飯店。從無一箇還飯錢者。獨",
    "X84n1583_040:0636b15": "子其庶幾乎。初住廬山。次開法廣州羅浮。後主福州",
    "X84n1583_040:0636b16": "長慶。僧問。一切諸佛。皆從此經出。如何是此經。師",
    "X84n1583_040:0636b17": "震聲一喝。舉六祖風旛話。頌曰。不是風兮不是旛。",
    "X84n1583_040:0636b18": "關山把住路行難。愚人只管貪程去。那想全身在此",
    "X84n1583_040:0636b19": "間。舉高峰無夢無想話。頌曰。無夢無想上在麼。相",
    "X84n1583_040:0636b20": "隨來也沒如何。誰家門首無明月。頗奈夜行人更多。",
    "X84n1583_040:0636b21": "江寧府獨峰竹山道嚴禪師順慶大竹縣沈氏子。總",
    "X84n1583_040:0636b22": "角染衣南遊。初預講肆。一日走京口。登凌雲亭。忽身",
    "X84n1583_040:0636b23": "心世界。頓然一空。遂罷講。往參博山於天界。乃問。和",
    "X84n1583_040:0636b24": "尚離博山來天界。為人事作麼生。山曰。今日特為先",
    "X84n1583_040:0636c01": "君設奠。師曰。還有向上事也無。山曰。有。師曰。如何是",
    "X84n1583_040:0636c02": "向上事。山曰。請坐喫茶。於是。命典第二座。其領眾入",
    "X84n1583_040:0636c03": "室。當機應對。動合宗旨。山喜之。甞曰。博山一枝橫出。",
    "X84n1583_040:0636c04": "秘在汝躬。乃授名道嚴。且囑曰。汝當以道法嚴持也。",
    "X84n1583_040:0636c05": "時年三十有四。當崇禎己巳也。自是。韜迹承恩閱四",
    "X84n1583_040:0636c06": "年。開極樂祇園兩剎於滁上。又五年。住錫金陵獨峰。",
    "X84n1583_040:0636c07": "入院時。恍然如舊。師於是作投老計。甞榜三問語。勘",
    "X84n1583_040:0636c08": "驗方來。一曰。不是心不是佛不是物。畢竟是箇甚麼。",
    "X84n1583_040:0636c09": "二曰。此經深固幽遠。無人能到。且道。喚甚麼作此經。",
    "X84n1583_040:0636c10": "三曰。獨峰路險。把關令嚴。欲到者。試借公驗看。師甞",
    "X84n1583_040:0636c11": "應請姑孰之興國正覺萬壽三院。晚仍歸獨峰。順治",
    "X84n1583_040:0636c12": "壬辰。師五十初度。忽寺門菩提樹。傾折一株。三月四",
    "X84n1583_040:0636c13": "日。集眾垂誡諄諄。六日午刻。浴畢長逝。壽五十九。臘",
    "X84n1583_040:0636c14": "四十。說法二十一載。計坐道場。凡五。塔全身於本山",
    "X84n1583_040:0636c15": "龍山之陽。",
    "X84n1583_040:0636c16": "建寧府迴龍古航道舟禪師泉州晉江鄭氏子。生萬",
    "X84n1583_040:0636c17": "曆乙酉。幼失父。事母有孝聲。母逝。乃棄家寓承天寺。",
    "X84n1583_040:0636c18": "閱壽昌錄。至問僧死了燒了作麼生是你本性處。有",
    "X84n1583_040:0636c19": "疑。往參博山。山為薙染圓具。甞坐不語堂。目不交睫",
    "X84n1583_040:0636c20": "者三月。參究益切。適余集生至。與語有契。延師閉關",
    "X84n1583_040:0636c21": "金陵。一日洗面。脫然有省。自謂。吾於無可奈何處。得",
    "X84n1583_040:0636c22": "箇巴鼻。會博山說法天界。上堂。師出問。鐘未鳴鼓未",
    "X84n1583_040:0636c23": "響。還有佛法也無。山曰。木人井底吹。師曰。石女溪邊",
    "X84n1583_040:0636c24": "舞。山曰。祇如語中帶玄一句。又如何道。師曰。夜半正",
    "X84n1583_040:0637a01": "明。天曉不露。山便下座。山回博山。乃以如意付之曰。",
    "X84n1583_040:0637a02": "當慎重。勿負老僧。師復掩關。明年。奔訃博山。乃入閩",
    "X84n1583_040:0637a03": "主法迴龍。復隱里之戴雲山。丙子。林宗伯季翀。請結",
    "X84n1583_040:0637a04": "制承天。丁丑。繼席雪峰。結冬長慶。戊寅。還迴龍。己卯",
    "X84n1583_040:0637a05": "住博山。辛巳。菴建陽。祀二親木主。所住之處。不循開",
    "X84n1583_040:0637a06": "堂請。唯有示眾而已。故有示眾曰。老僧不上堂。葢因",
    "X84n1583_040:0637a07": "無法說。性不近人情。恰似箇鐵橛。一味放癡憨。任人",
    "X84n1583_040:0637a08": "道朽[矢*出]。雖然。稱住持直是口。無舌之句。葢實錄也。",
    "X84n1583_040:0637a09": "示眾。拈華示眾。有口難開。斷臂歸來。無法可得。四七",
    "X84n1583_040:0637a10": "祖師。無非望空啟告。遞代兒孫。總是掘地討天。老僧",
    "X84n1583_040:0637a11": "當年不識好惡。悞入博山社。火被伊熱瞞。至今有屈",
    "X84n1583_040:0637a12": "難伸。雖領眾住持。三緘其口。葢不敢鈍置諸人。亦恐",
    "X84n1583_040:0637a13": "有玷法門。大眾且道。恁麼住院。是為人。不是為人。不",
    "X84n1583_040:0637a14": "見道。啼得血流無用處。不如緘口過殘春。示眾。夜",
    "X84n1583_040:0637a15": "夜抱佛眠。情真罪當。朝朝還共起。死欵親招。起坐鎮",
    "X84n1583_040:0637a16": "相隨。刀斧斫不開。如形影相似。去離亦不可。欲識佛",
    "X84n1583_040:0637a17": "去處。未敢相許。祇者語聲。是切忌錯認。諸昆仲。還識",
    "X84n1583_040:0637a18": "傅大士麼。只知開口易。不顧舌頭長。僧問。真覺有",
    "X84n1583_040:0637a19": "言。石卵爆盡。檉枝掃地。吾當再來。師今繼席。莫非再",
    "X84n1583_040:0637a20": "來麼。師曰。誣人之罪。以罪加之。曰恁麼則據欵結案",
    "X84n1583_040:0637a21": "了也。師曰。一狀領過。師病次。僧問。和尚何病。師曰。",
    "X84n1583_040:0637a22": "針灸不得的病。曰與麼則神醫拱手也。師曰。須知有",
    "X84n1583_040:0637a23": "不病者。曰如何是不病者。師拈如意便打。示荊州",
    "X84n1583_040:0637a24": "親藩惠王法語。宗門無語句。實無一法與人。只要人",
    "X84n1583_040:0637b01": "自參自悟。自證自修。以見自己本來面目而已。非有",
    "X84n1583_040:0637b02": "他術。葢此本來面目。不以聖賢而莊嚴。不以庸愚而",
    "X84n1583_040:0637b03": "醜陋。王公與士庶同。士庶與含生等。凡囑有情。體元",
    "X84n1583_040:0637b04": "無二。特以迷而不參。昧却自己精光。謂之眾生。若參",
    "X84n1583_040:0637b05": "究一明。如天普葢。似地普擎。則謂之佛祖矣。佛祖眾",
    "X84n1583_040:0637b06": "生只一迷悟間。參究不參究。斯有天地之殊耳。達磨",
    "X84n1583_040:0637b07": "西來。直指人心。見性成佛。靈俐漢一覰便了。更無許",
    "X84n1583_040:0637b08": "多周折。所以寶誌云。欲識大道真體。不離聲色言語。",
    "X84n1583_040:0637b09": "者裡無疑。說箇見性。說箇成佛。早成剩語也。如未然",
    "X84n1583_040:0637b10": "者。必須猛著精彩。二六時中看。是誰見誰聞。誰為覺",
    "X84n1583_040:0637b11": "知。是誰穿衣御[貝*善]。是誰起居動作。看到無可看處。自",
    "X84n1583_040:0637b12": "然大悟。徹底洞明。迷雲破散。智日高昇。始知大地眾",
    "X84n1583_040:0637b13": "生。由來一體。森羅萬象。共貫同條。且無情與非情之",
    "X84n1583_040:0637b14": "異。又何有貴賤凡聖之殊哉。師骨鯁性成。於衲子",
    "X84n1583_040:0637b15": "中即英靈。絕無肯諾語。故於壁立萬仞無愧也。順治",
    "X84n1583_040:0637b16": "乙未。示微疾。視事如常。八月二十五酉刻。趺坐而逝",
    "X84n1583_040:0637b17": "壽七十一。臘三十三。塔全身於建陽鳳山之陽。",
    "X84n1583_040:0637b18": "廣信府博山雪磵道奉禪師建陽龔氏子。夙根敏異。",
    "X84n1583_040:0637b19": "幼不茹葷。十七。聽楞嚴有感。遂投支提薙染。廿六。隨",
    "X84n1583_040:0637b20": "杖人於鳳山羅山玄沙間。僅二載。知有己躬下事。乃",
    "X84n1583_040:0637b21": "抵浙參真寂。有年。次參博山。山問。甚處來。師曰。窑中。",
    "X84n1583_040:0637b22": "山曰。天不能葢。地不能載。因甚却埋在窑中。師曰。今",
    "X84n1583_040:0637b23": "朝且喜。得見和尚。山曰。向來作何所務。師曰。看一歸",
    "X84n1583_040:0637b24": "何處。山曰。即今看者何在。師曰。伸手。只在縮手裡。山",
    "X84n1583_040:0637c01": "曰。甚處學得者虗頭來。師曰。某甲終不敢自瞞。後於",
    "X84n1583_040:0637c02": "勺菴。聞雞鼓翅大呌。乃頓悟。述偈曰。栢子焚殘燄欲",
    "X84n1583_040:0637c03": "無。鄰雞忽聽一聲呼。昔年錯認驢窺井。今日方知井",
    "X84n1583_040:0637c04": "覷驢。走呈山。山頷之。順治丙戌。開法灜山。丙申。繼席",
    "X84n1583_040:0637c05": "博山。高泉普寧間。嘗應之。上堂。水之濵。山之麓。是",
    "X84n1583_040:0637c06": "處是桃花。是處是修竹。紅者紅兮綠者綠。一般性質",
    "X84n1583_040:0637c07": "出天然。直者直兮曲者曲。知歸謾謂許靈雲。善用休",
    "X84n1583_040:0637c08": "誇只多福。究竟其中委宛情。總是畵蛇重添足。不添",
    "X84n1583_040:0637c09": "足。六六誰云三十六。拈頭作尾尾為頭。饑喫飯兮困",
    "X84n1583_040:0637c10": "就宿。咄。小參。今朝九月初五。天氣半晴半雨。最好",
    "X84n1583_040:0637c11": "時節因緣。一眾耳聞目覩。且道。覩聞的是箇甚麼。南",
    "X84n1583_040:0637c12": "山老大蟲。咬殺重牙虎。萬象森羅。一齊起舞。大眾。虎",
    "X84n1583_040:0637c13": "咬大蟲。則且置。萬象因甚麼起舞。不見道。甜瓜徹蒂",
    "X84n1583_040:0637c14": "甜。苦瓠連根苦。康熈己酉春。以院事託座元。明年",
    "X84n1583_040:0637c15": "六月二十日示寂。臨寂時。黃龍岑。按師身問。屋破不",
    "X84n1583_040:0637c16": "蔽風雨時如何。師曰。乾坤翻轉更由誰。曰與麼則一",
    "X84n1583_040:0637c17": "眾景仰有分也。師拱手而逝。壽七十九。臘六十二。塔",
    "X84n1583_040:0637c18": "靈骨於本山蓮華峰之陽。",
    "X84n1583_040:0637c19": "開府大成余公居士字集生。法名道裕。別號布衲。桐",
    "X84n1583_040:0637c20": "城人。參博山。覩法堂聯密移一步語。有省。自是決信",
    "X84n1583_040:0637c21": "無疑。上山書曰。自見和尚後。覺向來胸臆雜毒。被少",
    "X84n1583_040:0637c22": "分醍醐。洗括頓盡。歸來。硯筆付之祖龍。書籍付之豚",
    "X84n1583_040:0637c23": "犢。丈室而外。一物不將。獨是坐斷十方。密移一步。麤",
    "X84n1583_040:0637c24": "知奉教而行。而長安甚閙。我國晏然。且喜歸源有路。",
    "X84n1583_040:0638a01": "中間自信得力處。是去冬解組歸時。於凍舟中。結八",
    "X84n1583_040:0638a02": "十日不語期。所謂佛也沒奈何。良然良然。若問某甲",
    "X84n1583_040:0638a03": "見箇甚麼。纜開口。便自肉麻了也。一日。與同參持",
    "X84n1583_040:0638a04": "論。互相不肯。公乃曰。我最喜長慶道。唯人自肯乃方",
    "X84n1583_040:0638a05": "親。同參曰。此箇公案。被和尚改了也。他道。唯人不肯",
    "X84n1583_040:0638a06": "乃方親。公曰。者老漢惑亂人。無有了日。雪關誾問。",
    "X84n1583_040:0638a07": "閉門作活為何事。公曰。出賣[車*度]轢鑽。曰補網張風成",
    "X84n1583_040:0638a08": "何用。公曰。添箇黑撈波。曰八卦正位如何排。公曰。初",
    "X84n1583_040:0638a09": "忌當頭。曰路逢猛虎如何避。公曰。一任[跳兆+孛]跳。曰一條",
    "X84n1583_040:0638a10": "直路如何入。公曰。巍巍堂堂。曰斜街曲巷如何通。公",
    "X84n1583_040:0638a11": "曰。婆婆和和。曰中心樹子如何斫。公曰。亞交空勞樽",
    "X84n1583_040:0638a12": "爼計。曰關津把斷如何過。公曰。蘇卿元是漢朝臣。曰",
    "X84n1583_040:0638a13": "如何是透頂的人。公曰。脚跟點地。曰如何是透底的",
    "X84n1583_040:0638a14": "人。公曰。鼻孔撩天。斷拂老人住雪峰時。公問。當年",
    "X84n1583_040:0638a15": "真覺大師。所遺三箇毬子。和尚還是一時用。次第用。",
    "X84n1583_040:0638a16": "總不用。斷拂答以偈曰。雪峰毬子總不用。死爛蛇頭",
    "X84n1583_040:0638a17": "能活弄。次第拈來舉向人。眉毛與眼一齊動。一時拋",
    "X84n1583_040:0638a18": "出大家看。波斯乞命無門縫。三轉語酬余石頭。莫教",
    "X84n1583_040:0638a19": "磕破人間夢。公於是。竭力雪峰者無倦容。晚甞與",
    "X84n1583_040:0638a20": "黃元公輩結社。究心禪學。所著。有五燈華。行世。",
    "X84n1583_040:0638a21": "東苑鏡禪師法嗣",
    "X84n1583_040:0638a22": "江寧府天界覺浪道盛禪師別號杖人。閩柘浦張氏",
    "X84n1583_040:0638a23": "子。于明萬曆壬辰十二月十六戌時生。幼而聰慧。天",
    "X84n1583_040:0638a24": "縱性成。聞大父坐化。輙疑曰。此箇靈明。向何處去。一",
    "X84n1583_040:0638b01": "日街行。聞猫聲有省。適瑞巖源過浦。密投剃落。時年",
    "X84n1583_040:0638b02": "二十。隨掩關夢筆。一日閱百丈再參因緣。忽有悟。會",
    "X84n1583_040:0638b03": "博山來主董巖。往求具戒。且問。從上佛祖。如何行履。",
    "X84n1583_040:0638b04": "山曰。須從工夫透脫始得。師曰。佛祖行履。豈因工夫",
    "X84n1583_040:0638b05": "耶。山曰。子且去做到那田地著。師辭擬參壽昌。道經",
    "X84n1583_040:0638b06": "書林。見東苑。苑問。曾聞博山提唱維摩經否。師曰。曾",
    "X84n1583_040:0638b07": "聞。苑曰。彌勒得一生受記作麼生。師曰。大有人疑著。",
    "X84n1583_040:0638b08": "苑曰。你又恁麼去。師異之。圍爐次。師舉僧問古德。劫",
    "X84n1583_040:0638b09": "火洞然。大千俱壞。未審。者箇壞不壞。有云壞。有云不",
    "X84n1583_040:0638b10": "壞。此意如何。苑曰。你又恁麼來。師遂折節過冬。因呈",
    "X84n1583_040:0638b11": "生平所見。苑喜。一日以偈付之。時年丙辰也。次年。隨",
    "X84n1583_040:0638b12": "苑禮足壽昌。昌勘問明驗奇之。因問東苑。當時答一",
    "X84n1583_040:0638b13": "語。和尚便滿口見許。若是道盛。決不輕易放過。昌曰。",
    "X84n1583_040:0638b14": "祇如他道和尚莫作怪。你作麼生。師纔啟口。昌便劈",
    "X84n1583_040:0638b15": "面一掌。師曰。也是賊過後張弓。昌曰。且喜。有人喫掌",
    "X84n1583_040:0638b16": "在。嗣以臨濟趙州玄沙諸公案詰之。師以六頌發明。",
    "X84n1583_040:0638b17": "昌頷之。戊午。昌寂。為父兄攙歸浦。次年。結制羅山。冬",
    "X84n1583_040:0638b18": "之興化。開法國歡。天啟壬戌。禮足博山。乙亥。結制楚",
    "X84n1583_040:0638b19": "之龍湖。次主寶筏黃檗。丙子。繼席壽昌。戊寅。主匡埠",
    "X84n1583_040:0638b20": "圓通。己卯。復入楚主芝佛。赴荊王請。內庭說法。庚辰。",
    "X84n1583_040:0638b21": "主豫章泰定。建安王。請說法上藍。次應鼓山請。冬還",
    "X84n1583_040:0638b22": "壽昌。時師年五十矣。癸未。結制靈谷。甲申。結制祖堂。",
    "X84n1583_040:0638b23": "乙酉。住徑山。次年。結制天界。又次年。主太平萬壽。及",
    "X84n1583_040:0638b24": "無相寺。是冬。江院王公。閱師原道七論。謂。不應稱明",
    "X84n1583_040:0638c01": "太祖三字。坐師獄中。師不辨陳。大宰命吏。省師索偈。",
    "X84n1583_040:0638c02": "師為書問予何事棲碧山。笑而不答心自閒。桃花流",
    "X84n1583_040:0638c03": "水杳然去。別有天地非人間。詩遺之。宰為嘉甚。操江",
    "X84n1583_040:0638c04": "李公。過太平。特入獄詢其事。時當道畢集。索七論閱",
    "X84n1583_040:0638c05": "之。李公曰。此論道書也。刻在崇禎年。稱明太祖。禮也。",
    "X84n1583_040:0638c06": "況明亦稱元世祖。遂一笑而釋。師出。略無異色。李公",
    "X84n1583_040:0638c07": "顧當事曰。禁之無慍。釋之無喜。非真道人何如。辛卯。",
    "X84n1583_040:0638c08": "再主萬壽。壬辰。主攝山棲霞。丙申。住浙虎跑。因得興",
    "X84n1583_040:0638c09": "復崇先。坐道場五十餘處。語錄如之內集三十三種。",
    "X84n1583_040:0638c10": "外集三十一種。師為人。機雖孤峻。而性實溫和。凡示",
    "X84n1583_040:0638c11": "誨人。不豁然則不已。故。士大夫願就刀尺者。比比然。",
    "X84n1583_040:0638c12": "皆以道為懷。絕無他念。不喜索隱形怪。不喜別戶分",
    "X84n1583_040:0638c13": "門。唯參同是任。弘法是職。雖屢經患難。至死不怠。海",
    "X84n1583_040:0638c14": "以內。莫不咸尊為宗門巨匠也。上堂。以如意打圓",
    "X84n1583_040:0638c15": "相曰。會麼。逈日輪而叶夢。夜半正明乘象駕以投機。",
    "X84n1583_040:0638c16": "曉來不露天然貴胤。纔生即指顧稱尊。正位青宮初",
    "X84n1583_040:0638c17": "立。便紹承大統。優曇示現。長春之花萼方新。寶祚隆",
    "X84n1583_040:0638c18": "膺。億代之本枝遠茂。紹天地祖宗慧命。啟朝廷社稷",
    "X84n1583_040:0638c19": "光輝。則且置。今當皇太子睿誕辰。且作麼生舉揚慶",
    "X84n1583_040:0638c20": "贊。永祝千秋同日月。常瞻萬壽等乾坤。上堂。偶向",
    "X84n1583_040:0638c21": "江頭採白蘋。閒隨年少賽江神。眾中不敢分明說。暗",
    "X84n1583_040:0638c22": "擲金錢卜遠人。良久曰。噫。無限相思空自委。尋常觸",
    "X84n1583_040:0638c23": "著最難禁。上堂。雙輪合璧。泥牛入海如神。五曜經",
    "X84n1583_040:0638c24": "天。石馬迴途自妙。微雲澹河漢。秋露滴梧桐。路逢達",
    "X84n1583_040:0639a01": "道人。不將語默對。若有箇漢。向者裡發得一笑。許他",
    "X84n1583_040:0639a02": "親見歇祖。八字打開。別施手眼。衣被萬化。乳育羣英。",
    "X84n1583_040:0639a03": "使箇箇遮天葢地去。還會麼。夜排月戶清光遠。秋拭",
    "X84n1583_040:0639a04": "山稜秀色多。上堂。十字街頭結制。唯有石橛子。自",
    "X84n1583_040:0639a05": "肯承當。急水灘上白椎。祇許竹篙兒。全機活脫。杖人",
    "X84n1583_040:0639a06": "恁麼舉。忽有箇出來。捲却席子也。好與三十棒。且道。",
    "X84n1583_040:0639a07": "是賞伊罰伊。檢點得出。黃頭碧眼。剜肉成瘡。檢點不",
    "X84n1583_040:0639a08": "出。白牯黧奴。開眼作夢。祇如今日與眾造箇欵端。又",
    "X84n1583_040:0639a09": "作麼生。巨靈抬手無多子。劈破華山千萬重。上堂。",
    "X84n1583_040:0639a10": "人從賢溪來。請擊皐亭鼓。策杖獨登堂。一喝驚古今。",
    "X84n1583_040:0639a11": "是誰直下耳聾。又誰當央舌吐。不勞象骨更拋毬。且",
    "X84n1583_040:0639a12": "看玄沙是甚虎。巢知風穴知雨。動植飛潛各有主。電",
    "X84n1583_040:0639a13": "卷星馳。龍驤鳳翥。者些兒須自許。太平一曲韵深長。",
    "X84n1583_040:0639a14": "流水高山何足譜。示眾。石女夜拋梭。織錦密彰文",
    "X84n1583_040:0639a15": "彩。木人朝結網。得魚疾透波瀾。相將活計以成家。因",
    "X84n1583_040:0639a16": "此勤勞而樂業。草野渾忘治象。宸廷冥契天然。祇如",
    "X84n1583_040:0639a17": "此外。還更有向上事也無。寒來破衲蒙頭坐。醒後敲",
    "X84n1583_040:0639a18": "氷自煑茶。小參。一二三四五六七。萬仞峰頭獨足",
    "X84n1583_040:0639a19": "立。翻身撞倒老空王。捉敗真贓還呌屈。誰見此真贓。",
    "X84n1583_040:0639a20": "誰雪此冤屈。要識真金火裡看。杖頭有眼明如日。",
    "X84n1583_040:0639a21": "示眾。三七日前。釋迦掩室於摩竭。三七日內。海底波",
    "X84n1583_040:0639a22": "斯嚼生鐵。三七日後。大家笑龜不成鼈。無論是七後",
    "X84n1583_040:0639a23": "七前。只要你自奮自烈。不有傷人心。爭解死冤結。說",
    "X84n1583_040:0639a24": "甚為人須為徹。殺人須見血。若作一場鬼戲。徒自捉",
    "X84n1583_040:0639b01": "棒打月。問僧。甚處來。僧曰。和尚試定當看。師曰。野",
    "X84n1583_040:0639b02": "狐精[跳兆+孛]跳作麼。曰情知和尚有此一機。師曰。苦不是",
    "X84n1583_040:0639b03": "新羅。僧便拜。師曰。村夫喫橄欖。閩僧參。師問。你是",
    "X84n1583_040:0639b04": "延平來的麼。曰是。師曰。交劍潭兩條龍還在否。曰不",
    "X84n1583_040:0639b05": "知。師曰。蚯蚓穿過東海。蝦蟆撞倒須彌。跂死禪和。打",
    "X84n1583_040:0639b06": "瞌睡未曾醒在。問。如何是常住三寶。師曰。兩粥一",
    "X84n1583_040:0639b07": "飯。曰如何奉持。師曰。朝看東南。晚觀西北。問。有問",
    "X84n1583_040:0639b08": "石頭。如何是道。頭曰。木頭。如何是禪。頭曰。碌磚。此意",
    "X84n1583_040:0639b09": "如何。師曰。藝壓當行。曰或問和尚如何是道。作麼生。",
    "X84n1583_040:0639b10": "師曰。好皮不染皂。曰如何是禪。師曰。好人不倩錢。曰",
    "X84n1583_040:0639b11": "此與石頭同別。師曰。石馬廟前有傘舖。曰不會。師曰。",
    "X84n1583_040:0639b12": "木屐店在對門開。師應機超脫。不肯蹈人蹊徑。類",
    "X84n1583_040:0639b13": "是。己亥。歸天界。休夏毗盧閣。九月四日。命移几杖。入",
    "X84n1583_040:0639b14": "舊方丈。七日起禮佛。巡各堂寮舍。開示諄諄。回室索",
    "X84n1583_040:0639b15": "筆。書偈曰。萬象指頭明卓異。縱擒不換機何利。無端",
    "X84n1583_040:0639b16": "拶斷破蒲鞋。翻然直入千峰去。擲筆而逝。塔於棲霞",
    "X84n1583_040:0639b17": "天開巖。壽六十八。臘四十九。",
    "X84n1583_040:0639b18": "鼓山永覺賢禪師法嗣",
    "X84n1583_040:0639b19": "福州府鼓山為霖道霈禪師參鼓山。針芥契合。親炙",
    "X84n1583_040:0639b20": "三十秋。鼓山八旬大慶。舉為首座。始垂記莂。住後",
    "X84n1583_040:0639b21": "上堂。庾嶺一舖。功德無量。劫來成就。今日一回拈出。",
    "X84n1583_040:0639b22": "便見光輝宇宙。不須雪點紅爐。一切萬法仍舊。春水",
    "X84n1583_040:0639b23": "盈盈競流。春山叠叠挺秀。春鳥關關和鳴。春樹[葸十+夕][葸十+夕]",
    "X84n1583_040:0639b24": "鬱茂。若能直下便見。即是瞿曇之後。更作佛法商量。",
    "X84n1583_040:0639c01": "此人却不唧[口*留]。乃舉拂召大眾曰。見麼。是大神呪。是",
    "X84n1583_040:0639c02": "大明呪。擊案下座。上堂。人人有箇本爹娘。如影隨",
    "X84n1583_040:0639c03": "形處處彰。無奈眾生自違背。今朝突出在中央。前是",
    "X84n1583_040:0639c04": "佛殿。後是法堂。左是廚庫。右是僧堂。且道。中間底本",
    "X84n1583_040:0639c05": "爹娘。是何面目。良久曰。切忌觸諱。上堂。秋風凉秋",
    "X84n1583_040:0639c06": "夜長。未歸客思故鄉。拍禪牀曰。者裡是甚麼所在。切",
    "X84n1583_040:0639c07": "忌開眼尿牀。師到南山。二勝和尚請上堂。賣松風",
    "X84n1583_040:0639c08": "於臘月。煞不知時。撾布鼓於雷門。尤堪捧腹。雖然。只",
    "X84n1583_040:0639c09": "得將錯就錯。向虗空裡。打箇筋斗。貴得主賓道合。正",
    "X84n1583_040:0639c10": "脉流通。拈拄杖曰。滿口道不出。信手拈將來。卓一卓",
    "X84n1583_040:0639c11": "曰。瞎驢正法眼。滅却又重開。開後如何。良久曰。不是",
    "X84n1583_040:0639c12": "我堂頭道兄和尚。誰共相委。又卓一卓下座。上堂。",
    "X84n1583_040:0639c13": "今朝十月廿二日。伐鼓敲鐘眾雲集。時節因緣既現",
    "X84n1583_040:0639c14": "前。聽取唱箇波羅蜜。乃舉拂子。召大眾曰。君不見。又",
    "X84n1583_040:0639c15": "放下拂子曰。君不見。良久曰。呵呵。不是知音者。徒勞",
    "X84n1583_040:0639c16": "話歲寒。上堂。菩提本無樹。秤錘是鐵鑄。明鏡亦非",
    "X84n1583_040:0639c17": "臺。光明徧九垓。本來無一物。千足與萬足。何處惹塵",
    "X84n1583_040:0639c18": "埃。蓮華火裡開。諸人還見祖師麼。良久曰。清源方舉",
    "X84n1583_040:0639c19": "首。紫帽笑咍咍。",
    "X84n1583_040:0639c21": "續燈正統卷之四十"
}