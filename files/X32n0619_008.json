{
    "X32n0619_008:0506a21": "妙法蓮華經大成卷第八",
    "X32n0619_008:0506a23": "金臺即山居後學　大義　集",
    "X32n0619_008:0506a24": "妙法蓮華經隨喜功德品第十八",
    "X32n0619_008:0506b01": "由前分別持經功德。已為殊勝。未盡其極。此品以",
    "X32n0619_008:0506b02": "一念隨喜功德校量。方為極則也。又上品直起隨",
    "X32n0619_008:0506b03": "喜科中。但舉人相。至此方明功德。顯一念隨喜之",
    "X32n0619_008:0506b04": "功德尚然。況受持讀誦者哉。隨非用意在先。乃不",
    "X32n0619_008:0506b05": "期而遇。隨其所聞也。喜者非但形色。乃心悅誠服",
    "X32n0619_008:0506b06": "也。功者行之所趣。即一念隨喜之功。德者功之所",
    "X32n0619_008:0506b07": "歸。即行隨喜之功。所得福報之德也。謂如來滅後。",
    "X32n0619_008:0506b08": "有人偶至法會。見人說法。一入耳根。毫無違逆。不",
    "X32n0619_008:0506b09": "生毀訾。隨喜於心。能生歡喜。名自利之隨喜。隨其",
    "X32n0619_008:0506b10": "所聞。喜為人說。名利他之隨喜也。又前八部諸天。",
    "X32n0619_008:0506b11": "見身子授記。生隨喜心。即得授記。地涌菩薩。聞如",
    "X32n0619_008:0506b12": "來度生之事。亦生隨喜。即得付囑。此由如來說法。",
    "X32n0619_008:0506b13": "色心業勝。易生隨喜也。若如來滅後。後五百歲。雖",
    "X32n0619_008:0506b14": "有說經之人。或解行未能相應。或典章尚乏稽古。",
    "X32n0619_008:0506b15": "因人輕法。易生毀訾。隨喜實難。此隨喜功德。所以",
    "X32n0619_008:0506b16": "必校量也。△二格量隨喜功德。分二。初彌勒請問。",
    "X32n0619_008:0506b17": "爾時彌勒菩薩摩訶薩(至)而說偈言。",
    "X32n0619_008:0506b18": "世尊滅度後其有聞是經若能隨喜者為得幾所福。",
    "X32n0619_008:0506b19": "彌勒意謂。前來受持讀誦。具行六度者。既有如上",
    "X32n0619_008:0506b20": "功德。如來滅後。聞是經者。生喜信受。義理染神。舞",
    "X32n0619_008:0506b21": "蹈之慶。發於天然。一念隨喜。豈無功德。故云得幾",
    "X32n0619_008:0506b22": "所福。△二如來垂答。有長行偈頌。長行分二。初明",
    "X32n0619_008:0506b23": "隨喜能說功德。二明聽法勸人功德。初分四。初展",
    "X32n0619_008:0506b24": "轉相教。",
    "X32n0619_008:0506c01": "爾時佛告彌勒菩薩(至)如是展轉至第五十。",
    "X32n0619_008:0506c02": "先標四眾。內攝人天三乘。歸依三寶者。及餘智者。",
    "X32n0619_008:0506c03": "乃未歸三寶之人也。或治世名賢。隱士高流。好閑",
    "X32n0619_008:0506c04": "野叟。旁門異道。故云餘智。若長若幼。若男若女。或",
    "X32n0619_008:0506c05": "有意來法會。或無心到講堂。或聽一章一段。一句",
    "X32n0619_008:0506c06": "一偈。直起好樂之心。故云聞經隨喜已。從法會出。",
    "X32n0619_008:0506c07": "遇處相傳。隨力所能。為人演說者。標猥褺之處。以",
    "X32n0619_008:0506c08": "況法會之精嚴。聽眾非誠。以況深信之隨喜。在法",
    "X32n0619_008:0506c09": "會時。其說處輝煌儼煥。而說者臨之以莊。具四辯",
    "X32n0619_008:0506c10": "之弘宣。詳而文也。其聽者視之以誠。攝一心之諦",
    "X32n0619_008:0506c11": "審。精而思也。至潔者僧坊閑地。至陋者聚落田里。",
    "X32n0619_008:0506c12": "或都城縣邑。華街柳巷。鄉黨閭閻。猥褻之處。其說",
    "X32n0619_008:0506c13": "者或弟男子姪。隨力演說。其聽者或父母宗親。人",
    "X32n0619_008:0506c14": "事雜亂。校法會之詳文精思。猶雲泥之隔也。是諸",
    "X32n0619_008:0506c15": "人等。展轉至第五十人者。此標第二輩聞經。轉教",
    "X32n0619_008:0506c16": "至第五十輩。方為校量也。諸人等。即前父母宗親",
    "X32n0619_008:0506c17": "等人也。聞已隨喜者。是在僧坊田里處。聞最初從",
    "X32n0619_008:0506c18": "法會出之人隨力演說而聞已。亦隨喜於心。喜為",
    "X32n0619_008:0506c19": "人說。復行轉教第三之餘人也。此諸餘人聞已。心",
    "X32n0619_008:0506c20": "生歡喜。又復轉教四輩五輩。展轉相傳。至一十二",
    "X32n0619_008:0506c21": "十。乃至最後第五十人。其中說聽之人。或高僧名",
    "X32n0619_008:0506c22": "士。良朋善友。或黃童白叟。愚夫愚婦。其間相傳之",
    "X32n0619_008:0506c23": "處。或茶坊酒肆。旅店遊場。或荳棚菜園。樵徑漁舟。",
    "X32n0619_008:0506c24": "如斯展轉相傳。漸傳漸遠。至第五十人。人愈卑而",
    "X32n0619_008:0507a01": "處愈猥。說愈乖而聽愈淡。尚得向下如是功德。況",
    "X32n0619_008:0507a02": "最初在法會中。誠意之精勤。信力之堅固。豈第五",
    "X32n0619_008:0507a03": "十人可同日語哉。必以五十為論者。由一念隨喜。",
    "X32n0619_008:0507a04": "谿爾開明。與實相相應。斷除五陰中五十種惡也。",
    "X32n0619_008:0507a05": "△二舉格量本。又三。初誡聽許校。二舉受施之人。",
    "X32n0619_008:0507a06": "三舉能施之人。且初誡聽許校。",
    "X32n0619_008:0507a07": "阿逸多其第五十善男子(至)我今說之汝當善聽。",
    "X32n0619_008:0507a08": "意謂汝云一念隨喜得幾所福。姑且不論。如展轉",
    "X32n0619_008:0507a09": "相傳。第五十人之功德。我今說之。知五十人之功",
    "X32n0619_008:0507a10": "德。則知一念隨喜之功德矣。△二舉受施之人。",
    "X32n0619_008:0507a11": "若四百萬億阿僧祇世界(至)如是等在眾生數者。",
    "X32n0619_008:0507a12": "六趣者。隨所作之業趣向六道也。卵唯想生。胎因",
    "X32n0619_008:0507a13": "情有。濕以合感。化以離應也。俱舍云。人旁生具四。",
    "X32n0619_008:0507a14": "地獄及諸天。中有唯化生。鬼通胎化二。若有等。示",
    "X32n0619_008:0507a15": "四生體性及住止之處。有形欲色也。無形無色也。",
    "X32n0619_008:0507a16": "有想空處識處也。無想無所有處也。非有非無者。",
    "X32n0619_008:0507a17": "非識處之有想。非無所有處之無想。即無色第四",
    "X32n0619_008:0507a18": "天也。爾雅云。有足謂之蟲。無足謂之豸。二足四足",
    "X32n0619_008:0507a19": "多足。可知。△三舉能施之人。",
    "X32n0619_008:0507a20": "有人求福隨其所欲(至)皆得自在具八解脫。",
    "X32n0619_008:0507a21": "有人下。隨上若干眾生所欲出所施之物也。是大",
    "X32n0619_008:0507a22": "下。出行施之時也。作是念下。念其衰老。訓以佛法",
    "X32n0619_008:0507a23": "各得道果也。金光明云。法施有五勝利。一者法施",
    "X32n0619_008:0507a24": "兼利自他。財施不爾。二者法施能令出於三界。財",
    "X32n0619_008:0507b01": "施不出欲界。三者法施能淨法身。財施唯增色身。",
    "X32n0619_008:0507b02": "四者法施無窮。財施有盡。五者法施能斷無明。財",
    "X32n0619_008:0507b03": "施唯伏貪愛。舉格量本竟。△三問答顯勝。",
    "X32n0619_008:0507b04": "於汝意云何是大施主(至)何況令得阿羅漢果。",
    "X32n0619_008:0507b05": "寧為多不者。謂如許之宇宙。土俗不同。若干之眾",
    "X32n0619_008:0507b06": "生。好惡各異。博施濟眾。聖所病諸。是為難事。是大",
    "X32n0619_008:0507b07": "施主。行惠布德。依正兩事。享用之資。饋給不絕。經",
    "X32n0619_008:0507b08": "長年而不厭怠。使天下之遂生若此。復念財施有",
    "X32n0619_008:0507b09": "益於生。不益於死。給於世。不給於道。又訓導以法。",
    "X32n0619_008:0507b10": "均證四果。庶免沉溺之患。使天下之復性又若此。",
    "X32n0619_008:0507b11": "所謂先天下之憂而憂。後天下之樂而樂。斯人矣",
    "X32n0619_008:0507b12": "乎。以因推果。所得功德。感報何如。彌勒意謂。桴鼓",
    "X32n0619_008:0507b13": "一接。擊重而聲洪。鸞鏡交涉。形妍而像麗。其人因",
    "X32n0619_008:0507b14": "深果大應若影響。其福無量無邊。可涯量哉。但資",
    "X32n0619_008:0507b15": "身之施。德已難盡。況益之於聖道乎。△四正為格",
    "X32n0619_008:0507b16": "量。",
    "X32n0619_008:0507b17": "佛告彌勒我今分明語汝(至)阿僧祇不可得比。",
    "X32n0619_008:0507b18": "不如是等。者以多寡相形。則輿薪安比寸金。貴賤",
    "X32n0619_008:0507b19": "相校。則連城不易尺璧。如是布施。不如聞經一偈。",
    "X32n0619_008:0507b20": "彼以其福。我以其慧。彼有其權。我有其實。即施充",
    "X32n0619_008:0507b21": "滿四百萬億世界之諸珍。施有漏也。然一念含裹",
    "X32n0619_008:0507b22": "十虗之深信隨喜無涯也。論其教。則偏果豈敵圓",
    "X32n0619_008:0507b23": "因。論其行。則事度安等理度。論其理。則漸明焉同",
    "X32n0619_008:0507b24": "頓悟。論其人。則麤人莫貴妙人。論法施。說十二部",
    "X32n0619_008:0507c01": "經則易。說一乘妙法則難。論法門。則小乘與大乘",
    "X32n0619_008:0507c02": "逈別。如斯校量。彼布施之功狹。而短也。此隨喜之",
    "X32n0619_008:0507c03": "德。廣而長也。其功德豈算數所能知哉。如是第五",
    "X32n0619_008:0507c04": "十人。況顯最初隨喜者。字經三寫。烏焉成馬。況五",
    "X32n0619_008:0507c05": "十人之道聽塗說。其處之陋。人之卑。說之訛。聽之",
    "X32n0619_008:0507c06": "乖。信之淺。解之謬。尚獲如是功德。何況最初法會",
    "X32n0619_008:0507c07": "中親聞耶。其福勝無比。又何況受持讀誦耶。為人",
    "X32n0619_008:0507c08": "解說耶。其福愈校。愈不可窮矣。△一二明聽法勸",
    "X32n0619_008:0507c09": "人功德。分四。初自往聽經。",
    "X32n0619_008:0507c10": "又阿逸多若人為是經故(至)珍寶輦輿及乘天宮。",
    "X32n0619_008:0507c11": "為是經故往詣僧坊。重道之精昭然。坐立聽受。寸",
    "X32n0619_008:0507c12": "誠之心斯顯。故轉生得自受用之功德也。車馬士",
    "X32n0619_008:0507c13": "夫所乘者。象輦王種所乘者。天宮天人所乘者。須",
    "X32n0619_008:0507c14": "臾聽經有專心散心隨喜不同。故功報有天人君",
    "X32n0619_008:0507c15": "王士夫之異也。△二分座與人。",
    "X32n0619_008:0507c16": "若復有人於講法處坐(至)若轉輪聖王所坐之處。",
    "X32n0619_008:0507c17": "勸坐分座不同。故報有天上人間之別。一坐之間。",
    "X32n0619_008:0507c18": "揖讓之德。尚感天位其創席弘經之福。又何如哉。",
    "X32n0619_008:0507c19": "△三勸往聽經。",
    "X32n0619_008:0507c20": "阿逸多若復有人(至)見佛聞法信受教誨。",
    "X32n0619_008:0507c21": "若復下。生善處報。合伴往聽。須臾聞法。其事甚微。",
    "X32n0619_008:0507c22": "其益弘大。心與聖相冥合。形與法身共處。形神俱",
    "X32n0619_008:0507c23": "勝。道果可知也。十地論。陀羅尼菩薩居五地。利根",
    "X32n0619_008:0507c24": "下。六根好報。言不成音。聲不出口。曰瘖瘂。不瘖瘂。",
    "X32n0619_008:0508a01": "音聲清徹也。不臭者。常出香也。舌無病。語言敏捷",
    "X32n0619_008:0508a02": "也曰無病。不歪斜也。齒不等。白淨齊密也。亦不等。",
    "X32n0619_008:0508a03": "堅固端正也。不下垂。不脫脣也。不褰縮。不短脣也。",
    "X32n0619_008:0508a04": "不麤等。色赤而潤。無病。不缺脣也。不咼鈄。口不戾",
    "X32n0619_008:0508a05": "也。鼻非平薄塌鼻。亦非窊陷歪鼻也。面不等。面如",
    "X32n0619_008:0508a06": "滿月也。文中具六根功德。利根智慧。意根也。不瘖",
    "X32n0619_008:0508a07": "瘂。舌根也。鼻修高直。鼻根也。見佛。眼根也。聞法。耳",
    "X32n0619_008:0508a08": "根也。餘皆身根。△四具聽修行。",
    "X32n0619_008:0508a09": "阿逸多汝且觀是(至)為人分別如說修行。",
    "X32n0619_008:0508a10": "△二偈頌。有十八行。分二。初九行。頌隨喜能說功",
    "X32n0619_008:0508a11": "德。二九行。頌聽法勸人功德。初又三。初一行半。頌",
    "X32n0619_008:0508a12": "展轉相教。",
    "X32n0619_008:0508a13": "爾時世尊欲重宣此義而說偈言。",
    "X32n0619_008:0508a14": "若人於法會得聞是經典(至)至於第五十。",
    "X32n0619_008:0508a15": "△二五行半。頌舉格量本。",
    "X32n0619_008:0508a16": "最後人獲福今當分別之(至)三明八解脫。",
    "X32n0619_008:0508a17": "不牢固二句。如云是身無常無堅。速朽之法。身如",
    "X32n0619_008:0508a18": "聚沫。不可撮摩。身如泡。不得久立。身如燄。從渴愛",
    "X32n0619_008:0508a19": "生。△三二行頌正為格量。",
    "X32n0619_008:0508a20": "最後第五十聞一偈隨喜(至)初聞隨喜者。",
    "X32n0619_008:0508a21": "△二九行。頌聽法勸人功德。分四。初五行。頌勸往",
    "X32n0619_008:0508a22": "聽經。",
    "X32n0619_008:0508a23": "若有勸一人將引聽法華(至)常從其口出。",
    "X32n0619_008:0508a24": "昔育王請僧入宮供養。有一比丘。名優鉢羅。口中",
    "X32n0619_008:0508b01": "乃出優鉢華香。王疑比丘年少。何以口中含香。即",
    "X32n0619_008:0508b02": "勅水洗。洗已倍香。王曰。久近含此香也。曰非也。過",
    "X32n0619_008:0508b03": "去迦葉佛時。人壽二萬歲。我為高座法師。讚揚佛",
    "X32n0619_008:0508b04": "法。故四十九億歲。生人天中。口出此香。王聞益敬。",
    "X32n0619_008:0508b05": "今勸人往聽。復讚此經深妙。得如是報。法華神功。",
    "X32n0619_008:0508b06": "豈思議哉。△二二行。頌自行聽經。",
    "X32n0619_008:0508b07": "若故詣僧坊欲聽法華經(至)及乘天宮殿。",
    "X32n0619_008:0508b08": "△三一行頌分座與人。",
    "X32n0619_008:0508b09": "若於講法處勸人坐聽經是福因緣得釋梵轉輪座。",
    "X32n0619_008:0508b10": "△四一行頌具聽修行。",
    "X32n0619_008:0508b11": "何況一心聽解說其義趣如說而修行其福不可限。",
    "X32n0619_008:0508b12": "上二品明證解功德已竟。",
    "X32n0619_008:0508b13": "妙法蓮華經法師功德品第十九",
    "X32n0619_008:0508b14": "此品明末世法師。內有宿因種子。外借佛法熏習。",
    "X32n0619_008:0508b15": "恒常精進。一心勇猛。受持此經。會旨情忘。根塵兩",
    "X32n0619_008:0508b16": "淨。六根互用之妙。發於藏性。故云以是功德莊嚴",
    "X32n0619_008:0508b17": "六根。皆令清淨也。法指教體。有軌持義。師謂模範。",
    "X32n0619_008:0508b18": "取陶鑄義。以法律己。為己之師。推以訓物。為人之",
    "X32n0619_008:0508b19": "師。五種功備。曰功。於五種功中。而得六千德圓。曰",
    "X32n0619_008:0508b20": "德。前法師品。依持經之人以彰圓記。此品依持經",
    "X32n0619_008:0508b21": "之人以彰圓德。名同意異。故加功德二字別之。△",
    "X32n0619_008:0508b22": "二明持經根淨。分二。初總列六根清淨。",
    "X32n0619_008:0508b23": "爾時佛告常精進菩薩(至)莊嚴六根皆令清淨。",
    "X32n0619_008:0508b24": "六根清淨功德。自非精心不雜。進道不倦者。未易",
    "X32n0619_008:0508c01": "能致。故常精進為此品之當機也。受持則堅守不",
    "X32n0619_008:0508c02": "失。讀則熟文陶義。誦則吟味資神。解說忘詮薦己。",
    "X32n0619_008:0508c03": "書寫潤於竹帛。是五種法師之行。是人下。明所得",
    "X32n0619_008:0508c04": "功德。若論六根功德。總括始終。六根各各功德有",
    "X32n0619_008:0508c05": "千二百。若論互用之妙。則一根能作諸根用。一識",
    "X32n0619_008:0508c06": "能緣一切境。六根各各圓滿六千功德。且依常眼",
    "X32n0619_008:0508c07": "等世數論之。故有千二八百之盈縮也。如眼觀見。",
    "X32n0619_008:0508c08": "後暗前明。前方全明。後方全暗。左右旁觀。三分之",
    "X32n0619_008:0508c09": "二統。論所作功德不全。三分言功。一分無德。當知",
    "X32n0619_008:0508c10": "眼唯八百功德。如耳周聽。十方無遺。動若邇遙。靜",
    "X32n0619_008:0508c11": "無邊際。當知耳根圓滿一千二百功德。如鼻齅聞。",
    "X32n0619_008:0508c12": "通出入息。有出有入。而闕中交。騐於鼻根。三分闕",
    "X32n0619_008:0508c13": "一。當知鼻唯八百功德。如舌宣揚。盡諸世間出世",
    "X32n0619_008:0508c14": "間智。言有方分。理無窮盡。當知舌根圓滿一千二",
    "X32n0619_008:0508c15": "百功德。如身覺觸。識於違順。合時能覺。離中不知。",
    "X32n0619_008:0508c16": "離一合雙。騐於身根。三分闕一。常知身唯八百功",
    "X32n0619_008:0508c17": "德。如意默容。十方三世。一切世間出世間法。惟聖",
    "X32n0619_008:0508c18": "與凡。無不包容。盡其涯際。當知意根圓滿一千二",
    "X32n0619_008:0508c19": "百功德。皆令清淨者。以法師精持此經。開示悟入。",
    "X32n0619_008:0508c20": "則見聞覺知。無非真覺。證諸實相。則色香味觸。無",
    "X32n0619_008:0508c21": "非真法。故云清淨。既云清淨。無盈無縮。六根互用。",
    "X32n0619_008:0508c22": "得大自在。不可思議也。△二別作六章解釋。分六。",
    "X32n0619_008:0508c23": "初眼根功德。有二。先長行。",
    "X32n0619_008:0508c24": "是善男子善女人(至)果報生處悉知悉見。",
    "X32n0619_008:0509a01": "清淨即互用自在也。肉眼即浮塵根也。謂眼如蒲",
    "X32n0619_008:0509a02": "萄朵。耳如新卷葉。鼻如雙垂爪。舌如初偃月。身如",
    "X32n0619_008:0509a03": "腰鼓顙。意如幽室見。俱舍云。眼根極微在眼星上。",
    "X32n0619_008:0509a04": "傍布而住。如頗胝迦。耳根極微在耳穴內。旋環而",
    "X32n0619_008:0509a05": "往。如卷樺皮。鼻根極微在鼻頗內。背上面下。如雙",
    "X32n0619_008:0509a06": "垂爪。舌根極微布舌上。形如滿月。身根極微遍在",
    "X32n0619_008:0509a07": "身分。如身形量。浮根五塵。即扶清淨根照境。自體",
    "X32n0619_008:0509a08": "不能照。以浮根是麤顯色。為清淨根之所依故。此",
    "X32n0619_008:0509a09": "中清淨。亦即勝義根也。浮塵意根。即肉團心。由最",
    "X32n0619_008:0509a10": "初吸取附著於中。以奔法也。見是能見分。山河等。",
    "X32n0619_008:0509a11": "是所見相分也。三千等者。一日月。一須彌。六欲。初",
    "X32n0619_008:0509a12": "禪。為一世界。外一鐵圍繞之。如此倍增千數。上覆",
    "X32n0619_008:0509a13": "一二禪天。外一小鐵圍繞之。名小千。增小千千倍。",
    "X32n0619_008:0509a14": "為中千。即百萬日月等。一千二禪。一個三禪上覆。",
    "X32n0619_008:0509a15": "外有中鐵圍繞之。合千個中千名一大千。即百億",
    "X32n0619_008:0509a16": "日月等。百億二禪。千個三禪。上覆一四禪天。外有",
    "X32n0619_008:0509a17": "一大鐵圍繞之。總名三千大千世界。業緣果報。即",
    "X32n0619_008:0509a18": "善惡業緣。受報好醜等。△次偈頌。",
    "X32n0619_008:0509a19": "爾時世尊欲重宣此義而說偈言。",
    "X32n0619_008:0509a20": "若於大眾中以無所畏心(至)肉眼力如是。",
    "X32n0619_008:0509a21": "彌樓山。此云光明山。以金色光明故。即七金山也。",
    "X32n0619_008:0509a22": "肉眼所見不遠。天根見大千內外。今因經之力。有",
    "X32n0619_008:0509a23": "勝根用。即此肉眼作天眼之功也。文中具五眼之",
    "X32n0619_008:0509a24": "用。見大千。天眼也。眾生業報。法眼也。其目清淨。慧",
    "X32n0619_008:0509b01": "眼也。一切悉見。佛眼也。此中父母所生。即人人本",
    "X32n0619_008:0509b02": "具者。清淨肉眼。即眾塵不隔者。不隔即正智現前。",
    "X32n0619_008:0509b03": "故大千內外。一切色像。悉知悉見。所謂應眼時。如",
    "X32n0619_008:0509b04": "千日。萬象不能逃影質也。問。理則然矣。事如之何。",
    "X32n0619_008:0509b05": "答。六湛圓明。本所功德。現量如是。但隨所證耳。夫",
    "X32n0619_008:0509b06": "小羅漢見小千。大羅漢見大千。支佛見百佛界。菩",
    "X32n0619_008:0509b07": "薩見千佛界。如來見微塵界也。非獨果體。那律不",
    "X32n0619_008:0509b08": "離父母生身。觀大千如掌果。則其中一切。烏乎不",
    "X32n0619_008:0509b09": "見。葢塵消覺淨。冥遠則一。何理然事不然乎。眼根",
    "X32n0619_008:0509b10": "功德竟。△二耳根功德。有長行偈頌。長行分二。初",
    "X32n0619_008:0509b11": "總標耳聞。",
    "X32n0619_008:0509b12": "復次常精進(至)其中內外種種語言音聲。",
    "X32n0619_008:0509b13": "△二別列諸聲。分八。初明雜類聲。",
    "X32n0619_008:0509b14": "象聲馬聲牛聲車聲(至)鐘聲鈴聲咲聲語聲。",
    "X32n0619_008:0509b15": "△二明六對聲。",
    "X32n0619_008:0509b16": "男聲女聲童子聲童女聲(至)喜聲不喜聲。",
    "X32n0619_008:0509b17": "循道合理。曰法聲。無道無義。曰非法聲。△三明八",
    "X32n0619_008:0509b18": "部聲。",
    "X32n0619_008:0509b19": "天聲龍聲夜叉聲(至)緊那羅聲摩睺羅伽聲。",
    "X32n0619_008:0509b20": "△四明三災聲。",
    "X32n0619_008:0509b21": "火聲水聲風聲。",
    "X32n0619_008:0509b22": "△五明惡道聲。",
    "X32n0619_008:0509b23": "地獄聲畜生聲餓鬼聲。",
    "X32n0619_008:0509b24": "△六明二眾聲。",
    "X32n0619_008:0509c01": "比丘聲比丘尼聲。",
    "X32n0619_008:0509c02": "七明四聖聲。",
    "X32n0619_008:0509c03": "聲聞聲辟支佛聲菩薩聲佛聲。",
    "X32n0619_008:0509c04": "△八結其功德。",
    "X32n0619_008:0509c05": "以要言之三千大千世界中(至)而不壞耳根。",
    "X32n0619_008:0509c06": "皆悉聞知者。以聖凡雜類之音。有情無情之聲。一",
    "X32n0619_008:0509c07": "聞頓知。了然不錯。於聖人聲。則知宗旨何如。於鳥",
    "X32n0619_008:0509c08": "獸聲。則知哀樂何如。於樂音風動之聲。則知吉凶",
    "X32n0619_008:0509c09": "何如。古之觀牕艸。聽驢鳴。秀支替戾岡。僕谷劬禿",
    "X32n0619_008:0509c10": "當。是其騐也。三千大千世界。一切音聲。萬籟俱作。",
    "X32n0619_008:0509c11": "一聞盡解。非稱性之用。焉能如是。細研其意。實有",
    "X32n0619_008:0509c12": "駭域之奇。大矣哉法華之學也。問。分別音聲不壞",
    "X32n0619_008:0509c13": "耳根。如何是壞不壞義。答。常人聞聲聒耳。不能分",
    "X32n0619_008:0509c14": "別。是壞義。今此行人。聞三千大小之音。善惡之聲。",
    "X32n0619_008:0509c15": "如在耳邊。分別不錯。不致混亂。是不壞義。又欲聞",
    "X32n0619_008:0509c16": "即聞。不欲聞即不聞不能聒耳。不昧諸聲。動靜自",
    "X32n0619_008:0509c17": "在。方是耳根不壞也。△二偈頌。有十八行。分二。初",
    "X32n0619_008:0509c18": "一行頌總標耳聞。",
    "X32n0619_008:0509c19": "爾時世尊欲重宣此義而說偈言。",
    "X32n0619_008:0509c20": "父母所生耳清淨無濁穢以此常耳聞三千世界聲。",
    "X32n0619_008:0509c21": "△二十七行。頌別列諸聲。分七。初一行半。頌雜類",
    "X32n0619_008:0509c22": "聲。",
    "X32n0619_008:0509c23": "象馬車牛聲鐘鈴螺鼓聲(至)聽之而不著。",
    "X32n0619_008:0509c24": "△二一行半。頌六對聲。",
    "X32n0619_008:0510a01": "無數種人聲聞悉能解了(至)童子童女聲。",
    "X32n0619_008:0510a02": "△三五行頌惡道聲。",
    "X32n0619_008:0510a03": "山川險谷中迦陵頻伽聲(至)於此悉聞之。",
    "X32n0619_008:0510a04": "迦陵此云好聲鳥。靈山有鳥。名共命。一身二頭。神",
    "X32n0619_008:0510a05": "識各異。報命則同。故云命命。彌陀經云。共命。勝天",
    "X32n0619_008:0510a06": "王經云生生。涅槃經云耆婆耆婆。皆此鳥也。楞嚴",
    "X32n0619_008:0510a07": "云。四種修羅。一分下劣者。生大海心。沉水穴口。旦",
    "X32n0619_008:0510a08": "遊虗空。暮歸水宿。今云大海邊。擬此類也。△四一",
    "X32n0619_008:0510a09": "行半。頌諸天聲。",
    "X32n0619_008:0510a10": "其諸梵天上光音及遍淨(至)悉皆得聞之。",
    "X32n0619_008:0510a11": "五一行半。頌二眾聲。",
    "X32n0619_008:0510a12": "一切比丘眾及諸比丘尼(至)悉皆得聞之。",
    "X32n0619_008:0510a13": "△六三行。頌四聖聲。",
    "X32n0619_008:0510a14": "復有諸菩薩讀誦於經法(至)悉皆得聞之。",
    "X32n0619_008:0510a15": "△七三行。頌結其功德。",
    "X32n0619_008:0510a16": "三千大千界內外諸音聲(至)功德已如是。",
    "X32n0619_008:0510a17": "略三災不頌。八部義含。耳根亦具五耳之用。故能",
    "X32n0619_008:0510a18": "遍聞十界音聲也。聞六道。即肉天二耳。聞二乘聲。",
    "X32n0619_008:0510a19": "即慧耳。聞菩薩聲。法耳。聞佛聲。即佛耳。又父母所",
    "X32n0619_008:0510a20": "生。即肉耳。能聞內外。即天耳。聽之不著。即慧耳。悉",
    "X32n0619_008:0510a21": "能分別。即法耳。一時互聞。即佛耳。耳根功德竟。△",
    "X32n0619_008:0510a22": "三鼻根功德。有長行偈頌。長行分二。初總標鼻聞。",
    "X32n0619_008:0510a23": "復次常精進(至)上下內外種種諸香。",
    "X32n0619_008:0510a24": "△二別列諸香。分五。初人間無情香。",
    "X32n0619_008:0510b01": "須曼那華香闍提華香(至)於此間住悉能分別。",
    "X32n0619_008:0510b02": "須曼那。此云善攝意華。闍提。此云金錢華。末利。此",
    "X32n0619_008:0510b03": "云鬘華。堪作鬘故。瞻蔔。此云黃華。波羅羅此云薰",
    "X32n0619_008:0510b04": "華。多摩羅跋。此云性無垢。多伽羅。此云木香。△二",
    "X32n0619_008:0510b05": "人間有情香。",
    "X32n0619_008:0510b06": "又復別知眾生之香(至)悉皆得聞分別不錯。",
    "X32n0619_008:0510b07": "△三天上無情香。",
    "X32n0619_008:0510b08": "持是經者雖住於此(至)和合所出之香無不聞知。",
    "X32n0619_008:0510b09": "波利質多羅。此云圓生樹。在帝釋殿前。根莖枝葉。",
    "X32n0619_008:0510b10": "逆風熏五十由旬。順風百由旬。拘鞞陀羅。此云大",
    "X32n0619_008:0510b11": "遊戲地樹。天諸采女。與帝釋共遊戲娛樂處也。△",
    "X32n0619_008:0510b12": "四天上有情香。",
    "X32n0619_008:0510b13": "又聞諸天身香(至)并聞諸天所燒之香。",
    "X32n0619_008:0510b14": "帝釋受娛樂時。每夜有八千天女侍奉。帝化八千",
    "X32n0619_008:0510b15": "身以娛之。妙法亦云善法。帝釋所居之處。四齋日。",
    "X32n0619_008:0510b16": "帝釋與諸天在此堂中。集議人間如法不如法事。",
    "X32n0619_008:0510b17": "△五四聖人香。",
    "X32n0619_008:0510b18": "及聲聞香辟支佛香(至)為他人說憶念不謬。",
    "X32n0619_008:0510b19": "問。鼻根不壞不錯如何。答。常人聞香臭諸氣觸鼻。",
    "X32n0619_008:0510b20": "法爾不禁。是壞義。不能分別。香臭。是錯義。今此行。",
    "X32n0619_008:0510b21": "人遠聞三千世界香氣。如在鼻端。然不使觸鼻受",
    "X32n0619_008:0510b22": "熏。是不壞義。又分別遠近。歷然明白。是不錯義。又",
    "X32n0619_008:0510b23": "欲聞即聞。欲不聞即不聞。雖不使觸鼻。亦不昧香",
    "X32n0619_008:0510b24": "臭。有無自在。為不壞不錯也。△二偈頌。有三十行。",
    "X32n0619_008:0510c01": "分二。初一行。頌總標鼻聞。",
    "X32n0619_008:0510c02": "爾時世尊欲重宣此義而說偈言。",
    "X32n0619_008:0510c03": "是人鼻清淨於此世界中若香若臭物種種悉聞知。",
    "X32n0619_008:0510c04": "△二二十九行。頌別列諸香。分三。初十六行。頌人",
    "X32n0619_008:0510c05": "間無情有情香。",
    "X32n0619_008:0510c06": "須曼那闍提多摩羅栴檀(至)出處及所在。",
    "X32n0619_008:0510c07": "須曼一行。頌無情香也。及知下。頌有情香也。諸天",
    "X32n0619_008:0510c08": "一行。天上有情香也。此應在後。譯者誤也。諸樹下。",
    "X32n0619_008:0510c09": "無情香。有情香也。阿修一行。長行無而偈頌有也。",
    "X32n0619_008:0510c10": "曠野下。異類有情香也。問。象馬牛羊等有何香耶。",
    "X32n0619_008:0510c11": "答。持經法師。得清淨鼻根。正知獨露。不二體現。觀",
    "X32n0619_008:0510c12": "一切有情。具有智慧。無不具法身功德之香也。若",
    "X32n0619_008:0510c13": "有下。有情生產香也。投胎生產。今何詳明。欲人知",
    "X32n0619_008:0510c14": "虗妄因緣。輪迴根本故。地中下。知伏藏。貴賤出處",
    "X32n0619_008:0510c15": "也。△二七行。頌天上無情有情香。",
    "X32n0619_008:0510c16": "天上諸華等曼陀曼殊沙(至)聞香悉能知。",
    "X32n0619_008:0510c17": "天上等。無情香也。上中下者。六欲四禪各別。天王",
    "X32n0619_008:0510c18": "臣民有異也。天園下。有情娛樂等種種香也。初生",
    "X32n0619_008:0510c19": "者。初生天上也。退沒者。天福受盡也。亦是此天退",
    "X32n0619_008:0510c20": "沒。初生彼天故。△三六行。頌四聖人香。",
    "X32n0619_008:0510c21": "諸比丘眾等於法常精進(至)先得此鼻相。",
    "X32n0619_008:0510c22": "諸比丘等。聲聞也。或在林樹等。支佛也。菩薩下。菩",
    "X32n0619_008:0510c23": "薩也。在在下。佛說法香。眾生聞法修行香也。雖未",
    "X32n0619_008:0510c24": "下結。菩薩離分段生。六根皆依無漏法生。故鼻身",
    "X32n0619_008:0511a01": "意皆言無漏也。鼻根亦具五鼻之用。父母所生。肉",
    "X32n0619_008:0511a02": "鼻也。聞內外香。天鼻也。不染不著。慧鼻也。分別不",
    "X32n0619_008:0511a03": "謬。法鼻也。一時互用。佛鼻也。鼻根互用。經文顯然。",
    "X32n0619_008:0511a04": "知好惡。別貴賤。覩天宮等。有眼用也。讀經說法。聞",
    "X32n0619_008:0511a05": "香能知。有耳用也。知諸華蘇油香。有舌用也。入出",
    "X32n0619_008:0511a06": "生沒。五欲戲嬉。即觸。聞香能知。有身用也。知染欲",
    "X32n0619_008:0511a07": "癡。亦知修善。有意用也。鼻根自在。勝用若此。鼻根",
    "X32n0619_008:0511a08": "功德竟。△四舌根功德。有長行偈頌。長行分二。初",
    "X32n0619_008:0511a09": "總標舌淨。",
    "X32n0619_008:0511a10": "復次常精進(至)如天甘露無不美者。",
    "X32n0619_008:0511a11": "△二別明說法。分四。初聞法歡喜。",
    "X32n0619_008:0511a12": "若以舌根於大眾中(至)能入其心皆令歡喜快樂。",
    "X32n0619_008:0511a13": "△二八部供養。",
    "X32n0619_008:0511a14": "又諸天子天女(至)皆來親近恭敬供養。",
    "X32n0619_008:0511a15": "△三王民供養。",
    "X32n0619_008:0511a16": "及比丘比丘尼(至)盡其形壽隨侍供養。",
    "X32n0619_008:0511a17": "王有小大。輪有四異故。七寶者。若金輪王出世。七",
    "X32n0619_008:0511a18": "寶自然而現。一輪。二珠。三象。四馬。五主兵臣。六主",
    "X32n0619_008:0511a19": "藏臣。七玉女。以是下。菩薩善巧說法。四眾盡形供",
    "X32n0619_008:0511a20": "養也。△四佛聖護念。",
    "X32n0619_008:0511a21": "及諸聲聞辟支佛菩薩諸佛(至)又能出於深妙法音。",
    "X32n0619_008:0511a22": "此結舌根利益也。△二偈頌。有八行半。分二。初一",
    "X32n0619_008:0511a23": "行。頌總標舌淨。",
    "X32n0619_008:0511a24": "爾時世尊欲重宣此義而說偈言。",
    "X32n0619_008:0511b01": "是人舌根淨終不受惡味其有所食噉悉皆成甘露。",
    "X32n0619_008:0511b02": "△二七行半。頌別明說法。分五。初一行半。頌聞法",
    "X32n0619_008:0511b03": "歡喜。",
    "X32n0619_008:0511b04": "以深淨妙聲於大眾說法(至)設諸上供養。",
    "X32n0619_008:0511b05": "△二一行。頌八部供養。",
    "X32n0619_008:0511b06": "諸天龍夜叉及阿修羅等皆以恭敬心而共來聽法。",
    "X32n0619_008:0511b07": "△三二行。頌王民供養。",
    "X32n0619_008:0511b08": "是說法之人若欲以妙音(至)常來聽受法。",
    "X32n0619_008:0511b09": "文中歡喜聽法。供養互現。長行偈頌。有無可知。△",
    "X32n0619_008:0511b10": "四二行。重頌八部諸天。",
    "X32n0619_008:0511b11": "諸天龍夜叉羅剎毗舍闍(至)常來至其所。",
    "X32n0619_008:0511b12": "△五一行。頌佛聖護念。",
    "X32n0619_008:0511b13": "諸佛及弟子聞其說法音常念而守護或時為現身。",
    "X32n0619_008:0511b14": "五舌之用。文不明顯。能作六道語。即肉天二舌。能",
    "X32n0619_008:0511b15": "作二乘語。即慧舌。能作菩薩語。即法舌。一時互用。",
    "X32n0619_008:0511b16": "即佛舌。舌根功德竟。△五身根功德。有長行偈頌。",
    "X32n0619_008:0511b17": "長行分二。初總標身淨。",
    "X32n0619_008:0511b18": "復次常精進(至)眾生喜見其身淨故。",
    "X32n0619_008:0511b19": "△二別明現像。分二。初身中現六趣。",
    "X32n0619_008:0511b20": "三千大千世界眾生(至)所有及眾生悉於中現。",
    "X32n0619_008:0511b21": "△二身中現四聖。",
    "X32n0619_008:0511b22": "若聲聞辟支佛菩薩諸佛說法皆於身中現其色像。",
    "X32n0619_008:0511b23": "△二偈頌。有七行半。分二。初二行半。頌總標身淨。",
    "X32n0619_008:0511b24": "爾時世尊欲重宣此義而說偈言。",
    "X32n0619_008:0511c01": "若持法華者其身甚清淨(至)餘人所不見。",
    "X32n0619_008:0511c02": "又如下。法喻合明。以顯菩薩淨身現相。猶如明鏡。",
    "X32n0619_008:0511c03": "照物。歷歷分明。本無染著。長行其身淨故。是也。△",
    "X32n0619_008:0511c04": "二五行。頌別明現像。分二。初三行。頌身現六趣。",
    "X32n0619_008:0511c05": "三千世界中一切諸羣萌(至)皆於身中現。",
    "X32n0619_008:0511c06": "△二二行。頌身現四聖。",
    "X32n0619_008:0511c07": "諸佛及聲聞佛子菩薩等(至)一切於中現。",
    "X32n0619_008:0511c08": "若獨者。住禪定中。現光明身也。在眾者。現身為眾",
    "X32n0619_008:0511c09": "說法也。悉皆現者。皆於行人身現其色像也。無漏",
    "X32n0619_008:0511c10": "性身離於分段。常體不離分段。惟清淨故現一切",
    "X32n0619_008:0511c11": "也。身根亦具五身之用。世界所有身中現者。肉身",
    "X32n0619_008:0511c12": "用也。上至有頂身中現者。天身用也。二乘於身中",
    "X32n0619_008:0511c13": "現者。慧身用也。菩薩於身中現者。法身用也。佛於",
    "X32n0619_008:0511c14": "身中現者。佛身用也。夫十界頓現。海印森羅。一多",
    "X32n0619_008:0511c15": "相容。大小無礙。各不壞相。即事事無礙義也。身根",
    "X32n0619_008:0511c16": "功德竟。△六意根功德。有長行偈頌。長行分二。初",
    "X32n0619_008:0511c17": "標意根淨解。",
    "X32n0619_008:0511c18": "復次常精進(至)通達無量無邊之義。",
    "X32n0619_008:0511c19": "聞一偈一句。通達無量無邊義者。獲大總持。豁然",
    "X32n0619_008:0511c20": "貫通。一聞千悟也。△二明淨意說法。",
    "X32n0619_008:0511c21": "解是義已能演說一句一偈(至)亦是先佛經中所說。",
    "X32n0619_008:0511c22": "西域歲分三際。謂雨際。熱際。寒際。四月。即一際。如",
    "X32n0619_008:0511c23": "此方一季意。演一句偈至一歲者。一真如性。無法",
    "X32n0619_008:0511c24": "不攝。稱性之談。豈止一季一歲哉。剖一塵經。能書",
    "X32n0619_008:0512a01": "三千界事。演一字義。海墨不窮者此也。不違實相。",
    "X32n0619_008:0512a02": "皆順正法者。萬法唯心。以實智了知。無非正法。瞬",
    "X32n0619_008:0512a03": "目揚眉。語默動靜。皆合乎道也。寶積見屠子而有",
    "X32n0619_008:0512a04": "省。樓子聞婬辭而悟道。知一切法。即自心性。世諦",
    "X32n0619_008:0512a05": "語言。皆順正法也。三千下。觀機由於意淨。言說皆",
    "X32n0619_008:0512a06": "合佛說也。△二偈頌。有十一行。分二。初一行半。頌",
    "X32n0619_008:0512a07": "意根淨解。",
    "X32n0619_008:0512a08": "爾時世尊欲重宣此義而說偈言。",
    "X32n0619_008:0512a09": "是人意清淨明利無濁穢(至)通達無量義。",
    "X32n0619_008:0512a10": "△二九行半。頌淨意說法。",
    "X32n0619_008:0512a11": "次第如法說月四月至歲(至)持法華經故。",
    "X32n0619_008:0512a12": "次第下。頌上可知。十方下。廣前聞解。是人下。結顯",
    "X32n0619_008:0512a13": "利益。意根亦具五意之用。世間治世皆順正法。即",
    "X32n0619_008:0512a14": "人意淨。天所行天所作。即天意淨。聞一句通無量",
    "X32n0619_008:0512a15": "義。即慧意淨。與實相不違背。即法意淨。籌量皆佛",
    "X32n0619_008:0512a16": "說。即佛意淨。詳此品。雖談所得功德。皆歸功於此",
    "X32n0619_008:0512a17": "經。由持說此經。冥契實相。入佛知見。脫去情塵。六",
    "X32n0619_008:0512a18": "根清淨。以清淨根。照清淨境。遂見山林周帀。禽獸",
    "X32n0619_008:0512a19": "鳴叫。殊形異意。無非實相。無非妙法。即一身而圓",
    "X32n0619_008:0512a20": "證。遍六處而常彰。本不欠缺。曾無窒礙受持讀誦",
    "X32n0619_008:0512a21": "妙法華經者。於此宜盡心焉。上持經根淨竟。",
    "X32n0619_008:0512a22": "妙法蓮華經常不輕菩薩品第二十",
    "X32n0619_008:0512a23": "由前精進持經。得六根清淨。但明證入之法最妙。",
    "X32n0619_008:0512a24": "此品顯能證之人為希有也。以此妙法。悟入為難。",
    "X32n0619_008:0512b01": "既悟守之為難。若於惡世。弘持此經。尤為難也。所",
    "X32n0619_008:0512b02": "以世尊憂懸意深。叮寧情切。引自往昔之事。勸人",
    "X32n0619_008:0512b03": "當來進修。自持品已來。皆明持經之功。文雖不一。",
    "X32n0619_008:0512b04": "意實一貫。此品攝前數品之義。以顯能證之人也。",
    "X32n0619_008:0512b05": "云常不輕者。二執已盡。四相不生。虗心弘道。忘己",
    "X32n0619_008:0512b06": "利物。內懷不輕之解。外敬不輕之境。身立不輕之",
    "X32n0619_008:0512b07": "行。口宣不輕之教。人作不輕之目。故名常不輕。即",
    "X32n0619_008:0512b08": "釋迦多劫之前身。於威音王時。精持妙法。以一聲",
    "X32n0619_008:0512b09": "佛號。遍記四眾。不專讀誦。見人則拜打擲罵詈。歡",
    "X32n0619_008:0512b10": "喜忍受。菩薩不專讀誦。持無相經。忍辱罵詈。修無",
    "X32n0619_008:0512b11": "我行。遍記成佛。生佛平等。非入佛知見。深達實相。",
    "X32n0619_008:0512b12": "人法雙空者。不能也。正宗之唱。畢於此品。△三顯",
    "X32n0619_008:0512b13": "能證之人。有長行偈頌。長行分三。初雙舉前品罪",
    "X32n0619_008:0512b14": "福。二雙開今品信毀。三雙明信毀果報。且初雙舉",
    "X32n0619_008:0512b15": "前品罪福。",
    "X32n0619_008:0512b16": "爾時佛告得大勢菩薩(至)眼耳鼻舌身意清淨。",
    "X32n0619_008:0512b17": "告得大勢者。此品一聲佛號。遍記四眾。經歷多年。",
    "X32n0619_008:0512b18": "常被罵詈。非人法兩忘。得大法勢者。不能也。如前",
    "X32n0619_008:0512b19": "所說者。如法師品云。若有惡人。以不善心常毀罵",
    "X32n0619_008:0512b20": "佛。其罪尚輕。若人一言毀訾在家出家讀法華經",
    "X32n0619_008:0512b21": "者。其罪甚重也。亦如二卷所明。如向所說者。即上",
    "X32n0619_008:0512b22": "品所說六根清淨也。△二雙開今品信毀。分二。初",
    "X32n0619_008:0512b23": "明事本。",
    "X32n0619_008:0512b24": "得大勢乃往古昔(至)有二萬億佛皆同一號。",
    "X32n0619_008:0512c01": "此云事本者。通舉往昔威音王時。為不輕事之本",
    "X32n0619_008:0512c02": "也。乃往下。明時節長遠。有佛下。舉佛名號。威音王",
    "X32n0619_008:0512c03": "者。以形聲二益。得大自在故。劫名二句。劫國莊嚴。",
    "X32n0619_008:0512c04": "離衰者。時清道泰。正法興隆。離諸衰惡故。大成者。",
    "X32n0619_008:0512c05": "說法利物。所益弘多。究竟佛慧。集大成故。其威下",
    "X32n0619_008:0512c06": "說三乘教法。得大下。明壽命無量。正法下。明法住",
    "X32n0619_008:0512c07": "久近。正法像法下。有二萬億佛出世。同一名號。△",
    "X32n0619_008:0512c08": "二明本事。分二。初標時節人名。",
    "X32n0619_008:0512c09": "最初威音王如來(至)爾時有一菩薩比丘名常不輕。",
    "X32n0619_008:0512c10": "云本事者。以最初佛時。不輕菩薩所行之事。為本",
    "X32n0619_008:0512c11": "事也。增上慢有大勢力者。末法之人。身雖出家。性",
    "X32n0619_008:0512c12": "具三惡。意中未得謂得。身有打擲之勢。口有罵詈",
    "X32n0619_008:0512c13": "之力。為三惡也。更加留連濁世。時風熏習。粧飾畵",
    "X32n0619_008:0512c14": "瓶。出入豪門。結交權貴。我慢貢高。不肎進修。非得",
    "X32n0619_008:0512c15": "大法勢。三業至善者。不能化導。所以告大勢也。不",
    "X32n0619_008:0512c16": "輕菩薩。是其人矣。△二徵釋不輕之名。又二。先明",
    "X32n0619_008:0512c17": "不輕之行。",
    "X32n0619_008:0512c18": "得大勢以何因緣(至)汝等皆當作佛。",
    "X32n0619_008:0512c19": "深敬二字。是菩薩入道之基本。苟敬之不深。安能",
    "X32n0619_008:0512c20": "視彼如佛。又安能受其罵杖哉。末法僧徒。役役權",
    "X32n0619_008:0512c21": "豪。栖心世務。無所不至。豈是菩薩道。但菩薩以等",
    "X32n0619_008:0512c22": "心觀之。無非菩薩道耳。所謂治世語言等。皆順正",
    "X32n0619_008:0512c23": "法也。深敬不慢。意業善也。故往禮拜。身業善也。我",
    "X32n0619_008:0512c24": "不輕於汝等。口業善也。三業至善。具大忍力。方名",
    "X32n0619_008:0513a01": "常不輕也。△次明得名所以。",
    "X32n0619_008:0513a02": "四眾之中有生瞋恚(至)號之為常不輕。",
    "X32n0619_008:0513a03": "四眾以瞋恚心。罵詈打擲。菩薩以慈忍力。遍記成",
    "X32n0619_008:0513a04": "佛也。昔國清誦戒。眾集。拾得拍手曰。聚頭喧喧。那",
    "X32n0619_008:0513a05": "事如何。維那叱之。拾曰。大德。無瞋即是戒。心淨即",
    "X32n0619_008:0513a06": "出家。我性與汝合。平等元無差。所謂瞋來慈應也。",
    "X32n0619_008:0513a07": "常作是語故者。結信者深信不休也。四眾為作名",
    "X32n0619_008:0513a08": "者。結毀者毀訾不止也。問。釋迦出世。踟蹰不說。不",
    "X32n0619_008:0513a09": "輕一見。造次而說者。何也。答。釋迦所化者。昔曾下",
    "X32n0619_008:0513a10": "種。本已有善。故以小乘而將護之。不即為說大也。",
    "X32n0619_008:0513a11": "不輕所化者。本未有善。欲與下種。故以大法而強",
    "X32n0619_008:0513a12": "毒之。△三雙明信毀果報。分二。初信者果報。二毀",
    "X32n0619_008:0513a13": "者果報。初又二。初正明果報。二結會古今。初又三。",
    "X32n0619_008:0513a14": "初明現報。",
    "X32n0619_008:0513a15": "是比丘臨欲終時(至)聞其所說皆信伏隨從。",
    "X32n0619_008:0513a16": "臨終具聞。更增壽命。六根清淨。現報也。威音雖滅。",
    "X32n0619_008:0513a17": "法音不滅。故先所說經。可以具聞。於空中聞者。示",
    "X32n0619_008:0513a18": "忘能所。絕影像。無人無我。方能具此法故。四眾聞",
    "X32n0619_008:0513a19": "經信伏者。始而身業至善。故往禮拜。終則得大神",
    "X32n0619_008:0513a20": "通。六根清淨。始而口業至善。不專讀誦。終則得大",
    "X32n0619_008:0513a21": "辯才。廣說妙法。始而意業至善。深敬不慢。終則得",
    "X32n0619_008:0513a22": "大善寂。壽命無量。慢流見菩薩有如是力。皆深信",
    "X32n0619_008:0513a23": "敬從。隨法化矣。△二明生報。",
    "X32n0619_008:0513a24": "是菩薩復化千萬億眾(至)於其法中說是法華經。",
    "X32n0619_008:0513b01": "△三明後報。",
    "X32n0619_008:0513b02": "以是因緣復值二千億佛(至)功德成就當得作佛。",
    "X32n0619_008:0513b03": "前云為十六王子說經。此中威音像法中。日月燈",
    "X32n0619_008:0513b04": "佛。雲自在燈王佛。為比丘。皆說此經。足見然燈授",
    "X32n0619_008:0513b05": "記。王子覆講。皆方便也。又此引威音日月雲自在",
    "X32n0619_008:0513b06": "者。意明釋迦遠從塵劫。直至今生。宣布法華。流通",
    "X32n0619_008:0513b07": "此道。要使現前末世。說是經者。如威音王。得大無",
    "X32n0619_008:0513b08": "畏。明是道者。如日月燈。相繼無窮。布是利者。如雲",
    "X32n0619_008:0513b09": "自在。覆潤無極也。得大勢下。明因圓果滿。△二結",
    "X32n0619_008:0513b10": "會古今。",
    "X32n0619_008:0513b11": "得大勢於意云何(至)疾得阿耨多羅三藐三菩提。",
    "X32n0619_008:0513b12": "於意下。結會。若我下。明得果由於此經。以此經乃",
    "X32n0619_008:0513b13": "佛果之直徑。未有不由此經而證果者。未有由此",
    "X32n0619_008:0513b14": "經而不證果也。然此果報一科。文雖淡。其意最深。",
    "X32n0619_008:0513b15": "序中文殊答彌勒。遡其原委。文殊乃釋迦九代師",
    "X32n0619_008:0513b16": "翁。今不輕既是釋迦。歷二萬億威音。二千億燈明。",
    "X32n0619_008:0513b17": "二千億雲自在燈王。復值千萬億佛。則釋迦又不",
    "X32n0619_008:0513b18": "知是文殊幾許代之師翁矣。又大通時結緣。今據",
    "X32n0619_008:0513b19": "此文。則結緣在威音時矣。又授記諸子文中。皆云",
    "X32n0619_008:0513b20": "過無數劫。恐佛道長遠之計不除。故引不輕菩薩。",
    "X32n0619_008:0513b21": "經無數佛無數劫。方得成佛也。△二明毀者果報。",
    "X32n0619_008:0513b22": "分二。初正明果報。",
    "X32n0619_008:0513b23": "得大勢彼時四眾(至)教化阿耨多羅三藐三菩提。",
    "X32n0619_008:0513b24": "此明毀者得善惡兩報。由謗罵故。千劫地獄受苦。",
    "X32n0619_008:0513c01": "惡報也。由聞佛名。下一乘種。復遇教化菩提。善報",
    "X32n0619_008:0513c02": "也。以是義故。上慢尚成遠因。聞信寧無現益。問。若",
    "X32n0619_008:0513c03": "因謗墮苦。菩薩何故為作苦因。答。其無善因。不謗",
    "X32n0619_008:0513c04": "亦墮。因謗墮惡。必由得益。如人倒地。還從地起也。",
    "X32n0619_008:0513c05": "△二結會古今。又二。初結會。",
    "X32n0619_008:0513c06": "得大勢於汝意云何(至)三藐三菩提不退轉者是。",
    "X32n0619_008:0513c07": "跋陀婆羅。此云善守。思益經云。若眾生聞名。畢竟",
    "X32n0619_008:0513c08": "得菩提故。或云賢首。位居等覺。為眾賢之首故。有",
    "X32n0619_008:0513c09": "將尼字連上句者。據正法華云。師子月等五百比",
    "X32n0619_008:0513c10": "丘比丘尼。則師子月自是比丘。不應稱尼。有將尼",
    "X32n0619_008:0513c11": "字連下句者。考因緣經云。思佛千優婆塞等。則又",
    "X32n0619_008:0513c12": "不應連下。姑存俟考。私謂連下意順。於出家舉比",
    "X32n0619_008:0513c13": "丘。等比丘尼。於在家舉優婆塞。等優婆夷也。此等",
    "X32n0619_008:0513c14": "昔為慢眾。今為哲人。昔人豈昔人哉。形骸雖異。秉",
    "X32n0619_008:0513c15": "性是一。謂菩薩之名起自聞謗之日。罵藥服之愈",
    "X32n0619_008:0513c16": "病。打沉燒已還香。依經所化者。豈思議哉。葢昔迷",
    "X32n0619_008:0513c17": "今悟。由迷悟不由人也。然迷者其誰乎。悟者其誰",
    "X32n0619_008:0513c18": "乎。作昔人者其誰乎。作今人者又其誰乎。此由人",
    "X32n0619_008:0513c19": "不由迷悟也。昔人非昔人。非不昔人哉。噫。人性皆",
    "X32n0619_008:0513c20": "善。習迷有殊。善緣相熏。其善可復。闡提不斷性善。",
    "X32n0619_008:0513c21": "即斯眾矣。△二勸持。",
    "X32n0619_008:0513c22": "得大勢當知是法華經(至)讀誦解說書寫是經。",
    "X32n0619_008:0513c23": "經有大功。終成大果。應當勤修五種之行也。△二",
    "X32n0619_008:0513c24": "偈頌。有十九行半。分二。初五行半。頌雙開今品信",
    "X32n0619_008:0514a01": "毀。二十四行。頌雙明信毀果報。初又分三。初一行",
    "X32n0619_008:0514a02": "半。頌事本。",
    "X32n0619_008:0514a03": "爾時世尊欲重宣此義而說偈言。",
    "X32n0619_008:0514a04": "過去有佛號威音王(至)天人龍神所共供養。",
    "X32n0619_008:0514a05": "後曰將。前曰導。言威音以神智妙力。前後導達羣",
    "X32n0619_008:0514a06": "生。使趨於道也。天人二句。八部恭敬。△二一行半。",
    "X32n0619_008:0514a07": "頌時節人名。",
    "X32n0619_008:0514a08": "是佛滅後法欲盡時(至)時諸四眾計著於法。",
    "X32n0619_008:0514a09": "是佛一行。時節人名也。時諸二句。頌增上慢也。是",
    "X32n0619_008:0514a10": "法不可示。若定謂是有。即是著法。乃至定是非有",
    "X32n0619_008:0514a11": "非無。亦是著法。大論云。執有與無諍。如牛皮龍繩。",
    "X32n0619_008:0514a12": "俱不免患。龍繩入水。牛皮向日。彌益堅緊。如著法",
    "X32n0619_008:0514a13": "慢流也。△三二行半。頌不輕之行。",
    "X32n0619_008:0514a14": "不輕菩薩往到其所(至)不輕菩薩能忍受之。",
    "X32n0619_008:0514a15": "△二十四行。頌雙明信毀果報。分三。初四行半。頌",
    "X32n0619_008:0514a16": "信毀果報。",
    "X32n0619_008:0514a17": "其罪畢已臨命終時(至)漸具功德疾成佛道。",
    "X32n0619_008:0514a18": "初一句。準長行當在諸著法眾之下。明慢眾畢是",
    "X32n0619_008:0514a19": "罪已。復遇菩薩。聞經教化。成就菩提也。古以此句",
    "X32n0619_008:0514a20": "謂菩薩罪畢也。以由四眾輕賤。作不輕之名。又以",
    "X32n0619_008:0514a21": "瓦石打擲。悉能忍受。所有宿罪。因此罪畢。是故臨",
    "X32n0619_008:0514a22": "終聞經根淨。如金剛經云。是人先世罪業。應墮惡",
    "X32n0619_008:0514a23": "道。以今世人輕賤故。先世罪業。即得消滅同也。臨",
    "X32n0619_008:0514a24": "命終下。頌上菩薩現報。諸著法下。頌毀者果報。不",
    "X32n0619_008:0514b01": "輕命終下。頌菩薩生報後報也。此文錯訛。將不輕",
    "X32n0619_008:0514b02": "命終等。置廣說是經下。頌信者果報。將諸著法眾。",
    "X32n0619_008:0514b03": "移疾成佛道下。頌毀者果報。其義與長行方合。△",
    "X32n0619_008:0514b04": "二三行半。頌結會古今。",
    "X32n0619_008:0514b05": "彼時不輕則我身是(至)今於我前聽法者是。",
    "X32n0619_008:0514b06": "彼時二句。頌信者古今。時四部下。頌毀者古今也。",
    "X32n0619_008:0514b07": "△三六行。舉益勸持。",
    "X32n0619_008:0514b08": "我於前世勸是諸人(至)世世值佛疾成佛道。",
    "X32n0619_008:0514b09": "我於下。舉經益。由聞此經令住涅槃。世世下。明妙",
    "X32n0619_008:0514b10": "法難遇。眾等億億萬劫得聞。諸佛億億萬劫方說",
    "X32n0619_008:0514b11": "也。是故下。正頌勸持。末世之中。聞經生信。一心受",
    "X32n0619_008:0514b12": "持。解說書寫。流通此經。斯人者。世世值佛。速成佛",
    "X32n0619_008:0514b13": "道。上十九品正宗分已竟。",
    "X32n0619_008:0514b14": "妙法蓮華經如來神力品第二十一",
    "X32n0619_008:0514b15": "此品來意。總收正宗。三周法竟。寶塔涌出。顯平等",
    "X32n0619_008:0514b16": "大慧。唱滅募人。故藥王等。二萬菩薩。發願此界弘",
    "X32n0619_008:0514b17": "經。五百聲聞。八千比丘。六千尼眾。發願他土持經。",
    "X32n0619_008:0514b18": "其次他方八十萬億那由他菩薩。十方世界。往返",
    "X32n0619_008:0514b19": "遊行。如來示以四行。召本弟子。開本壽量。顯師弟",
    "X32n0619_008:0514b20": "之遠本。破人天之近迹。五種校計。持經之勝。六根",
    "X32n0619_008:0514b21": "清淨。法師之勝。不輕菩薩。得益之勝。開示悟入佛",
    "X32n0619_008:0514b22": "知佛見。正宗既訖。意將流通。利澤萬古。故此品地",
    "X32n0619_008:0514b23": "涌之眾。願分身所在國土。持說此經。如來現大神",
    "X32n0619_008:0514b24": "力。嘉讚經德。發起群心。將此一部法華。遍空遍界。",
    "X32n0619_008:0514c01": "顯說密說。塵塵剎剎。一切大眾。見聞信受。大喜充",
    "X32n0619_008:0514c02": "身。故流通分首。而明如來神力。神名不測。力名幹",
    "X32n0619_008:0514c03": "用。不測天然之體深。幹用則轉變之力大。為付囑",
    "X32n0619_008:0514c04": "則深法。現十種大用。故名神力品。",
    "X32n0619_008:0514c05": "△大章第三流通分。文有八品。就分八段。且初神",
    "X32n0619_008:0514c06": "力嘉讚。有長行偈頌。長行分三。初菩薩受命。二佛",
    "X32n0619_008:0514c07": "現神力。三結要勸持。初又二。初經家敘儀。",
    "X32n0619_008:0514c08": "爾時千世界微塵等(至)瞻仰尊顏而白佛言。",
    "X32n0619_008:0514c09": "△二發願弘經。",
    "X32n0619_008:0514c10": "世尊我等於佛滅後(至)解說書寫而供養之。",
    "X32n0619_008:0514c11": "舉其處。則曰於佛滅後分身所在國土滅度之處。",
    "X32n0619_008:0514c12": "如來分身無量。國土無量。滅度之處亦無量。悉能",
    "X32n0619_008:0514c13": "周遍廣說此經。無來往之相。則與周旋往返者不",
    "X32n0619_008:0514c14": "同。舉其意。則曰亦自欲得是真淨大法。而供養之。",
    "X32n0619_008:0514c15": "上不恃佛。下不畏眾。則與敬信忍惡。遙見守護者。",
    "X32n0619_008:0514c16": "又不同也。法乃一乘妙法。曰真。非四十年前之談。",
    "X32n0619_008:0514c17": "曰淨。如蓮華之在穢。曰大。囊括十虗。包羅羣品。此",
    "X32n0619_008:0514c18": "地涌之眾。非但奉命益他。亦欲自得持說供養。自",
    "X32n0619_008:0514c19": "他兼濟。二利並隆。如來召本門弟子者。正為此也。",
    "X32n0619_008:0514c20": "△二佛現神力。分二。初明所對眾。",
    "X32n0619_008:0514c21": "爾時世尊於文殊師利等(至)人非人等一切眾前。",
    "X32n0619_008:0514c22": "文殊等。迹中所化之眾。舊住乃十方本化之眾。即",
    "X32n0619_008:0514c23": "下方住者。一切眾。即他方來者。及從分身來者。並",
    "X32n0619_008:0514c24": "此土四部眾。皆是也。△二正現神力。分十。初舌相",
    "X32n0619_008:0515a01": "上舒。",
    "X32n0619_008:0515a02": "現大神力出廣長舌上至梵世。",
    "X32n0619_008:0515a03": "此第一神力也。舌相出現者。顯今經所演。開三顯",
    "X32n0619_008:0515a04": "一。開近顯遠。三世益物。誠諦不虗也。福德人舌至",
    "X32n0619_008:0515a05": "鼻。三藏佛舌至髮際。今至梵天者。出過凡聖之外。",
    "X32n0619_008:0515a06": "極於淨天之頂。相既殊常。說彌可信。△二通身放",
    "X32n0619_008:0515a07": "光。",
    "X32n0619_008:0515a08": "一切毛孔放於無量(至)現神力時滿百千歲。",
    "X32n0619_008:0515a09": "第二神力也。通身毛孔。遍體放光。周遍十方。無處",
    "X32n0619_008:0515a10": "不照。顯智境究竟也。眾寶下。分身諸佛亦然。顯此",
    "X32n0619_008:0515a11": "智光。自我而人。自人而我。塞乎天地。無入而不自",
    "X32n0619_008:0515a12": "得也。滿百一句。光相時節。△三攝舌謦欬。",
    "X32n0619_008:0515a13": "然後還攝舌相一時謦欬。",
    "X32n0619_008:0515a14": "第三神力也。謦欬者。將語之狀。亦是通暢之相。四",
    "X32n0619_008:0515a15": "十餘年。隱秘真實。今得申舒。無復遺滯。出世大事。",
    "X32n0619_008:0515a16": "於今通暢。是故謦欬。又欲以此妙法付諸菩薩。令",
    "X32n0619_008:0515a17": "於末世。導利眾生。將語斯事。是故謦欬。一謦欬事",
    "X32n0619_008:0515a18": "了。一謦欬付他也。△四諸佛彈指。",
    "X32n0619_008:0515a19": "俱共彈指。",
    "X32n0619_008:0515a20": "第四神力也。彈指者。隨喜也。隨喜得記證解。菩薩",
    "X32n0619_008:0515a21": "持真淨大法。將來獲無上法寶。此一彈指。橫竪徹",
    "X32n0619_008:0515a22": "亘也。△五十方震動。",
    "X32n0619_008:0515a23": "是二音聲遍至十方諸佛世界地皆六種震動。",
    "X32n0619_008:0515a24": "第五神力也。二音聲者。謦欬彈指聲也。六動者。開",
    "X32n0619_008:0515b01": "會表六番破無明惑。今正宗已竟。又動者。表法會",
    "X32n0619_008:0515b02": "大眾。開示悟入。六根清淨也。△六普見大會。",
    "X32n0619_008:0515b03": "其中眾生天龍夜叉(至)皆大歡喜得未曾有。",
    "X32n0619_008:0515b04": "第六神力也。△七諸天唱勸。",
    "X32n0619_008:0515b05": "即時諸天於虗空中(至)亦當禮拜供養釋迦牟尼佛。",
    "X32n0619_008:0515b06": "第七神力也。△八眾生歸命。",
    "X32n0619_008:0515b07": "彼諸眾生聞虗空中聲已(至)南無釋迦牟尼佛。",
    "X32n0619_008:0515b08": "第八神力也。△九遙申供養。",
    "X32n0619_008:0515b09": "以種種華香纓絡旛葢(至)遍覆此間諸佛之上。",
    "X32n0619_008:0515b10": "第九神力也。諸物變帳。覆諸佛者。心通法變。合眾",
    "X32n0619_008:0515b11": "物而成一也。問。眾生見會。諸天唱勸。然後歸依興",
    "X32n0619_008:0515b12": "供。此四何得為如來神力耶。答。不由如來光明遍",
    "X32n0619_008:0515b13": "照。震動十方。發起群心。彼十方眾生。何能見聞此",
    "X32n0619_008:0515b14": "會。歸依興供哉。△十世界合一。",
    "X32n0619_008:0515b15": "於是十方世界通達無礙如一佛土。",
    "X32n0619_008:0515b16": "第十神力也。通為一者。情消理融。合眾界而為一",
    "X32n0619_008:0515b17": "也。開會至此。將此一卷大經。普覆世界。徹上徹下。",
    "X32n0619_008:0515b18": "無有絲毫覆藏。故下文叮寧讚歎。令其一心受持",
    "X32n0619_008:0515b19": "也。△三結要勸持。分三。初稱歎付囑。",
    "X32n0619_008:0515b20": "爾時佛告上行等(至)說此經功德猶不能盡。",
    "X32n0619_008:0515b21": "告上行等者。乃地涌導師之大眾也。以八萬等。各",
    "X32n0619_008:0515b22": "有本事之佛。各受本師付囑。上行等。乃本時所化",
    "X32n0619_008:0515b23": "嫡嗣。欲傳吾道。必我弟子。非弟子不足以囑累故。",
    "X32n0619_008:0515b24": "又上行等。乃舊住此界之宿學。如來如是神力。非",
    "X32n0619_008:0515c01": "耆宿不足為證故。又前召本弟子。地涌初出。禮拜",
    "X32n0619_008:0515c02": "讚歎。於二世尊。四上首合掌問訊。本師應當付囑",
    "X32n0619_008:0515c03": "弘經彼時彌勒領八千恒沙菩薩。決疑請問。如來",
    "X32n0619_008:0515c04": "不及付囑。就顯壽量。到此在範已盡。兼地涌發願。",
    "X32n0619_008:0515c05": "故如來欲付囑。先告上行等也。以是神力者。總收",
    "X32n0619_008:0515c06": "十種。以如是莫大之神力。不盡此經功德者。如來",
    "X32n0619_008:0515c07": "一切深妙功德。盡萃於此經。故不可窮盡也。△二",
    "X32n0619_008:0515c08": "結要付囑。",
    "X32n0619_008:0515c09": "以要言之如來一切(至)皆於此經宣示顯說。",
    "X32n0619_008:0515c10": "要者統攝意。一切語寬。取略而言。四語殆盡。法即",
    "X32n0619_008:0515c11": "道場所得權實之法。眾生性具如來修極。雖有在",
    "X32n0619_008:0515c12": "纏出纏之異。其法體本來真淨故。開佛知見者開此",
    "X32n0619_008:0515c13": "也。自在神力者。即稱性示現。三輪設化。三世益物。放",
    "X32n0619_008:0515c14": "光現瑞。駭動物情等。示佛知見者示此也。秘要藏",
    "X32n0619_008:0515c15": "者。即此法不可示。諸佛安身之鄉。三德秘密之藏。",
    "X32n0619_008:0515c16": "久默不說等。悟佛知見者悟此也。甚深事者。即深",
    "X32n0619_008:0515c17": "固幽遠。無人能到。諸有所作。常為一事。唯一佛之",
    "X32n0619_008:0515c18": "知見。示悟眾生等。入佛知見者入此也。於此經示",
    "X32n0619_008:0515c19": "說者。總結此經功德。說之不盡。撮其樞要。唯此四",
    "X32n0619_008:0515c20": "語。而授與之也。△三勸持付囑。又二。初勸持起塔。",
    "X32n0619_008:0515c21": "是故汝等於如來滅後(至)是中皆應起塔供養。",
    "X32n0619_008:0515c22": "應一心者。或聞思修。得佛教道。如渴思飲。更無餘",
    "X32n0619_008:0515c23": "想故。經所在處。其處有七。雖有城市山林。僧俗淨",
    "X32n0619_008:0515c24": "穢之不同。起塔供養一也。△二釋起塔意。",
    "X32n0619_008:0516a01": "所以者何當知是處(至)諸佛於此而般涅槃。",
    "X32n0619_008:0516a02": "四處起塔。是道場即法身主處。餘三如文。經功難",
    "X32n0619_008:0516a03": "盡。四要撮略。盡在此經顯示。此經所在之處。即應",
    "X32n0619_008:0516a04": "起塔。起塔之處。即阿含四處。四處即此經宣示顯",
    "X32n0619_008:0516a05": "說之四要語也。道場釋上所有之法。菩提釋上甚",
    "X32n0619_008:0516a06": "深之事。轉法輪釋上自在神力。般涅槃釋上秘要",
    "X32n0619_008:0516a07": "之藏。此之四要。攝盡全經。△二偈頌。有十六行。分",
    "X32n0619_008:0516a08": "二。初六行。頌上長行。二十行。明持經功德。初又分",
    "X32n0619_008:0516a09": "二。初三行。頌佛現神力。",
    "X32n0619_008:0516a10": "爾時世尊重宣此義而說偈言。",
    "X32n0619_008:0516a11": "諸佛救世者住於大神通(至)地皆六種動。",
    "X32n0619_008:0516a12": "濁惡之世。眾生垢重。示現降迹。維持世道。挽回人",
    "X32n0619_008:0516a13": "心。故稱救世者。十種神力。後五不頌。前五於佛切",
    "X32n0619_008:0516a14": "近故。△二三行。頌結要勸持。",
    "X32n0619_008:0516a15": "以佛滅度後能持是經故(至)不可得邊際。",
    "X32n0619_008:0516a16": "初二行。讚美持經。次一行。顯持經功德。如虗空無",
    "X32n0619_008:0516a17": "邊。△二十行。明持經功德。分五。初一行半。明得見",
    "X32n0619_008:0516a18": "三佛。",
    "X32n0619_008:0516a19": "能持是經者則為已見我(至)教化諸菩薩。",
    "X32n0619_008:0516a20": "見三佛者。靈山一會也。又見等者。開示悟入。佛知",
    "X32n0619_008:0516a21": "佛見。教諸菩薩說今經也。△二二行明諸佛歡喜。",
    "X32n0619_008:0516a22": "能持是經者令我及分身(至)亦令得歡喜。",
    "X32n0619_008:0516a23": "斯道得傳。稱可佛心。故皆歡喜也。△三一行明得",
    "X32n0619_008:0516a24": "近佛果。",
    "X32n0619_008:0516b01": "諸佛坐道場所得秘要法能持是經者不久亦當得。",
    "X32n0619_008:0516b02": "△四四行明得大辯才。",
    "X32n0619_008:0516b03": "能持是經者於諸法之義(至)畢竟住一乘。",
    "X32n0619_008:0516b04": "四無礙如文。如風於空中者。風喻說法。空喻理。風",
    "X32n0619_008:0516b05": "有聲無形。空有名無相。稱性之談。即言忘言。如風",
    "X32n0619_008:0516b06": "行空中。復何障礙。比興顯理曰因緣。文脉潛通。不",
    "X32n0619_008:0516b07": "失倫次。曰次第。能破眾生無始妄習。如日月能除",
    "X32n0619_008:0516b08": "幽暗。一言入耳。默沾懸記。曰畢竟住一乘。△五一",
    "X32n0619_008:0516b09": "行半。總結應持。",
    "X32n0619_008:0516b10": "是故有智者聞此功德利(至)決定無有疑。",
    "X32n0619_008:0516b11": "△神力嘉讚竟。",
    "X32n0619_008:0516b12": "妙法蓮華經囑累品第二十二",
    "X32n0619_008:0516b13": "由前地涌菩薩。發願弘經。如來神力嘉讚已竟。故",
    "X32n0619_008:0516b14": "此品摩頂以付囑也。言囑累者。囑是佛所付囑。累",
    "X32n0619_008:0516b15": "是煩爾宣傳。謂將此妙法付囑於汝。累汝末世宣",
    "X32n0619_008:0516b16": "傳古德云。你若不是這等人。自然不來殃及你之",
    "X32n0619_008:0516b17": "意。此從佛旨得名。又囑是頂受所囑。累是甘而弗",
    "X32n0619_008:0516b18": "勞。此從菩薩敬順得名。又囑是如來金口所囑。累",
    "X32n0619_008:0516b19": "是菩薩甘心頂荷。此從授受合論得名。此如來叮",
    "X32n0619_008:0516b20": "寧至囑。如人王之託孤。臨大節。遇顛沛。不忘靈山",
    "X32n0619_008:0516b21": "之遺命。繼往開來。信與不信。方便善巧。示教利喜。",
    "X32n0619_008:0516b22": "使道統相傳。斯文不泯。末世之下。知有所歸也。此",
    "X32n0619_008:0516b23": "是諸佛一片慈悲之禍。祖禰不了。殃及兒孫。遞代",
    "X32n0619_008:0516b24": "相傳。故曰囑累。聖言歷三灾而不朽。優曇映七日",
    "X32n0619_008:0516c01": "而恒榮。賴此囑矣。問。作佛則曰授記。持經則曰囑",
    "X32n0619_008:0516c02": "累者。何也。答。正顯作佛難。而持經為法師者。尤不",
    "X32n0619_008:0516c03": "易也。成佛如登九五位。作法師如定天下時也。葢",
    "X32n0619_008:0516c04": "闢土開疆。經無量勤苦。然後大業成就。故知作法",
    "X32n0619_008:0516c05": "師難於作佛也。欲紹法王位曰授記。令其行法師",
    "X32n0619_008:0516c06": "事曰囑累。如來先以法王授諸弟子。後以法師囑",
    "X32n0619_008:0516c07": "累菩薩。所望於法師者重矣。居法師位者。寧不自",
    "X32n0619_008:0516c08": "重歟。△二囑累薪傳。分二。初囑累授受。二時眾歡",
    "X32n0619_008:0516c09": "喜。初又三。初如來付囑。二菩薩領受。三事畢唱散。",
    "X32n0619_008:0516c10": "初又三。初正明付囑。",
    "X32n0619_008:0516c11": "爾時釋迦牟尼佛(至)令一切眾生普得聞知。",
    "X32n0619_008:0516c12": "法座起者。從第一義空而起無邊慈悲之用也。以",
    "X32n0619_008:0516c13": "一手一時遍摩諸菩薩頂。故名大神力。摩頂如世",
    "X32n0619_008:0516c14": "間父囑子。拊其背而告之之意。菩薩弘經。如來付",
    "X32n0619_008:0516c15": "囑。勉其諦聽。令無忘失。故舒其手而摩其頂也。無",
    "X32n0619_008:0516c16": "量菩薩。即千世界微塵數地涌之菩薩也。如來授",
    "X32n0619_008:0516c17": "道化他。名權智手。菩薩自行受道。名實智頂。以權",
    "X32n0619_008:0516c18": "智手摩實智頂。顯即權即實。權實不二也。又頂是",
    "X32n0619_008:0516c19": "最上義。諸佛授受。皆摩頂付囑。今欲付囑無上妙",
    "X32n0619_008:0516c20": "法。故摩無上最尊頂也。難得者。約修。則三祇練行。",
    "X32n0619_008:0516c21": "百劫調心。約斷。則五住究盡。二死永亡故。流布增",
    "X32n0619_008:0516c22": "益者。以此妙法。流傳後世。布散十方。自今而後。自",
    "X32n0619_008:0516c23": "狹而廣。等法界而無遺。衍塵劫而不滯。一切見聞。",
    "X32n0619_008:0516c24": "共登長者之堂。均獲髻中之珠。各各開示悟入也。",
    "X32n0619_008:0517a01": "三摩者。示付囑之諄諄殷勤也。令一切者。勿論責",
    "X32n0619_008:0517a02": "賤等。普得見聞也。△二釋付囑意。",
    "X32n0619_008:0517a03": "所以者何如來有大慈悲(至)勿生慳悋。",
    "X32n0619_008:0517a04": "所以令汝等廣宣此經普得見聞者。何也。以如來",
    "X32n0619_008:0517a05": "是眾生之大施主。具三行。能與眾生三智。汝等應",
    "X32n0619_008:0517a06": "當隨學也。一大慈悲行。平等滋濟故。二無慳悋行。",
    "X32n0619_008:0517a07": "竭內外財故。三無所畏行。不憚煩難故。以此三行。",
    "X32n0619_008:0517a08": "能與眾生佛智。離二乘見故。如來智。離菩薩見故。",
    "X32n0619_008:0517a09": "自然智。離諸取證不由他悟故。三智唯是一乘實",
    "X32n0619_008:0517a10": "智。但隨德用。其三稍異。佛覺了一切。逈異二乘。即",
    "X32n0619_008:0517a11": "一切智也。如來果號。揀異因位。即道種智也。自然",
    "X32n0619_008:0517a12": "者。任運而知。不然而然。俯會無差。如月臨淵。即一",
    "X32n0619_008:0517a13": "切種智也。又慈悲行。如來室也。無慳悋。如來衣也。",
    "X32n0619_008:0517a14": "無所畏。如來座也。室中能施三智。衣座亦然。三軌",
    "X32n0619_008:0517a15": "各具三智。能施眾生果地三智之用。方為大施主",
    "X32n0619_008:0517a16": "也。汝等既願弘經。當學如來三行。末世之下。隨今",
    "X32n0619_008:0517a17": "日之見聞。宣傳流布。不可生一毫慳悋心也。△三",
    "X32n0619_008:0517a18": "誡勉隨宜。",
    "X32n0619_008:0517a19": "於未來世若有善男子(至)則為已報諸佛之恩。",
    "X32n0619_008:0517a20": "若根深智利。直說佛慧。若根器下劣。不具正信。當",
    "X32n0619_008:0517a21": "秘此妙法。於餘法中。方便善巧而引導之。一乘佛",
    "X32n0619_008:0517a22": "慧是深。權漸餘法。亦云深者。是法皆為一佛乘故。",
    "X32n0619_008:0517a23": "亦得云深也。指受曰示。教詔為教。令得利益。得大",
    "X32n0619_008:0517a24": "歡喜。當知佛恩無可報。唯宣大法。續佛慧命。始名",
    "X32n0619_008:0517b01": "報佛恩也。△二菩薩領受。",
    "X32n0619_008:0517b02": "時諸菩薩摩訶薩(至)唯然世尊願不有慮。",
    "X32n0619_008:0517b03": "聞佛付囑。得如所願。皆大歡喜。踊躍無量。三業虔",
    "X32n0619_008:0517b04": "誠。仰謝如來也。如來再三付囑。珍重此法也。菩薩",
    "X32n0619_008:0517b05": "三反領受。敬謹奉行也。願不有慮者。謂如來勿以",
    "X32n0619_008:0517b06": "將來為慮也。我等今日。耳提面命。親聞是經。親得",
    "X32n0619_008:0517b07": "付囑。將來之世。如佛教勅。如法教化。如說修行也。",
    "X32n0619_008:0517b08": "△三事畢云散。",
    "X32n0619_008:0517b09": "爾時釋迦牟尼佛(至)多寶佛塔還可如故。",
    "X32n0619_008:0517b10": "多寶為證全經而來。分身為開寶塔故集。前開塔",
    "X32n0619_008:0517b11": "後。如來即云。以此經付囑有在。今開塔事畢。付囑",
    "X32n0619_008:0517b12": "已竟。故遣分身各還本土。隨所安然。以大法得傳。",
    "X32n0619_008:0517b13": "化身應隱故。後說未周。尚須圓證。故留多寶。以大",
    "X32n0619_008:0517b14": "旨聊圓。幽宗未竭故。又如故者。前開今閉也。此下",
    "X32n0619_008:0517b15": "如來出塔。與大眾復降靈山。再說後六品經文。其",
    "X32n0619_008:0517b16": "實流通。上二品已竟。向下六品。不過勗勉今會新",
    "X32n0619_008:0517b17": "得記者。以堅固其志願耳。△二時眾歡喜。",
    "X32n0619_008:0517b18": "說是語時十方無量(至)聞佛所說皆大歡喜。",
    "X32n0619_008:0517b19": "化他事遂。故諸佛歡喜。自行得法。故菩薩歡喜。得",
    "X32n0619_008:0517b20": "記作佛。故聲聞歡喜。均獲廣記。故八部歡喜。囑累",
    "X32n0619_008:0517b21": "薪傳已竟。",
    "X32n0619_008:0517b22": "妙法蓮華經藥王菩薩本事品第二十三",
    "X32n0619_008:0517b23": "此品顯精苦為法。弘傳斯道。竭其神力。盡其形命。",
    "X32n0619_008:0517b24": "殷殷虔虔。志猶未已。故以菩薩本事以立名焉。楞",
    "X32n0619_008:0517c01": "嚴云。我無始劫。為世良醫。口中嘗此娑婆世界。艸",
    "X32n0619_008:0517c02": "木金石。名數凡有十萬八千。如是悉知苦酸鹹淡。",
    "X32n0619_008:0517c03": "甘辛等味。是冷是熱。有毒無毒。悉能遍知。了知味",
    "X32n0619_008:0517c04": "性。非空非有。非即身心。非離身心。分別味因。從是",
    "X32n0619_008:0517c05": "開悟。如來印名藥王。觀經曰。昔名星光。從尊者日",
    "X32n0619_008:0517c06": "藏。聞說佛慧。以雪山上藥。供養眾僧。願我未來。能",
    "X32n0619_008:0517c07": "治眾生身心兩病。舉世歡喜。名曰藥王。以此菩薩",
    "X32n0619_008:0517c08": "遍知藥性。故能觀機逗教。應病發藥。一切眾生身",
    "X32n0619_008:0517c09": "心二病。淨盡無餘。於諸法中。會取自性。得大自在。",
    "X32n0619_008:0517c10": "故名藥王也。菩薩者。悲智雙運。二利齊修故。本事",
    "X32n0619_008:0517c11": "者。本昔之事也。下文明一切眾生喜見菩薩。頓捨",
    "X32n0619_008:0517c12": "一身。復燒兩臂。輕生重法。命殞道存。舉昔顯本。故",
    "X32n0619_008:0517c13": "言本事品。△三藥王苦行。分四。初宿王請問。二如",
    "X32n0619_008:0517c14": "來垂答。三聞品利益。四多寶稱善。且初又三。初總",
    "X32n0619_008:0517c15": "問遊化。",
    "X32n0619_008:0517c16": "爾時宿王華菩薩(至)云何遊於娑婆世界。",
    "X32n0619_008:0517c17": "此品明藥王宿昔苦行。非宿昔自在。久行因行者。",
    "X32n0619_008:0517c18": "不能啟發也。又前因藥王告八萬者。豈無故而然",
    "X32n0619_008:0517c19": "也。故宿王華舉而問之。菩薩既知藥性。遍治眾病。",
    "X32n0619_008:0517c20": "凡有利益之處。菩薩當云何遊化耶。△二別問苦",
    "X32n0619_008:0517c21": "行。",
    "X32n0619_008:0517c22": "世尊是藥王菩薩(至)那由他難行苦行。",
    "X32n0619_008:0517c23": "苦行雖多。難行者唯捨身耳。△三請答歡喜。",
    "X32n0619_008:0517c24": "善哉世尊願少解說(至)及此聲聞眾聞皆歡喜。",
    "X32n0619_008:0518a01": "菩薩苦行多端。願於多中少分說一二事也。八部",
    "X32n0619_008:0518a02": "得懸記。他土願弘經。聲聞得記。發起願樂。故聞皆",
    "X32n0619_008:0518a03": "歡喜也。不言地涌。本門所化。知之不言。觀音文殊。",
    "X32n0619_008:0518a04": "影響大化。不在此例。分身從來者。各還本土故。△",
    "X32n0619_008:0518a05": "二如來垂答。分二。初正答苦行。二歎經功深。初又",
    "X32n0619_008:0518a06": "二。初明事本。",
    "X32n0619_008:0518a07": "爾時佛告宿王華(至)歌歎於佛以為供養。",
    "X32n0619_008:0518a08": "爾時下。明劫數長遠。有佛下。通別名號。明德云淨",
    "X32n0619_008:0518a09": "者。不為塵垢所染故。自利也。如日月。能破眾生惑",
    "X32n0619_008:0518a10": "暗。利他也。其佛下。明眷屬眾多。佛壽下。明壽命長",
    "X32n0619_008:0518a11": "遠。彼國下。明國土嚴淨。一箭道者。補註云。二里也。",
    "X32n0619_008:0518a12": "今取射垛為則。或一百二十步。一百三十步。一百",
    "X32n0619_008:0518a13": "五十步也。諸寶臺下。明諸天供養。△二明本事。又",
    "X32n0619_008:0518a14": "三。初彼佛說法。二廣修供養。三結會古今。且初彼",
    "X32n0619_008:0518a15": "佛說法。",
    "X32n0619_008:0518a16": "爾時彼佛為一切眾生喜見菩薩(至)說法華經。",
    "X32n0619_008:0518a17": "彼佛普度一切眾生。故為喜見。及諸三乘說經。但",
    "X32n0619_008:0518a18": "喜見為當機。付囑流通。如今身子同也。△二廣修",
    "X32n0619_008:0518a19": "供養。又二。初明現在。二明未來。初又二。初修行得",
    "X32n0619_008:0518a20": "法。",
    "X32n0619_008:0518a21": "是一切眾生喜見菩薩(至)得現一切色身三昧。",
    "X32n0619_008:0518a22": "樂習苦行者。菩薩之行。行人所難行也。精進經行",
    "X32n0619_008:0518a23": "者。即般舟三昧也。等持三昧。半行半坐。一行三昧。",
    "X32n0619_008:0518a24": "長年坐定。般舟三昧。不坐不臥也。一心求佛者。以",
    "X32n0619_008:0518b01": "精進苦行。專求佛道也。萬二千歲得三昧者。依根",
    "X32n0619_008:0518b02": "塵十二處。圓融互照。以一實相融一切根塵。於一",
    "X32n0619_008:0518b03": "根塵現一切色法。交徹融攝。重重無盡。是名萬二",
    "X32n0619_008:0518b04": "千歲得一切色身三昧也。此三昧有三義。一者內",
    "X32n0619_008:0518b05": "現。如今經身根清淨。十界依正於身中現。如明鏡",
    "X32n0619_008:0518b06": "現像。二者外現。如妙音觀音。隨機示現十界色身。",
    "X32n0619_008:0518b07": "三者內外現。如大集經觀於己身。眾生身諸佛身",
    "X32n0619_008:0518b08": "悉於己身中現。又見己身眾生身。現佛身中。又見",
    "X32n0619_008:0518b09": "眾生身中。現己身佛身也。△二作念報恩。又二。初",
    "X32n0619_008:0518b10": "以三昧神通力供養。",
    "X32n0619_008:0518b11": "得此三昧已心大歡喜(至)價直娑婆世界以供養佛。",
    "X32n0619_008:0518b12": "先念歸功此經。次念供佛及經。即時下。以神通力",
    "X32n0619_008:0518b13": "雨華香供佛。得此三昧。理無出入。表用三昧神通",
    "X32n0619_008:0518b14": "之力。故言入耳。海此岸者。正法念云。妙高山南海",
    "X32n0619_008:0518b15": "此岸。即南岸也。六銖者。二十四銖為一兩。六銖即",
    "X32n0619_008:0518b16": "一兩中四分之一也。△二以正報色身力供養。又",
    "X32n0619_008:0518b17": "三。初正明燒身。",
    "X32n0619_008:0518b18": "作是供養已從三昧起(至)八十億恒河沙世界。",
    "X32n0619_008:0518b19": "神力所化。不過外財。財不及法。故復然身。作法供",
    "X32n0619_008:0518b20": "養。薰陸出大乘國。西域記云。薰陸香樹。葉似棠梨。",
    "X32n0619_008:0518b21": "兜樓婆出鬼神國。此云香艸。畢力迦即丁香。膠香",
    "X32n0619_008:0518b22": "即松香。身為道器。但色身不淨。欲作供養。須滌之",
    "X32n0619_008:0518b23": "令淨。故服六香。以表無上清淨之道器也。供養淨",
    "X32n0619_008:0518b24": "明德佛者。淨因淨果。因果一致也。六香即六度行。",
    "X32n0619_008:0518c01": "諸華香油。表微細小行也。千二百。表根塵十二處",
    "X32n0619_008:0518c02": "也。塗身表外淨。欲希淨德之果。必內外一如。廣行",
    "X32n0619_008:0518c03": "六度萬行。鎔鑄根塵。破色身之妄執。證法身之真",
    "X32n0619_008:0518c04": "常也。神通力願者。明不以世火。還依三昧智火。自",
    "X32n0619_008:0518c05": "然身者。表爍滅幻緣故。光明照等。表顯發真光。照",
    "X32n0619_008:0518c06": "明法界故。又正燒身時。若覺痛。同於凡夫。若不覺",
    "X32n0619_008:0518c07": "痛。同於木石。當燒之時。且道喜見菩薩。在甚麼處。",
    "X32n0619_008:0518c08": "△二諸佛稱歎。",
    "X32n0619_008:0518c09": "其中諸佛同時讚言(至)作是語已而各默然。",
    "X32n0619_008:0518c10": "善哉下。乃八十億恒沙諸佛之語也。真法供養者。",
    "X32n0619_008:0518c11": "菩薩內運智觀。觀此色身。由惑因故。感斯惑果。即",
    "X32n0619_008:0518c12": "幻緣假合。今用空慧之火而蕩除之。故言真法也。",
    "X32n0619_008:0518c13": "能燒者火。所燒者身。能供養者身火。所供養者佛",
    "X32n0619_008:0518c14": "法也。能觀者智慧。所觀者身火。能供所供。境智不",
    "X32n0619_008:0518c15": "二。能所斯亡。以不二觀。觀不二境。成不二行。會不",
    "X32n0619_008:0518c16": "二空。作如是觀。燒身苦行等。皆為正行。所以投巖",
    "X32n0619_008:0518c17": "無招外行之論。赴火不為內眾之譏。若不爾者。無",
    "X32n0619_008:0518c18": "利勤苦。佛有誠誡。良由心正行正。智邪事邪。行不",
    "X32n0619_008:0518c19": "可廢。智不可亡。後之學者。無失法利。問。律制燒身。",
    "X32n0619_008:0518c20": "得偷蘭遮罪。燒指得突吉羅罪。此中云何讚燒身",
    "X32n0619_008:0518c21": "耶。答。大小開制不同。小制結過。大制令燒。故梵網",
    "X32n0619_008:0518c22": "云。若不燒身臂指。供養諸佛。非出家菩薩。故知順",
    "X32n0619_008:0518c23": "小行易。不燒何難。從大誠難。燒乃不易。今藥王久",
    "X32n0619_008:0518c24": "證。并出開制。重法忘懷。發起神通之願。為軌下愚。",
    "X32n0619_008:0519a01": "當深思焉。昔智大師。初見南嶽思師於光州大蘇",
    "X32n0619_008:0519a02": "山。師一見。乃曰。昔日靈山同聽法華。宿緣所遣。今",
    "X32n0619_008:0519a03": "復來矣。授以普賢道場。令修法華三昧。大師誦經",
    "X32n0619_008:0519a04": "至此二句。寂然入定。見靈山一會。儼然未散。豁然",
    "X32n0619_008:0519a05": "大悟。以所證白思。思曰。非汝不證。非我不知。汝所",
    "X32n0619_008:0519a06": "得乃法華三昧前方便。獲一旋陀羅尼。自是以後。",
    "X32n0619_008:0519a07": "照了法華。如曦和臨於萬象。達諸法相。似清風遊",
    "X32n0619_008:0519a08": "於太虗矣。亦所不及者。彼華香繒旛之勝。特外緣",
    "X32n0619_008:0519a09": "耳。國城妻子之重。特愛緣耳。非法供養。故皆不及",
    "X32n0619_008:0519a10": "也。夫為法忘身。不特佛氏。至人得道。皆外形骸。若",
    "X32n0619_008:0519a11": "孔子甘於夕死。楊雄不羨久生。達本知常。恃有不",
    "X32n0619_008:0519a12": "亡者存焉。若識念未亡。諸蘊違礙。不達法行。空慕",
    "X32n0619_008:0519a13": "其迹。彌增業苦。善男子下。顯法施尊上。作是二句。",
    "X32n0619_008:0519a14": "經家敘相。△三明燒身時節。",
    "X32n0619_008:0519a15": "其身火然千二百歲過是已後其身乃盡。",
    "X32n0619_008:0519a16": "六根六塵。一切洞徹。我相乃盡。只怕此身煉不盡。",
    "X32n0619_008:0519a17": "此身燒盡我無依者。此也。萬二千二。前後照應。皆",
    "X32n0619_008:0519a18": "明十二處。鎔鑄鍛鍊也。上明現在竟。△二明未來。",
    "X32n0619_008:0519a19": "又分五段。初生在王家。",
    "X32n0619_008:0519a20": "一切眾生喜見菩薩(至)結加趺坐忽然化生。",
    "X32n0619_008:0519a21": "由無女人。故云化生。三昧功成。生死去來。猶如夜",
    "X32n0619_008:0519a22": "旦故。父師不離淨德。表真俗常修妙行故。△二說",
    "X32n0619_008:0519a23": "昔本事。",
    "X32n0619_008:0519a24": "即為其父而說偈言。",
    "X32n0619_008:0519b01": "大王今當知我經行彼處(至)捨所愛之身。",
    "X32n0619_008:0519b02": "說是偈已而白父言(至)我今當還供養此佛。",
    "X32n0619_008:0519b03": "經行彼處者。即於淨德佛所聞法華經。一心求佛。",
    "X32n0619_008:0519b04": "精進經行也。心者罪之源。身者業之藪。世人癡故",
    "X32n0619_008:0519b05": "愛之。菩薩悟故捨之。有本於此偈後。添二句。義雖",
    "X32n0619_008:0519b06": "足。乃後人擅加。考笈多所譯。亦但六句。法護所譯。",
    "X32n0619_008:0519b07": "但四句耳。晉本偈後。有父王歎善同詣佛所之文。",
    "X32n0619_008:0519b08": "其義更足。日月下。明前身供佛。得法聞經也。一切",
    "X32n0619_008:0519b09": "眾生語言者。勿論雞鳴犬吠。鵲噪鴉喧。得此三昧。",
    "X32n0619_008:0519b10": "普皆了知。又寶積經云。復有三昧。名解一切眾生",
    "X32n0619_008:0519b11": "語言。得此三昧者。善能宣說一切語言。於一字中",
    "X32n0619_008:0519b12": "說一切字。了一切字皆同一字故。初聞經後得色",
    "X32n0619_008:0519b13": "身三昧者。由證得法身。故應物現形。無非妙體。然",
    "X32n0619_008:0519b14": "身之後得語言總持者。由離諸相見。故圓通眾音。",
    "X32n0619_008:0519b15": "無非真說。體無非妙。則森羅萬象皆一切色身。說",
    "X32n0619_008:0519b16": "無非真。則鵲噪鴉鳴皆語言三昧。非深證行境。超",
    "X32n0619_008:0519b17": "情離見者。何以當此。俱舍論云。甄迦羅。亦云矜羯",
    "X32n0619_008:0519b18": "羅。五十大數中第十六數也。頻婆羅。亦云頻跋羅。",
    "X32n0619_008:0519b19": "第十八數也。阿閦婆。亦云阿芻婆。第二十數也。或",
    "X32n0619_008:0519b20": "云那由他。是百萬億。甄迦羅。是千千萬億。頻婆羅。",
    "X32n0619_008:0519b21": "是百千千萬億。阿閦婆。是萬千千萬億。大王下。欲",
    "X32n0619_008:0519b22": "還供養。△三往詣佛所。",
    "X32n0619_008:0519b23": "白已即坐七寶之臺(至)合十指爪以偈讚佛。",
    "X32n0619_008:0519b24": "容顏甚奇妙光明照十方我適曾供養今復還親覲。",
    "X32n0619_008:0519c01": "爾時一切眾生喜見菩薩(至)世尊猶故在世。",
    "X32n0619_008:0519c02": "坐臺升空者。菩薩以神力燒身。以神力化生。復以",
    "X32n0619_008:0519c03": "神力見佛也。大抵得此三昧。來去自由。縱橫無礙。",
    "X32n0619_008:0519c04": "方稱普現之名。三十二相曰奇妙。紫金光聚曰光",
    "X32n0619_008:0519c05": "明。曾供養者。即前生三昧力正報力二供養也。還",
    "X32n0619_008:0519c06": "親覲者。即今生值遇。又當供養也。問候之語不多。",
    "X32n0619_008:0519c07": "讀之不勝親熱。令人想見當時。重法之殷殷也。覩",
    "X32n0619_008:0519c08": "其容顏奇妙之相且喜現在之未滅。意謂前生既",
    "X32n0619_008:0519c09": "親近。弟子又轉生矣。何幸又遇復還親近哉。忻忻",
    "X32n0619_008:0519c10": "切切。翹翹顒顒。有不可以言語形盡者。故但云世",
    "X32n0619_008:0519c11": "尊。世尊猶故在世。猶故二字當玩。如云弟子轉生。",
    "X32n0619_008:0519c12": "世尊還在世。正啟下唱滅付囑之意。△四如來付",
    "X32n0619_008:0519c13": "囑。",
    "X32n0619_008:0519c14": "爾時日月淨明德佛(至)於夜後分入於涅槃。",
    "X32n0619_008:0519c15": "告一切下。唱滅也。又勑下。付囑也。先總付家業。通",
    "X32n0619_008:0519c16": "指三乘人天等法。及諸下。別囑出世本懷獨指大",
    "X32n0619_008:0519c17": "乘佛果。亦以下。付依報國土。正報使役已。我滅下",
    "X32n0619_008:0519c18": "託身後事。供養舍利起若干塔也。付囑已竟。出世",
    "X32n0619_008:0519c19": "事畢。故入圓寂。於夜後分者。表無為正位故。△五",
    "X32n0619_008:0519c20": "奉命任持。又四。初滅後起塔。",
    "X32n0619_008:0519c21": "爾時一切眾生喜見菩薩(至)垂諸旛葢懸眾寶鈴。",
    "X32n0619_008:0519c22": "悲惱戀慕者。準涅槃經。世尊受純陀最後供已。即",
    "X32n0619_008:0519c23": "說涅槃。欲入滅時。脫却伽黎。上升虗空。唱言。大眾",
    "X32n0619_008:0519c24": "當觀如來金色之身。只此一見不復再見。如是七",
    "X32n0619_008:0520a01": "度。展轉二十四反示身。二十四反八禪。然後臥師",
    "X32n0619_008:0520a02": "子床。中夜入滅。大眾悲痛感戀。如波羅奢佉。問。見",
    "X32n0619_008:0520a03": "道之人。已斷見愛。何至此乎。答。大士之情。非悲於",
    "X32n0619_008:0520a04": "人而痛於法也。以如來聖道所託。今逝矣。人天眼",
    "X32n0619_008:0520a05": "滅。七眾何依。斯道無傳。亘古長夜。故菩薩悲傷感",
    "X32n0619_008:0520a06": "戀而痛慕之。[卄/積]聚也。謂聚此香闍維如來也。疑栴",
    "X32n0619_008:0520a07": "檀為[卄/積]者。當準此土佛入滅已。以轉輪王法茶毗。",
    "X32n0619_008:0520a08": "即時作七寶金棺。微妙白氎。兜羅綿。栴檀沉水。百",
    "X32n0619_008:0520a09": "千萬億種種香華等。積如須彌。況彼淨土。庸何疑",
    "X32n0619_008:0520a10": "焉。又佛說火化之法。在己則顯三昧之力。播熏煉",
    "X32n0619_008:0520a11": "之功。故火化自焚。舍利迸透。在人則掩臭腐之穢。",
    "X32n0619_008:0520a12": "免螻蟻之食。其魄不滯。其神清升。而此方臥淤膿",
    "X32n0619_008:0520a13": "於荒郊。埋腐骸於朽壤為是。且以火化為不忍。方",
    "X32n0619_008:0520a14": "其穴地負土。全體而坑之。為可忍耶。二者皆出於",
    "X32n0619_008:0520a15": "不得已耳。達人觀之。一等歸盡。沉之可也。露之可",
    "X32n0619_008:0520a16": "也。棄諸溝中。內諸石槨。無不可也。收舍利下。起塔",
    "X32n0619_008:0520a17": "莊嚴供養。高三世界者。三千世界也。小千覆初禪。",
    "X32n0619_008:0520a18": "中千覆二禪。大千覆三禪。云高者。至四禪天也。△",
    "X32n0619_008:0520a19": "二燒臂供養。",
    "X32n0619_008:0520a20": "爾時一切眾生喜見菩薩(至)七萬二千歲而以供養。",
    "X32n0619_008:0520a21": "一切大眾。即佛所付之眾。汝等一句。誡無散亂也。",
    "X32n0619_008:0520a22": "臂云百福者。種種因行所感也。七萬等。燒臂時節。",
    "X32n0619_008:0520a23": "問。塔有八萬四千。所起定非一處。一身然臂。何能",
    "X32n0619_008:0520a24": "遍供乎。答。菩薩證諸法實相。稱理而供。不壞一相。",
    "X32n0619_008:0520b01": "而普供無遺也。問。燒身但千二百歲。今燒臂何故",
    "X32n0619_008:0520b02": "七萬二千歲耶。答。前約自行。身盡入滅。今為弘法。",
    "X32n0619_008:0520b03": "令物獲益。故燒身時少而燒臂時長也。又前表破",
    "X32n0619_008:0520b04": "六識中我法二執。今表破七識中我法二執也。△",
    "X32n0619_008:0520b05": "三時眾獲益。",
    "X32n0619_008:0520b06": "令無數求聲聞眾(至)皆使得住現一切色身三昧。",
    "X32n0619_008:0520b07": "令發菩提心者。不令此眾住於小果也。皆得住三",
    "X32n0619_008:0520b08": "昧者。以己之所證而證於人也。彼佛以大眾付囑。",
    "X32n0619_008:0520b09": "豈徒然哉。菩薩善繼善述。信不誣也。△四燒臂還",
    "X32n0619_008:0520b10": "復。",
    "X32n0619_008:0520b11": "爾時諸菩薩天人阿修羅等(至)一切人天得未曾有。",
    "X32n0619_008:0520b12": "大眾憂惱者。皆謂大士佛法所寄。兩臂既然。形神",
    "X32n0619_008:0520b13": "將沒。如之柰何。由此憂惱。以初心菩薩。愛見未忘",
    "X32n0619_008:0520b14": "故。喜見作誓已全其臂者。達境唯心。物隨心轉。然",
    "X32n0619_008:0520b15": "臂復臂。心之所致也。善伏忍辱復全身等。皆斯旨",
    "X32n0619_008:0520b16": "也。問。兩臂還復。二執復起否。答。前破二執。此表證",
    "X32n0619_008:0520b17": "二空理也由斯等者。謂燒身身生。然臂臂復。不住",
    "X32n0619_008:0520b18": "之因。稱其性而淳且厚。皆出於福德至誠之力。智",
    "X32n0619_008:0520b19": "慧神通之妙。非今之好奇惑眾也。當爾下。結顯希",
    "X32n0619_008:0520b20": "奇上廣修供養竟。△三結會古今。",
    "X32n0619_008:0520b21": "佛告宿王華菩薩(至)百千萬億那由他數。",
    "X32n0619_008:0520b22": "其所捨身下。結答若干苦行中。捨身之一事也。上",
    "X32n0619_008:0520b23": "正答苦行已竟。△二歎經功深。分三。初明供養較",
    "X32n0619_008:0520b24": "勝。二歎所持經法。三明持經福德。初又二。初供塔",
    "X32n0619_008:0520c01": "顯勝。",
    "X32n0619_008:0520c02": "宿王華若有發心(至)諸珍寶物而供養者。",
    "X32n0619_008:0520c03": "夫指有三節。足一指者。三節俱焚也。能然手指。是",
    "X32n0619_008:0520c04": "燒一節也。愚謂即手一指。足一指。無不可也。楞嚴",
    "X32n0619_008:0520c05": "云。我滅度後。其有比丘。身然一燈。燒一指節。及於",
    "X32n0619_008:0520c06": "身上。爇一香炷。我說是人。無始宿債。一時酧畢。長",
    "X32n0619_008:0520c07": "揖世間。永脫諸漏。此中手指足指。皆身分也。表行",
    "X32n0619_008:0520c08": "人不能斷二執。於六七二識中。相應貪瞋等心所。",
    "X32n0619_008:0520c09": "隨斷一分。得一分真理耳。手指內身也。妻子外身",
    "X32n0619_008:0520c10": "也。國城等。身外之餘物也。內重外輕。功福有異。故",
    "X32n0619_008:0520c11": "然指供養。勝於身外諸珍寶也。△二供人顯勝。",
    "X32n0619_008:0520c12": "若復有人以七寶(至)乃至一四句偈其福最多。",
    "X32n0619_008:0520c13": "三千世界七寶。供四聖人。不如持經一偈者。以財",
    "X32n0619_008:0520c14": "況法也。葢法是聖師。能生。能養。能成。能榮。發心受",
    "X32n0619_008:0520c15": "持此經。由法為生。始終隨法進修為養。令滿極果",
    "X32n0619_008:0520c16": "為成。能應眾機為榮。四雖不同。以法為水。如父母",
    "X32n0619_008:0520c17": "必以此四而護其子也。四句偈者。長行名散華偈。",
    "X32n0619_008:0520c18": "四言五言等。名貫華偈。云一四句者。以少況多之",
    "X32n0619_008:0520c19": "謂。△二歎所持經法。分二。初歎法體。二歎法用。初",
    "X32n0619_008:0520c20": "又曲分十一段。初河海淺深喻。",
    "X32n0619_008:0520c21": "宿王華譬如一切川流(至)所說經中最為深大。",
    "X32n0619_008:0520c22": "川流江河四水。喻前四教。海喻法華。四水狹淺。大",
    "X32n0619_008:0520c23": "海汪洋。喻四教不普。大法圓收。故最為深大。以說",
    "X32n0619_008:0520c24": "窮本地為深。包羅一切為大。若別論川水獨清。通",
    "X32n0619_008:0521a01": "四壑之寒泉。淺源止渴。成六合之神功。喻小教偏",
    "X32n0619_008:0521a02": "空。明四諦之真理。劣志己利。得六通之妙用。流水",
    "X32n0619_008:0521a03": "長遠。涉十方之要津。來往通渠。濟萬物之枯乏。喻",
    "X32n0619_008:0521a04": "始教大乘。行十度之初門。自他俱利集萬善之莊",
    "X32n0619_008:0521a05": "嚴。江水通湖。混一味之涇渭。信流進浦。送人舡之",
    "X32n0619_008:0521a06": "到岸。喻終教歸中。顯一心之體用。智波入俗。蕩我",
    "X32n0619_008:0521a07": "法之雙空。河水一連接天際之高流。源從萬壑。通",
    "X32n0619_008:0521a08": "南北之行程。喻頓教一乘。悟法身之真理。心空萬",
    "X32n0619_008:0521a09": "緣。脫根塵之妄惑。海水洪深。納百川而同味。淵源",
    "X32n0619_008:0521a10": "浩大。容萬派以朝宗。喻法華甚深。攝四教而同圓。",
    "X32n0619_008:0521a11": "妙理廣大。會三乘而歸一。故云最為深大也。△二",
    "X32n0619_008:0521a12": "群山高低喻。",
    "X32n0619_008:0521a13": "又如土山黑山(至)於諸經中最為其上。",
    "X32n0619_008:0521a14": "土山者。土石諸山也。黑山者。俱舍云。南洲從中向",
    "X32n0619_008:0521a15": "北。各有三重黑山。小鐵圍者。繞小千界。大鐵圍者。",
    "X32n0619_008:0521a16": "繞大千界。十寶山者。華嚴云。雪山。香山。軻利羅山。",
    "X32n0619_008:0521a17": "仙聖山。乾陀山。馬耳山。尼民陀山。斫迦羅山。宿慧",
    "X32n0619_008:0521a18": "山。須彌山。群山土積。十寶矮形。鐵圍雖高。非金所",
    "X32n0619_008:0521a19": "成須彌四寶為體。坐鎮四洲。下旋香海。上宅群天。",
    "X32n0619_008:0521a20": "居然群山之王也。諸教勢同群峯。一乘須彌齊峙。",
    "X32n0619_008:0521a21": "△三星月校光喻。",
    "X32n0619_008:0521a22": "又如眾星之中月天子(至)諸經法中最為照明。",
    "X32n0619_008:0521a23": "星月俱是陰精。同是夜現。朗夜之光。星不及月。喻",
    "X32n0619_008:0521a24": "前諸教乃照世之典。權不及實也。照明二字取喻。",
    "X32n0619_008:0521b01": "以大寶在暗。非燈莫照。一乘實相。隱於藏識。不得",
    "X32n0619_008:0521b02": "今經開示。眾生佛知佛見不明。故最為照明也。△",
    "X32n0619_008:0521b03": "四日光破暗喻。",
    "X32n0619_008:0521b04": "又如日天子能除諸闇(至)能破一切不善之闇。",
    "X32n0619_008:0521b05": "日當中天。幽衢頓破。此經入耳。昏障潛消。以此經",
    "X32n0619_008:0521b06": "明一乘實相。能破一切眾生不善惑闇故。△五王",
    "X32n0619_008:0521b07": "位尊卑喻。",
    "X32n0619_008:0521b08": "又如諸小王中轉輪聖王(至)於眾經中最為其尊。",
    "X32n0619_008:0521b09": "小王封列一國之尊。金輪承統四洲之主。三乘之",
    "X32n0619_008:0521b10": "典。各偏一宗。一乘之談。圓統其旨。尊卑之名分昭",
    "X32n0619_008:0521b11": "然也。△六天王優劣喻。",
    "X32n0619_008:0521b12": "又如帝釋於三十三天中王(至)諸經中王。",
    "X32n0619_008:0521b13": "帝釋乃忉利之主。群天為輔佐之伴。喻群經為權",
    "X32n0619_008:0521b14": "道之宗。此典乃實教之旨。△七凡聖為父喻。",
    "X32n0619_008:0521b15": "又如大梵天王(至)及發菩薩心者之父。",
    "X32n0619_008:0521b16": "梵王統三千界。為六趣之父。此經詮一乘理。乃三",
    "X32n0619_008:0521b17": "乘之父。△八約聖顯說喻。",
    "X32n0619_008:0521b18": "又如一切凡夫人中(至)諸經法中最為第一。",
    "X32n0619_008:0521b19": "支佛超七賢七位之群。拔四果四向之萃。獨顯支",
    "X32n0619_008:0521b20": "佛一遠離行。亦得涅槃。更侵習氣。故為第一。喻此",
    "X32n0619_008:0521b21": "經但一佛乘。一超直入。傳心之典。理拔群說。故稱",
    "X32n0619_008:0521b22": "第一。△九法妙人尊喻。",
    "X32n0619_008:0521b23": "有能受持是經典者(至)於一切眾生中亦為第一。",
    "X32n0619_008:0521b24": "法妙故為第一。人弘妙法。故於一切眾中為第一",
    "X32n0619_008:0521c01": "也。△十乘分大小喻。",
    "X32n0619_008:0521c02": "一切聲聞辟支佛中(至)諸經法中最為第一。",
    "X32n0619_008:0521c03": "聲聞小艸。菩薩大樹。大樹之材。非藥艸可比也。△",
    "X32n0619_008:0521c04": "十一唯佛獨尊喻。",
    "X32n0619_008:0521c05": "如佛為諸法王此經亦復如是諸經中王。",
    "X32n0619_008:0521c06": "如來乃究竟果人。非因人可比。於諸法中。得大自",
    "X32n0619_008:0521c07": "在故。此經位在三乘之上。理御諸教之宗。無因不",
    "X32n0619_008:0521c08": "收。無果不攝。群經了義中王者此也。此上歎妙法",
    "X32n0619_008:0521c09": "之體。隨機在處。最尊最勝也。△二歎法用。又三。初",
    "X32n0619_008:0521c10": "歎拔苦用。",
    "X32n0619_008:0521c11": "宿王華此經能救一切眾生者(至)離諸苦惱。",
    "X32n0619_008:0521c12": "此經能令九界眾生。難分段變易二種生死之苦",
    "X32n0619_008:0521c13": "惱。故云能救一切眾生者。△二歎與樂用。",
    "X32n0619_008:0521c14": "此經能大饒益一切眾生(至)如賈客得海如炬除闇。",
    "X32n0619_008:0521c15": "此經二句標饒益滿願。下諸得字。皆是充滿之意。",
    "X32n0619_008:0521c16": "清涼等十二事。皆是與樂之用。此經如池者。醍醐",
    "X32n0619_008:0521c17": "上味故。如火者。發智慧燄故。如衣者。功德莊嚴故。",
    "X32n0619_008:0521c18": "如主者。證法身真理故。如母者。眾生恃怙故。如舡",
    "X32n0619_008:0521c19": "者載到彼岸故。如醫者。療身心病故。如燈者。破無",
    "X32n0619_008:0521c20": "明闇故。如寶者。常可如意故。如王者。統攝群機故。",
    "X32n0619_008:0521c21": "如海者。涅槃性海故。如炬者。慧燄破惑故。△三總",
    "X32n0619_008:0521c22": "結二用。",
    "X32n0619_008:0521c23": "此法華經亦復如是(至)能解一切生死之縛。",
    "X32n0619_008:0521c24": "今經力用。能拔一切眾生生死病痛之苦。而與究",
    "X32n0619_008:0522a01": "竟涅槃之樂。能解一切眾生惑業之縛。而與究竟",
    "X32n0619_008:0522a02": "解脫之樂。歎所持經法竟。△三明持經福德。分二",
    "X32n0619_008:0522a03": "初舉聞全經福。",
    "X32n0619_008:0522a04": "若人得聞此法華經(至)所得功德亦復無量。",
    "X32n0619_008:0522a05": "若人下。明聞經書寫功德。若書是經下。明華香種",
    "X32n0619_008:0522a06": "種供養功德。瞻蔔黃華也。須曼那。善攝意華也。波",
    "X32n0619_008:0522a07": "羅羅。熏華也。婆利師迦。夏生華也。又云雨華。雨後",
    "X32n0619_008:0522a08": "生故。那婆。雜華也。摩利。鬘華也。諸華皆可作油。然",
    "X32n0619_008:0522a09": "燈供佛。△二舉聞今品福。分二。初格量。次囑累。初",
    "X32n0619_008:0522a10": "又分四。初明聞品益。",
    "X32n0619_008:0522a11": "宿王華若有人聞(至)盡是女身後不復受。",
    "X32n0619_008:0522a12": "先總明聞品功德。次明女人聞品受持利益。持經",
    "X32n0619_008:0522a13": "者。障陋盡除。後不復受者。轉女成男也。△二明勸",
    "X32n0619_008:0522a14": "修益。",
    "X32n0619_008:0522a15": "若如來滅後後五百歲中(至)恒河沙等諸佛如來。",
    "X32n0619_008:0522a16": "若如來下。依經修行。往生淨土也。準大集經。有五",
    "X32n0619_008:0522a17": "五百歲。第一解脫堅固。第二禪定堅固。第三持戒",
    "X32n0619_008:0522a18": "堅固。第四多聞堅固。第五鬪諍堅固。後五百歲。即",
    "X32n0619_008:0522a19": "鬪諍堅固時也。末法時代。善根轉少。大法冥利。雖",
    "X32n0619_008:0522a20": "女人猶獲勝利。況男子乎。問。此中但云如說修行",
    "X32n0619_008:0522a21": "即淨土因。如何修行耶。答。即受持讀誦深信解相。",
    "X32n0619_008:0522a22": "問。彌陀攝念佛人生極樂。今聞法華何故亦生耶。",
    "X32n0619_008:0522a23": "答。由解安樂行故。聞佛壽量故。此經名蓮華故。了",
    "X32n0619_008:0522a24": "明唯心故。然諸經指歸淨域。佛佛讚往西方。淨土",
    "X32n0619_008:0522b01": "法門。乃眾生歸依處也。故文殊大智求生。普賢萬",
    "X32n0619_008:0522b02": "行願往。遠公始創東林。蓮師繼踵雲棲。若幽若顯。",
    "X32n0619_008:0522b03": "乃聖乃凡。三學高士。九流名賢。無不修持。若萬派",
    "X32n0619_008:0522b04": "以朝宗。似群星而拱北。彌陀願力弘深。眾生專念",
    "X32n0619_008:0522b05": "必往。希淨土者。宜盡心焉。不復下。明離諸塵垢。貪",
    "X32n0619_008:0522b06": "瞋癡乃根本煩惱。憍慢等垢。乃隨煩惱。既到安養。",
    "X32n0619_008:0522b07": "所依者淨業。所會者善人。故遠離一切諸垢也。得",
    "X32n0619_008:0522b08": "菩薩下。明證理根淨。心寂根淨。故能見若干諸如",
    "X32n0619_008:0522b09": "來也。△三諸佛遙讚。",
    "X32n0619_008:0522b10": "是時諸佛遙共讚言(至)智慧禪定無有與汝等者。",
    "X32n0619_008:0522b11": "善男子。即前女人修行往生。得忍根淨也。受持為",
    "X32n0619_008:0522b12": "人說者。即前聞經如說修行也。實相之理。非有為",
    "X32n0619_008:0522b13": "之福。故水火不能焚溺。稱實相理。海墨不窮。故千",
    "X32n0619_008:0522b14": "佛共說不盡。諸魔賊。即五陰煩惱等。生死軍。即無",
    "X32n0619_008:0522b15": "明六識等。餘怨敵。即隨情對境之惑業。賊能侵害。",
    "X32n0619_008:0522b16": "軍能攻擊。由得無生忍。故能摧滅一切煩惱諸垢",
    "X32n0619_008:0522b17": "也。無如汝者。顯諸佛守護。與如來把手共行。豈天",
    "X32n0619_008:0522b18": "人所及哉。無有與汝等者。以三乘智慧禪定。皆權",
    "X32n0619_008:0522b19": "也思惟是經。是實也。權漸不及圓實。豈三乘可等",
    "X32n0619_008:0522b20": "哉。△四結聞品益。",
    "X32n0619_008:0522b21": "宿王華此菩薩(至)所得功德如上所說。",
    "X32n0619_008:0522b22": "此菩薩一句。總收藥王苦行。神通。三昧。種種功德",
    "X32n0619_008:0522b23": "智慧也。若有下。明聞品隨喜讚善之益。一稱經名。",
    "X32n0619_008:0522b24": "蓮華出口。一念隨喜。法香在身。善種不亡。功成自",
    "X32n0619_008:0522c01": "著也。上說功德。即前往生離垢遙讚等。格量已竟。",
    "X32n0619_008:0522c02": "△次囑累。",
    "X32n0619_008:0522c03": "是故宿王華(至)應當如是生恭敬心。",
    "X32n0619_008:0522c04": "是故下。先以一品囑當機流通。宿王下。次教當機",
    "X32n0619_008:0522c05": "神力守護全經。所以下。徵釋守護之意。此經開悟",
    "X32n0619_008:0522c06": "佛知佛見。却除癡愛病緣。故云良藥。癡愛病除。生",
    "X32n0619_008:0522c07": "死緣斷。頓證真常。何復老死。如般若智照。能空五",
    "X32n0619_008:0522c08": "蘊。度苦厄。無老死是也。汝見下。明見持經者。散華",
    "X32n0619_008:0522c09": "作念。生心如佛想也。取艸者。佛成道時。吉祥長者",
    "X32n0619_008:0522c10": "施軟艸為座也。吹螺擊鼓者。既成佛已。說法警悟",
    "X32n0619_008:0522c11": "一切群生也。是故下結。上如來垂答已竟。△三聞",
    "X32n0619_008:0522c12": "品利益。",
    "X32n0619_008:0522c13": "說是藥王菩薩本事品時(至)一切眾生語言陀羅尼。",
    "X32n0619_008:0522c14": "此結會眾聞此品之益也。△四多寶稱歎。",
    "X32n0619_008:0522c15": "多寶如來於寶塔中(至)利益無量一切眾生。",
    "X32n0619_008:0522c16": "非宿昔因行成就。得大自在。不能發起是利。故雙",
    "X32n0619_008:0522c17": "歎善哉善哉。上藥王苦行竟。",
    "X32n0619_008:0522c19": "妙法蓮華經大成卷第八"
}