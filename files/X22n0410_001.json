{
    "X22n0410_001:0369b03": "No. 410",
    "X22n0410_001:0369b04": "觀經扶新論并序",
    "X22n0410_001:0369b05": "拙庵 戒度 述",
    "X22n0410_001:0369b06": "[0369b06] 君子可欺也不可罔也昔人所以戒也靈芝大智律",
    "X22n0410_001:0369b07": "師平日常曰生弘毗尼死歸安養能事畢矣故於贊",
    "X22n0410_001:0369b08": "述本宗之暇撰十六觀經新疏發揮淨土教門其間",
    "X22n0410_001:0369b09": "揀判純雜區別理事指的心境決擇疑濫最為精功",
    "X22n0410_001:0369b10": "庶使樂修之者即聞即行不俟窮年積學而後為得",
    "X22n0410_001:0369b11": "可謂往生之捷徑也凡所引用自成一家務存簡要",
    "X22n0410_001:0369b12": "故有芟除繁瑣之說而山家宗匠因公法師以謂越",
    "X22n0410_001:0369b13": "學經宗滅裂天台時教形言毀斥曰輔正解彌歷年",
    "X22n0410_001:0369b14": "所殆至湮沒適以故人見訪偶得其文初讀之則如",
    "X22n0410_001:0369b15": "可畏再讀之則稍可疑三讀之則甚可笑君子可欺",
    "X22n0410_001:0369b16": "也不可罔也昔人所以戒也輔正非獨欺之而又罔",
    "X22n0410_001:0369b17": "之三藏經論天下共之豈謂律學不可通經非欺而",
    "X22n0410_001:0369b18": "何廣引法相橫樹難詞抑是為非掩長求短非罔而",
    "X22n0410_001:0369b19": "何竊惟輔正扶宗立教或抑或揚未易可知但患末",
    "X22n0410_001:0369b20": "學膚受傳為口實一唱百和遲疑兩端淨業正因自",
    "X22n0410_001:0369b21": "茲梗塞得無懼乎&#x8F19;事筆墨而辨析之文成題曰扶",
    "X22n0410_001:0369b22": "新論庶幾扶持新疏之說不為時所欺罔也怒臂拒",
    "X22n0410_001:0369b23": "轍雖亦可謂有心捧土塞河實愧不知其量在理或",
    "X22n0410_001:0369b24": "當何必求人覽者幸毋以狂簡見誚焉。[0369b24] 戊戌中春日",
    "X22n0410_001:0369c01": "戒度於董溪華嶼湖足庵序",
    "X22n0410_001:0369c02": "[0369c02] 輔正曰以由新疏不受時教為弊至甚故先解之。",
    "X22n0410_001:0369c03": "[0369c03] 論曰且自東漢佛教西來至於齊梁源流浸廣弘闡",
    "X22n0410_001:0369c04": "之人非一二數莫不各有師承遞相祖述故使吾道",
    "X22n0410_001:0369c05": "綿綿不絕其間修證悟入之者備存青史是時未聞",
    "X22n0410_001:0369c06": "天台時教之說何其盛哉借使南三北七盡為所破",
    "X22n0410_001:0369c07": "其如天台滅後賢首慈恩諸師角立宗派更多豈不",
    "X22n0410_001:0369c08": "知有天台時教亦未聞適從又如西竺聖師天親無",
    "X22n0410_001:0369c09": "著凡有述作規矩亦別龍樹解般若但分二道馬鳴",
    "X22n0410_001:0369c10": "釋遺教自為七分亦應不受天台時教例斥為非況",
    "X22n0410_001:0369c11": "復清涼親從荊溪學天台教尚乃別立宗途競開戶",
    "X22n0410_001:0369c12": "牖新疏且非天台宗派那得責以天台時教豈謂天",
    "X22n0410_001:0369c13": "台所立時教不當理乎大抵在人取舍安可抑而與",
    "X22n0410_001:0369c14": "之當知佛法譬如通都大邑東西南北隨人往來果",
    "X22n0410_001:0369c15": "如輔正之見必使天下之人同遵一路而行其可得",
    "X22n0410_001:0369c16": "乎若使新疏一依天台時教何勞別述只緣自古至",
    "X22n0410_001:0369c17": "今不分兩土教法純雜之異致成一混唯我新疏乃",
    "X22n0410_001:0369c18": "能知之而輔正故以不受時教見斥所謂以己妨人",
    "X22n0410_001:0369c19": "未知其可也。",
    "X22n0410_001:0369c20": "[0369c20] 新疏云諸師各尚宗風後學莫知攸往今摭取優",
    "X22n0410_001:0369c21": "長芟除繁瑣隋朝遠法師天台智者皆有章疏善",
    "X22n0410_001:0369c22": "導亦有玄義故今所釋擇善從之。",
    "X22n0410_001:0369c23": "[0369c23] 輔正曰我教東漸已來而大乘經論之學以其不",
    "X22n0410_001:0369c24": "明時教邪正無別則與婆毗迦羅成其伴侶新疏",
    "X22n0410_001:0370a01": "滅裂吾教直欲申經以微言奧義謂之繁瑣且如",
    "X22n0410_001:0370a02": "題中佛之一字有法報應佛生法佛勝劣佛今經",
    "X22n0410_001:0370a03": "為屬何佛又觀之一字有從假入空觀從空入假",
    "X22n0410_001:0370a04": "觀中道第一義觀乃至占察真如唯識等觀題中",
    "X22n0410_001:0370a05": "觀字為屬何收。",
    "X22n0410_001:0370a06": "[0370a06] 論曰天台以五時八教判釋一代群經南三北七蔑",
    "X22n0410_001:0370a07": "如無聞孰敢擬議於其間哉況復南山作傳稱美靈",
    "X22n0410_001:0370a08": "芝亦乃秉筆推尊然今新疏所謂芟除繁瑣者豈為",
    "X22n0410_001:0370a09": "天台時教而設斯乃論其製作文體唯從簡當不事",
    "X22n0410_001:0370a10": "繁冗如選序云略其蕪穢集其清英書序云芟夷繁",
    "X22n0410_001:0370a11": "亂翦截浮詞況復荊溪略疏序云筆在侍人不無繁",
    "X22n0410_001:0370a12": "廣見者慕之弊其文多帶義必存言繁則翦(文)荊溪",
    "X22n0410_001:0370a13": "乃天台弟子於師之文尚容翦削信是述作之通規",
    "X22n0410_001:0370a14": "古今之常例縱使新疏對斥前代其間自有遠師善",
    "X22n0410_001:0370a15": "導何獨黨於天台又復若使不明時教則與婆毗迦",
    "X22n0410_001:0370a16": "羅成伴侶者如向所引龍樹馬鳴西竺諸師以至慈",
    "X22n0410_001:0370a17": "恩賢首例皆陷於邪黨耶豈其然乎復將佛觀二字",
    "X22n0410_001:0370a18": "為難者秪緣輔正不分兩土教門之異遂將此土修",
    "X22n0410_001:0370a19": "證行相一混而說所以動轉皆成罣礙今謂假饒說",
    "X22n0410_001:0370a20": "盡五時八教三身四土一心三觀乃至無量法門並",
    "X22n0410_001:0370a21": "是天台建立宗旨何關新疏之事乎。",
    "X22n0410_001:0370a22": "[0370a22] 新疏云極樂淨土純一大乘眾生生者莫不皆發",
    "X22n0410_001:0370a23": "無上道心到彼皆得不退是知二土立教純雜不",
    "X22n0410_001:0370a24": "同則淨土諸經不勞揀判天台云此是大乘方等",
    "X22n0410_001:0370b01": "教攝二藏明義菩薩收漸頓悟入此即頓教(云云)。",
    "X22n0410_001:0370b02": "[0370b02] 輔正曰新疏初謂淨土純是大乘不勞揀判者淨土",
    "X22n0410_001:0370b03": "雖復純是大乘揀判經文意在此土行者指其歸",
    "X22n0410_001:0370b04": "趣新疏但準彼土已生之人不判此土令生之典",
    "X22n0410_001:0370b05": "既云純是大乘則是已揀偏小那云不勞此語既",
    "X22n0410_001:0370b06": "當揀判但有其名而無其義天台部教那可忽之",
    "X22n0410_001:0370b07": "次引天台菩薩藏攝未知如何領會且頓之義乃",
    "X22n0410_001:0370b08": "有多途(云云)況菩薩之義亦有多種(云云)備引俱舍婆",
    "X22n0410_001:0370b09": "沙論文(云云)乃至云將何等心用何等觀破何等惑",
    "X22n0410_001:0370b10": "入何等位(云云)。",
    "X22n0410_001:0370b11": "[0370b11] 論曰新疏所謂淨土純是大乘豈非揀判經文耶揀",
    "X22n0410_001:0370b12": "判經文豈非為此土行者指歸趣耶只緣彼土已生",
    "X22n0410_001:0370b13": "之人純是大乘故使此土令生之典不兼偏小機教",
    "X22n0410_001:0370b14": "一到安得兩分而云但準已生之人不判令生之典",
    "X22n0410_001:0370b15": "新疏顯然判云淨土純是大乘復引天台大乘方等",
    "X22n0410_001:0370b16": "為據那謂不判令生之典又復自知新疏純一大乘",
    "X22n0410_001:0370b17": "之語已是揀判恐遭人難仍轉計云此語即當揀判",
    "X22n0410_001:0370b18": "那云不勞今謂不勞者但不同此土大小偏圓逐一",
    "X22n0410_001:0370b19": "細揀其如淨土之教一言蔽諸無非大乘故云不勞",
    "X22n0410_001:0370b20": "爾若如輔正必欲揀判者且如純談淨土乃有七經",
    "X22n0410_001:0370b21": "未審何經是大何經是小若純是大正同新疏不勞",
    "X22n0410_001:0370b22": "揀判若兼偏小反顯淨土未為圓頓作此窮逐不攻",
    "X22n0410_001:0370b23": "自壞又云次引天台菩薩藏攝如何領會乃至云頓",
    "X22n0410_001:0370b24": "義多途菩薩多種等者此正所謂欺罔也當知新疏",
    "X22n0410_001:0370c01": "所立直申正義更不餘途據韋提希不歷小果便證",
    "X22n0410_001:0370c02": "無生故名為頓機既屬頓教理行果從而可如何反",
    "X22n0410_001:0370c03": "以俱舍婆沙小乘位次而相比擬枘方乖鑿未知其",
    "X22n0410_001:0370c04": "可也大率輔正恃其強辯旁若無人不許他宗唯尊",
    "X22n0410_001:0370c05": "已學不分新疏流行於世無由滅絕所以鋪排法相",
    "X22n0410_001:0370c06": "堆疊教門橫引異端&#x8657;張難勢欲令新疏兒孫無所",
    "X22n0410_001:0370c07": "措其手足望崖而退不敢講談則使新疏自然陸沉",
    "X22n0410_001:0370c08": "用心若此為欺人乎為欺天乎新疏云新千歲之下",
    "X22n0410_001:0370c09": "必有賞音豈容私情而掩蔽哉又云將何心用何觀",
    "X22n0410_001:0370c10": "破何惑入何位者只緣不辨兩土入道之殊故作此",
    "X22n0410_001:0370c11": "說當知往生淨土之人多是具縛凡夫之眾如觀經",
    "X22n0410_001:0370c12": "云如來今者為未來世一切眾生為煩惱賊之所害",
    "X22n0410_001:0370c13": "者說清淨業又云若佛滅後諸眾生等濁惡不善五",
    "X22n0410_001:0370c14": "苦所逼云何當見阿彌陀佛極樂世界天台云生彼",
    "X22n0410_001:0370c15": "土者未必悉是得道之人故經云犯重罪者臨終之",
    "X22n0410_001:0370c16": "時懺罪念佛業障便轉即得往生若但生聖凡夫何",
    "X22n0410_001:0370c17": "得願生彼土故知雖具染惑亦得生也(文)四明亦云",
    "X22n0410_001:0370c18": "不離當念願達彼方庶即下凡便階不退又云即於",
    "X22n0410_001:0370c19": "博地能藉勝緣纔獲往生永無退轉(文)據此經疏以",
    "X22n0410_001:0370c20": "明則知到彼土已進修勝道方論破顯若在此土已",
    "X22n0410_001:0370c21": "破惑已入位何藉求生淨土耶輔正只欲破斥新疏",
    "X22n0410_001:0370c22": "不知反自公違佛祖。",
    "X22n0410_001:0370c23": "[0370c23] 新疏云了彼淨土即我自心非他法也達彼彌陀",
    "X22n0410_001:0370c24": "即我自性非他物也乃至云淨穢身土悉是眾生",
    "X22n0410_001:0371a01": "自心只由心體&#x8657;融故使往來無礙只由心體包",
    "X22n0410_001:0371a02": "&#x5FA7;故令取舍無妨。",
    "X22n0410_001:0371a03": "[0371a03] 輔正曰新疏所計不出心體&#x8657;融心性包&#x5FA7;於融",
    "X22n0410_001:0371a04": "&#x5FA7;中而有去來淨土極談臻於此也如此見解何",
    "X22n0410_001:0371a05": "殊外計外道尚云含&#x5FA7;國土又云我&#x5FA7;十方凝明",
    "X22n0410_001:0371a06": "不動一切眾生於我心中自生自死等新疏之談",
    "X22n0410_001:0371a07": "此外道計相去幾何又小乘中所談幻化之心偏",
    "X22n0410_001:0371a08": "於法界亦奚揀之雖然此經大乘了義觀佛三昧",
    "X22n0410_001:0371a09": "攝受往生凡夫淺識三昧未成苟發斯解將何用",
    "X22n0410_001:0371a10": "心以別邪正。",
    "X22n0410_001:0371a11": "[0371a11] 論曰新疏極談灼然臻於此也輔正不有成人之美",
    "X22n0410_001:0371a12": "但欲成人之惡引彼相似之言混此至當之義且如",
    "X22n0410_001:0371a13": "外道全是生死妄心所起邪計不出因緣及與自然",
    "X22n0410_001:0371a14": "小乘乃是生滅幻心體析諸法取證偏空尚都不聞",
    "X22n0410_001:0371a15": "他佛身土之名安能信有唯心本性之說其理懸遠",
    "X22n0410_001:0371a16": "如泰山之與秋毫安可同年而語自知不可作如此",
    "X22n0410_001:0371a17": "難復轉計云雖然此經大乘了義等者須知此說益",
    "X22n0410_001:0371a18": "見乖&#x758E;何者此土修行全運自力由被觀慧研窮妄",
    "X22n0410_001:0371a19": "識故有發起宿業邪解若修淨業全假他力阿彌陀",
    "X22n0410_001:0371a20": "佛誓願光明常來攝受決無魔事亦由不分兩土教",
    "X22n0410_001:0371a21": "法之殊致茲混濫也。",
    "X22n0410_001:0371a22": "[0371a22] 新疏云天台疏云此經心觀為宗此則單就能觀",
    "X22n0410_001:0371a23": "為言遠師善導等並以觀佛三昧為宗此則通就",
    "X22n0410_001:0371a24": "能所而立。",
    "X22n0410_001:0371b01": "[0371b01] 輔正曰新疏謂天台單就能觀者讀文不周也下",
    "X22n0410_001:0371b02": "文既云以修心妙觀為宗豈是單就能觀耶蓋修",
    "X22n0410_001:0371b03": "心玅觀之義乃約是心作佛佛於心顯故曰修心",
    "X22n0410_001:0371b04": "玅觀之言豈非三昧故知修心妙觀與觀佛三昧",
    "X22n0410_001:0371b05": "安可以能所單複揀之。",
    "X22n0410_001:0371b06": "[0371b06] 論曰凡欲定當是非評量得失必據現文然後文下",
    "X22n0410_001:0371b07": "求義萬無失一新疏所以揀判兩家經宗乃據現文",
    "X22n0410_001:0371b08": "也輔正&#x5374;引下文約義曲釋欲具能所今謂下文修",
    "X22n0410_001:0371b09": "心妙觀之語與前心觀之說無殊如愚所見天台既",
    "X22n0410_001:0371b10": "談性具現前一念具足三千依正身土生佛因果小",
    "X22n0410_001:0371b11": "如毫末大若&#x8657;空舉一全收無非心性離能觀外無",
    "X22n0410_001:0371b12": "別所觀若其然者假使天台單就能觀亦自佳矣何",
    "X22n0410_001:0371b13": "必攀附須具能所況今新疏以觀佛為宗一準十疑",
    "X22n0410_001:0371b14": "論文彼云凡求生者希心起想緣阿彌陀佛相好光",
    "X22n0410_001:0371b15": "明又觀彼土七寶莊嚴備如十六觀經等疏即結云",
    "X22n0410_001:0371b16": "今經觀佛斯為明據祖訓若此那得不遵。",
    "X22n0410_001:0371b17": "[0371b17] 新疏云以觀佛三昧為宗及引經論成證又明事",
    "X22n0410_001:0371b18": "理云理是&#x8657;寂之強名事乃施為之別目利根達",
    "X22n0410_001:0371b19": "理一切唯心鈍根永達專依事行。",
    "X22n0410_001:0371b20": "[0371b20] 輔正曰新疏以觀佛三昧為宗者此經明佛乃有",
    "X22n0410_001:0371b21": "三品所謂八尺丈六八萬相好也三品之中為觀",
    "X22n0410_001:0371b22": "何品又三昧之名如智論總有百八楞嚴為首大",
    "X22n0410_001:0371b23": "品師子奮迅三昧超越三昧乃至地持九種三昧",
    "X22n0410_001:0371b24": "新疏但云觀佛三昧而已未審以何三昧觀何佛",
    "X22n0410_001:0371c01": "身所準十疑論文如何承用次明事理二觀本出",
    "X22n0410_001:0371c02": "占察經中文云一者利根應習真如實觀其鈍根",
    "X22n0410_001:0371c03": "者應當先習唯心識觀真如豈非理心識豈非事",
    "X22n0410_001:0371c04": "新疏那云利根理觀則達唯心。",
    "X22n0410_001:0371c05": "[0371c05] 論曰新疏所立觀佛三昧或八尺或丈六或八萬隨",
    "X22n0410_001:0371c06": "行者智力淺深宜觀八尺丈六則觀八尺丈六宜觀",
    "X22n0410_001:0371c07": "八萬則觀八萬所以經中特立三品正為於此安可",
    "X22n0410_001:0371c08": "一&#x69E9;定觀何品又復三昧名通今以觀佛而為三昧",
    "X22n0410_001:0371c09": "則已揀異其餘三昧那云以何三昧觀何佛身準十",
    "X22n0410_001:0371c10": "疑論申明厥旨非不明白隱&#x5374;新疏全文&#x5374;問如何",
    "X22n0410_001:0371c11": "展用公心何在所引占察經事理二觀難今唯心屬",
    "X22n0410_001:0371c12": "理者將恐述名失旨試為申之須知占察所示若事",
    "X22n0410_001:0371c13": "若理並據修觀以說直達法界者名之為理起心推",
    "X22n0410_001:0371c14": "撿者名之為事事理雖殊無非修觀但約創心發足",
    "X22n0410_001:0371c15": "以分二別新疏則不然乃是通論一切事理不專在",
    "X22n0410_001:0371c16": "觀且如十六觀境無非彼土依正之相不&#x5FA7;事理但",
    "X22n0410_001:0371c17": "隨行者觀之有異利根了境唯心則一切皆理鈍根",
    "X22n0410_001:0371c18": "迷心為境則一切皆事此就心境迷了以分事理若",
    "X22n0410_001:0371c19": "以今疏對彼占察是則今之唯識自可通收彼經二",
    "X22n0410_001:0371c20": "觀南山事抄懺篇論修唯識亦約投心而分兩異新",
    "X22n0410_001:0371c21": "疏於資持記委引占察經文示其修相非不知之隨",
    "X22n0410_001:0371c22": "文用與豈可雷同況心識之名通事理經論盛談那",
    "X22n0410_001:0371c23": "見占察乍分二觀例判屬事耶若曉新疏所立反觀",
    "X22n0410_001:0371c24": "輔正之難大無交涉。",
    "X22n0410_001:0372a01": "[0372a01] 新疏云準知觀佛功德難量乃是&#x5374;惡之前陣入",
    "X22n0410_001:0372a02": "道之初門。",
    "X22n0410_001:0372a03": "[0372a03] 輔正曰新疏自云圓頓上乘成佛之法是心是佛",
    "X22n0410_001:0372a04": "出自今經韋提一聞即破無明得無生忍若將了",
    "X22n0410_001:0372a05": "義中了義之法以為前陣初門更以何為究竟法",
    "X22n0410_001:0372a06": "耶。",
    "X22n0410_001:0372a07": "[0372a07] 論曰新疏特彰觀佛三昧功德超勝更無過上獨推",
    "X22n0410_001:0372a08": "第一是故謂之前陣初門即此便是究竟之法非謂",
    "X22n0410_001:0372a09": "別有究竟法也請考新疏連引諸經觀佛為證方見",
    "X22n0410_001:0372a10": "指歸不究文意率爾形言蓋緣此語偶同天台戒疏",
    "X22n0410_001:0372a11": "彼以三學迭論功用戒但止惡防非故曰運善之初",
    "X22n0410_001:0372a12": "章&#x5374;惡之前陣定慧方能破惑顯理始為究竟料想",
    "X22n0410_001:0372a13": "輔正錯認彼文故作是說。",
    "X22n0410_001:0372a14": "[0372a14] 新疏云嘗考經文但出所觀之境不分事理之殊",
    "X22n0410_001:0372a15": "得非能觀之人根有利鈍而趣入乎。",
    "X22n0410_001:0372a16": "[0372a16] 輔正曰自語相違也下自釋經是心作佛是心是",
    "X22n0410_001:0372a17": "佛云心者即是行者觀佛之心由觀佛相相現心",
    "X22n0410_001:0372a18": "中乃至云恐謂修成佛從外得只由此心當體是",
    "X22n0410_001:0372a19": "佛故云是心是佛如此釋者為理為事為非理事",
    "X22n0410_001:0372a20": "若云事者理者上文自云不分事理何觀所收況",
    "X22n0410_001:0372a21": "自釋云當體是佛豈非理觀耶日觀已下擊心事",
    "X22n0410_001:0372a22": "境豈非事觀耶況韋提希請教我思惟正受並屬",
    "X22n0410_001:0372a23": "能觀豈但只說一境更無所歸乎。",
    "X22n0410_001:0372a24": "[0372a24] 論曰輔正恅&#x613A;不觀上下文勢來歷摘掇一言半句",
    "X22n0410_001:0372b01": "以為難者實不可也蓋緣古今諸師將十六觀判釋",
    "X22n0410_001:0372b02": "有偏一云十六妙境無非理觀一云據經始末皆是",
    "X22n0410_001:0372b03": "事相一云前後十五是事第九佛觀為理故總責云",
    "X22n0410_001:0372b04": "初釋遺於中下次解抑彼上根後說兩分尤非通論",
    "X22n0410_001:0372b05": "故有今文之來意謂一經始末所談觀境不可偏判",
    "X22n0410_001:0372b06": "唯在造修行者利鈍如何利根則境境皆理鈍根則",
    "X22n0410_001:0372b07": "境境皆事此乃新疏定境立觀能所兩分隨人趣入",
    "X22n0410_001:0372b08": "事理無偏輔正&#x5374;將能觀之觀而難所觀之境反問",
    "X22n0410_001:0372b09": "為理為事為非事理予雖執筆強為分&#x758E;不覺絕倒。",
    "X22n0410_001:0372b10": "[0372b10] 新疏云是知世出世法莫非玅理如法華云觀一",
    "X22n0410_001:0372b11": "切法空如實相又云一切諸法皆無所有金剛般",
    "X22n0410_001:0372b12": "若云一切有為法如夢幻泡影普賢觀云一切諸",
    "X22n0410_001:0372b13": "法即是佛法淨名云一切諸法即菩提相華嚴云",
    "X22n0410_001:0372b14": "一切法無生無滅又云了知一切法自性無所有",
    "X22n0410_001:0372b15": "等若離諸法而談玅理即墮偏邪。",
    "X22n0410_001:0372b16": "[0372b16] 輔正曰引此七文證於不離諸法而談玅理且普",
    "X22n0410_001:0372b17": "賢觀及華嚴初文淨名文此三文義容不離諸法",
    "X22n0410_001:0372b18": "其餘四文如引法華觀一切法空者既為引證不",
    "X22n0410_001:0372b19": "離諸法如何云空然後如實相又引一切諸法皆",
    "X22n0410_001:0372b20": "無所有者亦乃離一切有故云皆無豈是不離諸",
    "X22n0410_001:0372b21": "法又引華嚴了知一切法自性無所有者亦無其",
    "X22n0410_001:0372b22": "有方見舍那金剛般若之文則是體性本空皆不",
    "X22n0410_001:0372b23": "可得此之四文皆言一切諸法空無所有方是玅",
    "X22n0410_001:0372b24": "理那云不離諸法而談玅理耶。",
    "X22n0410_001:0372c01": "[0372c01] 論曰新疏為恐末世行者離&#x5374;世間緣生之法別求",
    "X22n0410_001:0372c02": "玅理成斷滅見特引七文為令生信莫非即事顯理",
    "X22n0410_001:0372c03": "達妄全真一切大乘義歸一揆而輔正但許三文乃",
    "X22n0410_001:0372c04": "謂其餘四文自是諸法皆空全無所有義當於離那",
    "X22n0410_001:0372c05": "云不離今謂輔正學天台道如何作此見解且如四",
    "X22n0410_001:0372c06": "文所談一切法空非同大&#x8657;空無一物此乃第一義",
    "X22n0410_001:0372c07": "空法法宛爾真空不空玅有不有將何以為空有之",
    "X22n0410_001:0372c08": "定論乎若如輔正之說恰似小乘偏空又似外道斷",
    "X22n0410_001:0372c09": "見不知其意如何也。",
    "X22n0410_001:0372c10": "[0372c10] 新疏云一代時教所明觀法略為五例一總觀諸",
    "X22n0410_001:0372c11": "法如經云觀一切法空二別觀自心如止觀還源",
    "X22n0410_001:0372c12": "等三者或但觀色如經云觀身實相觀佛亦然等",
    "X22n0410_001:0372c13": "四兼觀色心如經云照見五蘊皆空等五觀勝境",
    "X22n0410_001:0372c14": "即如諸經觀佛菩薩等。",
    "X22n0410_001:0372c15": "[0372c15] 輔正曰一云總觀諸法者今問用觀之時為觀何",
    "X22n0410_001:0372c16": "法為觀一法為觀諸法為一諸並觀為觀諸為一",
    "X22n0410_001:0372c17": "若觀一法者為屬色耶心耶心與第二義同色與",
    "X22n0410_001:0372c18": "第三義同若觀諸法者諸法無量樊然淆亂行者",
    "X22n0410_001:0372c19": "如何用心等乃至云由此推之全無指歸也。",
    "X22n0410_001:0372c20": "[0372c20] 論曰新疏所明觀法乃是通括一代大乘所詮行相",
    "X22n0410_001:0372c21": "五例收之罄無不盡意欲揀辯今經屬第五例使無",
    "X22n0410_001:0372c22": "混濫此且示其名相而已未是的論修觀及至行者",
    "X22n0410_001:0372c23": "造修或請問良師或披尋聖教自當開解那將正修",
    "X22n0410_001:0372c24": "觀法難今能攝名言果如所難反見輔正心境淆亂",
    "X22n0410_001:0373a01": "全無指歸不在新疏也。",
    "X22n0410_001:0373a02": "[0373a02] 新疏云問今十六觀可名觀心否答若乃達境唯",
    "X22n0410_001:0373a03": "心則彌陀身土孰非心乎但恐反求本陰局認點",
    "X22n0410_001:0373a04": "靈則盡屬他經非今正觀也。",
    "X22n0410_001:0373a05": "[0373a05] 輔正曰所云反求本陰局認點靈屬他經者他經",
    "X22n0410_001:0373a06": "何嘗局認耶華嚴云游心法界如&#x8657;空又云一切",
    "X22n0410_001:0373a07": "世間莫不由心楞嚴云心&#x5FA7;十方又云玅明元心",
    "X22n0410_001:0373a08": "心精&#x5FA7;圓含裹十方此等經文豈是局點靈耶此",
    "X22n0410_001:0373a09": "經亦云是心作佛是心佛正與他經談心體&#x5FA7;無",
    "X22n0410_001:0373a10": "二無別何以優觀經而劣大藏。",
    "X22n0410_001:0373a11": "[0373a11] 論曰新疏既立觀佛為宗特彰問答會同觀心兩無",
    "X22n0410_001:0373a12": "妨礙但今觀心與他經不同他經乃是此土入道之",
    "X22n0410_001:0373a13": "觀不取外境復揀餘陰界入等法唯觀自己一念妄",
    "X22n0410_001:0373a14": "心豈非局認點靈耶此是新疏的示行者投心發足",
    "X22n0410_001:0373a15": "之處用觀入理之門最為緊要輔正考文不細&#x5374;乃",
    "X22n0410_001:0373a16": "連引諸文而見斥奪當知所引諸文若非談本來平",
    "X22n0410_001:0373a17": "等心體即是示觀成理顯之相何關新疏所立之義",
    "X22n0410_001:0373a18": "乎況引本經心作心是會同諸經一往則是二往則",
    "X22n0410_001:0373a19": "非學者討論自見臧否。",
    "X22n0410_001:0373a20": "[0373a20] 新疏云一者自心三昧佛二者西方從因感果佛",
    "X22n0410_001:0373a21": "諸經觀心則觀自心所見佛今經正觀西方從因",
    "X22n0410_001:0373a22": "感果佛等(云云)。",
    "X22n0410_001:0373a23": "[0373a23] 輔正曰此經自云是心作佛是心是佛那云此經",
    "X22n0410_001:0373a24": "觀從因感果佛不準佛言閉眼釋義。",
    "X22n0410_001:0373b01": "[0373b01] 論曰新疏所引古德二佛出自輔行彼文續云今具",
    "X22n0410_001:0373b02": "二義共為一境然此二佛約理須即約事須分其實",
    "X22n0410_001:0373b03": "不二但今新疏為順經宗須觀彼佛故引古德二佛",
    "X22n0410_001:0373b04": "區以別矣庶使行者投心有托及乎三昧成時了知",
    "X22n0410_001:0373b05": "佛非心外即心見佛故見佛時名見自心若見自心",
    "X22n0410_001:0373b06": "即見佛心當爾之時始可與言是心作佛是心是佛",
    "X22n0410_001:0373b07": "矣新疏云建立纖毫不差所謂不準佛言閉眼釋義",
    "X22n0410_001:0373b08": "誣人之罪以罪加之。",
    "X22n0410_001:0373b09": "[0373b09] 新疏云一者法性土二者應化土於應化中分三",
    "X22n0410_001:0373b10": "謂實報土方便土同居土又云空生大覺中即法",
    "X22n0410_001:0373b11": "性土有漏微塵國即應化土。",
    "X22n0410_001:0373b12": "[0373b12] 輔正曰此之一文略有二失一者與自引智論相",
    "X22n0410_001:0373b13": "違既於方便土中引論云聲聞緣覺出生其中受",
    "X22n0410_001:0373b14": "法性身豈法性身居微塵土耶二者改易舊說天",
    "X22n0410_001:0373b15": "台疏中既明四土與新疏所說無異何故沒&#x5374;舊",
    "X22n0410_001:0373b16": "名仍不顯用其義但作法性應化二土明之然後",
    "X22n0410_001:0373b17": "開出四土且新疏既用戒疏四身何不顯用四土",
    "X22n0410_001:0373b18": "等。",
    "X22n0410_001:0373b19": "[0373b19] 論曰古今章疏引文用義出沒取舍其例非一但與",
    "X22n0410_001:0373b20": "文會則引用之適時之巧無可不可豈專一隅新疏",
    "X22n0410_001:0373b21": "明用天台四身者&#x8462;緣戒疏四身之文與經泯合故",
    "X22n0410_001:0373b22": "得用之疏引經云諸佛如來法界身即法報也六十",
    "X22n0410_001:0373b23": "萬億應身也或現大身丈六八尺乃至鳧鴈鴛鴦等",
    "X22n0410_001:0373b24": "化身也以由名義相當更改作次明土中只緣戒疏",
    "X22n0410_001:0373c01": "無文所以不用輔正乃云戒疏既明四土新疏何故",
    "X22n0410_001:0373c02": "沒&#x5374;舊名等者今問戒疏何處有文明說四土撿尋",
    "X22n0410_001:0373c03": "不細反更瞞人吁可&#x6060;也良由諸經明土難可具陳",
    "X22n0410_001:0373c04": "遂舉其要收束法相令義易見故作法性應化二土",
    "X22n0410_001:0373c05": "明之除法性外一切塵剎皆應化收然作此說非無",
    "X22n0410_001:0373c06": "典據即引首楞嚴云空生大覺中如海一漚發有漏",
    "X22n0410_001:0373c07": "微塵國皆依空所生疏自釋云大覺即法性土也微",
    "X22n0410_001:0373c08": "塵國即應化土也所謂出沒取舍適時之巧義見於",
    "X22n0410_001:0373c09": "斯新疏雖則一期建立亦有所法如天台淨名疏有",
    "X22n0410_001:0373c10": "總明佛國別明佛國二科於總明中云國有事理事",
    "X22n0410_001:0373c11": "即應身之域理即極智所照之境但以隨機應物說",
    "X22n0410_001:0373c12": "有真應故明理事乃至云垂&#x8FF9;故有應形應土顯本",
    "X22n0410_001:0373c13": "故有法身真國次別明中方開四土文云諸佛利物",
    "X22n0410_001:0373c14": "差別之相無量無邊今略為四一染淨國二有餘國",
    "X22n0410_001:0373c15": "三果報國四常寂光當知新疏初約法性應化一往",
    "X22n0410_001:0373c16": "以分則與天台總明義同於應化中復分諸土則與",
    "X22n0410_001:0373c17": "天台別明義同天台既有等規矩何不審思而輒破",
    "X22n0410_001:0373c18": "斥所言與智論相違者此非新疏相違乃是輔正之",
    "X22n0410_001:0373c19": "失也須知聲聞緣覺雖居界外法性身土無明未破",
    "X22n0410_001:0373c20": "法性未圓盡屬變易生死方便有餘所收若望究竟",
    "X22n0410_001:0373c21": "法性理土安得不是微塵土耶微塵乃喻其多也輔",
    "X22n0410_001:0373c22": "正不察見有微塵之言將同世間穢惡境界便謂豈",
    "X22n0410_001:0373c23": "法性身居微塵土一何造次。",
    "X22n0410_001:0373c24": "[0373c24] 新疏云韋提請云教我思惟教我正受古疏以三",
    "X22n0410_001:0374a01": "福答思惟十六觀答正受善導云諸師將三福合",
    "X22n0410_001:0374a02": "思惟十六觀合正受今謂不然華嚴云說思惟正",
    "X22n0410_001:0374a03": "受是三昧異名即知思惟正受只是請觀。",
    "X22n0410_001:0374a04": "[0374a04] 輔正曰韋提既請思惟正受佛以福觀答之此蓋",
    "X22n0410_001:0374a05": "關節相當文無盈縮縱華嚴有異名之說在彼譯",
    "X22n0410_001:0374a06": "人用意何關此經釋經固有引他部者經義若顯",
    "X22n0410_001:0374a07": "何用相關今以一義例之如攝大乘論有梁唐二",
    "X22n0410_001:0374a08": "譯不同真諦所譯謂之梁攝乃立第九真常淨識",
    "X22n0410_001:0374a09": "[狀/廾]師所譯謂之唐攝不立第九乃云第九是第八",
    "X22n0410_001:0374a10": "異名若然且如後世弘梁攝人見唐攝論謂之異",
    "X22n0410_001:0374a11": "名豈謂梁攝但立八識由此論之新疏雖依善導",
    "X22n0410_001:0374a12": "所說未知善導果是耶非耶吾宗釋經尚以善哉",
    "X22n0410_001:0374a13": "善哉二句相同之言謂之雙歎權實豈思惟正受",
    "X22n0410_001:0374a14": "對當顯然不為異釋耶。",
    "X22n0410_001:0374a15": "[0374a15] 論曰新疏所釋思惟正受之語設使不見善導玄義",
    "X22n0410_001:0374a16": "亦只合作請觀釋之何者凡論修觀必先起心思惟",
    "X22n0410_001:0374a17": "決擇境觀不謬方入正觀但心境未忘猶屬思惟前",
    "X22n0410_001:0374a18": "方便也心境一合觀成理顯名為正受作此釋者蓋",
    "X22n0410_001:0374a19": "本經文疏引地觀文云如此想者名為粗見極樂國",
    "X22n0410_001:0374a20": "地即思惟也若得三昧見彼國地了了分明不可具",
    "X22n0410_001:0374a21": "說即正受也故曰設使不見玄義亦只合作請觀釋",
    "X22n0410_001:0374a22": "之何況玄義明有此說若合符節故得引之以成今",
    "X22n0410_001:0374a23": "義只緣韋提連請二句在文不顯善導恐人異解特",
    "X22n0410_001:0374a24": "引華嚴異名釋之況思惟之名諸文多指正觀如普",
    "X22n0410_001:0374b01": "賢觀云正念思惟一實境界又云思惟大乘心不休",
    "X22n0410_001:0374b02": "廢輔行云思惟者正觀也又如諸文以三學收八正",
    "X22n0410_001:0374b03": "道則以思惟屬慧新疏為見韋提陳請之後經文隔",
    "X22n0410_001:0374b04": "絕將及半紙方云欲生彼國當修三福則非彰灼提",
    "X22n0410_001:0374b05": "起前問雙酬所請是故得作助道釋之此說本於唐",
    "X22n0410_001:0374b06": "朝善導至今經數百載玄義見行於世爾前不聞排",
    "X22n0410_001:0374b07": "斥今疏乃是承用他義何苦諱之所引梁唐二攝立",
    "X22n0410_001:0374b08": "識異名為今三昧異名例者今借彼例而反質之何",
    "X22n0410_001:0374b09": "者梁攝雖見唐攝謂九識是八識異名曾不依用還",
    "X22n0410_001:0374b10": "立九識輔正何必抑令新疏須依天台以三福答思",
    "X22n0410_001:0374b11": "惟耶又復雖引異名為例其例不當何者自古所謂",
    "X22n0410_001:0374b12": "地分南北攝有梁唐正緣立識或八或九或真或妄",
    "X22n0410_001:0374b13": "互相破立頓同水火是故唐攝雖謂九是八之異名",
    "X22n0410_001:0374b14": "梁攝不依宜矣今來善導為消經文彼華嚴恰相宛",
    "X22n0410_001:0374b15": "順故得用之豈與二攝諍競是同又引善哉二句為",
    "X22n0410_001:0374b16": "例者此亦未為通論但在法華四大聲聞領解法譬",
    "X22n0410_001:0374b17": "二周權實之法故使智者作雙歎釋之餘經則不然",
    "X22n0410_001:0374b18": "智論云再言之者善之至也霅川釋金剛經云再言",
    "X22n0410_001:0374b19": "善哉者善之極也又且如何。",
    "X22n0410_001:0374b20": "[0374b20] 新疏云淨土之行無魔能惱具列諸師無魔之說",
    "X22n0410_001:0374b21": "此土入道則有於魔淨土諸經並不言魔即知此",
    "X22n0410_001:0374b22": "法無魔明矣。",
    "X22n0410_001:0374b23": "[0374b23] 輔正曰所言淨土諸經不言魔者寡乎聞見鼓音",
    "X22n0410_001:0374b24": "王經云阿彌陀佛應正遍知父名月上轉輪聖王",
    "X22n0410_001:0374c01": "爾時魔王名曰無勝此是佛言淨土有魔新疏返",
    "X22n0410_001:0374c02": "言無魔佛與新疏何霄壤乎。",
    "X22n0410_001:0374c03": "[0374c03] 論曰凡欲立言垂訓展拓教門必先觀其大途不可",
    "X22n0410_001:0374c04": "拘於小節且彼安養淨土若使有魔則與五濁惡世",
    "X22n0410_001:0374c05": "何以異耶所以&#x7FA3;經眾論不說魔者正為此輔正所",
    "X22n0410_001:0374c06": "據鼓音王經言淨土有魔者料想不聞大論彌陀亦",
    "X22n0410_001:0374c07": "有不嚴淨國之說致茲妄謂當知彼經正是彌陀現",
    "X22n0410_001:0374c08": "穢之文那將難今淨土略舉一事較其優劣彼經明",
    "X22n0410_001:0374c09": "土乃云十千由旬此經明身乃云六十萬億那由他",
    "X22n0410_001:0374c10": "恒河沙由旬以彼陋劣之土安能容此長大之身土",
    "X22n0410_001:0374c11": "天殊驗知彼經現穢明矣是故孤山霅川並據大論",
    "X22n0410_001:0374c12": "引彼經云阿彌陀佛婆羅門種母名殊勝玅顏亦有",
    "X22n0410_001:0374c13": "惡逆弟子名曰調達既有女人及惡逆者豈非彌陀",
    "X22n0410_001:0374c14": "現穢土耶(文)慈雲法師亦嘗料簡云鼓音王經佛母",
    "X22n0410_001:0374c15": "殊勝玅顏是則淨土亦有女人等耶答佛母恐指降",
    "X22n0410_001:0374c16": "生之時成正覺後國土隨淨必無女人其母或轉成",
    "X22n0410_001:0374c17": "男子如此方龍女或復命終如悉達母(文)慈雲且據",
    "X22n0410_001:0374c18": "女人一義料簡既指鼓音王經餘可例知今應例云",
    "X22n0410_001:0374c19": "魔王恐指降生之時成正覺後國土隨淨必無魔王",
    "X22n0410_001:0374c20": "況復天台十疑論中明五不退第四乃云外無鬼神",
    "X22n0410_001:0374c21": "魔邪內無三毒煩惱(文)荊溪玅樂云佛國亦有品差",
    "X22n0410_001:0374c22": "不同既無女人必無惡道或時有女人亦無惡道如",
    "X22n0410_001:0374c23": "阿&#x95A6;佛國雖有女人而無女事無量壽國二種俱無",
    "X22n0410_001:0374c24": "(文)言二種者謂女人惡道也魔即惡道所收既云俱",
    "X22n0410_001:0375a01": "無豈得復有魔耶佛祖正教皎如白日皆云淨土無",
    "X22n0410_001:0375a02": "魔曾不披尋反責新疏寡於聞見識者觀之可發一",
    "X22n0410_001:0375a03": "笑。",
    "X22n0410_001:0375a04": "[0375a04] 新疏云有人云心若清淨即是自性西方何必求",
    "X22n0410_001:0375a05": "生他方淨土今謂非無此理斯乃教中法性理土",
    "X22n0410_001:0375a06": "而非今經所明淨土然具縛凡夫未登忍地假令",
    "X22n0410_001:0375a07": "頓悟自心孰能恒守清淨法雖高玅不攝&#x7FA3;機但",
    "X22n0410_001:0375a08": "有&#x8657;言何造入。",
    "X22n0410_001:0375a09": "[0375a09] 輔正曰法華高玅究竟雄談無非玅乘盡是自性",
    "X22n0410_001:0375a10": "豈但&#x8657;言而不造入何緣高玅不攝&#x7FA3;機苦哉斯",
    "X22n0410_001:0375a11": "言謗瀆尊典又謂教中法性理土非西方淨土者",
    "X22n0410_001:0375a12": "何故藥王云聞是品者命終即往安樂世界阿彌",
    "X22n0410_001:0375a13": "陀佛所耶且聞法華生彌陀土豈非大乘玅典身",
    "X22n0410_001:0375a14": "土教行無不包攝那云西方非法性土乃至云天",
    "X22n0410_001:0375a15": "台修心玅觀感四淨土為宗玅盡大乘攝一切無",
    "X22n0410_001:0375a16": "非西方(云云)。",
    "X22n0410_001:0375a17": "[0375a17] 論曰凡論身土自有橫&#x7AEA;即離之殊無宜一混斯乃",
    "X22n0410_001:0375a18": "不分而分分而不分也究而言之唯一法性理土爾",
    "X22n0410_001:0375a19": "然此法性理土所謂毗盧遮那遍一切諸法無非佛",
    "X22n0410_001:0375a20": "法人人本具法法圓成一切大乘皆作此說豈唯法",
    "X22n0410_001:0375a21": "華此理灼然高玅非是下凡心力所及經云唯佛一",
    "X22n0410_001:0375a22": "人居淨土蓋為此也世人多有倚傍聖教高談闊論",
    "X22n0410_001:0375a23": "便謂心淨土淨不假起修新疏所以責云但有&#x8657;言",
    "X22n0410_001:0375a24": "何由造入那謂謗經所引藥王品聞經往生之語謂",
    "X22n0410_001:0375b01": "之法性理土者何太徑[彳*廷]乎若約理言之無不可者",
    "X22n0410_001:0375b02": "若約事言之恐未必然何者且法性理土即常寂光",
    "X22n0410_001:0375b03": "常寂光中豈有極樂世界之名阿彌陀佛之號當知",
    "X22n0410_001:0375b04": "不分而分且指同居淨土彌陀應身可也又云一切",
    "X22n0410_001:0375b05": "無非西方者此蓋不究淨土之教特異常途遂致作",
    "X22n0410_001:0375b06": "此瞞頇之說若也一切無非西方何必韋提俯為末",
    "X22n0410_001:0375b07": "代再三陳請何必釋迦光現土令韋提希隨意揀選",
    "X22n0410_001:0375b08": "當知新疏如向區別極有眉目公心荷法試為詳鑑。",
    "X22n0410_001:0375b09": "[0375b09] 新疏云陳徐陵云願即還人中不高下處托生等",
    "X22n0410_001:0375b10": "彼乃儒流不在言責禪講宗師率多此見皆言後",
    "X22n0410_001:0375b11": "世不失男子出家學道嘗試語曰汝今已得男子",
    "X22n0410_001:0375b12": "出家只合更求出離何乃復求男子再願出家略",
    "X22n0410_001:0375b13": "無勝進乎。",
    "X22n0410_001:0375b14": "[0375b14] 輔正曰新疏出言不量憂患也縱有妄人作此見",
    "X22n0410_001:0375b15": "解安形紙筆&#x8F19;斥他宗況深禪玅教之人有德必",
    "X22n0410_001:0375b16": "言豈可混同以彰無據人或聞見讒瀆滋興不省",
    "X22n0410_001:0375b17": "由來責他橫逆彼宗學者宜刊正之。",
    "X22n0410_001:0375b18": "[0375b18] 論曰新疏為見儒釋之流雖號學佛而無超宗越格",
    "X22n0410_001:0375b19": "之見多滯常情所以苦口提誘反為輔正詆訶乃謂",
    "X22n0410_001:0375b20": "深禪玅教之人有德必言今謂若是深禪玅教之人",
    "X22n0410_001:0375b21": "必不作此見解作此見解必非深禪玅教之人徐陵",
    "X22n0410_001:0375b22": "乃陳朝重臣願文行世後人無識遞相授受為患非",
    "X22n0410_001:0375b23": "淺新疏愍此旁及禪講激勵勝進何憂患之有耶輔",
    "X22n0410_001:0375b24": "正故欲埋沒新疏復令彼宗學者共刊正之何苦如",
    "X22n0410_001:0375c01": "此。",
    "X22n0410_001:0375c02": "[0375c02] 新疏云天台疏云舉正報以收依報述化主以包",
    "X22n0410_001:0375c03": "徒眾觀雖十六言佛便周此約以要包攝前後釋",
    "X22n0410_001:0375c04": "也遠師疏云此經以觀佛為主故偏言之此據經",
    "X22n0410_001:0375c05": "宗諸觀相從釋也今詳兩釋後義尤長。",
    "X22n0410_001:0375c06": "[0375c06] 輔正曰理而言之遠疏有失天台則優與而為語",
    "X22n0410_001:0375c07": "言偏意周彼此俱美新疏如何棄優取失且遠疏",
    "X22n0410_001:0375c08": "觀佛為主未必顯立相從之義天台舉正收依述",
    "X22n0410_001:0375c09": "主包眾相從之義已在其間故云理而言之遠疏",
    "X22n0410_001:0375c10": "有失天台則優若與而為語言偏意周彼此俱美",
    "X22n0410_001:0375c11": "者天台主正包收之說曷無遠師觀佛為主之意",
    "X22n0410_001:0375c12": "遠師觀佛主之言曷無天台主正包收之道作此",
    "X22n0410_001:0375c13": "評品優劣可知。",
    "X22n0410_001:0375c14": "[0375c14] 論曰北遠天台二疏行世莫非利物俱贊淨方其猶",
    "X22n0410_001:0375c15": "當衢置&#x7F47;隨人斟酌新疏述作但與己見參同於即",
    "X22n0410_001:0375c16": "承用何分彼此蓋緣新疏以觀佛為宗而況經題偏",
    "X22n0410_001:0375c17": "言觀佛恰與遠疏符合故特取之此亦何害天台之",
    "X22n0410_001:0375c18": "說若謂不合舍天台取遠疏者設或承用天台則應",
    "X22n0410_001:0375c19": "遠疏又後興諍何窮已耶今觀遠疏天台立義天別",
    "X22n0410_001:0375c20": "而輔正為見新疏獨取遠疏乃作二義攀齊初曰理",
    "X22n0410_001:0375c21": "而言之遠疏有失天台則優遠疏但云觀佛為主故",
    "X22n0410_001:0375c22": "偏舉之未必顯立相從之義天台既云舉正收依述",
    "X22n0410_001:0375c23": "主包眾則相從之義已在其間者今謂輔正何偏黨",
    "X22n0410_001:0375c24": "乎所言遠疏未必顯立相從之義謂之失者且輔正",
    "X22n0410_001:0376a01": "既云天台相從之義已在其間亦非顯立以此論之",
    "X22n0410_001:0376a02": "失則俱失優次曰若與而為語言偏意周彼此俱美",
    "X22n0410_001:0376a03": "天台主正包收之說曷無遠師觀佛為主之意等者",
    "X22n0410_001:0376a04": "今謂天台主正包收則通該十六遠師觀佛為主則",
    "X22n0410_001:0376a05": "偏取經宗並據經疏現文而說安以義推&#x5374;將天台",
    "X22n0410_001:0376a06": "攀齊遠疏反顯天台未盡理耶輔正不為天台作主",
    "X22n0410_001:0376a07": "&#x5374;被新疏一語所轉便隨他去天台之意果如是乎。",
    "X22n0410_001:0376a08": "[0376a08] 新疏云無量壽亦云無量光即同居淨土攝生教",
    "X22n0410_001:0376a09": "主觀音補處實有壽限且據凡小莫數故言無量",
    "X22n0410_001:0376a10": "輔正曰今經所談淨土屬生死耶法性耶若云生",
    "X22n0410_001:0376a11": "死新疏上文自云此經圓頓上乘成佛之法是心",
    "X22n0410_001:0376a12": "是佛出自今經韋提一聞證無生忍豈有圓頓之",
    "X22n0410_001:0376a13": "機所生之土屬生死耶屬法性土者今文既云觀",
    "X22n0410_001:0376a14": "音補處是生死身如何不是生死國耶。",
    "X22n0410_001:0376a15": "[0376a15] 論曰輔正必欲擊揚新疏故作此說果持此見何足",
    "X22n0410_001:0376a16": "以為輔正耶猶恐後學未明略為點示當知若了萬",
    "X22n0410_001:0376a17": "法唯心即生死土是法性土所謂豈離伽耶別求常",
    "X22n0410_001:0376a18": "寂土既如是身豈不然雖云前佛涅槃後佛補處佛",
    "X22n0410_001:0376a19": "佛道同未嘗生滅新疏一筆製作前後豈有相違達",
    "X22n0410_001:0376a20": "理者無往不通執情者觸途成礙。",
    "X22n0410_001:0376a21": "[0376a21] 新疏曰因修獲證得無生忍位當初住。",
    "X22n0410_001:0376a22": "[0376a22] 輔正曰據何經論以無生忍位當初住經中忍位",
    "X22n0410_001:0376a23": "乃有五名無生忍位即第四也又初住位經中所",
    "X22n0410_001:0376a24": "明其義不同華嚴經明四十位住前更無地位可",
    "X22n0410_001:0376b01": "論縱依瓔珞住前更立十信位者若以五忍前之",
    "X22n0410_001:0376b02": "三忍破惑證理淺深相狀格量十信如何對之等。",
    "X22n0410_001:0376b03": "[0376b03] 論曰韋提凡夫一聞玅觀隨觀修習即破無明證無",
    "X22n0410_001:0376b04": "生忍既破無明不應證前似位尚是初心不應證後",
    "X22n0410_001:0376b05": "玅覺是故新疏據諸經論所說四十二品無明豎對",
    "X22n0410_001:0376b06": "四十二位韋提初破一品無明位當初住如華嚴經",
    "X22n0410_001:0376b07": "云初發心時便成正覺此非初住之明文乎縱將五",
    "X22n0410_001:0376b08": "忍對當前之三忍既云伏忍信忍順忍雖破見思猶",
    "X22n0410_001:0376b09": "伏無明第四無生忍位正破無明恰與新疏符合自",
    "X22n0410_001:0376b10": "餘位次出沒不同在彼經論赴機有異今疏且據一",
    "X22n0410_001:0376b11": "途而說不必多囉。",
    "X22n0410_001:0376b12": "[0376b12] 新疏云乖前境量名為他觀不正曰邪雖是佛教",
    "X22n0410_001:0376b13": "大小觀法若非往生淨土之觀並是偏邪。",
    "X22n0410_001:0376b14": "[0376b14] 輔正曰新疏破立缺於三思且法華云十方佛土",
    "X22n0410_001:0376b15": "中唯有一乘法又云已今當說法華第一如此玅",
    "X22n0410_001:0376b16": "乘無有過上不言淨土豈亦偏邪末代無知謗毀",
    "X22n0410_001:0376b17": "玅典招惡果報由新疏而致也。",
    "X22n0410_001:0376b18": "[0376b18] 論曰用心不公輔正為甚新疏為消經中正觀邪觀",
    "X22n0410_001:0376b19": "之語遂乃次第揀辯先就本經節之如修日觀而地",
    "X22n0410_001:0376b20": "觀見前雖同本經觀法既乖本心要期尚屬他邪何",
    "X22n0410_001:0376b21": "況餘經觀法安得不是他邪疏文又自釋云非同外",
    "X22n0410_001:0376b22": "道邪見之邪乃新疏欲令行者心境相當功不&#x8657;棄",
    "X22n0410_001:0376b23": "專對修行淨業一人而說且如有人依摩訶止觀揀",
    "X22n0410_001:0376b24": "境立陰觀三諦理正用觀時忽若淨土境界現前豈",
    "X22n0410_001:0376c01": "非邪觀此則就正教中互分邪正未嘗曾說法華不",
    "X22n0410_001:0376c02": "言淨土屬於偏邪厚誣新疏毀謗招報此言何歸。",
    "X22n0410_001:0376c03": "[0376c03] 新疏云為令識位有上中下即是大本三品也今",
    "X22n0410_001:0376c04": "謂大本三品皆曾發心可對今經上三品耳中下",
    "X22n0410_001:0376c05": "二品則非所對況復行因與今全別尋經方知。",
    "X22n0410_001:0376c06": "[0376c06] 輔正曰天台以今經九品會同大本三輩者乃約",
    "X22n0410_001:0376c07": "彼此位次高下相同而會不約發心行因之相以",
    "X22n0410_001:0376c08": "會三品也。",
    "X22n0410_001:0376c09": "[0376c09] 論曰天台以今九品會彼三輩必應別有深意若如",
    "X22n0410_001:0376c10": "輔正謂約彼此位次高下相同而會不約發心行因",
    "X22n0410_001:0376c11": "之相者大無意味何哉若謂天台但約位次高下不",
    "X22n0410_001:0376c12": "約行因發心則見天台空有會同之名而無會同之",
    "X22n0410_001:0376c13": "旨大凡會同必須彼此泯齊只緣發心行因有異故",
    "X22n0410_001:0376c14": "使位次而分高下若或不約行因發心安得位次有",
    "X22n0410_001:0376c15": "高下耶所以新疏止對上三品者蓋由大本經云願",
    "X22n0410_001:0376c16": "生彼國凡有三輩其上輩者捨家棄欲而作沙門發",
    "X22n0410_001:0376c17": "菩提心一向專念無量壽佛修諸功德臨壽終時無",
    "X22n0410_001:0376c18": "量壽佛與諸大眾現其人前即隨彼佛往生其國其",
    "X22n0410_001:0376c19": "中輩者當發無上菩提之心專念彼佛修眾善根奉",
    "X22n0410_001:0376c20": "持齋戒起立塔像飯食沙門懸繒然燈散華燒香願",
    "X22n0410_001:0376c21": "生彼國其人臨終無量壽佛化現其身與諸大眾現",
    "X22n0410_001:0376c22": "其人前即隨往生其下輩者至心欲生彼國假使不",
    "X22n0410_001:0376c23": "能作諸功德當發無上菩提之心一向專意乃至十",
    "X22n0410_001:0376c24": "念念無量壽佛願生其國此人臨終夢見彼佛亦得",
    "X22n0410_001:0377a01": "往生此是大本三輩發心行因之相雖則所修行相",
    "X22n0410_001:0377a02": "不同莫不皆發菩提之心則與今經上品三輩發心",
    "X22n0410_001:0377a03": "是同故得新疏只對上品其如中下二品乃是彼土",
    "X22n0410_001:0377a04": "二乘人天之眾雖不執真住小奈何宿習未忘猶假",
    "X22n0410_001:0377a05": "小法而為開道並無因中發大道心之語比類大本",
    "X22n0410_001:0377a06": "三輩霄壤相隔所以新疏不許對之若如輔正之說",
    "X22n0410_001:0377a07": "猶恐未盡天台之意也。",
    "X22n0410_001:0377a08": "[0377a08] 新疏云問彼土純一大乘何有小乘聲聞答此土",
    "X22n0410_001:0377a09": "聲聞則有二種一者定性謂沈空滯寂取滅度者",
    "X22n0410_001:0377a10": "往生論云二乘種不生即此類也二者不定性謂",
    "X22n0410_001:0377a11": "中間回心以至開顯知常獲記雖是聲聞不住小",
    "X22n0410_001:0377a12": "果淨土聲聞即同此類。",
    "X22n0410_001:0377a13": "[0377a13] 輔正曰中間之言為在何處開顯之說為屬何經",
    "X22n0410_001:0377a14": "若指法華者法華授聲聞記已則法身體顯分身",
    "X22n0410_001:0377a15": "剎土與物結緣未嘗有言生極樂土縱藥王品有",
    "X22n0410_001:0377a16": "此之言自屬滅後聞法之人即非開顯當機之眾。",
    "X22n0410_001:0377a17": "[0377a17] 論曰新疏立義坦然明白何事猶迷當知中間之言",
    "X22n0410_001:0377a18": "且就今日施化言之始自鹿苑之後直至法華之前",
    "X22n0410_001:0377a19": "並屬中間安可的指一處開顯屬何經者雖三尺童",
    "X22n0410_001:0377a20": "子知是法華法師何故反不知之耶所言法華聲聞",
    "X22n0410_001:0377a21": "得記未嘗有生極樂土者未審此語從何而得新疏",
    "X22n0410_001:0377a22": "自將此土二種聲聞格量淨土聲聞有如回心向大",
    "X22n0410_001:0377a23": "開顯得記之類爾並無一言直指法華當機三人生",
    "X22n0410_001:0377a24": "極樂國雖欲屈抑新疏爭奈眾眼難瞞。",
    "X22n0410_001:0377b01": "[0377b01] 新疏云大本唯除五逆誹謗正法今經逆罪得生",
    "X22n0410_001:0377b02": "者今解若據彌陀願力豈遮造惡之徒方便赴機",
    "X22n0410_001:0377b03": "言乖趣合彼則顯樂邦殊玅欲進善人此明淨業",
    "X22n0410_001:0377b04": "功深不遺極惡。",
    "X22n0410_001:0377b05": "[0377b05] 輔正曰天台所立根有上下逆罪多寡悔不輕重",
    "X22n0410_001:0377b06": "行有定散以判二經取舍新疏則非此也直以各",
    "X22n0410_001:0377b07": "赴機緣進善收惡適有不同耳今謂新疏云大本",
    "X22n0410_001:0377b08": "但進善人者且西竺梵本未至此土者不可得知",
    "X22n0410_001:0377b09": "若此觀經及餘諸部未至此土但見大本揀惡之",
    "X22n0410_001:0377b10": "文者則令惡人省已絕分以此照之新疏麤淺吾",
    "X22n0410_001:0377b11": "祖判釋假如觀經及餘諸部未來此土獨見大本",
    "X22n0410_001:0377b12": "揀惡之文亦必作上諸義解釋況新疏下文自引",
    "X22n0410_001:0377b13": "觀佛三昧為證逆罪之人一日一夜繫念觀佛罪",
    "X22n0410_001:0377b14": "障消滅此與天台所立此經明觀逆罪得生有何",
    "X22n0410_001:0377b15": "差別返顯若不觀佛則不得生此與天台散善不",
    "X22n0410_001:0377b16": "生有何差別乃至云掩耳偷鈴傍觀絕倒。",
    "X22n0410_001:0377b17": "[0377b17] 論曰新疏特以方便赴機言乖趣合以收二經玅窮",
    "X22n0410_001:0377b18": "佛意深經宗此乃新疏格外之見則與天台初無干",
    "X22n0410_001:0377b19": "涉而輔正苦破新疏良難杜口試為言之所言觀經",
    "X22n0410_001:0377b20": "諸部未來但見大本則令惡人絕分者是何言歟只",
    "X22n0410_001:0377b21": "緣二經並列收揀不同故此和會兩不相違安以觀",
    "X22n0410_001:0377b22": "經未來為難借使觀經未來獨見大本新疏亦作此",
    "X22n0410_001:0377b23": "釋當知大本進善意在收惡觀經惡意必進善二經",
    "X22n0410_001:0377b24": "一致所謂言乖趣合也輔正謂假如觀經未來智者",
    "X22n0410_001:0377c01": "亦必作上諸義釋者今謂此說&#x5374;有相妨何者若謂",
    "X22n0410_001:0377c02": "天台所立大本揀惡乃是下根逆多悔輕行散故為",
    "X22n0410_001:0377c03": "所揀今經收惡乃是上根逆寡悔重行定故為所收",
    "X22n0410_001:0377c04": "若其然者果使觀經未來此土但見大本揀惡之文",
    "X22n0410_001:0377c05": "則應下根逆多悔輕行散之人省己絕分淨土之道",
    "X22n0410_001:0377c06": "何由可階以此照之輔正麤淺返累天台復見新疏",
    "X22n0410_001:0377c07": "所引觀佛三昧等經證成逆罪消滅恐墮負處&#x5374;乃",
    "X22n0410_001:0377c08": "攀齊而又反責嗚呼掩耳偷鈴傍觀絕倒推與誰耶",
    "X22n0410_001:0377c09": "余雖不敏昔忝游學教律親承草菴法師提訓多矣",
    "X22n0410_001:0377c10": "紹興中法師&#x751E;赴西湖秀公之請主念佛三昧余獲",
    "X22n0410_001:0377c11": "侍焉法師以余為吾家人初無疑忌因乘閒請益日",
    "X22n0410_001:0377c12": "法師輔正解對破靈芝新疏其間似有不當如是難",
    "X22n0410_001:0377c13": "者尊意如何法師頷之良久笑謂余曰公豈不聞俗",
    "X22n0410_001:0377c14": "諺所謂相罵無好言相打無好拳建立門庭不得不",
    "X22n0410_001:0377c15": "爾余遂於言下深領法師之意及余復宗律部再以",
    "X22n0410_001:0377c16": "新疏輔正參較益信法師之說不我欺也比因華嚴",
    "X22n0410_001:0377c17": "高座政公啟講新疏首訪余曰輔正吾固不惑但患",
    "X22n0410_001:0377c18": "後進遲疑累欲執筆評之誠所未暇子幸閑居無事",
    "X22n0410_001:0377c19": "能成我之志乎余念新疏屈而不申晦而不明惻隱",
    "X22n0410_001:0377c20": "于心故非一日既承其命欣然是從即以法師向來",
    "X22n0410_001:0377c21": "告余之意而往求之無不可者言詞朴陋義理麤淺",
    "X22n0410_001:0377c22": "若與輔正爭驅並駕則余豈敢庶幾來學得&#x7255;按閒",
    "X22n0410_001:0377c23": "討論之張本爾知我罪我莫非贊述淨土共期西邁",
    "X22n0410_001:0377c24": "焉。",
    "X22n0410_001:0378a01": "觀經扶新論卷終",
    "X22n0410_001:0378a04": "No. 410-A",
    "X22n0410_001:0378a05": "[0378a05] 余頃年游學四明聞有輔正解者為破新疏而作",
    "X22n0410_001:0378a06": "也宗中諸老嘗謂古人有言何以息諍無辯姑置",
    "X22n0410_001:0378a07": "之而不理也雖然後學之曹不能無疑今幸足菴",
    "X22n0410_001:0378a08": "度公評而論之其理甚明使新疏重光後昆有託",
    "X22n0410_001:0378a09": "豈曰小補遂輟己長仍率同志命工鏤板以廣其"
}