{
    "X87n1613_003:0038c11": "枯崖和尚漫錄卷下",
    "X87n1613_003:0038c13": "蒙庵聰禪師甞歸福州。謁木庵於乾元。木庵問曰。莫",
    "X87n1613_003:0038c14": "是聰侍者麼。蒙庵稱名未竟。木庵曰。此事非聰明智",
    "X87n1613_003:0038c15": "慧之所能辯。如何。蒙庵曰。通身是口吐不出。曰。中毒",
    "X87n1613_003:0038c16": "了也。蒙庵曰。莫掩彩他。曰。且坐喫茶。茶罷。木庵又曰。",
    "X87n1613_003:0038c17": "須知此事不在方冊上。不在口皮邊。蒙庵曰。畢竟在",
    "X87n1613_003:0038c18": "什麼處。曰。鐵蒺藜當面擲。蒙庵曰。大好不在口皮邊。",
    "X87n1613_003:0038c19": "庵便打。蒙庵喝一喝而出。蒙庵既得法於其落髮師",
    "X87n1613_003:0038c20": "光晦庵。以大父事雪堂。復謁木庵於乾元。見密庵於",
    "X87n1613_003:0038c21": "烏巨．水庵於淨慈．誰庵於高亭。始深徹淵奧。是未甞",
    "X87n1613_003:0038c22": "一日無師友也。欲其法道不昌。可乎。",
    "X87n1613_003:0038c23": "無準佛鑑範禪師曰。木平參洛浦。便致一問云。一漚",
    "X87n1613_003:0038c24": "未發時如何。浦云。移舟諳水脉。舉棹別波瀾。平不契。",
    "X87n1613_003:0039a01": "却往問盤龍。一漚未發時如何。龍云。移舟不別水。舉",
    "X87n1613_003:0039a02": "棹即迷源。木平便悟去。後來雲峯悅和尚拈云。木平",
    "X87n1613_003:0039a03": "若向洛浦言下悟去。猶較些子。後來不合向盤龍死",
    "X87n1613_003:0039a04": "水裏浸殺。住後。有問。如何是木平。平云。不勞斤斧。果",
    "X87n1613_003:0039a05": "然只坐在這裏。你道他恁麼說話。意在於何。多見兄",
    "X87n1613_003:0039a06": "弟往往商量。移舟不別水。舉棹即迷源。便是死水。如",
    "X87n1613_003:0039a07": "何是木平。不勞斤斧。所以坐在遮裏。若恁麼會去。驢",
    "X87n1613_003:0039a08": "年也未夢見在。遮裏須覷見他古人一些子得人憎",
    "X87n1613_003:0039a09": "處始得。佛鑑此語。發藥學者不淺。晚年倡中峰之道",
    "X87n1613_003:0039a10": "於雙徑。機用迅駛。如擊石火。閃電光。即此語也。不惟",
    "X87n1613_003:0039a11": "英雋鱗集　今上皇帝亦思問道。紹定六年七月十",
    "X87n1613_003:0039a12": "五日御修政殿。引見說法。賜徽號．金襴。亦此語也。豈",
    "X87n1613_003:0039a13": "有他術哉。",
    "X87n1613_003:0039a14": "伊巖玉禪師嚴州人。初稱名儒。有篤行。中年厭習舉",
    "X87n1613_003:0039a15": "業。專究洛學。忽曰。是不可以了吾事。遂裂縫掖。薙鬚。",
    "X87n1613_003:0039a16": "髮學出世法。登徑山。謁老佛心而師事之。久無所契。",
    "X87n1613_003:0039a17": "復往見癡鈍于雪竇。依止三年。一日。忽明得即心即",
    "X87n1613_003:0039a18": "佛話。故有無毛鷂子貼天飛。千山萬山高突兀之句。",
    "X87n1613_003:0039a19": "甞看劉元城語錄云。所謂禪一字。於六經中有此理。",
    "X87n1613_003:0039a20": "但不謂之禪爾。及達磨西來。此話大行。據此事不容",
    "X87n1613_003:0039a21": "言。則夫子不答是也。且西來意不必問。而話亦不必",
    "X87n1613_003:0039a22": "答。向上老和尚好玩弄人。故以不答答之。所謂栢樹",
    "X87n1613_003:0039a23": "子者。乃繫驢橛也。後人不知。只守了樹。尋祖師西來",
    "X87n1613_003:0039a24": "意。可一笑也。讀至此處。曰。若是當時得聽此語。這裏",
    "X87n1613_003:0039b01": "正好與一錐。",
    "X87n1613_003:0039b02": "真源日禪師曰。馮侍郎濟川．張侍郎子韶。問道於徑",
    "X87n1613_003:0039b03": "山妙喜禪師。師問。隔物不見道時如何。子韶對之曰。",
    "X87n1613_003:0039b04": "今日親覩慈顏。妙喜云。隔。子韶云。雖然如是。瞞他一",
    "X87n1613_003:0039b05": "點不得。妙喜却問濟川。對之曰。不較多。妙喜曰。二公",
    "X87n1613_003:0039b06": "對答非不親切。但未見道。如有一物頓在臥房裏。只",
    "X87n1613_003:0039b07": "隔一重壁。為什麼不見。禪和子說道理。便道十方無",
    "X87n1613_003:0039b08": "壁落。四面亦無門。隔箇什麼。饒你眼似銅鈴。也須是",
    "X87n1613_003:0039b09": "悟始得。又曰。禪和子擔板。纔下得轉語。未能依俙彷",
    "X87n1613_003:0039b10": "彿。便言我百了千當。余頃見佛智老人亦曰。妙喜橫",
    "X87n1613_003:0039b11": "說竪說。切中今時之病。近來欺世盜名。未得謂得。遞",
    "X87n1613_003:0039b12": "相狐媚。更相印受。視東山直下。不為佛法罪人者幾",
    "X87n1613_003:0039b13": "希。斯言學者並宜識之。",
    "X87n1613_003:0039b14": "東山源禪師曰。往年出嶺。初上徑山。其時枯禪做首",
    "X87n1613_003:0039b15": "座立僧。破庵西堂掛牌。一時龍象畢集。如石田．無準",
    "X87n1613_003:0039b16": "皆同在眾寮。破庵尋當室中偏愛舉。經行及坐臥。常",
    "X87n1613_003:0039b17": "在於其中。如何是其中事。亦曾去請益。他一詞不措。",
    "X87n1613_003:0039b18": "臨起單。却作一頌相送云。換骨抽筋一句。只欠點頭",
    "X87n1613_003:0039b19": "自許。若能自解知非。便見平吞海宇。箇便是為人抽",
    "X87n1613_003:0039b20": "了釘。拔却楔。自此過平江靈巖見癡鈍。時茂業海做",
    "X87n1613_003:0039b21": "前堂立僧。今大慈笑翁．育王大夢。皆在彼中同住。叢",
    "X87n1613_003:0039b22": "席甚盛。癡鈍常云。詢佛燈四十九日夜抱露柱悟去。",
    "X87n1613_003:0039b23": "次上蔣山。見淛翁。因室中舉即心是佛。下語云。抱橋",
    "X87n1613_003:0039b24": "柱澡洗。翁云。有什麼快活。下語云。請和尚放下著。被",
    "X87n1613_003:0039c01": "他打出。後復見巖雲巢．皎中庵。上衢州祥符。見殺六",
    "X87n1613_003:0039c02": "巖。歷扣二十餘員知識。看來無出應庵下兒孫直截",
    "X87n1613_003:0039c03": "緊峭。所以宗枝繁衍。烏虖。東山於悟門雖大廓徹。猶",
    "X87n1613_003:0039c04": "如先聖得一善。則拳拳服膺而弗失之矣。",
    "X87n1613_003:0039c05": "真源日禪師曰。雪巢和尚入室。問僧。不是風動。不是",
    "X87n1613_003:0039c06": "幡動。仁者心動。那箇是你心。又云。不是風動。不是幡",
    "X87n1613_003:0039c07": "動。仁者心動。你向甚處見六祖。又云。不是風動。不是",
    "X87n1613_003:0039c08": "幡動。仁者心動。是什麼動。發明臨濟之奧旨。證驗衲",
    "X87n1613_003:0039c09": "子之眼目。如運斧臨風之手。其妙在於一斵爾。雪巢",
    "X87n1613_003:0039c10": "當金虜之亂。曾與大慧同渡江者。大慧笠中藏一金",
    "X87n1613_003:0039c11": "釵為路費。時時視之。雪巢伺其不意。取而投諸江。大",
    "X87n1613_003:0039c12": "慧愧謝。與之結交。真源嗣雪巢。以草堂為大父。故平",
    "X87n1613_003:0039c13": "生語言挺挍。有父祖風烈。",
    "X87n1613_003:0039c14": "隆首座號南山叟。清源南安人也。壯歲游方。多見尊",
    "X87n1613_003:0039c15": "宿。罷參後。禮業海塔。偈曰。業父煎熬業海乾。尚餘劫",
    "X87n1613_003:0039c16": "石影團團。我來笑罷吞聲哭。昔日船從此處翻。掃癡",
    "X87n1613_003:0039c17": "鈍塔。偈曰。生苕帚柄背時貨。樹倒藤枯舊陣圖。一代",
    "X87n1613_003:0039c18": "年來低一代。灼然邪法實難扶。南山與無隱．雙杉．荊",
    "X87n1613_003:0039c19": "叟同侍癡鈍為最久。",
    "X87n1613_003:0039c20": "西蜀保福晦嵓暉禪師通泉白氏子。甞與肇諾庵．道",
    "X87n1613_003:0039c21": "谷源．開掩室同參松源。密契真要。歸里三主道場。遠",
    "X87n1613_003:0039c22": "近敬鄉。道化益盛。散夏小參云。大智洞明。十方融會。",
    "X87n1613_003:0039c23": "騎聲盖色。邁古超今。不可以寂默通。不可以語言造。",
    "X87n1613_003:0039c24": "是以大覺世尊於摩竭提國三七日中無啟口處。及",
    "X87n1613_003:0040a01": "至四稜蹋地。盡力提持。只道得箇是法非思量分別",
    "X87n1613_003:0040a02": "之所能解。又道是法不可示。言辭相寂滅。恁麼揭示。",
    "X87n1613_003:0040a03": "譬若斷崖落石相似。看者不容眨眼。除是一念知非。",
    "X87n1613_003:0040a04": "前後際斷。全體擔荷得去。是真精進。是名真法供養。",
    "X87n1613_003:0040a05": "如來一會。靈山儼然未散。如是時時禁足。念念護生。",
    "X87n1613_003:0040a06": "又何必九十日中無繩自縛。然雖如是。衲被蒙頭萬",
    "X87n1613_003:0040a07": "事休。此時山僧都不會。語悉類此。癡絕在蔣山題其",
    "X87n1613_003:0040a08": "錄云。大隨和尚道。我參七十餘員善知識。具大眼目",
    "X87n1613_003:0040a09": "者。只得一二。其他皆具正知見。予三十年前在叢林",
    "X87n1613_003:0040a10": "中與晦嵓游。當時具大眼目者。惟老松源一人而已。",
    "X87n1613_003:0040a11": "歲次庚寅仲秋。其徒寶日携主東林提唱之語。乞予",
    "X87n1613_003:0040a12": "編次。由是開帙縱觀。一字一句。造次顛沛。皆有從上",
    "X87n1613_003:0040a13": "大眼目體裁。非徒從事於語言之末。是知松源之道",
    "X87n1613_003:0040a14": "盡在是矣。烏虖。去古既遠。師法益壞。正知見者艱其",
    "X87n1613_003:0040a15": "人。大眼目者可知矣。晦嵓雖話行於吾蜀。此錄流播",
    "X87n1613_003:0040a16": "江湖。是可為斯道之歃盟。若善觀者。始信吾言之不",
    "X87n1613_003:0040a17": "妄。癡絕亦有所激而云。",
    "X87n1613_003:0040a18": "福州聖泉岊翁淳禪師天姿軒特。甞坐夏雪峰。值重",
    "X87n1613_003:0040a19": "架鼇山閣。作偈曰。夜半天崩地陷休。一莖草上現瓊",
    "X87n1613_003:0040a20": "樓。儂雖先後不同步。月幌風櫺一樣愁。時競傳誦。雲",
    "X87n1613_003:0040a21": "巢．無準向甞與同行。皆誠敬心服。叢林間。禪者與決",
    "X87n1613_003:0040a22": "可否。議論鋒發。戲以禪判官呼之。",
    "X87n1613_003:0040a23": "潭州大溈泉山初禪師字子愚。泉州陳氏子。始業儒。",
    "X87n1613_003:0040a24": "稱鄉先生。後因看趙州語有省。剃髮受具。遍參知識。",
    "X87n1613_003:0040b01": "為永木庵高弟。甞記里之承天寺僧堂云。承天大僧",
    "X87n1613_003:0040b02": "堂再造。百餘歲。外嚴中蠧。人莫知者。住持了空揣其",
    "X87n1613_003:0040b03": "壞而新之。施者樂。役者悅。不半年而成。擁以照堂。明",
    "X87n1613_003:0040b04": "樓在前。任其勞者道本從賁。經始於秋。迄事於冬。了",
    "X87n1613_003:0040b05": "空於是涓辰率徒入而居焉。寔嘉定六年十二月十",
    "X87n1613_003:0040b06": "九日也。比丘太初記。僅九十二字。西山真公典是郡。",
    "X87n1613_003:0040b07": "見而喜。後在湖南。專書招之。住溈山二十年而寂。",
    "X87n1613_003:0040b08": "嘯巖蔚禪師示眾云。一年三百六十日。今朝恰是結",
    "X87n1613_003:0040b09": "交時。且道天衣將甚與人分歲。拈拄杖云。一不做。二",
    "X87n1613_003:0040b10": "不休。爛烹石虎。活剝泥牛。已是滿盤釘出了也。卓拄",
    "X87n1613_003:0040b11": "杖云。三德六味。施佛及僧。法界有情。普同供養。若是",
    "X87n1613_003:0040b12": "粘牙帶齒漢。應笑家風冷淡。一咬見骨底。自然樂以",
    "X87n1613_003:0040b13": "志憂。雖然如是。明年更有新條在。惱亂春風卒未休。",
    "X87n1613_003:0040b14": "嘯巖語言如嵆康。長七尺八寸。美音氣。好容色。土木",
    "X87n1613_003:0040b15": "形骸。不自藻飾。人以為龍章鳳姿。天質自然也。烏虖。",
    "X87n1613_003:0040b16": "可不敬哉。",
    "X87n1613_003:0040b17": "癡絕冲禪師曰。予紹熈壬子出峽。夏於公安二聖。時",
    "X87n1613_003:0040b18": "松源倡密庵之道於饒之薦福。旱嘆艱於著眾。適西",
    "X87n1613_003:0040b19": "湖妙果虗席。松源舉雲居首座曹源應選。亦密庵之",
    "X87n1613_003:0040b20": "嗣也。聽其入門提倡有省。遂投誠而住。未幾。歸侍司。",
    "X87n1613_003:0040b21": "甲寅夏。曹源有信上龜峰之命。復從其行。留三年出",
    "X87n1613_003:0040b22": "淛。松源由虎丘而遷靈隱。遯庵住華藏。肯堂住淨慈。",
    "X87n1613_003:0040b23": "皆往從之。松源在靈隱。門庭孤峻。八閱月而後得歸",
    "X87n1613_003:0040b24": "堂。凡求掛搭。必呵斥不得親。一日。忽曰。我八字打開",
    "X87n1613_003:0040c01": "掛搭。他自是蹉過了。當下始知昔在龜峰三年。曹源",
    "X87n1613_003:0040c02": "怒罵嬉笑。皆為人之方便也。自此不疑天下老宿。到",
    "X87n1613_003:0040c03": "與不到。瞞我不得。已而隨緣放矌。曹源順寂後二十",
    "X87n1613_003:0040c04": "年。為人推出。瓣香不敢忘。凡六處所聚。兄弟不可謂",
    "X87n1613_003:0040c05": "無。只是用翳睛法者少。苦哉。吾宗喪矣。今年八十二。",
    "X87n1613_003:0040c06": "時節將至。扶病執筆。直敘得法之由。刻諸龕陰。以昭",
    "X87n1613_003:0040c07": "至信。淳祐十年庚戌歲也。烏虖癡絕世謂其機用如",
    "X87n1613_003:0040c08": "盤珠者。且能益鏟光彩。於其師歿後二十年方瑞世。",
    "X87n1613_003:0040c09": "真所謂色斯舉矣。翔而後集。搏九萬可立而竢也。名",
    "X87n1613_003:0040c10": "字不肯入他人夾袋中。其識又過人。所以聲轟一世。",
    "X87n1613_003:0040c11": "起中峯之道。亦驗在此矣。晚以吾宗喪矣為憂。聞此",
    "X87n1613_003:0040c12": "得不為痛心者哉。",
    "X87n1613_003:0040c13": "絕照鑒禪師因淛歸者上堂云。相別一何久。相逢只",
    "X87n1613_003:0040c14": "舊時。眉毛分八字。鼻孔大頭垂。諸方鍋兒大小。杓柄",
    "X87n1613_003:0040c15": "短長。直是瞞他一點不得。且道鎮州羅蔔頭。無底籃",
    "X87n1613_003:0040c16": "盛得幾箇。喝一喝。放待冷來看。上堂云。古佛與露柱。",
    "X87n1613_003:0040c17": "相交第幾機。南山起雲。北山下雨。金剛與土地神揩",
    "X87n1613_003:0040c18": "背。一擦骨出。可謂家貧猶自可。路貧愁殺人。汝諸人",
    "X87n1613_003:0040c19": "仰面看天。開口取氣。無非這箇消息。因甚不覺不知。",
    "X87n1613_003:0040c20": "若也知去。三世諸佛無容身之地。苟或未然。乾元留",
    "X87n1613_003:0040c21": "取口喫飯。卓拄杖。下座。大抵宗師家吐露。自是逈別。",
    "X87n1613_003:0040c22": "雖然。須是離言說相。方見老絕照用處。",
    "X87n1613_003:0040c23": "石田薰禪師初到潭州。禮石霜雷遷塔。偈曰。一念慈",
    "X87n1613_003:0040c24": "容元不隔。何須特地肆乖張。平高就下婆心切。惱得",
    "X87n1613_003:0041a01": "雷公一夜忙。名由此彰。見破庵於蘇之穹窿。聞室中",
    "X87n1613_003:0041a02": "舉世尊拈花。答曰。焦塼打著連底凍。赤眼撞著火柴",
    "X87n1613_003:0041a03": "頭。庵奇之。石田甞拈僧問馬祖。如何是西來的的意。",
    "X87n1613_003:0041a04": "雲巢．癡絕為擊節。傳至徑山老佛心。亦云。老僧只得",
    "X87n1613_003:0041a05": "避路。",
    "X87n1613_003:0041a06": "真淨大師德英建溪楊文公億五世女孫。性聰善傳",
    "X87n1613_003:0041a07": "會。依達庵。於其四威儀中有悟入。徑上徑山投佛照。",
    "X87n1613_003:0041a08": "應對如飛蓬隨風。照許以為再來毒種。後說法於蘇",
    "X87n1613_003:0041a09": "之朱明。委蛻于常之淨惠。自讚云。自贊贊不出。自畫",
    "X87n1613_003:0041a10": "畫不成。有箇本來相。如何呈似人。活潑潑。本無生。鼻",
    "X87n1613_003:0041a11": "孔依然搭上脣。叢林傳之。癡絕跋其錄行世。",
    "X87n1613_003:0041a12": "月窟清禪師福州福清人也。少長因覩鄉閭者焚化。",
    "X87n1613_003:0041a13": "乃曰。我願作佛。終不為猛火所燒。父母訝之。十四歲",
    "X87n1613_003:0041a14": "許以出家。往湖州何山。復庵知為法器。俾落髮受具。",
    "X87n1613_003:0041a15": "久無所證。不遑寧息。一夜。見僧堂中放琉璃燈省徹。",
    "X87n1613_003:0041a16": "述偈曰。琉璃放下又放起。一點光明常不已。若人識",
    "X87n1613_003:0041a17": "得這光明。姐姐元來是阿姉。謁遯庵于華藏。值開室。",
    "X87n1613_003:0041a18": "欣躍而進。復旋踵曰。我是無罪人。不入這地獄。後與",
    "X87n1613_003:0041a19": "遯庵酬酢。水乳相合。嘉定間。江右憲使陳公貴謙以",
    "X87n1613_003:0041a20": "臨汝天寧延之。及赴何山請。道聲益著。平生氣尚剛",
    "X87n1613_003:0041a21": "介。厭媮合苟容。多面折人。叢林為之肅整。此衛護大",
    "X87n1613_003:0041a22": "法者所當然也。",
    "X87n1613_003:0041a23": "清烈庵主天台人。居臨安餘杭縣湖西山洃氏庵。年",
    "X87n1613_003:0041a24": "已九十。昏瞳眊瞀。晝夜惟枯坐。將示寂。具蔬飯。會村",
    "X87n1613_003:0041b01": "落百餘人。敘相訣語。同詣山頭。引手長揖。入龕趺坐。",
    "X87n1613_003:0041b02": "說偈云。這漢無知。說是說非。拳頭竪起。佛也難窺。化",
    "X87n1613_003:0041b03": "火自焚。由頂．兩肘．兩膝。五處熾然而起。三昧火光。五",
    "X87n1613_003:0041b04": "色璀璨。堅固舍利不可勝計。寶所山主能詳言之。烏",
    "X87n1613_003:0041b05": "虖。淨性心宗。常光熾然。無壞無雜。周遍法界。故烈公",
    "X87n1613_003:0041b06": "遊戲死生之際。如此奇特。豈非平生履踐之明驗歟。",
    "X87n1613_003:0041b07": "抑提多迦．婆須蜜之發現歟。",
    "X87n1613_003:0041b08": "諾庵元肇禪師師範有規。精一於道。因雪上堂云。普",
    "X87n1613_003:0041b09": "賢昨夜呈醜。一片寒光如晝。可憐妙用些兒。引得石",
    "X87n1613_003:0041b10": "人失笑。且道笑箇什麼。金烏飛上欄干。看你一場漏",
    "X87n1613_003:0041b11": "逗。頌仲冬嚴寒年年事云。野老年來解放懷。兒孫更",
    "X87n1613_003:0041b12": "以酒相陪。只知好景長時在。不覺老從頭上來。無愧",
    "X87n1613_003:0041b13": "於師矣。昔諾庵與開掩室結伴參松源。源亦不倦針",
    "X87n1613_003:0041b14": "劄。故盡得其妙。是不可無賢師友也。足為後學法。",
    "X87n1613_003:0041b15": "漢陽軍鳳棲古月祖照禪師生緣東川廣安趙氏。禮",
    "X87n1613_003:0041b16": "祥甫山主為落髮師。敏而疾見。遍遊講肆。所至奪席。",
    "X87n1613_003:0041b17": "忽棄所習。歷閩而浙。依肯堂。明得狗子無佛性話。後",
    "X87n1613_003:0041b18": "入破庵室。見其作直視勢。乃咄云。野狐精。破庵劈耳",
    "X87n1613_003:0041b19": "一掌云。畢歷不是者箇道理。又應聲曰。野狐精。破庵",
    "X87n1613_003:0041b20": "又與一掌。示以偈云。一掌幾曾知痛痒。回頭轉腦口",
    "X87n1613_003:0041b21": "喃喃。直饒舌似風雷疾。也落機前第二三。照嘉定間",
    "X87n1613_003:0041b22": "出世唐興聖果。後在鳳栖室中。垂三句驗學者。一．和",
    "X87n1613_003:0041b23": "煙釣月句。頌云。煙水茫茫釣艇橫。日盈月昃未容分。",
    "X87n1613_003:0041b24": "謝郎不是絲綸客。爭免時人錯見聞。二．截水停輪句。",
    "X87n1613_003:0041c01": "頌云。正眼豁開天地窄。機輪停處海濤乾。等閑拶出",
    "X87n1613_003:0041c02": "驪珠現。無限邪魔心膽寒。三．不入驢耳句。頌云。儂家",
    "X87n1613_003:0041c03": "一句分三句。見馬逢牛舉似伊。只此更無親切處。眼",
    "X87n1613_003:0041c04": "中聞得始應知。順世時。以後事囑侍郎楊公恢曰。微",
    "X87n1613_003:0041c05": "子孰有知予之心者。楊公為之嗟唶輟食。特敘其語。",
    "X87n1613_003:0041c06": "謂脊骨之硬。不減破庵。",
    "X87n1613_003:0041c07": "寒齋林公公遇晚年遺外世俗。造入宗門。齋傍有隙",
    "X87n1613_003:0041c08": "地。架草庵以延少林誠公。而風日佳時必過之。二子",
    "X87n1613_003:0041c09": "同合侍立。聽其談論。余間與果藏主到庵。亦竊預焉。",
    "X87n1613_003:0041c10": "淳祐丙午九月。公以疾卒于家。且書偈云。五十八年",
    "X87n1613_003:0041c11": "熟睡。且喜今朝瞥地。試將老眼摩挲。只這阿底便是。",
    "X87n1613_003:0041c12": "張橫渠亦云。學者但養心識明淨。自然可見生死存",
    "X87n1613_003:0041c13": "亡。胷中瑩然無疑。寒翁得之矣。",
    "X87n1613_003:0041c14": "龍溪聞禪師初遊方。到南康詣雲居。至半嶺。笠頭為",
    "X87n1613_003:0041c15": "風掀。沿嶺而下。尋至笠所。有省。住常之保安。孤硬清",
    "X87n1613_003:0041c16": "約。僧問。如何是和尚為人底句。溪曰。鵓鳩樹上啼。僧",
    "X87n1613_003:0041c17": "曰。某甲不會。溪曰。皷已響。堂前喫飯去。無準謂徑而",
    "X87n1613_003:0041c18": "直。簡而峭者也。頃龍溪道重一方。衲子嚮臻堂中。被",
    "X87n1613_003:0041c19": "位鱗次。夏丁旱。未解制。多起單。溪曰。莫道諸人拄杖",
    "X87n1613_003:0041c20": "子[跳兆+孛]跳。後五日。山僧拄杖子亦[跳兆+孛]跳。越五日。沐浴陞",
    "X87n1613_003:0041c21": "堂。歸方丈坐亡。茶毗。迸設利五色者莫計。保安耆宿",
    "X87n1613_003:0041c22": "云。岊翁淳禪師。福之石岊人。賦性好獎稱人善。晚進",
    "X87n1613_003:0041c23": "必悉力薦藉。未開法時。妙語已遍叢林。住慶成。踞室",
    "X87n1613_003:0041c24": "云。這裏打開。那邊塞路。因甚如此。活膏肓起必死。謝",
    "X87n1613_003:0042a01": "道舊云。劒池邊。松峯下。幾回同步至懸崖。牽得驢兒",
    "X87n1613_003:0042a02": "喚作馬。喝云。是何話覇。又云。二月初一。好箇消息。桃",
    "X87n1613_003:0042a03": "花煞紅。李花煞白。劒池邊楊大伯。笑中打失攔腰白。",
    "X87n1613_003:0042a04": "直至如今尋不得。喝云。有甚交涉。又云。冷坐守枯椿。",
    "X87n1613_003:0042a05": "沒轉身底。多是違時失候。一回寒徹骨。親暢快底。十",
    "X87n1613_003:0042a06": "分和氣春風。衲僧家兩眼如鈴。嗔斗[口*后]地。翫弄神機。",
    "X87n1613_003:0042a07": "風雲自異。儘教酹酒燒錢。低頭賀歲。風蕭蕭。葉飄飄。",
    "X87n1613_003:0042a08": "墻頭桑條動。柳條最苦。北禪唱村田樂。烹露地牛。波",
    "X87n1613_003:0042a09": "波挈挈。怎奈伊何。惹得人收皮角。笑裏藏刀。咄。清平",
    "X87n1613_003:0042a10": "世界不用干戈。誦此如飲玉飴。自然使薄漿荇。於戲。",
    "X87n1613_003:0042a11": "枯禪可謂得其傳矣。了知法乳一源無異味也。",
    "X87n1613_003:0042a12": "辟支巖主立堅三山漁溪人也。初以雙線為活。倐省",
    "X87n1613_003:0042a13": "覺。入應林山中。休粮居于大樹下。妻子追捕之急。遂",
    "X87n1613_003:0042a14": "剪髮過莆之囊山辟支巖遁焉。後亦從檀施為僧。淳",
    "X87n1613_003:0042a15": "祐間。郡守林侯希逸延以龜山陳沈二禪道場。迫而",
    "X87n1613_003:0042a16": "後就。未幾思舊巖。與同道書云。夫稱住持者。作眾楷",
    "X87n1613_003:0042a17": "撫。代佛揚化。素無道德言行之譽。未知仁義禮法之",
    "X87n1613_003:0042a18": "由。草座麻衣。木食磵飲。且以為愧。推向人前。實何以",
    "X87n1613_003:0042a19": "堪。拂衣徑歸。堅之出處。於緇林亦有助云。",
    "X87n1613_003:0042a20": "東谷光禪師風神清拔。有精識。見祚明極。與實齋蔣",
    "X87n1613_003:0042a21": "公為法喜之遊。蔣錄西庵三偈。以寄和酬云。莫道西",
    "X87n1613_003:0042a22": "庵小。了無邊與表。還他親到來。一一方分曉。莫道西",
    "X87n1613_003:0042a23": "庵靜。鐵牛吼聲震。露柱與燈籠。點頭相共應。莫道西",
    "X87n1613_003:0042a24": "庵窮。吞空復吐空。相逢金粟老。臈月皷春風。住靈隱",
    "X87n1613_003:0042b01": "已。罷勌溘然矣。東澗湯公漢祭以文曰。維東谷師。昂",
    "X87n1613_003:0042b02": "然鶴質。作冷泉主。曾不多日。示病已早。示滅何疾。我",
    "X87n1613_003:0042b03": "雖乍識。開口吐實。問訊殷勤。迹踈情密。忽遣手書．古",
    "X87n1613_003:0042b04": "畫．名筆。聿來告行。覽之自失。諦觀點畫。宛然遒逸。是",
    "X87n1613_003:0042b05": "過量人。生死齊一。而我凡情。悲涕為出。雪滿湖山。羸",
    "X87n1613_003:0042b06": "馬難叱。聊持瓣香。往吊其室。一時講道。相往來皆名",
    "X87n1613_003:0042b07": "公卿。是曰同人于門。",
    "X87n1613_003:0042b08": "蒺藜曇禪師初居湖州普濟。荒寂如傳舍。夙夜自對",
    "X87n1613_003:0042b09": "聖僧坐禪。凡九年。後住蘇之穹隆。門風愈高峻。尠有",
    "X87n1613_003:0042b10": "入者。室中常云。穹隆有句子。衲子下語不下語。一例",
    "X87n1613_003:0042b11": "打罵。無準時在會中為藏主。少忤被趂出。且曰。教他",
    "X87n1613_003:0042b12": "住徑山。却來見老僧。後無準住徑山。因遺漏行丐吳",
    "X87n1613_003:0042b13": "門。蒺藜猶在虎丘。二老相見撫掌大笑。",
    "X87n1613_003:0042b14": "鎮江府金山掩室開禪師成都人也。遍歷講肆。忽然",
    "X87n1613_003:0042b15": "不樂。欲出嶺了大事。樞使安公亦勉以偈曰。吾有大",
    "X87n1613_003:0042b16": "患為有身。是身假合亦非真。維摩示病元非病。好向",
    "X87n1613_003:0042b17": "南方更問津。室抵番陽東湖。值松源開室。聞舉。明眼",
    "X87n1613_003:0042b18": "衲僧。因什麼失却鼻孔。言下領解。一日。連案僧見其",
    "X87n1613_003:0042b19": "看經。問曰。向後得座披衣。如何為人。室將經度與僧。",
    "X87n1613_003:0042b20": "僧將經擲于案。室復取。朗聲誦。僧休去。嘉泰辛酉。始",
    "X87n1613_003:0042b21": "赴廬山雲居請。未幾。勑補金山。如藍田法語。皆參禪",
    "X87n1613_003:0042b22": "捷徑。平生所接人。獨得佛海。大昌松源之道。",
    "X87n1613_003:0042b23": "雙杉元禪師踞室云。報恩方丈百無一有。贏得為人",
    "X87n1613_003:0042b24": "推門入臼。示眾云。衲僧家不知月之大小。歲之閏餘。",
    "X87n1613_003:0042c01": "喫著三角粽子。便道是端午。忽被報恩移上一曰。背",
    "X87n1613_003:0042c02": "他只管半疑半信。今朝依舊點盞茶與伊濕口。驀然",
    "X87n1613_003:0042c03": "咬破菖蒲。出身冷汗。失聲道啞。福建子激惱殺人。大",
    "X87n1613_003:0042c04": "眾。這箇豈不是通靈藥。三十年後。切忌拈却。甞入三",
    "X87n1613_003:0042c05": "門云。閙市門頭有箇入處。只為諸人見頑了也。新長",
    "X87n1613_003:0042c06": "老因行不妨掉臂。顧視大眾云。隨我來也。雙杉只據",
    "X87n1613_003:0042c07": "目前。信手拈來。無非耆黃妙劑。換骨法。起死方。何必",
    "X87n1613_003:0042c08": "他覔哉。",
    "X87n1613_003:0042c09": "荊叟珏禪師作夏靈巖。時癡鈍俾其看狗子無佛性",
    "X87n1613_003:0042c10": "話。言下領旨。因與潛無隱通吐。無隱曰。是則是。只是",
    "X87n1613_003:0042c11": "命根未斷。更須出去見人始得。且囑其謁淳庵。叟至",
    "X87n1613_003:0042c12": "華藏。半年無所得。一日。忽聞火板響。凝滯釋然。告於",
    "X87n1613_003:0042c13": "淳庵。庵即鳴皷開室。叟趍入。庵問。如何是佛。叟曰。埜",
    "X87n1613_003:0042c14": "花開滿路。問。如何是法。叟曰。私酒醉人多。問。如何是",
    "X87n1613_003:0042c15": "僧。叟曰。鉢盂口向天。庵曰。未在。出去。後叟在癡鈍室",
    "X87n1613_003:0042c16": "中。聞舉如何是佛。震聲答曰。爛冬瓜。且述偈曰。如何",
    "X87n1613_003:0042c17": "是佛爛冬瓜。咬著氷霜透齒牙。根蔕雖然無窖子。一",
    "X87n1613_003:0042c18": "年一度一開花。荊叟處眾時。得無隱．雙杉力尤多。",
    "X87n1613_003:0042c19": "福州雪峯北山信禪師本州人。性方嚴。機迅敏。初學",
    "X87n1613_003:0042c20": "見之。應對多失。次在皷山。時有僧相看。山問。近離甚",
    "X87n1613_003:0042c21": "處。僧曰。西禪。山曰。西禪有何言句。僧曰。話墮也。山曰。",
    "X87n1613_003:0042c22": "你甚處學得遮些子來。僧曰。今日不合觸忤和尚。山",
    "X87n1613_003:0042c23": "拈拄杖便打。僧奪拄杖。軒渠大笑而出。遂請喫茶。傳",
    "X87n1613_003:0042c24": "是老宣首座去矣。初。北山同月窟過浙。見遯庵於華",
    "X87n1613_003:0043a01": "藏。月窟先有契證。故山得咨決之。後歸里。訪明晦室。",
    "X87n1613_003:0043a02": "分座皷山。漳守趙公以夫聞其道。以南寺招之。山遜",
    "X87n1613_003:0043a03": "謝曰。公聞之過。使三反。乃行。開堂為同行月窟拈香。",
    "X87n1613_003:0043a04": "時論高之。",
    "X87n1613_003:0043a05": "枯禪鏡禪師天資淡薄。一無嗜好。惟與衲子提撕。敲",
    "X87n1613_003:0043a06": "磕不倦。有問。如何是祖師西來意。枯禪拍禪床一下。",
    "X87n1613_003:0043a07": "今人吐露語言。千百皆不能得到前輩地位。且利害",
    "X87n1613_003:0043a08": "在什麼處。會麼。",
    "X87n1613_003:0043a09": "癡絕冲禪師甞赴福州雪峰請。與尚書陳公韡有宿",
    "X87n1613_003:0043a10": "素之雅。招飯私第。以項王像求讚。即拈筆書云。拔山",
    "X87n1613_003:0043a11": "非力。盖世非氣。八千子弟。同謀共濟。人皆謂天下大",
    "X87n1613_003:0043a12": "噐。不可以力爭。必先仁義。殊不知天假其手。以誅暴",
    "X87n1613_003:0043a13": "秦。然後使寬仁愛人者之為帝。吁。其亦有補於斯世。",
    "X87n1613_003:0043a14": "公大奇之。癡絕慧辯恢廓。此特緒餘爾。",
    "X87n1613_003:0043a15": "介石朋禪師秦溪人。性高簡。僧曰。寶劒未出匣時如",
    "X87n1613_003:0043a16": "何。答曰。杜鵑啼處花狼藉。僧曰。出匣後如何。答曰。令",
    "X87n1613_003:0043a17": "人長憶李將軍。僧曰。出與未出時如何。答曰。劒去久",
    "X87n1613_003:0043a18": "矣。汝方刻舟。解夏夜參云。九旬禁足。網禽宿巢。三月",
    "X87n1613_003:0043a19": "安居。驅狐守塚。向生殺不到處。見三頭六臂。掀翻圓",
    "X87n1613_003:0043a20": "覺伽藍。猶是抱樁打泊浮。雲黃山前。雙檮樹下。九十",
    "X87n1613_003:0043a21": "日內。風以時。雨以時。二六時中。少不添。多不減。一年",
    "X87n1613_003:0043a22": "三百六十日。日日安居。時時自恣。圓者自圓。方者自",
    "X87n1613_003:0043a23": "方。長者自長。短者自短。未免淨地揚塵。畢竟如何。大",
    "X87n1613_003:0043a24": "鵬展翅天路遙。巨鼇轉身海水窄。示眾類此。晚年寓",
    "X87n1613_003:0043b01": "杭之冷泉。扁其室曰青山外人。景定間。丞相秋壑賈",
    "X87n1613_003:0043b02": "公尤崇敬佛法。與奏得旨。住淨慈。後淮海亦繼其席。",
    "X87n1613_003:0043b03": "皆起於澗東。",
    "X87n1613_003:0043b04": "石田薰禪師曰。薰上座住靈隱。亦是不奈何。被人東",
    "X87n1613_003:0043b05": "拶西拶。拶到禪床角頭。回避不及。只得為祖師。有箇",
    "X87n1613_003:0043b06": "門戶。擘破面皮出來。喚作此地無朱砂。赤土以為上。",
    "X87n1613_003:0043b07": "雖然。看却今時。漸漸赤土也無了。漸漸食泥食土。說",
    "X87n1613_003:0043b08": "著真箇箇人寒心。噫。志於道者。聞此當如何哉。",
    "X87n1613_003:0043b09": "雙杉元禪師嘉熈間。乃石田堂中第一座。上丞相書。",
    "X87n1613_003:0043b10": "言朝廷新指揮。買師號．金環象簡不便。書云。正月十",
    "X87n1613_003:0043b11": "三日。景德靈隱禪寺前堂首座。前住持嘉興府天寧",
    "X87n1613_003:0043b12": "寺僧中元。謹熏沐獻書樞使大丞相國公。竊以為佛",
    "X87n1613_003:0043b13": "老之教。救世計也。其所以與儒道相參於天地間。以",
    "X87n1613_003:0043b14": "能開悟性真。不墮邪見。其功未易量也。我朝　太宗",
    "X87n1613_003:0043b15": "皇帝甞曰。釋氏之道。有補教化　孝宗皇帝亦曰。以",
    "X87n1613_003:0043b16": "佛修心。以老治身。以儒治世。斯可也。張文定謂。儒道",
    "X87n1613_003:0043b17": "淡薄。一時聖賢盡歸釋氏。而關洛諸公亦必玩味釋",
    "X87n1613_003:0043b18": "氏之書。而後能接續洙泗不傳之秘。然教必有主．必",
    "X87n1613_003:0043b19": "有師。國家以度牒許人承買。凡有僧者。各尋師以為",
    "X87n1613_003:0043b20": "依歸。師苟有道行。則可使迷者悟。塞者通。其裨助世",
    "X87n1613_003:0043b21": "教。要非小補。近世貨賂公行。求為住持者。吾教之罪",
    "X87n1613_003:0043b22": "人。若以例傳。天下之賢者必深藏遠遁而已。其肯出",
    "X87n1613_003:0043b23": "而為師。夫師廢則正法微。正法微則邪法熾。以清淨",
    "X87n1613_003:0043b24": "之門而為利慾交征之地。非國家之福也。譬如家塾",
    "X87n1613_003:0043c01": "黨庠不能無師。不求其能傳道解惑者為之。而惟賄",
    "X87n1613_003:0043c02": "是視。則弟子何以仰。孔門之教亦幾乎熄。佛老之道",
    "X87n1613_003:0043c03": "何以異是。若謂佛老之徒。身居大廈。日享膏腴。不蚕",
    "X87n1613_003:0043c04": "而衣。不耕而食。為世所嫉。然天下之人。有無用於世",
    "X87n1613_003:0043c05": "而坐享膏腴之奉者尤眾。何特僧道。寺觀創立。常住",
    "X87n1613_003:0043c06": "供養。非官與之也。以眾人樂施而與之也。寺觀有田。",
    "X87n1613_003:0043c07": "稅賦尤倍。又有非待不時之需。正與大家相似。今既",
    "X87n1613_003:0043c08": "買度牒以錢。免丁又增以錢。官府無絲毫之給。而徒",
    "X87n1613_003:0043c09": "重責其利於無窮。則僧道可謂不幸矣。國家愛惜名",
    "X87n1613_003:0043c10": "器泛濫。何以勸勵天下。僧道若以賄得金環象簡。得",
    "X87n1613_003:0043c11": "諸處住持。則嚚頑無賴之徒皆以賄進。何以整齊風",
    "X87n1613_003:0043c12": "俗。況寺觀雖多。其常住闕乏者甚多。縱使此令一行。",
    "X87n1613_003:0043c13": "第能率斂寺觀之大者。其小者亦豈能應其求。如此",
    "X87n1613_003:0043c14": "則所得能幾。況僧道非能自出己財。求為住持。必將",
    "X87n1613_003:0043c15": "取之寺觀。師徒相殘。常住心壞。所謂膏腴將見蕪穢。",
    "X87n1613_003:0043c16": "所謂大廈將見為丘墟。所謂溫飽將見為凍餒。部雖",
    "X87n1613_003:0043c17": "有牒。誰將請之。歲雖有丁。誰將輸之。今日軍需糴本",
    "X87n1613_003:0043c18": "秤提諸劵。無非鬻爵。鬻爵之者。或累於國。牒之多者。",
    "X87n1613_003:0043c19": "無病於官。乃循一時不卹之事。斵喪千萬載之利源。",
    "X87n1613_003:0043c20": "殆非理財之長策也。伏覩近降旨揮。增錢鬻爵。識者",
    "X87n1613_003:0043c21": "病之。事不果行。總所今來陳請。正亦類此。伏望鈞慈",
    "X87n1613_003:0043c22": "詳酌利害。特有敷奏。盡行寢罷服號之命。令僧道不",
    "X87n1613_003:0043c23": "勝幸甚。伏惟鈞慈俯賜鑒念。不備。時江西粲無文亦",
    "X87n1613_003:0043c24": "有書。先是。朝省因總領岳珂奏。乞降紫衣．師號二等。",
    "X87n1613_003:0044a01": "賜金環象簡并四字禪師法號。以住太寺觀。每賜服．",
    "X87n1613_003:0044a02": "師號．綾紙。出賣三百緍。仍附品官條制。非有官不得",
    "X87n1613_003:0044a03": "差注。非有賜服不得住持。此書上。事果寢。豈非祕護",
    "X87n1613_003:0044a04": "大法者之用情乎。雙杉住山。能極枯淡。專一行道。若",
    "X87n1613_003:0044a05": "機簡堂。私居雖處暗室。如臨大賓。似證老衲。此亦哲",
    "X87n1613_003:0044a06": "人律己。又見於微細者也。賢矣哉。",
    "X87n1613_003:0044a07": "枯樁曇禪師清介寡言。瘦坐竟日。開法越之大禹寺。",
    "X87n1613_003:0044a08": "亦出澗東。僧問。和尚未見佛心時如何。答曰。人貧歸",
    "X87n1613_003:0044a09": "道。問。見後如何。答曰。色窮歸皂。甞舉現成公案。道得",
    "X87n1613_003:0044a10": "也三十棒。道不得也三十棒。侍僧曰。望師慈悲。開箇",
    "X87n1613_003:0044a11": "方便。答曰。將謂你是箇出廐良駒。僧有省。枯樁。閬人。",
    "X87n1613_003:0044a12": "後住姑蘇虎丘。緇素翕然宗之。",
    "X87n1613_003:0044a13": "雲巢巖禪師訓學無倦。且能折節下士。慰藉良厚。雋",
    "X87n1613_003:0044a14": "彥歸之。開爐日。示眾云。是句亦剗。非句亦剗。雪峯輥",
    "X87n1613_003:0044a15": "毬。睦州檐板。惟有趙州老漢向火爐頭拈起香匙火",
    "X87n1613_003:0044a16": "筯。東撥西撥。忽撥得一塊。恰是饒州景德人家壁角",
    "X87n1613_003:0044a17": "頭多年破磁碗。三世如來只管看。運庵曰。此語酷似",
    "X87n1613_003:0044a18": "父翁松源。",
    "X87n1613_003:0044a19": "南翁明禪師初入眾時。便能決志參禪。甞宿天台石",
    "X87n1613_003:0044a20": "橋。遇異僧。指令其見老佛心。翁至太白。投誠預其法",
    "X87n1613_003:0044a21": "席。然室中纔開口。便被叱。私自念曰。今生不了。則有",
    "X87n1613_003:0044a22": "來生。已而泪下交頤。後在癡鈍會中為侍者。晚參侍",
    "X87n1613_003:0044a23": "立。聞鐘鳴。鈍曰。什麼聲。翁曰。鐘聲。鈍曰。聲來耳畔。耳",
    "X87n1613_003:0044a24": "往聲邊。翁薄遽未答。被大叱。汗流浹體。始自語曰。元",
    "X87n1613_003:0044b01": "來浙翁平日叱罵我。皆是徹骨徹髓。鈍尋常只令其",
    "X87n1613_003:0044b02": "看百丈野狐話。一日。鈍曰。不落不昧時如何。翁應聲",
    "X87n1613_003:0044b03": "曰。不落不昧。鴛鴦一對。水上浮沉。如意自在。鈍撫而",
    "X87n1613_003:0044b04": "印之。翁。泉州黃氏子。與隆南山同出嶺者。歸里住溪",
    "X87n1613_003:0044b05": "上教忠。至住莆中囊山方入寂。",
    "X87n1613_003:0044b06": "西山亮禪師福州人。枯硬儉約。嘗蓄紙被一張。補粘",
    "X87n1613_003:0044b07": "殆遍。寒暑不易。由鼓山首座寮赴雲門請。及遷黃檗。",
    "X87n1613_003:0044b08": "未甞別換侍僧。一夜。潛以絹衾易之。亮驚呌。責曰。我",
    "X87n1613_003:0044b09": "鮮福。平生未甞敢服縑素。況此被相隨三十年矣。其",
    "X87n1613_003:0044b10": "可棄乎。聞者謂其住山有古人風。後退席入永陽鴈",
    "X87n1613_003:0044b11": "湖山中。與道者刀畊火種。莫知所終。",
    "X87n1613_003:0044b12": "平江府萬壽訥堂辯禪師寄同參偈曰。猿與黿交割",
    "X87n1613_003:0044b13": "不開。兄呼弟應似忘懷。及乎話到誵訛處。却道心肝",
    "X87n1613_003:0044b14": "不帶來。時亦稱之。後八坐道場。提倡如阪走丸。真不",
    "X87n1613_003:0044b15": "忝為巖獃之子。岳聾之孫也。",
    "X87n1613_003:0044b16": "介石朋禪師曰。別峰珍和尚退皷山。詣育王。候見大",
    "X87n1613_003:0044b17": "慧。一蒲團於佛殿後坐七十九日。因秦國太夫人請",
    "X87n1613_003:0044b18": "大慧陞座。私自喜曰。今日得見必矣。果得一見。語合",
    "X87n1613_003:0044b19": "室中。復投三轉語而去。大慧大奇之。遂與宏智同舉",
    "X87n1613_003:0044b20": "之住岳林。今寺中有塔存焉。別峰徧身有長毫。時號",
    "X87n1613_003:0044b21": "珍獅子。介石題其墨蹟。略言如此。別峰既得法於佛",
    "X87n1613_003:0044b22": "心才。高踞雄席。道顯著矣。復勇於求見妙喜。其意謂",
    "X87n1613_003:0044b23": "何。不可與璞懿遲遲其行同日而語。此所以為一代",
    "X87n1613_003:0044b24": "宗師之標準也。噫。今只欲一後學七十九日候見尊",
    "X87n1613_003:0044c01": "宿。亦難矣。",
    "X87n1613_003:0044c02": "守懲庵主莆人。滿年具戒。居囊山下巖。就巖縛屋。聊",
    "X87n1613_003:0044c03": "蔽風雨。父為郡胥吏。歲給以粮。凡客至。不論問佛法．",
    "X87n1613_003:0044c04": "世法。皆瞪目視之。有僧問。如何是庵主家風。忽答云。",
    "X87n1613_003:0044c05": "就巖縛屋。掬澗煑縻。問。忽有人問西來意。如何祇對。",
    "X87n1613_003:0044c06": "懲反袂哭云。苦屈。觀其雅趣。探其幽旨。非契如之流",
    "X87n1613_003:0044c07": "亞歟。",
    "X87n1613_003:0044c08": "石溪佛海月禪師曰。余年三十。方再南。聞空叟有言。",
    "X87n1613_003:0044c09": "二十行脚。此事休也。初得此語。心甚不平。過二聖．座",
    "X87n1613_003:0044c10": "元几案間。見窮谷語。舉雲門話墮。於光明寂照中。便",
    "X87n1613_003:0044c11": "有歇泊地頭。及登甌峯。旬日間趂隊入室。先師舉。達",
    "X87n1613_003:0044c12": "磨葬在熊耳。因甚隻履西歸。余對以。一點水墨。兩處",
    "X87n1613_003:0044c13": "成龍。復一日。龍袖拂開。面目全露。遂倒跟四載。然後",
    "X87n1613_003:0044c14": "江之南北。浙之東西。親師友。味甘苦。動轉施為。未甞",
    "X87n1613_003:0044c15": "向背。今又三十年。尚未能依俙彷彿。信知此事大不",
    "X87n1613_003:0044c16": "容易。休也二字。真吾之一知識也。見於示秀上人語。",
    "X87n1613_003:0044c17": "今學者多見之而不思之。可悲痛也。佛智老師跋其",
    "X87n1613_003:0044c18": "錄云。石溪未離雲頂。行脚未到處。要須到。既見雲居。",
    "X87n1613_003:0044c19": "開口不得處。要須道。執侍半年。如矢在弦上。知而不",
    "X87n1613_003:0044c20": "自發。至於龍袖拂開。如箭在的中。發而不自知。雖然",
    "X87n1613_003:0044c21": "早年見松源于北山下。是此話已行。若謂開得口後",
    "X87n1613_003:0044c22": "方有此錄。腦後猶欠石溪一錐在。烏虖。佛海親證悟",
    "X87n1613_003:0044c23": "法門。於斯見矣。語雖不多。大有控人入處。不可不錄。",
    "X87n1613_003:0044c24": "王孔大福州徑江人。太學愽士宗合猶子。年二十發",
    "X87n1613_003:0045a01": "冑。薦上春官。不售。辛亥歲。毅然効古塔主之風。裂冠",
    "X87n1613_003:0045a02": "剪髮。依莆之辟支巖主立堅。修杜多行。已而人有知",
    "X87n1613_003:0045a03": "者。益上絕巔編茆居焉。父母勸勒不回。甫二載。聞泉",
    "X87n1613_003:0045a04": "南明教忠法道。焚庵詣之。獻頌云。燒却山頭破草庵。",
    "X87n1613_003:0045a05": "不圖遊歷不咨參。依師別也無貪著。愽飯栽田也要",
    "X87n1613_003:0045a06": "諳。時教忠於風亭通衢開接待庵。孔大泯泯眾底。折",
    "X87n1613_003:0045a07": "節服勞。施主聞之。勸為大僧。改名惟玉。教忠亦甞有",
    "X87n1613_003:0045a08": "偈示之云。老我居山已許時。著衣喫飯只隨宜。子來",
    "X87n1613_003:0045a09": "將謂有奇特。笑倒東家小廝兒。後亦有發明。但不久",
    "X87n1613_003:0045a10": "住世而寂。初終與祖麟楊道者略相類。烏虖惜哉。",
    "X87n1613_003:0045a11": "西巖惠禪師示眾云。彌勒真彌勒。水銀無假。分身千",
    "X87n1613_003:0045a12": "百億。阿魏無真。長汀子來也。眼生三角。頭峭五嶽。好",
    "X87n1613_003:0045a13": "未必好。惡未必惡。布袋頭開也。隈隈[阿可+崔][阿可+崔]。骨骨董董。",
    "X87n1613_003:0045a14": "輕如毫毛。重如丘山。拈得便擲。拏得便用。竪拂子云。",
    "X87n1613_003:0045a15": "猶是兜率陁天底。只如彌勒未生已前。如何剖露。擊",
    "X87n1613_003:0045a16": "床云。收拾雨聲歸舊樹。放教秋色到梧桐。題五祖六",
    "X87n1613_003:0045a17": "祖像云。恨殺此頭陀。山磨恨不磨。吾今檐頭重。為汝",
    "X87n1613_003:0045a18": "種松多。西嵓三十餘年。佛鑑處所得底。拈出示人。無",
    "X87n1613_003:0045a19": "涓滴滲漏。後三十年。點眼藥也。",
    "X87n1613_003:0045a20": "丞相鄭公清之甞謁妙峰善禪師。坐定。峰曰。相公留",
    "X87n1613_003:0045a21": "心此道。還有歡喜處也無。公曰。且坐喫茶。峰曰。不是",
    "X87n1613_003:0045a22": "心。不是佛。不是物。相公作麼生。公曰。低聲。低聲。峰曰。",
    "X87n1613_003:0045a23": "也須子細。公曰。描也描不成。畫也畫不就。峰默然。老",
    "X87n1613_003:0045a24": "師甞言此。因識之。",
    "X87n1613_003:0045b01": "福州越山法深禪師本州人。未落髮時。已有見處。依",
    "X87n1613_003:0045b02": "月窟於梅嵓得度。浙遊至雙徑。無準一見而噐之。俾",
    "X87n1613_003:0045b03": "掌翰墨。議者以其年杪未稱職。為遠上座起骨云。末",
    "X87n1613_003:0045b04": "後一著。始到牢關。山遙水遠。火冷雲寒。啞。不是髑髏",
    "X87n1613_003:0045b05": "眼活。進遮一步也大難。大難。眾始伏膺。歸里居梅嵓",
    "X87n1613_003:0045b06": "十餘年。自號雲山畊叟。樞相鄭公性之．尚書陳公韡。",
    "X87n1613_003:0045b07": "間居日。相與講道。白郡致主釣臺。寶祐間。遷越山。未",
    "X87n1613_003:0045b08": "幾而逝。故名不顯著。",
    "X87n1613_003:0045b09": "祖昌庵主不知何許人。隱於天日山中。結庵取陳墳。",
    "X87n1613_003:0045b10": "約二十餘里。雙徑榮首座甞遊山中。偶至其庵。荊棘",
    "X87n1613_003:0045b11": "薈密。墻壁傾斜。昌頹然於路口。倚杖而立。雪眉霜髯。",
    "X87n1613_003:0045b12": "壞衲弊履。人物可畫。且欣然揖入共坐。榮視左右。瓶",
    "X87n1613_003:0045b13": "無儲粟。竈有餘煙。心甚異焉。問。居山今幾年。遂稱名",
    "X87n1613_003:0045b14": "答曰。不記年矣。益奇之。問。粮食誰供。答曰。仰給陳氏。",
    "X87n1613_003:0045b15": "今無矣。問。何不行脚去。答曰。達磨不來東土。二祖不",
    "X87n1613_003:0045b16": "往西天。問。如何是隱者家風。答曰。猛虎一聲山月高。",
    "X87n1613_003:0045b17": "遂屏息不敢復問。少焉。昌出茗芽。令掬水嚥之。徐叩",
    "X87n1613_003:0045b18": "雙徑歷代尊宿。咨嗟久之。盖甞見典牛塗毒來。若言",
    "X87n1613_003:0045b19": "其見前輩。不翅百齡矣。又曰。路遠宜即歸。榮明年拉",
    "X87n1613_003:0045b20": "同道訪之。已失其處。豈非世出世間之異人者耶。要",
    "X87n1613_003:0045b21": "當於懶殘．西山亮輩中求也。",
    "X87n1613_003:0045b22": "溫陵黃允字孚中。晚年喜參請。知罪福。甞言。昔為護",
    "X87n1613_003:0045b23": "國主首。撰開堂疏。曾受其潤筆資。作懺悔疏。備元物",
    "X87n1613_003:0045b24": "詣寺。供設還謝。敘事簡核。略云。諲長老之住護國。劉",
    "X87n1613_003:0045c01": "大卿之守溫陵。允也時預計偕。當趨省試。開堂撰疏。",
    "X87n1613_003:0045c02": "難逃府命之嚴。潤筆貽資。實出僧儲之有。昔為貧而",
    "X87n1613_003:0045c03": "受也。今如數以還之。二十三年。常作懷慚之客。七十",
    "X87n1613_003:0045c04": "五稔。方成了事之翁。聞者嗟服。",
    "X87n1613_003:0045c05": "平江府開元別翁甄禪師西蜀人也。初入閩見枯禪。",
    "X87n1613_003:0045c06": "悟其機用。後從遊癡絕。得其至要。淳祐間。開法衢之",
    "X87n1613_003:0045c07": "南禪。臘八上堂。舉。世尊正覺山前。夜覩明星。忽然悟",
    "X87n1613_003:0045c08": "道。乃云。奇哉。一切眾生具有如來智慧德相。但以妄",
    "X87n1613_003:0045c09": "想執著而不能證。拈云。釋迦老子未覩明星以前。不",
    "X87n1613_003:0045c10": "妨令人疑著。既覩明星之後。說出許多不才淨。心肝",
    "X87n1613_003:0045c11": "五臟總被別人覷破。還有為釋迦老子作主底麼。別",
    "X87n1613_003:0045c12": "翁徒有此語。只知釋迦老子心肝五臟被別人覷破。",
    "X87n1613_003:0045c13": "殊不知別翁心肝五臟又被別人覷破了也。",
    "X87n1613_003:0045c15": "枯崖和尚漫錄卷下(終)"
}