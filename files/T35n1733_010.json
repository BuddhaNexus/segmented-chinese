{
    "T35n1733_010:0292a02": "華嚴經探玄記卷第十(是盡初地說分)",
    "T35n1733_010:0292a04": "魏國西寺沙門法藏述",
    "T35n1733_010:0292a05": "自下解脫月第二請中二。先長行。後偈頌。前",
    "T35n1733_010:0292a06": "中三。初總告請。二是大菩薩下歎眾正請。後",
    "T35n1733_010:0292a07": "是故下結請。就正請中十句。初直心清淨",
    "T35n1733_010:0292a08": "者是總句。謂正念深法云直心。離諸雜穢",
    "T35n1733_010:0292a09": "故云清淨。下九句別。前五是阿含淨。後四是",
    "T35n1733_010:0292a10": "證淨。謂順教修行名阿含淨。證理起行名",
    "T35n1733_010:0292a11": "為證淨。又地前所行名阿含淨。地上所成名",
    "T35n1733_010:0292a12": "為證淨。阿含五中。初欲淨隨所念阿含者是",
    "T35n1733_010:0292a13": "所求法非一故名隨所也。得方便等者是",
    "T35n1733_010:0292a14": "能求心。經名善修菩薩道者念所聞法順",
    "T35n1733_010:0292a15": "教修行也。二是論中第四生得淨。謂出世勝",
    "T35n1733_010:0292a16": "報名上上生。地前起於助道之行願得彼",
    "T35n1733_010:0292a17": "生名為念勝故云善集助道法。三是求淨",
    "T35n1733_010:0292a18": "以身口恭敬求法行故名敬行。以此",
    "T35n1733_010:0292a19": "隨順諸佛求法名為隨順故。云善能恭敬",
    "T35n1733_010:0292a20": "供養諸佛。四受持中先釋受。於無量世者聞",
    "T35n1733_010:0292a21": "來久也。多聞者所聞廣也。下釋持。憶持者非",
    "T35n1733_010:0292a22": "全忘失。言不謬者非少錯誤如經於無量",
    "T35n1733_010:0292a23": "佛多種善根者親近多佛種聞持正法善",
    "T35n1733_010:0292a24": "根也。五行淨中為求地上真證法故習行",
    "T35n1733_010:0292a25": "少欲頭陀離著之行。積集成就多功德故",
    "T35n1733_010:0292a26": "方能入地。故云成就無量深厚功德。下明",
    "T35n1733_010:0292a27": "證淨有四。一得淨者謂初地證實名得。以",
    "T35n1733_010:0292a28": "初見道真智現觀決擇正證故云現智善決",
    "T35n1733_010:0292a29": "定故。又釋法顯於心名為現智。心安於法",
    "T35n1733_010:0292b01": "名為決定。經中離癡是現智也。離疑悔是善",
    "T35n1733_010:0292b02": "決定。二不行淨於修道位中滅彼一切大",
    "T35n1733_010:0292b03": "小煩惱令永不行故云無有貪等。然見道位",
    "T35n1733_010:0292b04": "中非不斷惑見理義增。修道位重觀真理",
    "T35n1733_010:0292b05": "除障義增故偏說也。三無厭足淨中。對下彰",
    "T35n1733_010:0292b06": "出名不樂小乘。望上顯入名得上勝悕望。",
    "T35n1733_010:0292b07": "重釋中復念持彼功德故者謂念彼佛果功",
    "T35n1733_010:0292b08": "德憶持不忘。釋經中安住也。又念彼能對",
    "T35n1733_010:0292b09": "治功德常現前故。四不隨他教淨謂位在",
    "T35n1733_010:0292b10": "究竟道中名趣盡道。以菩薩道極名之為",
    "T35n1733_010:0292b11": "盡。所證自心開覺顯示名自正行。故云不",
    "T35n1733_010:0292b12": "隨他教也。",
    "T35n1733_010:0292b13": "自下第三結請。於中二句。初請承佛力說。",
    "T35n1733_010:0292b14": "後歎眾能證知。就第二頌中。初頌舉法請。",
    "T35n1733_010:0292b15": "上半舉法願說。下半明說有益。後頌歎眾",
    "T35n1733_010:0292b16": "請。上半頌阿含淨。下半頌證淨可知。第",
    "T35n1733_010:0292b17": "三請中三。初明金剛藏舉損以違。後明解",
    "T35n1733_010:0292b18": "脫月歎益重請。前中二。先長行。後偈頌。前",
    "T35n1733_010:0292b19": "中二。先領前所歎舉德兼失故云雖也。二",
    "T35n1733_010:0292b20": "其餘樂小下舉損以違。此中三句。一敗善之",
    "T35n1733_010:0292b21": "損。二是人下失樂之損。又可前成苦因後",
    "T35n1733_010:0292b22": "得苦果。三我愍下結其默意又指彼餘處。",
    "T35n1733_010:0292b23": "後時小眾為餘。非是會中有此小眾。又是",
    "T35n1733_010:0292b24": "地前不定種性。不能一向修菩薩道故云",
    "T35n1733_010:0292b25": "樂小也。論釋中三句內。先釋默意。謂不見",
    "T35n1733_010:0292b26": "樂小眾生有此法器。法器無故聞增疑惑。二",
    "T35n1733_010:0292b27": "釋初句。於中疑妨正行。心迷義者惑障解",
    "T35n1733_010:0292b28": "也。次顯過失。謂以有疑故敗先所修名壞",
    "T35n1733_010:0292b29": "善法。以有惑故一向不行名遠善法。如是",
    "T35n1733_010:0292c01": "下釋第二句。以疑故於正行不受。以惑故",
    "T35n1733_010:0292c02": "於退行而受。以此為因故感彼生死。長夜",
    "T35n1733_010:0292c03": "流轉無樂故衰也。有苦故惱也。二頌中二。",
    "T35n1733_010:0292c04": "初一頌半頌前領所歎。謂隨阿含信堅若",
    "T35n1733_010:0292c05": "須彌。定心證理不亂如海。後一頌半頌前",
    "T35n1733_010:0292c06": "舉損以違中。初四句頌敗善損。經云取相",
    "T35n1733_010:0292c07": "名識不取相名智。又分別名識。隨言取義",
    "T35n1733_010:0292c08": "故不分別名智。深解離言法故。次句頌衰",
    "T35n1733_010:0292c09": "惱等。後一句頌默意可知。第二解脫月請",
    "T35n1733_010:0292c10": "中二。謂長行與頌。前中亦二。先正請後結",
    "T35n1733_010:0292c11": "請。前中有三。初願承力等總相勸說。翻",
    "T35n1733_010:0292c12": "前默意。二佛所護念下明佛力加護令人",
    "T35n1733_010:0292c13": "信解翻前疑惑。三一切菩薩下明地法要",
    "T35n1733_010:0292c14": "勝說必多益。翻前衰惱。初中勸承力說",
    "T35n1733_010:0292c15": "者為明大眾承力堪聞故。善分別者令順",
    "T35n1733_010:0292c16": "理說故。不思法者明此地法縱因謗得聞",
    "T35n1733_010:0292c17": "猶獲利益故難思也。第二文中二。初標後",
    "T35n1733_010:0292c18": "釋。標中明此地法雖不思議佛力加護必",
    "T35n1733_010:0292c19": "令易信。釋中所以名此地法以為佛護念",
    "T35n1733_010:0292c20": "事。釋十方世界中但說十地。十方諸佛法爾",
    "T35n1733_010:0292c21": "護念如上加分等。第三文中有四。初立宗。",
    "T35n1733_010:0292c22": "謂一切菩薩護持如是十地事故勤行精進。",
    "T35n1733_010:0292c23": "如下他方證成等。二出因。云何故菩薩同",
    "T35n1733_010:0292c24": "護此法。以是菩薩最上所行者。上是首義。",
    "T35n1733_010:0292c25": "首是初義。論經名為最初所行。是阿含行故。",
    "T35n1733_010:0292c26": "得至一切佛法故者是證得行故。三舉喻",
    "T35n1733_010:0292c27": "中。初章者是悉曇章中初噁阿等十二音。或",
    "T35n1733_010:0292c28": "加唎離等為十四音則字緣也。及迦佉等",
    "T35n1733_010:0292c29": "三十六字為界也。以音加字轉成一切諸",
    "T35n1733_010:0293a01": "名句文等故。故云初章為本。然此所成一切",
    "T35n1733_010:0293a02": "諸字皆即不離本初章故。故云皆初章所",
    "T35n1733_010:0293a03": "攝。四如是下合結。謂十地合初章也。一切",
    "T35n1733_010:0293a04": "佛法合一切字也。上來請竟。二是故下結",
    "T35n1733_010:0293a05": "請可知。論中何故復重請者。前已重請今",
    "T35n1733_010:0293a06": "此更重故名復重也。疑惑有二。一不定者則",
    "T35n1733_010:0293a07": "可避二定者不可避。此約定為言故云不",
    "T35n1733_010:0293a08": "可避也。不說多過者略有四過。一不定疑",
    "T35n1733_010:0293a09": "惑眾生不得轉之以成信解。二已成信解",
    "T35n1733_010:0293a10": "者不得成就阿含行故。三已得成就阿含",
    "T35n1733_010:0293a11": "行者不得入證故。四得入證者不得佛法",
    "T35n1733_010:0293a12": "故。有斯四失故云多過也。不成一切佛法",
    "T35n1733_010:0293a13": "者是上四種皆不成故也。下釋疑中。先問諸",
    "T35n1733_010:0293a14": "佛有力能令生信。何故猶起謗意。此依前",
    "T35n1733_010:0293a15": "不可避為問。下釋中以諸眾生有二種定",
    "T35n1733_010:0293a16": "故不可避也。曾已造作決定之業受報必",
    "T35n1733_010:0293a17": "然名感報定。宿罪熏心令必造惡名作業",
    "T35n1733_010:0293a18": "定。縱佛自在於彼二定欲差闕其緣使",
    "T35n1733_010:0293a19": "不成就。終亦不可攝。論云嘶字師子形相",
    "T35n1733_010:0293a20": "者梵本嘶字似師子蹲踞故也。餘義可知。",
    "T35n1733_010:0293a21": "頌中初一頌半頌前初段總勸說文。於中。初",
    "T35n1733_010:0293a22": "二句歎說者。次四句頌前善分別不思法等。",
    "T35n1733_010:0293a23": "謂十地行是行也。所入十地法是所入位也。",
    "T35n1733_010:0293a24": "又地行是加行智。地法是根本智也。又地行",
    "T35n1733_010:0293a25": "是施戒等智。所入地法是遍滿等十地法界。",
    "T35n1733_010:0293a26": "又初阿含行。後入證法下二句因圓得果。所",
    "T35n1733_010:0293a27": "有十方下頌前第二文諸佛法應護念等。後",
    "T35n1733_010:0293a28": "之二頌頌前第三文。於中有法喻合。法中",
    "T35n1733_010:0293a29": "初二句頌最上所行阿含行。次二句頌得",
    "T35n1733_010:0293b01": "其佛法證得行。餘文可知。解脫月請竟。第",
    "T35n1733_010:0293b02": "二大眾同請中。先長行後頌。頌中五頌半分",
    "T35n1733_010:0293b03": "二。初四頌半歎人請。後一歎法請。前中",
    "T35n1733_010:0293b04": "二。初二歎說者請。餘歎聽者請前中初",
    "T35n1733_010:0293b05": "五句歎金剛藏具證德阿含德。後三句歎",
    "T35n1733_010:0293b06": "金剛藏能令聽者入證入阿含。前中初四",
    "T35n1733_010:0293b07": "句歎證力辯才成就。後一句歎阿含力辯才",
    "T35n1733_010:0293b08": "成就以此二力方能有說故偏讚也。故論",
    "T35n1733_010:0293b09": "云以證力等是故讚歎。初中上者此總。總",
    "T35n1733_010:0293b10": "有二義。一寬謂該二力顯俱上故。論云上",
    "T35n1733_010:0293b11": "者是總也。二狹謂唯就證力以顯勝故。論",
    "T35n1733_010:0293b12": "云又復上者顯證力等。妙智慧者是真實智",
    "T35n1733_010:0293b13": "則正體智也。樂說無有量者是後得智。與說",
    "T35n1733_010:0293b14": "法為本故云體性也。德重如山王者顯上",
    "T35n1733_010:0293b15": "二智尊重之相。哀愍說十地者是彼後智對",
    "T35n1733_010:0293b16": "緣巧說故云果也。此三皆依前起後可知。",
    "T35n1733_010:0293b17": "字義有二。一詮表義。二莊嚴文辭義。論云字",
    "T35n1733_010:0293b18": "義成就者是初義也。釋彼經中真實義相應。",
    "T35n1733_010:0293b19": "復是滑利等者是後義。釋彼經中美妙言也。",
    "T35n1733_010:0293b20": "謂言辭。流澤名為滑利。言辭巧妙故曰勝",
    "T35n1733_010:0293b21": "上。經戒念慧清淨者此一句歎阿含德。謂",
    "T35n1733_010:0293b22": "戒者禁心。守念是論經念堅也。能受佛雲雨",
    "T35n1733_010:0293b23": "說法持之不失故云受持。復為他說令分",
    "T35n1733_010:0293b24": "明顯了故云顯說。此釋念堅也。是菩薩於",
    "T35n1733_010:0293b25": "阿含中淨慧無疑者釋慧清淨也。自下三",
    "T35n1733_010:0293b26": "句能令聽者入教證。於中說是十地義者",
    "T35n1733_010:0293b27": "謂令聽者得阿含行。故下二句令其入證。",
    "T35n1733_010:0293b28": "十力根本者已入地者令得佛果也。無礙智",
    "T35n1733_010:0293b29": "本行者未入地者令得入地無礙智故。以",
    "T35n1733_010:0293c01": "十地智能治十障故云無礙也。自下歎眾",
    "T35n1733_010:0293c02": "堪聞。於中初一頌半歎眾有根。後一頌歎",
    "T35n1733_010:0293c03": "眾有欲。前中戒者善住外威儀對治於慢。",
    "T35n1733_010:0293c04": "定者離取執著內心調伏對治於我。謂由",
    "T35n1733_010:0293c05": "執我故於法不恭。由起慢故於師不敬。",
    "T35n1733_010:0293c06": "戒定除此堪聞阿含故云憍慢已滅也。慧",
    "T35n1733_010:0293c07": "者正見善思義。對治邪見故。功德者正意歡",
    "T35n1733_010:0293c08": "喜對治疑惱故。由此二行堪能得證。故",
    "T35n1733_010:0293c09": "云諸邪見已盡也。是眾無疑也。然此大眾",
    "T35n1733_010:0293c10": "如是行德明金剛藏久自先知。故云集在仁",
    "T35n1733_010:0293c11": "者心。謂仁者是剛藏也。餘句可知。論中妄者",
    "T35n1733_010:0293c12": "妄想見中同使故者此釋彼經中妄字。謂",
    "T35n1733_010:0293c13": "妄是妄想故。上云有二妄想不堪得證。問",
    "T35n1733_010:0293c14": "妄想是根本非見疑。何得說云有二妄想。",
    "T35n1733_010:0293c15": "釋以是倒見中同是使故攝入見中。論中深",
    "T35n1733_010:0293c16": "者細意善思惟故者觀真如理故。對治前",
    "T35n1733_010:0293c17": "妄故云細意等也。譬病思良醫下一頌歎眾",
    "T35n1733_010:0293c18": "有求法勝欲。論經四種此中唯二。具釋如論。",
    "T35n1733_010:0293c19": "但世甘露有四義。一除渴如水。二遣飢如",
    "T35n1733_010:0293c20": "食三療病如藥。四生樂如蜜。是故況所聞",
    "T35n1733_010:0293c21": "法也。謂聞思修證如論應知。自下一頌明",
    "T35n1733_010:0293c22": "歎法請。此中廣大意者是論中淨慧。此是",
    "T35n1733_010:0293c23": "後得智。是說法所依。下三句是體性。此是所",
    "T35n1733_010:0293c24": "說法之體性。三依此所說得佛十力菩提名",
    "T35n1733_010:0293c25": "為果也。經中略無此句可知。此中三義與",
    "T35n1733_010:0293c26": "前不同。前約本智後智及所說為三。此中",
    "T35n1733_010:0293c27": "約後智與所說并依法所成為三故不同",
    "T35n1733_010:0293c28": "也。論文可知。第三佛加請中有二。先長",
    "T35n1733_010:0293c29": "行明光加後偈頌明請說。但加請分別有四",
    "T35n1733_010:0294a01": "句。一是加非請如上加分。二是請非加如",
    "T35n1733_010:0294a02": "上菩薩請。三亦加亦請如此段文。四非請",
    "T35n1733_010:0294a03": "非加如餘文。又光明之身是加非請。偈出",
    "T35n1733_010:0294a04": "音聲是加是請。若望聽者是加非請。就長",
    "T35n1733_010:0294a05": "行中准論經中有五義。一此佛放光照彼。",
    "T35n1733_010:0294a06": "二彼佛放光照此。三此眾尋光見彼。四彼",
    "T35n1733_010:0294a07": "眾尋光見此。五光臺說偈。此光臺偈應屬",
    "T35n1733_010:0294a08": "口加。何故在此。以所出聲是口加攝令取",
    "T35n1733_010:0294a09": "能發聲處判屬身。眉間放光表從中道法",
    "T35n1733_010:0294a10": "界流出教道白毫表十地是無流法。故於",
    "T35n1733_010:0294a11": "此五段經中略無三四彼此相見之文。又於",
    "T35n1733_010:0294a12": "此作三門。一明八業如論應知。於中略無",
    "T35n1733_010:0294a13": "卷舒業及降伏業二身者八業中卷舒敬示",
    "T35n1733_010:0294a14": "三種是光體。往來名流星身。第八凝停在空",
    "T35n1733_010:0294a15": "名為日身。三業身相對有四句。一是業非",
    "T35n1733_010:0294a16": "身謂覺因伏止。二是身非業謂空中光臺。三",
    "T35n1733_010:0294a17": "亦身亦業謂卷舒敬示。四非身非業謂於前",
    "T35n1733_010:0294a18": "五段中第三第四段但令尋光相見。非是",
    "T35n1733_010:0294a19": "業身。餘義如地論攝論中說。第二頌中有",
    "T35n1733_010:0294a20": "七頌半作三門。一教請分別。前六頌是請",
    "T35n1733_010:0294a21": "說為彰法是勝令人敬重。後一頌半是教",
    "T35n1733_010:0294a22": "說為顯說真使眾深信。二加請分別。就六",
    "T35n1733_010:0294a23": "頌中初二頌半望於說者亦加亦請謂與",
    "T35n1733_010:0294a24": "力名加勸說稱請。後三頌半中初一望聽",
    "T35n1733_010:0294a25": "者與力堪聞為成其請。後二頌半舉法利",
    "T35n1733_010:0294a26": "益為成加請。三釋文中初一頌半明能加。",
    "T35n1733_010:0294a27": "次一頌顯加之所為。次三頌彰法利益。後",
    "T35n1733_010:0294a28": "二頌明教說分齊。初中作二釋。一隨經。二",
    "T35n1733_010:0294a29": "就論。隨經中六句顯佛六種殊勝。一極位",
    "T35n1733_010:0294b01": "勝無等等故。二無染勝如空無染故。三威力",
    "T35n1733_010:0294b02": "勝具十力等故。四眷屬勝菩薩為世間尊",
    "T35n1733_010:0294b03": "佛為彼主故。五會主勝以釋迦佛為此會",
    "T35n1733_010:0294b04": "主。諸佛放光對此佛前助揚化故。六作加",
    "T35n1733_010:0294b05": "勝現神力加說聽者故。二就論者此中神",
    "T35n1733_010:0294b06": "力是彼作加。此中而現者是能現。即天人上",
    "T35n1733_010:0294b07": "也。又此中釋迦佛前現者。釋迦是姓。現猶生",
    "T35n1733_010:0294b08": "也。釋顯如論。又此四義為法王者。一自在",
    "T35n1733_010:0294b09": "不為他屈。二力勝能摧伏他。三眷屬輔弼",
    "T35n1733_010:0294b10": "豪強。四種姓藉胄尊高。初中二句。一慧無",
    "T35n1733_010:0294b11": "比。二心無礙。是故二障并習皆永盡也。何",
    "T35n1733_010:0294b12": "故不但無等。示現等正覺故者。此有二",
    "T35n1733_010:0294b13": "義。一以諸賢聖望於下地皆亦無等。然其",
    "T35n1733_010:0294b14": "未必上齊佛果故。須明等以顯上齊。二",
    "T35n1733_010:0294b15": "明佛無等。則謂餘佛亦非此等故。顯佛佛",
    "T35n1733_010:0294b16": "齊等無有勝劣。故云無等等也。餘義如論",
    "T35n1733_010:0294b17": "應知。二加所為中以佛力開者。令承佛力。",
    "T35n1733_010:0294b18": "除眾疑謂佛不能說疑。法王無畏藏者。文",
    "T35n1733_010:0294b19": "義蘊積故名為藏。文義稱理。無能破者故",
    "T35n1733_010:0294b20": "名無畏。此藏唯佛自在之處故云法王。此上",
    "T35n1733_010:0294b21": "總顯。下二句別辨中。說諸地所行者是字藏",
    "T35n1733_010:0294b22": "成就。諸地義差別者是義藏成就。下明說法",
    "T35n1733_010:0294b23": "利益有三時益。承諸佛神力下一頌明聞時",
    "T35n1733_010:0294b24": "益。謂以法勝故。聞時則得諸佛加護。離諸",
    "T35n1733_010:0294b25": "魔事。上半加故能聞。能聞決定故云無能壞",
    "T35n1733_010:0294b26": "者。下半聞故已得護。上解脫月云佛所護念",
    "T35n1733_010:0294b27": "事。令人易信解是此義也。漸次下二句明",
    "T35n1733_010:0294b28": "修行時益。謂漸次修行。諸地具足。必得成就",
    "T35n1733_010:0294b29": "無上菩提。即上句因圓。下句果滿。自下一頌",
    "T35n1733_010:0294c01": "半明轉生時益。初一頌正明有益。後半簡",
    "T35n1733_010:0294c02": "餘無益。若人堪任聞者謂有菩薩種姓。曾種",
    "T35n1733_010:0294c03": "此一乘善根者堪聞此法能正信受。故雖",
    "T35n1733_010:0294c04": "生在大海龍世界長壽。亦得聞此經。此是",
    "T35n1733_010:0294c05": "惡道難處長壽者。如說右脇著地未動之",
    "T35n1733_010:0294c06": "間。已經賢劫千佛出世。更一轉時復經爾許",
    "T35n1733_010:0294c07": "時。但暫臥息有爾許時。況其一生。何可計",
    "T35n1733_010:0294c08": "知在中不聞佛法故名難處。若是此法器",
    "T35n1733_010:0294c09": "雖生在彼。而亦得聞為顯法隨機不捨",
    "T35n1733_010:0294c10": "不簡難處故。問若堪聞此。何故生彼。答",
    "T35n1733_010:0294c11": "由餘宿業故。如龍女聞法等。又以龍宮有",
    "T35n1733_010:0294c12": "經故。問若生彼得聞何名難處。答不聞多",
    "T35n1733_010:0294c13": "故。得聞少故。從多名難故。論經云決定信",
    "T35n1733_010:0294c14": "無疑者得聞故。此經云癡疑不得聞故。及",
    "T35n1733_010:0294c15": "劫盡火中者此言順西國語。若順此應言",
    "T35n1733_010:0294c16": "劫火盡中。此言不足。若具應云劫火盡時",
    "T35n1733_010:0294c17": "在光音中。以頌迮巧略故也。以光音是第",
    "T35n1733_010:0294c18": "二禪免火災。論中云等者等取三禪免水",
    "T35n1733_010:0294c19": "四禪免風。此並是善道長壽天難處。問通論",
    "T35n1733_010:0294c20": "色界俱是難處。何故不說初禪。直舉二禪",
    "T35n1733_010:0294c21": "等耶。答以彼初禪有覺觀故。難輕不舉。問",
    "T35n1733_010:0294c22": "若此色界俱是難處。何故梵網等經有彼處",
    "T35n1733_010:0294c23": "說答此據聖境故有說法。令彼法器眾生",
    "T35n1733_010:0294c24": "亦得聞經。如此所說。若就實報則成難",
    "T35n1733_010:0294c25": "攝。又亦從多以為難攝。問無色亦難。何故",
    "T35n1733_010:0294c26": "不說彼。答菩薩不生無色天。故又釋。理實",
    "T35n1733_010:0294c27": "亦聞但隨相。彼無形色絕聽受故不彰聞",
    "T35n1733_010:0294c28": "也。下二句簡非利益。謂雖生在人中無難",
    "T35n1733_010:0294c29": "之處。然無慧無信終不能得聞。問人中",
    "T35n1733_010:0295a01": "不聞何不難攝。答亦從多故由疑故不信。",
    "T35n1733_010:0295a02": "不信故不受也。由癡故不解。不解故輕棄",
    "T35n1733_010:0295a03": "也。自有受而不解。解而不受。是故要須起",
    "T35n1733_010:0295a04": "信翻此癡疑故得聞也。是故下二頌教",
    "T35n1733_010:0295a05": "說中。初一頌教依三漸次說。後一舉二利",
    "T35n1733_010:0295a06": "勸說。前中諸地智道者此是觀漸次。謂加行",
    "T35n1733_010:0295a07": "智推求名觀。通生入證故云是諸地智之",
    "T35n1733_010:0295a08": "道也。論觀若觀若依止能生諸地智。此釋",
    "T35n1733_010:0295a09": "觀中漸次之義。謂觀者意言觀察。依此增上",
    "T35n1733_010:0295a10": "力生諸地正證智故云若依止能生等。二",
    "T35n1733_010:0295a11": "入勢力觀法者是證漸次。謂正體智正證真",
    "T35n1733_010:0295a12": "如。此智能斷惑證理依起後得。具此三力",
    "T35n1733_010:0295a13": "故名漸次也。次第而修行者是論中漸次也。",
    "T35n1733_010:0295a14": "得至於餘地者是論中上句展轉也。各得下",
    "T35n1733_010:0295a15": "二句明修行漸次。是後得智。更重觀前所",
    "T35n1733_010:0295a16": "證及聞受上地進修之法。成自利行故云",
    "T35n1733_010:0295a17": "得利益。又為他宣說等故。利一切世間故。",
    "T35n1733_010:0295a18": "論云此行種種異行境界。境界者分齊也。此",
    "T35n1733_010:0295a19": "三次第成故云漸次。又此三中。一一各有漸",
    "T35n1733_010:0295a20": "次故亦名也。又此三隣接漸次云願說勿令",
    "T35n1733_010:0295a21": "斷也。",
    "T35n1733_010:0295a22": "第二許說分齊中有二。先長行序許說之",
    "T35n1733_010:0295a23": "意。後偈頌顯所說分齊。前中觀察等明其說",
    "T35n1733_010:0295a24": "相。欲令等明其說意。前中論云何故觀察十",
    "T35n1733_010:0295a25": "方。示無我慢無偏心故者。有別有通。別",
    "T35n1733_010:0295a26": "中二。一觀十方佛欲承力而說故云示無",
    "T35n1733_010:0295a27": "我慢。二察十方機欲令同入十地故云示",
    "T35n1733_010:0295a28": "無偏心。二通中有二。初約承力。二約授說。",
    "T35n1733_010:0295a29": "初中何故觀十方佛者欲承其力故示無",
    "T35n1733_010:0295b01": "慢。隨觀一佛承力便足。何假十方示無",
    "T35n1733_010:0295b02": "偏心。二約授說中。何故觀十方。以示現說",
    "T35n1733_010:0295b03": "相故。謂前已三位五請。備盡慇懃。今若不",
    "T35n1733_010:0295b04": "說即成我慢。是故觀十方示說。令眾咸",
    "T35n1733_010:0295b05": "知。顯已無慢。若爾觀察一眾足示說相。何",
    "T35n1733_010:0295b06": "須具觀十方眾耶。示無偏心故。又觀察有",
    "T35n1733_010:0295b07": "二。一內心照察故。二舉目眄視故。二明說",
    "T35n1733_010:0295b08": "意中。增益信敬者。前金剛藏酬解脫月初",
    "T35n1733_010:0295b09": "請之時。已令眾悅。今更使明故云益增",
    "T35n1733_010:0295b10": "也。信敬者有四義故。一金剛藏示已能說",
    "T35n1733_010:0295b11": "去眾何因之疑故令信敬。二明此剛藏不",
    "T35n1733_010:0295b12": "畏大眾不堪聞拂眾何緣之疑故亦令信。",
    "T35n1733_010:0295b13": "三顯義大之法深妙出言令眾知深故生",
    "T35n1733_010:0295b14": "信敬。四許宣說大令其眾人得聞在今",
    "T35n1733_010:0295b15": "故云敬信也。頌中有十三頌半分二。初七",
    "T35n1733_010:0295b16": "頌半明義大。後六頌明說大。此二大義略",
    "T35n1733_010:0295b17": "作四門　一定名　二辨相　三明可說",
    "T35n1733_010:0295b18": "不可說　四釋文。初中所詮故所以故名",
    "T35n1733_010:0295b19": "之為義。深故廣故名之為大謂義則大故名",
    "T35n1733_010:0295b20": "為義大表義故顯境故名之為說。因於此",
    "T35n1733_010:0295b21": "說得彼義故。教從所詮亦名為大。此即大",
    "T35n1733_010:0295b22": "之說故名為說大。二辨相者。此十地中",
    "T35n1733_010:0295b23": "宗要有六。一所依果海如太虛空。二地智所",
    "T35n1733_010:0295b24": "證十重法界如空中所畫之處。三根本地智",
    "T35n1733_010:0295b25": "能證法界。如能依畫相。四諸地後得隨事",
    "T35n1733_010:0295b26": "起行。悲智不住等。五諸地加行所起行解為",
    "T35n1733_010:0295b27": "趣地方便。六寄法顯成諸地差別。如第二",
    "T35n1733_010:0295b28": "地中唯明十善為其正地三地禪支。餘地",
    "T35n1733_010:0295b29": "所寄如是可知。於此六中。前之三門合為",
    "T35n1733_010:0295c01": "義大。後之三門合為說大。三明可說不可",
    "T35n1733_010:0295c02": "說者。先就義大。次約說大。後辨雙融。義中",
    "T35n1733_010:0295c03": "有三義。一約果海。可以總標令人知有",
    "T35n1733_010:0295c04": "名為可說。不可指斥示人名不可說。二約",
    "T35n1733_010:0295c05": "證處。既此所證離相離名還云此法不可說",
    "T35n1733_010:0295c06": "聞。以此遣言之言當彼法故名為可說。有",
    "T35n1733_010:0295c07": "言斯遣故名不可說。三約本智。謂以遮詮",
    "T35n1733_010:0295c08": "令解故名可說。直詮不逮故不可說。攝論",
    "T35n1733_010:0295c09": "云無分別智離五相。謂熟睡昏醉等。以直詮",
    "T35n1733_010:0295c10": "不到故約遮詮以示彼法。二就說大中亦",
    "T35n1733_010:0295c11": "三。約後得智隨事行相可以言分。是即",
    "T35n1733_010:0295c12": "可說。是出世間故不可說。二約加行智。謂是",
    "T35n1733_010:0295c13": "意言觀故。是即可說。觀中行相言不至故名",
    "T35n1733_010:0295c14": "不可說。又諸法自相皆不可說。諸法共相皆",
    "T35n1733_010:0295c15": "是可說。此一門通一切法准之。三約所寄",
    "T35n1733_010:0295c16": "法。可以寄此表示令人解十地故名為可",
    "T35n1733_010:0295c17": "說。不可以此即為十地名不可說。三就雙",
    "T35n1733_010:0295c18": "融中。此上六中各說即無說。無說即說無二。",
    "T35n1733_010:0295c19": "俱融准思可見。又果海離緣故不可說。所",
    "T35n1733_010:0295c20": "證就緣是即可說。二所證非修故不可說。",
    "T35n1733_010:0295c21": "能證修起是則可說。三正證離相故不可說。",
    "T35n1733_010:0295c22": "後得帶相是則可說。四後得無分別相不可",
    "T35n1733_010:0295c23": "說。加行有意言故是則可說。五加行觀無分",
    "T35n1733_010:0295c24": "別故不可說。寄法表地是即可說。此上不可",
    "T35n1733_010:0295c25": "說皆各不異於可說。以真理普遍故。可說",
    "T35n1733_010:0295c26": "不異不可說。以緣修無性故。是故下文雖",
    "T35n1733_010:0295c27": "說一分義亦不少故。論云如實滿足攝取",
    "T35n1733_010:0295c28": "故意在於此思之可見。",
    "T35n1733_010:0295c29": "四釋文中。就義大七頌半中分五。初一頌",
    "T35n1733_010:0296a01": "半總顯地微。二有二頌別顯微相。三有一",
    "T35n1733_010:0296a02": "頌半舉例顯微。四有一頌半寄對彰微。五",
    "T35n1733_010:0296a03": "有一頌引喻辨微。就初中云諸佛聖主",
    "T35n1733_010:0296a04": "道者正出十地智。謂道是因義。修行此十",
    "T35n1733_010:0296a05": "地能到諸佛聖主之處故云道也。論云此",
    "T35n1733_010:0296a06": "偈依何義說。依智地故。解云論主何故起",
    "T35n1733_010:0296a07": "此問答。以此頌中所明義理深玄微妙似是",
    "T35n1733_010:0296a08": "佛果。恐人謬解謂是佛果非關十地。故起",
    "T35n1733_010:0296a09": "此問答。猶恐未悟。更重引彼前後經文證",
    "T35n1733_010:0296a10": "成地知。故云上來所說等。微妙已下顯地",
    "T35n1733_010:0296a11": "智微妙。言微妙甚難解者。此中微妙是總",
    "T35n1733_010:0296a12": "句。難解者難知故。別中微有六種。一證時",
    "T35n1733_010:0296a13": "微。如經聖主道故。二說時微。如經甚難解",
    "T35n1733_010:0296a14": "故。三離念微。如經非思量所得故。此顯自",
    "T35n1733_010:0296a15": "體無念非是意言比觀所得。四依止微。如經",
    "T35n1733_010:0296a16": "唯智行處故。此顯既非比智境。是誰能知。",
    "T35n1733_010:0296a17": "證智行故。論釋中。自證知者釋智行義。謂內",
    "T35n1733_010:0296a18": "自證故名行。非謂遊故名行。依彼生者釋",
    "T35n1733_010:0296a19": "行處義。謂此真如是一切依處。復是此智依",
    "T35n1733_010:0296a20": "生之處。見實諦義故名智者。此釋智義。謂",
    "T35n1733_010:0296a21": "內照實義故也。智中開出三智。一善解法",
    "T35n1733_010:0296a22": "者是加行勝解故。二善寂滅者是正體智。令",
    "T35n1733_010:0296a23": "惑永滅證寂理故。三世間智。隨聞明了知",
    "T35n1733_010:0296a24": "者。是後得智。隨聞上地勝進。明了無錯謬",
    "T35n1733_010:0296a25": "故。以此三智俱堪趣地得為智者也。五清",
    "T35n1733_010:0296a26": "淨微。如經其性從本來寂然故言自性離煩",
    "T35n1733_010:0296a27": "惱者解寂滅義也。非先有染後時離者解",
    "T35n1733_010:0296a28": "其性從本來義。六功德微。如經無生滅故。謂",
    "T35n1733_010:0296a29": "寂用之功無住之德。言無滅者非一往滅。",
    "T35n1733_010:0296b01": "為不捨利益眾生故。言無生者出世間",
    "T35n1733_010:0296b02": "故。如是此智不住涅槃世間中故。又釋。",
    "T35n1733_010:0296b03": "於此六中準論。前三是二種微。謂說時證",
    "T35n1733_010:0296b04": "時。非思量等釋成。後三是四種甚微。經中略",
    "T35n1733_010:0296b05": "無第一觀門甚微故唯三耳。自下第二別",
    "T35n1733_010:0296b06": "顯微相中二。初二句明同相。後六句明不",
    "T35n1733_010:0296b07": "同相。此二相中略作三門。一定其文。二辨",
    "T35n1733_010:0296b08": "相。三釋文定文者。有人釋云。此既即是性",
    "T35n1733_010:0296b09": "淨方便淨二種涅槃。故知。前微此相。總明果",
    "T35n1733_010:0296b10": "法。欲說地法。何故明果以辨甚深。果位顯",
    "T35n1733_010:0296b11": "故舉顯十地甚深之義。因之與果。高下天",
    "T35n1733_010:0296b12": "殊。云何相顯然。此雖復隨人高下。法體不",
    "T35n1733_010:0296b13": "別。其猶虛空約釋分異。異即是空。地法像",
    "T35n1733_010:0296b14": "此。今明此相總是地智。論釋云智相有二",
    "T35n1733_010:0296b15": "種等智即是地智故不通餘釋。若是地智即",
    "T35n1733_010:0296b16": "是因位。如何得有二涅槃耶。釋此是地中",
    "T35n1733_010:0296b17": "所依果分。如下文云。如因大海有十寶山。",
    "T35n1733_010:0296b18": "因於佛智有十地等。如一一山下悉有大",
    "T35n1733_010:0296b19": "海。一一地內悉有佛果。若約三乘佛果唯",
    "T35n1733_010:0296b20": "在第十地後。若就圓教佛果通在一一地",
    "T35n1733_010:0296b21": "中。是故一地攝一切地。問若爾證得一地",
    "T35n1733_010:0296b22": "已得佛果。何須說十。答引漸機故。是故十",
    "T35n1733_010:0296b23": "地多就三乘差別位說。問若就三乘則無",
    "T35n1733_010:0296b24": "果法。答以三乘十地就一乘說故有斯趣。",
    "T35n1733_010:0296b25": "釋文中。同相內。言從本已來。空者此總明",
    "T35n1733_010:0296b26": "同相。論中先釋相後釋同。前中云何相者",
    "T35n1733_010:0296b27": "問。意云色等法空皆名同相。今言相者是何",
    "T35n1733_010:0296b28": "等相。答彼智相故者今此所說。是地智相。引",
    "T35n1733_010:0296b29": "頌中。自體空是智自空故。非餘色等諸法空",
    "T35n1733_010:0296c01": "相。又此是體相非是標相下釋同中。云何",
    "T35n1733_010:0296c02": "同相者。問意既唯局在智相。云何名同。答",
    "T35n1733_010:0296c03": "中一切諸法如說自體空者。以此真空通一",
    "T35n1733_010:0296c04": "切法名同也。言滅除諸苦惱者此別辨",
    "T35n1733_010:0296c05": "同相苦惱者。惡取空故。惡取空者空亂意故。",
    "T35n1733_010:0296c06": "依寶性論空亂意有三種過。如彼論云。",
    "T35n1733_010:0296c07": "起如是心。實有法斷滅後時得涅槃。又復",
    "T35n1733_010:0296c08": "有人以空為有物我修應得空。又生如",
    "T35n1733_010:0296c09": "是心。離色等法別更有空。我應修行令",
    "T35n1733_010:0296c10": "得彼空。解云。今此經中本來空者。離此三",
    "T35n1733_010:0296c11": "種亂意苦惱故云滅除也。論經名有不二",
    "T35n1733_010:0296c12": "不盡者。言別意同。言不盡者離滅色故。不",
    "T35n1733_010:0296c13": "二者離色外故。有者離以空為有故。此義",
    "T35n1733_010:0296c14": "云何。以若妄謂空為有物即令真空於此",
    "T35n1733_010:0296c15": "不有。若真空有情有即無。是故理有治情有",
    "T35n1733_010:0296c16": "也。彼論約色等簡。此論就地智明空。下",
    "T35n1733_010:0296c17": "明不同相中。淨相解脫者是總顯示。謂對",
    "T35n1733_010:0296c18": "治雜染故。別顯中二。先何處解脫者問所脫",
    "T35n1733_010:0296c19": "之處。諸道即六道也。惑業生者。煩惱是道緣。",
    "T35n1733_010:0296c20": "業是道因。生是道果。六道不出此三故遠",
    "T35n1733_010:0296c21": "離名解脫也。二者云何解脫者問解脫之",
    "T35n1733_010:0296c22": "體五句顯能脫之體。一平等相。既言遠離",
    "T35n1733_010:0296c23": "諸趣。云何離脫耶。謂見世間即同涅槃。如",
    "T35n1733_010:0296c24": "是遠離。非如二乘有背向故云等同涅槃",
    "T35n1733_010:0296c25": "相也。無中亦無後者第二斷惑相。論經名非",
    "T35n1733_010:0296c26": "初非中後。謂於三時皆無斷義方為斷也。",
    "T35n1733_010:0296c27": "釋此文有二門。一約相翻門。二約相續門。",
    "T35n1733_010:0296c28": "初中謂無間道智正斷惑時。為智先起惑後",
    "T35n1733_010:0296c29": "滅耶。為惑先滅智後生耶。為同時耶。此三",
    "T35n1733_010:0297a01": "時惑智各有兩失故不成斷。謂智有自成",
    "T35n1733_010:0297a02": "無流過不能滅惑過。煩惱有自滅過不",
    "T35n1733_010:0297a03": "障聖道過。於三位中思之可知。如燈破",
    "T35n1733_010:0297a04": "闇三時不破。此亦如是。如雜集論第四云。",
    "T35n1733_010:0297a05": "從何而得斷耶。不從過去。已滅無故。不",
    "T35n1733_010:0297a06": "從未來。未生故。不從現在。道不俱故。從",
    "T35n1733_010:0297a07": "諸煩惱麁重而得斷。乃至廣說。經云毘婆",
    "T35n1733_010:0297a08": "舍那不能破煩惱等。皆是此義故云非初",
    "T35n1733_010:0297a09": "非中後也。問唯識論第九中。聖道現前惑",
    "T35n1733_010:0297a10": "種必滅。如秤兩頭低昂時等。若據此說即",
    "T35n1733_010:0297a11": "是同時。如何此中三時俱非。答麁說可爾。細",
    "T35n1733_010:0297a12": "剋實難。何者若同時者。智自生時惑自滅時。",
    "T35n1733_010:0297a13": "不相由故何成對治。如東家男生西家女",
    "T35n1733_010:0297a14": "死。雖亦同時。然無相由。不成對治。問若爾",
    "T35n1733_010:0297a15": "云何斷。答則此三時求斷不得。方成斷義。",
    "T35n1733_010:0297a16": "此則不斷斷也。前中後取故者。謂於前中後",
    "T35n1733_010:0297a17": "三時之中。取彼非初中後非異三時取彼",
    "T35n1733_010:0297a18": "非三也。如於色等處取彼真空非異色",
    "T35n1733_010:0297a19": "等別取斷空此亦如是故不失斷義。二約",
    "T35n1733_010:0297a20": "相續門者。謂此地智生滅相續。前中後三",
    "T35n1733_010:0297a21": "何時定能斷煩惱耶。唯前不能斷。以落",
    "T35n1733_010:0297a22": "謝故。唯後不能斷。以未起故。中亦不能",
    "T35n1733_010:0297a23": "斷以不住故。是故三時皆無斷義。若爾云",
    "T35n1733_010:0297a24": "何斷。論云如燈炎非唯初中後前中後取",
    "T35n1733_010:0297a25": "故。此即唯初唯中等不可有斷前中後相",
    "T35n1733_010:0297a26": "續取可有斷義。問既三時單取。各不成斷。",
    "T35n1733_010:0297a27": "縱此和合豈成斷耶。答有人解云。三時別取",
    "T35n1733_010:0297a28": "各不成斷。三時相續。假說為斷故云前中",
    "T35n1733_010:0297a29": "後取也。此麁說可爾。細剋不然。以別就三",
    "T35n1733_010:0297b01": "時各不成斷。總此三時豈成斷耶。如一",
    "T35n1733_010:0297b02": "沙無油多沙亦無。今釋此言前中後取者",
    "T35n1733_010:0297b03": "是簡濫之言。何者人謂此智前中後位各不",
    "T35n1733_010:0297b04": "能斷。即謂同於無聖智處惡取空也。故簡",
    "T35n1733_010:0297b05": "云。此於初上取非初。中上取非中。後亦爾。",
    "T35n1733_010:0297b06": "不同無智故。非惡取空故。云非初非中後",
    "T35n1733_010:0297b07": "前中後取故。問餘處論說聖道初起即能滅",
    "T35n1733_010:0297b08": "惑。何故此中乃云非初。答依毘曇。一念有",
    "T35n1733_010:0297b09": "燒始終方盡。治結同然。依成實。一念不燒",
    "T35n1733_010:0297b10": "相續方盡。治結亦爾。若大乘初教。初念亦斷",
    "T35n1733_010:0297b11": "中後亦然。若依終教。如緣起性三時俱不",
    "T35n1733_010:0297b12": "能斷。即由不作緣起方成故不無斷也。言",
    "T35n1733_010:0297b13": "非言辭所說者第三觀行相。謂此無分別觀",
    "T35n1733_010:0297b14": "智非同世間言說所及故。又不同小乘從",
    "T35n1733_010:0297b15": "聲得悟故。言出過於三世者第四轉依相。",
    "T35n1733_010:0297b16": "謂此微智依止真如常住法身。以是究竟轉",
    "T35n1733_010:0297b17": "依故。能依所依俱悉常故。出於三世遷動相",
    "T35n1733_010:0297b18": "也。問所依本有。可得是常。能依修智。豈無",
    "T35n1733_010:0297b19": "生滅。答初教隨相修智生滅。終教已去智如",
    "T35n1733_010:0297b20": "境故。始覺同本覺故亦非無常。論云非如",
    "T35n1733_010:0297b21": "無常意識者。簡未轉依時妄念意識是無常。",
    "T35n1733_010:0297b22": "即知轉依已去真智是常。此簡能緣也。依止",
    "T35n1733_010:0297b23": "無常因緣法者簡未轉依時所緣境也。修多",
    "T35n1733_010:0297b24": "羅中決定說者引經證成境智俱常。如處處",
    "T35n1733_010:0297b25": "大乘經中皆說佛果常住。又如此經十藏品",
    "T35n1733_010:0297b26": "中信藏之內信佛智無生滅等。具如彼說。",
    "T35n1733_010:0297b27": "言其相如虛空者第五解脫相。謂如二乘",
    "T35n1733_010:0297b28": "智。雖離惑障猶有法執故。其解脫猶有障",
    "T35n1733_010:0297b29": "礙。此即不爾。二障及習一切皆盡故云如虛",
    "T35n1733_010:0297c01": "空無障礙也。又此明自體清淨如虛空無染。",
    "T35n1733_010:0297c02": "又論中重結此五種中後三。何故重言者以",
    "T35n1733_010:0297c03": "後三種皆對妄顯真故云如是觀觀等。問",
    "T35n1733_010:0297c04": "審此五句。初句了世間即涅槃。明離而無",
    "T35n1733_010:0297c05": "離。二明三時無斷惑義。即斷而不斷乃至",
    "T35n1733_010:0297c06": "其相如虛空。準此等義與上同相何別。答",
    "T35n1733_010:0297c07": "舉實無別。但約自體處名同相。約智證入",
    "T35n1733_010:0297c08": "處名不同相。若不同彼同相不得成此",
    "T35n1733_010:0297c09": "不同相也。是故義說有二。法體無別。言",
    "T35n1733_010:0297c10": "諸佛所行處下一頌半明第三舉例顯微。",
    "T35n1733_010:0297c11": "於中初三句牒前深妙。下三句類顯地微。",
    "T35n1733_010:0297c12": "前中初二句舉佛所證二種涅槃。於中寂者",
    "T35n1733_010:0297c13": "是同相涅槃。以自性常寂故。滅者是不同相",
    "T35n1733_010:0297c14": "涅槃。以智緣滅故。清淨者顯此二種自性",
    "T35n1733_010:0297c15": "無染及對治離染故。深者顯此二種甚深微",
    "T35n1733_010:0297c16": "妙故。此二唯是諸佛所證故名佛所行處也。",
    "T35n1733_010:0297c17": "言說所難及者正顯此二深妙超言。下三句",
    "T35n1733_010:0297c18": "類顯地法。同彼玄妙故云地行亦如是。言",
    "T35n1733_010:0297c19": "地者境界。觀者謂照境之智。是地正體故。",
    "T35n1733_010:0297c20": "行者智眷屬者檀等諸度與智同行故。亦如",
    "T35n1733_010:0297c21": "是者同二涅槃之深妙故。說之猶尚難者顯",
    "T35n1733_010:0297c22": "教尚難。言何況以示人者況義深玄。何容",
    "T35n1733_010:0297c23": "可示。論云何故不但說無言等者。徵文顯",
    "T35n1733_010:0297c24": "意。謂何不一向說無言乃至言說所難及。",
    "T35n1733_010:0297c25": "顯示依言以求解故不說無言也。諸佛",
    "T35n1733_010:0297c26": "之智慧下一頌半第四寄對彰微。以此地智",
    "T35n1733_010:0297c27": "是諸佛境故名佛之智。離諸心數者此智",
    "T35n1733_010:0297c28": "不同思慧境故。離心道者不同於報生",
    "T35n1733_010:0297c29": "識智。彼二可說。此智非彼境故云不可說",
    "T35n1733_010:0298a01": "也。言不可得思議者以非耳識所知非意",
    "T35n1733_010:0298a02": "識思量故。此顯不可聞。言非有陰界入者",
    "T35n1733_010:0298a03": "如陰界入有色心根境識等差別是即可說。",
    "T35n1733_010:0298a04": "證智不爾。無能所平等無分別故。離於文",
    "T35n1733_010:0298a05": "字不可說也。是故但可證智內契。不可分",
    "T35n1733_010:0298a06": "別。非染識所能了知故。楞伽云取相名識",
    "T35n1733_010:0298a07": "不取相名智。此之謂也。論云智者是地智。",
    "T35n1733_010:0298a08": "即根本智也。起者以何觀者以加行觀智",
    "T35n1733_010:0298a09": "起本智故。以何同行者檀等餘行亦資起故。",
    "T35n1733_010:0298a10": "言如空迹下第五一頌舉喻顯微。上半舉",
    "T35n1733_010:0298a11": "喻。下半顯法。此中喻義略作三門。一對前",
    "T35n1733_010:0298a12": "辨異者謂。與前畫空何別者。太空喻果",
    "T35n1733_010:0298a13": "海。跡處喻地體。跡相喻地相。鳥足喻言教",
    "T35n1733_010:0298a14": "意不同者前喻地法難說難聞。成默不說",
    "T35n1733_010:0298a15": "今喻地法難說。難聞誡眾捨著許為宣說。",
    "T35n1733_010:0298a16": "二顯義意者。如鳥行空鳥身過後跡處",
    "T35n1733_010:0298a17": "不說。相狀亦不可見。然有鳥行不可言",
    "T35n1733_010:0298a18": "無。非以有鳥行故令有跡相可取。非以",
    "T35n1733_010:0298a19": "無跡相故總無鳥行。鳥行喻言教。跡相喻",
    "T35n1733_010:0298a20": "地法。尋鳥求跡跡不可得。尋言求地地不",
    "T35n1733_010:0298a21": "可得。但約鳥行十步說有十跡。實無十",
    "T35n1733_010:0298a22": "跡之異。約言分十地。實無地異相。是故十",
    "T35n1733_010:0298a23": "地如空中十跡。豈有差別。問如空中鳥已",
    "T35n1733_010:0298a24": "行未行及正行處俱無有跡。豈可十地言下",
    "T35n1733_010:0298a25": "無所詮義。答有所行空處故有所詮義。問",
    "T35n1733_010:0298a26": "鳥足空中不能現跡。言下既不顯理。何用",
    "T35n1733_010:0298a27": "斯言。答鳥行沙土如足現跡。鳥行空中足",
    "T35n1733_010:0298a28": "現無跡。小乘言教顯如言義。大乘言教顯",
    "T35n1733_010:0298a29": "離言義。若無鳥行無以得知虛空無跡。故",
    "T35n1733_010:0298b01": "知鳥行能顯無跡。非無能詮。所況可知。三",
    "T35n1733_010:0298b02": "釋文者。論中有二。初三句解喻後。三句",
    "T35n1733_010:0298b03": "合法。喻中鳥行跡處是一句。直舉喻體。二",
    "T35n1733_010:0298b04": "不可說相亦不可見是第二句。顯跡離相",
    "T35n1733_010:0298b05": "難說難見。謂不可說其跡數多少。不可",
    "T35n1733_010:0298b06": "見其跡相差別。下釋成。何故問也。釋以空",
    "T35n1733_010:0298b07": "無相故。即空之跡。亦不可分別也。三非",
    "T35n1733_010:0298b08": "無行跡是第三句。以有鳥行故非無跡。",
    "T35n1733_010:0298b09": "又此三中。初總舉。二離有。三離無。下合中",
    "T35n1733_010:0298b10": "三句次第合。如是鳥跡處。牒前初句。名等住",
    "T35n1733_010:0298b11": "處證智攝者。合之以法准法驗喻。應言如",
    "T35n1733_010:0298b12": "是鳥行跡處虛空所攝。文中存略也。名句字",
    "T35n1733_010:0298b13": "身合鳥行。住處證攝合跡處虛空所攝。不可",
    "T35n1733_010:0298b14": "說聞合第二句明離有難說聞也。下二釋",
    "T35n1733_010:0298b15": "成。非如聲性者明此地法出言。非如音聲",
    "T35n1733_010:0298b16": "之性是可聞法。又釋明地出言非可如音",
    "T35n1733_010:0298b17": "聲性而執取也。非無地智名句字身者合",
    "T35n1733_010:0298b18": "第三句現不無義。非無地智者有所詮離",
    "T35n1733_010:0298b19": "相之法。非無名句字者有能詮之教。何故",
    "T35n1733_010:0298b20": "言有教擬欲宣說。故何故言地離相。不令",
    "T35n1733_010:0298b21": "如言而取故云何故。我復說此。汝等不應",
    "T35n1733_010:0298b22": "隨聲取義。此是論主義。作金剛藏語。誡眾",
    "T35n1733_010:0298b23": "離著。五過中。前二違行過。次二違人過。",
    "T35n1733_010:0298b24": "後一違法過。謂如言之義都無所有。而謂",
    "T35n1733_010:0298b25": "實有故不正信。二不能勵心捨相求實。",
    "T35n1733_010:0298b26": "名退勇猛。三法實不爾。為他宣說云法正",
    "T35n1733_010:0298b27": "爾。故云誑他。四言是佛說故言謗佛。又佛",
    "T35n1733_010:0298b28": "意正在離言之義。而謂佛智緣所執相故",
    "T35n1733_010:0298b29": "亦謗也。五謂法淺薄同於世間稱言之事",
    "T35n1733_010:0298c01": "故言輕法。又佛教旨示離言義。令諸眾生",
    "T35n1733_010:0298c02": "越凡成聖。今取如言。只是世語不能令",
    "T35n1733_010:0298c03": "人超凡得聖故。輕法之過實為重也。釋義",
    "T35n1733_010:0298c04": "大竟。自下第二明其說大。於中六頌分",
    "T35n1733_010:0298c05": "五。初一頌三句明所說分齊。二有三句彰",
    "T35n1733_010:0298c06": "已無過。誡眾除失。三有一頌半顯其所說。",
    "T35n1733_010:0298c07": "略而非廣。四有一頌勸眾敬聽彰已善說。",
    "T35n1733_010:0298c08": "五有一頌顯已得力為生物信。前中初一",
    "T35n1733_010:0298c09": "句是總言。是事雖為難者。是事謂牒前義大",
    "T35n1733_010:0298c10": "之事。雖者是不定之辭。謂此地法有其二分。",
    "T35n1733_010:0298c11": "果分雖不可說。然因分可說。故論經云。我但",
    "T35n1733_010:0298c12": "說一分。謂因分於果為一分故。此二分義",
    "T35n1733_010:0298c13": "諸說不同。有說。能詮之教為因分。所詮之",
    "T35n1733_010:0298c14": "義為果分。此說甚疎。有說。地前因行為因",
    "T35n1733_010:0298c15": "分。地上證智為果分。此品豈說地前法耶。",
    "T35n1733_010:0298c16": "故知不然。若約諸地加行等為因。正證為",
    "T35n1733_010:0298c17": "果。亦少分得。有說。十地有二種門。一若約",
    "T35n1733_010:0298c18": "漸增之門名因分。十地是即可說。有分齊",
    "T35n1733_010:0298c19": "故。如月漸增。可說差別。二若就圓滿時門",
    "T35n1733_010:0298c20": "名果分。十地是不可說。無分齊故。如月滿",
    "T35n1733_010:0298c21": "時無差別。故此二十地其體無別。但隨分",
    "T35n1733_010:0298c22": "滿假立二分。此亦未然。豈可未至法雲",
    "T35n1733_010:0298c23": "即歡喜可說。待剋十圓滿方不可說。若前",
    "T35n1733_010:0298c24": "能起後為因。後依前起為果。亦少分可然。",
    "T35n1733_010:0298c25": "猶非文意。有說。十地有二種義。一者教所",
    "T35n1733_010:0298c26": "安立十地法門。在聞者識上。似義顯現名",
    "T35n1733_010:0298c27": "為因分。由此表彼離言義故。二者亡詮",
    "T35n1733_010:0298c28": "證入十地正行。離諸言教所安立相。說名",
    "T35n1733_010:0298c29": "果分。由彼因分之所表故。是故因分可說。",
    "T35n1733_010:0299a01": "果分不可說此說少順文意。猶非正當",
    "T35n1733_010:0299a02": "今釋有兩重。一此十地有二分。一就實十地。",
    "T35n1733_010:0299a03": "唯佛所知佛智所行名為果分。上論云此智",
    "T35n1733_010:0299a04": "是誰證。偈云佛智所行故。又上文云智起",
    "T35n1733_010:0299a05": "佛境界故。又上加分中言不思議佛法。又",
    "T35n1733_010:0299a06": "如鳥跡所依太空為果海等。二隨相十地。",
    "T35n1733_010:0299a07": "菩薩所知。菩薩所行名為因分。是即果分玄",
    "T35n1733_010:0299a08": "絕當不可說。因分約機。是即可說。此義通",
    "T35n1733_010:0299a09": "一部經中大意。問若爾菩薩證智豈可說耶。",
    "T35n1733_010:0299a10": "答教說修中滿足修等是也。二言十地有二",
    "T35n1733_010:0299a11": "分。一約妙智。正證智如境故。離相離言故。",
    "T35n1733_010:0299a12": "名果分。即不可說。如彼鳥跡同於虛空不",
    "T35n1733_010:0299a13": "可說也。二約方便寄法。顯地差別。如下文",
    "T35n1733_010:0299a14": "初二三地宮同世間。四五六地同二乘等。",
    "T35n1733_010:0299a15": "又寄禪支道品諸諦緣生以顯地別。令眾",
    "T35n1733_010:0299a16": "因此表解地義。故名因分。如空中跡約鳥",
    "T35n1733_010:0299a17": "說異。名為因分。同空無別名為果分一跡",
    "T35n1733_010:0299a18": "通二故為二分。問約鳥約空跡皆離相。云",
    "T35n1733_010:0299a19": "何有可說有不可說。答跡雖離相就鳥得",
    "T35n1733_010:0299a20": "說。就鳥得說所說常離也。跡同虛空理不",
    "T35n1733_010:0299a21": "可說。所況地智准此可知。此釋局斯地品",
    "T35n1733_010:0299a22": "故云雖為難。即是一分也。此為總句。",
    "T35n1733_010:0299a23": "下有六句別顯三大。初一句明因成就大。",
    "T35n1733_010:0299a24": "次有一句明因漸成就大。餘有四句明教",
    "T35n1733_010:0299a25": "說修成就大。釋此三大略作四門。一釋名",
    "T35n1733_010:0299a26": "者。悲願熏心為起行本名因成就。說大之",
    "T35n1733_010:0299a27": "中開出之故名之為大。二聞思修等次第",
    "T35n1733_010:0299a28": "能生出世證智故名因漸成就。三實智證",
    "T35n1733_010:0299a29": "真指陳不到。假言寄顯故教說修。問此三",
    "T35n1733_010:0299b01": "俱是說大中出。何故前二不名教。又俱是",
    "T35n1733_010:0299b02": "因分中出。何故後一不名因耶。答前二生後",
    "T35n1733_010:0299b03": "功能顯故同得名因。體非玄妙故不待言",
    "T35n1733_010:0299b04": "簡。不稱教說。後一證智玄妙濫同果分故。",
    "T35n1733_010:0299b05": "以言簡名教說修。二就處以定有二。先約",
    "T35n1733_010:0299b06": "假處。寄顯因成寄在地前種姓位。以彼種",
    "T35n1733_010:0299b07": "子因成就故。因漸寄在解行位起聞思",
    "T35n1733_010:0299b08": "等行趣真證故。說修寄在初地已上智。證",
    "T35n1733_010:0299b09": "實故。二約實位。此三俱在地上。但初地之",
    "T35n1733_010:0299b10": "前加行修中慈悲願等名為因成。聞思修等",
    "T35n1733_010:0299b11": "名為因漸。正證後得名教說修。三就文",
    "T35n1733_010:0299b12": "辨定者。下說分中。諸地之內皆有此三。何者",
    "T35n1733_010:0299b13": "且菩薩因何求此智。有二所因。一為救",
    "T35n1733_010:0299b14": "眾生。二為求菩提。由上求菩提下救眾生",
    "T35n1733_010:0299b15": "名為菩薩。故云慈悲願也。二既內有此因",
    "T35n1733_010:0299b16": "欲趣求諸地。有何漸次。謂修學三慧漸",
    "T35n1733_010:0299b17": "入諸地。此二同在加行智中。三加行智既",
    "T35n1733_010:0299b18": "終必示契真理。前二相麁直陳可得故不",
    "T35n1733_010:0299b19": "別寄。證智地體不可直示故寄別法。用",
    "T35n1733_010:0299b20": "以顯表示。如二地正地中說十善等。三地",
    "T35n1733_010:0299b21": "正地中說四禪等。四地正地中說道品等。",
    "T35n1733_010:0299b22": "並是如此教說修攝。四釋文中。初句慈悲是",
    "T35n1733_010:0299b23": "利他行。發願是自利行。釋此二文如論應",
    "T35n1733_010:0299b24": "知。因漸成就者。如偈漸次具諸地。故謂三",
    "T35n1733_010:0299b25": "慧次第能生出世智。以是彼因故名具諸",
    "T35n1733_010:0299b26": "地也。教說修者有二。滿足修者聞思慧等。",
    "T35n1733_010:0299b27": "但能為彼出世智因。不能滿彼智地。要出",
    "T35n1733_010:0299b28": "世淨心方能滿彼。故云智者所能及也。下",
    "T35n1733_010:0299b29": "明觀修。於中如是諸地行者牒舉地行也。",
    "T35n1733_010:0299c01": "微妙甚難見者明觀境非餘心所能見也。",
    "T35n1733_010:0299c02": "不可以心知者不可以染心能知。論云",
    "T35n1733_010:0299c03": "自心清淨可知。此中滿足修據根本智。觀修",
    "T35n1733_010:0299c04": "約後得智。反緣觀內俱不可說故名教說",
    "T35n1733_010:0299c05": "修也。自下三句是第二顯已善說。誡眾除",
    "T35n1733_010:0299c06": "失。先顯已離二過。一離佛不隨喜故云",
    "T35n1733_010:0299c07": "當承佛力說也。二離不平等說故云咸聽",
    "T35n1733_010:0299c08": "也。二誡眾令離二失。一於說者不敬。離",
    "T35n1733_010:0299c09": "是過故云汝等當恭敬。二於法見諍。離是",
    "T35n1733_010:0299c10": "過故云共一心聽也。自下一頌半。第三明",
    "T35n1733_010:0299c11": "所說略而非廣。初二句牒舉地法。是智所",
    "T35n1733_010:0299c12": "通達故云隨順也。以此智入彼諸地相中",
    "T35n1733_010:0299c13": "故云諸地相入行論云如行修故者如加行",
    "T35n1733_010:0299c14": "修而得入也。如行修滿足者加行入證契理",
    "T35n1733_010:0299c15": "圓滿故云如實滿足攝取入。此智入之行無",
    "T35n1733_010:0299c16": "量無邊故云於無量億劫說之不盡。今但略",
    "T35n1733_010:0299c17": "說者是要略故云如實也。雖是略說而",
    "T35n1733_010:0299c18": "具攝廣義故云其義無有餘。自下一頌第",
    "T35n1733_010:0299c19": "四勸眾敬聽。彰己善說。一心恭敬待者有",
    "T35n1733_010:0299c20": "二。一身恭敬如威儀住者釋敬也。堪受說法",
    "T35n1733_010:0299c21": "者釋待也。二心恭敬請決意求法故云如",
    "T35n1733_010:0299c22": "心決定。此釋心敬。堪能憶持者釋持也。前",
    "T35n1733_010:0299c23": "則身恭能受此即心敬能持。今承佛力說",
    "T35n1733_010:0299c24": "者顯非已力。離增上慢故。下半顯所說。謂",
    "T35n1733_010:0299c25": "以何事者以天音唱故。云何事者出因引",
    "T35n1733_010:0299c26": "喻故。依止何事者依止善字不違義故。",
    "T35n1733_010:0299c27": "示現何事者示現地義故。又釋大音唱因喻",
    "T35n1733_010:0299c28": "依證成道理說。義名不相違依法爾道理",
    "T35n1733_010:0299c29": "說。可知。論中善字者是善巧之字故有二義。",
    "T35n1733_010:0300a01": "一巧同他音。二詮義周備。如論應知。自下",
    "T35n1733_010:0300a02": "一頌第五現己得力令物生信。初二句明",
    "T35n1733_010:0300a03": "雖得廣多諸佛神力聚在我身。後二句然",
    "T35n1733_010:0300a04": "現己所說如海一渧所不說者猶如大",
    "T35n1733_010:0300a05": "海。況無佛力縱此一渧亦不能說。上來至",
    "T35n1733_010:0300a06": "此請分竟。",
    "T35n1733_010:0300a07": "自下第七明說分作四門。初釋名者演暢",
    "T35n1733_010:0300a08": "宣陳十地差別故名說分。二來意者。前",
    "T35n1733_010:0300a09": "既請滿。剛藏告眾許說一分故。次正說以",
    "T35n1733_010:0300a10": "現地法。三說意者。前本請分中已說地",
    "T35n1733_010:0300a11": "體。令彼上機悟解玄旨。今辯地相。令中",
    "T35n1733_010:0300a12": "下之流隨相開解。故明說也。又前已略示",
    "T35n1733_010:0300a13": "令生正解。今更廣陳令起行修。故明說也。",
    "T35n1733_010:0300a14": "四釋文中說十地即為十段。就初地中略",
    "T35n1733_010:0300a15": "作七門。一釋名。二來意。三斷障。四證理。五",
    "T35n1733_010:0300a16": "成行。六得果。七釋文。初釋名者。唯識論第",
    "T35n1733_010:0300a17": "九云。一極喜地初獲聖性具證二空。能益",
    "T35n1733_010:0300a18": "自他生大喜故。解云此有三義。一得位。二",
    "T35n1733_010:0300a19": "證理。三成行。皆初獲得故生歡喜也。攝論",
    "T35n1733_010:0300a20": "中唯依第三成行義釋故。無性及世親各第",
    "T35n1733_010:0300a21": "七卷云。由此最初得能成辨自他義利勝",
    "T35n1733_010:0300a22": "功能故。謂如菩薩入現觀時。得成辨自",
    "T35n1733_010:0300a23": "他義利最勝功能生極歡喜。非聲聞等入",
    "T35n1733_010:0300a24": "現觀時唯得成辨自利功能生如是喜。故",
    "T35n1733_010:0300a25": "不說彼名極喜地。依十住毘婆沙論唯約",
    "T35n1733_010:0300a26": "證理釋。彼論云。始得法味生大歡喜。依瑜",
    "T35n1733_010:0300a27": "伽七十八及解深密經第四同約二義釋。",
    "T35n1733_010:0300a28": "彼云成就大義得未曾得出世間心生大",
    "T35n1733_010:0300a29": "歡喜故。解云大義即是二利行成。出世間心",
    "T35n1733_010:0300b01": "是得聖位。同十地論成就二行及得聖位。",
    "T35n1733_010:0300b02": "如本分中釋。餘義如下釋名分辨。二次第",
    "T35n1733_010:0300b03": "者。何故最初明此地者。謂先地前加行功力",
    "T35n1733_010:0300b04": "無間發起本性無流功能。令生現行。初無",
    "T35n1733_010:0300b05": "流智證見真理。滅惑成行故先明此。三",
    "T35n1733_010:0300b06": "所斷者。唯識論第九云。一異生性障。謂二障",
    "T35n1733_010:0300b07": "中分別起者。依彼種立異生性故。二乘見",
    "T35n1733_010:0300b08": "道現在前時。唯斷一種名得聖性。菩薩見",
    "T35n1733_010:0300b09": "道現在前時。具斷二種名得聖性。解云異",
    "T35n1733_010:0300b10": "生者執異見而生故曰異生。即舊名凡夫",
    "T35n1733_010:0300b11": "也。性者即是分別二障。種上假立不相應法。",
    "T35n1733_010:0300b12": "依彼種上立此性故。即說彼種名異生性",
    "T35n1733_010:0300b13": "障。此即異生之障。依主釋。梁論名凡夫性無",
    "T35n1733_010:0300b14": "明。十地論名凡夫我相障。解云此約二執。",
    "T35n1733_010:0300b15": "通名我相故不相違。又此異生性雖依種",
    "T35n1733_010:0300b16": "立。然見道前現行分別。亦此障攝故。唯識云",
    "T35n1733_010:0300b17": "執著我法愚。即是此障。故知通現。問若分別",
    "T35n1733_010:0300b18": "二障現種為體。如何二愚唯現非種。答障寬",
    "T35n1733_010:0300b19": "愚狹故不相違。又此異生性雖通本隨分別",
    "T35n1733_010:0300b20": "現種。然由執著之所引發故。貪嗔等攝屬",
    "T35n1733_010:0300b21": "二執。問聖位翻凡。何故初地聖性唯依種",
    "T35n1733_010:0300b22": "立。答以現行間斷故非聖性。問若爾地前",
    "T35n1733_010:0300b23": "已有無流法爾智種。何不於彼立為聖性。",
    "T35n1733_010:0300b24": "答以凡聖二性同時相違過失故。雖有種",
    "T35n1733_010:0300b25": "而非聖性。如滅心定依種假立微微心時。",
    "T35n1733_010:0300b26": "雖有彼種而非滅定。以有心無心義相違",
    "T35n1733_010:0300b27": "故。此亦同彼。又釋。地前未有彼無流之",
    "T35n1733_010:0300b28": "種故非聖性。法爾種子非所許故。問既異",
    "T35n1733_010:0300b29": "生性是不相應行攝。聖性翻凡。何不立不",
    "T35n1733_010:0300c01": "相應耶。答依大乘宗聖性亦是不相應攝。即",
    "T35n1733_010:0300c02": "二十四中非得是也。以大乘宗許此通無",
    "T35n1733_010:0300c03": "流故。不同小乘不通無流。又釋。異生劣",
    "T35n1733_010:0300c04": "故別立不相應。聖法力勝故不別立。亦不",
    "T35n1733_010:0300c05": "相違。又唯識云。雖初地所斷實通二障。而",
    "T35n1733_010:0300c06": "異生性障意取所知。說十無明非染污故。",
    "T35n1733_010:0300c07": "無明即是十障品愚。上來且約斷煩惱說。",
    "T35n1733_010:0300c08": "理實初地亦除惡趣諸業果等。是故要說具",
    "T35n1733_010:0300c09": "斷二愚及彼麁重。一執著我法愚則是異生",
    "T35n1733_010:0300c10": "性障。二惡趣雜染愚。即是惡趣諸業果等。應",
    "T35n1733_010:0300c11": "知。愚品總說為愚。解云顯上二愚非唯無",
    "T35n1733_010:0300c12": "明。執我法時所有愚及俱起法說為初",
    "T35n1733_010:0300c13": "愚。愚品類惡趣業果。體雖非愚。愚所發業",
    "T35n1733_010:0300c14": "及所感果。總說為愚。彼論又說。利鈍障品俱",
    "T35n1733_010:0300c15": "起無明以為二愚。即與五見利品俱起同",
    "T35n1733_010:0300c16": "時無明名為初愚。與貪等鈍品俱起名為",
    "T35n1733_010:0300c17": "後愚。言麁重者。彼論二釋。論云彼麁重言",
    "T35n1733_010:0300c18": "顯彼二種或二所起無堪任性。解云此初釋",
    "T35n1733_010:0300c19": "麁重即是二愚種子。惡故名麁。沈沒稱重。",
    "T35n1733_010:0300c20": "故知二愚唯約現行。後釋是二愚所引令身",
    "T35n1733_010:0300c21": "心中無堪任性麁更沈重。故名麁重。非現",
    "T35n1733_010:0300c22": "非種。准此二愚亦通種子。又案此二愚或分",
    "T35n1733_010:0300c23": "為三。謂惑業報。或分為四。加彼麁重。或分",
    "T35n1733_010:0300c24": "為五。謂惑中分二障故。此等並是此中所",
    "T35n1733_010:0300c25": "除。汎論斷義有其三種。一自性斷。謂諸煩",
    "T35n1733_010:0300c26": "惱及相應心心所。不善有覆無記。諸染污法。",
    "T35n1733_010:0300c27": "見修道生惑種永斷。此中心王遍行別境性",
    "T35n1733_010:0300c28": "非染污。非可斷法。與煩惱俱名相應縛。",
    "T35n1733_010:0300c29": "斷煩惱故亦說名斷。二離縛斷。謂有流",
    "T35n1733_010:0301a01": "善無覆無記通色心等。非正違道。性非可",
    "T35n1733_010:0301a02": "斷。由斷六識緣彼煩惱故說為斷。三不生",
    "T35n1733_010:0301a03": "斷。謂此見道斷見惑已。捨外道身。所依身",
    "T35n1733_010:0301a04": "無。即無想定及無想報竝永不生。又招三惡",
    "T35n1733_010:0301a05": "道總報惡業。皆非擇滅亦名不生。三惡道報",
    "T35n1733_010:0301a06": "無根二根欝單越等。亦皆不生。畜生餓鬼別",
    "T35n1733_010:0301a07": "報善業所依依果無亦不生也。此上且約",
    "T35n1733_010:0301a08": "初教說之。若約終教。初地亦捨三界分段",
    "T35n1733_010:0301a09": "及惑業苦。地上唯斷彼所知障及變易報。其",
    "T35n1733_010:0301a10": "煩惱障地前漸伏。初地斷盡。所知障地前亦",
    "T35n1733_010:0301a11": "學伏。初地斷一分。餘在諸地各斷一分。佛",
    "T35n1733_010:0301a12": "地方盡。此如梁論及寶性論等說。",
    "T35n1733_010:0301a13": "四所證者。謂法界真如遍行之義。唯識論云。",
    "T35n1733_010:0301a14": "一遍行真如。謂此真如二空所顯。無有一法",
    "T35n1733_010:0301a15": "而不在故。解云行謂有為諸行。我法二空所",
    "T35n1733_010:0301a16": "顯真如。遍於一切有為諸行故名遍行。梁",
    "T35n1733_010:0301a17": "攝論中名為遍滿。遍滿一切有為行故。世",
    "T35n1733_010:0301a18": "親攝論第七云。無有少法非無我故名遍",
    "T35n1733_010:0301a19": "行。無性攝論第七亦云。無有少法非是空",
    "T35n1733_010:0301a20": "故名為遍行。理實二空通餘九地。以初位",
    "T35n1733_010:0301a21": "創證故以為名。五所成行者略有四種。一",
    "T35n1733_010:0301a22": "約增勝修成施行。二約所成起十大願。三",
    "T35n1733_010:0301a23": "約修成。謂信等十行。四約實行。謂十度等",
    "T35n1733_010:0301a24": "行無不皆修。餘所修行釋文自顯。六所得",
    "T35n1733_010:0301a25": "果者略有四種。一得當地滿時調柔等四果。",
    "T35n1733_010:0301a26": "如下應知。二得檀行所成大財等果。三依",
    "T35n1733_010:0301a27": "攝論通達障空義得一切障滅果。四通論",
    "T35n1733_010:0301a28": "得唯識三性三無性理智及奢摩他毘鉢舍",
    "T35n1733_010:0301a29": "那等果。餘如文說。七釋文者。就此地中",
    "T35n1733_010:0301b01": "文別有二。初長行。後偈頌。前中有四。一始",
    "T35n1733_010:0301b02": "住地分。二地釋名分。三安住地分。四校量",
    "T35n1733_010:0301b03": "勝分。就初分中論主分為四。一依何身",
    "T35n1733_010:0301b04": "者。謂厚集善根為所依身。二為何義者。為",
    "T35n1733_010:0301b05": "求佛果。三以何因者。以大悲為因。四有何",
    "T35n1733_010:0301b06": "相者。過凡得聖為相。此四各有十門。別辨",
    "T35n1733_010:0301b07": "名為創住菩薩初地。又此四義與瑜伽四",
    "T35n1733_010:0301b08": "十八住品中極喜住內菩薩發心有其四相",
    "T35n1733_010:0301b09": "文同語少別。會意可知。彼云。一何相菩薩",
    "T35n1733_010:0301b10": "發心。二發心何所緣慮。三發心何狀何相。四",
    "T35n1733_010:0301b11": "發心有何勝利。彼論依此經文。作彼略釋",
    "T35n1733_010:0301b12": "不具。初依何身中有三。初結前總告。二正",
    "T35n1733_010:0301b13": "顯行相。三如是眾生下結行入位。正顯行中",
    "T35n1733_010:0301b14": "初句是總。謂一大僧祇積集勝善故名厚集。",
    "T35n1733_010:0301b15": "若有眾生者是此初入地眾生。非是地前。有",
    "T35n1733_010:0301b16": "人判此十句屬地前發心方入初地者。此",
    "T35n1733_010:0301b17": "不順文。豈可地前屬初地攝。以此文說初",
    "T35n1733_010:0301b18": "地不說地前故。應知。此是初住地處說此",
    "T35n1733_010:0301b19": "所依善根行相。別辨中此集有九種。一行集。",
    "T35n1733_010:0301b20": "善作眷屬。持戒者以慧為主。戒隨助伴故",
    "T35n1733_010:0301b21": "云眷屬。如經修諸善行故。謂三聚非一故",
    "T35n1733_010:0301b22": "云諸善行也。二定集。謂定助智道。名為善",
    "T35n1733_010:0301b23": "作眷屬三昧。如經善集助道法故。三親近集。",
    "T35n1733_010:0301b24": "謂親近諸佛供養恭敬。習聞慧智。如經供",
    "T35n1733_010:0301b25": "養諸佛故。四聚集。謂思慧智善能思量。積",
    "T35n1733_010:0301b26": "集諸度故云聚也。如經集諸清白法故。謂",
    "T35n1733_010:0301b27": "六度治垢故云清白也。五護集。謂修慧之",
    "T35n1733_010:0301b28": "行上順善友故為攝護。出世真證修能趣入",
    "T35n1733_010:0301b29": "故名修行實證。行實證故為彼善友。教授",
    "T35n1733_010:0301c01": "攝護故云善知識所護。六廣集。謂廣於一切",
    "T35n1733_010:0301c02": "眾生以愍至深心作利益故。七信心集。",
    "T35n1733_010:0301c03": "謂決定信樂求大法故。八現集。謂隨所集",
    "T35n1733_010:0301c04": "善多向益生故云心多向慈悲。於中慈念",
    "T35n1733_010:0301c05": "依苦苦壞苦者。以慈行麁故。悲依行苦者。",
    "T35n1733_010:0301c06": "明是細故。問上文云慈與樂悲拔苦。何故",
    "T35n1733_010:0301c07": "與此不同耶。答此二有通有別。別如前辨。",
    "T35n1733_010:0301c08": "通論俱有與樂。如三地中慈有廣大無量",
    "T35n1733_010:0301c09": "者與樂。謂廣與欲界樂大與色界同喜樂。",
    "T35n1733_010:0301c10": "無量與色界不同喜樂。悲喜捨亦爾。故知",
    "T35n1733_010:0301c11": "同與樂也。又如三地。為苦眾生入慈悲故",
    "T35n1733_010:0301c12": "知同拔苦也。此文亦爾。是故知同也。九求",
    "T35n1733_010:0301c13": "集。謂與眾生求一切智智故云好求佛智",
    "T35n1733_010:0301c14": "慧。依論經此句攝在第八信心集中。別",
    "T35n1733_010:0301c15": "有第六淨心集。謂出世真證心無垢染故云",
    "T35n1733_010:0301c16": "善清淨心。故又此九中。初五護煩惱行。謂一",
    "T35n1733_010:0301c17": "戒學。二定學。餘三慧學。即聞思修三慧。依",
    "T35n1733_010:0301c18": "論有四。加淨心。集出世智故。後四護二",
    "T35n1733_010:0301c19": "乘行。於中初二護二乘心。謂廣護狹心。信",
    "T35n1733_010:0301c20": "護小心。後二護二乘行。謂慈護狹行。求護",
    "T35n1733_010:0301c21": "小行。又此十中。初一總相。謂統括諸行成",
    "T35n1733_010:0301c22": "一厚集故。餘九皆是集。中間出故是別相。",
    "T35n1733_010:0301c23": "九中皆有集義。是同相。戒定等別名為異相。",
    "T35n1733_010:0301c24": "成壞同前可知。依此諸集集成之身。乃能",
    "T35n1733_010:0301c25": "發此真證之心。住於初地故。此諸集總在",
    "T35n1733_010:0301c26": "地中。初分所攝故。云如是眾生乃能發阿耨",
    "T35n1733_010:0301c27": "等心。此心即是本分中願善決定。彼文指",
    "T35n1733_010:0301c28": "此也。第二為何義生如是心者。如經為",
    "T35n1733_010:0301c29": "得一切種智故。此顯佛無上智具知斷證",
    "T35n1733_010:0302a01": "修究竟滿。故此為總句。佛智業用利益眾",
    "T35n1733_010:0302a02": "生差別有九。為求彼故生如是心。一力佛",
    "T35n1733_010:0302a03": "智能作問記業。此是如來處非處智。隨諸眾",
    "T35n1733_010:0302a04": "生問。因果等義。悉能記別。此義廣說如餘",
    "T35n1733_010:0302a05": "修多羅說。故云為得十力故。二無畏了佛智",
    "T35n1733_010:0302a06": "能作破邪業。以四無畏破外道說故云為",
    "T35n1733_010:0302a07": "得大無畏故。三平等佛智能作教授業。謂得",
    "T35n1733_010:0302a08": "二空具足佛法。轉教眾生令同證入故云",
    "T35n1733_010:0302a09": "為得具足佛法故。四救佛智能作救濟業。謂",
    "T35n1733_010:0302a10": "以四攝巧化眾生故云為救一切世間故。",
    "T35n1733_010:0302a11": "五淨佛智能作救攝因業。以大慈悲為救",
    "T35n1733_010:0302a12": "眾生因故云為淨大慈悲心故。六無餘智佛",
    "T35n1733_010:0302a13": "智能作普觀之業。謂常以佛眼普觀十方",
    "T35n1733_010:0302a14": "世間眾生。無不窮盡故云為向十方無餘",
    "T35n1733_010:0302a15": "無礙智故。七無染佛智能作嚴土攝生為",
    "T35n1733_010:0302a16": "業。謂莊嚴一切世界令無障礙。無有雜染。",
    "T35n1733_010:0302a17": "不待功力。以土應機令生信入法故云",
    "T35n1733_010:0302a18": "為淨一切佛國令無餘故。論中智心無礙者。",
    "T35n1733_010:0302a19": "智無礙顯前無障。心無礙顯前無染。又初",
    "T35n1733_010:0302a20": "慧解脫。後是心解脫故也。八覺佛智能於",
    "T35n1733_010:0302a21": "一念頓覺三世眾生心數。以為業用故云",
    "T35n1733_010:0302a22": "為於一念中知三世事故。九轉法輪佛智於",
    "T35n1733_010:0302a23": "諸眾生能令解脫。善巧為業故云為自在轉",
    "T35n1733_010:0302a24": "乃至佛神力故。生如是心者即是前發阿耨",
    "T35n1733_010:0302a25": "菩提心也。論云何故唯言生心不言生智",
    "T35n1733_010:0302a26": "為一問也。及餘心數法謂念定等為二問也。",
    "T35n1733_010:0302a27": "理實此時諸德皆生。何獨心耶。釋云心是總",
    "T35n1733_010:0302a28": "主。舉此即攝智等心法故。云心中即攝",
    "T35n1733_010:0302a29": "知斷證修。答初問也。亦攝一切助道法故",
    "T35n1733_010:0302b01": "者答後問也。第三以何因生如是菩提",
    "T35n1733_010:0302b02": "心者。如經是心以大悲為首。故前說為何",
    "T35n1733_010:0302b03": "義中顯所求果。今此以何因顯能成因。謂",
    "T35n1733_010:0302b04": "以何因求大菩提。以大悲為首濟眾生",
    "T35n1733_010:0302b05": "故。求此菩提非為自安。何以故。若非如",
    "T35n1733_010:0302b06": "是大菩提法無以究竟救眾生故。是故諸",
    "T35n1733_010:0302b07": "行大悲為首。此悲大有九種。一增上大緣",
    "T35n1733_010:0302b08": "微細苦。生增上智故云智慧增上。論釋智",
    "T35n1733_010:0302b09": "與慧二差別者。然此智慧有通有別。通",
    "T35n1733_010:0302b10": "而言之所知無別。開別有二門。一智知俗",
    "T35n1733_010:0302b11": "諦慧照真諦。如十度中第六名慧。以照",
    "T35n1733_010:0302b12": "理故第十名智。以鑑事故。二智能決斷因",
    "T35n1733_010:0302b13": "果逆順染淨差別。慧能照達諸法假實體性",
    "T35n1733_010:0302b14": "有無。此中約後義辨。又觀眾生十二緣起。",
    "T35n1733_010:0302b15": "前能起後皆名為因。後依前起悉名為果。",
    "T35n1733_010:0302b16": "逆順觀之有染有淨。染逆順者。無明緣行",
    "T35n1733_010:0302b17": "乃至老死是名順觀。何緣老死。謂由生故",
    "T35n1733_010:0302b18": "乃至無明是名逆觀。淨順逆者。無明滅故行",
    "T35n1733_010:0302b19": "滅乃至老死是名順觀。何緣老死滅。由生",
    "T35n1733_010:0302b20": "滅故乃至無明是名逆觀。是觀名智。決斷",
    "T35n1733_010:0302b21": "義故。觀一切法但名無實名自相觀。觀一",
    "T35n1733_010:0302b22": "切法真如一味名同相觀。是觀名慧。照察",
    "T35n1733_010:0302b23": "義故。二攝大。謂前既知苦。今以四攝方便",
    "T35n1733_010:0302b24": "善巧救苦眾生故云方便所攝。三淳至大。",
    "T35n1733_010:0302b25": "淳謂淳厚。至謂至到。慈悲增上故曰淳至。淳",
    "T35n1733_010:0302b26": "至有二。一直心淳至。謂向時發心許盡眾",
    "T35n1733_010:0302b27": "生界作利益。其心一向無改易故。二深心",
    "T35n1733_010:0302b28": "淳至。謂愍苦情愍徹於後際故云直心深",
    "T35n1733_010:0302b29": "心淳至。故又直心令證理。深心令集善。故",
    "T35n1733_010:0302c01": "起信論云。直心者正念真如法故。深心者樂",
    "T35n1733_010:0302c02": "集一切諸善行故。四無量大。謂攝取如來",
    "T35n1733_010:0302c03": "無量神力。化物生信故云量同佛力故。五",
    "T35n1733_010:0302c04": "決定大。上妙決定信深智勝對治者。決定信",
    "T35n1733_010:0302c05": "知諸佛深智。堪授眾生令成最勝對治",
    "T35n1733_010:0302c06": "之用故。云善決定眾生力佛力故。謂以佛",
    "T35n1733_010:0302c07": "智力授與眾生益其智力故云眾生力也。",
    "T35n1733_010:0302c08": "六隨順大。謂隨順菩提令得正覺故。云",
    "T35n1733_010:0302c09": "趣向無礙智隨順自然智故。七正受大。謂",
    "T35n1733_010:0302c10": "能領受諸佛大勝教法轉受眾生故。云能",
    "T35n1733_010:0302c11": "受一切佛法以智慧教化故。八最妙大。",
    "T35n1733_010:0302c12": "攝受勝妙平等功德故云廣大如法界故。",
    "T35n1733_010:0302c13": "九住盡大。謂住是無常愛果之因。盡是涅槃",
    "T35n1733_010:0302c14": "常果之因故云究竟如虛空盡未來際故。第",
    "T35n1733_010:0302c15": "四明是心生時有何等相者。如經菩薩發",
    "T35n1733_010:0302c16": "如是心即時過凡夫地者。以此心即是出",
    "T35n1733_010:0302c17": "世間道。此時捨離凡夫性故。又創得聖位。",
    "T35n1733_010:0302c18": "過於地前內凡位故。此是總句。過義有八。",
    "T35n1733_010:0302c19": "下別顯之。一入位過。此時初成出世間心。",
    "T35n1733_010:0302c20": "猶如世人初始住胎。相似法故云入菩薩",
    "T35n1733_010:0302c21": "位故。此句約位故。瑜伽住品名入菩薩正性",
    "T35n1733_010:0302c22": "離生。梁攝論第十云。一入菩薩正定位。以",
    "T35n1733_010:0302c23": "入菩薩初無流地故。二家過。以得佛所",
    "T35n1733_010:0302c24": "證法界之分故云生在佛家故。梁論二。生",
    "T35n1733_010:0302c25": "在佛家如諸菩薩生法王家具足尊勝故。",
    "T35n1733_010:0302c26": "解云前雖住胎。若下賤家不足為過。要在",
    "T35n1733_010:0302c27": "王家受生。方顯其勝故。此句約得法為",
    "T35n1733_010:0302c28": "家。瑜伽住品云生如來家。三種姓過。以大",
    "T35n1733_010:0302c29": "行成立堪紹佛種故云種姓尊貴。無可",
    "T35n1733_010:0303a01": "譏嫌者。梁論云。以過二乘及世間種姓故。",
    "T35n1733_010:0303a02": "解云。良以二乘亦得生空法界。然彼不能紹",
    "T35n1733_010:0303a03": "佛果位。如雖生王家然或是王之僕隷等。",
    "T35n1733_010:0303a04": "不足為貴故。今要得王之體分。繼於王位",
    "T35n1733_010:0303a05": "故子相似也。四道過。以非有流故。世道不",
    "T35n1733_010:0303a06": "攝。是無流故。出世道攝故。云過一切乃至",
    "T35n1733_010:0303a07": "出世間道故。以雖得大乘在世間無足",
    "T35n1733_010:0303a08": "為勝。如雖是王種若是鬼神之王不足為",
    "T35n1733_010:0303a09": "貴。要是人天之王。方顯道過故云異道生",
    "T35n1733_010:0303a10": "相似法故。梁論云。四已轉一切世間行。決定",
    "T35n1733_010:0303a11": "不作殺生等邪行故。五法體過。謂菩薩正",
    "T35n1733_010:0303a12": "以大悲為體。於作他事即是已事。以為自",
    "T35n1733_010:0303a13": "身體性。相似法故云住菩薩法中故。瑜伽",
    "T35n1733_010:0303a14": "云。設有問言菩薩以何為體。當云何答。",
    "T35n1733_010:0303a15": "應正答言。大悲為體。此之謂也。前雖道勝。",
    "T35n1733_010:0303a16": "若已身殘闕。未足為勝故。舉大悲顯成",
    "T35n1733_010:0303a17": "自體。六住處過。以不捨世間。是不住涅槃。",
    "T35n1733_010:0303a18": "方便不染。是不住世間。巧離二邊。住無",
    "T35n1733_010:0303a19": "住處故。云在諸菩薩數。論經名住在菩薩",
    "T35n1733_010:0303a20": "正處故也。如王子諸根備具。若住處下劣。",
    "T35n1733_010:0303a21": "亦不足為勝。菩薩雖有大悲。若著二邊。",
    "T35n1733_010:0303a22": "亦未為勝。七生業過。以順空聖智。等入三",
    "T35n1733_010:0303a23": "世真如法中。顯無終極無際限相。生命相似",
    "T35n1733_010:0303a24": "故云等入三世如也。論經名三世真如法",
    "T35n1733_010:0303a25": "中。是故此中如字兩處用之應知。如彼王",
    "T35n1733_010:0303a26": "子雖依正俱勝。若壽命短促。不足為勝。八",
    "T35n1733_010:0303a27": "畢定過。佛種不斷顯因畢定。究竟涅槃顯果",
    "T35n1733_010:0303a28": "畢定。成就相似者。如王子雖依正命勝。若",
    "T35n1733_010:0303a29": "志氣不立所作不成。不堪紹繼故云如來",
    "T35n1733_010:0303b01": "種中畢定究竟阿耨多羅三藐三菩提故。住",
    "T35n1733_010:0303b02": "如是法等者。牒以總結。謂前四義中。初明",
    "T35n1733_010:0303b03": "內所依身。二辨外所求果。三顯求果所因。",
    "T35n1733_010:0303b04": "此三明發心由致。四正顯所發心相。此即是",
    "T35n1733_010:0303b05": "初住地相。故云住如是法名住菩薩歡喜",
    "T35n1733_010:0303b06": "地。以不動法故。不動法者釋成住義。謂一",
    "T35n1733_010:0303b07": "證真理不復失故。二乘異道所不動故。已",
    "T35n1733_010:0303b08": "說住義竟。第二釋名分中有三。初十句",
    "T35n1733_010:0303b09": "明多喜。次十句念當得生喜。後十念現得",
    "T35n1733_010:0303b10": "生喜又釋此三中。初一明歡喜差別。後二",
    "T35n1733_010:0303b11": "明喜因差別。又前一正是此地行相之喜。",
    "T35n1733_010:0303b12": "後二明於此地舉緣方喜。又初一對前依",
    "T35n1733_010:0303b13": "何身生喜。以厚集善根得此位故。次對",
    "T35n1733_010:0303b14": "前為何義生喜。以所求佛果定當得故。後",
    "T35n1733_010:0303b15": "對有何相生喜。以現離凡得聖位故。何",
    "T35n1733_010:0303b16": "因中不對辨喜。謂悲心惻愴喜相隱故。初中",
    "T35n1733_010:0303b17": "言多喜者。謂適悅眾多故。論中三種。一心",
    "T35n1733_010:0303b18": "喜者入觀之心。心則適悅故。二體喜者出觀",
    "T35n1733_010:0303b19": "喜。受相應故。三根喜者由前心體喜故。令",
    "T35n1733_010:0303b20": "所依身色根調暢。輕安適悅故云多喜。此",
    "T35n1733_010:0303b21": "是總句。別有九種。一敬喜。於三寶中得不",
    "T35n1733_010:0303b22": "壞信故云多信故。此如小乘入見道得不",
    "T35n1733_010:0303b23": "壞淨相似故。二愛喜。樂觀離染真如法故",
    "T35n1733_010:0303b24": "云多清淨。故論經名多愛念。故上二是心喜。",
    "T35n1733_010:0303b25": "三慶喜。自覺所證校量。勝過於地前故云",
    "T35n1733_010:0303b26": "多踊悅故。四調柔喜。身心安適遍增益故。",
    "T35n1733_010:0303b27": "論經第五有踊躍喜。此中略無。五堪受喜。",
    "T35n1733_010:0303b28": "自見至菩提近故云多堪受故。此與念",
    "T35n1733_010:0303b29": "當得何別。謂念當得念果預喜。今此念因",
    "T35n1733_010:0303c01": "能受故喜。上來自行喜。下三明化他喜。六",
    "T35n1733_010:0303c02": "不壞喜。由於自心先已調伏。是故或他論",
    "T35n1733_010:0303c03": "義自解說時。或自論義他解說時。皆心調無",
    "T35n1733_010:0303c04": "諍。離諸擾動故云不好鬪諍故。七不惱喜。",
    "T35n1733_010:0303c05": "以心慈悲身口調柔。設見惡人以道漸化。",
    "T35n1733_010:0303c06": "不惱他故云不好惱亂眾生故。八不瞋喜。",
    "T35n1733_010:0303c07": "謂見眾生。不如說行心乖法也。威儀不正",
    "T35n1733_010:0303c08": "身違道也。見之生愍故忍不瞋故云不好",
    "T35n1733_010:0303c09": "瞋恨故。此前二句不惱壞他。此句能受他",
    "T35n1733_010:0303c10": "惱。又前二不令他惱。此句自不起瞋。第",
    "T35n1733_010:0303c11": "二念當得故生歡喜中。初句總。此中欲明",
    "T35n1733_010:0303c12": "已當得義。何故乃念他佛耶。論釋。如佛所",
    "T35n1733_010:0303c13": "得我亦當得。如是念故心生歡喜。此即念",
    "T35n1733_010:0303c14": "他成已也。別有九種。一念佛法者正是念",
    "T35n1733_010:0303c15": "法。但以總該別。於念佛門開出餘九。是",
    "T35n1733_010:0303c16": "故九種皆名念佛。此是念佛所得之法及所",
    "T35n1733_010:0303c17": "說法。已亦當成故云念佛法生歡喜心。二",
    "T35n1733_010:0303c18": "念佛菩薩。有人釋云。此念佛過去為菩薩",
    "T35n1733_010:0303c19": "時。我亦同彼故生喜。今解念佛成道有菩",
    "T35n1733_010:0303c20": "薩眷屬。我亦當有故生歡喜。文意在此故",
    "T35n1733_010:0303c21": "云念諸菩薩等。三念佛行。此中正是念菩",
    "T35n1733_010:0303c22": "薩行。何故名念佛行。釋以諸菩薩行佛所行",
    "T35n1733_010:0303c23": "行故。從佛有故。四念佛淨。謂念佛所有諸",
    "T35n1733_010:0303c24": "度離染故。云念諸波羅蜜清淨故。五念",
    "T35n1733_010:0303c25": "佛勝。謂念佛菩薩勝餘眾故云念諸菩薩",
    "T35n1733_010:0303c26": "與眾殊勝故。六念佛不退之力故云不壞",
    "T35n1733_010:0303c27": "也。七念佛教化之法。八念佛能廣利益眾",
    "T35n1733_010:0303c28": "生。九念佛所入之門。謂善巧智門也。問看",
    "T35n1733_010:0303c29": "此十句。唯初一句念佛。餘念別事。論主何故",
    "T35n1733_010:0304a01": "總稱念佛。答此依一乘無盡緣起無礙相成。",
    "T35n1733_010:0304a02": "即一一緣中無不皆攝一切諸緣。論主依此",
    "T35n1733_010:0304a03": "例故。迴九入一。俱名念佛。如初句攝九。",
    "T35n1733_010:0304a04": "餘一一句皆亦如是。此即句句之下悉皆無盡。",
    "T35n1733_010:0304a05": "以此地法是陀羅尼法。如上舉悉曇章為",
    "T35n1733_010:0304a06": "喻。是此義也。依此例故。上十信為總。乃至",
    "T35n1733_010:0304a07": "十地及佛悉為別。攝別入總。無不在信中",
    "T35n1733_010:0304a08": "具足。餘位亦然。是此義也。又此十句論主更",
    "T35n1733_010:0304a09": "作一番解釋。論云於中初二念共念佛者。",
    "T35n1733_010:0304a10": "謂於十中初二念共。同是所念。今還分為",
    "T35n1733_010:0304a11": "二。謂念佛念佛法故云佛佛法二。故此意",
    "T35n1733_010:0304a12": "欲簡成於三寶。言念佛菩薩二者。還將念",
    "T35n1733_010:0304a13": "佛簡念佛菩薩故為二也。言念諸菩薩故。",
    "T35n1733_010:0304a14": "直舉菩薩。以念佛前簡法處已顯故。是故",
    "T35n1733_010:0304a15": "佛中具足三寶。餘七皆是念佛行攝。此行",
    "T35n1733_010:0304a16": "為總。餘下六句顯此行故。言隨所顯彼菩",
    "T35n1733_010:0304a17": "薩行者。謂此六句隨彼所顯菩薩行故。是故",
    "T35n1733_010:0304a18": "得在行中所攝。言以何顯如是諸念者。謂",
    "T35n1733_010:0304a19": "前言隨所顯未辨以何法顯。下出能顯行",
    "T35n1733_010:0304a20": "體故云如是諸念應知。此中菩薩行有",
    "T35n1733_010:0304a21": "二種。一離染行。二勝進行。六中初句別顯離",
    "T35n1733_010:0304a22": "染行故云復何顯彼波羅蜜淨行。二餘五",
    "T35n1733_010:0304a23": "句別顯勝進行故云云何顯彼菩薩行乃至",
    "T35n1733_010:0304a24": "轉去故。於中初二句勝及不退顯勝轉去。",
    "T35n1733_010:0304a25": "以後地望前皆名轉勝。前地望後趣入不",
    "T35n1733_010:0304a26": "退皆名轉去。後之三句顯其盡去。十地位窮",
    "T35n1733_010:0304a27": "名為盡。上入佛果稱之曰去。三句中初二",
    "T35n1733_010:0304a28": "顯盡。謂法雲地中能受法雨。及能注雨利",
    "T35n1733_010:0304a29": "益群生後一句受職成佛故。云上入佛地。此",
    "T35n1733_010:0304b01": "初念佛行該攝後六因之為總。歸初念佛",
    "T35n1733_010:0304b02": "說以為別。故云亦總亦別也。第三念現得",
    "T35n1733_010:0304b03": "生歡喜中。初總中離世境。論釋離凡夫取",
    "T35n1733_010:0304b04": "著事。此六塵境是世凡所取。又未入初地。",
    "T35n1733_010:0304b05": "所取不亡。如論云現前立少物等非入地",
    "T35n1733_010:0304b06": "故。今入出世證真如法。離所取著世間境",
    "T35n1733_010:0304b07": "事故云我轉離一切世間境界生歡喜心。此",
    "T35n1733_010:0304b08": "轉離有九種。一入轉離。謂入諸佛所行法",
    "T35n1733_010:0304b09": "中故云入一切佛平等中故。此九種與前八",
    "T35n1733_010:0304b10": "過既少相似。有何別耶。釋前中。舉此正顯",
    "T35n1733_010:0304b11": "發之相。此文念此現得生於歡喜。理實初",
    "T35n1733_010:0304b12": "住所得無別。二遠。捨地前凡夫位故。三近。",
    "T35n1733_010:0304b13": "到出世聖智地故。四斷離分別煩惱惡趣業",
    "T35n1733_010:0304b14": "果故五依止堪與眾生作依止故。六近",
    "T35n1733_010:0304b15": "見。自念行成趣佛不遙故云近見。七生。",
    "T35n1733_010:0304b16": "得生佛諸受用土中淨土。是佛分齊境界。八",
    "T35n1733_010:0304b17": "平等轉離。與諸菩薩同證真如入在彼數。",
    "T35n1733_010:0304b18": "九轉離捨勝報自在故云捨離恐怖。此文有",
    "T35n1733_010:0304b19": "二。初直說。後重分別。又此十中初二句顯",
    "T35n1733_010:0304b20": "所行事不相似。此以佛法為所行事。不似",
    "T35n1733_010:0304b21": "凡夫取六塵事。次二句顯自身不相似。謂",
    "T35n1733_010:0304b22": "此以聖慧為身。不似凡地妄識身故。後",
    "T35n1733_010:0304b23": "六句顯六種不相似。一斷轉得出世淨行。不",
    "T35n1733_010:0304b24": "似凡夫習惡道行故言行不相似。二菩薩",
    "T35n1733_010:0304b25": "大悲依眾生起還為物依。不似凡夫自不",
    "T35n1733_010:0304b26": "濟不能作依故。三菩薩見佛得力助行。不",
    "T35n1733_010:0304b27": "似凡夫非器不得。四菩薩生於淨佛國",
    "T35n1733_010:0304b28": "土。不似凡夫生於五趣故云處不似。五證",
    "T35n1733_010:0304b29": "知正智以資慧。不似凡夫雜業所生。六",
    "T35n1733_010:0304c01": "內心純熟所作無怖。畢定成就不似凡夫帶",
    "T35n1733_010:0304c02": "障恒怖。由此不似故名轉離也。言怖畏",
    "T35n1733_010:0304c03": "者。不愛等者。謂不活等五令心憎惡。名為",
    "T35n1733_010:0304c04": "不愛。所畏不定便生疑慮。所畏定者即生",
    "T35n1733_010:0304c05": "憂想。此是心法與心俱起故名相應。此是畏",
    "T35n1733_010:0304c06": "體以心畏故現相於身。故有毛竪等事也。",
    "T35n1733_010:0304c07": "第二重分別怖中二。先徵問標二章門。一",
    "T35n1733_010:0304c08": "怖。二離。後釋前二門。先釋怖章。釋此五",
    "T35n1733_010:0304c09": "怖作六門。一出體有四法。一疑。二慮。慮猶",
    "T35n1733_010:0304c10": "思也。三憂。四想。如前可知。二明說意。所以",
    "T35n1733_010:0304c11": "者何徵其意。理實初地斷除煩惱等障。何故",
    "T35n1733_010:0304c12": "此中乃說離畏。論釋此五怖畏是初地障故。",
    "T35n1733_010:0304c13": "偏在此說。若爾何唯在釋名處說。論云復",
    "T35n1733_010:0304c14": "說地利益勝故。欲明歡喜利益與怖畏相",
    "T35n1733_010:0304c15": "反。故此舉之。三依三業分別者。論云第一",
    "T35n1733_010:0304c16": "第二第五依身口意者。此有二義。一別。二",
    "T35n1733_010:0304c17": "通。別中。不活依身。惡名依口。惡名雖發他",
    "T35n1733_010:0304c18": "口以性是口業故。眾畏依意。意無智德故",
    "T35n1733_010:0304c19": "生眾畏。二通。不活三業衣不蓋形。食不充",
    "T35n1733_010:0304c20": "口。苦困逼意。餘二通可知。三四唯依身者。",
    "T35n1733_010:0304c21": "善道可愛。捨故生畏。此是死畏。惡道可憎。",
    "T35n1733_010:0304c22": "得故生畏。此墮惡道畏。捨得在身。非餘",
    "T35n1733_010:0304c23": "業故。四建立者。論云何故但說五怖畏。打",
    "T35n1733_010:0304c24": "縛等諸畏皆五攝故。五出因者。論說二因。一",
    "T35n1733_010:0304c25": "邪智妄取想。見愛著故。二善根微少故。初為",
    "T35n1733_010:0304c26": "三畏因。邪智是不活因。由邪智計我懼已",
    "T35n1733_010:0304c27": "不活。追求資財妄取想。是惡名畏因。以妄",
    "T35n1733_010:0304c28": "想悕取美名遂起此畏見愛著是死畏因。",
    "T35n1733_010:0304c29": "由見我故。愛著自身懼其死也。此三同是",
    "T35n1733_010:0305a01": "惡法故合為一善根少是餘二因。功德善少",
    "T35n1733_010:0305a02": "畏墮惡道。智慧善少畏於大眾。又過去善",
    "T35n1733_010:0305a03": "少今畏大眾。現在善少畏當惡道。此二俱是",
    "T35n1733_010:0305a04": "善少合為一因。六對治者。離此因故怖畏",
    "T35n1733_010:0305a05": "隨盡。並如經可知。釋名分竟。第三安住地",
    "T35n1733_010:0305a06": "分中有三。初總明安住。二所謂下三十句別",
    "T35n1733_010:0305a07": "辨安住。三成就下一句總結安住。初中亦",
    "T35n1733_010:0305a08": "三。初大悲為首。是安住因。菩薩所行。皆為",
    "T35n1733_010:0305a09": "眾生悲為行本故云悲首。二於眾生心無",
    "T35n1733_010:0305a10": "嫌恨等。是安住觀。此中有二。一於眾生違",
    "T35n1733_010:0305a11": "惱心不嫌恨者。見非不嫌。觸己無恨。此",
    "T35n1733_010:0305a12": "煩惱不能壞故名堅固。二直心者。深悲愍",
    "T35n1733_010:0305a13": "物。為求菩提。小乘不能壞故名堅固。此",
    "T35n1733_010:0305a14": "二不壞故云自然淨。三轉復勤修一切善根",
    "T35n1733_010:0305a15": "者。是安住行。如下所說信等善根。一切皆是",
    "T35n1733_010:0305a16": "此地攝。故總修也。此勤修有三。初信心是",
    "T35n1733_010:0305a17": "行所依。二修行是依心成行。三迴向是迴行",
    "T35n1733_010:0305a18": "成德。初十句明信心成。言信心增上者隨",
    "T35n1733_010:0305a19": "所有事。於中信增上成就。解云。此是總句。",
    "T35n1733_010:0305a20": "隨下別句所有三寶等境事。於中深信決定",
    "T35n1733_010:0305a21": "名為增上。別中有九種信增上。於中初六",
    "T35n1733_010:0305a22": "始起信心。後三信增成欲。前中初二自行。",
    "T35n1733_010:0305a23": "後四利他。前中初句上信三寶。謂淨信敬行",
    "T35n1733_010:0305a24": "故云多行淨心。下句於理證信。謂真智開",
    "T35n1733_010:0305a25": "神故云解心清淨。利他四中。初一化他行。",
    "T35n1733_010:0305a26": "謂說己所證授與眾生名信分別。後三化",
    "T35n1733_010:0305a27": "他心。謂慈悲是化心大也。不疲懈化心常",
    "T35n1733_010:0305a28": "也。後三中初於行離過。謂不染著世是慚",
    "T35n1733_010:0305a29": "愧能也。於慳等下辨慚愧相。舉慳等取餘",
    "T35n1733_010:0305b01": "五蔽。故由深慚愧六蔽不行故云莊嚴。二",
    "T35n1733_010:0305b02": "於人將護。三於法敬順。信心竟。第二修行",
    "T35n1733_010:0305b03": "成就中。論經九句。此中八句。論云十句者",
    "T35n1733_010:0305b04": "據減數十為名。初句總集諸善根無休",
    "T35n1733_010:0305b05": "息故。無休息故是常修也。一切善根是頓修",
    "T35n1733_010:0305b06": "也。別中八內。初七阿含行。後一證入行。前中",
    "T35n1733_010:0305b07": "初二攝法方便。一近善友。略無此句。二愛",
    "T35n1733_010:0305b08": "樂法。謂於直諮直報為問答設難。釋通為",
    "T35n1733_010:0305b09": "論義。分別本文為解釋。於此三時。稱悅適",
    "T35n1733_010:0305b10": "情。心生喜故云常愛樂法。次三成三慧正",
    "T35n1733_010:0305b11": "行。於中聞思可知。修於定中不味著故。",
    "T35n1733_010:0305b12": "後二是隨緣離著行。於名於利已得不貪。",
    "T35n1733_010:0305b13": "是知足行也。未得不求是少欲行。未受戒",
    "T35n1733_010:0305b14": "者。有此貪求不得受故名障菩薩戒也。已",
    "T35n1733_010:0305b15": "受戒者。起此二種令戒退失。上來阿含行。",
    "T35n1733_010:0305b16": "言常生寶心等者是證行。證行可貴。從喻",
    "T35n1733_010:0305b17": "名寶。證行超出念念常現故無厭足。修行竟。",
    "T35n1733_010:0305b18": "第三迴向成就中依論中作四翻釋。一",
    "T35n1733_010:0305b19": "顯意釋。二總別釋。三隨要釋。四就行釋。初中",
    "T35n1733_010:0305b20": "先問以發起此求一切智等說何等事。何以",
    "T35n1733_010:0305b21": "有此問者。為文中無迴向言故作此問。",
    "T35n1733_010:0305b22": "示現迴向成就者答以顯示也。以求佛果是",
    "T35n1733_010:0305b23": "迴向義故。二總別解釋。如論應知。三隨要",
    "T35n1733_010:0305b24": "分別者。此中分三。初求何等事。求一切智",
    "T35n1733_010:0305b25": "地故者此是初句所求果法。求猶樂也。二",
    "T35n1733_010:0305b26": "以何觀求。觀諸佛力無畏等故。此顯能求",
    "T35n1733_010:0305b27": "觀解。是第二句。三云何求。求諸波羅蜜無",
    "T35n1733_010:0305b28": "著法故。此顯以何行求。用諸度離六蔽",
    "T35n1733_010:0305b29": "等著求。此通攝後十句。總盡此三求中。家",
    "T35n1733_010:0305c01": "者結一切智地。是所求處故名家。依家者",
    "T35n1733_010:0305c02": "結能求觀解。謂所觀力無畏等。是一切智中",
    "T35n1733_010:0305c03": "別德故名依家也。無障求者結能求行離障",
    "T35n1733_010:0305c04": "蔽故。四就行解釋中。初二句非是此中正",
    "T35n1733_010:0305c05": "所修行故別釋。此唯解前能求之行。論中",
    "T35n1733_010:0305c06": "云何求等。總標前第三門為此總句。下開",
    "T35n1733_010:0305c07": "別故云差別果求。施二垢中。初見乞。詐設",
    "T35n1733_010:0305c08": "是語諂也。無心許與是心曲也。對治此如",
    "T35n1733_010:0305c09": "經離諂曲故。此是一向不許。二許而不與",
    "T35n1733_010:0305c10": "有三義。一先許後不與。二許多與少。三許",
    "T35n1733_010:0305c11": "勝與劣。皆是不隨先言。對治此如經如",
    "T35n1733_010:0305c12": "說能行故。二戒有一垢。不護實語有二。",
    "T35n1733_010:0305c13": "一犯戒以違本受時能持言。二覆藏不露犯",
    "T35n1733_010:0305c14": "默妄語等對治此故。如經常行實語。菩提",
    "T35n1733_010:0305c15": "資糧論經云。雖由實語犯戒退失轉輪王",
    "T35n1733_010:0305c16": "及以諸天王。唯應作實語。三忍一垢。佛家",
    "T35n1733_010:0305c17": "正以利他為業。反此惱他即污佛家。對",
    "T35n1733_010:0305c18": "治此如經不污佛家故。四精進一垢。謂於",
    "T35n1733_010:0305c19": "戒生退。此三種。一法廣故退。論云菩薩戒",
    "T35n1733_010:0305c20": "無量。二時久故退。論云劫數長遠。三深細故",
    "T35n1733_010:0305c21": "退。論云難持難行。以廣故難可具持。時",
    "T35n1733_010:0305c22": "長故難可常持。深細故難可善持。又律儀",
    "T35n1733_010:0305c23": "戒中。惡無不離故難持也。餘二聚中。善",
    "T35n1733_010:0305c24": "無不攝生無不度故難行也。由此便生退",
    "T35n1733_010:0305c25": "墮之心。是此垢也。對治此如經不捨菩薩",
    "T35n1733_010:0305c26": "戒故。由精進策修能行難行故五定垢二",
    "T35n1733_010:0305c27": "中。一事中攀緣名亂心。內情妄取名憶想。",
    "T35n1733_010:0305c28": "又初麁後細。又初不得止故。後不得觀故。",
    "T35n1733_010:0305c29": "對治中。不動治亂。生薩婆若治憶想。六",
    "T35n1733_010:0306a01": "慧有三垢。一障不住道行。或一向現世間",
    "T35n1733_010:0306a02": "不現涅槃。同凡夫故。或一向現涅槃不",
    "T35n1733_010:0306a03": "現世間。同二乘故。此無善巧。是般若垢。",
    "T35n1733_010:0306a04": "對治如經可知。二障助道行。三障證道行。",
    "T35n1733_010:0306a05": "並可知。言菩薩如是下總結安住。由此三",
    "T35n1733_010:0306a06": "十句行淨治此地。純熟故名淨法。論中更",
    "T35n1733_010:0306a07": "釋。於中分為四。一信謂忍受決定故。二欲",
    "T35n1733_010:0306a08": "謂悕趣彼行故。三精進謂對緣造修故。四",
    "T35n1733_010:0306a09": "方便謂行成巧求故。初十句中。後三句是此",
    "T35n1733_010:0306a10": "欲故有四也。上來百句經總明初地說分竟。",
    "T35n1733_010:0306a11": "華嚴經探玄記卷第十"
}