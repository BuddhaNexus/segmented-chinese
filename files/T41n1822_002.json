{
    "T41n1822_002:0495a14": "俱舍論疏卷第二",
    "T41n1822_002:0495a16": "沙門法寶撰",
    "T41n1822_002:0495a17": "分別界品第一之二",
    "T41n1822_002:0495a18": "論。復次至幾無記。此下大文第二有一十九",
    "T41n1822_002:0495a19": "行頌。義門分別十八界也。正理論云。界中",
    "T41n1822_002:0495a20": "具顯根．境．識故。諸門義類易可了知故。今",
    "T41n1822_002:0495a21": "且約十八界辨。由斯蘊．處義類已成　此",
    "T41n1822_002:0495a22": "一行頌三門分別。先問。次頌答。此文問也。",
    "T41n1822_002:0495a23": "頌中上句有見。第二句有對。後二句三性",
    "T41n1822_002:0495a24": "　如文可解。論曰至說餘無見。長行釋。",
    "T41n1822_002:0495a25": "頌三門則為三段。此第一釋有見也　婆沙．",
    "T41n1822_002:0495a26": "正理皆有二釋。正理第四云。云何說此名",
    "T41n1822_002:0495a27": "有見耶。由二義故。一者。此色定與見俱故",
    "T41n1822_002:0495a28": "名有見。由色與眼俱時起故。如有伴侶。",
    "T41n1822_002:0495a29": "二者。此色可有示現故名有見。可示在此",
    "T41n1822_002:0495b01": "在彼別故。如有所緣。有說。此色於鏡等中",
    "T41n1822_002:0495b02": "有像可現故名有見可示如彼此亦爾故。",
    "T41n1822_002:0495b03": "不可說聲有谷嚮等應成有見。不俱生",
    "T41n1822_002:0495b04": "故　婆沙同也　此論但取第二。以可示",
    "T41n1822_002:0495b05": "現此．彼差別　由此義准餘無見者。除色",
    "T41n1822_002:0495b06": "餘十七不可示現彼．此差別名無見也。",
    "T41n1822_002:0495b07": "如正理。即無上三義名無見也。此論略故",
    "T41n1822_002:0495b08": "唯一釋也。論。如是已說至所緣異故。第",
    "T41n1822_002:0495b09": "二釋有對也。先結引標章。後依章牒釋。此",
    "T41n1822_002:0495b10": "文初也。論。障礙有對至或二相礙。第二",
    "T41n1822_002:0495b11": "釋也。釋中有八。此文第一釋障礙有對也。五",
    "T41n1822_002:0495b12": "根。五境。自於他處被礙不生。是障礙有",
    "T41n1822_002:0495b13": "對義　如手至或二相礙。指事釋也。准其",
    "T41n1822_002:0495b14": "手．石。餘一切十色法。亦復如是。如瓦．木等。",
    "T41n1822_002:0495b15": "論。境界有對至於色等境。第二釋境界",
    "T41n1822_002:0495b16": "有對也。文中有二。一示體。二引證結成。此",
    "T41n1822_002:0495b17": "文初也　十二界者。謂六根．六識　法界一",
    "T41n1822_002:0495b18": "分諸有境法者。是心所法　於色等境者。謂",
    "T41n1822_002:0495b19": "六根．六識等。於色等境之中有功能故。名",
    "T41n1822_002:0495b20": "為境界。即於此有礙名為有對。論。",
    "T41n1822_002:0495b21": "故施設論至除前相。第二引證也　施設",
    "T41n1822_002:0495b22": "論者。是六足論中一論也。大迦多衍尼子造",
    "T41n1822_002:0495b23": "也　四句可知　此礙者。是見色義。礙是",
    "T41n1822_002:0495b24": "對之別名。即是於所見色名之有對　畢",
    "T41n1822_002:0495b25": "舍遮。唐言食血肉鬼。舊名毘舍闍鬼　室",
    "T41n1822_002:0495b26": "獸摩羅。是傍生類。形如壁宮。小者長二丈。",
    "T41n1822_002:0495b27": "大者乃至長一百尺。此等名為境界有",
    "T41n1822_002:0495b28": "對者。結也。論。所緣有對至於自所緣。",
    "T41n1822_002:0495b29": "第三釋所緣有對也　心．心所法。於自所",
    "T41n1822_002:0495c01": "緣和會被礙。名所緣有對。論。境界所",
    "T41n1822_002:0495c02": "緣復有何別。第四辨異也。一問。二答。此文問",
    "T41n1822_002:0495c03": "也。論。若於彼法至名為所緣。答也。",
    "T41n1822_002:0495c04": "若於彼法此有功能者。正理論云。如人於彼",
    "T41n1822_002:0495c05": "有勝功能。便說彼為我之境界。釋曰。",
    "T41n1822_002:0495c06": "有境之法於自境上。有見．聞等遊履功能",
    "T41n1822_002:0495c07": "名為境界　心．心所法。執境而起名為所",
    "T41n1822_002:0495c08": "緣　即心．心法二差別者。執境而起心．心",
    "T41n1822_002:0495c09": "所同名為所緣。越彼彼境或餘境中。此不",
    "T41n1822_002:0495c10": "轉故名為有對　取像．印持功能差別。心．",
    "T41n1822_002:0495c11": "心法異名為境界。越彼於餘境此不轉故",
    "T41n1822_002:0495c12": "名為有對。此謂差別　有人有四解　一云。",
    "T41n1822_002:0495c13": "境界有對此約有能非要起用。如彼同分",
    "T41n1822_002:0495c14": "眼名有對。所緣有對執所緣境方起至現。",
    "T41n1822_002:0495c15": "謂起彼取果用有緣即起無緣不起皆名",
    "T41n1822_002:0495c16": "有對　第二解。礙取境用名境界有對。礙",
    "T41n1822_002:0495c17": "取果用名所緣有對　第三解。礙體義邊",
    "T41n1822_002:0495c18": "名所緣有對。礙用義邊名境界有對　第",
    "T41n1822_002:0495c19": "四解礙取境用名境界有對。礙緣境用名",
    "T41n1822_002:0495c20": "所緣有對　詳此四解竝非論意。論。",
    "T41n1822_002:0495c21": "云何眼等至說名有礙。第五釋有對名也。先",
    "T41n1822_002:0495c22": "問。後答。此文問也。論越彼於餘此不",
    "T41n1822_002:0495c23": "轉故。答也。答有二。此前答也　謂明若是",
    "T41n1822_002:0495c24": "境界。若是所緣。色等之中若於此名為有",
    "T41n1822_002:0495c25": "對。即礙眼等．心等於餘不起。是有對義。",
    "T41n1822_002:0495c26": "論。或復礙者至和會轉故。第二釋也。此",
    "T41n1822_002:0495c27": "是能緣．所緣。有境．與境。和會起時名為有",
    "T41n1822_002:0495c28": "對。竝非是礙體．礙取果等。論應知",
    "T41n1822_002:0495c29": "此中至說餘無對第六會頌文。明無上有",
    "T41n1822_002:0496a01": "對名無對也。論。若法境界有對至是",
    "T41n1822_002:0496a02": "第四句。第七句數分別也　文中有二。一境",
    "T41n1822_002:0496a03": "界對障礙四句。二境界對所緣順後句此",
    "T41n1822_002:0496a04": "第一也　第一句是境界有對非障礙。第二",
    "T41n1822_002:0496a05": "句是障礙非境界。第三俱句。第四俱非。竝可",
    "T41n1822_002:0496a06": "解。論。若法境界有對至眼等五根第",
    "T41n1822_002:0496a07": "二順後句　以寬問狹順後句答。若是所緣",
    "T41n1822_002:0496a08": "有對定是境有對故。所緣障礙體不相關。",
    "T41n1822_002:0496a09": "所以不合作句。論。此中大德至此是",
    "T41n1822_002:0496a10": "所許。第八述經部計也　鳩摩羅多。此云",
    "T41n1822_002:0496a11": "豪童。是經部祖師。於經部中造喻鬘論．癡",
    "T41n1822_002:0496a12": "鬘論等。中有此頌。明有對。與有部不同",
    "T41n1822_002:0496a13": "　此處心欲生者。謂心於青色等上生　他礙",
    "T41n1822_002:0496a14": "令不起者。謂被餘障。心不得於青色上",
    "T41n1822_002:0496a15": "起　應知是有對者。結　無對此相違翻上",
    "T41n1822_002:0496a16": "也　有部計。即於青上生名有對也　此",
    "T41n1822_002:0496a17": "是所許者。經主印許經部義也。論。如",
    "T41n1822_002:0496a18": "是已說至故名無記。第三三性分別。文中有",
    "T41n1822_002:0496a19": "二。一釋八界。二釋十界。此文初也　謂十",
    "T41n1822_002:0496a20": "色界中。除色．聲二界餘八．不可記為善．",
    "T41n1822_002:0496a21": "不善。故名無記。釋無記有兩說。此第一",
    "T41n1822_002:0496a22": "也。論又說至應唯無記。敘異說破",
    "T41n1822_002:0496a23": "如文可解。論。其餘十界至餘名無記。",
    "T41n1822_002:0496a24": "第二釋十界也　文中三段。一釋七心界。",
    "T41n1822_002:0496a25": "二釋法界。三釋色．聲二界。此文初也　七",
    "T41n1822_002:0496a26": "心界與無貪等善相應名善。貪等三不善",
    "T41n1822_002:0496a27": "根相應名不善。非二相應名無記也。",
    "T41n1822_002:0496a28": "論。法界若是至餘名無記。第二釋法界也。",
    "T41n1822_002:0496a29": "若是無貪等。是自性善　想．受等與自性",
    "T41n1822_002:0496b01": "善相應名相應善　無表色。法上四相。并",
    "T41n1822_002:0496b02": "得。是二善等起。亦名為善　擇滅無為。是勝",
    "T41n1822_002:0496b03": "義善故亦名為善　即法界中。具自性．相",
    "T41n1822_002:0496b04": "應．等起．勝義四種善也。此四種善等。後當",
    "T41n1822_002:0496b05": "廣釋。論。色界聲界至餘是無記。第三",
    "T41n1822_002:0496b06": "釋色．聲。此二之中。唯有等起善．不善也。",
    "T41n1822_002:0496b07": "論。已說善等至無色界繫。第二一行頌明",
    "T41n1822_002:0496b08": "三界繫。文有三。先結引。次頌。後釋。此文",
    "T41n1822_002:0496b09": "初也　頌中初句明欲界。次兩句色界。後一",
    "T41n1822_002:0496b10": "句無色界。論曰至具足十八第二長行",
    "T41n1822_002:0496b11": "釋也　釋三界即為三段。此第一釋欲界",
    "T41n1822_002:0496b12": "繫也　繫謂繫屬。即被縛義。將辨法多少",
    "T41n1822_002:0496b13": "先釋繫義　欲界繫法被欲界貪等繫縛名",
    "T41n1822_002:0496b14": "欲界繫　即鼻．舌．香．味四界全。餘十四界一",
    "T41n1822_002:0496b15": "分。是欲界繫。由此欲界具十八。論。",
    "T41n1822_002:0496b16": "色界所繫至無所緣故。第二釋色界也　文",
    "T41n1822_002:0496b17": "中有二。一辨法多少。二問答分別。此文",
    "T41n1822_002:0496b18": "初也　無段食故無香．味境。以無境故無",
    "T41n1822_002:0496b19": "鼻．舌識。論。若爾至段食性故。第二問",
    "T41n1822_002:0496b20": "答分別也。香．味是段食性。上界無段食故無",
    "T41n1822_002:0496b21": "香．味境。觸界亦段食性色界應無。論。",
    "T41n1822_002:0496b22": "彼所有觸非段食性。答也。色界有觸非是段",
    "T41n1822_002:0496b23": "食。論。若爾香．味類亦應然難也　觸界",
    "T41n1822_002:0496b24": "段食性。上界有觸非段食。香．味段食性。上界",
    "T41n1822_002:0496b25": "有香．味非段食性。論。香．味離食至故觸",
    "T41n1822_002:0496b26": "非無答　香．味離食更無有用。上無段食",
    "T41n1822_002:0496b27": "香．味亦無。觸離段食有用。別有能持諸",
    "T41n1822_002:0496b28": "根．及衣服等用。故於色界雖無段食有觸",
    "T41n1822_002:0496b29": "界也。論。有餘師。說至故在彼無。迷異",
    "T41n1822_002:0496c01": "說也　住此者謂住欲界　依彼靜慮等至",
    "T41n1822_002:0496c02": "見色聞聲輕安俱起者。謂身在欲界。得天眼．",
    "T41n1822_002:0496c03": "耳通見色聞聲。入定之時有輕安俱起。殊",
    "T41n1822_002:0496c04": "勝觸境攝益於身。因中三事俱故。果處亦相",
    "T41n1822_002:0496c05": "隨逐。香．味不爾。故在彼無。論。若爾至",
    "T41n1822_002:0496c06": "彼無用故。難也　在彼無段食。香．味二境",
    "T41n1822_002:0496c07": "無用故無在彼。無二境鼻．舌無用。在彼",
    "T41n1822_002:0496c08": "應無。論。不爾至及莊嚴身。答也　言",
    "T41n1822_002:0496c09": "無用者不爾。舌起言說。鼻莊嚴身。是有用",
    "T41n1822_002:0496c10": "故彼皆有也。論。若為嚴身至何用二根。",
    "T41n1822_002:0496c11": "難也　二根依處是色觸二境若為起言說。",
    "T41n1822_002:0496c12": "及莊嚴身。但須色．觸二境即得言說．及莊",
    "T41n1822_002:0496c13": "嚴身。何用二根。論。如無男根至依處",
    "T41n1822_002:0496c14": "亦無。答也　由有二根有二依處。若無二",
    "T41n1822_002:0496c15": "根依處亦無。取男根為例。論。於彼可",
    "T41n1822_002:0496c16": "無至離根應有。難也　男根依處以無用故",
    "T41n1822_002:0496c17": "離根非有。鼻．舌根依處為有用。故離根",
    "T41n1822_002:0496c18": "應有。論。有雖無用至定當死者。答也",
    "T41n1822_002:0496c19": "　根之有無非定由有用無用亦生。如處六",
    "T41n1822_002:0496c20": "處胞胎。定當死者。此眼等根雖是無用。亦",
    "T41n1822_002:0496c21": "有根生。鼻．舌亦爾。論。有雖無用至得有",
    "T41n1822_002:0496c22": "根起。徵起因也　既無境愛何因得起。",
    "T41n1822_002:0496c23": "論。於根有愛發殊勝業。答因也　於",
    "T41n1822_002:0496c24": "此鼻．舌二根起愛。發殊勝思業。為此二因",
    "T41n1822_002:0496c25": "也。論。若離境愛至男根亦生。難也。難",
    "T41n1822_002:0496c26": "中有二。一難本釋。二難轉釋。此文初也。",
    "T41n1822_002:0496c27": "凡起根愛為有境貪。若離境貪根貪定無。",
    "T41n1822_002:0496c28": "既離境貪即無根愛。既無根愛鼻．舌無",
    "T41n1822_002:0496c29": "因。即應非有。若謂雖離境貪得有根愛",
    "T41n1822_002:0497a01": "有鼻．舌根。男根亦應如鼻．舌有。論。",
    "T41n1822_002:0497a02": "若謂不生至鼻舌應無。釋轉救也　若謂",
    "T41n1822_002:0497a03": "鼻．舌為嚴身故有。男根以醜陋故無者。陰",
    "T41n1822_002:0497a04": "藏隱密。是善業招。何容醜陋　又諸根生已",
    "T41n1822_002:0497a05": "下。第二難也。若諸根生。非由有用．無用醜",
    "T41n1822_002:0497a06": "陋．端嚴。有因即生。何論醜陋。鼻．舌．男根俱",
    "T41n1822_002:0497a07": "離境貪。理合齊無根愛。男根非有鼻．舌",
    "T41n1822_002:0497a08": "應無。論。若爾至不減諸根。又引經難",
    "T41n1822_002:0497a09": "也　上界不減諸根。如何無其鼻．舌。",
    "T41n1822_002:0497a10": "論。隨彼諸根至男根應有。先釋彼反難也。",
    "T41n1822_002:0497a11": "契經所說不減諸根。隨彼地諸根多少皆",
    "T41n1822_002:0497a12": "悉具有無減根者。如是釋經何所相違。若",
    "T41n1822_002:0497a13": "許隨有諸根不減。即令如於欲界具有根",
    "T41n1822_002:0497a14": "者。不減諸根。若然者。於彼上界男根應",
    "T41n1822_002:0497a15": "有。論。如是說者至男根非有。論主評",
    "T41n1822_002:0497a16": "也。以六根愛依內身生。非依境界而得",
    "T41n1822_002:0497a17": "現起者。即緣六根愛。即有緣自身起。不",
    "T41n1822_002:0497a18": "緣境生。由有因故有鼻．舌根。其男根體即",
    "T41n1822_002:0497a19": "是身根一分。能觸婬境名為男根。此之愛",
    "T41n1822_002:0497a20": "生必因境愛。非如鼻．舌依內根處總起",
    "T41n1822_002:0497a21": "身愛。由此上界有內身愛鼻．舌非無。無婬",
    "T41n1822_002:0497a22": "境愛男根非有　餘文可解。論。無色",
    "T41n1822_002:0497a23": "界繫至無色界繫。第三釋無色也。無色界中",
    "T41n1822_002:0497a24": "唯有後三。要離色．欲方生彼故。色者即是",
    "T41n1822_002:0497a25": "五根．五境。離色欲故彼無根境。雖不離",
    "T41n1822_002:0497a26": "心欲。以無根．境。五識亦無。由此唯有後",
    "T41n1822_002:0497a27": "三界也。即是意．意識．法界三也。",
    "T41n1822_002:0497a28": "論。已說界繫至幾無漏。第三半頌明漏．無",
    "T41n1822_002:0497a29": "漏也。先問。頌答。如文可解。論曰至",
    "T41n1822_002:0497b01": "唯名有漏釋也。意界．意識唯有二類。道諦攝",
    "T41n1822_002:0497b02": "者是無漏。漏不增故。餘唯有漏。漏隨增故。",
    "T41n1822_002:0497b03": "法界。有為無漏道諦所攝。無為無漏謂三",
    "T41n1822_002:0497b04": "無為。擇滅無為漏緣不增故是無漏。虛空．非",
    "T41n1822_002:0497b05": "擇滅二。漏不緣故名為無漏。非二因果故",
    "T41n1822_002:0497b06": "染不緣也。餘名有漏。漏隨增故。餘十五界",
    "T41n1822_002:0497b07": "唯名有漏。漏隨增故。與大乘．諸部不同也。",
    "T41n1822_002:0497b08": "論。如是已說至無尋無伺。第四半頌釋有尋．",
    "T41n1822_002:0497b09": "有伺等也。結引頌答　如文可解。論",
    "T41n1822_002:0497b10": "曰至故說唯言。釋也。文中有三。一唯有尋伺。",
    "T41n1822_002:0497b11": "二有無不定。三唯無尋伺。此文初也　十八",
    "T41n1822_002:0497b12": "界中五識唯有尋有伺。分界名也　由與",
    "T41n1822_002:0497b13": "尋伺恒共相應。釋唯有尋．伺所以也　以行",
    "T41n1822_002:0497b14": "相麁外門轉者。釋恒共尋．伺相應所以也",
    "T41n1822_002:0497b15": "　正理論云。經主釋言以行相麁外門轉",
    "T41n1822_002:0497b16": "故。此因非理。現見。意識內門轉時亦常與彼",
    "T41n1822_002:0497b17": "共相應故應作是釋。五識唯於尋．伺所隨",
    "T41n1822_002:0497b18": "地中有故。非於欲界．初靜慮中心．心所法",
    "T41n1822_002:0497b19": "除尋與伺。而有不與尋．伺相應。何用外",
    "T41n1822_002:0497b20": "門為因簡別　俱舍釋救之。一行相麁。是",
    "T41n1822_002:0497b21": "通因。二外門轉。是別因。五識具二內。門意",
    "T41n1822_002:0497b22": "識雖無外門轉。而有行相麁故。有尋有伺。",
    "T41n1822_002:0497b23": "上地外門意識。雖有外門轉。而無行相麁",
    "T41n1822_002:0497b24": "故。無尋無伺　詳曰。有無尋．伺即既但由",
    "T41n1822_002:0497b25": "行相何假外門．內門。外門無尋．伺內門",
    "T41n1822_002:0497b26": "有尋．伺故。故知。外門非是因也　今詳。以",
    "T41n1822_002:0497b27": "五識唯行相麁故。恒與尋．伺相應唯外門",
    "T41n1822_002:0497b28": "轉　顯義決定故說唯言者。顯五識唯尋．伺",
    "T41n1822_002:0497b29": "相應所以。故不至上地。論。後三至皆",
    "T41n1822_002:0497c01": "通三品。第二釋三界不定也。先標三界皆",
    "T41n1822_002:0497c02": "通三品。後釋不同。此文標也。論。意",
    "T41n1822_002:0497c03": "界意識界至無尋無伺。釋　此三界中法有",
    "T41n1822_002:0497c04": "四類。一除尋．及伺餘相應法　二非相應",
    "T41n1822_002:0497c05": "法．靜慮中間伺．　三尋　四欲界初定伺",
    "T41n1822_002:0497c06": "　此文初也　就前文中復有三節即一有",
    "T41n1822_002:0497c07": "尋有伺。二無尋唯伺。三無尋無伺。謂此三界",
    "T41n1822_002:0497c08": "除尋．及伺。若在欲界．初靜慮中。有尋有伺。",
    "T41n1822_002:0497c09": "靜慮中間無尋有伺。第二靜慮已上。乃至有",
    "T41n1822_002:0497c10": "頂。無尋無伺。論。法界所攝至伺亦如",
    "T41n1822_002:0497c11": "是。第二明非相應法。及靜慮中間伺。俱是無",
    "T41n1822_002:0497c12": "尋無伺。此中言有尋有伺者。是相應有非",
    "T41n1822_002:0497c13": "俱有有。由此四相及隨相不名有尋伺。中",
    "T41n1822_002:0497c14": "間伺無第二伺故。及地法無尋故。所以伺",
    "T41n1822_002:0497c15": "是無尋無伺。論。尋一切時至但伺相應",
    "T41n1822_002:0497c16": "故。第三明尋也。有尋之處必有伺故。尋唯",
    "T41n1822_002:0497c17": "有伺。無第二尋故不名有尋。此意說。伺",
    "T41n1822_002:0497c18": "聚起時無第二伺故不相應。受等亦爾。雖",
    "T41n1822_002:0497c19": "有二三受。同聚起時無第二受等故不相",
    "T41n1822_002:0497c20": "應。正理不應以二受為例。應錄正理於",
    "T41n1822_002:0497c21": "前。論。伺在欲界至但尋相應故。第四釋",
    "T41n1822_002:0497c22": "伺也　伺在中間禪無尋無伺。在欲界初",
    "T41n1822_002:0497c23": "禪有尋無伺。餘准尋釋　此中總有四句。",
    "T41n1822_002:0497c24": "一有尋。有伺。二無尋唯伺。三無尋無伺。四無",
    "T41n1822_002:0497c25": "伺唯尋。就地作法故與餘處四句次第不",
    "T41n1822_002:0497c26": "同。十八界中有五識一句。唯有尋有伺　意",
    "T41n1822_002:0497c27": "界．意識界三句。有尋有伺．無尋唯伺．無尋無",
    "T41n1822_002:0497c28": "伺。此由歷三地也　法界通四句。除尋．",
    "T41n1822_002:0497c29": "及伺餘相應法．歷三地有三句。謂有尋有",
    "T41n1822_002:0498a01": "伺．無尋唯伺．無尋無伺　其尋唯有一句。謂",
    "T41n1822_002:0498a02": "有伺無尋　伺有兩句。謂有尋無伺．無尋無",
    "T41n1822_002:0498a03": "伺　餘十界唯一句無尋無伺。論。由此",
    "T41n1822_002:0498a04": "故言至謂即是伺。結也。已上句數有尋有伺",
    "T41n1822_002:0498a05": "地法有四品。四品者。除尋．伺餘相應法名",
    "T41n1822_002:0498a06": "有尋有伺。尋名無尋唯伺。伺是唯尋無伺．無",
    "T41n1822_002:0498a07": "尋無伺。餘十色界．及不相應法．無表色三",
    "T41n1822_002:0498a08": "無為。皆是無尋無伺。論。餘十色界至",
    "T41n1822_002:0498a09": "不相應故。第三釋十界。無尋無伺也。",
    "T41n1822_002:0498a10": "論。若五識身至無分別耶。第五一行頌因",
    "T41n1822_002:0498a11": "論生論明三分別。先問．頌答。可知　論",
    "T41n1822_002:0498a12": "曰至隨念分別。長行釋也。文中有三。一標",
    "T41n1822_002:0498a13": "三分別。二正釋難。三牒分別名釋。此文初",
    "T41n1822_002:0498a14": "也　可解。論。由五識身至名為無足。第",
    "T41n1822_002:0498a15": "二正通難也　分別有三。五識唯一故名無",
    "T41n1822_002:0498a16": "分別。如馬有四足唯有一足亦名無足。",
    "T41n1822_002:0498a17": "論。自性分別至隨念分別。第三牒名釋也",
    "T41n1822_002:0498a18": "　尋是自性分別。五識恒有。正理論云。夫分",
    "T41n1822_002:0498a19": "別者推求行相故。說尋為自性分別。簡擇．",
    "T41n1822_002:0498a20": "明記片似順尋。故分別名亦通慧．念。由此",
    "T41n1822_002:0498a21": "三行差別攝持。皆令於境明了轉異。於",
    "T41n1822_002:0498a22": "已了境遮簡行生。故分別名不通於想。於",
    "T41n1822_002:0498a23": "未了境不能印持。故分別名不通勝解。",
    "T41n1822_002:0498a24": "意識相應散慧。是計度分別。定中無計度",
    "T41n1822_002:0498a25": "故。若定．若散念名隨念分別。念於定．散皆",
    "T41n1822_002:0498a26": "能記持故。",
    "T41n1822_002:0498a27": "論。如是已說有尋伺等至幾無執受。第六一",
    "T41n1822_002:0498a28": "行頌明有緣．無緣。執受．非執受二門也。結",
    "T41n1822_002:0498a29": "引頌答。如文可解。論曰至義准成故。",
    "T41n1822_002:0498b01": "釋也。文中有二。一釋有所緣。二釋有執受。",
    "T41n1822_002:0498b02": "此文初也　六識意界諸心所法名有所緣。",
    "T41n1822_002:0498b03": "指法體也　能取境故。釋所以也　以心．",
    "T41n1822_002:0498b04": "心所能取所緣之境名有所緣。正理論云。",
    "T41n1822_002:0498b05": "如人有子。所緣．所行．及與境界。名義差別",
    "T41n1822_002:0498b06": "　餘十色界及法界攝不相應法名無所緣",
    "T41n1822_002:0498b07": "指法體也。不相應法亦攝無表色．及三無",
    "T41n1822_002:0498b08": "為。俱是不相應。以不能取境故　義准成",
    "T41n1822_002:0498b09": "故。釋所以也　正理論云。五識身決定不",
    "T41n1822_002:0498b10": "用和合為境。然必有境故以實法為境義",
    "T41n1822_002:0498b11": "成。若五識身。了勝義境。何緣五識不斷結",
    "T41n1822_002:0498b12": "耶。了自相故。外門轉故。無等引故。無分別",
    "T41n1822_002:0498b13": "故。一墮境故。所緣少故。雖了勝義而不",
    "T41n1822_002:0498b14": "斷結。論。如是已說至皆無執受。第二",
    "T41n1822_002:0498b15": "釋執受．無執受也。文中有三。一明唯無執",
    "T41n1822_002:0498b16": "受界。二通二界。三執受義。此文初也　謂十",
    "T41n1822_002:0498b17": "八界中。七心界．法界聲界。此九界唯無執",
    "T41n1822_002:0498b18": "受。乘前有所緣中七心界．法界故。別釋七",
    "T41n1822_002:0498b19": "心界．及法界名為前八。聲非有所緣法故",
    "T41n1822_002:0498b20": "言及聲。論。所餘九界至無執受故。第",
    "T41n1822_002:0498b21": "二釋通二界也。文中有二。先標．次釋。此即",
    "T41n1822_002:0498b22": "標也。論。眼等至名無執受。此釋也。釋",
    "T41n1822_002:0498b23": "中有二。一釋五根。二釋色等四境。此釋五",
    "T41n1822_002:0498b24": "根也　此唯有二。住現在名有執受。過．未",
    "T41n1822_002:0498b25": "名無執受。論。色．香．味．觸至名無執受。",
    "T41n1822_002:0498b26": "第二釋色等四境也。此有三類。過。未一向",
    "T41n1822_002:0498b27": "無執受。現在與五根合名執受。不與根合",
    "T41n1822_002:0498b28": "名無執受。論。如在身內至而無執受。",
    "T41n1822_002:0498b29": "指事釋也　如文可解　准上釋五根．四",
    "T41n1822_002:0498c01": "境。住現在世不離根名有執受。故知。三無",
    "T41n1822_002:0498c02": "心位。住現在五根．不離根四境。亦有執受。",
    "T41n1822_002:0498c03": "是心．心所法攝為依處故。餘緣闕故識雖",
    "T41n1822_002:0498c04": "不生．己身攝故。論。有執受者此言何",
    "T41n1822_002:0498c05": "義至名無執受。第三釋執受義也　心心所",
    "T41n1822_002:0498c06": "法共所執持攝為依處名有執受者。釋有執",
    "T41n1822_002:0498c07": "受義也　損益展轉更相隨故者。五根．四境",
    "T41n1822_002:0498c08": "不相離故。損．益展轉更相隨也　即諸世",
    "T41n1822_002:0498c09": "間說有覺觸眾緣所觸覺苦樂者。指事釋也",
    "T41n1822_002:0498c10": "　正理論云。有執受法略有二種。一者有愛",
    "T41n1822_002:0498c11": "及有身見執為己有。名有執受。二者為因",
    "T41n1822_002:0498c12": "能生苦．樂。名有執受　此當第二。",
    "T41n1822_002:0498c13": "論。如是已說有執受等至幾非積集。第七一",
    "T41n1822_002:0498c14": "行頌明大造．積集等二門也。結引頌答。如",
    "T41n1822_002:0498c15": "文可解。論曰至俱非二種。釋也。文中",
    "T41n1822_002:0498c16": "有二。一釋大造等。二釋積集等　就釋大",
    "T41n1822_002:0498c17": "造等中。有二。一釋十八界中有是大造等。",
    "T41n1822_002:0498c18": "二敘異說。此文初也　觸中有二。七觸是所",
    "T41n1822_002:0498c19": "造。四大是能造。五根．四境．及法界無表唯所",
    "T41n1822_002:0498c20": "造。餘俱非二。論。尊者覺天至唯大種",
    "T41n1822_002:0498c21": "性。第二敘異說也。先敘。後破。此文敘也。",
    "T41n1822_002:0498c22": "論。彼說不然至理定不然。破也。引二經",
    "T41n1822_002:0498c23": "破。此第一引經破也　彼說不然。總非也",
    "T41n1822_002:0498c24": "　契經唯說堅等四相為大種故者。經唯說",
    "T41n1822_002:0498c25": "堅相為地種。濕相為水種。煖相為火種。動",
    "T41n1822_002:0498c26": "相為風種。非說滑等青等相為地等種",
    "T41n1822_002:0498c27": "故。故知滑等相非地等種　此四大種唯觸",
    "T41n1822_002:0498c28": "攝故者。堅等四相唯是觸處。故知餘處非四",
    "T41n1822_002:0498c29": "大種　非堅濕等眼等所取者。色等是眼等",
    "T41n1822_002:0499a01": "所取。故知非大種　非色聲等身根所覺",
    "T41n1822_002:0499a02": "者。故知色等非是四大　彼說理定不然者。",
    "T41n1822_002:0499a03": "結也。論。又契經說至無見有對。第二引",
    "T41n1822_002:0499a04": "經破也。文中有四。一引經文。二釋經意。三",
    "T41n1822_002:0499a05": "外難。四通難。此文第一也　經中說五根．",
    "T41n1822_002:0499a06": "四境皆唯所造。觸界說有大種．造色也。證",
    "T41n1822_002:0499a07": "知四大種唯是能造非色等也。論。如",
    "T41n1822_002:0499a08": "是經中至皆非大種。第二釋經意也。如文",
    "T41n1822_002:0499a09": "可解。論。若爾至乃至廣說。第三外引",
    "T41n1822_002:0499a10": "經難也　經言眼肉團中。若內堅性堅類等。",
    "T41n1822_002:0499a11": "故知。眼等是四大也。論。彼說至無相違",
    "T41n1822_002:0499a12": "過。第四通難也。文中有二。一通所引經。二",
    "T41n1822_002:0499a13": "會入胎經。此文初也　彼說眼根肉團中",
    "T41n1822_002:0499a14": "有堅性等。非謂堅等即是眼根。無相違",
    "T41n1822_002:0499a15": "失。論。入胎經中至六觸處故。會入胎",
    "T41n1822_002:0499a16": "經也　彼經說六界者。謂四大．空．識。為",
    "T41n1822_002:0499a17": "成士夫本事。士夫非唯爾許。亦更有六境．",
    "T41n1822_002:0499a18": "及心所故。所以得知。彼經亦說色等六觸",
    "T41n1822_002:0499a19": "處故。論。又諸心所至依止心故。反難也",
    "T41n1822_002:0499a20": "　若以經說四大即無色等。經說識界心",
    "T41n1822_002:0499a21": "所亦應非有。亦不應執心所即心。以契經",
    "T41n1822_002:0499a22": "言想．受等心所法依止心故。若受．想等即",
    "T41n1822_002:0499a23": "是心者。何故經云心所法依止心也。",
    "T41n1822_002:0499a24": "論。又經亦說有貪心等故。又引證也。既言",
    "T41n1822_002:0499a25": "有貪。不可心即是貪。論。由此如前至",
    "T41n1822_002:0499a26": "差別義成。結也。論如是已說至非極微",
    "T41n1822_002:0499a27": "故。大文第二釋積集等也。如文可解。",
    "T41n1822_002:0499a28": "論。如是已說至幾所稱。第七一行頌分別",
    "T41n1822_002:0499a29": "能斫．所斫等三門。結引頌答。如文可解。",
    "T41n1822_002:0499b01": "論曰至此法名斫。釋也。文中有三。一釋",
    "T41n1822_002:0499b02": "能斫．所斫。二合釋所燒．能稱。三合釋能燒．",
    "T41n1822_002:0499b03": "所稱此文初也。文有二段一明能斫．所斫。",
    "T41n1822_002:0499b04": "二明俱非。此文初也　謂外四界。除聲。合",
    "T41n1822_002:0499b05": "成斧薪。是能斫．所斫。何法名斫。由斧",
    "T41n1822_002:0499b06": "隔薪令成二分各別續生。名為能斫。",
    "T41n1822_002:0499b07": "論。身等色根至如珠寶光。釋五根俱非也",
    "T41n1822_002:0499b08": "　離身支節無根故　不成二分非所斫也。",
    "T41n1822_002:0499b09": "如珠寶等光故非能斫。論。如能斫至",
    "T41n1822_002:0499b10": "不相續故。第二合釋所燒．能稱也。外四界",
    "T41n1822_002:0499b11": "是所燒．能稱。五根．及聲俱非也。論。能燒",
    "T41n1822_002:0499b12": "所稱至所稱唯重。第四合釋能燒．所稱也",
    "T41n1822_002:0499b13": "　或即四界。或火大能燒　重觸所稱也。◎",
    "T41n1822_002:0499b14": "◎論。如是已說至幾一剎那。第十四明五",
    "T41n1822_002:0499b15": "類門。文中有三。結引。二頌答。三釋頌。",
    "T41n1822_002:0499b16": "此文初也。頌曰至剎那唯後三。此頌答",
    "T41n1822_002:0499b17": "也。論曰至無別性故。此釋頌也　言。",
    "T41n1822_002:0499b18": "內五者。謂眼等五根。有異熟生．及所長養。",
    "T41n1822_002:0499b19": "遮等流性。是故不說。無別性故。論。異",
    "T41n1822_002:0499b20": "熟因所生至故作是說。釋異熟生。文中有四。",
    "T41n1822_002:0499b21": "此第一釋　異熟因所生者。因名異熟。果",
    "T41n1822_002:0499b22": "名異熟生者。屬主釋也。異熟因所生故名",
    "T41n1822_002:0499b23": "異熟生。略去因所二字名異熟生。喻意可",
    "T41n1822_002:0499b24": "解。此但釋果名異熟生所以。不說因名",
    "T41n1822_002:0499b25": "異熟因所以。論。或所造業至名異熟",
    "T41n1822_002:0499b26": "生。第二釋也。此釋因名異熟。持業釋也。異",
    "T41n1822_002:0499b27": "熟即因名異熟因。果名異熟生者。屬主釋",
    "T41n1822_002:0499b28": "也。論。彼所得果至故名異熟。第三釋",
    "T41n1822_002:0499b29": "也。此即果是無記。因是善．惡。與因別類名",
    "T41n1822_002:0499c01": "之為異。復是所熟名為異熟。異熟即生名",
    "T41n1822_002:0499c02": "異熟生。持業釋也。論。或於因上至昔",
    "T41n1822_002:0499c03": "所造業。第四有財釋也。因有異熟果故",
    "T41n1822_002:0499c04": "名異熟因。果從彼異熟因生名異熟生。屬",
    "T41n1822_002:0499c05": "主釋也　正理有四解。三解同此論無此",
    "T41n1822_002:0499c06": "論第三。與因別類而是所熟釋也。加一解",
    "T41n1822_002:0499c07": "云。離因而熟故名異熟。異熟體生名異熟",
    "T41n1822_002:0499c08": "生　釋云。所以離因而熟等釋異熟生名。",
    "T41n1822_002:0499c09": "離因。謂因已滅經於多時方有異熟。此即",
    "T41n1822_002:0499c10": "熟名目果。以論云離因而熟故名異熟。",
    "T41n1822_002:0499c11": "體生名異熟生。持業釋也　泰法師云。其",
    "T41n1822_002:0499c12": "異熟眼。從異熟因所生名異熟生。如牛所",
    "T41n1822_002:0499c13": "駕車名牛車。略去因所中言故。但言異熟",
    "T41n1822_002:0499c14": "生。此異熟因言是總。下三義是別　二或所",
    "T41n1822_002:0499c15": "造業。至得果時變異有力成熟。異未熟時",
    "T41n1822_002:0499c16": "故名異熟。果從彼異熟生從因為名。名異",
    "T41n1822_002:0499c17": "熟生　三或所得果是無記。因是善惡。果與",
    "T41n1822_002:0499c18": "因別類。而是所熟故。果名異熟。因從果",
    "T41n1822_002:0499c19": "名名異熟因。果從異熟生名異熟生　四",
    "T41n1822_002:0499c20": "或於因上假立果名故因名異熟。如於果",
    "T41n1822_002:0499c21": "上假立因名。第三因從果名說因名異",
    "T41n1822_002:0499c22": "熟。第四因上假立果名。說因名異熟。前是",
    "T41n1822_002:0499c23": "相從得名。後是假立故有異也　今詳。相",
    "T41n1822_002:0499c24": "從。假立俱是多財釋。未見有異。又總．別不",
    "T41n1822_002:0499c25": "同。總合在最初。或居最後。因何正理為第",
    "T41n1822_002:0499c26": "二釋　有人．解第一云。言異熟者　異在",
    "T41n1822_002:0499c27": "因。熟在果　或異在果。熟在因　或異通",
    "T41n1822_002:0499c28": "因．果熟在果。或在因　或熟通因．果。異",
    "T41n1822_002:0499c29": "或在因。或在果　或異熟。在因　或異熟。",
    "T41n1822_002:0500a01": "在果　或異熟通因．及果。如此繁雜未",
    "T41n1822_002:0500a02": "成釋義。論。飲食資助至防援內城。釋",
    "T41n1822_002:0500a03": "長養也。依此論有三。一飲食。二睡眠。三等",
    "T41n1822_002:0500a04": "持。依雜心加梵行。此論不許　破云。此",
    "T41n1822_002:0500a05": "唯無損。非別有蓋　猶如外郭防援內城",
    "T41n1822_002:0500a06": "者。異熟必有長養　自有長養而無異熟。",
    "T41n1822_002:0500a07": "如阿那律天眼。其阿那律肉眼先失。准正",
    "T41n1822_002:0500a08": "理云。有所長養離異熟生。如修所得天眼．",
    "T41n1822_002:0500a09": "天耳。准此身在欲界修得天眼．耳等。皆",
    "T41n1822_002:0500a10": "是唯長養也。無同地異熟故。長小令大。養",
    "T41n1822_002:0500a11": "疲令肥名為長養　又釋因養而長。故名",
    "T41n1822_002:0500a12": "長養。養之長故依士釋也　問外無情物。何",
    "T41n1822_002:0500a13": "故不說有長養耶。如穀麥等　答長養對",
    "T41n1822_002:0500a14": "異熟說。內有異熟說有長養。外無異熟",
    "T41n1822_002:0500a15": "不說長養。長養力然防異熟故　問若有",
    "T41n1822_002:0500a16": "異熟即說長養。心．心所等亦有異熟。因何",
    "T41n1822_002:0500a17": "不說有長養耶　答色法可說長疲令",
    "T41n1822_002:0500a18": "肥。心法無形。如何長養就別義說亦有",
    "T41n1822_002:0500a19": "長養。論聲有等流至隨欲轉故。釋聲",
    "T41n1822_002:0500a20": "唯通二類。飲食等長養生故有長養。離長",
    "T41n1822_002:0500a21": "養有等流故有別等流。異熟色法一起相",
    "T41n1822_002:0500a22": "續。聲隨欲生故非異熟。是有為故非實。",
    "T41n1822_002:0500a23": "從同類因生故非剎那。論。若爾不應",
    "T41n1822_002:0500a24": "至梵音聲相。外難　既離麁惡語感得梵",
    "T41n1822_002:0500a25": "音聲。如何非異熟也。論。有說聲屬至",
    "T41n1822_002:0500a26": "緣擊發聲。第一釋也　雖由離麁惡語感",
    "T41n1822_002:0500a27": "得梵音聲。而聲非異熟。屬第三傳故。",
    "T41n1822_002:0500a28": "論有說聲屬至此乃生聲。第二釋也。論。",
    "T41n1822_002:0500a29": "若爾身受至便違正理。有人云。論主破初師",
    "T41n1822_002:0500b01": "者　謬也。正理云。何緣聲界非異熟生。數",
    "T41n1822_002:0500b02": "數間斷復還生故。異熟生色無如是事。非",
    "T41n1822_002:0500b03": "隨欲樂異熟果生。聲隨欲生故非異熟",
    "T41n1822_002:0500b04": "　豈不如彼施設論言善修遠離麁惡語故",
    "T41n1822_002:0500b05": "感得大士梵音聲相　雖由業感而非異",
    "T41n1822_002:0500b06": "熟。以聲起在第三傳故。謂從彼業。生諸大",
    "T41n1822_002:0500b07": "種。從諸大種緣擊發聲　若爾。身受因業",
    "T41n1822_002:0500b08": "所生大種發故應非異熟　此難不然。非",
    "T41n1822_002:0500b09": "諸身受皆因大種。及因業生大種所發。亦",
    "T41n1822_002:0500b10": "非一切皆是異熟　然諸身受亦因非業所",
    "T41n1822_002:0500b11": "生大種。及非大種而得生故。謂身受起要假",
    "T41n1822_002:0500b12": "身．解．身識等緣。由此亦緣外大種起。非要",
    "T41n1822_002:0500b13": "待業所感大生。於理無違。故通異熟　若",
    "T41n1822_002:0500b14": "執聲界是異熟生。如是聲界唯因大種。唯",
    "T41n1822_002:0500b15": "因異熟大種而生。不離如前所說過失",
    "T41n1822_002:0500b16": "　若說聲界非異熟生。如是聲界唯因大種",
    "T41n1822_002:0500b17": "通因異熟．及非異熟大種而起。於理無違。",
    "T41n1822_002:0500b18": "亦無如前所說過失　故應如是分別聲",
    "T41n1822_002:0500b19": "界　非諸身受。唯內大種是異熟者。非唯",
    "T41n1822_002:0500b20": "異熟大種為因。又不同彼有違理失。是故",
    "T41n1822_002:0500b21": "所例理極不齊　今詳正理論意。異熟心等",
    "T41n1822_002:0500b22": "定有依．緣方得生起。既緣非異熟大種得",
    "T41n1822_002:0500b23": "起。異熟身受依異熟者因何不復是異",
    "T41n1822_002:0500b24": "熟耶。若緣異熟亦不得起。即應總無異",
    "T41n1822_002:0500b25": "熟身受。既許有者。豈不依．緣生於身受",
    "T41n1822_002:0500b26": "　有餘師說。聲非異熟如何異熟大種所生。故",
    "T41n1822_002:0500b27": "應許聲屬第四傳。或第五傳故。非異熟。謂",
    "T41n1822_002:0500b28": "從業生異熟大種。從此傳生長養大種。此",
    "T41n1822_002:0500b29": "復傳生等流大種。長養大種發長養聲。等流",
    "T41n1822_002:0500c01": "大種發等流聲　此說非理。豈不如從無",
    "T41n1822_002:0500c02": "記大種發善．惡聲。從有執受發無執受。從",
    "T41n1822_002:0500c03": "身境界發耳境界。如是若從異熟大種發",
    "T41n1822_002:0500c04": "非異熟有何相違。是故。彼說定為非理(已上正理)",
    "T41n1822_002:0500c05": "有人作俱舍師破云。汝若言身受從大種．",
    "T41n1822_002:0500c06": "非大種生故。通異熟。聲唯大種生。不通異",
    "T41n1822_002:0500c07": "熟者。色亦唯從大種生。應不通異熟　汝",
    "T41n1822_002:0500c08": "若言身受從異熟．長養．等流大種生。通異",
    "T41n1822_002:0500c09": "熟者。汝亦許聲從此三生。應通異熟。",
    "T41n1822_002:0500c10": "汝若言身受從異熟大種生者。亦非一切",
    "T41n1822_002:0500c11": "皆是異熟有通善．惡者。我亦非言一切身",
    "T41n1822_002:0500c12": "受從異熟大種生者。皆是異熟。亦通善惡。",
    "T41n1822_002:0500c13": "今此中破且據身受是異熟者。從業所生大",
    "T41n1822_002:0500c14": "種生者為難　汝若言聲屬第三傳故非",
    "T41n1822_002:0500c15": "異熟者。此第三傳非為定證。為如異熟身",
    "T41n1822_002:0500c16": "受。屬第三傳故。聲是異熟。為如善．惡身受。",
    "T41n1822_002:0500c17": "屬第三傳故。聲非異熟。我以不定出汝過",
    "T41n1822_002:0500c18": "失汝言身受不定故通異熟。豈不徒言故",
    "T41n1822_002:0500c19": "聲非屬第三傳也。初師既破後師還立",
    "T41n1822_002:0500c20": "　詳其此破未得其意。又正理論救第三傳",
    "T41n1822_002:0500c21": "云。豈不如從無記大種發善．惡聲。從有",
    "T41n1822_002:0500c22": "執受發無執受。從身境界發耳境界。如是",
    "T41n1822_002:0500c23": "若從異熟大種發非異熟。有何相違　若",
    "T41n1822_002:0500c24": "作俱舍師破。大種造色理實無定。此異熟",
    "T41n1822_002:0500c25": "大種所發之聲。既非異熟為是何等。若是長",
    "T41n1822_002:0500c26": "養。理應用彼長養大造。若是等流。理應用",
    "T41n1822_002:0500c27": "彼等流大造。有何所以異熟大造詳其釋",
    "T41n1822_002:0500c28": "意未為盡理。誰言異熟大種造長養聲作",
    "T41n1822_002:0500c29": "此破耶　又詳論意。正理破後師。俱舍破",
    "T41n1822_002:0501a01": "兩師。正理存前師故於前師後救。俱舍破",
    "T41n1822_002:0501a02": "兩師故於第二說後破也　及身受之難正",
    "T41n1822_002:0501a03": "破前師亦兼後師。欲存聲通異熟故。然",
    "T41n1822_002:0501a04": "正理論意異熟．長養．等流大種皆能發聲。",
    "T41n1822_002:0501a05": "非唯異熟。此是擊發生聲非是造義　諸",
    "T41n1822_002:0501a06": "德。多將此論存後師釋。及擊發生以為造",
    "T41n1822_002:0501a07": "者。竝不得論意。若謂後師為正．因何異",
    "T41n1822_002:0501a08": "熟大種相擊不發於聲。唯等流大種擊發生",
    "T41n1822_002:0501a09": "聲。此即違婆沙一百二十七云。評曰。總說",
    "T41n1822_002:0501a10": "此聲一切身支大種所造　遍身大種造者。",
    "T41n1822_002:0501a11": "對喉及臍邊大種說。遍身大種非是以造",
    "T41n1822_002:0501a12": "色等遍身內大種造也。即是遍身更有大",
    "T41n1822_002:0501a13": "種造聲。若此以造色等大種造聲。即是",
    "T41n1822_002:0501a14": "一因造多色過　如婆沙說。乃至現見。",
    "T41n1822_002:0501a15": "此等舉身。掉動故　准論文。既舉身掉動。",
    "T41n1822_002:0501a16": "因何異熟．長養不掉動耶。若亦掉動因何",
    "T41n1822_002:0501a17": "相擊不生聲耶。要須傳生等流大種。又婆",
    "T41n1822_002:0501a18": "沙九十云。問聲界云何恒時成就。有作是說。",
    "T41n1822_002:0501a19": "大種合．離必生聲界。有情若在欲．色界",
    "T41n1822_002:0501a20": "中。大種恒有故常發聲　評曰。彼不應作",
    "T41n1822_002:0501a21": "是說。若四大種必恒生聲。此所生聲何大",
    "T41n1822_002:0501a22": "種造。若即此造。應多有對色一四大種生。若",
    "T41n1822_002:0501a23": "說餘造。餘四大種復必生聲。如是展轉有",
    "T41n1822_002:0501a24": "無窮過。應作是說。生欲．色界有情身中。多",
    "T41n1822_002:0501a25": "四大種在一身內。有相擊者便發生聲。不",
    "T41n1822_002:0501a26": "相擊者即無聲起。雖一身中必有聲界。非",
    "T41n1822_002:0501a27": "諸身分皆遍發聲(已上論文)　准此因何異熟．長",
    "T41n1822_002:0501a28": "養無相擊時。要須傳生等流大種。又證緣",
    "T41n1822_002:0501a29": "擊發聲非是造義。故知第二師義違婆沙",
    "T41n1822_002:0501b01": "正義。由此正理論破而不立。第一師義不",
    "T41n1822_002:0501b02": "違婆沙。論主意不許故兩師同破。許聲是",
    "T41n1822_002:0501b03": "異熟生故　又諸德多說。聲屬第三傳。證異",
    "T41n1822_002:0501b04": "熟大種造長養．等流聲　此亦非理。若以",
    "T41n1822_002:0501b05": "造義名為第三者。造餘異熟色等。亦是從",
    "T41n1822_002:0501b06": "業生大種。大種造色等亦是第三。應非異",
    "T41n1822_002:0501b07": "熟。又若異熟大種。能造聲者。此造聲大種。",
    "T41n1822_002:0501b08": "若如餘異熟色相續在身。即聲無而有大",
    "T41n1822_002:0501b09": "種。即違婆沙一百三十二云若成就現在大",
    "T41n1822_002:0501b10": "種彼現在所造色耶。答如是　設成就現在",
    "T41n1822_002:0501b11": "所造色彼現在大種耶。答如是。以非現在",
    "T41n1822_002:0501b12": "大種無果故(已上論文)　若聲無而有大種。此即",
    "T41n1822_002:0501b13": "大種無其果也。若此異熟大種隨聲有無。此",
    "T41n1822_002:0501b14": "即如聲間斷應非異熟　有人引正理第二",
    "T41n1822_002:0501b15": "十。成就造色不成大種。成就大種不成",
    "T41n1822_002:0501b16": "造色。證有一類異熟四大在身而不造色",
    "T41n1822_002:0501b17": "　謬也。此翻證無有造聲異熟大種在身。",
    "T41n1822_002:0501b18": "而無所造聲也。彼文引造無表色大種",
    "T41n1822_002:0501b19": "作句。不引此類大種作句數故　問若成",
    "T41n1822_002:0501b20": "就造無表業大種。而不成就無表色者。豈",
    "T41n1822_002:0501b21": "非現在大種無果耶。答此據無對造色",
    "T41n1822_002:0501b22": "說。不據有對造色說。若不爾者。即違現在",
    "T41n1822_002:0501b23": "大種必有果也。造色必有因。四大必有果。",
    "T41n1822_002:0501b24": "同世者。據有對造色說　准上道理一切",
    "T41n1822_002:0501b25": "聲皆無異熟大種造也　長養大種造等流",
    "T41n1822_002:0501b26": "色。定共戒定長養大造故。長養四大造長",
    "T41n1822_002:0501b27": "養聲。等流四大造等流聲。無文證二互相",
    "T41n1822_002:0501b28": "造故。一切業聲皆是等流。等流大造非餘造",
    "T41n1822_002:0501b29": "故。論。八無礙至非所長養。此釋八有",
    "T41n1822_002:0501c01": "等流異熟生　如文可解　酬先因者是",
    "T41n1822_002:0501c02": "異熟性。餘是等流　諸無礙法無積集故非",
    "T41n1822_002:0501c03": "所長養者。正理論云。豈不此中亦有長養。",
    "T41n1822_002:0501c04": "謂先因力引後果生。亦令功能轉明盛故。",
    "T41n1822_002:0501c05": "契經亦言信無色法。增長廣大。應有長養",
    "T41n1822_002:0501c06": "　雖有此言而非長養。即說等流增長廣",
    "T41n1822_002:0501c07": "大。若先因力引後果生。令其功能轉明盛",
    "T41n1822_002:0501c08": "者。此亦即依等流性說。同類．遍行因所生",
    "T41n1822_002:0501c09": "故。諸有礙法。極微所成。同時積集可名長",
    "T41n1822_002:0501c10": "養。諸無礙法非極微故。無積集義不名長",
    "T41n1822_002:0501c11": "養。論。餘謂餘四至有等流性。此釋色．",
    "T41n1822_002:0501c12": "香．味．觸四界也。色有情數者。有異熟生．及",
    "T41n1822_002:0501c13": "所長養。三性業俱唯有等流性。香．味．觸三",
    "T41n1822_002:0501c14": "有情數者。有異熟．長養。無記業俱者是等",
    "T41n1822_002:0501c15": "流性。一切外五境皆是等流。論。實唯法",
    "T41n1822_002:0501c16": "者至獨名有實。如文可解。論。意法意",
    "T41n1822_002:0501c17": "識至名為法界。此釋剎那唯後三也　此說",
    "T41n1822_002:0501c18": "究竟非等流者。自餘無漏。苦法智忍未現",
    "T41n1822_002:0501c19": "前時無同類因。苦法智忍若現在前即有同",
    "T41n1822_002:0501c20": "類因。唯苦法智忍。於一切時無同類因。故",
    "T41n1822_002:0501c21": "名究竟非等流者　正理論云。謂初無漏苦",
    "T41n1822_002:0501c22": "法忍品。非等流故名一剎那。此說正現行",
    "T41n1822_002:0501c23": "亦非等流者。餘有為法無非等流。唯初無",
    "T41n1822_002:0501c24": "漏五蘊剎那。無同類因而得生起。餘有為",
    "T41n1822_002:0501c25": "法無如是事。等無間緣勢力強故。前因雖",
    "T41n1822_002:0501c26": "闕而此得生。等無間緣勢力強者。與初聖",
    "T41n1822_002:0501c27": "道品類同故。無量善法所長養故。與初聖",
    "T41n1822_002:0501c28": "道性相等故。為此。廣修諸加行故　問從",
    "T41n1822_002:0501c29": "同類因生名為等流者。利根聖人。鈍無漏",
    "T41n1822_002:0502a01": "道。畢竟無同類因。五類之中是何法攝。若謂",
    "T41n1822_002:0502a02": "等流無同類因。若謂剎那非初無漏。豈非",
    "T41n1822_002:0502a03": "五類攝法不盡　答五類攝法盡。所以得",
    "T41n1822_002:0502a04": "知。故此論云。謂初無漏苦法忍品。非等流",
    "T41n1822_002:0502a05": "故名為剎那。此說究竟非等流者。餘有為",
    "T41n1822_002:0502a06": "法無非等流。故知。除初無漏餘有為法皆",
    "T41n1822_002:0502a07": "等流攝。利根聖人鈍無漏道。既是餘有為法",
    "T41n1822_002:0502a08": "攝。明知是等流。何者名為剎那。答唯取現",
    "T41n1822_002:0502a09": "起一剎那法名曰剎那。自餘皆非以不定",
    "T41n1822_002:0502a10": "故。故正理云。此說正現行亦非等流者。餘",
    "T41n1822_002:0502a11": "有為法無非等流　問利根聖人鈍無漏道。",
    "T41n1822_002:0502a12": "亦是究竟無同類因。如何得說是等流性。",
    "T41n1822_002:0502a13": "答未練根時皆容起故。容有因故非剎那",
    "T41n1822_002:0502a14": "法　問在凡位中豈無唯有利根性者。答",
    "T41n1822_002:0502a15": "一切眾生。法爾身中具六種性。遇緣不同",
    "T41n1822_002:0502a16": "成利．鈍性。未遇緣前利．鈍不定。非是法",
    "T41n1822_002:0502a17": "爾。何理相違。",
    "T41n1822_002:0502a18": "論。如是已說異熟生等。下半頌。第十五明",
    "T41n1822_002:0502a19": "成就門　今應略述得與成就二名通別。",
    "T41n1822_002:0502a20": "准婆沙一百六十二云。得唯在初。成就通",
    "T41n1822_002:0502a21": "初．後　准此論意。先不成就。及得已捨後",
    "T41n1822_002:0502a22": "獲此法初念之得。名通二種。名得亦名成",
    "T41n1822_002:0502a23": "就。後念之得唯名成就。不名得也　又正",
    "T41n1822_002:0502a24": "理論第十二云。豈不盡智於成佛時亦不",
    "T41n1822_002:0502a25": "名得。況滅盡定。以諸菩薩任金剛喻三摩",
    "T41n1822_002:0502a26": "地時。名得盡智。得體生時名為得故　婆",
    "T41n1822_002:0502a27": "沙得．捨文中大意亦同。准此論意。先不成",
    "T41n1822_002:0502a28": "就。及得已捨。後獲此法。不簡所得之法生",
    "T41n1822_002:0502a29": "與不生。但初得之得。至生相時名之為得。",
    "T41n1822_002:0502b01": "若至現在即名成就。故知。第一念得有其",
    "T41n1822_002:0502b02": "二名。名得亦名成就。後念之得但名成就。",
    "T41n1822_002:0502b03": "婆沙以初念得有其二名。後念之得唯有一",
    "T41n1822_002:0502b04": "名。故言得唯在初成就通其初．後。正理辨",
    "T41n1822_002:0502b05": "得時故。說唯得至生相。此論辨得門中。",
    "T41n1822_002:0502b06": "云先不成就今得．成就者。即是說初念得。",
    "T41n1822_002:0502b07": "於生相時名之為得。至現在時名為成",
    "T41n1822_002:0502b08": "就。合二義說故。言今得成就　古諸師云。",
    "T41n1822_002:0502b09": "成通新．舊。得據新論。不成通新．舊。捨據",
    "T41n1822_002:0502b10": "新論者。此同婆沙得唯在初。成通初．後。",
    "T41n1822_002:0502b11": "捨時即名不成得時即名成者。應改一字",
    "T41n1822_002:0502b12": "餘義無失。應云捨體即名不成。得體即名",
    "T41n1822_002:0502b13": "成就。雖時不同其體一故。若就用明。得時",
    "T41n1822_002:0502b14": "非是成就時。成就時非得時。生時現在",
    "T41n1822_002:0502b15": "時不同故　有人云。問得與成就何別。捨",
    "T41n1822_002:0502b16": "與不成就何別。解云。若法爾時創至生相",
    "T41n1822_002:0502b17": "爾時名得。若流至現方名成就。得時不",
    "T41n1822_002:0502b18": "名成就。成就時不名得。故正理第十二云。",
    "T41n1822_002:0502b19": "豈不乃至。得體生時名為得。故正理既言",
    "T41n1822_002:0502b20": "得體生時名得。故知。法至生時名得．流至",
    "T41n1822_002:0502b21": "現在方名成就　若准此釋不得論意。論",
    "T41n1822_002:0502b22": "既自云得體生時名之為得。因何妄謂",
    "T41n1822_002:0502b23": "法至生時。若謂要法至生相時方名得者。",
    "T41n1822_002:0502b24": "三類智邊得世俗智。此法豈是至生相耶。",
    "T41n1822_002:0502b25": "住世第一法時。於無漏根非捨而得。非滅",
    "T41n1822_002:0502b26": "而起。爾時所得諸無漏根。此時皆悉說能起",
    "T41n1822_002:0502b27": "耶。諸不起者皆不名得耶。如何唯說法至",
    "T41n1822_002:0502b28": "生時名之為得。又得時。雖實不得名成",
    "T41n1822_002:0502b29": "就。取共當名亦得名成就。此論於得門中。",
    "T41n1822_002:0502c01": "云或有眼界先不成就今得．成就。非眼",
    "T41n1822_002:0502c02": "識。謂生欲界漸得眼根。故知。即於得時",
    "T41n1822_002:0502c03": "取其當名亦得名為成就眼也。捨．不成",
    "T41n1822_002:0502c04": "就准上以釋。此上所辨皆是別義　若據",
    "T41n1822_002:0502c05": "通名自有兩類。若就體以說。一切得皆亦",
    "T41n1822_002:0502c06": "得名成就。一切成就皆亦名得。若就時論。",
    "T41n1822_002:0502c07": "成就時亦名得。得時不名成就。以即前",
    "T41n1822_002:0502c08": "流至現在故。若得正在生相時。但名得",
    "T41n1822_002:0502c09": "不名成就。不可住世第一時成聖法故。",
    "T41n1822_002:0502c10": "又若然者。即有一時亦聖亦凡過也。應更",
    "T41n1822_002:0502c11": "思之　問准下文。二通變化有三世得。何",
    "T41n1822_002:0502c12": "故此中。生上三禪中。眼識不現在前即不",
    "T41n1822_002:0502c13": "成就。答泰法師引三藏釋云。二通初禪繫。",
    "T41n1822_002:0502c14": "依初禪地發自地通。三世成就。如善習自",
    "T41n1822_002:0502c15": "地威儀．工巧有三世得。下文言二通三世",
    "T41n1822_002:0502c16": "得者。據初禪說。此中據身生上地起下",
    "T41n1822_002:0502c17": "地二通故。唯有法俱得。如汎借識說　問",
    "T41n1822_002:0502c18": "生上三定起下眼耳二通。是何無記　解",
    "T41n1822_002:0502c19": "言。雜心論主達磨多羅造。對法藏論中說。",
    "T41n1822_002:0502c20": "天眼．耳通．是威儀無記。工巧唯欲不通上",
    "T41n1822_002:0502c21": "界。異熟非異地起。變化唯意。既非餘三。明",
    "T41n1822_002:0502c22": "知二通定是威儀　有人破云。此解不然。違",
    "T41n1822_002:0502c23": "理．教故。如下論云。色界威儀心。二十心中",
    "T41n1822_002:0502c24": "從五心生。謂自界五除通果心者　此不",
    "T41n1822_002:0502c25": "成證。二十心中說威儀．工巧．通果唯是意",
    "T41n1822_002:0502c26": "識。威儀．工巧加行亦通四識．五識。然明相",
    "T41n1822_002:0502c27": "生不明加行。由彼不是正緣威儀．工巧",
    "T41n1822_002:0502c28": "心故。如說七業道色為體性。此七加行亦",
    "T41n1822_002:0502c29": "通非色。明七業道不辨非色。此亦如是。",
    "T41n1822_002:0503a01": "此四識雖是加行。然辨相生不取加行。",
    "T41n1822_002:0503a02": "然婆沙說四識．五識有威儀．工巧者。此就",
    "T41n1822_002:0503a03": "威儀．工巧加行中。說為威儀．工巧。如殺",
    "T41n1822_002:0503a04": "加行亦名殺生。其通果心唯是意識不通",
    "T41n1822_002:0503a05": "五識故。此論廣心云。欲界無覆無記分為",
    "T41n1822_002:0503a06": "四心。乃至．威儀路等三無覆心。色．香．味．觸",
    "T41n1822_002:0503a07": "為所緣境。工巧處等亦緣於聲。如是三心",
    "T41n1822_002:0503a08": "唯是意識。既言唯是意識。故知定遮五識。",
    "T41n1822_002:0503a09": "婆沙亦同應檢。既言工巧處亦緣於聲。故",
    "T41n1822_002:0503a10": "知。威儀不緣聲也。威儀路．工巧處加行。亦",
    "T41n1822_002:0503a11": "通四識．五識。故知。四識是威儀加行。五識",
    "T41n1822_002:0503a12": "唯是工巧加行。四識．五識不通根本。有餘",
    "T41n1822_002:0503a13": "師說。有威儀路。及工巧處所引意識具緣十",
    "T41n1822_002:0503a14": "二處境。此師亦唯意識。故知。廣心說威儀",
    "T41n1822_002:0503a15": "心相生者。說意識威儀心。雜心論師。二通",
    "T41n1822_002:0503a16": "為威儀心者。加行類故亦名威儀。將意識",
    "T41n1822_002:0503a17": "正威儀相生。難五識加行類威儀。豈相關預。",
    "T41n1822_002:0503a18": "然廣心中工巧．威儀加行。通四識．五識。其",
    "T41n1822_002:0503a19": "通果心定唯意識。更無異端。因何引來將",
    "T41n1822_002:0503a20": "破雜心師義。必欲破斥應求異理。言異",
    "T41n1822_002:0503a21": "理者。雜心．既用四識為威儀加行。可說",
    "T41n1822_002:0503a22": "是威儀。耳識非威儀加行。如何天耳通是威",
    "T41n1822_002:0503a23": "儀也。非威儀加行故。又威儀意識尚不緣",
    "T41n1822_002:0503a24": "聲。如何耳識是加行也。若言似威儀心以",
    "T41n1822_002:0503a25": "能通緣十二處境者　此亦不然。論文唯",
    "T41n1822_002:0503a26": "說在意地故。准此等理。雜心所立非為正",
    "T41n1822_002:0503a27": "也。應言四無記心攝心不盡。借識之類非",
    "T41n1822_002:0503a28": "四攝也。耳識非威儀。上地無工巧。變化唯",
    "T41n1822_002:0503a29": "意識故　頌第二句云獨得者。初兩偏句",
    "T41n1822_002:0503b01": "　俱得者。第三俱得句　非者。第四俱非句",
    "T41n1822_002:0503b02": "　等者。等成就門。長行中有二。先明得門。",
    "T41n1822_002:0503b03": "二明成就門也。得門中有將眼對識成四",
    "T41n1822_002:0503b04": "句。將眼對色成兩句。若得色必得眼。自",
    "T41n1822_002:0503b05": "有得眼不得色故。將識對色成四句。將",
    "T41n1822_002:0503b06": "鼻．舌對二識成四句。將鼻．舌對香．味",
    "T41n1822_002:0503b07": "亦成四句。將識對香．味述可句。將身對",
    "T41n1822_002:0503b08": "識成四句。將身對觸述可句。將觸對識",
    "T41n1822_002:0503b09": "成四句。成就門中准釋。然若成就眼定成",
    "T41n1822_002:0503b10": "就色。自有成就色不成就眼。餘文可解。",
    "T41n1822_002:0503b11": "論。如是已說至幾內幾外。此下半頌。第十",
    "T41n1822_002:0503b12": "六內．外門也。論曰至色等六境。長行釋",
    "T41n1822_002:0503b13": "中有二。初總釋頌文。後別釋內．外。此即初",
    "T41n1822_002:0503b14": "也。論。我依名內．外謂此餘。自下別釋",
    "T41n1822_002:0503b15": "內．外。於中有二。初正釋內．外。後問答分別。",
    "T41n1822_002:0503b16": "此即初也。論。我體既無至假說心為我。",
    "T41n1822_002:0503b17": "後問答分別也。論。故契經說至假說為",
    "T41n1822_002:0503b18": "我。此引兩文證心為我　如文可解。",
    "T41n1822_002:0503b19": "論。眼等為此至故說名外。此釋成內．外也。",
    "T41n1822_002:0503b20": "論。若爾至非心依故。自下問答六識為",
    "T41n1822_002:0503b21": "內所以。此是問也。論。至意位時至皆通",
    "T41n1822_002:0503b22": "三世答也。答中有二。初順答。後反釋。此即",
    "T41n1822_002:0503b23": "初也。論。又若未來至無改易故。第二反",
    "T41n1822_002:0503b24": "釋　文相可解　正理云。若爾何緣說心為",
    "T41n1822_002:0503b25": "我。恒於自境自在行故。我謂於自境常自",
    "T41n1822_002:0503b26": "在行。心曾無有時不行自境。故一切心皆",
    "T41n1822_002:0503b27": "名為我。非諸心所亦得我名。意為上首",
    "T41n1822_002:0503b28": "故。經說獨行故。彼要依心能行境故。如諸",
    "T41n1822_002:0503b29": "心所雖亦調伏。而但就勝說調伏心。說我",
    "T41n1822_002:0503c01": "亦然。唯心非所。若法與此似我之心。為不",
    "T41n1822_002:0503c02": "共益彼名為內。與此相違餘法名外。故諸",
    "T41n1822_002:0503c03": "心所無成內失。又諸心所。雖復與心一生住",
    "T41n1822_002:0503c04": "等。而心望心獨名為內。非心所者。同異類",
    "T41n1822_002:0503c05": "心展轉相望。為所依性皆不捨故。諸心所法",
    "T41n1822_002:0503c06": "異類望心。必定捨離能依性故。謂若善心。",
    "T41n1822_002:0503c07": "望善染污．及無記心。為所依性皆不捨離。",
    "T41n1822_002:0503c08": "染污無記心亦如是。若善心所。望彼染污．",
    "T41n1822_002:0503c09": "及無記心。捨能依性。染污無記望餘亦爾。",
    "T41n1822_002:0503c10": "故心望心為所依性。無相簡隔得名為",
    "T41n1822_002:0503c11": "內。心所望心為能依性。有相簡隔不得",
    "T41n1822_002:0503c12": "內名。又諸心所望同類心。為能依性或多",
    "T41n1822_002:0503c13": "或少。心為所依則不如是。由此內名。在",
    "T41n1822_002:0503c14": "心非所　若爾大法應受內名。不爾心所",
    "T41n1822_002:0503c15": "朋類壞故。如異生中不墮法者　不墮法。",
    "T41n1822_002:0503c16": "謂不墮三惡道。雖至忍位不墮惡趣。以",
    "T41n1822_002:0503c17": "異生類中多墮惡趣故。經說預流名不墮",
    "T41n1822_002:0503c18": "惡趣　正理破我執依故說心為我云。又心",
    "T41n1822_002:0503c19": "少分是我執依。一切心依皆名為內。由此不",
    "T41n1822_002:0503c20": "應作如是釋我執依心故假說心為我。",
    "T41n1822_002:0503c21": "又少分心貪等依故。應一切心皆成染污。又",
    "T41n1822_002:0503c22": "少分心尋．伺依故　一切應成有尋有伺。此",
    "T41n1822_002:0503c23": "既不爾。彼云何然。差別因緣不可得故。",
    "T41n1822_002:0503c24": "述曰。我執是我見。依有二義。一者相應。即",
    "T41n1822_002:0503c25": "是與身見相應心名我執依。餘相應心非",
    "T41n1822_002:0503c26": "我執依。此即心通非我執依。二者我執所緣",
    "T41n1822_002:0503c27": "名我執依此即我執所依。通五取蘊非無",
    "T41n1822_002:0503c28": "漏蘊。即應色等四蘊亦名為我。我執依故。",
    "T41n1822_002:0503c29": "無漏心不名為內。非我依故。無漏之心",
    "T41n1822_002:0504a01": "既非我執依。不得名我所依之根。既非",
    "T41n1822_002:0504a02": "我依不得名內。前所引正理文就相應依。",
    "T41n1822_002:0504a03": "破宗說一切為我。我執所依唯一分故",
    "T41n1822_002:0504a04": "　正理又云。又彼何能遮心所等。我執依性。",
    "T41n1822_002:0504a05": "以有身見緣五取蘊為境界故　述曰。此",
    "T41n1822_002:0504a06": "破第二所緣名所依也。此即我執所依通",
    "T41n1822_002:0504a07": "異品也。非是定因。以色等四蘊亦是我執",
    "T41n1822_002:0504a08": "依故　有人釋我執所依有三。一釋是相",
    "T41n1822_002:0504a09": "應依。二釋是境界依。如正理破。第三釋云。",
    "T41n1822_002:0504a10": "我執有二。一者迷執。謂即我見。但緣有漏。",
    "T41n1822_002:0504a11": "二者取執。謂一切心。於境自在執取前境。",
    "T41n1822_002:0504a12": "皆名我執。二執所緣雖通諸法。心強勝故",
    "T41n1822_002:0504a13": "偏名依止。故於此心假說為我。此解。依止",
    "T41n1822_002:0504a14": "遍通諸心。此是所緣說依。非相應依及自",
    "T41n1822_002:0504a15": "體依。此釋還同前不定過　有人又云。正理",
    "T41n1822_002:0504a16": "解心為我。恒於自境自在行故。若作俱舍",
    "T41n1822_002:0504a17": "師破。不異我前第三解也　今詳前第三",
    "T41n1822_002:0504a18": "解與正理師。其意全別。如何是同。前第三解",
    "T41n1822_002:0504a19": "云一迷執。二者取執。謂一切心於境自在執",
    "T41n1822_002:0504a20": "取皆名我執。二執所緣雖通諸法。心強勝",
    "T41n1822_002:0504a21": "故偏名依止。故於此心假說為我。此即說",
    "T41n1822_002:0504a22": "心我執境界是依止假說為我。正理說心",
    "T41n1822_002:0504a23": "恒於自境自在行故名之為我。此即是自體",
    "T41n1822_002:0504a24": "名非是所緣。所緣．自體。義既懸別。如何是",
    "T41n1822_002:0504a25": "同。必欲作俱舍師救。應云。我釋依汝宗婆",
    "T41n1822_002:0504a26": "沙。汝釋違自宗義如何是正婆沙七十四。",
    "T41n1822_002:0504a27": "問。云何建立內．外為依於法。為依於我。",
    "T41n1822_002:0504a28": "答。一說唯依法立。然非一切。謂內六識身",
    "T41n1822_002:0504a29": "是染淨法所依止處。若與六識作所依者",
    "T41n1822_002:0504b01": "名為內處。作所緣者名為外處。故依法立",
    "T41n1822_002:0504b02": "內．外處名。復次。若法是根立為內處。若法",
    "T41n1822_002:0504b03": "是根義立為外處。復次。若法是有境立為內",
    "T41n1822_002:0504b04": "處。若法是境立為外處。有說。依我立內．外",
    "T41n1822_002:0504b05": "處。我即是心。我執所依止故。於此心上假",
    "T41n1822_002:0504b06": "立我名。引頌文證。與此同。乃至又云。然",
    "T41n1822_002:0504b07": "內．外名非圓成實。謂於我是內者。於他名",
    "T41n1822_002:0504b08": "外。於我是外者。於他名內故　但依一立",
    "T41n1822_002:0504b09": "內．外名。非不決定　准婆沙有四釋。此論",
    "T41n1822_002:0504b10": "即當第四。正理如何破自宗義　又世想立",
    "T41n1822_002:0504b11": "名。依少分立如何為難。",
    "T41n1822_002:0504b12": "論。已說內．外至幾彼同分。下半頌第十七同",
    "T41n1822_002:0504b13": "分彼同分門。論曰至恒名同分。長行文",
    "T41n1822_002:0504b14": "中有三。一明法界唯同分。二明十七通二",
    "T41n1822_002:0504b15": "種。三明同分等義。此即初也　言。法同分",
    "T41n1822_002:0504b16": "者。牒頌文也　謂一法界唯是同分。釋頌",
    "T41n1822_002:0504b17": "意也　言若境與識至說名同分釋境同分",
    "T41n1822_002:0504b18": "義也　若境。簡六根．六識。定為所緣。簡外",
    "T41n1822_002:0504b19": "五境。五境雖二識緣對其五識為定所緣",
    "T41n1822_002:0504b20": "不對意識。法界對其意識為定所緣不對",
    "T41n1822_002:0504b21": "餘識。故正理云。且如法界與彼意識為定",
    "T41n1822_002:0504b22": "所緣是不共故　准此。故知。五境是共非",
    "T41n1822_002:0504b23": "定所緣。然望五識為定所緣。五識於餘不",
    "T41n1822_002:0504b24": "能緣故。由此法界已．正．當生無邊意識",
    "T41n1822_002:0504b25": "故名同分。餘十七界雖已．正．當生無邊意",
    "T41n1822_002:0504b26": "識。不名同分。已生謂過．現。生法謂未來正",
    "T41n1822_002:0504b27": "生。及當生也　言。無一法界至無邊意識",
    "T41n1822_002:0504b28": "者。釋唯同分　言。由諸聖者至恒名同分",
    "T41n1822_002:0504b29": "者。指事釋也。如文可解。論。餘二者",
    "T41n1822_002:0504c01": "至應說自用。第二明十七界通二　餘二者。",
    "T41n1822_002:0504c02": "牒頌文　餘十七界皆有同分彼同分者。",
    "T41n1822_002:0504c03": "釋頌意　何名同分彼同分耶者。問。十七",
    "T41n1822_002:0504c04": "界何者名同分。何者名彼同分　謂作自業",
    "T41n1822_002:0504c05": "不作自業者。引頌答　若作自業至名彼",
    "T41n1822_002:0504c06": "同分釋頌意　此中眼界至應說自用。下",
    "T41n1822_002:0504c07": "指法釋也。論。迦濕彌羅國至應知亦",
    "T41n1822_002:0504c08": "爾。下釋彼同分　西方師。是揵馱國師。",
    "T41n1822_002:0504c09": "薩婆多師釋是正義。不許有識不與根",
    "T41n1822_002:0504c10": "合　同分眼有三。謂已生．正生．當生。此無",
    "T41n1822_002:0504c11": "異說　彼同分眼二說不同。婆沙師說有",
    "T41n1822_002:0504c12": "四種。西方諸師五種。如文可解。已上釋",
    "T41n1822_002:0504c13": "五根同分．彼同文。論。意彼同分唯不生",
    "T41n1822_002:0504c14": "法。釋意根也。意同分有三。謂已．正．當生",
    "T41n1822_002:0504c15": "意。彼同分有一。謂不生法。識起必託於境",
    "T41n1822_002:0504c16": "緣境即有自用。故唯不生是彼同分。更無",
    "T41n1822_002:0504c17": "異說　問意能緣十七皆名為同分。十七為",
    "T41n1822_002:0504c18": "意緣應名為同分　答五根．五識對自境",
    "T41n1822_002:0504c19": "方名為同分。不約為境義。雖被意緣非",
    "T41n1822_002:0504c20": "同分　問五根．五識對自境雖被意緣",
    "T41n1822_002:0504c21": "非同分。五境既對於能緣意。若緣時名同",
    "T41n1822_002:0504c22": "分　答五境對自根．識名同分。不對意",
    "T41n1822_002:0504c23": "識名同分　問意非五自識被緣非同",
    "T41n1822_002:0504c24": "分。五非意自境意緣非同分　答五境用",
    "T41n1822_002:0504c25": "有三。謂自根．自識．及意識。他識雖緣非同",
    "T41n1822_002:0504c26": "分。緣五意一用。但起此用即同分。婆沙七",
    "T41n1822_002:0504c27": "十一云。問餘十七界亦是意識所了別境。",
    "T41n1822_002:0504c28": "應皆同分便無彼同分。如何說有彼同分",
    "T41n1822_002:0504c29": "耶。答餘十七界。不依意識立為同分．及彼",
    "T41n1822_002:0505a01": "同分。但依各別根．境相對。謂眼對色。色對",
    "T41n1822_002:0505a02": "眼。乃至。身對觸。觸對身。問若爾意界．及意",
    "T41n1822_002:0505a03": "識界。唯應對法界立同分．彼同分。是即緣",
    "T41n1822_002:0505a04": "餘十七界者應非同分。答理應如是。然以",
    "T41n1822_002:0505a05": "意界．及意識界通能了別一切法故。依自",
    "T41n1822_002:0505a06": "作用立為同分。如眼等根有見等用。必不",
    "T41n1822_002:0505a07": "立為彼同分故。論。色界至應說自用。",
    "T41n1822_002:0505a08": "上明根同分．彼同分。自此下明五境同分．",
    "T41n1822_002:0505a09": "彼同分。於中有二。初明五境。次對根顯差",
    "T41n1822_002:0505a10": "別。此即初。文可解。論。應知同分至故",
    "T41n1822_002:0505a11": "如色說。此即第二對根顯差別。得同分名",
    "T41n1822_002:0505a12": "有二。一諸不可共用之法。若於用者名",
    "T41n1822_002:0505a13": "為同分。於不用者亦得說名此是同分。彼",
    "T41n1822_002:0505a14": "同分亦爾。二諸可共用者各於用者名為",
    "T41n1822_002:0505a15": "同分。於不用者不名同分。彼同分亦爾",
    "T41n1822_002:0505a16": "　應知同分至乃至意界亦爾者。此是初不共",
    "T41n1822_002:0505a17": "用　言。色即不然至相撲等色者。此是第二",
    "T41n1822_002:0505a18": "共受用也。正理論云。亦有色界於一切眾",
    "T41n1822_002:0505a19": "生不名同分。如妙高山中色　言。眼無是",
    "T41n1822_002:0505a20": "事至建立同分及彼同分。釋共．不共得名所",
    "T41n1822_002:0505a21": "以。言。如說色界聲香．味觸應知亦爾者。類",
    "T41n1822_002:0505a22": "釋餘四境言。聲可如色至不應如色說者。",
    "T41n1822_002:0505a23": "外難。聲離中知可如色說。三境合知。一取餘",
    "T41n1822_002:0505a24": "不取。如何是共　言。雖有是理至故如色說",
    "T41n1822_002:0505a25": "者。通難。雖此三境正與根合不共覺等。未",
    "T41n1822_002:0505a26": "根合前可共受用。謂或與彼．此根合不決",
    "T41n1822_002:0505a27": "定故。故如色說。眼不如是不如眼說。",
    "T41n1822_002:0505a28": "正理論云。何緣說眼同分．及彼同分異於",
    "T41n1822_002:0505a29": "色耶。容多有情同見一色。無用一眼二",
    "T41n1822_002:0505b01": "有情觀。聲如色說。是共境故。香．味．觸三如",
    "T41n1822_002:0505b02": "內界說非共境故。然諸世間依假名想。有",
    "T41n1822_002:0505b03": "言我等同嗅此香。同甞此味。同覺此觸。",
    "T41n1822_002:0505b04": "准正理文。三境如眼說。此論如色說。二論",
    "T41n1822_002:0505b05": "各依婆沙一說意各別。此論以未來香可",
    "T41n1822_002:0505b06": "容生二鼻根由不定故如色說。正理論據",
    "T41n1822_002:0505b07": "正嗅香不可共嗅故如眼說　今詳二說。",
    "T41n1822_002:0505b08": "此論理長。所以知然。鼻根．鼻識境界必同。",
    "T41n1822_002:0505b09": "一切眾生鼻識既於一切香有其三定。此",
    "T41n1822_002:0505b10": "即香境是其共緣。識既是共。故知於根亦共。",
    "T41n1822_002:0505b11": "眼即不爾。唯自識望眼有其三定。他識",
    "T41n1822_002:0505b12": "望眼全無依義。何得同香。如何謂其三",
    "T41n1822_002:0505b13": "境如眼說耶。三境雖與色不全同。然是共",
    "T41n1822_002:0505b14": "境其義決定。論。眼等六識至如意界說。",
    "T41n1822_002:0505b15": "此由六識轉為意故。如釋意界。六識亦爾",
    "T41n1822_002:0505b16": "　論。云何同分至名彼同分。此第三釋同",
    "T41n1822_002:0505b17": "分．彼同分義　言。根境識三更相交涉故名",
    "T41n1822_002:0505b18": "為分。正理云。分謂交涉同有此分故名同",
    "T41n1822_002:0505b19": "分。云何交涉。謂根．境．識更相交涉。則是",
    "T41n1822_002:0505b20": "展轉相隨順義　言。或復分者是己作用。正",
    "T41n1822_002:0505b21": "理言。或復分者是己作用。更相交涉故。先說",
    "T41n1822_002:0505b22": "言若作自業名為同分　言。或復分者是",
    "T41n1822_002:0505b23": "所生觸。正理論云。或復分者是所生觸。依根．",
    "T41n1822_002:0505b24": "境．識交涉生故　言。同有此分故名同分。",
    "T41n1822_002:0505b25": "此釋同字并結。正理云。同有此分故名同",
    "T41n1822_002:0505b26": "分。則同有用。同有觸義　准正理文。更相",
    "T41n1822_002:0505b27": "交涉是總句。作用及觸是別句　論。與此相",
    "T41n1822_002:0505b28": "違至名彼同分。釋彼同分。正理云。云何與",
    "T41n1822_002:0505b29": "彼種類分同。謂此與彼同見等相。同處。同",
    "T41n1822_002:0505c01": "界。互為因故。互相屬故。互相引故。種類分",
    "T41n1822_002:0505c02": "同　准此論意。有用名同分。無用名非同",
    "T41n1822_002:0505c03": "分。此無用非同分。與彼有用同分。同能見",
    "T41n1822_002:0505c04": "相。乃至。互相引故。是種類分同。即是有用",
    "T41n1822_002:0505c05": "無用雖別。而互相似。名種類分同。同有此",
    "T41n1822_002:0505c06": "分故。即是無用與彼有用分同。名彼同分。",
    "T41n1822_002:0505c07": "是彼同分之同類故。婆沙七十一云。問同分",
    "T41n1822_002:0505c08": "眼能見色。彼同分眼不能見色。云何見色",
    "T41n1822_002:0505c09": "眼是不見色眼之同分。不見色眼是彼見",
    "T41n1822_002:0505c10": "色眼之同分耶。答彼．此二眼互為因故",
    "T41n1822_002:0505c11": "　乃至　復次見色眼。與不見色眼。俱一界",
    "T41n1822_002:0505c12": "攝。俱一處攝。俱一根攝。同一見性。故見",
    "T41n1822_002:0505c13": "色眼是不見色眼之同分。不見色眼復是",
    "T41n1822_002:0505c14": "彼見色眼之同分。如眼界耳．鼻．舌．身界",
    "T41n1822_002:0505c15": "亦爾。同分．彼同分品類差別皆相似故。問色",
    "T41n1822_002:0505c16": "界云何。答諸色為眼已．正．當見。及彼同分",
    "T41n1822_002:0505c17": "是名色界　乃至　或有色界一切有情眼",
    "T41n1822_002:0505c18": "所不見。即彼色界於一切時名彼同分。",
    "T41n1822_002:0505c19": "如妙高山中心之色。及大地中。大海下色。",
    "T41n1822_002:0505c20": "一切有情無有見者。問彼色豈非天眼境",
    "T41n1822_002:0505c21": "界。答彼色雖是天眼境界。而無用故此不",
    "T41n1822_002:0505c22": "觀人。復次非一切時天眼現起。故有彼",
    "T41n1822_002:0505c23": "色天眼不見。問彼色豈非佛眼見　亦同",
    "T41n1822_002:0505c24": "天眼釋。又有無佛時故　然於此義或有",
    "T41n1822_002:0505c25": "欲令唯嗅甞覺各自身中諸香．味．觸。彼",
    "T41n1822_002:0505c26": "作是說。香．味．觸界依世俗理如色界說",
    "T41n1822_002:0505c27": "　依勝義理如眼界說　問若一觸界二有",
    "T41n1822_002:0505c28": "情身。各在一邊共所逼觸。豈非勝義如色",
    "T41n1822_002:0505c29": "界說。答如是觸界有多極微和集一處。二",
    "T41n1822_002:0506a01": "身逼觸各得一邊無共得者。故勝義理如",
    "T41n1822_002:0506a02": "眼界說。香．味二界准此應知。復有欲令",
    "T41n1822_002:0506a03": "亦嗅甞覺他．及非情諸香．味．觸。彼作是",
    "T41n1822_002:0506a04": "說。香．味．觸界若已受用及受用時。依世俗",
    "T41n1822_002:0506a05": "理如色界說。謂諸世間說共得故。依勝義",
    "T41n1822_002:0506a06": "理如眼界說。一所受用餘不得故。若未",
    "T41n1822_002:0506a07": "受用香．味．觸界。依勝義理亦有得義。如",
    "T41n1822_002:0506a08": "色界說義。謂在未來當至現在。有多人",
    "T41n1822_002:0506a09": "等共得義故　乃至　是故諸論皆作是說。",
    "T41n1822_002:0506a10": "如色界聲．香．味．觸界亦爾。以香．味．觸可",
    "T41n1822_002:0506a11": "共得故。",
    "T41n1822_002:0506a12": "論已說同分至幾非所斷。下一頌第十八",
    "T41n1822_002:0506a13": "明見斷等。論曰至皆非所斷。長行釋中有",
    "T41n1822_002:0506a14": "三。一述自宗。二敘異說。三示斷相。此初",
    "T41n1822_002:0506a15": "述自宗也。論。後三界者至各通三種。",
    "T41n1822_002:0506a16": "釋第二句。論。八十八隨眠至皆非所斷。",
    "T41n1822_002:0506a17": "釋後三界通三種也。謂後三界。若是八十",
    "T41n1822_002:0506a18": "八隨眠。及彼俱有法。并隨行得。皆見斷。同時",
    "T41n1822_002:0506a19": "心王是意界．意識界。餘是法界。見所斷法唯",
    "T41n1822_002:0506a20": "是自性斷非是所緣斷　并隨行得者。謂是",
    "T41n1822_002:0506a21": "隨是眠上得。并隨行心．心所法上得。非是",
    "T41n1822_002:0506a22": "說得為隨行也　諸餘有漏皆修所斷者。謂",
    "T41n1822_002:0506a23": "四隨眠．及俱有法．并得是自性斷。及諸有漏",
    "T41n1822_002:0506a24": "色．無覆無記．有漏善法是所緣斷。此二總名",
    "T41n1822_002:0506a25": "修所斷。於中若是心王是意界．意識界。餘是",
    "T41n1822_002:0506a26": "法界。後三界中所有無漏皆非所斷。",
    "T41n1822_002:0506a27": "論。豈不更有至極相違故。第二敘異說云。",
    "T41n1822_002:0506a28": "此中有說。最初聖道剎那生時。諸異生性一",
    "T41n1822_002:0506a29": "切皆得永不成就。是故此性亦見所斷。經說",
    "T41n1822_002:0506b01": "預流得不墮法。非不永斷能招惡趣身．",
    "T41n1822_002:0506b02": "語．意業。得盡惡趣名不墮法。又說。我已",
    "T41n1822_002:0506b03": "盡那落迦。乃至廣說。盡是斷義。是故染污能",
    "T41n1822_002:0506b04": "招惡趣身．語業等亦見所斷。皆與見道極",
    "T41n1822_002:0506b05": "相違故　此是經部等計。論。雖爾至",
    "T41n1822_002:0506b06": "親發起故。第三示斷相也。非見斷法略有",
    "T41n1822_002:0506b07": "三相。一不染污。二非六生。三色　此三非是",
    "T41n1822_002:0506b08": "迷諦理。又非是迷諦親起故。論。謂不染",
    "T41n1822_002:0506b09": "法非六生色定非見斷。立宗　其異生性是",
    "T41n1822_002:0506b10": "不染污無記性攝者。出所以也。見所斷性",
    "T41n1822_002:0506b11": "是自性斷。不染污無記是所緣斷也。論。已",
    "T41n1822_002:0506b12": "離欲者斷善根者猶成就故。證是不染無記",
    "T41n1822_002:0506b13": "性也　已離欲者猶成就故。證非染污　斷",
    "T41n1822_002:0506b14": "善根者猶成就者。證非善性。若是染污。欲",
    "T41n1822_002:0506b15": "界異生性即合是欲界染法。離欲染時應",
    "T41n1822_002:0506b16": "不成就。既離欲染猶成就。故知非染污法。",
    "T41n1822_002:0506b17": "正理論云。其異生性是不染污無記性攝。此",
    "T41n1822_002:0506b18": "若染污欲界異生。離欲貪已應非異生。此",
    "T41n1822_002:0506b19": "成就得依屬生身。是故不應生餘界地成",
    "T41n1822_002:0506b20": "餘界地諸異生性。此若是善斷善根者應非",
    "T41n1822_002:0506b21": "異生。故不染污無記性攝。既不染污非見所",
    "T41n1822_002:0506b22": "斷。若見所斷應忍所斷。若忍所斷忍正起時",
    "T41n1822_002:0506b23": "猶應成就。則應聖者亦是異生。又不染法",
    "T41n1822_002:0506b24": "定非見斷。緣彼煩惱究竟斷時方名斷故。",
    "T41n1822_002:0506b25": "論。此異生性至應是異生。此反難經部也。",
    "T41n1822_002:0506b26": "若忍斷者如無間道猶成惑得。若忍斷",
    "T41n1822_002:0506b27": "異生性。忍現起時應成異生。則應聖者亦",
    "T41n1822_002:0506b28": "是異生。論。六謂意處至則五識等正理",
    "T41n1822_002:0506b29": "云。則五識等緣色等境。外門轉故非見所",
    "T41n1822_002:0506b30": "斷。論。色謂一切身語業等正理云。又諸色",
    "T41n1822_002:0506c01": "法。若染．不染亦非見斷。如不染法。緣彼",
    "T41n1822_002:0506c02": "煩惱究竟斷時方名斷故。論。前及此色至",
    "T41n1822_002:0506c03": "親發起故。總結三種非見所斷所以。正理",
    "T41n1822_002:0506c04": "云。斷義云何。略有二種。一離縛斷。二離境",
    "T41n1822_002:0506c05": "斷。離縛斷者。如契經言於無內眼結如",
    "T41n1822_002:0506c06": "實了知我無內眼結。離境斷者。如契經言。",
    "T41n1822_002:0506c07": "汝等苾芻。若能於眼斷欲貪者。是則名為",
    "T41n1822_002:0506c08": "眼得永斷　述曰煩惱名縛。捨煩惱故名",
    "T41n1822_002:0506c09": "離縛也　阿毘達磨諸大論師。依彼次第",
    "T41n1822_002:0506c10": "立二種斷。一自性斷。二所緣斷。若法是結．",
    "T41n1822_002:0506c11": "及一果等。對治生時。於彼得斷名自性斷。",
    "T41n1822_002:0506c12": "由彼斷故於所緣事便得離繫。不必於中",
    "T41n1822_002:0506c13": "得不成就名所緣斷。此中一切若有漏色。",
    "T41n1822_002:0506c14": "若不染污有漏無色。及彼諸得生等法上。有",
    "T41n1822_002:0506c15": "見所斷．及修所斷諸結所繫。如是諸結漸次",
    "T41n1822_002:0506c16": "斷時。於一一品各別體上起離繫得時。彼",
    "T41n1822_002:0506c17": "諸結。及一果等皆名已斷。彼有漏色。及不染",
    "T41n1822_002:0506c18": "污有漏無色。并彼諸得生等法上諸離繫得。",
    "T41n1822_002:0506c19": "爾時未起未名為斷。由彼諸法唯隨彼地",
    "T41n1822_002:0506c20": "最後無間道所斷故。非諸見道能隨地別",
    "T41n1822_002:0506c21": "次第離染。云何能斷彼色等法。見聖諦者",
    "T41n1822_002:0506c22": "諸惡趣法眾緣闕故已得不生。緣彼煩惱未",
    "T41n1822_002:0506c23": "斷盡故猶未名斷。若法未斷已得不生或",
    "T41n1822_002:0506c24": "不成就。此與已斷有何差別。斷據治道",
    "T41n1822_002:0506c25": "令得離繫。非謂不生或不成就。",
    "T41n1822_002:0506c26": "論如是已說至幾非見。自下第十九有兩",
    "T41n1822_002:0506c27": "頌見。非見門。論曰至餘皆非見。長行",
    "T41n1822_002:0506c28": "釋中有五。一辨見界攝。二釋八見名體。三",
    "T41n1822_002:0506c29": "顯見力。四問答分別。五破異執。此則初",
    "T41n1822_002:0507a01": "也。論。何等為八至諸無漏見。釋八見",
    "T41n1822_002:0507a02": "名體也。如文可解。婆沙四十九云。以四",
    "T41n1822_002:0507a03": "事故名見。一徹視故。二推度故。三堅執故。",
    "T41n1822_002:0507a04": "四深入故。論。譬如夜分至明昧不同。釋",
    "T41n1822_002:0507a05": "顯見力也。正理云。一正見言具攝三種。別",
    "T41n1822_002:0507a06": "開三者。為顯異生．學．無學地三見別故。又",
    "T41n1822_002:0507a07": "顯漸次修習生故。譬如夜分無月等明雲",
    "T41n1822_002:0507a08": "霧晦冥以遊險阻。所見色像無不顛倒。",
    "T41n1822_002:0507a09": "五染污見觀法亦爾。世間正見。譬如夜分",
    "T41n1822_002:0507a10": "無雲所見色像。譬如晝分雲翳上昇掩蔽",
    "T41n1822_002:0507a11": "日輪以遊平坦所見色像漸增明淨。有學",
    "T41n1822_002:0507a12": "正見觀法亦爾。譬如晝分烈日舒光雲霧廓",
    "T41n1822_002:0507a13": "清以遊平坦。所見色像最極明淨。無學正",
    "T41n1822_002:0507a14": "見觀法亦爾。如如行者漸習慧生除自心",
    "T41n1822_002:0507a15": "中愚闇。差別如是如是於諸所緣正見漸",
    "T41n1822_002:0507a16": "增明淨有異。非所緣境有淨不淨。由自覺",
    "T41n1822_002:0507a17": "慧垢障有無。故謂所緣有淨．不淨。如是諸",
    "T41n1822_002:0507a18": "見總類有五。一無記類。二染污類。三善有漏",
    "T41n1822_002:0507a19": "類。四有學類。五無學類。無記類中眼根是見。",
    "T41n1822_002:0507a20": "耳等諸根一切無覆無記慧等悉皆非見。染",
    "T41n1822_002:0507a21": "污類中五見是見。餘染污慧悉皆非見。謂貪．",
    "T41n1822_002:0507a22": "嗔．慢．不共無明．疑俱生慧。餘染污法亦皆非",
    "T41n1822_002:0507a23": "見。有學類中無慧非見。但餘非見。無學類",
    "T41n1822_002:0507a24": "中盡．無生智。及餘非見餘無學慧一切是見。",
    "T41n1822_002:0507a25": "善有漏類中唯意識相應善慧是見。餘皆非",
    "T41n1822_002:0507a26": "見。有餘師說。意識相應善有漏慧亦有非",
    "T41n1822_002:0507a27": "見。謂五識身所引發慧。發有表慧。命終時",
    "T41n1822_002:0507a28": "慧。論。何故至意識相應。自下問答分",
    "T41n1822_002:0507a29": "別。此外問也。論。以五識俱生慧不能決",
    "T41n1822_002:0507b01": "度故。舉頌答也。論。審慮為先至是故",
    "T41n1822_002:0507b02": "非見。釋頌意也。餘文可解。論。若爾眼",
    "T41n1822_002:0507b03": "根至云何名見。外難。論。以能明利至故",
    "T41n1822_002:0507b04": "亦名見。論主答也。雜心有四義。一觀視者。",
    "T41n1822_002:0507b05": "慧性故。二決定者。無疑故。三堅受者。難捨",
    "T41n1822_002:0507b06": "故。四深入者。洞境故。通論八種見皆具上",
    "T41n1822_002:0507b07": "四義。此論決度名見略舉二義。決是決定。",
    "T41n1822_002:0507b08": "度是自度。即堅受也。定中雖無計度。有",
    "T41n1822_002:0507b09": "餘義故。亦名見也。眼根雖無決．度二義。",
    "T41n1822_002:0507b10": "而有明利．觀照二義。故亦名見　明利。則",
    "T41n1822_002:0507b11": "義當雜心深入　觀照則義當雜心觀視",
    "T41n1822_002:0507b12": "　尊者世友眼見。此是有部正義。尊者法救眼",
    "T41n1822_002:0507b13": "識見。尊者妙音眼識相應慧見。譬喻者眼識",
    "T41n1822_002:0507b14": "同時心．心所法和合見　又說犢子部心．心",
    "T41n1822_002:0507b15": "所和合見　問諸論皆破識慧和合。何故此",
    "T41n1822_002:0507b16": "論唯破識見耶　答雜心云。同分眼見色。",
    "T41n1822_002:0507b17": "非彼眼識見。非慧。非和合。不見障色故",
    "T41n1822_002:0507b18": "　准雜心文不見障色之因通破三計。今此論",
    "T41n1822_002:0507b19": "破其識見。餘二不立。故但破一例亦破餘。",
    "T41n1822_002:0507b20": "論。若眼見者至亦應名見。外難。若眼",
    "T41n1822_002:0507b21": "能見者。耳識等起時眼應能見。論。非",
    "T41n1822_002:0507b22": "一切眼至能見非餘。眼見家答。論。若爾",
    "T41n1822_002:0507b23": "至見色非眼。識見家難。若識有則見。識無",
    "T41n1822_002:0507b24": "不見。此見則由能依識應是識見。",
    "T41n1822_002:0507b25": "論。不爾眼識定非能見。立宗。論。所以",
    "T41n1822_002:0507b26": "者何。識見家徵。論。傳說不能觀障色故。",
    "T41n1822_002:0507b27": "此立因也。論。現見壁等至欲不能觀。",
    "T41n1822_002:0507b28": "引現量證。論。若識見者至應見障色。反",
    "T41n1822_002:0507b29": "難識見家。論。於被障色至如何當見。",
    "T41n1822_002:0507c01": "識見家通難也。論。眼識於彼何故不生。",
    "T41n1822_002:0507c02": "眼見家徵。識既無礙。何為不生。論。許",
    "T41n1822_002:0507c03": "眼見者至何緣不起。重責識見家也。我許眼",
    "T41n1822_002:0507c04": "見識可不生。汝許識見何為不起。論",
    "T41n1822_002:0507c05": "眼豈如身根至不見彼耶。識見家却徵也。",
    "T41n1822_002:0507c06": "論。又頗胝迦至云何得見。識見家重難",
    "T41n1822_002:0507c07": "也。汝前言眼有對故不見障色。水等亦是",
    "T41n1822_002:0507c08": "其障云何得見。論。是故不由至無見功",
    "T41n1822_002:0507c09": "能。識見家總結也。論。若爾所執眼識云",
    "T41n1822_002:0507c10": "何。眼見家却問識見家。於被障色有見．",
    "T41n1822_002:0507c11": "不見。其義云何。論。若於是處至故不能",
    "T41n1822_002:0507c12": "見識見家答。論。然經說眼至故說能見。",
    "T41n1822_002:0507c13": "識見家通經也。論。如彼經言至已過去",
    "T41n1822_002:0507c14": "故。識見家引例也。雖有於彼說眼見。經",
    "T41n1822_002:0507c15": "云意能識法是意識識。非是根能識法。已",
    "T41n1822_002:0507c16": "過去故。眼能見色。故知非眼。論。何者",
    "T41n1822_002:0507c17": "能識者。眼見家問也。論。謂是意識至故",
    "T41n1822_002:0507c18": "說能識。識見家答。論。或就所依至床座",
    "T41n1822_002:0507c19": "言聲。識見家重答也。如人依床人有言聲",
    "T41n1822_002:0507c20": "而說床座。論。又如經言至是眼所識。識",
    "T41n1822_002:0507c21": "見家重引例證也。論。又如經說至唯為",
    "T41n1822_002:0507c22": "見色。識見家引經重證也。正理救云。又此契",
    "T41n1822_002:0507c23": "經為顯眼等各有二用。一能為門。二能取",
    "T41n1822_002:0507c24": "境。能為門者。且如眼根能為所依令心．心",
    "T41n1822_002:0507c25": "所各別行相於境而轉。能取境者。且如眼根",
    "T41n1822_002:0507c26": "唯為見色。若異此者唯義相違。諸心。心所",
    "T41n1822_002:0507c27": "唯應見故。然心．心所皆眼為門。汝執見體",
    "T41n1822_002:0507c28": "唯心非所。又受．想等諸心所法領納．取像．造",
    "T41n1822_002:0507c29": "作等用各各不同。不應唯見。既言唯見明",
    "T41n1822_002:0508a01": "知是眼。由此眼根唯能見故。如是眼用略",
    "T41n1822_002:0508a02": "有二種。一能為門。二能見色。乃至意處如",
    "T41n1822_002:0508a03": "理當知。故我所宗無違經失。論。若識",
    "T41n1822_002:0508a04": "能見誰復了別。眼見家難。論。見與了別",
    "T41n1822_002:0508a05": "至亦能了別。識見家釋。論有餘難言至",
    "T41n1822_002:0508a06": "誰是見用太法師云犢子難。論。此言非",
    "T41n1822_002:0508a07": "難至是亦應爾。眼見家答。論。有餘復言",
    "T41n1822_002:0508a08": "至亦說鐘能鳴。太法師云。曇摩多羅部通前",
    "T41n1822_002:0508a09": "經說眼能見色。論。若爾至應名能識。眼",
    "T41n1822_002:0508a10": "見家難。經說眼見色見依名眼見。識亦依",
    "T41n1822_002:0508a11": "眼根應說眼能識。論。無如是失至不",
    "T41n1822_002:0508a12": "言識色。曇摩多羅部釋。以世間共說眼見色",
    "T41n1822_002:0508a13": "不言識色故。論。毘婆沙中至名能作晝。",
    "T41n1822_002:0508a14": "此是曇摩多羅部引有部婆沙通難。識現",
    "T41n1822_002:0508a15": "前時名識色。識外不別有能識。如日現前",
    "T41n1822_002:0508a16": "名作晝。日外無別晝。論。經部諸師至",
    "T41n1822_002:0508a17": "不應固求。此經部師傷略前諸師執。論。然",
    "T41n1822_002:0508a18": "迦濕彌羅國至意能了。論主此述有部宗也。",
    "T41n1822_002:0508a19": "論於見色時為一眼見。下有五頌因論生",
    "T41n1822_002:0508a20": "論分別根境．識。非是諸門分別十八界義。",
    "T41n1822_002:0508a21": "初半頌分別一眼二眼見色之義。有部等計",
    "T41n1822_002:0508a22": "二眼同時而見。犢子部計兩眼互見非同時",
    "T41n1822_002:0508a23": "見。處隔越故。速疾轉故。謂同時見婆沙十三",
    "T41n1822_002:0508a24": "破云。若一眼見非二眼者。身諸分亦應不",
    "T41n1822_002:0508a25": "俱時覺觸。如身兩臂相去雖遠。而得俱",
    "T41n1822_002:0508a26": "時覺觸生一身識。兩眼亦爾。相去雖遠。何",
    "T41n1822_002:0508a27": "妨俱時見色生一眼識。論曰至不分明故",
    "T41n1822_002:0508a28": "引古師釋二眼見也。論。又開一眼至",
    "T41n1822_002:0508a29": "二眼俱見。論主自釋二眼見也　一類師云。",
    "T41n1822_002:0508b01": "但被觸眼所引意識妄謂見二。其第二月",
    "T41n1822_002:0508b02": "非觸眼見者　不然。兩眼同見一月。由根",
    "T41n1822_002:0508b03": "移動見處不同。由此意識謂為二月　若",
    "T41n1822_002:0508b04": "謂開一觸一見月有二。非是兩眼各見一",
    "T41n1822_002:0508b05": "月者　閉一觸一因何不見二月。此如兩",
    "T41n1822_002:0508b06": "眼互開見物雖同而物處別　又若謂第二",
    "T41n1822_002:0508b07": "月非觸眼見者　論主因何證兩眼見。雖",
    "T41n1822_002:0508b08": "同一物兩眼見異。引意識起謂為二月",
    "T41n1822_002:0508b09": "　又若兩月非各一眼見者　因何障被觸眼",
    "T41n1822_002:0508b10": "第二月無第一月在。障不觸眼第一月無",
    "T41n1822_002:0508b11": "第二月在　又若以被觸之眼見月參差。",
    "T41n1822_002:0508b12": "即謂第二之月唯意識了　若兩眼時參差",
    "T41n1822_002:0508b13": "而觸。所見之月竝悉參差。豈可兩眼俱不",
    "T41n1822_002:0508b14": "見月　若謂不見。從何識後引意識生",
    "T41n1822_002:0508b15": "謂二月耶。餘文易了。",
    "T41n1822_002:0508b16": "論若此宗說至為至不至。自下第二半頌明",
    "T41n1822_002:0508b17": "取境離．合也。論曰。至則不能聞。明有",
    "T41n1822_002:0508b18": "部宗眼．耳不能取至境也。若依勝論外道",
    "T41n1822_002:0508b19": "六根皆取至境　正理論敘一師說云。耳",
    "T41n1822_002:0508b20": "取於至境。聲相續轉來入耳故。又自能聞",
    "T41n1822_002:0508b21": "耳中聲故　此說非理。手纔執鈴聲頓息",
    "T41n1822_002:0508b22": "故。若聲相續來入耳中。手執鈴時依鈴聲",
    "T41n1822_002:0508b23": "可息。從彼傳生中間。離質相續不息。此聲",
    "T41n1822_002:0508b24": "應可聞。然執鈴時現見。一切鈴聲頓息都不",
    "T41n1822_002:0508b25": "可聞。不可息餘。餘亦隨息。不聞餘故餘",
    "T41n1822_002:0508b26": "亦不聞。云云　此難傳來可爾。若聲頓發",
    "T41n1822_002:0508b27": "與光同者。即不成難　然自能聞耳中聲",
    "T41n1822_002:0508b28": "者。非如香等隣鼻等根。雖在耳中仍非至",
    "T41n1822_002:0508b29": "境。由語逼耳字句難知。欲審聽者遮其苦",
    "T41n1822_002:0508c01": "逼。故耳唯能取非至境　又云。意根亦唯",
    "T41n1822_002:0508c02": "取非至境。不取俱有相應法故。又無色故",
    "T41n1822_002:0508c03": "非能有至。是故意根取不至境　已上文",
    "T41n1822_002:0508c04": "同此論。論。若眼耳根至如鼻根等。反",
    "T41n1822_002:0508c05": "難釋也。若眼．耳不能遠見．聞故。不應修",
    "T41n1822_002:0508c06": "生天眼．耳根。論。若眼能見至不至諸色",
    "T41n1822_002:0508c07": "外難。如文可解。論。如何磁石至不至鐵",
    "T41n1822_002:0508c08": "耶。引喻答也。論。執見至境至至眼諸色。",
    "T41n1822_002:0508c09": "就外計以眼合知反例釋也。論。又如",
    "T41n1822_002:0508c10": "鼻等至耳根亦爾。此以鼻等合知例眼等釋",
    "T41n1822_002:0508c11": "　問如人處在密闇室中。眼見闇色以不",
    "T41n1822_002:0508c12": "　答必不能見。見色必因明故。處極闇",
    "T41n1822_002:0508c13": "處開閉眼同都無所見。若能見者必有少",
    "T41n1822_002:0508c14": "明。然不能見逼眼闇色。論。意無色",
    "T41n1822_002:0508c15": "故非能有至。釋意不取至所以也。論。",
    "T41n1822_002:0508c16": "有執耳根至亦能聞故。敘異執也。如前",
    "T41n1822_002:0508c17": "所引正理論破。論。所餘鼻等至不嗅",
    "T41n1822_002:0508c18": "香故。此明三根取至境也。論。云何名",
    "T41n1822_002:0508c19": "至問也。論。謂無間生。答也。非是相觸",
    "T41n1822_002:0508c20": "名至。但無間生名至。一切功能不離體故。",
    "T41n1822_002:0508c21": "不可言體不至。功能至也。三根知境雖",
    "T41n1822_002:0508c22": "近．遠不同。俱無間生皆名為至。論。又",
    "T41n1822_002:0508c23": "諸極微為相觸不。問也。論。迦濕彌羅國",
    "T41n1822_002:0508c24": "至更無細分。有部答也。論。若爾何故相",
    "T41n1822_002:0508c25": "擊發聲外難。論。但由極微無間生故。答",
    "T41n1822_002:0508c26": "也。論。若許相觸至體應相糅反難外人。",
    "T41n1822_002:0508c27": "論。不相觸者至云何不散外人重難。",
    "T41n1822_002:0508c28": "論。風界攝持至如劫成時。遮外難。故說有",
    "T41n1822_002:0508c29": "多種風廣答也。論。云何三根至名取至",
    "T41n1822_002:0509a01": "境。問也。既不相觸如何無間生即名為至。",
    "T41n1822_002:0509a02": "論。即由無間至都無片物答也。論。",
    "T41n1822_002:0509a03": "又和合色至同類相續。第二師答。謂三根",
    "T41n1822_002:0509a04": "三境和合之色。相觸無失。論。由許此理至",
    "T41n1822_002:0509a05": "義善成立。引婆沙文證。論。故彼問言至",
    "T41n1822_002:0509a06": "同類相續。廣引婆沙文。正理不許此義。正",
    "T41n1822_002:0509a07": "理論云。隣近生時即名為合。豈待相觸。方",
    "T41n1822_002:0509a08": "得合名。又汝不應躊躇此義。此彼大種定",
    "T41n1822_002:0509a09": "不相觸。所以者何。是所觸故。非能觸故。諸",
    "T41n1822_002:0509a10": "色蘊中唯有觸界名為所觸。但有身根名",
    "T41n1822_002:0509a11": "為能觸。此外觸義更不應思。若謂所觸亦",
    "T41n1822_002:0509a12": "能觸者。應許身根亦是所觸。則境．有境便",
    "T41n1822_002:0509a13": "應雜亂。然無雜亂立境．有境。若謂此二",
    "T41n1822_002:0509a14": "無雜亂失。身識所緣．所依別故。豈不由此",
    "T41n1822_002:0509a15": "轉成雜亂。謂若身根亦所觸者。何緣不作",
    "T41n1822_002:0509a16": "身識所緣。若許觸界亦能觸者。何緣不作",
    "T41n1822_002:0509a17": "身識所依。若諸極微定不相觸　毘婆沙論",
    "T41n1822_002:0509a18": "則不應言非觸為因生於是觸。謂離",
    "T41n1822_002:0509a19": "散物正和合時。是觸為因生於非觸。謂",
    "T41n1822_002:0509a20": "和合物正離散時。是觸為因生於是觸。謂",
    "T41n1822_002:0509a21": "和合物復和合時。非觸為因生於非觸。謂向",
    "T41n1822_002:0509a22": "遊塵同類相續。毘婆沙宗決定不許極微展",
    "T41n1822_002:0509a23": "轉更相觸義。應知彼言有別意趣。且向遊塵",
    "T41n1822_002:0509a24": "多極微集而彼論說非觸為因生於非觸。故",
    "T41n1822_002:0509a25": "知彼言定有別意。有何別意。謂於和合說",
    "T41n1822_002:0509a26": "是觸言　准此論文。和合聚色假名相觸",
    "T41n1822_002:0509a27": "　豈不一切鼻．舌．身根皆取至境無差別。",
    "T41n1822_002:0509a28": "故則應能觸通鼻．舌根。所觸亦應兼於香．",
    "T41n1822_002:0509a29": "味。此亦非理。隣近雖同而於其中有品別",
    "T41n1822_002:0509b01": "故。又如眼等取非至同。非至境中非無品",
    "T41n1822_002:0509b02": "別。鼻等亦爾。取至境同。於至境中應有",
    "T41n1822_002:0509b03": "品別。又滑．澁等世間共起所觸想名。對彼",
    "T41n1822_002:0509b04": "身根說名能觸。故無有過　准此。正理有",
    "T41n1822_002:0509b05": "其兩釋　一以近故。二以順世間故　有餘",
    "T41n1822_002:0509b06": "師說。雖諸極微互不相觸。而和合色相觸",
    "T41n1822_002:0509b07": "無過。由此撫擊得發音聲。如諸極微雖",
    "T41n1822_002:0509b08": "無變礙而和合色變礙非無。此不應理。",
    "T41n1822_002:0509b09": "非離極微有和合色。若觸和合應觸極微。",
    "T41n1822_002:0509b10": "彼即應許極微相觸。是故前說於理為善",
    "T41n1822_002:0509b11": "　此破與此論同。論。尊者世友至住",
    "T41n1822_002:0509b12": "至後念。第三尊者釋。若謂此極微非無間",
    "T41n1822_002:0509b13": "生。於現在世移處相擊。此即住一剎那應",
    "T41n1822_002:0509b14": "至後念。論。然大德說至假立觸名。此是",
    "T41n1822_002:0509b15": "第四大德釋。大德即是法救論師。敬其德",
    "T41n1822_002:0509b16": "故不序其名。論。此大德意應可愛樂。論",
    "T41n1822_002:0509b17": "主評取第四釋也。論。若異此者至許為",
    "T41n1822_002:0509b18": "有對。釋大德意可愛樂所以也。亦是兼破",
    "T41n1822_002:0509b19": "第三師也。正理破云。然大德說。一切極微實",
    "T41n1822_002:0509b20": "不相觸。但由無間假立觸名。經主此中顯",
    "T41n1822_002:0509b21": "彼勝德作如是言。此大德意應可愛樂。若",
    "T41n1822_002:0509b22": "異此者。是諸極微應有間隙。中間既空誰",
    "T41n1822_002:0509b23": "障其行許為有對。今說大德如是意趣非",
    "T41n1822_002:0509b24": "即可樂。亦非可惡。但應尋究如何無間仍",
    "T41n1822_002:0509b25": "不相觸。理未顯故。意趣難知。若說諸微全",
    "T41n1822_002:0509b26": "無間隙然不相雜。應成有分。不許處同",
    "T41n1822_002:0509b27": "復無間隙。既許無間何不相觸。故彼涅間",
    "T41n1822_002:0509b28": "言定顯隣近義。此中涅言或顯定義。定有",
    "T41n1822_002:0509b29": "間隙故云定間。如定有熱故言定熱。是定",
    "T41n1822_002:0509c01": "有隙。理得成義。或顯無義。謂此中無如極",
    "T41n1822_002:0509c02": "微量觸色。所間故名無間。如是無間大種",
    "T41n1822_002:0509c03": "極微。隣近生時假說為觸。若作此釋。大德",
    "T41n1822_002:0509c04": "所言一切極微實不相觸。但由無間假立",
    "T41n1822_002:0509c05": "觸名。深有義趣。即由障礙有對勢力能相",
    "T41n1822_002:0509c06": "障行許為有對。非許住處展轉相容。而",
    "T41n1822_002:0509c07": "可說為障礙有對。豈怖處同遮無間住。許",
    "T41n1822_002:0509c08": "有間隙而無趣行。非有所怖法性應爾。",
    "T41n1822_002:0509c09": "諸有對者處必不同。勿彼處同或成有分",
    "T41n1822_002:0509c10": "故無間住理必不然。雖於中間有少空隙。",
    "T41n1822_002:0509c11": "而有對力拒遏其行。間隙者何。有餘師說。是",
    "T41n1822_002:0509c12": "無觸色。復有說言都無所有　無觸色者。",
    "T41n1822_002:0509c13": "是空界色。論。又離極微至此亦應爾。",
    "T41n1822_002:0509c14": "破第二師。與正理同。論。又許極微至",
    "T41n1822_002:0509c15": "亦無斯過。破初師也。正理救云。經主復說",
    "T41n1822_002:0509c16": "又許極微若有方分。觸與不觸皆應有",
    "T41n1822_002:0509c17": "分。若無方分設許相觸亦無過者。此說",
    "T41n1822_002:0509c18": "非理。有分．方分名異義同。立無分言已遮",
    "T41n1822_002:0509c19": "方分。如何於此復更生疑。謂許極微若有",
    "T41n1822_002:0509c20": "方分。既無方分如何可觸。又遍體相觸。或",
    "T41n1822_002:0509c21": "觸一分。二皆有過。前已具論。如何復言若",
    "T41n1822_002:0509c22": "無方分設許相觸亦無斯過。是故所言。無",
    "T41n1822_002:0509c23": "極微量觸色所間。故名無間。如是無間大種",
    "T41n1822_002:0509c24": "極微。隣近生時假說為觸。其義成就　若作",
    "T41n1822_002:0509c25": "俱舍師救應反詰言。汝立無方分。極微何",
    "T41n1822_002:0509c26": "不相觸若言相觸成過失者。言不相觸",
    "T41n1822_002:0509c27": "亦不免過。對向六方面不同故。若言極微",
    "T41n1822_002:0509c28": "各有勢用。更相拒遏不相觸者。此之勢用為",
    "T41n1822_002:0509c29": "離體不。若離體者便同勝論業句義也。若",
    "T41n1822_002:0510a01": "不離體。體外無用何不相觸。故亦成過。",
    "T41n1822_002:0510a02": "論。又眼等根至不等量耶。自下第三半",
    "T41n1822_002:0510a03": "頌明六根有境等不等。論曰至鼻等識",
    "T41n1822_002:0510a04": "故文中有三。一明諸根取境等不。二明諸",
    "T41n1822_002:0510a05": "根極微安布不同。三明同分．彼同分等。此文",
    "T41n1822_002:0510a06": "即是明根取境等不此文先明三根取等",
    "T41n1822_002:0510a07": "量也　言等量者。如根微量境微亦然。相稱",
    "T41n1822_002:0510a08": "合生鼻等識。此之等言。境與根量非減",
    "T41n1822_002:0510a09": "非增名之為等。非是要與爪甲量等名之",
    "T41n1822_002:0510a10": "為等。隨取少多皆名等也。即此三識依緣",
    "T41n1822_002:0510a11": "等故。論。眼耳不定至小大等量此辨眼．",
    "T41n1822_002:0510a12": "耳取境大．小不定。此亦說所依之根與境大",
    "T41n1822_002:0510a13": "小不等。非是要如蒲桃果也。如半蒲桃",
    "T41n1822_002:0510a14": "果眼取蒲桃境亦名取大　言蚊雲等聲",
    "T41n1822_002:0510a15": "者。隨質判也。論。意無質礙至形量差別",
    "T41n1822_002:0510a16": "明意境也。所取之境雖有大小。能取之意",
    "T41n1822_002:0510a17": "無大小也。論。云何眼等諸根極微。已",
    "T41n1822_002:0510a18": "下明諸根極微安布差別。論。云何眼等至",
    "T41n1822_002:0510a19": "今無分散。釋眼微安布也。論有二釋。此初",
    "T41n1822_002:0510a20": "說也。論。有說重累至不相障礙第二釋",
    "T41n1822_002:0510a21": "也。論。耳根極微至如雙爪甲。此釋耳",
    "T41n1822_002:0510a22": "鼻二根安布別也。論。此初三根至如冠",
    "T41n1822_002:0510a23": "華鬘。此辨三根處等。論。舌根極微至極",
    "T41n1822_002:0510a24": "微所遍。此明舌根極微量也　述曰。准鼻．",
    "T41n1822_002:0510a25": "舌根兩釋中後釋為善。若微傍布清徹暯",
    "T41n1822_002:0510a26": "覆令無分散。准此鼻．舌亦合如此。若如",
    "T41n1822_002:0510a27": "此師釋。三根必不取外香．味等。隔清暯",
    "T41n1822_002:0510a28": "故。若外香等非根所取。非執受香等恒彼同",
    "T41n1822_002:0510a29": "分。即不可說二識識也。亦無五識煩惱",
    "T41n1822_002:0510b01": "縛義。違眾多理．教。應依後釋為善　傳",
    "T41n1822_002:0510b02": "說舌中如毛端量非為舌根極微所遍者。此",
    "T41n1822_002:0510b03": "事難知。應竪如毛端量非是橫也。論主",
    "T41n1822_002:0510b04": "不全信故言傳說也。論。身根極微至",
    "T41n1822_002:0510b05": "形如指[韋*沓]。如文可解。論。眼根極微至",
    "T41n1822_002:0510b06": "不可見故。此辨同分．彼同分也　言。身",
    "T41n1822_002:0510b07": "根極微至不可見故。此辨身根。不得一切",
    "T41n1822_002:0510b08": "皆是同分。以離散故。如輪王眼得見於微",
    "T41n1822_002:0510b09": "不見極微。餘即不爾。銅塵已上隨其所",
    "T41n1822_002:0510b10": "應見大小也。眼根既爾。身根亦然。身根既",
    "T41n1822_002:0510b11": "遍其身。若遍同分。積聚觸境亦須遍身。若",
    "T41n1822_002:0510b12": "爾身便分散。由業力故不遍同分　經部",
    "T41n1822_002:0510b13": "宗說即不如是。由此論主標之傳說。正理",
    "T41n1822_002:0510b14": "云。又彼上座論宗所許全身沒在冷煖水中",
    "T41n1822_002:0510b15": "身根極微遍能生識　乃至云　對法者說。",
    "T41n1822_002:0510b16": "身根極微理應定無一切同分　乃至云",
    "T41n1822_002:0510b17": "　謂由業力令彼身中身根極微不遍發識。",
    "T41n1822_002:0510b18": "勿遍發識身便散壞如等活等奈落迦中。",
    "T41n1822_002:0510b19": "隨發識處身分便壞。而不全壞。若全壞者",
    "T41n1822_002:0510b20": "彼應數數命終受生　問何不由業力故",
    "T41n1822_002:0510b21": "雖遍發識而命不斷。答如念觀音由聖",
    "T41n1822_002:0510b22": "力故刀不隔身．首。不可由聖力故雖",
    "T41n1822_002:0510b23": "隔身．首而不命終。法無身．首相離不命",
    "T41n1822_002:0510b24": "終故。此亦如是。法無身散不命終故。",
    "T41n1822_002:0510b25": "論。如前所說至不爾云何。自下第四半行頌",
    "T41n1822_002:0510b26": "明六識所依俱．不俱也　長行文中有二。",
    "T41n1822_002:0510b27": "一辨依俱．不俱。二句數分別。論曰至通",
    "T41n1822_002:0510b28": "所依性。此明所依俱．不俱也。意識唯依無",
    "T41n1822_002:0510b29": "間滅意。五識通依同時依根及次第滅意。次",
    "T41n1822_002:0510c01": "第滅意是過去依。同時色根是現在依。又次",
    "T41n1822_002:0510c02": "第滅意是通所依。同時依根是別依也　經",
    "T41n1822_002:0510c03": "部師說五識亦緣過去境故。如正理第",
    "T41n1822_002:0510c04": "八破。論故如是說至心所法界此句數",
    "T41n1822_002:0510c05": "分別也。眼等五識所依性通二。同時依止",
    "T41n1822_002:0510c06": "根。是根性。非是等無間性。次第滅意。是等",
    "T41n1822_002:0510c07": "無間性。亦是根性。次第滅心所。是等無間性。",
    "T41n1822_002:0510c08": "非根性。根性寬通色。狹不至心所。等無",
    "T41n1822_002:0510c09": "間性寬通心所。狹不通色。左右寬狹不同",
    "T41n1822_002:0510c10": "故成四句。自下四句皆准此釋。意識所依性",
    "T41n1822_002:0510c11": "唯是心王。等無間性通其心所。若先將意識",
    "T41n1822_002:0510c12": "所依性問等無間緣性。此即以狹問寬順",
    "T41n1822_002:0510c13": "前句答。若先將等無間緣性問所依性。即",
    "T41n1822_002:0510c14": "是以寬問狹順後句答。餘文可解。自下偏",
    "T41n1822_002:0510c15": "句皆准此釋　問羅漢後心豈非是意識所",
    "T41n1822_002:0510c16": "依而非等無間耶。何故乃言是意識所依性。",
    "T41n1822_002:0510c17": "定是意識等無間緣。答此中舉作所依性",
    "T41n1822_002:0510c18": "以為問答。故非舉得所依相。羅漢後心但",
    "T41n1822_002:0510c19": "得依相名為意界更無後識非作所依。",
    "T41n1822_002:0510c20": "是俱非句攝　又解此是舉果以問依。故不",
    "T41n1822_002:0510c21": "說羅漢後心。",
    "T41n1822_002:0510c22": "論何因識起至在根非境。下半頌第五明",
    "T41n1822_002:0510c23": "在根非境也。論曰至眼等非餘如文可",
    "T41n1822_002:0510c24": "解。正理論云。若爾意識亦隨身轉。謂風病",
    "T41n1822_002:0510c25": "等損惱身時意識即亂。身清泰時意識安靜。",
    "T41n1822_002:0510c26": "何緣彼意識不以身為依。隨自所依故無",
    "T41n1822_002:0510c27": "此失。謂風病等損惱身時。發生苦受相應",
    "T41n1822_002:0510c28": "身識。如是身識名亂意界。此與苦受俱落",
    "T41n1822_002:0510c29": "謝時。能為意根生亂意識。與此相違意識",
    "T41n1822_002:0511a01": "安靜。是故意識隨自所依。豈不有漏意界無",
    "T41n1822_002:0511a02": "間無漏識生如是等異。如何意識隨自所依。",
    "T41n1822_002:0511a03": "非據有漏．無漏等類名隨自所依。但據",
    "T41n1822_002:0511a04": "增損．明昧差別。如從無覆無記眼根。生善．",
    "T41n1822_002:0511a05": "不善．有覆眼識。而名眼識隨自所依。此亦",
    "T41n1822_002:0511a06": "應爾。是故能依非隨一切所依法性。若不",
    "T41n1822_002:0511a07": "爾者。應非能依隨所依故。",
    "T41n1822_002:0511a08": "論。何緣色等至乃至法識。自下有半頌第六",
    "T41n1822_002:0511a09": "明眼等六識隨根得名。論曰彼謂前說",
    "T41n1822_002:0511a10": "眼等名依。釋頌彼字。此即彼言。彼前頌釋",
    "T41n1822_002:0511a11": "眼等得名也。論。根是依故隨根說識。",
    "T41n1822_002:0511a12": "謂根是依。色等非依。義如前說由眼等根",
    "T41n1822_002:0511a13": "是所依故。隨眼等根名眼等識。不名色等",
    "T41n1822_002:0511a14": "識也。論。及不共者至及麥芽等。釋不",
    "T41n1822_002:0511a15": "共義。如文可解。正理論云。豈不意識境",
    "T41n1822_002:0511a16": "是不共故應名法識。此難非理。通別法名",
    "T41n1822_002:0511a17": "共非遍故。境不具前二種因故。謂通名法",
    "T41n1822_002:0511a18": "非唯不共。別名法界非遍攝識。又別法界雖",
    "T41n1822_002:0511a19": "不共餘。而非意識所依根性。是故若法是",
    "T41n1822_002:0511a20": "識所依及不共者。隨彼說識　述曰若據通",
    "T41n1822_002:0511a21": "法為名。即色等五境亦是法也。意識便與",
    "T41n1822_002:0511a22": "眼等識共。及自他共。非唯不共。若據別法",
    "T41n1822_002:0511a23": "名為法識。攝意不盡。緣通法意識此不",
    "T41n1822_002:0511a24": "攝故。唯從根立意識名。即遍而不共。又不",
    "T41n1822_002:0511a25": "共法界唯有不共一義。無依義故不同根",
    "T41n1822_002:0511a26": "也　如名鼓聲及麥芽等者。鼓聲依鼓。鐘聲",
    "T41n1822_002:0511a27": "依鐘。亦依手等有鐘．鼓聲。鐘．鼓是不共依。",
    "T41n1822_002:0511a28": "手等是共依。故名鐘．鼓聲。又鼓等聲雖因",
    "T41n1822_002:0511a29": "手發聲。聲依於鼓不依手也。麥芽依麥",
    "T41n1822_002:0511b01": "亦依水．土。麥別依故名麥芽。不名水．土芽",
    "T41n1822_002:0511b02": "也。正理論云。又此頌文復有餘義。彼謂眼等",
    "T41n1822_002:0511b03": "識所隨故。及不共者。及由眼等是不共故。",
    "T41n1822_002:0511b04": "謂有一生色發四生眼識。無一生眼根發",
    "T41n1822_002:0511b05": "二生識。況有能發四生識者。如是界．趣．族",
    "T41n1822_002:0511b06": "類身．眼各別發識。故名不共。廣說乃至。",
    "T41n1822_002:0511b07": "身亦如是。豈不餘生意根亦發餘生意識",
    "T41n1822_002:0511b08": "(死生位也)非全不發。但不俱時。無一生意一時竝",
    "T41n1822_002:0511b09": "發二生意識可如色等。故作是言。無二況",
    "T41n1822_002:0511b10": "四。如是眼等識所隨故。生界趣等別生識",
    "T41n1822_002:0511b11": "故。由此二因隨根非境。問眾緣和合眼識",
    "T41n1822_002:0511b12": "方生。何緣契經唯舉眼．色。答眼識所依．所",
    "T41n1822_002:0511b13": "緣性故。餘法雖是眼識生緣。而非所依．及",
    "T41n1822_002:0511b14": "所緣性。又是眼識隣近緣故。問豈不空．明．",
    "T41n1822_002:0511b15": "能生作意。亦是眼識隣近緣耶。答眼識生時",
    "T41n1822_002:0511b16": "必藉所依．所緣力故。餘法不定。謂夜行類",
    "T41n1822_002:0511b17": "識不藉明生。水行類識不待空發。人於琉",
    "T41n1822_002:0511b18": "璃．頗胝迦等障色亦爾。天眼發識不假空．",
    "T41n1822_002:0511b19": "明。作意通與六識作共生緣。眼．色非共。",
    "T41n1822_002:0511b20": "是故契經唯舉眼．色。或隨所化宜聞便說。",
    "T41n1822_002:0511b21": "象跡喻等諸契經中。作意等緣皆具說故",
    "T41n1822_002:0511b22": "(已上論文)。",
    "T41n1822_002:0511b23": "論。隨身所住至如是分別。此下第七明所",
    "T41n1822_002:0511b24": "依身．及根．識．境依地同異。就中。先指法以",
    "T41n1822_002:0511b25": "明。第二別顯定相　論。隨身所住至地為同",
    "T41n1822_002:0511b26": "不。問　論。應言此四或異或同。總答　今詳。",
    "T41n1822_002:0511b27": "三法若與身俱名同。不與身俱名異。故正",
    "T41n1822_002:0511b28": "理云。所言同者。謂生欲界以自地眼見自",
    "T41n1822_002:0511b29": "地色。四皆同地。生初靜慮以自地眼見自",
    "T41n1822_002:0511c01": "地色。亦皆同地　所言異者(云云)　餘句准此。",
    "T41n1822_002:0511c02": "二地四法。同地名之為同。自餘諸句皆是異",
    "T41n1822_002:0511c03": "也。身生欲界有一句同。餘句皆異。生初靜",
    "T41n1822_002:0511c04": "慮有一句同。餘句皆異。二．三．四定唯是異",
    "T41n1822_002:0511c05": "句。無其同句。以於上地無五識故。耳亦",
    "T41n1822_002:0511c06": "如是。鼻．舌二種唯有同句。無有異句。二境",
    "T41n1822_002:0511c07": "二識唯欲界故。上地有根無識依故。身在",
    "T41n1822_002:0511c08": "下地無上根故。身根若生欲界及初靜慮。",
    "T41n1822_002:0511c09": "唯有同句。生上三地唯有別句。意根若四",
    "T41n1822_002:0511c10": "蘊身隨生何地皆有同句．異句。若初約色",
    "T41n1822_002:0511c11": "身唯在五地。辨其同．異如理應思。言上",
    "T41n1822_002:0511c12": "至餘界亦應如是分別。是指法以明也。",
    "T41n1822_002:0511c13": "論。今當略辨至用少功多。此釋決定相。於",
    "T41n1822_002:0511c14": "中有二。先舉頌略說。彼長行廣釋。論曰身",
    "T41n1822_002:0511c15": "眼色三至唯在欲界初定。此辨四所在通局",
    "T41n1822_002:0511c16": "也　言此中眼根至終不居下釋頌眼不下",
    "T41n1822_002:0511c17": "於身。述曰。下容修上眼上眼依下身。上",
    "T41n1822_002:0511c18": "不修下眼故不下於身　言。色識望眼",
    "T41n1822_002:0511c19": "等下非上者。舉頌第二句　言。下眼不能",
    "T41n1822_002:0511c20": "見上色故上識不依下地眼故。釋頌意也",
    "T41n1822_002:0511c21": "　言。色望於識通等上下。釋頌中色於識一",
    "T41n1822_002:0511c22": "一切　言。色識於身如色於識者。釋頌二",
    "T41n1822_002:0511c23": "於身二然　言。廣說耳界至廣如眼釋。釋",
    "T41n1822_002:0511c24": "頌如眼耳亦然　言。鼻舌身三至謂之為",
    "T41n1822_002:0511c25": "下。釋頌次三皆自地。身識自下地　言。應",
    "T41n1822_002:0511c26": "知意界至用少功多。釋頌意不定應知也。",
    "T41n1822_002:0511c27": "論。傍論已周。下一頌有三門。一識．識多少",
    "T41n1822_002:0511c28": "門。二常．無常門。三根．非根門。加前二十二",
    "T41n1822_002:0511c29": "門。論曰十八界中至所緣境故。明識．",
    "T41n1822_002:0512a01": "識多少門。論。十八界中至法餘餘界。",
    "T41n1822_002:0512a02": "明常．無常門　法餘者。法界中除三無為",
    "T41n1822_002:0512a03": "餘法界也　餘界者。除法界外餘十七界。",
    "T41n1822_002:0512a04": "論。又經中說至有所緣故。是根．非根門。",
    "T41n1822_002:0512a05": "於中有二。一引經中二十二根。二辨根界",
    "T41n1822_002:0512a06": "攝。此即初也。經中說二十二根。意根於身",
    "T41n1822_002:0512a07": "根後說。依六處次第故。諸大論師命根後",
    "T41n1822_002:0512a08": "說意根。於無緣根後說有緣根故。論。",
    "T41n1822_002:0512a09": "如是所說至皆體非根。第二辨界攝也。十",
    "T41n1822_002:0512a10": "八界中六根．六識全是根。五根即是七色根。",
    "T41n1822_002:0512a11": "七心界即是意根　法界一分者。命根．信等",
    "T41n1822_002:0512a12": "五根．五受根也。三無漏根一分。三無漏根",
    "T41n1822_002:0512a13": "中有心王即意界攝。餘心所法即法界攝",
    "T41n1822_002:0512a14": "　後三者。謂三無漏根。若以心所為體法界",
    "T41n1822_002:0512a15": "攝　心為體意．意識攝　女．男即是身根",
    "T41n1822_002:0512a16": "一分身根攝　色等五境。法界一分。非是根",
    "T41n1822_002:0512a17": "也。",
    "T41n1822_002:0512a18": "俱舍論疏卷第二"
}