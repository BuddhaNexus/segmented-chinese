{
    "T51n2087_003:0882b02": "大唐西域記卷第三(八國)",
    "T51n2087_003:0882b04": "三藏法師玄奘奉 詔譯",
    "T51n2087_003:0882b05": "大總持寺沙門辯機撰",
    "T51n2087_003:0882b06": "烏仗那國&#x9262;露羅國",
    "T51n2087_003:0882b07": "呾叉始羅國僧訶捕羅國",
    "T51n2087_003:0882b08": "烏剌尸國迦濕彌羅國",
    "T51n2087_003:0882b09": "半笯(奴故反)嗟國遏羅闍補羅國",
    "T51n2087_003:0882b10": "[0882b10] 烏仗那國，周五千餘里，山谷相屬，川澤連",
    "T51n2087_003:0882b11": "原。穀稼雖播，地利不滋。多蒲萄，少甘蔗，",
    "T51n2087_003:0882b12": "土產金、鐵，宜&#x6B1D;金香，林樹蓊&#x6B1D;，花果茂盛。寒",
    "T51n2087_003:0882b13": "暑和暢，風雨順序。人性怯懦，俗情譎詭。好",
    "T51n2087_003:0882b14": "學而不功，禁&#x546A;為藝業。多衣白[疊*毛]，少有",
    "T51n2087_003:0882b15": "餘服。語言雖異，大同印度。文字禮儀，頗相",
    "T51n2087_003:0882b16": "參預。崇重佛法，敬信大乘。夾蘇婆伐窣",
    "T51n2087_003:0882b17": "堵河，舊有一千四百伽藍，多已荒蕪。昔僧",
    "T51n2087_003:0882b18": "徒一萬八千，今漸減少。並學大乘，寂定為",
    "T51n2087_003:0882b19": "業，善誦其文，未究深義，戒行清潔，特閑",
    "T51n2087_003:0882b20": "禁&#x546A;。律儀傳訓，有五部焉：一法密部，二化",
    "T51n2087_003:0882b21": "地部，三飲光部，四說一切有部，五大眾部。天",
    "T51n2087_003:0882b22": "祠十有餘所，異道雜居。堅城四五，其王多",
    "T51n2087_003:0882b23": "治瞢揭釐城。城周十六七里，居人殷盛。",
    "T51n2087_003:0882b24": "[0882b24] 瞢揭釐城東四五里有窣堵波，極多靈瑞，",
    "T51n2087_003:0882b25": "是佛在昔作忍辱仙，於此為羯利王(唐言&#x9B2A;諍。",
    "T51n2087_003:0882b26": "舊云哥利，訛也)割截支體。",
    "T51n2087_003:0882b27": "[0882b27] 瞢揭釐城東北行二百五六十里，入大山，",
    "T51n2087_003:0882b28": "至阿波邏羅龍泉，即蘇婆伐窣堵河之源",
    "T51n2087_003:0882b29": "也。派流西南，春夏含凍，昏夕飛雪，雪",
    "T51n2087_003:0882c01": "霏五彩，光流四照。此龍者，迦葉波佛時生",
    "T51n2087_003:0882c02": "在人趣，名曰殑祇，深閑&#x546A;術，禁禦惡龍，",
    "T51n2087_003:0882c03": "不令暴雨，國人賴之，以&#x7A38;餘糧。居人眾",
    "T51n2087_003:0882c04": "庶感恩懷德，家稅斗穀以饋遺焉。既積",
    "T51n2087_003:0882c05": "歲時，或有逋課。殑祇含怒，願為毒龍，暴行",
    "T51n2087_003:0882c06": "風雨，損傷苗稼。命終之後，為此池龍。泉",
    "T51n2087_003:0882c07": "流白水，損傷地利。釋迦如來大悲御世，愍",
    "T51n2087_003:0882c08": "此國人獨遭斯難，降神至此，欲化暴龍。執",
    "T51n2087_003:0882c09": "金剛神杵擊山崖，龍王震懼，乃出歸依，聞佛",
    "T51n2087_003:0882c10": "說法，心淨信悟，如來遂制勿損農稼。龍曰：",
    "T51n2087_003:0882c11": "「凡有所食，賴收人田，今蒙聖教，恐難濟",
    "T51n2087_003:0882c12": "給，願十二歲一收糧儲。」如來含覆，愍而許焉。",
    "T51n2087_003:0882c13": "故今十二年一遭白水之災。",
    "T51n2087_003:0882c14": "[0882c14] 阿波邏羅龍泉西南三十餘里，水北岸大磐",
    "T51n2087_003:0882c15": "石上，有如來足所履&#x8FF9;，隨人福力，量有短",
    "T51n2087_003:0882c16": "長，是如來伏此龍已，留&#x8FF9;而去。後人於上",
    "T51n2087_003:0882c17": "積石為室，遐邇相趨，花香供養。順流而下",
    "T51n2087_003:0882c18": "三十餘里，至如來濯衣石，袈裟之文煥焉",
    "T51n2087_003:0882c19": "如鏤。",
    "T51n2087_003:0882c20": "[0882c20] 瞢揭釐城南四百餘里，至醯羅山，谷水西派，",
    "T51n2087_003:0882c21": "逆流東上，雜華異果，被澗緣崖，&#x5CEF;巖危險，谿",
    "T51n2087_003:0882c22": "谷盤紆，或聞諠語之聲，或聞音樂之響。方",
    "T51n2087_003:0882c23": "石如塔，宛若工成，連延相屬，接布崖谷。是",
    "T51n2087_003:0882c24": "如來在昔為聞半頌(舊曰伽，梵文略也。或曰偈他，梵音訛也。今從正音，宜云",
    "T51n2087_003:0883a01": "伽他。伽他者，唐言頌，頌三十二言也)之法，於此捨身命焉。[0883a01] 瞢",
    "T51n2087_003:0883a02": "揭釐城南二百餘里，大山側，至摩訶伐那(唐言",
    "T51n2087_003:0883a03": "大林)伽藍。是如來昔修菩薩行，號薩縛達之",
    "T51n2087_003:0883a04": "王(唐言一切施)，避敵棄國，潛行至此，遇貧婆羅門，",
    "T51n2087_003:0883a05": "方來乞&#x5303;。既失國位，無以為施，遂令羈縛，",
    "T51n2087_003:0883a06": "擒往敵王，冀以賞財，迴為惠施。",
    "T51n2087_003:0883a07": "[0883a07] 摩訶伐那伽藍西北，下山三四十里，至摩",
    "T51n2087_003:0883a08": "愉(摩言豆)伽藍。有窣堵波，高百餘尺。其側大",
    "T51n2087_003:0883a09": "方石上，有如來足蹈之&#x8FF9;，是佛昔蹈此石，",
    "T51n2087_003:0883a10": "放拘胝光明，照摩訶伐那伽藍，為諸人、天",
    "T51n2087_003:0883a11": "說本生事。其窣堵波基下有石，色帶黃白，",
    "T51n2087_003:0883a12": "常有津膩。是如來在昔修菩薩行，為聞正",
    "T51n2087_003:0883a13": "法，於此析骨書寫經典。",
    "T51n2087_003:0883a14": "[0883a14] 摩愉伽藍西六七十里，至窣堵波，無憂王",
    "T51n2087_003:0883a15": "之所建也。是如來昔修菩薩行，號毘迦王",
    "T51n2087_003:0883a16": "(唐言與。舊曰尸毘王，訛)，為求佛果，於此割身，從鷹代",
    "T51n2087_003:0883a17": "鴿。",
    "T51n2087_003:0883a18": "[0883a18] 代鴿西北二百餘里，入珊尼羅闍川，至薩裒",
    "T51n2087_003:0883a19": "殺地(唐言蛇藥)僧伽藍。有窣堵波，高八十餘尺。是",
    "T51n2087_003:0883a20": "如來昔為帝釋，時遭饑歲，疾疫流行，醫療",
    "T51n2087_003:0883a21": "無功道，死相屬。帝釋悲愍，思所救濟，乃變",
    "T51n2087_003:0883a22": "其形為大蟒身，僵屍川谷，空中遍告；聞者",
    "T51n2087_003:0883a23": "感慶，相率奔赴，隨割隨生，療飢療疾。其側",
    "T51n2087_003:0883a24": "不遠，有蘇摩大窣堵波。是如來昔為帝釋，",
    "T51n2087_003:0883a25": "時世疾疫，愍諸含識，自變其身為蘇摩蛇，",
    "T51n2087_003:0883a26": "凡有噉食，莫不康豫。",
    "T51n2087_003:0883a27": "[0883a27] 珊尼羅闍川北石崖邊，有窣堵波。病者至求，",
    "T51n2087_003:0883a28": "多蒙除差。如來在昔為孔雀王，與其群而",
    "T51n2087_003:0883a29": "至此，熱渴所逼，求水不獲，孔雀王以[此/束]啄",
    "T51n2087_003:0883b01": "崖，涌泉流注。今遂為池，飲沐愈疾。石上",
    "T51n2087_003:0883b02": "猶有孔雀蹤&#x8FF9;。",
    "T51n2087_003:0883b03": "[0883b03] 瞢揭釐城西南行六七十里，大河東有窣堵",
    "T51n2087_003:0883b04": "波，高六十餘尺，上軍王之所建也。昔如來之",
    "T51n2087_003:0883b05": "將寂滅，告諸大眾：「我涅槃後，烏仗那國上",
    "T51n2087_003:0883b06": "軍王宜與舍利之分。」及諸王將欲均量，上",
    "T51n2087_003:0883b07": "軍王後來，遂有輕鄙之議。是時天人大眾重",
    "T51n2087_003:0883b08": "宣如來顧命之言，乃預同分，持歸本國，式",
    "T51n2087_003:0883b09": "遵崇建。窣堵波側大河濱，有大石，狀如象。",
    "T51n2087_003:0883b10": "昔上軍王以大白象負舍利歸，至於此地，",
    "T51n2087_003:0883b11": "象忽蹎仆，因而自斃，遂變為石，即於其側",
    "T51n2087_003:0883b12": "起窣堵波。[0883b12] 瞢揭釐城西五十餘里，渡大河，",
    "T51n2087_003:0883b13": "至盧醯呾迦(唐言赤)窣堵波，高五十餘尺，無憂",
    "T51n2087_003:0883b14": "王之所建也。昔如來修菩薩行，為大國",
    "T51n2087_003:0883b15": "王，號曰慈力，於此刺身血以飼五藥叉",
    "T51n2087_003:0883b16": "(舊曰夜叉，訛也)。",
    "T51n2087_003:0883b17": "[0883b17] 瞢揭釐城東北三十餘里，至遏部多(唐言奇特)石",
    "T51n2087_003:0883b18": "窣堵波，高四十餘尺。在昔如來為諸人、天說",
    "T51n2087_003:0883b19": "法開導，如來去後，從地踊出，黎庶崇敬，香華",
    "T51n2087_003:0883b20": "不替。",
    "T51n2087_003:0883b21": "[0883b21] 石窣堵波西渡大河三四十里，至一精舍，中",
    "T51n2087_003:0883b22": "有阿縛盧枳低濕伐羅菩薩像(唐言觀自在。合字連聲，梵語如",
    "T51n2087_003:0883b23": "上；分文散音，即阿縛盧枳多譯曰觀，伊濕伐羅譯曰自在。舊譯為光世音，或云觀世音，或觀世自在，皆訛",
    "T51n2087_003:0883b24": "謬也)。威靈潛被，神&#x8FF9;昭明，法俗相趨，供養無",
    "T51n2087_003:0883b25": "替。[0883b25] 觀自在菩薩像西北百五十里，至藍勃",
    "T51n2087_003:0883b26": "盧山。山嶺有龍池，周三十餘里，淥波浩汗，",
    "T51n2087_003:0883b27": "清流皎鏡。[0883b27] 昔毘盧釋迦王前伐諸釋，四人",
    "T51n2087_003:0883b28": "拒軍者，宗親擯逐，各事分飛。其一釋種，既",
    "T51n2087_003:0883b29": "出國都，跋涉疲弊，中路而止。時有一雁，飛",
    "T51n2087_003:0883c01": "趣其前，既以馴狎，因即乘焉。其雁飛翔，下",
    "T51n2087_003:0883c02": "此池側。釋種虛遊，遠適異國，迷不知路，假",
    "T51n2087_003:0883c03": "寐樹陰。池龍少女，遊覽水濱，忽見釋種，恐",
    "T51n2087_003:0883c04": "不得當也，變為人形，即而摩拊。釋種驚寤，",
    "T51n2087_003:0883c05": "因即謝曰：「羈旅羸人，何見親拊？」遂&#x6B35;殷勤，",
    "T51n2087_003:0883c06": "凌逼野合。女曰：「父母有訓，祗奉無違。雖",
    "T51n2087_003:0883c07": "蒙惠顧，未承高命。」釋種曰：「山谷杳冥，爾家",
    "T51n2087_003:0883c08": "安在？」曰：「我此池之龍女也。敬聞聖族流離",
    "T51n2087_003:0883c09": "逃難，幸因遊覽，敢慰勞弊。命有讌私，未",
    "T51n2087_003:0883c10": "聞來旨。況乎積禍，受此龍身，人畜殊途，非",
    "T51n2087_003:0883c11": "所聞也。」釋種曰：「一言見允，宿心斯畢。」龍女",
    "T51n2087_003:0883c12": "曰：「敬聞命矣，唯所去就。」釋種乃誓心曰：",
    "T51n2087_003:0883c13": "「凡我所有福德之力，令此龍女舉體成人。」",
    "T51n2087_003:0883c14": "福力所感，龍遂改形，既得人身，深自慶悅。",
    "T51n2087_003:0883c15": "乃謝釋種曰：「我積殃運，流轉惡趣。幸蒙垂",
    "T51n2087_003:0883c16": "顧，福力所加，曠劫弊身，一旦改變。欲報此",
    "T51n2087_003:0883c17": "德，糜軀未謝。心願陪遊，事拘物議。願白",
    "T51n2087_003:0883c18": "父母，然後備禮。」龍女還池，白父母曰：「今者",
    "T51n2087_003:0883c19": "遊覽，忽逢釋種，福力所感，變我為人，情存",
    "T51n2087_003:0883c20": "好合，敢陳事實。」龍王心欣人趣，情重聖族，",
    "T51n2087_003:0883c21": "遂從女請。乃出池而謝釋種曰：「不遺非類，",
    "T51n2087_003:0883c22": "降尊就卑，願臨我室，敢供灑掃。」釋種受龍",
    "T51n2087_003:0883c23": "王之請，遂即其居。於是龍宮之中，親迎備",
    "T51n2087_003:0883c24": "禮，燕爾樂會，肆極歡娛。釋種&#x89A9;龍之形，心",
    "T51n2087_003:0883c25": "常畏惡，乃欲辭出。龍王止曰：「幸無遠舍，",
    "T51n2087_003:0883c26": "&#x96A3;此宅居，當令據疆土，稱大號，總有臣",
    "T51n2087_003:0883c27": "庶，祚延長世。」釋種謝曰：「此言非冀。」龍王",
    "T51n2087_003:0883c28": "以寶劍置篋中，妙好白[疊*毛]，而覆其上。謂",
    "T51n2087_003:0883c29": "釋種曰：「幸持此[疊*毛]以獻國王，王必親受",
    "T51n2087_003:0884a01": "遠人之貢，可於此時害其王也。因據其",
    "T51n2087_003:0884a02": "國，不亦善乎？」釋種受龍指誨，便往行獻；",
    "T51n2087_003:0884a03": "烏仗那王躬舉其[疊*毛]，釋種執其袂而刺之。",
    "T51n2087_003:0884a04": "侍臣、衛兵諠亂階陛，釋種麾劍告曰：「我所",
    "T51n2087_003:0884a05": "杖劍，神龍見授，以誅後伏，以斬不臣。」咸",
    "T51n2087_003:0884a06": "懼神武，推尊大位。於是沿弊立政，表賢恤",
    "T51n2087_003:0884a07": "患。已而動大眾，備法駕，即龍宮而報命，迎",
    "T51n2087_003:0884a08": "龍女以還都。龍女宿業未盡，餘報猶在、每",
    "T51n2087_003:0884a09": "至讌私，首出九龍之頭。釋種畏惡，莫知圖",
    "T51n2087_003:0884a10": "計，伺其寐也，利刃斷之。龍女驚寐曰：「斯非",
    "T51n2087_003:0884a11": "後嗣之利，非徒我命有少損傷，而汝子孫",
    "T51n2087_003:0884a12": "當苦頭痛。」故此國族常有斯患，雖不連",
    "T51n2087_003:0884a13": "綿，時一發動。釋種既沒，其子嗣位，是嗢呾",
    "T51n2087_003:0884a14": "羅犀那王(唐言上軍)。",
    "T51n2087_003:0884a15": "[0884a15] 上軍王嗣位之後，其母喪明。如來伏阿波",
    "T51n2087_003:0884a16": "邏羅龍還也，從空下其宮中。上軍王適從",
    "T51n2087_003:0884a17": "遊獵，如來因為其母略說法要。遇聖聞法，",
    "T51n2087_003:0884a18": "遂得復明。如來問曰：「汝子，我之族也，今何",
    "T51n2087_003:0884a19": "所在？」母曰：「旦出畋遊，今將返駕。」如來與",
    "T51n2087_003:0884a20": "諸大眾尋欲發引。王母曰：「我惟福遇，生育",
    "T51n2087_003:0884a21": "聖族，如來悲愍，又親降臨，我子方還，願少留",
    "T51n2087_003:0884a22": "待。」世尊曰：「斯人者，我之族也。可聞教而信",
    "T51n2087_003:0884a23": "悟，非親誨以發心。我其行矣。還，語之曰：『如",
    "T51n2087_003:0884a24": "來從此往拘尸城娑羅樹間入涅槃，宜取",
    "T51n2087_003:0884a25": "舍利，自為供養。』」如來與諸大眾凌虛而去。",
    "T51n2087_003:0884a26": "上軍王方遊獵，遠見宮中光明赫奕，疑有火",
    "T51n2087_003:0884a27": "災，罷獵而返。乃見其母復明，慶而問曰：「我",
    "T51n2087_003:0884a28": "去幾何，有斯祥感，能令慈母復明如昔？」母",
    "T51n2087_003:0884a29": "曰：「汝出之後，如來至此，聞佛說法，遂得復",
    "T51n2087_003:0884b01": "明。如來從此至拘尸城娑羅樹間，當取",
    "T51n2087_003:0884b02": "涅槃，召汝速來分取舍利。」時王聞已，悲號頓",
    "T51n2087_003:0884b03": "躄，久而醒悟，命駕馳赴。至雙樹間，佛已涅",
    "T51n2087_003:0884b04": "槃。時諸國王輕其邊鄙，寶重舍利，不欲分",
    "T51n2087_003:0884b05": "與。是時天、人大眾重宣佛意，諸王聞已，遂先",
    "T51n2087_003:0884b06": "均授。[0884b06] 瞢揭釐城東北踰山越谷，逆上信度",
    "T51n2087_003:0884b07": "河，途路危險，山谷杳冥，或履&#x7E06;索，或牽鐵",
    "T51n2087_003:0884b08": "鎖，棧道虛臨，飛梁危構，椽杙躡蹬，行千餘",
    "T51n2087_003:0884b09": "里，至達麗羅川，即烏仗那國舊都也。多出黃",
    "T51n2087_003:0884b10": "金及&#x6B1D;金香。達麗川中大伽藍側，有刻木",
    "T51n2087_003:0884b11": "慈氏菩薩像，金色晃昱，靈鑒潛通，高百餘",
    "T51n2087_003:0884b12": "尺，末田底迦(舊曰末田地，訛略也)阿羅漢之所造也。",
    "T51n2087_003:0884b13": "羅漢以神通力，&#x643A;引匠人升&#x89A9;史多天",
    "T51n2087_003:0884b14": "(舊曰兜率他也，又曰兜術他，訛也)親觀妙相，三返之後，功乃",
    "T51n2087_003:0884b15": "畢焉。自有此像，法流東派。從此東行，踰嶺",
    "T51n2087_003:0884b16": "越谷，逆上信度河，飛梁棧道，履危涉險，",
    "T51n2087_003:0884b17": "經五百餘里，至&#x9262;露羅國(北印度境)。",
    "T51n2087_003:0884b18": "[0884b18] &#x9262;露羅國，周四千餘里，在大雪山間，東西長，",
    "T51n2087_003:0884b19": "南北狹。多麥、豆，出金、銀，資金之利，國用富",
    "T51n2087_003:0884b20": "饒。時唯寒烈，人性獷暴，薄於仁義，無聞禮",
    "T51n2087_003:0884b21": "節。形貌&#x9E81;弊，衣服毛褐。文字大同印度。言語",
    "T51n2087_003:0884b22": "異於諸國，伽藍數百所，僧徒數千人，學無",
    "T51n2087_003:0884b23": "專習，戒行多濫。[0884b23] 從此復還烏鐸迦漢荼",
    "T51n2087_003:0884b24": "城，南渡信度河，河廣三四里，南流，澄清皎",
    "T51n2087_003:0884b25": "鏡，汩淴漂流。毒龍、惡獸窟穴其中，若持貴",
    "T51n2087_003:0884b26": "寶、奇花果種及佛舍利渡者，船多飄沒。渡河",
    "T51n2087_003:0884b27": "至呾叉始羅國(北印度境)。",
    "T51n2087_003:0884b28": "[0884b28] 呾叉始羅國，周二千餘里。國大都城周十餘",
    "T51n2087_003:0884b29": "里。酋豪力競，王族絕嗣，往者役屬迦畢試國，",
    "T51n2087_003:0884c01": "近又附庸迦濕彌羅國。地稱沃壤，稼穡殷",
    "T51n2087_003:0884c02": "盛，泉流多，花草茂。氣序和暢，風俗輕勇，崇",
    "T51n2087_003:0884c03": "敬三寶。伽藍雖多，荒蕪已甚，僧徒寡少，並學",
    "T51n2087_003:0884c04": "大乘。[0884c04] 大城西北七十餘里有醫羅&#x9262;呾羅",
    "T51n2087_003:0884c05": "龍王池，周百餘步。其水澄清，雜色蓮華同榮",
    "T51n2087_003:0884c06": "異彩。此龍者，即昔迦葉波佛時壞醫羅&#x9262;",
    "T51n2087_003:0884c07": "羅樹苾芻者也。故今彼土請雨祈晴，必",
    "T51n2087_003:0884c08": "與沙門共至池所，彈指慰問隨願必果。[0884c08] 龍",
    "T51n2087_003:0884c09": "池東南行三十餘里，入兩山間，有窣堵波，無",
    "T51n2087_003:0884c10": "憂王之所建也，高百餘尺。是釋迦如來懸記，",
    "T51n2087_003:0884c11": "當來慈氏世尊出興之時，自然有四大寶藏，",
    "T51n2087_003:0884c12": "即斯勝地，當其一所。聞諸先志曰：或時地",
    "T51n2087_003:0884c13": "震，諸山皆動，周藏百步，無所傾搖。諸有愚",
    "T51n2087_003:0884c14": "夫，妄加發掘，地為震動，人皆蹎仆。傍有",
    "T51n2087_003:0884c15": "伽藍，圮損已甚，久絕僧徒。[0884c15] 城北十二三里有",
    "T51n2087_003:0884c16": "窣堵波，無憂王之建也。或至齋日，時放光",
    "T51n2087_003:0884c17": "明，神花天樂，頗有見聞。聞諸先志曰：近有",
    "T51n2087_003:0884c18": "婦人，身嬰惡癩，竊至窣堵波，責躬禮懺，見",
    "T51n2087_003:0884c19": "其庭宇有諸糞穢，掬除灑掃，塗香散華，採",
    "T51n2087_003:0884c20": "青蓮。重布其地。惡疾除愈，形貌增妍，身出",
    "T51n2087_003:0884c21": "名香，青蓮同馥。斯勝地也，是如來在昔修菩",
    "T51n2087_003:0884c22": "薩行，為大國王，號戰達羅&#x9262;剌婆(唐言月光)，志",
    "T51n2087_003:0884c23": "求菩提，斷頭惠施。若此之捨，凡歷千生。",
    "T51n2087_003:0884c24": "[0884c24] 捨頭窣堵波側有僧伽藍，庭宇荒涼，僧徒減",
    "T51n2087_003:0885a01": "少。昔經部拘摩羅邏多(唐言童受)論師於此製",
    "T51n2087_003:0885a02": "述諸論。[0885a02] 城外東南，南山之陰有窣堵波，高百",
    "T51n2087_003:0885a03": "餘尺，是無憂王太子拘浪拏為繼母所誣",
    "T51n2087_003:0885a04": "抉目之處，無憂王所建也。盲人祈請，多有",
    "T51n2087_003:0885a05": "復明。[0885a05] 此太子正后生也，儀貌妍雅，慈仁夙著。",
    "T51n2087_003:0885a06": "正后終沒，繼室憍婬，縱其惛愚，私逼太子。",
    "T51n2087_003:0885a07": "太子瀝泣引責，退身謝罪。繼母見違，彌增",
    "T51n2087_003:0885a08": "忿怒，候王閑隙，從容言曰：「夫呾叉始羅，國",
    "T51n2087_003:0885a09": "之要領，非親子弟，其可寄乎？今者，太子仁",
    "T51n2087_003:0885a10": "孝著聞，親賢之故，物議斯在。」王或聞說，雅悅",
    "T51n2087_003:0885a11": "姦謀，即命太子，而誡之曰：「吾承餘緒，垂統",
    "T51n2087_003:0885a12": "繼業，唯恐失墜，忝負先王。呾叉始羅國之",
    "T51n2087_003:0885a13": "襟帶，吾今命爾作鎮彼國。國事殷重，人情",
    "T51n2087_003:0885a14": "詭雜，無妄去就，有虧基緒。凡有召命，驗吾",
    "T51n2087_003:0885a15": "齒印。印在吾口，其有謬乎？」於是太子銜命",
    "T51n2087_003:0885a16": "來鎮。歲月雖淹，繼室彌怒，詐發制書，紫泥",
    "T51n2087_003:0885a17": "封記，候王眠睡，竊齒為印，馳使而往，賜",
    "T51n2087_003:0885a18": "以責書。輔臣跪讀，相顧失圖。太子問曰：「何",
    "T51n2087_003:0885a19": "所悲乎？」曰：「大王有命，書責太子，抉去兩目，",
    "T51n2087_003:0885a20": "逐棄山谷，任其夫妻，隨時生死。雖有此",
    "T51n2087_003:0885a21": "命，尚未可依。今宜重請，面縛待罪。」太子曰：",
    "T51n2087_003:0885a22": "「父而賜死，其可辭乎？齒印為封，誠無謬矣。」",
    "T51n2087_003:0885a23": "命旃荼羅抉去其眼。眼既失明，乞貸自",
    "T51n2087_003:0885a24": "濟，流離展轉，至父都城。其妻告曰：「此是王",
    "T51n2087_003:0885a25": "城。嗟乎，飢寒良苦！昔為王子，今作乞人！願",
    "T51n2087_003:0885a26": "得聞知，重申先責。」於是謀計，入王內&#x5ED0;，",
    "T51n2087_003:0885a27": "於夜後分，泣對清風，長嘯悲吟，箜篌鼓和。",
    "T51n2087_003:0885a28": "王在高樓，聞其雅唱，辭甚怨悲，怪而問曰：",
    "T51n2087_003:0885a29": "「箜篌歌聲，似是吾子，今以何故而來此乎？」",
    "T51n2087_003:0885b01": "即問內&#x5ED0;：「誰為歌嘯？」遂將盲人，而來對",
    "T51n2087_003:0885b02": "旨。王見太子，銜悲問曰：「誰害汝身，遭此",
    "T51n2087_003:0885b03": "禍釁？愛子喪明，猶自不覺，凡百黎元，如何",
    "T51n2087_003:0885b04": "究察？天乎，天乎，何德之衰！」太子悲泣，謝而",
    "T51n2087_003:0885b05": "對曰：「誠以不孝，負責於天，某年日月，忽",
    "T51n2087_003:0885b06": "奉慈旨，無由致辭，不敢逃責。」其王心知",
    "T51n2087_003:0885b07": "繼室為不軌也，無所究察，便加刑辟。時菩",
    "T51n2087_003:0885b08": "提樹伽藍有瞿沙(唐言妙音)大阿羅漢者，四辯",
    "T51n2087_003:0885b09": "無礙，三明具足。王將盲子，陳告其事，唯願",
    "T51n2087_003:0885b10": "慈悲，令得復明。時彼羅漢受王請已，即",
    "T51n2087_003:0885b11": "於是日宣令國人：「吾於後日，欲說妙理，",
    "T51n2087_003:0885b12": "人持一器，來此聽法，以盛泣淚也。」於是",
    "T51n2087_003:0885b13": "遠近相趨，士女雲集。是時阿羅漢說十二因",
    "T51n2087_003:0885b14": "緣，凡厥聞法，莫不悲耿，以所持器，盛其",
    "T51n2087_003:0885b15": "瀝泣。說法既已，總收眾淚，置之金盤，而自",
    "T51n2087_003:0885b16": "誓曰：「凡吾所說，諸佛至理。理若不真，說有紕",
    "T51n2087_003:0885b17": "繆，斯則已矣；如其不爾，願以眾淚，洗彼",
    "T51n2087_003:0885b18": "盲眼，眼得復明，明視如昔。」發是語訖，持淚",
    "T51n2087_003:0885b19": "洗眼，眼遂復明。王乃責彼輔臣，詰諸僚",
    "T51n2087_003:0885b20": "佐，或黜或放，或遷或死。諸豪世俗移居雪",
    "T51n2087_003:0885b21": "山東北沙磧之中。[0885b21] 從此東南越諸山谷，行七",
    "T51n2087_003:0885b22": "百餘里，至僧訶補羅國(北印度境)。",
    "T51n2087_003:0885b23": "[0885b23] 僧訶補羅國，周三千五六百里，西臨信度",
    "T51n2087_003:0885b24": "河。國大都城周十四五里，依山據嶺，堅峻險",
    "T51n2087_003:0885b25": "固。農務少功，地利多獲。氣序寒，人性猛，俗",
    "T51n2087_003:0885b26": "尚驍勇，又多譎詐。國無君長主位，役屬",
    "T51n2087_003:0885b27": "迦濕彌羅國。[0885b27] 城南不遠有窣堵波，無憂王之",
    "T51n2087_003:0885b28": "所建也。莊飾有虧，靈異相繼。傍有伽藍，空",
    "T51n2087_003:0885b29": "無僧侶。城東南四五十里至石窣堵波，無",
    "T51n2087_003:0885c01": "憂王建也，高二百餘尺。池沼十數，映帶左右，",
    "T51n2087_003:0885c02": "雕石為岸，殊形異類。激水清流，汩淴漂注，",
    "T51n2087_003:0885c03": "龍魚水族，窟穴潛泳，四色蓮華，彌漫清潭。",
    "T51n2087_003:0885c04": "百果具繁，同榮異色，林沼交映，誠可遊玩。傍",
    "T51n2087_003:0885c05": "有伽藍，久絕僧侶。[0885c05] 窣堵波側不遠，有白衣",
    "T51n2087_003:0885c06": "外道本師悟所求理初說法處，今有封記，",
    "T51n2087_003:0885c07": "傍建天祠。其徒苦行，晝夜精勤，不遑寧",
    "T51n2087_003:0885c08": "息。本師所說之法，多竊佛經之義，隨類設",
    "T51n2087_003:0885c09": "法，擬則軌儀。大者謂苾芻，小者稱沙彌。",
    "T51n2087_003:0885c10": "威儀律行，頗同僧法。唯留少髮，加之露形，",
    "T51n2087_003:0885c11": "或有所服，白色為異，據斯流別，稍用區分。",
    "T51n2087_003:0885c12": "其天師像，竊類如來，衣服為差，相好無異。",
    "T51n2087_003:0885c13": "[0885c13] 從此復還呾叉始羅國北界，渡信度河，南",
    "T51n2087_003:0885c14": "東行二百餘里，度大石門，昔摩訶薩埵王",
    "T51n2087_003:0885c15": "子，於此投身&#x98E4;餓烏擇(音徒)。其南百四五",
    "T51n2087_003:0885c16": "十步有石窣堵波，摩訶薩埵愍餓獸之無力",
    "T51n2087_003:0885c17": "也，行至此地，乾竹自刺，以血啗之，於是",
    "T51n2087_003:0885c18": "乎獸乃噉焉。其中地土，洎諸草木，微帶絳",
    "T51n2087_003:0885c19": "色，猶血染也。人履其地，若負芒刺，無云",
    "T51n2087_003:0885c20": "疑信，莫不悲愴。[0885c20] 捨身北有石窣堵波，高二",
    "T51n2087_003:0885c21": "百餘尺，無憂王之所建也。雕刻奇製，時燭",
    "T51n2087_003:0885c22": "神光。小窣堵波及諸石龕動以百數，周此",
    "T51n2087_003:0885c23": "塋域，其有疾病，旋繞多愈。",
    "T51n2087_003:0885c24": "[0885c24] 石窣堵波東有伽藍，僧徒百餘人，並學大乘",
    "T51n2087_003:0885c25": "教。從此東行五十餘里，至孤山，中有伽",
    "T51n2087_003:0885c26": "藍，僧徒二百餘人，並學大乘法教。華&#x83D3;繁",
    "T51n2087_003:0885c27": "茂，泉池澄鏡。傍有窣堵波，高二百餘尺，",
    "T51n2087_003:0885c28": "是如來在昔於此化惡藥叉，令不食肉。從",
    "T51n2087_003:0885c29": "此東南行五百餘里，至烏剌尸國(北印度境)。",
    "T51n2087_003:0886a01": "[0886a01] 烏剌尸國，周二千餘里，山阜連接，田疇隘狹。",
    "T51n2087_003:0886a02": "國大都城周七八里，無大君長，役屬迦隰",
    "T51n2087_003:0886a03": "彌羅國。宜稼穡，少華果。氣序溫和，微有",
    "T51n2087_003:0886a04": "霜雪。俗無禮義，人性剛猛，多行詭詐，不信",
    "T51n2087_003:0886a05": "佛法。大城西南四五里有窣堵波，高二百餘",
    "T51n2087_003:0886a06": "尺，無憂王所建也。傍有伽藍，僧徒寡少，並",
    "T51n2087_003:0886a07": "皆學大乘法教。從此東南，登山履險，度鐵",
    "T51n2087_003:0886a08": "橋，行千餘里，至迦濕彌羅國(舊曰罽賓，訛也。北印度境)。",
    "T51n2087_003:0886a09": "[0886a09] 迦濕彌羅國，周七千餘里。四境負山，山極",
    "T51n2087_003:0886a10": "&#x9657;峻，雖有門徑，而復隘狹，自古&#x96A3;敵無",
    "T51n2087_003:0886a11": "能攻伐。國大都城西臨大河，南北十二三里，",
    "T51n2087_003:0886a12": "東西四五里。宜稼穡，多花果，出龍種馬及",
    "T51n2087_003:0886a13": "&#x6B1D;金香、火珠、藥草。氣序寒勁，多雪少風。服",
    "T51n2087_003:0886a14": "毛褐，衣白[疊*毛]。土俗輕僄，人多怯懦。國為龍",
    "T51n2087_003:0886a15": "護，遂雄&#x96A3;境。容貌妍美，情性詭詐。好學多聞，",
    "T51n2087_003:0886a16": "邪正兼信。伽藍百餘所，僧徒五千餘人。有四",
    "T51n2087_003:0886a17": "窣堵波，並無憂王建也，各有如來舍利升",
    "T51n2087_003:0886a18": "餘。",
    "T51n2087_003:0886a19": "[0886a19] 《國志》曰：國地本龍池也。昔佛世尊自烏",
    "T51n2087_003:0886a20": "仗那國降惡神已，欲還中國，乘空當此國",
    "T51n2087_003:0886a21": "上，告阿難曰：「我涅槃之後，有末田底迦阿羅",
    "T51n2087_003:0886a22": "漢，當於此地建國安人，弘揚佛法。」如來寂",
    "T51n2087_003:0886a23": "滅之後第五十年，阿難弟子末田底迦羅漢",
    "T51n2087_003:0886a24": "者，得六神通，具八解脫，聞佛懸記，心自慶",
    "T51n2087_003:0886a25": "悅，便來至此，於大山嶺，宴坐林中，現大神",
    "T51n2087_003:0886a26": "變。龍見深信，請資所欲。阿羅漢曰：「願於池",
    "T51n2087_003:0886a27": "內，惠以容膝。」龍王於是縮水奉施。羅漢",
    "T51n2087_003:0886a28": "神通廣身，龍王縱力縮水，池空水盡，龍&#x98DC;",
    "T51n2087_003:0886a29": "請地。阿羅漢於此西北為留一池，周百餘",
    "T51n2087_003:0886b01": "里；自餘枝屬，別居小池。龍王曰：「池地總施，",
    "T51n2087_003:0886b02": "願恒受供。」末田底迦曰：「我今不久無餘涅",
    "T51n2087_003:0886b03": "槃，雖欲受請，其可得乎？」龍王重請：「五百",
    "T51n2087_003:0886b04": "羅漢常受我供，乃至法盡，法盡之後，還取",
    "T51n2087_003:0886b05": "此國以為居池。」末田底迦從其所請。時阿",
    "T51n2087_003:0886b06": "羅漢既得其地，運大神通力，立五百伽藍。",
    "T51n2087_003:0886b07": "於諸異國買鬻賤人，以充役使，以供僧眾。",
    "T51n2087_003:0886b08": "末田底迦入寂滅後，彼諸賤人自立君長，",
    "T51n2087_003:0886b09": "&#x96A3;境諸國鄙其賤種，莫與交親，謂之訖",
    "T51n2087_003:0886b10": "利多(唐言買得)。今時泉水已多流濫。",
    "T51n2087_003:0886b11": "[0886b11] 摩揭陀國無憂王以如來涅槃之後第一百",
    "T51n2087_003:0886b12": "年，命世君臨，威被殊俗。深信三寶，愛育四",
    "T51n2087_003:0886b13": "生。時有五百羅漢僧、五百凡夫僧，王所敬",
    "T51n2087_003:0886b14": "仰，供養無差。有凡夫僧摩訶提婆(唐言大天)，闊",
    "T51n2087_003:0886b15": "達多智，幽求名實，潭思作論，理違聖教，",
    "T51n2087_003:0886b16": "凡有聞知，群從異議。無憂王不識凡、聖，",
    "T51n2087_003:0886b17": "同情所好，黨援所親，召集僧徒赴殑",
    "T51n2087_003:0886b18": "伽河，欲沈深流，總從誅戮。時諸羅漢既逼",
    "T51n2087_003:0886b19": "命難，咸運神通，凌虛履空，來至此國，山",
    "T51n2087_003:0886b20": "棲谷隱。時無憂王聞而懼，躬來謝過，請還",
    "T51n2087_003:0886b21": "本國。彼諸羅漢確不從命。無憂王為羅漢",
    "T51n2087_003:0886b22": "建五百僧伽藍，總以此國持施眾僧。[0886b22] 健馱",
    "T51n2087_003:0886b23": "邏國迦膩色迦王，以如來涅槃之後第四百",
    "T51n2087_003:0886b24": "年，應期撫運，王風遠被，殊俗內附。機務餘",
    "T51n2087_003:0886b25": "暇，每習佛經，日請一僧入宮說法，而諸",
    "T51n2087_003:0886b26": "異議部執不同。王用深疑，無以去惑。時&#x8107;尊",
    "T51n2087_003:0886b27": "者曰：「如來去世，歲月逾邈，弟子部執，師資",
    "T51n2087_003:0886b28": "異論，各據聞見，共為矛楯。」時王聞已，甚用",
    "T51n2087_003:0886b29": "感傷，悲歎良久，謂尊者曰：「猥以餘福，聿",
    "T51n2087_003:0886c01": "遵前緒，去聖雖遠，猶為有幸，敢忘庸鄙，",
    "T51n2087_003:0886c02": "紹隆法教，隨其部執，具釋三藏。」&#x8107;尊者曰：",
    "T51n2087_003:0886c03": "「大王宿殖善本，多資福祐，留情佛法，是所",
    "T51n2087_003:0886c04": "願也。」王乃宣令遠近，召集聖哲。於是四方輻",
    "T51n2087_003:0886c05": "湊，萬里星馳，英賢畢萃，叡聖咸集。七日之中，",
    "T51n2087_003:0886c06": "四事供養。既欲法議，恐其諠雜。王乃具懷",
    "T51n2087_003:0886c07": "白諸僧曰：「證聖果者住，具結縛者還。」如",
    "T51n2087_003:0886c08": "此尚眾。又重宣令：「無學人住，有學人還。」猶",
    "T51n2087_003:0886c09": "復繁多。又更下令：「具三明、備六通者住，自",
    "T51n2087_003:0886c10": "餘各還。」然尚繁多。又更下令：「其有內窮三",
    "T51n2087_003:0886c11": "藏、外達五明者住，自餘各還。」於是得四百",
    "T51n2087_003:0886c12": "九十九人。王欲於本國，苦其暑濕，又欲",
    "T51n2087_003:0886c13": "就王舍城大迦葉波結集石室。&#x8107;尊者等議",
    "T51n2087_003:0886c14": "曰：「不可。彼多外道，異論&#x7CFA;紛，酬對不暇，何",
    "T51n2087_003:0886c15": "功作論？眾會之心，屬意此國。此國四周山",
    "T51n2087_003:0886c16": "固，藥叉守衛，土地膏腴，物產豐盛，賢聖之所",
    "T51n2087_003:0886c17": "集往，靈僊之所遊止。」眾議斯在，僉曰：「允諧。」",
    "T51n2087_003:0886c18": "其王是時與諸羅漢自彼而至，建立伽藍，",
    "T51n2087_003:0886c19": "結集三藏，欲作《毘婆沙論》。是時尊者世友，戶",
    "T51n2087_003:0886c20": "外納衣。諸阿羅漢謂世友曰：「結使未除，淨",
    "T51n2087_003:0886c21": "議乖謬，爾宜遠&#x8FF9;，勿居此也。」世友曰：「諸",
    "T51n2087_003:0886c22": "賢於法無疑，代佛施化，方集大義，欲製",
    "T51n2087_003:0886c23": "正論。我雖不敏，粗達微言，三藏玄文、五明",
    "T51n2087_003:0886c24": "至理，頗亦沈研，得其趣矣。」諸羅漢曰：「言不",
    "T51n2087_003:0886c25": "可以若是。汝宜屏居，疾證無學，已而會此，",
    "T51n2087_003:0886c26": "時未晚也。」世友曰：「我顧無學，其猶涕唾，",
    "T51n2087_003:0886c27": "志求佛果，不趨小徑。擲此縷丸，未墜于",
    "T51n2087_003:0886c28": "地，必當證得無學聖果。」時諸羅漢重訶之曰：",
    "T51n2087_003:0886c29": "「增上慢人，斯之謂也。無學果者，諸佛所讚，宜",
    "T51n2087_003:0887a01": "可速證，以決眾疑。」於是世友即擲縷丸，空",
    "T51n2087_003:0887a02": "中諸天接縷丸而請曰：「方證佛果，次補慈",
    "T51n2087_003:0887a03": "氏，三界特尊，四生攸賴，如何於此欲證小",
    "T51n2087_003:0887a04": "果？」時諸羅漢見是事已，謝咎推德，請為上",
    "T51n2087_003:0887a05": "座，凡有疑議，咸取決焉。是五百賢聖，先造",
    "T51n2087_003:0887a06": "十萬頌《鄔波第鑠論》(舊曰《優波提舍論》，訛也)。釋《素呾纜藏》",
    "T51n2087_003:0887a07": "(舊曰《修多羅藏》，訛也)。次造十萬頌《毘柰耶毘婆沙論》，釋",
    "T51n2087_003:0887a08": "《毘奈耶藏》(舊曰《毘那耶藏》，訛也)。後造十萬頌《阿毘達磨",
    "T51n2087_003:0887a09": "毘婆沙論》，釋《阿毘達磨藏》(或曰《阿毘曇藏》，略也)。凡三十",
    "T51n2087_003:0887a10": "萬頌，九百六十萬言，備釋三藏，懸諸千古，",
    "T51n2087_003:0887a11": "莫不窮其枝葉，究其淺深，大義重明，微言",
    "T51n2087_003:0887a12": "再顯，廣宣流布，後進賴焉。迦膩色迦王遂",
    "T51n2087_003:0887a13": "以赤銅為鍱，鏤寫論文，石函緘封，建窣堵",
    "T51n2087_003:0887a14": "波，藏於其中。命藥叉神周衛其國，不令",
    "T51n2087_003:0887a15": "異學持此論出，欲求習學，就中受業。於",
    "T51n2087_003:0887a16": "是功既成畢，還軍本都。出此國西門之外，",
    "T51n2087_003:0887a17": "東面而跪，復以此國總施僧徒。[0887a17] 迦膩色",
    "T51n2087_003:0887a18": "迦王既死之後，訖利多種復自稱王，斥逐僧",
    "T51n2087_003:0887a19": "徒，毀壞佛法。&#x89A9;貨邏國呬摩呾羅王(唐言雪山下)，",
    "T51n2087_003:0887a20": "其先釋種也。以如來涅槃之後第六百年，",
    "T51n2087_003:0887a21": "光有疆土，嗣膺王業，樹心佛地，流情法",
    "T51n2087_003:0887a22": "海。聞訖利多毀滅佛法，招集國中敢勇之",
    "T51n2087_003:0887a23": "士，得三千人，詐為商旅，多齎寶貨，挾隱",
    "T51n2087_003:0887a24": "軍器，來入此國。此國之君，特加賓禮。商旅",
    "T51n2087_003:0887a25": "之中，又更選募，得五百人，猛烈多謀，各袖",
    "T51n2087_003:0887a26": "利刃，俱持重寶，躬齎所奉，持以獻上。時雪",
    "T51n2087_003:0887a27": "山下王去其帽，即其座，訖利多王驚懾無",
    "T51n2087_003:0887a28": "措，遂斬其首，令群下曰：「我是&#x89A9;邏國雪山",
    "T51n2087_003:0887a29": "下王也。怒此賤種公行虐政，故於今者誅",
    "T51n2087_003:0887b01": "其有罪。凡百眾庶，非爾之辜。」然其國輔",
    "T51n2087_003:0887b02": "宰臣，遷於異域。既平此國，召集僧徒，式建",
    "T51n2087_003:0887b03": "伽藍，安堵如故。復於此國西門之外，東面",
    "T51n2087_003:0887b04": "而跪，持施眾僧。其訖利多種屢以僧徒覆",
    "T51n2087_003:0887b05": "宗滅祀，世積其怨，嫉惡佛法。歲月既",
    "T51n2087_003:0887b06": "遠，復自稱王。故今此國不甚崇信，外道天",
    "T51n2087_003:0887b07": "祠，特留意焉。[0887b07] 新城東南十餘里，故城北，大山",
    "T51n2087_003:0887b08": "陽，有僧伽藍，僧徒三百餘人。其窣堵波中有",
    "T51n2087_003:0887b09": "佛牙，長可寸半，其色黃白，或至齋日時放",
    "T51n2087_003:0887b10": "光明。昔訖利多種之滅佛法也，僧徒解散，各",
    "T51n2087_003:0887b11": "隨利居。有一沙門，遊諸印度，觀禮聖&#x8FF9;，",
    "T51n2087_003:0887b12": "申其至誠。後聞本國平定，即事歸途，遇諸",
    "T51n2087_003:0887b13": "群象，橫行草澤，奔馳震吼。沙門見已，昇樹以",
    "T51n2087_003:0887b14": "避。是時群象相趨奔赴，競吸池水，浸漬樹",
    "T51n2087_003:0887b15": "根，互共排掘，樹遂蹎仆。既得沙門，負載而",
    "T51n2087_003:0887b16": "行，至大林中，有病象瘡痛而臥，引此僧手，",
    "T51n2087_003:0887b17": "至所苦處，乃枯竹所刺也。沙門於是拔竹",
    "T51n2087_003:0887b18": "傅藥，裂其裳，裹其足。別有大象，持金函",
    "T51n2087_003:0887b19": "授與病象，象既得已，轉授沙門，沙門開函，",
    "T51n2087_003:0887b20": "乃佛牙也。諸象圍繞，僧出無由。明日齋時，各",
    "T51n2087_003:0887b21": "持異果，以為中饌。食已，載僧出林，數百",
    "T51n2087_003:0887b22": "里外，方乃下之，各跪拜而去。沙門至國西",
    "T51n2087_003:0887b23": "界，渡一駛河，濟乎中流，船將覆沒。同舟之",
    "T51n2087_003:0887b24": "人互相謂曰：「今此船覆，禍是沙門；必有如",
    "T51n2087_003:0887b25": "來舍利，諸龍利之。」船主檢驗，果得佛牙。時",
    "T51n2087_003:0887b26": "沙門舉佛牙俯謂龍曰：「吾今寄汝，不久來",
    "T51n2087_003:0887b27": "取。」遂不渡河，迴船而去，顧河歎曰：「吾無禁",
    "T51n2087_003:0887b28": "術，龍畜所欺！」重往印度，學禁龍法。三歲之",
    "T51n2087_003:0887b29": "後，復還本國，至河之濱，方設壇場，其龍於",
    "T51n2087_003:0887c01": "是捧佛牙函以授沙門。沙門持歸，於此伽",
    "T51n2087_003:0887c02": "藍，而修供養。",
    "T51n2087_003:0887c03": "[0887c03] 伽藍南十四五里，有小伽藍，中有觀自在菩",
    "T51n2087_003:0887c04": "薩立像。其有斷食誓死為期願見菩薩",
    "T51n2087_003:0887c05": "者，即從像中出妙色身。",
    "T51n2087_003:0887c06": "[0887c06] 小伽藍東南三十餘里，至大山，有故伽藍，形",
    "T51n2087_003:0887c07": "製宏壯，蕪漫良甚，今唯一隅起小重閣。僧徒",
    "T51n2087_003:0887c08": "三十餘人，並學大乘法教。昔僧伽跋陀羅",
    "T51n2087_003:0887c09": "(唐言眾賢)論師於此製《順正理論》。伽藍左右諸",
    "T51n2087_003:0887c10": "窣堵波，大阿羅漢舍利並在。野獸、山&#x7328;",
    "T51n2087_003:0887c11": "採華供養，歲時無替，如承指命。然此山",
    "T51n2087_003:0887c12": "中多諸靈&#x8FF9;，或石壁橫分，&#x5CEF;留馬&#x8FF9;。凡厥此",
    "T51n2087_003:0887c13": "類，其狀譎詭，皆是羅漢、沙彌，群從遊戲，手指",
    "T51n2087_003:0887c14": "麾畫，乘馬往來。遺&#x8FF9;若斯，難以詳述。[0887c14] 佛牙",
    "T51n2087_003:0887c15": "伽藍東十餘里，北山崖間，有小伽藍，是",
    "T51n2087_003:0887c16": "昔索建地羅大論師於此作《眾事分毘婆",
    "T51n2087_003:0887c17": "沙論》。",
    "T51n2087_003:0887c18": "[0887c18] 小伽藍中有石窣堵波，高五十餘尺，是阿羅",
    "T51n2087_003:0887c19": "漢遺身舍利也。先有羅漢，形量偉大，凡所",
    "T51n2087_003:0887c20": "飲食，與象同等。時人譏曰：「徒知飽食，安識",
    "T51n2087_003:0887c21": "是非？」羅漢將入寂滅也，告諸人曰：「吾今",
    "T51n2087_003:0887c22": "不久當取無餘，欲說自身所證妙法。」眾人",
    "T51n2087_003:0887c23": "聞之，相更譏笑，咸來集會，共觀得失。時阿",
    "T51n2087_003:0887c24": "羅漢告諸人曰：「吾今為汝說本因緣。此身",
    "T51n2087_003:0887c25": "之前，報受象身，在東印度，居王內&#x5ED0;。是時",
    "T51n2087_003:0887c26": "此國有一沙門，遠遊印度，尋訪聖教諸經",
    "T51n2087_003:0887c27": "典論。時王持我，施與沙門，載負佛經，而至",
    "T51n2087_003:0887c28": "於此。是後不久，尋即命終。乘其載經福力",
    "T51n2087_003:0887c29": "所致，遂得為人，復鍾餘慶，早服染衣，勤",
    "T51n2087_003:0888a01": "求出離，不遑寧居，得六神通，斷三界欲。",
    "T51n2087_003:0888a02": "然其所食，餘習尚然，每自節身，三分食一。」",
    "T51n2087_003:0888a03": "雖有此說，人猶未信。即昇虛空，入火光",
    "T51n2087_003:0888a04": "定，身出煙焰，而入寂滅，餘骸墜下，起窣堵",
    "T51n2087_003:0888a05": "波。[0888a05] 王城西北行二百餘里，至商林伽藍，布剌",
    "T51n2087_003:0888a06": "拏(唐言圓滿)論師於此作《釋毘婆沙論》。[0888a06] 城西行",
    "T51n2087_003:0888a07": "百四五十里，大河北，接山南，至大眾部伽藍，",
    "T51n2087_003:0888a08": "僧徒百餘人。昔佛地羅論師於此作大眾",
    "T51n2087_003:0888a09": "部《集真論》。[0888a09] 從此西南，踰山涉險，行七百餘",
    "T51n2087_003:0888a10": "里，至半笯(奴故反)嗟國(北印度境)。",
    "T51n2087_003:0888a11": "[0888a11] 半笯嗟國，周二千餘里。山川多，疇&#x58E0;狹，",
    "T51n2087_003:0888a12": "穀稼時播，花&#x83D3;繁茂，多甘蔗，無蒲萄，菴沒",
    "T51n2087_003:0888a13": "羅&#x83D3;、烏淡跋羅、茂遮等&#x83D3;，家植成林，珍其",
    "T51n2087_003:0888a14": "味也。氣序溫暑，風俗勇烈。裳服所製，多衣",
    "T51n2087_003:0888a15": "[疊*毛]布。人性質直，淳信三寶。伽藍五所，並多荒",
    "T51n2087_003:0888a16": "圮。無大君長，役屬迦濕彌羅國。城北伽藍",
    "T51n2087_003:0888a17": "少有僧徒。伽藍北有石窣堵波，寔多靈異。",
    "T51n2087_003:0888a18": "[0888a18] 從此東南行四百餘里，至曷邏闍補羅國",
    "T51n2087_003:0888a19": "(北印度境)。",
    "T51n2087_003:0888a20": "[0888a20] 曷邏闍補羅國，周四千餘里。國大都城周十",
    "T51n2087_003:0888a21": "餘里。極險固，多山阜，川原隘狹，地利不豐。",
    "T51n2087_003:0888a22": "土宜氣序，同半笯嗟國。風俗猛烈，人性驍",
    "T51n2087_003:0888a23": "勇。國無君長，役屬迦濕彌羅國。伽藍十所，",
    "T51n2087_003:0888a24": "僧徒寡少。天祠一所，外道甚多。自濫波國",
    "T51n2087_003:0888a25": "至於此土，形貌&#x9E81;弊，情性猥暴，語言庸鄙，",
    "T51n2087_003:0888a26": "禮義輕薄，非印度之正境，乃邊裔之曲俗。[0888a26] 從",
    "T51n2087_003:0888a27": "此東南，下山，渡水，行七百餘里，至磔迦國",
    "T51n2087_003:0888a28": "(北印度境)。"
}