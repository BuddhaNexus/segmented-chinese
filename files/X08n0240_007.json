{
    "X08n0240_007:0526a17": "大方廣佛華嚴經綱要卷第七",
    "X08n0240_007:0526a18": "于闐國三藏沙門實&#x4E49;難陀 譯經",
    "X08n0240_007:0526a19": "清涼山大華嚴寺沙門澄觀 疏義",
    "X08n0240_007:0526a20": "明匡山法雲寺憨山沙門德清提挈",
    "X08n0240_007:0526a21": "普賢三昧品第三",
    "X08n0240_007:0526a22": "[0526a22] 爾時普賢菩薩摩訶薩。於如來前坐蓮華藏師子之",
    "X08n0240_007:0526a23": "座。承佛神力。入于三昧。此三昧名一切諸佛毗盧遮",
    "X08n0240_007:0526a24": "那如來藏身。普入一切佛平等性。能於法界示眾影",
    "X08n0240_007:0526b01": "像。廣大無礙同於&#x8657;空。法界海旋靡不隨入。出生一",
    "X08n0240_007:0526b02": "切諸三昧法。普能包納十方法界。三世諸佛智光明",
    "X08n0240_007:0526b03": "海皆從此生。十方所有諸安立海悉能示現。含藏一",
    "X08n0240_007:0526b04": "切佛力解脫諸菩薩智。能令一切國土微塵普能容",
    "X08n0240_007:0526b05": "受無邊法界。成就一切佛功德海。顯示如來諸大願",
    "X08n0240_007:0526b06": "海。一切諸佛所有法輪流通護持使無斷絕。如此世",
    "X08n0240_007:0526b07": "界中普賢菩薩於世尊前入此三昧。如是盡法界&#x8657;",
    "X08n0240_007:0526b08": "空界十方三世微細無礙廣大光明佛眼所見佛力",
    "X08n0240_007:0526b09": "能到佛身所現一切國土。及此國土所有微塵。一一",
    "X08n0240_007:0526b10": "塵中。有世界海微塵數佛剎。一一剎中。有世界海微",
    "X08n0240_007:0526b11": "塵數諸佛。一一佛前有世界海微塵數普賢菩薩。皆",
    "X08n0240_007:0526b12": "亦入此一切諸佛毗盧遮那如來藏身三昧。爾時一",
    "X08n0240_007:0526b13": "一普賢菩薩。皆有十方一切諸佛而現其前。彼諸如",
    "X08n0240_007:0526b14": "來同聲讚言。善哉善哉。善男子。汝能入此一切諸佛",
    "X08n0240_007:0526b15": "毗盧遮那如來藏身菩薩三昧。佛子。此是十方一切",
    "X08n0240_007:0526b16": "諸佛共加於汝。以毗盧遮那如來本願力故。亦以汝",
    "X08n0240_007:0526b17": "修一切諸佛行願力故。所謂能轉一切佛法輪故。開",
    "X08n0240_007:0526b18": "顯一切如來智慧海故。普照十方諸安立海悉無餘",
    "X08n0240_007:0526b19": "故。令一切眾生淨治雜染得清淨故。普攝一切諸大",
    "X08n0240_007:0526b20": "國土。無所著故。深入一切諸佛境界無障礙故。普示",
    "X08n0240_007:0526b21": "一切佛功德故。能入一切諸法實相增智慧故。觀察",
    "X08n0240_007:0526b22": "一切諸法門故。了知一切眾生根故。能持一切諸佛",
    "X08n0240_007:0526b23": "如來教文海故。爾時十方一切諸佛。即與普賢菩薩",
    "X08n0240_007:0526b24": "摩訶薩能入一切智性力智。與入法界無邊量智。與",
    "X08n0240_007:0526c01": "成就一切佛境界智。與知一切世界海成壞智。與知",
    "X08n0240_007:0526c02": "一切眾生界廣大智。與住諸佛甚深解脫無差別諸",
    "X08n0240_007:0526c03": "三昧智。與入一切菩薩諸根海智。與知一切眾生語",
    "X08n0240_007:0526c04": "言海轉法輪詞辯智。與普入法界一切世界海身智。",
    "X08n0240_007:0526c05": "與得一切佛音聲智。如此世界中如來前普賢菩薩",
    "X08n0240_007:0526c06": "蒙諸佛與如是智。如是一切世界海及彼世界海一",
    "X08n0240_007:0526c07": "一塵中所有普賢悉亦如是。何以故。證彼三昧。法如",
    "X08n0240_007:0526c08": "是故。是時十方諸佛各舒右手摩普賢菩薩頂其。手",
    "X08n0240_007:0526c09": "皆以相好莊嚴妙網光舒香流燄發。復出諸佛種種",
    "X08n0240_007:0526c10": "妙音及以自在神通之事。過現未來一切菩薩普賢",
    "X08n0240_007:0526c11": "願海一切如來清淨法輪。及三世佛所有影像。皆於",
    "X08n0240_007:0526c12": "中現。如此世界中普賢菩薩為十方佛所共摩頂。如",
    "X08n0240_007:0526c13": "是一切世界海及彼世界海一一塵中所有普賢。悉",
    "X08n0240_007:0526c14": "亦如是為十方佛之所摩頂。爾時普賢菩薩即從是",
    "X08n0240_007:0526c15": "三昧而起。從此三昧起時。即從一切世界海微塵數",
    "X08n0240_007:0526c16": "三昧海門起。所謂從知三世念念無差別善巧智三",
    "X08n0240_007:0526c17": "昧門起。從知三世一切法界所有微塵三昧門起。從",
    "X08n0240_007:0526c18": "現三世一切佛剎三昧門起。從現一切眾生舍宅三",
    "X08n0240_007:0526c19": "昧門起。從知一切眾生心海三昧門起。從知一切眾",
    "X08n0240_007:0526c20": "生各別名字三昧門起。從知十方法界處所各差別",
    "X08n0240_007:0526c21": "三昧門起。從知一切微塵中。各有無邊廣大佛身雲",
    "X08n0240_007:0526c22": "三昧門起。從演說一切法理趣海三昧門起。普賢菩",
    "X08n0240_007:0526c23": "薩從如是等三昧門起時。其諸菩薩一一各得世界",
    "X08n0240_007:0526c24": "海微塵數三昧海雲。世界海微塵數陀羅尼海雲。世",
    "X08n0240_007:0527a01": "界海微塵數諸法方便海雲。世界海微塵數辯才門",
    "X08n0240_007:0527a02": "海雲。世界海微塵數修行海雲。世界海微塵數普照",
    "X08n0240_007:0527a03": "法界一切如來功德藏智光明海雲。世界海微塵數",
    "X08n0240_007:0527a04": "一切如來諸力智慧無差別方便海雲。世界海微塵",
    "X08n0240_007:0527a05": "數一切如來一一毛孔中各現眾剎海雲。世界海微",
    "X08n0240_007:0527a06": "塵數一一菩薩示現從兜率天宮歿下生成佛轉正",
    "X08n0240_007:0527a07": "法輪般涅槃等海雲。如此世界中普賢菩薩從三昧",
    "X08n0240_007:0527a08": "起諸菩薩眾獲如是益。如是一切世界海及彼世界",
    "X08n0240_007:0527a09": "海所有微塵一一塵中。悉亦如是。",
    "X08n0240_007:0527a10": "[0527a10] 此品來意。以前眾既集光示法主。今將說法。是故",
    "X08n0240_007:0527a11": "法主入定受加。為近方便。以出定即說。故以三昧",
    "X08n0240_007:0527a12": "為近也。品標普賢者。明說法主以說普法故。三昧",
    "X08n0240_007:0527a13": "是業用。以非證不宣。此則人法合舉。言三昧名毗",
    "X08n0240_007:0527a14": "盧遮那如來藏身者。以毗者廣大也。盧遮者生也。",
    "X08n0240_007:0527a15": "那者思也。慈悲無邊故名廣。智慧無上故稱為大。",
    "X08n0240_007:0527a16": "生想已盡故云生息。涅槃云離有常住故名如來。",
    "X08n0240_007:0527a17": "萬德含攝是謂藏身。即出纏之法身也。以此法身",
    "X08n0240_007:0527a18": "是法界體故。言藏身者。謂諸佛法身周&#x5FA7;法界。塵",
    "X08n0240_007:0527a19": "中復含諸剎。重重無盡。明此&#x5FA7;剎之身包容所&#x5FA7;",
    "X08n0240_007:0527a20": "剎海。無不皆在如來身中。故名藏身。融通總有四",
    "X08n0240_007:0527a21": "句。一身&#x5FA7;剎海。二剎在身中。三身&#x5FA7;身內剎。四剎",
    "X08n0240_007:0527a22": "入&#x5FA7;剎身。即內即外。依正混融無障無礙。是此三",
    "X08n0240_007:0527a23": "昧所作。故以為名。將說此法故入茲定。佛平等性",
    "X08n0240_007:0527a24": "即如來藏。是故但入如來藏身。即是已入佛平等。",
    "X08n0240_007:0527b01": "故下文云。如此世界中普賢菩薩於世尊前入三",
    "X08n0240_007:0527b02": "昧。如是盡法界&#x8657;空界十方三世微細無礙廣大",
    "X08n0240_007:0527b03": "光明佛眼所見佛力能到佛身所現一切國土。及",
    "X08n0240_007:0527b04": "此國土所有微塵。一一塵中有世界海微塵數佛",
    "X08n0240_007:0527b05": "剎。一一剎中有微塵數諸佛。一一佛前有世界海",
    "X08n0240_007:0527b06": "微塵數普賢菩薩。皆亦入此一切諸佛毗盧遮那",
    "X08n0240_007:0527b07": "藏身三昧。一一普賢前皆有十方諸佛現前。讚普",
    "X08n0240_007:0527b08": "賢菩薩能入此三昧。即此三昧已彰法界重重無",
    "X08n0240_007:0527b09": "盡矣。此諸佛讚。以顯諸佛加持。此口加也。下文爾",
    "X08n0240_007:0527b10": "時十方一切諸佛即與普賢菩薩能入一切智大",
    "X08n0240_007:0527b11": "智。此意加也。次十方諸佛各舒右手摩普賢菩薩",
    "X08n0240_007:0527b12": "頂。此身加也。次結通云。如此世界十方諸佛摩普",
    "X08n0240_007:0527b13": "賢頂。一切世界海一一塵中所有普賢。皆為十方",
    "X08n0240_007:0527b14": "諸佛之所摩頂。此通顯加分也。下爾時普賢菩薩",
    "X08n0240_007:0527b15": "從三昧起。從此三昧起時。即從一切世界海微塵",
    "X08n0240_007:0527b16": "數三昧海門起。令諸菩薩各得法益。下結通云。如",
    "X08n0240_007:0527b17": "此世界乃至及彼世界海所有微塵。一一塵中悉",
    "X08n0240_007:0527b18": "亦如是。",
    "X08n0240_007:0527b19": "[0527b19] 爾時十方一切世界海。以諸佛威神力。及普賢菩薩",
    "X08n0240_007:0527b20": "三昧力故。悉皆微動。一一世界眾寶莊嚴。及出妙音",
    "X08n0240_007:0527b21": "演說諸法。復於一切如來眾會道場海中。普雨十種",
    "X08n0240_007:0527b22": "大摩尼王雲。何等為十。所謂妙金星幢摩尼王雲。光",
    "X08n0240_007:0527b23": "明照耀靡尼王雲。寶輪垂下摩尼王雲。眾寶藏現菩",
    "X08n0240_007:0527b24": "薩像摩尼王雲。稱揚佛名摩尼王雲。光明熾盛普照",
    "X08n0240_007:0527c01": "一切佛剎道場摩尼王雲。光照十方種種變化摩尼",
    "X08n0240_007:0527c02": "王雲。稱讚一切菩薩功德摩尼王雲。如日光熾盛摩",
    "X08n0240_007:0527c03": "尼王雲。悅意樂音周聞十方摩尼王雲。普雨如是十",
    "X08n0240_007:0527c04": "種大摩尼王雲已。一切如來諸毛孔中咸放光明。於",
    "X08n0240_007:0527c05": "光明中而說頌言。",
    "X08n0240_007:0527c06": " 普賢&#x5FA7;住於諸剎  坐寶蓮華眾所觀",
    "X08n0240_007:0527c07": " 一切神通靡不現  無量三昧皆能入",
    "X08n0240_007:0527c08": " 普賢恒以種種身  法界周流悉充滿",
    "X08n0240_007:0527c09": " 三昧神通方便力  圓音廣說皆無礙",
    "X08n0240_007:0527c10": " 一切剎中諸佛所  種種三昧現神通",
    "X08n0240_007:0527c11": " 一一神通悉周&#x5FA7;  十方國土無遺者",
    "X08n0240_007:0527c12": " 如一切剎如來所  彼剎塵中悉亦然",
    "X08n0240_007:0527c13": " 所現三昧神通事  毗盧遮那之願力",
    "X08n0240_007:0527c14": " 普賢身相如&#x8657;空  依真而住非國土",
    "X08n0240_007:0527c15": " 隨諸眾生心所欲  示現普身等一切",
    "X08n0240_007:0527c16": " 普賢安住諸大願  獲此無量神通力",
    "X08n0240_007:0527c17": " 一切佛身所有剎  悉現其形而詣彼",
    "X08n0240_007:0527c18": " 一切眾海無有邊  分身住彼亦無量",
    "X08n0240_007:0527c19": " 所現國土皆嚴淨  一剎那中見多劫",
    "X08n0240_007:0527c20": " 普賢安住一切剎  所現神通勝無比",
    "X08n0240_007:0527c21": " 震動十方靡不周  令其觀者悉得見",
    "X08n0240_007:0527c22": " 一切佛智功德力  種種大法皆成滿",
    "X08n0240_007:0527c23": " 以諸三昧方便門  示己往昔菩提行",
    "X08n0240_007:0527c24": " 如是自在不思議  十方國土皆示現",
    "X08n0240_007:0528a01": " 為顯普入諸三昧  佛光雲中讚功德",
    "X08n0240_007:0528a02": "[0528a02] 爾時一切菩薩眾。皆向普賢合掌瞻仰。承佛神力同",
    "X08n0240_007:0528a03": "聲讚言。",
    "X08n0240_007:0528a04": " 從諸佛法而出生  亦因如來願力起",
    "X08n0240_007:0528a05": " 真如平等&#x8657;空藏  汝已嚴淨此法身",
    "X08n0240_007:0528a06": " 一切佛剎眾會中  普賢&#x5FA7;住於其所",
    "X08n0240_007:0528a07": " 功德智海光明者  等照十方無不見",
    "X08n0240_007:0528a08": " 普賢廣大功德海  &#x5FA7;往十方親近佛",
    "X08n0240_007:0528a09": " 一切塵中所有剎  悉能詣彼而明現",
    "X08n0240_007:0528a10": " 佛子我曹常見汝  諸如來所悉親近",
    "X08n0240_007:0528a11": " 住於三昧實境中  一切國土微塵劫",
    "X08n0240_007:0528a12": " 佛子能以普&#x5FA7;身  悉詣十方諸國土",
    "X08n0240_007:0528a13": " 眾生大海咸濟度  法界微塵無不入",
    "X08n0240_007:0528a14": " 入於法界一切塵  其身無盡無差別",
    "X08n0240_007:0528a15": " 譬如&#x8657;空悉周&#x5FA7;  演說如來廣大法",
    "X08n0240_007:0528a16": " 一切功德光明者  如雲廣大力殊勝",
    "X08n0240_007:0528a17": " 眾生海中皆往詣  說佛所行無等法",
    "X08n0240_007:0528a18": " 為度眾生於劫海  普賢勝行皆修習",
    "X08n0240_007:0528a19": " 演一切法如大雲  其音廣大靡不聞",
    "X08n0240_007:0528a20": " 國土云何得成立  諸佛云何而出現",
    "X08n0240_007:0528a21": " 及以一切眾生海  願隨其義如實說",
    "X08n0240_007:0528a22": " 此中無量大眾海  悉在尊前恭敬住",
    "X08n0240_007:0528a23": " 為轉清淨妙法輪  一切諸佛皆隨喜",
    "X08n0240_007:0528a24": "[0528a24] 此下現相作證分。以十方菩薩得益心喜。喜則地",
    "X08n0240_007:0528b01": "動及有諸瑞。諸會聞竟得。故現瑞證居後。此會雖",
    "X08n0240_007:0528b02": "即未聞。先已得益。故先現瑞。以此會辨果顯殊勝",
    "X08n0240_007:0528b03": "故。",
    "X08n0240_007:0528b04": "[0528b04] 補義云以此果法初則海眾不言而請。然如來命",
    "X08n0240_007:0528b05": "普賢說。但以光加。亦未有言命。故今普賢入此如",
    "X08n0240_007:0528b06": "來藏身三昧。即此三昧已彰無盡法界之全體。故",
    "X08n0240_007:0528b07": "雖不言而已示答盡。故十方海眾亦不待說。而先",
    "X08n0240_007:0528b08": "默證乎絕言之體。此即普賢業已說畢。故海眾得",
    "X08n0240_007:0528b09": "益而地動現瑞以證其益也。故次一切如來諸毛",
    "X08n0240_007:0528b10": "孔中咸放光明。於光明中說頌讚德。以讚普賢。乃",
    "X08n0240_007:0528b11": "深入法界之說主也。故次一切菩薩以聞光中偈",
    "X08n0240_007:0528b12": "讚普賢之德。是則前雖得益。而不知益之所以。而",
    "X08n0240_007:0528b13": "今乃知從普賢得。故皆向普賢承佛神力。同聲說",
    "X08n0240_007:0528b14": "頌以讚請也。十偈分三。初一分總述前定。次八別",
    "X08n0240_007:0528b15": "顯&#x5FA7;相。後一結讚所由。以內堪受法。外有諸佛隨",
    "X08n0240_007:0528b16": "喜。故應說故。[0528b16] 上普賢三昧品竟。",
    "X08n0240_007:0528b17": "世界成就品第四",
    "X08n0240_007:0528b18": "[0528b18] 此品來意。以前說緣既具。此下正陳所說。總明果",
    "X08n0240_007:0528b19": "相。別答法界安立海問。故此品來。下華藏品為別",
    "X08n0240_007:0528b20": "明本師之所嚴淨。此品以為總明諸佛果相。釋名",
    "X08n0240_007:0528b21": "世界者。世謂三世。墮去來今故。界為方分。有彼此",
    "X08n0240_007:0528b22": "故。又世謂隱覆。界亦分齊。謂諸有為可壞者世。即",
    "X08n0240_007:0528b23": "隱覆無為不可壞法。從真性起同無為法。即隱覆",
    "X08n0240_007:0528b24": "有為可破壞世。名不相雜。是其分齊。是故感華藏",
    "X08n0240_007:0528c01": "者對娑婆而見華藏。感娑婆者對華藏而見娑婆。",
    "X08n0240_007:0528c02": "成就者即能成之緣。有十緣等。能所合目。故云世",
    "X08n0240_007:0528c03": "界成就。",
    "X08n0240_007:0528c04": "[0528c04] 爾時普賢菩薩摩訶薩。以佛神力。&#x5FA7;觀察一切世界",
    "X08n0240_007:0528c05": "海。一切眾生海。一切諸佛海。一切法界海。一切眾生",
    "X08n0240_007:0528c06": "業海。一切眾生根欲海。一切諸佛法輪海。一切三世",
    "X08n0240_007:0528c07": "海。一切如來願力海。一切如來神變海。如是觀察已。",
    "X08n0240_007:0528c08": "普告一切道場眾海諸菩薩言。佛子。諸佛世尊。知一",
    "X08n0240_007:0528c09": "切世界海成壞清淨智不可思議。知一切眾生業海",
    "X08n0240_007:0528c10": "智不可思議。知一切法界安立海智不可思議。說一",
    "X08n0240_007:0528c11": "切無邊佛海智不可思議。入一切欲解根海智不可",
    "X08n0240_007:0528c12": "思議。一念普知一切三世智不可思議。顯示一切如",
    "X08n0240_007:0528c13": "來無量願海智不可思議。示現一切佛神變海智不",
    "X08n0240_007:0528c14": "可思議。轉法輪智不可思議。建立演說海不可思議。",
    "X08n0240_007:0528c15": "清淨佛身不可思議。無邊色相海普照明不可思議。",
    "X08n0240_007:0528c16": "相及隨好皆清淨不可思議。無邊色相光明輪海具",
    "X08n0240_007:0528c17": "足清淨不可思議。種種色相光明雲海不可思議。殊",
    "X08n0240_007:0528c18": "勝寶燄海不可思議。成就言音海不可思議。示現三",
    "X08n0240_007:0528c19": "種自在海調伏成熟一切眾生不可思議。勇猛調伏",
    "X08n0240_007:0528c20": "諸眾生海無空過者不可思議。安住佛地不可思議。",
    "X08n0240_007:0528c21": "入如來境界不可思議。威力護持不可思議。觀察一",
    "X08n0240_007:0528c22": "切佛智所行不可思議。諸力圓滿無能摧伏不可思",
    "X08n0240_007:0528c23": "議。無畏功德無能過者不可思議。住無差別三昧不",
    "X08n0240_007:0528c24": "可思議。神通變化不可思議。清淨自在智不可思議。",
    "X08n0240_007:0529a01": "一切佛法無能毀壞不可思議。如是等一切法。我當",
    "X08n0240_007:0529a02": "承佛神力及一切如來威神力故具足宣說。為令眾",
    "X08n0240_007:0529a03": "生入佛智慧海故。為令一切菩薩於佛功德海中得",
    "X08n0240_007:0529a04": "安住故。為令一切世界海一切佛自在所莊嚴故。為",
    "X08n0240_007:0529a05": "令一切劫海中如來種性恒不斷故。為令於一切世",
    "X08n0240_007:0529a06": "界海中顯示諸法真實性故。為令隨一切眾生無量",
    "X08n0240_007:0529a07": "解海而演說故。為令隨一切眾生諸根海方便令生",
    "X08n0240_007:0529a08": "諸佛法故。為令隨一切眾生樂欲海摧破一切障礙",
    "X08n0240_007:0529a09": "山故。為令隨一切眾生心行海。令淨修治出要道故。",
    "X08n0240_007:0529a10": "為令一切菩薩安住普賢願海中故。是時普賢菩薩",
    "X08n0240_007:0529a11": "復欲令無量道場眾海生歡喜故。令於一切法增長",
    "X08n0240_007:0529a12": "愛樂故。令生廣大真實信解海故。令淨治普門法界",
    "X08n0240_007:0529a13": "藏身故。令安立普賢願海故。令淨治入三世平等智",
    "X08n0240_007:0529a14": "眼故。令增長普照一切世間藏大慧海故。令生陀羅",
    "X08n0240_007:0529a15": "尼力持一切法輪故。令於一切道場中盡佛境界悉",
    "X08n0240_007:0529a16": "開示故。令開闡一切如來法門故。令增長法界廣大",
    "X08n0240_007:0529a17": "甚深一切智性故。即說頌言。",
    "X08n0240_007:0529a18": " 智慧甚深功德海  普現十方無量國",
    "X08n0240_007:0529a19": " 隨諸眾生所應見  光明&#x5FA7;照轉法輪",
    "X08n0240_007:0529a20": " 十方剎海叵思議  佛無量劫皆嚴淨",
    "X08n0240_007:0529a21": " 為化眾生使成熟  出興一切諸國土",
    "X08n0240_007:0529a22": " 佛境甚深難可思  普示眾生令得入",
    "X08n0240_007:0529a23": " 其心樂小著諸有  不能通達佛所悟",
    "X08n0240_007:0529a24": " 若有淨信堅固心  常得親近善知識",
    "X08n0240_007:0529b01": " 一切諸佛與其力  此乃能入如來智",
    "X08n0240_007:0529b02": " 離諸諂誑心清淨  常樂慈悲性歡喜",
    "X08n0240_007:0529b03": " 志欲廣大深信人  彼聞此法生欣悅",
    "X08n0240_007:0529b04": " 安住普賢諸願地  修行菩薩清淨道",
    "X08n0240_007:0529b05": " 觀察法界如&#x8657;空  此乃能知佛行處",
    "X08n0240_007:0529b06": " 此諸菩薩獲善利  見佛一切神通力",
    "X08n0240_007:0529b07": " 修餘道者莫能知  普賢行人方得悟",
    "X08n0240_007:0529b08": " 眾生廣大無有邊  如來一切皆護念",
    "X08n0240_007:0529b09": " 轉正法輪靡不至  毗盧遮那境界力",
    "X08n0240_007:0529b10": " 一切剎土入我身  所住諸佛亦復然",
    "X08n0240_007:0529b11": " 汝應觀我諸毛孔  我今示汝佛境界",
    "X08n0240_007:0529b12": " 普賢行願無邊際  我已修行得具足",
    "X08n0240_007:0529b13": " 普眼境界廣大身  是佛所行應諦聽",
    "X08n0240_007:0529b14": "[0529b14] 此下正陳法海。有三品。於中初二品明果。後一品",
    "X08n0240_007:0529b15": "辨因。明果答前三十句果問。辨因答前十句因問。",
    "X08n0240_007:0529b16": "今初品通辨諸佛眾生所有剎海。後品別明本師",
    "X08n0240_007:0529b17": "之所嚴淨。此品答安立之問。具因具果。後品唯果",
    "X08n0240_007:0529b18": "&#x5FA7;觀等者先入三昧內契其源。今云&#x5FA7;觀外審其",
    "X08n0240_007:0529b19": "相。如是下正說。次諸佛世尊知一切世界海下十",
    "X08n0240_007:0529b20": "不可思議。牒上十句世界海等問。次清淨佛身不",
    "X08n0240_007:0529b21": "可思議下十不可思議。牒上六根三業十句問。次",
    "X08n0240_007:0529b22": "安住地不可思議下十不可思議。牒上最初德用",
    "X08n0240_007:0529b23": "圓備十句問。次如是等一切法至具足宣說。許說",
    "X08n0240_007:0529b24": "分齊。疏問云。若言具說者。何以下文唯說安立及",
    "X08n0240_007:0529c01": "世界耶。答經來不盡故。以遮那品末無有結屬故。",
    "X08n0240_007:0529c02": "若經具來。應更答餘三十八問。又雖說二世界海。",
    "X08n0240_007:0529c03": "亦已通具三十句問。次云為令眾生入佛智慧海",
    "X08n0240_007:0529c04": "故下十句說所成益。次是時普賢菩薩。復欲令無",
    "X08n0240_007:0529c05": "量眾海生歡喜故下讚勝勸聽。次令於一切法增",
    "X08n0240_007:0529c06": "長愛樂故下十句別顯喜義。次即說頌言十偈。初",
    "X08n0240_007:0529c07": "二偈明佛出現。次辨定法器。初一偈揀非器。次四",
    "X08n0240_007:0529c08": "偈明正是法器。後一偈結歸佛力。後二偈勸聽。",
    "X08n0240_007:0529c09": "[0529c09] 下文正陳所說。",
    "X08n0240_007:0529c10": "[0529c10] 爾時普賢菩薩摩訶薩。告諸大眾言。",
    "X08n0240_007:0529c11": "[0529c11] 此一句乃結集生起。",
    "X08n0240_007:0529c12": "[0529c12] 諸佛子。世界海有十種事。過去現在未來諸佛。已說",
    "X08n0240_007:0529c13": "現說當說。",
    "X08n0240_007:0529c14": "[0529c14] 此下普賢顯說。於前三十句果問中。答世界安立",
    "X08n0240_007:0529c15": "海一問。餘並攝之。世界廣深目之為海。謂積剎成",
    "X08n0240_007:0529c16": "種。積種成海。海無別體乃世界之都名。然事類廣",
    "X08n0240_007:0529c17": "多。略舉其十。",
    "X08n0240_007:0529c18": "[0529c18] 何者為十。所謂世界海起具因緣。世界海所依住。世",
    "X08n0240_007:0529c19": "界海形狀。世界海體性。世界海莊嚴。世界海清淨。世",
    "X08n0240_007:0529c20": "界海佛出興。世界海劫住。世界海劫轉變差別。世界",
    "X08n0240_007:0529c21": "海無差別門。",
    "X08n0240_007:0529c22": "[0529c22] 此徵列世界海十種不同。",
    "X08n0240_007:0529c23": "[0529c23] 諸佛子。略說世界海有此十事。若廣說者。與世界海",
    "X08n0240_007:0529c24": "微塵數等。過去現在未來諸佛。已說現說當說。",
    "X08n0240_007:0530a01": "[0530a01] 此結略顯廣。言世界海塵者。智猶難測。言豈能陳。",
    "X08n0240_007:0530a02": "非證法雲。安受茲說。然上十事。於一一剎多少不",
    "X08n0240_007:0530a03": "定。具緣一種。或一或二。或三或多。清淨一種。或一",
    "X08n0240_007:0530a04": "或多。或無。以有純穢剎故。其無差別一切皆具。以",
    "X08n0240_007:0530a05": "約體性平等。佛力融攝故。說無差別所以染淨皆",
    "X08n0240_007:0530a06": "具也。言有世界海塵數者。約融攝無盡之說也。謂",
    "X08n0240_007:0530a07": "以世界海盡末為塵。一塵作一剎海。每一剎海其",
    "X08n0240_007:0530a08": "具緣等。又各有剎海塵數之緣等。謂剎海之多。而",
    "X08n0240_007:0530a09": "一一所具緣等。亦各有多多也。故云無盡。",
    "X08n0240_007:0530a10": "[0530a10] 諸佛子。略說以十種因緣故。一切世界海。已成現成",
    "X08n0240_007:0530a11": "當成。何者為十。所謂如來神力故。法應如是故。一切",
    "X08n0240_007:0530a12": "眾生行業故。一切菩薩成一切智所得故。一切眾生",
    "X08n0240_007:0530a13": "及諸菩薩同集善根故。一切菩薩嚴淨國土願力故。",
    "X08n0240_007:0530a14": "一切菩薩成就不退行願故。一切菩薩清淨勝解自",
    "X08n0240_007:0530a15": "在故。一切如來善根所流及一切諸佛成道時自在",
    "X08n0240_007:0530a16": "勢力故。普賢菩薩自在願力故。諸佛子。是為略說十",
    "X08n0240_007:0530a17": "種因緣。若廣說者。有世界海微塵數。爾時普賢菩薩。",
    "X08n0240_007:0530a18": "欲重宣其義承佛威力。觀察十方。而說頌言。",
    "X08n0240_007:0530a19": " 所說無邊眾剎海  毗盧遮那悉嚴淨",
    "X08n0240_007:0530a20": " 世尊境界不思議  智慧神通力如是",
    "X08n0240_007:0530a21": " 菩薩修行諸願海  普隨眾生心所欲",
    "X08n0240_007:0530a22": " 眾生心行廣無邊  菩薩國土&#x5FA7;十方",
    "X08n0240_007:0530a23": " 菩薩趣於一切智  勤修種種自在力",
    "X08n0240_007:0530a24": " 無量願海普出生  廣大剎土皆成就",
    "X08n0240_007:0530b01": " 修諸行海無有邊  入佛境界亦無量",
    "X08n0240_007:0530b02": " 為淨十方諸國土  一一土經無量劫",
    "X08n0240_007:0530b03": " 眾生煩惱所擾濁  分別欲樂非一相",
    "X08n0240_007:0530b04": " 隨心造業不思議  一切剎海斯成立",
    "X08n0240_007:0530b05": " 佛子剎海莊嚴藏  離垢光明寶所成",
    "X08n0240_007:0530b06": " 斯由廣大信解心  十方所住咸如是",
    "X08n0240_007:0530b07": " 菩薩能修普賢行  遊行法界微塵道",
    "X08n0240_007:0530b08": " 塵中悉現無量剎  清淨廣大如&#x8657;空",
    "X08n0240_007:0530b09": " 等&#x8657;空界現神通  悉詣道場諸佛所",
    "X08n0240_007:0530b10": " 蓮華座上示眾相  一一身包一切剎",
    "X08n0240_007:0530b11": " 一念普現於三世  一切剎海皆成立",
    "X08n0240_007:0530b12": " 佛以方便昔入中  此是毗盧所嚴淨",
    "X08n0240_007:0530b13": "[0530b13] 爾時普賢菩薩。復告大眾言。諸佛子。一一世界海。有",
    "X08n0240_007:0530b14": "世界海微塵數所依住。所謂或依一切莊嚴住。或依",
    "X08n0240_007:0530b15": "&#x8657;空住。或依一切寶光明住。或依一切佛光明住。或",
    "X08n0240_007:0530b16": "依一切寶色光明住。或依一切佛音聲住。或依如幻",
    "X08n0240_007:0530b17": "業生大力阿脩羅形金剛手住。或依一切世主身住。",
    "X08n0240_007:0530b18": "或依一切菩薩身住。或依普賢菩薩願所生一切差",
    "X08n0240_007:0530b19": "別莊嚴海住。諸佛子。世界海有如是等世界海微塵",
    "X08n0240_007:0530b20": "數所依住。爾時普賢菩薩。欲重宣其義。承佛威力。觀",
    "X08n0240_007:0530b21": "察十方。而說頌曰。",
    "X08n0240_007:0530b22": " &#x5FA7;滿十方&#x8657;空界  所有一切諸國土",
    "X08n0240_007:0530b23": " 如來神力之所加  處處現前皆可見",
    "X08n0240_007:0530b24": " 或有種種諸國土  無非離垢寶所成",
    "X08n0240_007:0530c01": " 清淨摩尼最殊妙  熾然普現光明海",
    "X08n0240_007:0530c02": " 或有清淨光明剎  依止&#x8657;空界而住",
    "X08n0240_007:0530c03": " 或在摩尼寶海中  復有安住光明藏",
    "X08n0240_007:0530c04": " 如來處此眾會海  演說法輪皆巧妙",
    "X08n0240_007:0530c05": " 諸佛境界廣無邊  眾生見者心歡喜",
    "X08n0240_007:0530c06": " 有以摩尼作嚴飾  狀如華燈廣分布",
    "X08n0240_007:0530c07": " 香燄光雲色熾然  覆以妙寶光明網",
    "X08n0240_007:0530c08": " 或有剎土無邊際  安住蓮華深大海",
    "X08n0240_007:0530c09": " 廣博清淨與世殊  諸佛妙善華嚴故",
    "X08n0240_007:0530c10": " 或有剎海隨輪轉  以佛威神得安住",
    "X08n0240_007:0530c11": " 諸菩薩眾安在中  常見無央廣大寶",
    "X08n0240_007:0530c12": " 或有住於金剛手  或復有住天主身",
    "X08n0240_007:0530c13": " 毗盧遮那無上尊  常於此處轉法輪",
    "X08n0240_007:0530c14": " 或依寶樹平均住  香燄雲中亦復然",
    "X08n0240_007:0530c15": " 或有依諸大水中  有住堅固金剛海",
    "X08n0240_007:0530c16": " 或有依止金剛幢  或有住於華海中",
    "X08n0240_007:0530c17": " 廣大神變無不周  毗盧遮那此能現",
    "X08n0240_007:0530c18": " 或脩或短無量種  其相旋環亦非一",
    "X08n0240_007:0530c19": " 妙莊嚴藏與世殊  清淨修治乃能見",
    "X08n0240_007:0530c20": " 如是種種各差別  一切皆依願海住",
    "X08n0240_007:0530c21": " 或有國土常在空  諸佛如雲悉充&#x5FA7;",
    "X08n0240_007:0530c22": " 或有在空懸覆住  或時而有或無有",
    "X08n0240_007:0530c23": " 或有國土極清淨  住於菩薩寶冠中",
    "X08n0240_007:0530c24": " 十方諸佛大神通  一切皆於此中見",
    "X08n0240_007:0531a01": " 諸佛音聲咸&#x5FA7;滿  斯由業力之所化",
    "X08n0240_007:0531a02": " 或有國土周法界  清淨離垢從心起",
    "X08n0240_007:0531a03": " 如影如幻廣無邊  如因陀網各差別",
    "X08n0240_007:0531a04": " 或現種種莊嚴藏  依止&#x8657;空而建立",
    "X08n0240_007:0531a05": " 諸業境界不思議  佛力顯世皆令見",
    "X08n0240_007:0531a06": " 一一國土微塵內  念念示現諸佛剎",
    "X08n0240_007:0531a07": " 數皆無量等眾生  普賢所作恒如是",
    "X08n0240_007:0531a08": " 為欲成熟眾生故  是中修行經劫海",
    "X08n0240_007:0531a09": " 廣大神變靡不興  法界之中悉周&#x5FA7;",
    "X08n0240_007:0531a10": " 法界國土一一塵  諸大剎海住其中",
    "X08n0240_007:0531a11": " 佛雲平等悉彌覆  於一切處咸充滿",
    "X08n0240_007:0531a12": " 如一塵中自在用  一切塵內亦復然",
    "X08n0240_007:0531a13": " 諸佛菩薩大神通  毗盧遮那悉能現",
    "X08n0240_007:0531a14": " 一切廣大諸剎土  如影如幻亦如燄",
    "X08n0240_007:0531a15": " 十方不見所從生  亦復無來無去處",
    "X08n0240_007:0531a16": " 滅壞生成互循復  於&#x8657;空中無蹔已",
    "X08n0240_007:0531a17": " 莫不皆由清淨願  廣大業力之所持",
    "X08n0240_007:0531a18": "[0531a18] 爾時普賢菩薩。復告大眾言。諸佛子。世界海有種種",
    "X08n0240_007:0531a19": "差別形相。所謂或圓或方。或非圓方。無量差別。或如",
    "X08n0240_007:0531a20": "水旋形。或如山燄形。或如樹形。或如華形。或如宮殿",
    "X08n0240_007:0531a21": "形。或如眾生形。或如佛形。如是等有世界海微塵數。",
    "X08n0240_007:0531a22": "爾時普賢菩薩。欲重宣其義。承佛威力。觀察十方。而",
    "X08n0240_007:0531a23": "說頌言。",
    "X08n0240_007:0531a24": " 諸國土海種種別  種種莊嚴種種住",
    "X08n0240_007:0531b01": " 殊形共美&#x5FA7;十方  汝等咸應共觀察",
    "X08n0240_007:0531b02": " 其狀或圓或有方  或復三維及八隅",
    "X08n0240_007:0531b03": " 摩尼輪狀蓮華等  一切皆由業令異",
    "X08n0240_007:0531b04": " 或有清淨燄莊嚴  真金間錯多殊好",
    "X08n0240_007:0531b05": " 門闥競開無壅滯  斯由業廣意無雜",
    "X08n0240_007:0531b06": " 剎海無邊差別藏  譬如雲布在&#x8657;空",
    "X08n0240_007:0531b07": " 寶輪布地妙莊嚴  諸佛光明照耀中",
    "X08n0240_007:0531b08": " 一切國土心分別  種種光明而照現",
    "X08n0240_007:0531b09": " 佛於如是剎海中  各各示現神通力",
    "X08n0240_007:0531b10": " 或有雜染或清淨  受苦受樂各差別",
    "X08n0240_007:0531b11": " 斯由業海不思議  諸流轉法恒如是",
    "X08n0240_007:0531b12": " 一毛孔內難思剎  等微塵數種種住",
    "X08n0240_007:0531b13": " 一一皆有&#x5FA7;照尊  在眾會中宣妙法",
    "X08n0240_007:0531b14": " 於一塵中大小剎  種種差別如塵數",
    "X08n0240_007:0531b15": " 平坦高下各不同  佛悉往詣轉法輪",
    "X08n0240_007:0531b16": " 一一塵中所現剎  皆是本願神通力",
    "X08n0240_007:0531b17": " 隨其心樂種種殊  相&#x8657;空中悉能作",
    "X08n0240_007:0531b18": " 一切國土所有塵  一一塵中佛皆入",
    "X08n0240_007:0531b19": " 普為眾生起神變  毗盧遮那法如是",
    "X08n0240_007:0531b20": "[0531b20] 爾時普賢菩薩。復告大眾言。諸佛子。應知世界海有",
    "X08n0240_007:0531b21": "種種體。所謂或以一切寶莊嚴為體。或以一寶種種",
    "X08n0240_007:0531b22": "莊嚴為體。或以一切寶光明為體。或以種種色光明",
    "X08n0240_007:0531b23": "為體。或以一切莊嚴光明為體。或以不可壞金剛為",
    "X08n0240_007:0531b24": "體。或以佛力持為體。或以妙寶相為體。或以佛變化",
    "X08n0240_007:0531c01": "為體。或以日摩尼輪為體。或以極微細寶為體。或以",
    "X08n0240_007:0531c02": "一切寶燄為體。或以種種香為體。或以一切寶華冠",
    "X08n0240_007:0531c03": "為體。或以一切寶影像為體。或以一切莊嚴所示現",
    "X08n0240_007:0531c04": "為體。或以一念心普示現境界為體。或以菩薩形寶",
    "X08n0240_007:0531c05": "為體。或以寶華&#x854B;為體。或以佛言音為體。爾時普賢",
    "X08n0240_007:0531c06": "菩薩。欲重宣其義。承佛威力。觀察十方。而說頌言。",
    "X08n0240_007:0531c07": " 或有諸剎海  妙寶所合成  堅固不可壞",
    "X08n0240_007:0531c08": " 安住寶蓮華  或是淨光明  出生不可知",
    "X08n0240_007:0531c09": " 一切光莊嚴  依止&#x8657;空住  或淨光為體",
    "X08n0240_007:0531c10": " 復依光明住  光雲作嚴飾  菩薩共遊處",
    "X08n0240_007:0531c11": " 或有諸剎海  從於願力生  猶如影像住",
    "X08n0240_007:0531c12": " 取說不可得  或以摩尼成  普放日藏光",
    "X08n0240_007:0531c13": " 珠輪以嚴地  菩薩悉充滿  有剎寶燄成",
    "X08n0240_007:0531c14": " 燄雲覆其上  眾寶光殊妙  皆由業所得",
    "X08n0240_007:0531c15": " 或從妙相生  眾相莊嚴地  如冠共持戴",
    "X08n0240_007:0531c16": " 斯由佛化起  或從心海生  隨心所解住",
    "X08n0240_007:0531c17": " 如幻無處所  一切是分別  或以佛光明",
    "X08n0240_007:0531c18": " 摩尼光為體  諸佛於中現  各現神通力",
    "X08n0240_007:0531c19": " 或普賢菩薩  化現諸剎海  願力所莊嚴",
    "X08n0240_007:0531c20": " 一切皆殊妙",
    "X08n0240_007:0531c21": "[0531c21] 爾時普賢菩薩。復告大眾言。諸佛子。應知世界海有",
    "X08n0240_007:0531c22": "種種莊嚴。所謂或以一切莊嚴具中出上妙雲莊嚴。",
    "X08n0240_007:0531c23": "或以說一切菩薩功德莊嚴。或以說一切眾生業報",
    "X08n0240_007:0531c24": "莊嚴。或以示現一切菩薩願海莊嚴。或以表示一切",
    "X08n0240_007:0532a01": "三世佛影像莊嚴。或以一念頃示現無邊劫神通境",
    "X08n0240_007:0532a02": "界莊嚴。或以出現一切佛身莊嚴。或以出現一切寶",
    "X08n0240_007:0532a03": "香雲莊嚴。或以示現一切道場中諸珍妙物光明照",
    "X08n0240_007:0532a04": "耀莊嚴。或以示現一切普賢行願莊嚴。如是等有世",
    "X08n0240_007:0532a05": "界海微塵數。爾時普賢菩薩。欲重宣其義。承佛威力。",
    "X08n0240_007:0532a06": "觀察十方。而說頌言。",
    "X08n0240_007:0532a07": " 廣大剎海無有邊  皆由清淨業所成",
    "X08n0240_007:0532a08": " 種種莊嚴種種住  一切十方皆&#x5FA7;滿",
    "X08n0240_007:0532a09": " 無邊色相寶燄雲  廣大莊嚴非一種",
    "X08n0240_007:0532a10": " 十方剎海常出現  普現妙音而說法",
    "X08n0240_007:0532a11": " 菩薩無邊功德海  種種大願所莊嚴",
    "X08n0240_007:0532a12": " 此土俱時出妙音  普震十方諸剎網",
    "X08n0240_007:0532a13": " 眾生業海廣無量  隨其感報各不同",
    "X08n0240_007:0532a14": " 於一切處莊嚴中  皆由諸佛能演說",
    "X08n0240_007:0532a15": " 三世所有諸如來  神通普現諸剎海",
    "X08n0240_007:0532a16": " 一一事中一切佛  如是嚴淨汝應觀",
    "X08n0240_007:0532a17": " 過去未來現在劫  十方一切諸國土",
    "X08n0240_007:0532a18": " 於彼所有大莊嚴  一一皆於剎中見",
    "X08n0240_007:0532a19": " 一切事中無量佛  數等眾生&#x5FA7;世間",
    "X08n0240_007:0532a20": " 為令調伏起神通  以此莊嚴國土海",
    "X08n0240_007:0532a21": " 一切莊嚴吐妙雲  種種華雲香燄雲",
    "X08n0240_007:0532a22": " 摩尼寶雲常出現  剎海以此為嚴飾",
    "X08n0240_007:0532a23": " 十方所有成道處  種種莊嚴皆具足",
    "X08n0240_007:0532a24": " 流光布&#x9008;若彩雲  於此剎海咸令見",
    "X08n0240_007:0532b01": " 普賢願行諸佛子  等眾生劫勤修習",
    "X08n0240_007:0532b02": " 無邊國土悉莊嚴  一切處中皆顯現",
    "X08n0240_007:0532b03": "[0532b03] 爾時普賢菩薩。復告大眾言。諸佛子。應知世界海有",
    "X08n0240_007:0532b04": "世界海微塵數清淨方便海。所謂諸菩薩親近一切",
    "X08n0240_007:0532b05": "善知識同善根故。增長廣大功德雲&#x5FA7;法界故。淨修",
    "X08n0240_007:0532b06": "廣大諸勝解故。觀察一切菩薩境界而安住故。修治",
    "X08n0240_007:0532b07": "一切諸波羅蜜悉圓滿故。觀察一切菩薩諸地而入",
    "X08n0240_007:0532b08": "住故。出生一切淨願海故。修習一切出要行故。入於",
    "X08n0240_007:0532b09": "一切莊嚴海故。成就清淨方便力故。如是等有世界",
    "X08n0240_007:0532b10": "海微塵數。爾時普賢菩薩。欲重宣其義。承佛威力。觀",
    "X08n0240_007:0532b11": "察十方。而說頌言。",
    "X08n0240_007:0532b12": " 一切剎海諸莊嚴  無數方便願力生",
    "X08n0240_007:0532b13": " 一切剎海常光耀  無量清淨業力起",
    "X08n0240_007:0532b14": " 久遠親近善知識  同修善業皆清淨",
    "X08n0240_007:0532b15": " 慈悲廣大&#x5FA7;眾生  以此莊嚴諸剎海",
    "X08n0240_007:0532b16": " 一切法門三昧等  禪定解脫方便地",
    "X08n0240_007:0532b17": " 於諸佛所悉淨治  以此出生諸剎海",
    "X08n0240_007:0532b18": " 發生無量決定解  能解如來等無異",
    "X08n0240_007:0532b19": " 忍海方便已修治  故能嚴淨無邊剎",
    "X08n0240_007:0532b20": " 為利眾生修勝行  福德廣大常增長",
    "X08n0240_007:0532b21": " 譬如雲布等&#x8657;空  一切剎海皆成就",
    "X08n0240_007:0532b22": " 諸度無量等剎塵  悉已修行令具足",
    "X08n0240_007:0532b23": " 願波羅蜜無有盡  清淨剎海從此生",
    "X08n0240_007:0532b24": " 淨修無等一切法  生起無邊出要行",
    "X08n0240_007:0532c01": " 種種方便化群生  如是莊嚴國土海",
    "X08n0240_007:0532c02": " 修習莊嚴方便地  入佛功德法門海",
    "X08n0240_007:0532c03": " 普使眾生竭苦源  廣大淨剎皆成就",
    "X08n0240_007:0532c04": " 力海廣大無與等  普使眾生種善根",
    "X08n0240_007:0532c05": " 供養一切諸如來  國土無邊悉清淨",
    "X08n0240_007:0532c06": "[0532c06] 爾時普賢菩薩。復告大眾言。諸佛子。應知一一世界",
    "X08n0240_007:0532c07": "海。有世界海微塵數佛出現差別。所謂或現小身。或",
    "X08n0240_007:0532c08": "現大身。或現短壽。或現長壽。或唯嚴淨一佛國土。或",
    "X08n0240_007:0532c09": "有嚴淨無量佛土。或唯顯示一乘法輪。或有顯示不",
    "X08n0240_007:0532c10": "可思議諸乘法輪。或現調伏少分眾生。或示調伏無",
    "X08n0240_007:0532c11": "邊眾生。如是等有世界海微塵數。爾時普賢菩薩。欲",
    "X08n0240_007:0532c12": "重宣其義。承佛威力。觀察十方。而說頌言。",
    "X08n0240_007:0532c13": " 諸佛種種方便門  出興一切諸剎海",
    "X08n0240_007:0532c14": " 皆隨眾生心所樂  此是如來善權力",
    "X08n0240_007:0532c15": " 諸佛法身不思議  無色無形無影像",
    "X08n0240_007:0532c16": " 能為眾生現眾相  隨其心樂悉令見",
    "X08n0240_007:0532c17": " 或為眾生現短壽  或現住壽無量劫",
    "X08n0240_007:0532c18": " 法身十方普現前  隨宜出現於世間",
    "X08n0240_007:0532c19": " 或有嚴淨不思議  十方所有諸剎海",
    "X08n0240_007:0532c20": " 或唯嚴淨一國土  於一示現悉無餘",
    "X08n0240_007:0532c21": " 或隨眾生心所樂  示現難思種種乘",
    "X08n0240_007:0532c22": " 或有唯宣一乘法  一中方便現無量",
    "X08n0240_007:0532c23": " 或有自然成正覺  令少眾生住於道",
    "X08n0240_007:0532c24": " 或有能於一念中  開悟&#x7FA3;迷無有數",
    "X08n0240_007:0533a01": " 或於毛孔出化雲  示現無量無邊佛",
    "X08n0240_007:0533a02": " 一切世間皆現&#x89A9;  種種方便度&#x7FA3;生",
    "X08n0240_007:0533a03": " 或有言音普周&#x5FA7;  隨其心樂而說法",
    "X08n0240_007:0533a04": " 不可思議大劫中  調伏無量眾生海",
    "X08n0240_007:0533a05": " 或有無量莊嚴國  眾會清淨儼然坐",
    "X08n0240_007:0533a06": " 佛如雲布在其中  十方剎海靡不充",
    "X08n0240_007:0533a07": " 諸佛方便不思議  隨眾生心悉現前",
    "X08n0240_007:0533a08": " 普住種種莊嚴剎  一切國土皆周&#x5FA7;",
    "X08n0240_007:0533a09": "[0533a09] 爾時普賢菩薩。復告大眾言。諸佛子。應知世界海。有",
    "X08n0240_007:0533a10": "世界海微塵數劫住。所謂或有阿僧祇劫住。或有無",
    "X08n0240_007:0533a11": "量劫住。或有無邊劫住。或有無等劫住。或有不可數",
    "X08n0240_007:0533a12": "劫住。或有不可稱劫住。或有不可思劫住。或有不可",
    "X08n0240_007:0533a13": "量劫住。或有不可說劫住。或有不可說不可說劫住。",
    "X08n0240_007:0533a14": "如是等有世界海微塵數。爾時普賢菩薩。欲重宣其",
    "X08n0240_007:0533a15": "義。承佛威力。觀察十方。而說頌言。",
    "X08n0240_007:0533a16": " 世界海中種種劫  廣大方便所莊嚴",
    "X08n0240_007:0533a17": " 十方國土咸觀見  數量差別悉明了",
    "X08n0240_007:0533a18": " 我見十方世界海  劫數無量等眾生",
    "X08n0240_007:0533a19": " 或長或短或無邊  以佛音聲今演說",
    "X08n0240_007:0533a20": " 我見十方諸剎海  或住國土微塵劫",
    "X08n0240_007:0533a21": " 或有一劫或無數  以願種種各不同",
    "X08n0240_007:0533a22": " 或有純淨或純染  或復染淨二俱雜",
    "X08n0240_007:0533a23": " 願海安立種種殊  住於眾生心想中",
    "X08n0240_007:0533a24": " 往昔修行剎塵劫  獲大清淨世界海",
    "X08n0240_007:0533b01": " 諸佛境界具莊嚴  永住無邊廣大劫",
    "X08n0240_007:0533b02": " 有名種種寶光明  或名等音燄眼藏",
    "X08n0240_007:0533b03": " 離塵光明及賢劫  此清淨劫攝一切",
    "X08n0240_007:0533b04": " 有清淨劫一佛興  或一劫中無量現",
    "X08n0240_007:0533b05": " 無盡方便大願力  入於一切種種劫",
    "X08n0240_007:0533b06": " 或無量劫入一劫  或復一劫入多劫",
    "X08n0240_007:0533b07": " 一切劫海種種門  十方國土皆明現",
    "X08n0240_007:0533b08": " 或一切劫莊嚴事  於一劫中皆現&#x89A9;",
    "X08n0240_007:0533b09": " 或一劫內所莊嚴  普入一切無邊劫",
    "X08n0240_007:0533b10": " 始從一念終成劫  悉依眾生心想生",
    "X08n0240_007:0533b11": " 一切剎海劫無邊  以一方便皆清淨",
    "X08n0240_007:0533b12": "[0533b12] 爾時普賢菩薩。復告大眾言。諸佛子。應知世界海。有",
    "X08n0240_007:0533b13": "世界海微塵數劫轉變差別。所謂法如是故世界海",
    "X08n0240_007:0533b14": "無量成壞劫轉變。染汙眾生住故世界海成染汙劫",
    "X08n0240_007:0533b15": "轉變。修廣大福眾生住故世界海成染淨劫轉變。信",
    "X08n0240_007:0533b16": "解菩薩住故世界海成染淨劫轉變。無量眾生發菩",
    "X08n0240_007:0533b17": "提心故世界海純清淨劫轉變。諸菩薩各各遊諸世",
    "X08n0240_007:0533b18": "界故世界海無邊莊嚴劫轉變。十方一切世界海諸",
    "X08n0240_007:0533b19": "菩薩雲集故世界海無量大莊嚴劫轉變。諸佛世尊",
    "X08n0240_007:0533b20": "入涅槃故世界海莊嚴滅劫轉變。諸佛出現於世故",
    "X08n0240_007:0533b21": "一切世界海廣博嚴淨劫轉變。如來神通變化故世",
    "X08n0240_007:0533b22": "界海普清淨劫轉變。如是等有世界海微塵數。爾時",
    "X08n0240_007:0533b23": "普賢菩薩。欲重宣其義。承佛威力。觀察十方。而說頌",
    "X08n0240_007:0533b24": "言。",
    "X08n0240_007:0533c01": " 一切諸國土  皆隨業力生  汝等應觀察",
    "X08n0240_007:0533c02": " 轉變相如是  染汙諸眾生  業惑纏可怖",
    "X08n0240_007:0533c03": " 彼心令剎海  一切成染汙  若有清淨心",
    "X08n0240_007:0533c04": " 修諸福德行  彼心令剎海  雜染及清淨",
    "X08n0240_007:0533c05": " 信解諸菩薩  於彼劫中生  隨其心所有",
    "X08n0240_007:0533c06": " 雜染清淨見  無量諸眾生  悉發菩提心",
    "X08n0240_007:0533c07": " 彼心令剎海  住劫恒清淨  無量億菩薩",
    "X08n0240_007:0533c08": " 往詣於十方  莊嚴無有殊  劫中差別見",
    "X08n0240_007:0533c09": " 一一微塵內  佛剎如塵數  菩薩共雲集",
    "X08n0240_007:0533c10": " 國土皆清淨  世尊入涅槃  彼土莊嚴滅",
    "X08n0240_007:0533c11": " 眾生無法器  世界成雜染  若有佛興世",
    "X08n0240_007:0533c12": " 一切悉珍好  隨其心清淨  莊嚴皆具足",
    "X08n0240_007:0533c13": " 諸佛神通力  示現不思議  是時諸剎海",
    "X08n0240_007:0533c14": " 一切普清淨",
    "X08n0240_007:0533c15": "[0533c15] 爾時普賢菩薩。復告大眾言。諸佛子。應知世界海。有",
    "X08n0240_007:0533c16": "世界海微塵數無差別。所謂一一世界海中。有世界",
    "X08n0240_007:0533c17": "海微塵數世界無差別。一一世界海中。諸佛出現所",
    "X08n0240_007:0533c18": "有威力無差別。一一世界海中一切道場。&#x5FA7;十方法",
    "X08n0240_007:0533c19": "界無差別。一一世界海中。一切如來道場眾會無差",
    "X08n0240_007:0533c20": "別。一一世界海中。一切佛光明&#x5FA7;法界無差別。一一",
    "X08n0240_007:0533c21": "世界海中。一切佛變化名號無差別。一一世界海中。",
    "X08n0240_007:0533c22": "一切佛音聲普&#x5FA7;世界海無邊劫住無差別。一一世",
    "X08n0240_007:0533c23": "界海中。法輪方便無差別。一一世界海中。一切世界",
    "X08n0240_007:0533c24": "海普入一塵無差別。一一世界海中。一一微塵一切",
    "X08n0240_007:0534a01": "三世諸佛世尊廣大境界。皆於中現無差別。諸佛子。",
    "X08n0240_007:0534a02": "世界海無差別略說如是。若廣說者。有世界海微塵",
    "X08n0240_007:0534a03": "數無差別。爾時普賢菩薩。欲重宣其義。承佛威力。普",
    "X08n0240_007:0534a04": "觀十方。而說頌言。",
    "X08n0240_007:0534a05": " 一微塵中多剎海  處所各別悉嚴淨",
    "X08n0240_007:0534a06": " 如是無量入一中  一一區分無雜越",
    "X08n0240_007:0534a07": " 一一塵內難思佛  隨眾生心普現前",
    "X08n0240_007:0534a08": " 一切剎海靡不周  如是方便無差別",
    "X08n0240_007:0534a09": " 一一塵中諸樹王  種種莊嚴悉垂布",
    "X08n0240_007:0534a10": " 十方國土皆同現  如是一切無差別",
    "X08n0240_007:0534a11": " 一一塵內微塵眾  悉共圍繞人中主",
    "X08n0240_007:0534a12": " 出過一切&#x5FA7;世間  亦不迫隘相雜亂",
    "X08n0240_007:0534a13": " 一一塵中無量光  普&#x5FA7;十方諸國土",
    "X08n0240_007:0534a14": " 悉現諸佛菩提行  一切剎海無差別",
    "X08n0240_007:0534a15": " 一一塵中無量身  變化如雲普周&#x5FA7;",
    "X08n0240_007:0534a16": " 以佛神通導&#x7FA3;品  十方國土亦無別",
    "X08n0240_007:0534a17": " 一一塵中說眾法  其法清淨如輪轉",
    "X08n0240_007:0534a18": " 種種方便自在門  一切皆演無差別",
    "X08n0240_007:0534a19": " 一塵普演諸佛音  充滿法器諸眾生",
    "X08n0240_007:0534a20": " &#x5FA7;住剎海無央劫  如是音聲亦無異",
    "X08n0240_007:0534a21": " 剎海無量妙莊嚴  於一塵中無不入",
    "X08n0240_007:0534a22": " 如是諸佛神通力  一切皆由業性起",
    "X08n0240_007:0534a23": " 一一塵中三世佛  隨其所樂悉令見",
    "X08n0240_007:0534a24": " 體性無來亦無去  以願力故&#x5FA7;世間",
    "X08n0240_007:0534b01": "[0534b01] 此下別釋十事不同。則為十段。一一皆有長行偈",
    "X08n0240_007:0534b02": "頌。今初起具因緣。標中略舉十種。通成三世一切",
    "X08n0240_007:0534b03": "佛剎。何者下徵列十緣。然佛土之義雖有多種。不",
    "X08n0240_007:0534b04": "出其三。一法性土。二受用土。三變化土。若開受用。",
    "X08n0240_007:0534b05": "有自有他則成四土。統唯二種。謂淨及穢。或性及",
    "X08n0240_007:0534b06": "相。今融而為一。有異餘宗。又此淨土一質不成。淨",
    "X08n0240_007:0534b07": "穢虧盈。異質不成一理齊平。有質不成搜源則冥。",
    "X08n0240_007:0534b08": "無質不成緣起萬形。故形奪圓融無有障礙。土既",
    "X08n0240_007:0534b09": "不等。因緣亦殊。今文十中初三通顯。次四分別明。",
    "X08n0240_007:0534b10": "後三即融攝轉變。言初三者。一如來神力者謂一",
    "X08n0240_007:0534b11": "切淨穢等土皆是如來通慧力成。為物而取。擬將",
    "X08n0240_007:0534b12": "普應。二法如是者。梵云達磨多此云法爾。或云法",
    "X08n0240_007:0534b13": "性。若是法性。即以本識如來藏身為所依持。恒頓",
    "X08n0240_007:0534b14": "變起外諸器界。三眾生業力者。業有善惡。土有淨",
    "X08n0240_007:0534b15": "穢。次四別明者。有因有緣。初一自受用土因。大圓",
    "X08n0240_007:0534b16": "鏡智之所成故。二變化土因。謂眾生菩薩共搆一",
    "X08n0240_007:0534b17": "緣。各隨行業來生其國。凡聖同居。三四二種他受",
    "X08n0240_007:0534b18": "用土因。然初即初地已上。如十大願中修淨土願",
    "X08n0240_007:0534b19": "是也。後即八地已上。功用不退行之所成故。八地",
    "X08n0240_007:0534b20": "中有淨土分。後三融攝者通於因緣。初一即八地",
    "X08n0240_007:0534b21": "已上。攪大海為酥酪。變大地作黃金。以染為淨。以",
    "X08n0240_007:0534b22": "淨為染。自在攝生故。十自在中有剎自在。窮其因",
    "X08n0240_007:0534b23": "者。清淨勝解。勝解印持隨心轉變。次一謂成正覺",
    "X08n0240_007:0534b24": "時。其身充滿十方世界微塵剎土。念劫圓融。一時",
    "X08n0240_007:0534c01": "成立。由二種因。一善根所流語因也。二成道勢力。",
    "X08n0240_007:0534c02": "明果用也。此一受用變化相融也。即如經初摩竭",
    "X08n0240_007:0534c03": "陀地堅固等。後一無問成與不成常能融攝。又前",
    "X08n0240_007:0534c04": "是妙覺。此是等覺。其法性土。為諸土之體。其偈頌",
    "X08n0240_007:0534c05": "中。初一偈頌如來神力。二一偈頌同集善根。三一",
    "X08n0240_007:0534c06": "偈頌成一切智。四一偈頌六七二句。五一偈頌眾",
    "X08n0240_007:0534c07": "生行業。六一偈頌菩薩勝解。七一偈頌普賢行願。",
    "X08n0240_007:0534c08": "八二偈頌如來自在。",
    "X08n0240_007:0534c09": "[0534c09] 上總明世界起具因緣。次二所依住。三形狀。四體",
    "X08n0240_007:0534c10": "性。五莊嚴。六清淨。七佛出興。八住劫不同。九住劫",
    "X08n0240_007:0534c11": "轉變。十無差別。如是次第。下文各有長行偈頌。臨",
    "X08n0240_007:0534c12": "文可知。疏各有多義。學者尋之。[0534c12] 上世界成就品",
    "X08n0240_007:0534c13": "竟。"
}