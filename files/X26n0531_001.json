{
    "X26n0531_001:0745c01": "No. 531",
    "X26n0531_001:0745c02": "般若波羅蜜多心經略疏顯正記卷上",
    "X26n0531_001:0745c04": "[0745c04] 般若心經疏顯正記(并序)",
    "X26n0531_001:0745c05": "縉雲沙門釋 仲希 述",
    "X26n0531_001:0745c06": "[0745c06] 予&#x751E;&#x8F19;以&#x8D12;首大師般若心經疏注於經文之下",
    "X26n0531_001:0745c07": "兼治科文又述記一卷釋之目曰顯正文華無取",
    "X26n0531_001:0745c08": "&#x8462;逃學者忽忘之患豈敢呈諸先覺云爾時皇宋",
    "X26n0531_001:0745c09": "慶曆四年歲次甲申季冬月朔日序。",
    "X26n0531_001:0745c11": "[0745c11] 般若波羅蜜多心經略疏(并序)。",
    "X26n0531_001:0745c12": "[0745c12] 釋疏分二初題目二初經疏總題十字之題能所",
    "X26n0531_001:0745c13": "三重略疏二字為能解餘為所解經字為能詮上",
    "X26n0531_001:0745c14": "皆所詮心字為能喻上皆所喻今總取一經之題",
    "X26n0531_001:0745c15": "為疏之別名疏即通名也般若心經之疏依主受",
    "X26n0531_001:0745c16": "稱般若等八字如下開題處釋言略疏者以此疏",
    "X26n0531_001:0745c17": "但釋經文大旨更不委明三科境智等諸法名體",
    "X26n0531_001:0745c18": "故云略也又簡非解廣部但釋略本亦名略也疏",
    "X26n0531_001:0745c19": "者&#x758E;也決也&#x758E;通經文決擇義趣故曰疏也并序",
    "X26n0531_001:0745c20": "者以顯此疏兼有一序也。",
    "X26n0531_001:0745c21": "[0745c21] 翻經沙門  法藏 述。",
    "X26n0531_001:0745c22": "[0745c22] 二述疏人號翻經等者以疏主曾預譯場備翻經",
    "X26n0531_001:0745c23": "論今從勝從略故但云翻經也沙門者即釋子之",
    "X26n0531_001:0745c24": "通號梵語沙門此云勤息謂能勤修戒定慧息滅",
    "X26n0531_001:0746a01": "惑業苦者故通號為沙門即生善滅惡之稱也法",
    "X26n0531_001:0746a02": "藏者即疏主之名諱本康國人姓康氏平居西太",
    "X26n0531_001:0746a03": "原寺華嚴第三祖立五種教以判如來一代聖言",
    "X26n0531_001:0746a04": "理無不盡後人制譔罔敢不遵廣有著述今現流",
    "X26n0531_001:0746a05": "行聲震一時道光千古敕諡賢首大師具如別傳",
    "X26n0531_001:0746a06": "述者明非制作亦是謙辭也故論語云述而不作",
    "X26n0531_001:0746a07": "信而好古等。",
    "X26n0531_001:0746a08": "[0746a08] 夫以真源素範沖漠隔於筌&#x7F64;。",
    "X26n0531_001:0746a09": "[0746a09] 二疏文三初總敘大旨二初廣敘經文然般若有",
    "X26n0531_001:0746a10": "三一實相即所觀之理體二觀照即能觀之智用",
    "X26n0531_001:0746a11": "三文字即詮二之教今具敘者以下疏文總用此",
    "X26n0531_001:0746a12": "三為宗趣故文二初敘所詮四初境智離言詮然",
    "X26n0531_001:0746a13": "此境智文中各有四義一正指體二歎體德三顯",
    "X26n0531_001:0746a14": "體量四示體離過入文即見文二初明理境夫者",
    "X26n0531_001:0746a15": "發語之端以由也真源二字即正指實相般若為",
    "X26n0531_001:0746a16": "所觀理體也真謂真實源即是喻由此實相本非",
    "X26n0531_001:0746a17": "偽妄故曰真下經云是故空中無色無受想等有",
    "X26n0531_001:0746a18": "隨緣義喻之水源能分萬派下經又云空即是色",
    "X26n0531_001:0746a19": "也素範者謂此理體惑不能染故曰素素潔也軌",
    "X26n0531_001:0746a20": "生物解任持自性故曰範範法也法以軌持為義",
    "X26n0531_001:0746a21": "故此歎理體之德也沖漠者沖深也漠謂沙漠謂",
    "X26n0531_001:0746a22": "此理體&#x7AEA;窮三世故曰沖圓覺疏云過去無始未",
    "X26n0531_001:0746a23": "來無終橫&#x5FA7;十方喻之沙漠廣無邊故圓覺疏又",
    "X26n0531_001:0746a24": "云十方窮之無有涯畔此顯理體之量也下示理",
    "X26n0531_001:0746b01": "體離過故曰隔於筌&#x7F64;也隔猶絕也筌能捕魚&#x7F64;",
    "X26n0531_001:0746b02": "能網兔故周易云得兔忘&#x7F64;得魚忘筌今借筌&#x7F64;",
    "X26n0531_001:0746b03": "喻言教魚兔喻理境見真理者須忘言教猶得魚",
    "X26n0531_001:0746b04": "兔者須忘筌&#x7F64;也夫真理雖假文字詮顯且真理",
    "X26n0531_001:0746b05": "之體本非文字佛頂經云玅性圓明離諸名相般",
    "X26n0531_001:0746b06": "若經云總持非文字文字顯總持既體絕文字故",
    "X26n0531_001:0746b07": "云隔於筌&#x7F64;也。",
    "X26n0531_001:0746b08": "[0746b08] 玅覺玄猷奧賾超於言象。",
    "X26n0531_001:0746b09": "[0746b09] 玅覺下二顯觀智玅覺二字正指觀照般若為能",
    "X26n0531_001:0746b10": "觀智體也玅名于不可思議覺即是照以此智體",
    "X26n0531_001:0746b11": "言思罔及故曰玅下經云行深般若等靈明鑒照",
    "X26n0531_001:0746b12": "故曰覺下文云般若以神鑒為體等玄猷者玄即",
    "X26n0531_001:0746b13": "幽玄猷道也即總指此智之體是幽玄至極之道",
    "X26n0531_001:0746b14": "也然道有二義一為因義無量果德非智不證故",
    "X26n0531_001:0746b15": "二能通義始自凡夫皆由此智到極果故即總名",
    "X26n0531_001:0746b16": "猷也此歎智體之德也奧賾者即&#x7AEA;深之義顯非",
    "X26n0531_001:0746b17": "權小之淺智故云奧賾大論云智度大海唯佛窮",
    "X26n0531_001:0746b18": "底下文云行深般若稱之奧賾不亦宜乎以&#x7AEA;該",
    "X26n0531_001:0746b19": "橫故但標奧賾此顯智體之量也刊定記說慧能",
    "X26n0531_001:0746b20": "揀擇故在因中智但決斷唯居果上今慧即智未",
    "X26n0531_001:0746b21": "可分張下示智體離過故云超於言象也言謂語",
    "X26n0531_001:0746b22": "言象似也當其義也夫語言義相皆由分別今此",
    "X26n0531_001:0746b23": "觀智體非分別故超言象也周易又云得象忘言",
    "X26n0531_001:0746b24": "得意忘象。",
    "X26n0531_001:0746c01": "[0746c01] 雖真俗雙泯二諦恒存。",
    "X26n0531_001:0746c02": "[0746c02] 雖真下二明境智體不二三初別明境智不二二",
    "X26n0531_001:0746c03": "初明境不二然此所觀實相之境非真非俗而真",
    "X26n0531_001:0746c04": "而俗故得二諦即存即亡存亡不二也言真俗雙",
    "X26n0531_001:0746c05": "泯者泯亡也真即真諦一體無殊俗即俗諦萬境",
    "X26n0531_001:0746c06": "有異今明真即俗故真亡俗即真故俗亡既互奪",
    "X26n0531_001:0746c07": "兩亡名為雙泯也二諦恒存者存在也俗即真故",
    "X26n0531_001:0746c08": "真在真即俗故俗在既相亡互在故曰恒存恒常",
    "X26n0531_001:0746c09": "也如上所明即顯而隱故雙泯即隱而顯故恒存",
    "X26n0531_001:0746c10": "隱顯同時唯一實相般若為所觀境豈不玅乎經",
    "X26n0531_001:0746c11": "部順機別明空爾故下文云照五蘊空又云諸法",
    "X26n0531_001:0746c12": "空相大部之中咸言清淨等若論通意理乃常圓",
    "X26n0531_001:0746c13": "下文云色即是空空即是色等由是疏主下文判",
    "X26n0531_001:0746c14": "歸實教攝者得意在茲。",
    "X26n0531_001:0746c15": "[0746c15] 空有兩亡一味常顯。",
    "X26n0531_001:0746c16": "[0746c16] 空有下二明智不二所觀之境既存亡不二能觀",
    "X26n0531_001:0746c17": "之智亦隱顯同時函蓋之義可以為況言空有等",
    "X26n0531_001:0746c18": "者空即照真是如理智有即照俗是如量智真境",
    "X26n0531_001:0746c19": "無相智照名空俗境萬差智觀稱有今以空即有",
    "X26n0531_001:0746c20": "故空泯有即空故有泯故曰兩亡亡泯也此智文",
    "X26n0531_001:0746c21": "中但亡而不存者顯在上文也一味等者此即總",
    "X26n0531_001:0746c22": "結存亡不二唯一觀照般若為能觀之智體非生",
    "X26n0531_001:0746c23": "滅故曰常顯。",
    "X26n0531_001:0746c24": "[0746c24] 良以真空未&#x751E;不有即有以辨於空幻有未始不空",
    "X26n0531_001:0747a01": "即空以明於有。",
    "X26n0531_001:0747a02": "[0747a02] 良以真空下二通釋不二所以或曰境智各二名",
    "X26n0531_001:0747a03": "義懸殊云何此中俱言不二故今委釋令知所以",
    "X26n0531_001:0747a04": "也良以等者良實以由&#x751E;曾也意謂前說真俗不",
    "X26n0531_001:0747a05": "二者實由真諦之空常自隨緣成俗諦有未曾間",
    "X26n0531_001:0747a06": "斷故云未嘗不有即有等者既全空成有反知有",
    "X26n0531_001:0747a07": "即真空所以前說即俗是真故云即有以辨於空",
    "X26n0531_001:0747a08": "也幻有等者始亦猶曾也俗諦之有從緣無性即",
    "X26n0531_001:0747a09": "真諦空未曾有實故云未始不空即空等者既全",
    "X26n0531_001:0747a10": "有是空反知空即幻有所以前說即真是俗故云",
    "X26n0531_001:0747a11": "即空以明於有也所觀之境既真俗不二唯一實",
    "X26n0531_001:0747a12": "相能觀之智豈可殊塗準境思之無煩委釋問向",
    "X26n0531_001:0747a13": "明不二境智各辨今釋所以何故不分答體即用",
    "X26n0531_001:0747a14": "故理非智外用即體故離智無理體用不二猶珠",
    "X26n0531_001:0747a15": "與光凡夫本具諸佛證得凡聖自異一心豈殊疏",
    "X26n0531_001:0747a16": "今通釋意在於此。",
    "X26n0531_001:0747a17": "[0747a17] 有空有故不有空有空故不空。",
    "X26n0531_001:0747a18": "[0747a18] 有空下三約義通結不二言有空等者上俗諦之",
    "X26n0531_001:0747a19": "幻有即空之有是體不異空故云不有此結上即",
    "X26n0531_001:0747a20": "俗之真也空有等者上真諦之真空是即有之空",
    "X26n0531_001:0747a21": "體不異有故云不空此結上即真之俗也所觀既",
    "X26n0531_001:0747a22": "然能觀亦爾故通結也。",
    "X26n0531_001:0747a23": "[0747a23] 不空之空空而不斷不有之有有而不常四執既亡",
    "X26n0531_001:0747a24": "百非斯遣。",
    "X26n0531_001:0747b01": "[0747b01] 不空下三遣情執然前境智體用雖別性明無殊",
    "X26n0531_001:0747b02": "不斷不常非空非有凡邪迷倒異計紛紜前雖具",
    "X26n0531_001:0747b03": "明又恐難忘情執故今遣蕩令見心源也言不空",
    "X26n0531_001:0747b04": "等者顯上真空是即有之空空若離有即是斷空",
    "X26n0531_001:0747b05": "今既不爾故云不斷不有等者顯上幻有是即空",
    "X26n0531_001:0747b06": "之有有若異空即成常有今既不爾故云不常言",
    "X26n0531_001:0747b07": "四執者空有斷常但計一種故名四執又一異有",
    "X26n0531_001:0747b08": "無各有四句謂一非一等如次所引隨計其一亦",
    "X26n0531_001:0747b09": "名四執言百非者起信記云此於一異有無等四",
    "X26n0531_001:0747b10": "句上明之謂一非一亦一亦非一非一非非一為",
    "X26n0531_001:0747b11": "一四句異等例此共成十六又過現未來各有十",
    "X26n0531_001:0747b12": "六成四十八又已起未起各四十八并根本四都",
    "X26n0531_001:0747b13": "成百非也今疏意但不生分別寂爾亡懷情執自",
    "X26n0531_001:0747b14": "除過非斯泯故云四執既亡百非斯遣。",
    "X26n0531_001:0747b15": "[0747b15] 般若玄旨斯之謂歟。",
    "X26n0531_001:0747b16": "[0747b16] 般若下四結玄幽般若二字即正指此經亦傍該",
    "X26n0531_001:0747b17": "廣部如上所敘一經所詮若境若智玄玅旨趣理",
    "X26n0531_001:0747b18": "極於此故云斯之謂歟斯此歟語辭也。",
    "X26n0531_001:0747b19": "[0747b19] 若歷事備陳則言過二十萬頌若撮其樞要則理盡",
    "X26n0531_001:0747b20": "一十四行。",
    "X26n0531_001:0747b21": "[0747b21] 若歷下二敘能詮上敘所詮既當實相觀照二種",
    "X26n0531_001:0747b22": "般若今敘能詮即是文字般若也文三初示廣略",
    "X26n0531_001:0747b23": "文若歷等者顯彼廣部也陳說也然般若廣部六",
    "X26n0531_001:0747b24": "百卷文總開八部謂大品小品等其中所說始自",
    "X26n0531_001:0747c01": "色心終乎種智八十餘科今顯其廣故云二十萬",
    "X26n0531_001:0747c02": "頌言頌者諸疏所說凡有四種一阿耨窣都婆頌",
    "X26n0531_001:0747c03": "此不論長行與偈但數字滿三十二即為一頌二",
    "X26n0531_001:0747c04": "伽陀此云諷頌亦云直頌直以偈頌諷美法門故",
    "X26n0531_001:0747c05": "三祇夜此云應頌應前長行頌故四集施頌積集",
    "X26n0531_001:0747c06": "法義令誦持故今於四中即初是也若撮下顯此",
    "X26n0531_001:0747c07": "略本也撮取樞即門臼喻其要也以一總多曰要",
    "X26n0531_001:0747c08": "理即義理意謂若具歷事相備說法門誠如廣部",
    "X26n0531_001:0747c09": "六百卷文若擇其宏綱取其要義即此略本攝廣",
    "X26n0531_001:0747c10": "已周故云理盡一十四行古來經文皆以十七字",
    "X26n0531_001:0747c11": "為一行故今經但有一十四行也。",
    "X26n0531_001:0747c12": "[0747c12] 是知詮真之教乍廣略而隨緣。",
    "X26n0531_001:0747c13": "[0747c13] 是知下二明廣略意二初廣略由機是知者指上",
    "X26n0531_001:0747c14": "文辭乍者權宜文稱教詮真理故曰詮真之教意",
    "X26n0531_001:0747c15": "謂前文所敘或廣或略者但由機有利鈍使之然",
    "X26n0531_001:0747c16": "矣利者宜聞略說則悟鈍者宜聞廣說方解本非",
    "X26n0531_001:0747c17": "佛意故云乍也緣謂機緣即利鈍者然今但約悟",
    "X26n0531_001:0747c18": "解而分利鈍若約聞持分利鈍者義則反此非今",
    "X26n0531_001:0747c19": "疏意。",
    "X26n0531_001:0747c20": "[0747c20] 超言之宗性圓通而俱現。",
    "X26n0531_001:0747c21": "[0747c21] 超言下二理常不異宗主也所詮真理是一經之",
    "X26n0531_001:0747c22": "主故名為宗離言說相故曰超言能詮之教雖有",
    "X26n0531_001:0747c23": "廣略所詮之理則無增減本自圓融平等顯現故",
    "X26n0531_001:0747c24": "云性圓通等。",
    "X26n0531_001:0748a01": "[0748a01] 般若心經者實謂曜昏衢之高炬濟苦海之迅航。",
    "X26n0531_001:0748a02": "[0748a02] 般若下三歎功能勝二初正歎言實謂者即指定",
    "X26n0531_001:0748a03": "之辭曜照也昏衢者衢謂衢路昏衢喻二障即生",
    "X26n0531_001:0748a04": "死因次云苦海即生死果然三界有情常居苦趣",
    "X26n0531_001:0748a05": "飄沈生死不證菩提者靡不皆由此也二障名體",
    "X26n0531_001:0748a06": "廣有會釋存乎別卷若略明者唯識論中一名煩",
    "X26n0531_001:0748a07": "惱障體即根隨二名所知障體即無明持業依主",
    "X26n0531_001:0748a08": "具如別說所宗既異不須繁引金剛疏云煩惱障",
    "X26n0531_001:0748a09": "障心心不解脫所知障障慧慧不解脫既是有情",
    "X26n0531_001:0748a10": "生死根本又能障翳無生理智其猶昏暗衢路履",
    "X26n0531_001:0748a11": "即顛墜莫詣前所故以為喻言高炬者即火炬高",
    "X26n0531_001:0748a12": "炬喻般若也即意謂若能依此經文發深玅慧了",
    "X26n0531_001:0748a13": "心本寂見法元空然後悲智兼修自他俱運泯乎",
    "X26n0531_001:0748a14": "取捨亡矣順違則二障潛袪三空可契亦猶火炬",
    "X26n0531_001:0748a15": "高照昏衢頓明豈有前所而不速至哉故云實謂",
    "X26n0531_001:0748a16": "曜昏衢之高炬也濟苦等者濟救迅疾航謂舟航",
    "X26n0531_001:0748a17": "迅航亦喻般若也苦即分段變易二種生死由上",
    "X26n0531_001:0748a18": "二障之所感故二死苦相無有邊際喻之若海然",
    "X26n0531_001:0748a19": "三界無定靡不皆苦眾生不敏妄計為樂以智觀",
    "X26n0531_001:0748a20": "之何可樂耶故我大聖由悲願力特演斯典濟救",
    "X26n0531_001:0748a21": "有情使即登般若之智航疾度&#x7ADB;竮之苦海故下",
    "X26n0531_001:0748a22": "經云行深般若照五蘊空度一切苦等。",
    "X26n0531_001:0748a23": "[0748a23] 拯物導迷莫斯為最。",
    "X26n0531_001:0748a24": "[0748a24] 拯物下二結歎拯接導引也物謂物機迷謂迷惑",
    "X26n0531_001:0748b01": "斯乃顯此一經決能引導迷者拯接物機離二障",
    "X26n0531_001:0748b02": "昏暗之衢踐智慧坦明之道則涅槃高岸尚可即",
    "X26n0531_001:0748b03": "登生死微波何疑不度寄語後學思而行之以前",
    "X26n0531_001:0748b04": "正歎中云曜昏衢濟苦海故今總結上義乃曰拯",
    "X26n0531_001:0748b05": "物導迷莫斯為最也。",
    "X26n0531_001:0748b06": "[0748b06] 然則般若以神鑑為體波羅蜜多以到彼岸為功心",
    "X26n0531_001:0748b07": "顯要玅所歸經乃貫穿言教。",
    "X26n0531_001:0748b08": "[0748b08] 然則下二略敘經題二初正敘般若等者般若此",
    "X26n0531_001:0748b09": "云智慧神名不測鑑謂鑑照體即性也意顯此智",
    "X26n0531_001:0748b10": "雖不可測而性常鑑照故云以神鑑為體也波羅",
    "X26n0531_001:0748b11": "蜜等者唐梵雙舉也顯此智有離此到彼之功能",
    "X26n0531_001:0748b12": "故離到之義如下釋題處辨心顯等者以人心藏",
    "X26n0531_001:0748b13": "是一身所歸要勁微玅之處喻此略本是彼廣部",
    "X26n0531_001:0748b14": "之要也亦如下釋經乃等者法喻&#x7ADD;彰也以經能",
    "X26n0531_001:0748b15": "持義喻線能貫華顯不散失故此經則是能持義",
    "X26n0531_001:0748b16": "理之言教故曰經乃貫穿等也。",
    "X26n0531_001:0748b17": "[0748b17] 從法就喻詮旨為目故云般若波羅蜜多心經。",
    "X26n0531_001:0748b18": "[0748b18] 從法下二總結法即所喻謂般若等心字是能喻",
    "X26n0531_001:0748b19": "詮謂能詮即經之一字旨謂所詮旨趣即上法喻",
    "X26n0531_001:0748b20": "等是則乃法喻能所合為此經題目故總結云從",
    "X26n0531_001:0748b21": "法就喻等。",
    "X26n0531_001:0748b22": "[0748b22] 將釋此經五門分別一教興二藏攝三宗趣四釋題",
    "X26n0531_001:0748b23": "五解文。",
    "X26n0531_001:0748b24": "[0748b24] 將釋下二別釋經文二初列章五門等者前三懸",
    "X26n0531_001:0748c01": "判後二釋經然此五門生起有緒何則夫聖人說",
    "X26n0531_001:0748c02": "教必有因由故辨教興言教既興不逾三藏故論",
    "X26n0531_001:0748c03": "藏攝雖知所攝大旨若何故示宗趣已知大旨經",
    "X26n0531_001:0748c04": "目須明故曰釋題題目雖彰入經未曉故須解文。",
    "X26n0531_001:0748c05": "[0748c05] 初教興者依大智度論云如須彌山王非無因緣非",
    "X26n0531_001:0748c06": "少因緣令得震動。",
    "X26n0531_001:0748c07": "[0748c07] 初教下二隨釋五初中二初舉論譬喻此論是龍",
    "X26n0531_001:0748c08": "樹菩薩造釋大品般若經今釋般若故特引用須",
    "X26n0531_001:0748c09": "彌等者梵語具云蘇迷盧此翻妙高四寶所成曰",
    "X26n0531_001:0748c10": "妙出水八萬由旬曰高眾山中尊故曰王非無等",
    "X26n0531_001:0748c11": "者反顯彼山有因緣故多因緣故方得震動此山",
    "X26n0531_001:0748c12": "震動須有勝緣謂諸佛示生八相成道等具如彼",
    "X26n0531_001:0748c13": "論中論云未曾有一法不從因緣生。",
    "X26n0531_001:0748c14": "[0748c14] 般若教興亦復如是具多因緣故。",
    "X26n0531_001:0748c15": "[0748c15] 般若下二顯經因緣三一標具多緣般若等者彼",
    "X26n0531_001:0748c16": "論所顯般若之教須具緣興同彼妙高非緣不震",
    "X26n0531_001:0748c17": "故云亦復如是等。",
    "X26n0531_001:0748c18": "[0748c18] 一謂欲破外道諸邪見故二欲迴二乘令入大乘故",
    "X26n0531_001:0748c19": "三令小菩薩不迷空故四令悟二諦中道生正見故",
    "X26n0531_001:0748c20": "五顯佛勝德生淨信故六欲令發大菩提心故七令",
    "X26n0531_001:0748c21": "修菩薩深廣行故八令斷一切諸重障故九令得菩",
    "X26n0531_001:0748c22": "提涅槃果故十流至後代益眾生故。",
    "X26n0531_001:0748c23": "[0748c23] 一謂下二略顯十意然此十意不離人法解行因",
    "X26n0531_001:0748c24": "果悲智自行化他前三是人餘皆是法又四五屬",
    "X26n0531_001:0749a01": "解六至第八屬行又前八是因九當於果又前九",
    "X26n0531_001:0749a02": "是智後一是悲又四至九是自行餘皆化他斯則",
    "X26n0531_001:0749a03": "不獨般若一經亦通餘典以俱須具此諸因緣故",
    "X26n0531_001:0749a04": "今以類從通束為四一破邪小執外道等者心行",
    "X26n0531_001:0749a05": "理外唯修邪因故名外道顯非正解故曰邪見然",
    "X26n0531_001:0749a06": "外道邪見不離斷常依此而起六十二見等廣如",
    "X26n0531_001:0749a07": "別卷法華云深著&#x8657;妄法堅受不可捨若知空寂",
    "X26n0531_001:0749a08": "諸見自亡故云破也二乘者即聲聞緣覺也此二",
    "X26n0531_001:0749a09": "類人但住化城不登寶所唯能自利不慕化他若",
    "X26n0531_001:0749a10": "聞中空必亡彼此遽迴小徑頓進大塗故云欲迴",
    "X26n0531_001:0749a11": "二乘等小菩薩者即十信心及加行位十信則未",
    "X26n0531_001:0749a12": "解法空如下所引寶性論中三疑者是加行則分",
    "X26n0531_001:0749a13": "別未亡以空為得如頌云以有所得故非真住唯",
    "X26n0531_001:0749a14": "識通是迷徒例貶為小若聞般若融蕩是非可入",
    "X26n0531_001:0749a15": "三賢即階十地故云令小不迷也四令下二令因",
    "X26n0531_001:0749a16": "行成二諦等者了真即俗知俗即真真俗無殊唯",
    "X26n0531_001:0749a17": "一中道方名正見如下經云色即是空空即是色",
    "X26n0531_001:0749a18": "空色即是真俗二諦既互相即是顯中道也顯佛",
    "X26n0531_001:0749a19": "德等者佛德無量四義統收即常樂我淨也圓覺",
    "X26n0531_001:0749a20": "疏云常樂我淨佛之德也諸法雖空佛德無爽於",
    "X26n0531_001:0749a21": "此忍樂淨信無疑發菩提心者菩提心體即悲智",
    "X26n0531_001:0749a22": "願也以真空妙本彼此咸同他既長迷用悲下化",
    "X26n0531_001:0749a23": "自猶未證以智上求若闕要期曷能成辦三心之",
    "X26n0531_001:0749a24": "體自此而興修深廣行者然菩薩行總有二種一",
    "X26n0531_001:0749b01": "者隨相二者離相由離相故寂然無得故名為深",
    "X26n0531_001:0749b02": "即依真如門修止行也由隨相故萬行具修故名",
    "X26n0531_001:0749b03": "為廣即依生滅門修觀行也二行相資不可偏觀",
    "X26n0531_001:0749b04": "據金剛疏云故雖策修始終無相令斷重障等者",
    "X26n0531_001:0749b05": "障即煩惱所知略如前辯能壓有情永沈苦海故",
    "X26n0531_001:0749b06": "名為重若明空理二障何存金剛疏云二執若除",
    "X26n0531_001:0749b07": "二障隨斷今經同部意亦準知然欲修道正解居",
    "X26n0531_001:0749b08": "初此解現前以信為本信解既備必發三心信解",
    "X26n0531_001:0749b09": "發心意在修行妙行斯就惑障自亡次第五緣理",
    "X26n0531_001:0749b10": "應若是九令下三使果德滿菩提即智果涅槃即",
    "X26n0531_001:0749b11": "斷果如下經云依般若故得菩提涅槃等十流下",
    "X26n0531_001:0749b12": "四為益未來至後代等者代世也夫談空蕩著意",
    "X26n0531_001:0749b13": "在益生豈為一期須傳來劫由茲彼論囑勸頗殷",
    "X26n0531_001:0749b14": "寄語後賢無倦持說已上十緣束為四者夫般若",
    "X26n0531_001:0749b15": "一經意在破執執情既遣因行須修行既已成果",
    "X26n0531_001:0749b16": "證斯獲既自證果說教化他般若之興唯為此也。",
    "X26n0531_001:0749b17": "[0749b17] 略說此十具收彼意令知教興。",
    "X26n0531_001:0749b18": "[0749b18] 略說下三結意歸宗略說等者意云彼論多緣不",
    "X26n0531_001:0749b19": "出此十大品既爾今經亦然故云令知教興也。",
    "X26n0531_001:0749b20": "[0749b20] 第二藏攝者謂三藏之中契經藏攝二藏之內菩薩",
    "X26n0531_001:0749b21": "藏收。",
    "X26n0531_001:0749b22": "[0749b22] 二中二初明藏攝三藏者即經律論也梵語欲底",
    "X26n0531_001:0749b23": "修多羅此翻契經即契理契機之經也表非律論",
    "X26n0531_001:0749b24": "故云契經藏攝具辨此三如圓覺起信等記鈔二",
    "X26n0531_001:0749c01": "藏者即聲聞菩薩也三藏約法二藏約人由上三",
    "X26n0531_001:0749c02": "藏詮示小乘理行果者名聲聞藏詮示大乘理行",
    "X26n0531_001:0749c03": "果者名菩薩藏今經既云菩提薩埵得究竟涅槃",
    "X26n0531_001:0749c04": "知非小乘故此菩薩藏攝。",
    "X26n0531_001:0749c05": "[0749c05] 權實教中實教所攝。",
    "X26n0531_001:0749c06": "[0749c06] 權實下二明教攝然今經雖大大乘語通有權實",
    "X26n0531_001:0749c07": "故實教攝者下經云色即是空空即是色是顯色",
    "X26n0531_001:0749c08": "空不二唯一中真又說因人果人皆證究竟菩提",
    "X26n0531_001:0749c09": "涅槃應知非權故實教攝問賢首五教判盡群經",
    "X26n0531_001:0749c10": "般若談空義當始教始教屬權何云實攝答若就",
    "X26n0531_001:0749c11": "別論正唯始教今約通義故實教收圓覺疏云言",
    "X26n0531_001:0749c12": "有通別就顯說故前明境中說文略辯然是權實",
    "X26n0531_001:0749c13": "之實非終實也學者思之。",
    "X26n0531_001:0749c14": "[0749c14] 第三宗趣者語之所表曰宗宗之所歸曰趣。",
    "X26n0531_001:0749c15": "[0749c15] 三中二初總釋名語即語言表謂表示宗者尊也",
    "X26n0531_001:0749c16": "尚也歸趣皆向義也斯則語為能表宗為所表語",
    "X26n0531_001:0749c17": "言表示所尊尚者必有所向之處故云語之所表",
    "X26n0531_001:0749c18": "等也。",
    "X26n0531_001:0749c19": "[0749c19] 然先總後別總以三種般若為宗一實相謂所觀真",
    "X26n0531_001:0749c20": "性二觀照謂能觀妙慧三文字謂詮上之教不越此",
    "X26n0531_001:0749c21": "三故以為宗。",
    "X26n0531_001:0749c22": "[0749c22] 然先下二別釋義二初總唯釋宗然般若論說般",
    "X26n0531_001:0749c23": "若有五種前三如疏四相應般若即與智同時心",
    "X26n0531_001:0749c24": "王心所五眷屬般若即與智同時五蘊前三為正",
    "X26n0531_001:0750a01": "故今用之一實相者大論云從本以來不生不滅",
    "X26n0531_001:0750a02": "是為實相名此實相為所觀境也二觀照者既有",
    "X26n0531_001:0750a03": "所照之境必有能照之智名此照用為能觀智也",
    "X26n0531_001:0750a04": "三文字者即是能詮前二之言教也斯則能觀所",
    "X26n0531_001:0750a05": "觀能詮所詮總為語之所宗故云不越等實相及",
    "X26n0531_001:0750a06": "文字亦名般若者實相能發慧文字能詮慧故俱",
    "X26n0531_001:0750a07": "名般若也又金剛疏云文字性空即是般若。",
    "X26n0531_001:0750a08": "[0750a08] 別亦有三初教義一對以文字教為宗餘二義為趣",
    "X26n0531_001:0750a09": "二境智一對以真空境為宗觀照智為趣三因果一",
    "X26n0531_001:0750a10": "對以菩提因行為宗菩提果德為趣。",
    "X26n0531_001:0750a11": "[0750a11] 別亦下二別兼宗趣一教義等者此則總取前三",
    "X26n0531_001:0750a12": "般若分為宗趣也義即所詮前二般若教即能詮",
    "X26n0531_001:0750a13": "文字般若夫宗能詮言教之意趣所詮境智之義",
    "X26n0531_001:0750a14": "也二境智等者於上所詮境智二法而分宗趣也",
    "X26n0531_001:0750a15": "夫宗真境者意在由境發智以智照境故以智為",
    "X26n0531_001:0750a16": "所趣也三因果等者菩提是果因行是智即能證",
    "X26n0531_001:0750a17": "菩提之因行也斯又以前能照之智為宗因中宗",
    "X26n0531_001:0750a18": "習此智行者意欲趣證菩提果故故以果德為趣",
    "X26n0531_001:0750a19": "也然此三對初則約解次則約行後則約證解行",
    "X26n0531_001:0750a20": "證三正是一經之宗趣也。",
    "X26n0531_001:0750a21": "[0750a21] 【經】般若波羅蜜多心經",
    "X26n0531_001:0750a22": "[0750a22] 第四釋題者亦有三對初教義分二謂般若心是所",
    "X26n0531_001:0750a23": "詮之義經之一字是能詮之教。",
    "X26n0531_001:0750a24": "[0750a24] 四中疏三初牒章二正釋經題三初中二初別指",
    "X26n0531_001:0750b01": "教義例前宗趣中三故今云亦也教義等者顯此",
    "X26n0531_001:0750b02": "經題雖具八字總而言之不離教義之二也般若",
    "X26n0531_001:0750b03": "是法心即是喻法喻屬所詮義。",
    "X26n0531_001:0750b04": "[0750b04] 經字屬能詮教也。",
    "X26n0531_001:0750b05": "[0750b05] 即能詮般若心之經依義立名。",
    "X26n0531_001:0750b06": "[0750b06] 即詮下二總顯立名能詮下義如向釋依義等者",
    "X26n0531_001:0750b07": "依於所詮法喻之義以立能詮一經之名是故題",
    "X26n0531_001:0750b08": "名般若等。",
    "X26n0531_001:0750b09": "[0750b09] 二就所詮義中法喻分二謂般若等是所詮之法心",
    "X26n0531_001:0750b10": "之一字是所引之喻。",
    "X26n0531_001:0750b11": "[0750b11] 二中二初別指法喻此除經字唯就所詮七字之",
    "X26n0531_001:0750b12": "中而分法喻之二也。",
    "X26n0531_001:0750b13": "[0750b13] 即般若內統要衷之妙義況人心藏為主為要統極",
    "X26n0531_001:0750b14": "之本也。",
    "X26n0531_001:0750b15": "[0750b15] 即般若下二以法合喻初指法也即般若內者總",
    "X26n0531_001:0750b16": "指廣部統要下顯今略本統總也要徑也衷中也",
    "X26n0531_001:0750b17": "正也以此略本所詮法門總攝廣部六百卷內要",
    "X26n0531_001:0750b18": "徑中正微妙之義也況人下指喻也如人身中雖",
    "X26n0531_001:0750b19": "有五藏若克明主宰要徑統攝至極之元者唯一",
    "X26n0531_001:0750b20": "心藏故云為主為要一身四藏用喻廣部心藏統",
    "X26n0531_001:0750b21": "要以喻此略文況比也。",
    "X26n0531_001:0750b22": "[0750b22] 三就前法中體用分二謂般若是體此云智慧。",
    "X26n0531_001:0750b23": "[0750b23] 三中二初釋體此又除心一字唯就所喻法中六",
    "X26n0531_001:0750b24": "字以分體用之二也文二初正指體翻名刊定記",
    "X26n0531_001:0750c01": "說那若翻智即屬果般若翻慧即屬因今此通論",
    "X26n0531_001:0750c02": "故翻智慧。",
    "X26n0531_001:0750c03": "[0750c03] 即神悟玄奧妙證真源也。",
    "X26n0531_001:0750c04": "[0750c04] 即神下二正顯智體即神悟等者悟即覺也顯不",
    "X26n0531_001:0750c05": "測智本覺自然幽玄深奧為其體也妙證等者證",
    "X26n0531_001:0750c06": "即冥契之義謂此智體微妙冥契真空之源也以",
    "X26n0531_001:0750c07": "是即理之智故故云妙證心源也。",
    "X26n0531_001:0750c08": "[0750c08] 波羅蜜多是用此云到彼岸。",
    "X26n0531_001:0750c09": "[0750c09] 波羅蜜下二釋用二初指用翻名到彼岸者刊定",
    "X26n0531_001:0750c10": "記云生死為此岸有情居故煩惱為中流最難渡",
    "X26n0531_001:0750c11": "故涅槃為彼岸諸佛住故即以彼岸喻於涅槃也",
    "X26n0531_001:0750c12": "涅槃為所到慧為能到故到字能所俱通。",
    "X26n0531_001:0750c13": "[0750c13] 即由斯妙慧翻生死過盡至真空之際即揀不到彼",
    "X26n0531_001:0750c14": "岸之慧故以為名。",
    "X26n0531_001:0750c15": "[0750c15] 即由下二正顯智用生死過等者夫有情不得證",
    "X26n0531_001:0750c16": "真空者皆由分段變易二種生死為過患本妙慧",
    "X26n0531_001:0750c17": "若發了諸法空空病亦空翛然無寄何有生死此",
    "X26n0531_001:0750c18": "岸而不離涅槃彼岸而不到乎真空即涅槃也既",
    "X26n0531_001:0750c19": "能翻生死得到涅槃非用如何故云由斯妙慧等",
    "X26n0531_001:0750c20": "揀不到等者然凡夫淺慧但明有漏是生死因不",
    "X26n0531_001:0750c21": "出三界此不足論二乘之慧雖名無漏唯證偏真",
    "X26n0531_001:0750c22": "但亡分段十地菩薩分有變易此二類人亦未名",
    "X26n0531_001:0750c23": "為究竟得到彼岸之慧今此妙慧解二空理修二",
    "X26n0531_001:0750c24": "空行斷二障惑離二死苦證二德樂安住妙覺無",
    "X26n0531_001:0751a01": "住涅槃方名究竟到彼岸慧此約極果以明彼岸",
    "X26n0531_001:0751a02": "故云即揀不到等優劣既殊故須揀辯。",
    "X26n0531_001:0751a03": "[0751a03] 謂體即用故法之喻故義之教故立斯名耳。",
    "X26n0531_001:0751a04": "[0751a04] 謂體下三六釋結歸前文已約教義等三通解一",
    "X26n0531_001:0751a05": "題故今總結前三歸於六釋體即用者結前第三",
    "X26n0531_001:0751a06": "也顯此妙慧全神悟之體成離過之用故云即也",
    "X26n0531_001:0751a07": "法之喻者結前第二也法即般若喻即心字揀喻",
    "X26n0531_001:0751a08": "非法故云之也義之教者結前第一也法喻屬所",
    "X26n0531_001:0751a09": "詮義經字是能詮教揀能非所故亦云之也一即",
    "X26n0531_001:0751a10": "持業餘二依主故立斯名者謂集經人約上教義",
    "X26n0531_001:0751a11": "等三對以立一經之名名為般若波羅蜜多心經。"
}