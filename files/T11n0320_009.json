{
    "T11n0320_009:0943a09": "父子合集經卷第九",
    "T11n0320_009:0943a11": "西天譯經三藏朝散大夫",
    "T11n0320_009:0943a12": "試鴻臚卿宣梵大師賜紫",
    "T11n0320_009:0943a13": "沙門臣日稱等奉　詔譯",
    "T11n0320_009:0943a14": "覩史多天授記品第十七",
    "T11n0320_009:0943a15": "爾時會中，有八十俱胝覩史多天子，見諸阿",
    "T11n0320_009:0943a16": "修羅王乃至焰摩天等，於世尊所作諸供養，",
    "T11n0320_009:0943a17": "復聞如來與授無上大菩提記，心大歡喜，得",
    "T11n0320_009:0943a18": "未曾有。是諸天子即作是念：「此菩提法本無",
    "T11n0320_009:0943a19": "色相，受、想、行、識亦復無相。今者世尊，當以何",
    "T11n0320_009:0943a20": "法而為授記？所以者何？色本無生，菩提亦無",
    "T11n0320_009:0943a21": "生，乃至識無生故，菩提亦無生。云何無生法",
    "T11n0320_009:0943a22": "能得菩提耶？如是色無滅故，菩提亦無滅，乃",
    "T11n0320_009:0943a23": "至識無滅故，菩提亦無滅。云何無滅法能得",
    "T11n0320_009:0943a24": "菩提耶？如是色寂靜故，菩提亦寂靜，乃至識",
    "T11n0320_009:0943a25": "寂靜故，菩提亦寂靜。如是色無二故，菩提亦",
    "T11n0320_009:0943a26": "無二，乃至識無二故，菩提亦無二。如是色無",
    "T11n0320_009:0943a27": "動故，菩提亦無動，乃至識無動故，菩提亦無",
    "T11n0320_009:0943a28": "動。如是色不可見故，菩提亦不可見，乃至識",
    "T11n0320_009:0943a29": "不可見故，菩提亦不可見。彼菩提相自性離",
    "T11n0320_009:0943b01": "故，復云何說不生不滅、寂靜無二、湛然不動",
    "T11n0320_009:0943b02": "及不可見？於諸法中何者名色？色自性空，受、",
    "T11n0320_009:0943b03": "想、行、識亦復皆空。何者名佛？何名菩薩？何名",
    "T11n0320_009:0943b04": "授記？佛、佛自性空，菩薩、菩薩自性空，菩提、",
    "T11n0320_009:0943b05": "菩提自性空，授記、授記自性空。所名佛者，但",
    "T11n0320_009:0943b06": "依世俗，假名呼召希望分別，諸有智者聞諸",
    "T11n0320_009:0943b07": "法空，不生取著，彼愚癡人聞則瞋恚不能入",
    "T11n0320_009:0943b08": "解。譬如有人於睡夢中，具足受用五欲快樂，",
    "T11n0320_009:0943b09": "覺已思念實不可得，智者了知不生憂惱。如",
    "T11n0320_009:0943b10": "是安住菩薩乘者，了菩提性，本來空寂實無",
    "T11n0320_009:0943b11": "所得，不生怖畏亦復如是。何以故？了知諸",
    "T11n0320_009:0943b12": "法皆如夢故。愚癡凡夫取解各異，於諸妄法",
    "T11n0320_009:0943b13": "而生執著；如是諸法皆不可得。凡夫不可得，",
    "T11n0320_009:0943b14": "凡夫法亦不可得；聲聞不可得，聲聞法亦不",
    "T11n0320_009:0943b15": "可得；緣覺不可得，緣覺法亦不可得；菩薩不",
    "T11n0320_009:0943b16": "可得，菩薩法亦不可得；佛不可得，佛法亦不",
    "T11n0320_009:0943b17": "可得；菩提不可得，菩提法亦不可得；涅盤不",
    "T11n0320_009:0943b18": "可得，涅盤法亦不可得。」時覩史多天子作是",
    "T11n0320_009:0943b19": "說已，白言：「世尊！我今於此第一義中，得無疑",
    "T11n0320_009:0943b20": "惑，發清淨心，造作上妙種種供養，勝焰摩天",
    "T11n0320_009:0943b21": "不可為比。」作供養已，頭面敬禮佛世尊足，右",
    "T11n0320_009:0943b22": "繞三匝，住立一面，合掌向佛，以偈讚曰：",
    "T11n0320_009:0943b23": "「若人奉行如來教，　　則為安住佛功德，",
    "T11n0320_009:0943b24": "　彼於三種解脫門，　　深達義味無罣礙。",
    "T11n0320_009:0943b25": "　此中無色及受想，　　亦無行識心與境，",
    "T11n0320_009:0943b26": "　了彼五蘊但假名，　　是名具慧人師子。",
    "T11n0320_009:0943b27": "　如是最上勝丈夫，　　不取少分菩提相，",
    "T11n0320_009:0943b28": "　已悟蘊空獲善利，　　於佛功德無疑惑。",
    "T11n0320_009:0943b29": "　深達菩提實相義，　　不起希望不毀呰，",
    "T11n0320_009:0943c01": "　亦無忻喜任運心，　　此則善住菩提行。",
    "T11n0320_009:0943c02": "　若人平等見法性，　　則於諸法無所畏，",
    "T11n0320_009:0943c03": "　佛子能於此世間，　　具足修證勝功德。",
    "T11n0320_009:0943c04": "　了達色相悉皆空，　　於諸欲境咸棄捨，",
    "T11n0320_009:0943c05": "　觀察輪迴三有中，　　亦不希求不願樂。",
    "T11n0320_009:0943c06": "　若人明了五蘊法，　　佛及菩提并授記，",
    "T11n0320_009:0943c07": "　說者聽者二皆空，　　如是悟解無所礙。",
    "T11n0320_009:0943c08": "　佛功德法凡夫法，　　此一切相本無生，",
    "T11n0320_009:0943c09": "　能了最上法性門，　　是則名為真佛子。",
    "T11n0320_009:0943c10": "　又復了知如是法，　　五蘊處界本無滅，",
    "T11n0320_009:0943c11": "　佛及菩提授記言，　　斯等諸法悉同等。",
    "T11n0320_009:0943c12": "　智者達解此法門，　　而不捨離菩提行，",
    "T11n0320_009:0943c13": "　由了法性無滅故，　　於佛菩提不難得。",
    "T11n0320_009:0943c14": "　又復諸蘊及處界，　　佛及菩提皆空寂，",
    "T11n0320_009:0943c15": "　若人於此無依求，　　彼則能持佛正法。",
    "T11n0320_009:0943c16": "　諸蘊處界皆無作，　　佛及菩提授記事，",
    "T11n0320_009:0943c17": "　彼等諸法悉皆同，　　如是了知為佛子。",
    "T11n0320_009:0943c18": "　諸蘊處界自性空，　　佛及菩提授記事，",
    "T11n0320_009:0943c19": "　智者決定善了知，　　此則名為真佛子。",
    "T11n0320_009:0943c20": "　諸蘊處界悉虛妄，　　及與最勝二足尊，",
    "T11n0320_009:0943c21": "　菩提授記亦同然，　　如是了知為佛子。",
    "T11n0320_009:0943c22": "　是法非離非不離，　　亦非為有亦非無，",
    "T11n0320_009:0943c23": "　非有為相及無為，　　如是了知為佛子。",
    "T11n0320_009:0943c24": "　如來出現於世間，　　了達如是微妙義，",
    "T11n0320_009:0943c25": "　是為最上勝丈夫，　　堪受諸天廣供養。",
    "T11n0320_009:0943c26": "　我今稱讚佛功德，　　所獲福報利群生，",
    "T11n0320_009:0943c27": "　唯有如來悉證知，　　迴向自他皆作佛。」",
    "T11n0320_009:0943c28": "爾時世尊知諸天子心之所念，希望如來與",
    "T11n0320_009:0943c29": "授佛記，即於座中，放淨光明。時尊者馬勝覩",
    "T11n0320_009:0944a01": "是相已，合掌向佛，以偈問曰：",
    "T11n0320_009:0944a02": "「世尊今者何因緣，　　以神通力現斯瑞？",
    "T11n0320_009:0944a03": "　願為眾會說其由，　　一切世間咸喜悅。",
    "T11n0320_009:0944a04": "　覩佛口中放淨光，　　諸天皆悉懷疑惑，",
    "T11n0320_009:0944a05": "　各各瞻仰於慈顏，　　一心願聞佛所說。",
    "T11n0320_009:0944a06": "　譬如病者遇良醫，　　唯希拯救授靈藥，",
    "T11n0320_009:0944a07": "　今此眾等住佛前，　　渴仰希須亦如是。",
    "T11n0320_009:0944a08": "　諸來集會天人眾，　　皆具廣大清淨慧，",
    "T11n0320_009:0944a09": "　一心諦聽無異緣，　　於佛所說能入解。",
    "T11n0320_009:0944a10": "　如來常以大悲心，　　能破一切諸疑網，",
    "T11n0320_009:0944a11": "　彼等聞已皆奉持，　　摧諸異論生正見。」",
    "T11n0320_009:0944a12": "爾時世尊，為馬勝比丘說伽陀曰：",
    "T11n0320_009:0944a13": "「馬勝汝今發斯問，　　為利世間作照明，",
    "T11n0320_009:0944a14": "　智者能息諸群疑，　　故得人天咸尊重。",
    "T11n0320_009:0944a15": "　覩史天王及天子，　　達最上法甘露味，",
    "T11n0320_009:0944a16": "　作大供養妙莊嚴，　　是故我今與授記。",
    "T11n0320_009:0944a17": "　彼以勝慧觀世間，　　得見法性無所著，",
    "T11n0320_009:0944a18": "　善達三種解脫門，　　非愚癡者之所及。",
    "T11n0320_009:0944a19": "　彼於過去諸佛所，　　已曾請問如是義，",
    "T11n0320_009:0944a20": "　觀諸法性畢竟空，　　悉如先佛之所說。",
    "T11n0320_009:0944a21": "　今復於我興供養，　　最上最勝無與比，",
    "T11n0320_009:0944a22": "　能以空義讚如來，　　皆為利樂有情故。",
    "T11n0320_009:0944a23": "　一切諸法皆無生，　　佛及菩提授記事，",
    "T11n0320_009:0944a24": "　乃至修習菩提者，　　本性無生亦同等。",
    "T11n0320_009:0944a25": "　若人如是了法性，　　決定當證大菩提，",
    "T11n0320_009:0944a26": "　彼諸天子昔聞持，　　故能宣暢第一義。",
    "T11n0320_009:0944a27": "　能以明慧善決擇，　　了知法性常無減，",
    "T11n0320_009:0944a28": "　彼諸天子離諸疑，　　自然成就無師智。",
    "T11n0320_009:0944a29": "　法性非取亦非求，　　畢竟無依離分別，",
    "T11n0320_009:0944b01": "　彼諸天子離諸疑，　　愚夫心則生驚怖。",
    "T11n0320_009:0944b02": "　一切諸法離自性，　　菩提及彼菩提心，",
    "T11n0320_009:0944b03": "　彼諸天子善了知，　　本來清淨無染著。",
    "T11n0320_009:0944b04": "　覩史天王天子等，　　住堅固慧無所住，",
    "T11n0320_009:0944b05": "　不久當得佛菩提，　　具足圓成一切智。",
    "T11n0320_009:0944b06": "　於彼未來星宿劫，　　次第出現於世間，",
    "T11n0320_009:0944b07": "　度脫無邊諸眾生，　　同名決定智王佛。",
    "T11n0320_009:0944b08": "　如來知彼心所念，　　應念忽放淨光明，",
    "T11n0320_009:0944b09": "　為說授記成佛因，　　令彼時會生忻慶。」",
    "T11n0320_009:0944b10": "父子合集經樂變化天授記品第十八",
    "T11n0320_009:0944b11": "爾時樂變化天主，與七十俱胝天子眷屬俱，",
    "T11n0320_009:0944b12": "見諸阿脩羅王乃至都史多天諸天子等，於",
    "T11n0320_009:0944b13": "世尊所作供養已，深生隨喜，踊躍無量，復聞",
    "T11n0320_009:0944b14": "如來與彼授記，是諸天子聞是說已，身意泰",
    "T11n0320_009:0944b15": "然，得住實際，於勝義法，離諸疑惑。時樂變化",
    "T11n0320_009:0944b16": "天王，即從座起，頭面禮足，合掌恭敬，而白佛",
    "T11n0320_009:0944b17": "言：「世尊！如我解佛所說義，一切諸法名為實",
    "T11n0320_009:0944b18": "際，名無量際、無礙際、無住際、無盡際、無二際，",
    "T11n0320_009:0944b19": "非際無際，說名實際。世尊！言實際者，不顛倒",
    "T11n0320_009:0944b20": "故；無量際者，非分限故；無礙際者，非和合",
    "T11n0320_009:0944b21": "故；無住際者，離自性故；無量際者，無有生",
    "T11n0320_009:0944b22": "故；無二際者，唯一相故；非際者，體非有故；",
    "T11n0320_009:0944b23": "無際者，本無極故。世尊！此實際法遍一切處，",
    "T11n0320_009:0944b24": "有為、無為通達無礙，無有一法非實際故，乃",
    "T11n0320_009:0944b25": "至菩提，亦是實際。復以何法名為菩提？此一",
    "T11n0320_009:0944b26": "切法即是菩提，乃至所有五無間業亦是菩",
    "T11n0320_009:0944b27": "提。何以故？彼菩提法，離自性故，五無間業亦",
    "T11n0320_009:0944b28": "離自性。世尊！又彼五無間業，即無餘涅盤界。",
    "T11n0320_009:0944b29": "何以故？彼諸法性離罪相故，是故無間業，名",
    "T11n0320_009:0944c01": "為涅盤界。世尊！住輪迴者，可求涅盤，彼實",
    "T11n0320_009:0944c02": "際中，無有二相，無生死可離，無涅盤可證。何",
    "T11n0320_009:0944c03": "以故？自性離故。世尊！我今於此實際理中無",
    "T11n0320_009:0944c04": "有疑惑，若於此法得離疑者，當知是人，已於",
    "T11n0320_009:0944c05": "過去佛世尊所，得授阿耨多羅三藐三菩提",
    "T11n0320_009:0944c06": "記。」是時如來聞彼天王作是說已，欲令大眾",
    "T11n0320_009:0944c07": "心淨信解，生歡喜故，即於座中放大光明。時",
    "T11n0320_009:0944c08": "尊者馬勝比丘，以偈問曰：",
    "T11n0320_009:0944c09": "「憐愍世間調御師，　　於大眾中現斯瑞，",
    "T11n0320_009:0944c10": "　口中忽放淨光明，　　此相非無其所以。",
    "T11n0320_009:0944c11": "　今此諸來大集會，　　咸生清淨恭敬心，",
    "T11n0320_009:0944c12": "　願說所放光因緣，　　使除一切諸疑惑。",
    "T11n0320_009:0944c13": "　此等若聞佛所說，　　一心諦聽而信受，",
    "T11n0320_009:0944c14": "　咸遵佛教能奉行，　　誓求無上菩提果。",
    "T11n0320_009:0944c15": "　唯願如來速演說，　　慰彼群生渴仰心，",
    "T11n0320_009:0944c16": "　諸天身意咸泰然，　　決定自知當得佛。」",
    "T11n0320_009:0944c17": "爾時世尊為馬勝比丘說伽陀曰：",
    "T11n0320_009:0944c18": "「馬勝今問放光事，　　如來所作非無因，",
    "T11n0320_009:0944c19": "　汝當諦聽無異思，　　今與諸天授佛記。",
    "T11n0320_009:0944c20": "　化樂天王并眷屬，　　漸能成就一切智，",
    "T11n0320_009:0944c21": "　當於天人大眾中，　　作師子吼摧異論。",
    "T11n0320_009:0944c22": "　譬如一切山穴中，　　不產珠璣無有惑，",
    "T11n0320_009:0944c23": "　如是化樂諸天人，　　決定當來得作佛。",
    "T11n0320_009:0944c24": "　又如世間日沒時，　　不久應知月出現，",
    "T11n0320_009:0944c25": "　彼諸天子達法性，　　自知必定成正覺。",
    "T11n0320_009:0944c26": "　又如世間日中時，　　觀諸色像皆明了，",
    "T11n0320_009:0944c27": "　彼諸天子達法性，　　當獲如來一切智。",
    "T11n0320_009:0944c28": "　又如世間夜分時，　　有情咸知日不現，",
    "T11n0320_009:0944c29": "　彼諸天子達法性，　　當得明慧悉照了。",
    "T11n0320_009:0945a01": "　又如世間諸流泉，　　悉皆注下歸於海，",
    "T11n0320_009:0945a02": "　彼諸佛子達法性，　　必能速證大菩提。",
    "T11n0320_009:0945a03": "　如以瓦礫擲空中，　　力盡墜地必應爾，",
    "T11n0320_009:0945a04": "　彼諸佛子達法性，　　不久成佛無有疑。",
    "T11n0320_009:0945a05": "　若人了達此法性，　　入佛知見離戲論，",
    "T11n0320_009:0945a06": "　彼當取證大功德，　　往趣菩提場不遠。",
    "T11n0320_009:0945a07": "　假使二十那由他，　　弊魔說我不作佛，",
    "T11n0320_009:0945a08": "　由具正見達法性，　　不能退壞菩提意。",
    "T11n0320_009:0945a09": "　如是彼諸天子眾，　　善解法性心無著，",
    "T11n0320_009:0945a10": "　各各希望授記言，　　故我讚勵生忻慰。",
    "T11n0320_009:0945a11": "　是諸天子久修習，　　不由他悟能入解，",
    "T11n0320_009:0945a12": "　自知決定得菩提，　　諸有智者皆隨喜。",
    "T11n0320_009:0945a13": "　馬勝比丘當了知，　　若求無上菩提者，",
    "T11n0320_009:0945a14": "　常樂親近佛世尊，　　觀諸法性無罣礙。",
    "T11n0320_009:0945a15": "　自能入解於正理，　　復令他人善通達，",
    "T11n0320_009:0945a16": "　隨其力能為演說，　　是為第一行法者。",
    "T11n0320_009:0945a17": "　設百千劫行苦行，　　以身血肉而布施，",
    "T11n0320_009:0945a18": "　於剎那頃了法性，　　此福廣大復過是。",
    "T11n0320_009:0945a19": "　過去所有一切佛，　　現在救度眾生者，",
    "T11n0320_009:0945a20": "　以及未來諸世尊，　　無不依此而修習。",
    "T11n0320_009:0945a21": "　化樂天王并眷屬，　　今於我前伸供養，",
    "T11n0320_009:0945a22": "　已曾往昔植福因，　　故能了斯深法義。",
    "T11n0320_009:0945a23": "　諸有世間具智者，　　當須修證三摩地，",
    "T11n0320_009:0945a24": "　若能依止勝等持，　　是人得至佛行處。",
    "T11n0320_009:0945a25": "　馬勝比丘當了知，　　此諸佛子悟法性，",
    "T11n0320_009:0945a26": "　常能游戲佛境界，　　摧伏一切諸異論。",
    "T11n0320_009:0945a27": "　是故勤修清淨業，　　則能遠離諸苦惱，",
    "T11n0320_009:0945a28": "　常樂親近說法師，　　得成無上菩提道。」",
    "T11n0320_009:0945a29": "父子合集經他化自在天授記品第十九",
    "T11n0320_009:0945b01": "爾時他化自在天王，與八十那由他天子眷",
    "T11n0320_009:0945b02": "屬俱，見諸阿修羅王乃至樂變化天等，於如",
    "T11n0320_009:0945b03": "來所作諸供養，復聞如來與彼授記，歡喜踊",
    "T11n0320_009:0945b04": "躍，得未曾有。白言：「世尊！此樂變化天所說實",
    "T11n0320_009:0945b05": "際，我今於實尚不可得，云何復說更有於際？",
    "T11n0320_009:0945b06": "何以故？世尊！若見實者亦應見際，當知是",
    "T11n0320_009:0945b07": "人住二種相，何能入解證彼菩提？應知彼說",
    "T11n0320_009:0945b08": "是非道行。若善男子離此二相名善安住，住",
    "T11n0320_009:0945b09": "無所住，則無言說。求菩提者，無有少法當情",
    "T11n0320_009:0945b10": "可見，而能覺悟得彼菩提。何以故？此實際",
    "T11n0320_009:0945b11": "法，非有非無，離一切相，非過去、非現在、非未",
    "T11n0320_009:0945b12": "來，非有為、非無為，非識識、非智知，非觀察、非",
    "T11n0320_009:0945b13": "現證，無有少法為能對治，亦無少法作所對",
    "T11n0320_009:0945b14": "治。何以故？法非煩惱所染污故，法無自性不",
    "T11n0320_009:0945b15": "可得故；若彼彼法有所對治，則有少法自性",
    "T11n0320_009:0945b16": "可見。世尊！若色生者，彼色離生相故，受、想、",
    "T11n0320_009:0945b17": "行、識生者，受、想、行、識離生相故。世尊！若色滅",
    "T11n0320_009:0945b18": "者，彼色離滅相故；受、想、行、識滅者，受、想、行、識",
    "T11n0320_009:0945b19": "離滅相故。世尊！若過去者，離過去相故；未",
    "T11n0320_009:0945b20": "來者，離未來相故；現在者，離現在相故。世",
    "T11n0320_009:0945b21": "尊！若有為者，離有為相故；無為者，離無為相",
    "T11n0320_009:0945b22": "故。如是五蘊所攝，三際所攝，有為所攝，無為",
    "T11n0320_009:0945b23": "所攝，此等諸法皆不可得；以不可得，是故彼",
    "T11n0320_009:0945b24": "法不可知、不可見、不可說、不可解、不可觀、不",
    "T11n0320_009:0945b25": "可證。世尊！若善男子，善女人，為求菩提，如是",
    "T11n0320_009:0945b26": "發心決定修行；彼皆名為善能安住菩薩乘",
    "T11n0320_009:0945b27": "者。」爾時他化自在天子，咸說是所悟法已，合",
    "T11n0320_009:0945b28": "掌向佛，以偈讚曰：",
    "T11n0320_009:0945b29": "「如來顯示輪迴際，　　無始堅固難超越，",
    "T11n0320_009:0945c01": "　世間無智諸凡夫，　　樂住三有生死海。",
    "T11n0320_009:0945c02": "　諸蘊本來自性空，　　一切有情不可得，",
    "T11n0320_009:0945c03": "　無有少法可對治，　　當知諸法皆無相。",
    "T11n0320_009:0945c04": "　色自性空本非有，　　非知非識非觀察，",
    "T11n0320_009:0945c05": "　非見非證亦非無，　　依此正理善明了。",
    "T11n0320_009:0945c06": "　菩提無相不可得，　　菩提分法亦復然，",
    "T11n0320_009:0945c07": "　佛菩薩僧但假名，　　離心取相皆無相。",
    "T11n0320_009:0945c08": "　愚夫著欲取諸相，　　自謂我得菩提心，",
    "T11n0320_009:0945c09": "　彼行顛倒境界中，　　染慧難證真常理。",
    "T11n0320_009:0945c10": "　於佛境界離相者，　　是為智者依法行，",
    "T11n0320_009:0945c11": "　遠離諸相如無相，　　亦離於空及不空。",
    "T11n0320_009:0945c12": "　依此修習菩提行，　　獲得最上第一樂，",
    "T11n0320_009:0945c13": "　一切外道不能知，　　亦非聲聞所行學，",
    "T11n0320_009:0945c14": "　又非辟支迦佛陀，　　心善解脫離塵垢，",
    "T11n0320_009:0945c15": "　亦非無漏阿羅漢，　　於此正理能入解。",
    "T11n0320_009:0945c16": "　牟尼無相菩提行，　　唯大智者善了知，",
    "T11n0320_009:0945c17": "　若依正教能說空，　　非二乘輩之所有。",
    "T11n0320_009:0945c18": "　善達實相不思議，　　了一切法無自性，",
    "T11n0320_009:0945c19": "　菩提淺識不能知，　　上根聰慧聞即解。」",
    "T11n0320_009:0945c20": "爾時世尊，知諸他化天子心之所念，即於坐",
    "T11n0320_009:0945c21": "中放淨光明。時馬勝尊者覩是相已，合掌向",
    "T11n0320_009:0945c22": "佛，以偈問曰：",
    "T11n0320_009:0945c23": "「佛知他化天意樂，　　忽放清淨大光明，",
    "T11n0320_009:0945c24": "　此唯如來自證知，　　願為時眾分別說。",
    "T11n0320_009:0945c25": "　諸天咸作是思念，　　佛非無因現此光，",
    "T11n0320_009:0945c26": "　必為饒益諸群生，　　令生諦信心渴仰。",
    "T11n0320_009:0945c27": "　今此大眾懷猶豫。　　由覩如是希有因。",
    "T11n0320_009:0945c28": "　口中放此淨光明。　　應與諸天授佛記。",
    "T11n0320_009:0945c29": "　彼等棄背輪迴道，　　求趣寂靜涅盤城，",
    "T11n0320_009:0946a01": "　佇聞如來梵音聲，　　無礙辯才速演說。",
    "T11n0320_009:0946a02": "　眾等尊重如來教，　　達諸法性無有疑，",
    "T11n0320_009:0946a03": "　堅固聞持信解心，　　稱讚牟尼功德海。",
    "T11n0320_009:0946a04": "　如來正教不思議，　　令眾生至安隱處，",
    "T11n0320_009:0946a05": "　若能如理善修作，　　畢竟得成無上道。」",
    "T11n0320_009:0946a06": "爾時世尊為尊者馬勝說伽陀曰：",
    "T11n0320_009:0946a07": "「善哉馬勝大比丘，　　諮問為利群生故，",
    "T11n0320_009:0946a08": "　我今放此淨光明，　　與授最上菩提記。",
    "T11n0320_009:0946a09": "　他化自在天主等，　　信解堅固悉利根，",
    "T11n0320_009:0946a10": "　皆能奉持諸佛言，　　久已修習菩提道。",
    "T11n0320_009:0946a11": "　能了世間諸妄想，　　如見陽焰知非實，",
    "T11n0320_009:0946a12": "　愚夫謂水起妄心，　　求菩提者勿同彼。",
    "T11n0320_009:0946a13": "　諸有執著想見者，　　無智返怖於無相，",
    "T11n0320_009:0946a14": "　愚夫妄想趣非道，　　離此能得大菩提。",
    "T11n0320_009:0946a15": "　妄想邪思為苦本，　　隨生分別即為縛，",
    "T11n0320_009:0946a16": "　智者了此悉皆空，　　得勝總持寂靜樂。",
    "T11n0320_009:0946a17": "　妄想之心不平等，　　決定墮落於諸趣，",
    "T11n0320_009:0946a18": "　百千生中為苦緣，　　三世如來同此說。",
    "T11n0320_009:0946a19": "　若人取著於想者，　　則為陰界所纏縛，",
    "T11n0320_009:0946a20": "　善觀察者息妄緣，　　一切皆空無有相。",
    "T11n0320_009:0946a21": "　由想相故增諸惑，　　復能損減諸福業，",
    "T11n0320_009:0946a22": "　若於無相離狐疑，　　速證無上菩提果。",
    "T11n0320_009:0946a23": "　若人分別求聖道，　　分別求道即為縛，",
    "T11n0320_009:0946a24": "　智者在欲而行禪，　　彼則善修無相行。",
    "T11n0320_009:0946a25": "　諸法無體不可說，　　分別諸法性皆空，",
    "T11n0320_009:0946a26": "　彼無相法離思惟，　　如是菩提不難得。」",
    "T11n0320_009:0946a27": "　聞佛世尊作是說，　　眾離疑惑得無畏，",
    "T11n0320_009:0946a28": "　如以詹博迦花鬘，　　授之歡忻而頂受。",
    "T11n0320_009:0946a29": "　是諸天眾心開悟，　　今於佛所伸供養，",
    "T11n0320_009:0946b01": "　了知法性本來空，　　於未來世皆作佛。",
    "T11n0320_009:0946b02": "父子合集經卷第九"
}