{
    "X10n0257_001:0437b04": " 圓覺經集註序",
    "X10n0257_001:0437b06": "潼川沙門居簡　述",
    "X10n0257_001:0437b07": "覺而不圓者有矣夫未有圓而不覺者也圓而不覺",
    "X10n0257_001:0437b08": "者有矣夫未有覺而不圓者也昭昭日用之間而不",
    "X10n0257_001:0437b09": "知也一性圓具不知故不覺也性之所具曰圓圓也",
    "X10n0257_001:0437b10": "者凡愚不虧聖神不盈自本自根與生俱生圓同太",
    "X10n0257_001:0437b11": "虗而無欠無餘太虗同受而與之俱化良由習與性",
    "X10n0257_001:0437b12": "離情與智違背大明處即大闇室悠悠長瞑不了此",
    "X10n0257_001:0437b13": "覺縱復亦了覺而不圓惟其不圓其證亦爾遂有修",
    "X10n0257_001:0437b14": "證之目為三種行證之所以別也所修者何修此者",
    "X10n0257_001:0437b15": "也所證者何證此者也所修不同所證則一也所覺",
    "X10n0257_001:0437b16": "不同所圓則一也故曰一切眾生皆證圓覺非覺之",
    "X10n0257_001:0437b17": "以妙覺則止於其所覺非圓之以至圓則止於其所",
    "X10n0257_001:0437b18": "圓自四十一地以前皆止於其所止而不知其所由",
    "X10n0257_001:0437b19": "止也不修何以達其證不證何以明其修亡證而亡",
    "X10n0257_001:0437b20": "修而妄冀夫所謂圓覺者是今日適越而昔至也修",
    "X10n0257_001:0437b21": "而後能證證而後能忘則十二大士未始有問也十",
    "X10n0257_001:0437b22": "萬大眾未始有聞也六塵不濯而清淨四病不藥而",
    "X10n0257_001:0437b23": "瘳也靜幻寂非一而非三單複圓無前無後也如是",
    "X10n0257_001:0437b24": "乃至圓裹三世清淨平等皆光明藏也圭峯發明此",
    "X10n0257_001:0437c01": "經造疏數萬言反約於廣博浩繁之中略為別本由",
    "X10n0257_001:0437c02": "唐至今廣略並行西南學徒家有其書於戲盛哉江",
    "X10n0257_001:0437c03": "淮荊蠻稍若不競天台再造於五季糺離之際鼓行",
    "X10n0257_001:0437c04": "吳越間作者輩出巉然見頭角由是二家之言肝膽",
    "X10n0257_001:0437c05": "楚越咫尺雲壤彼所宗尚我得排斥我所宣演彼得",
    "X10n0257_001:0437c06": "指議異己之卓識與共[環王+土]堵必羣而咻之務其說之",
    "X10n0257_001:0437c07": "不售同己之固陋遠在萬里必引而嗾之欲其喙之",
    "X10n0257_001:0437c08": "必信使二家之道不淪於必爭之口者幾希此吾古",
    "X10n0257_001:0437c09": "雲粹師所以憤悱慨慷集註此經而示其同也以本",
    "X10n0257_001:0437c10": "宗之義發他示之言以他宗之奧揭本宗之玄本諸",
    "X10n0257_001:0437c11": "其理不本諸其宗參諸其心不參諸其人黨非其同",
    "X10n0257_001:0437c12": "伐非其異平持其衡婉立其言俾滯於一曲者知夫",
    "X10n0257_001:0437c13": "師子手足一金也江河淮濟一水也毋求異於圭峰",
    "X10n0257_001:0437c14": "亦毋以求同也異其所異而同其所同也後五百世",
    "X10n0257_001:0437c15": "有自圭峰而得古雲或自古雲而得圭峰者天也非",
    "X10n0257_001:0437c16": "一人之私所能也。",
    "X10n0257_001:0437c20": " 大方廣圓覺修多羅了義經集註上(并序)",
    "X10n0257_001:0437c22": "苕水沙門元粹　述",
    "X10n0257_001:0437c23": "大哉覺性圓裹十方魔佛同遊色心交徹有見皆成",
    "X10n0257_001:0437c24": "妄想無言猶在半途一相不存萬機齊赴故我薄伽",
    "X10n0257_001:0438a01": "梵住聖凡之本際振行證之宏綱文殊問本起之因",
    "X10n0257_001:0438a02": "徧吉咨如幻之行克彰圓照盡掃疑情普眼章三學",
    "X10n0257_001:0438a03": "相資觀雖圓而漸助金剛藏眾生本佛金混鑛而須",
    "X10n0257_001:0438a04": "銷彌勒窮流轉愛源淨慧扣證修地位此下方法不",
    "X10n0257_001:0438a05": "定圓攝有三威德聞行體思修辯音啟定輪交互證",
    "X10n0257_001:0438a06": "悟了覺之執相酬淨業以令除作止任滅之病根示",
    "X10n0257_001:0438a07": "普覺而擇友圓覺稟三期而垂軌善首持五目以流",
    "X10n0257_001:0438a08": "通華貫環連金聲玉振將規法利盍闡義門準天台",
    "X10n0257_001:0438a09": "一宗探圭峰諸疏萃乎精要補以前聞庶因言遣言",
    "X10n0257_001:0438a10": "得月忘指者矣。時宋嘉定七年歲在甲戌九月九日",
    "X10n0257_001:0438a11": "序",
    "X10n0257_001:0438a12": "圭峰禪師宗密疏鈔",
    "X10n0257_001:0438a13": "鄣南法師神煥疏",
    "X10n0257_001:0438a14": "東陽法師居式疏",
    "X10n0257_001:0438a15": "竹菴法師可觀手鑒",
    "X10n0257_001:0438a16": "慈室法師妙雲直解",
    "X10n0257_001:0438a17": "苕水沙門元粹集諸疏精微竊加私註",
    "X10n0257_001:0438b07": "大方廣圓覺修多羅了義經集註上",
    "X10n0257_001:0438b09": "夫經有總題攬別文旨意而立今法王自唱五名",
    "X10n0257_001:0438b10": "備見賢善首章結集者撮要舉五前二又略陀羅",
    "X10n0257_001:0438b11": "尼三字此十一字十是別名異羣典故經字通名",
    "X10n0257_001:0438b12": "聖教通稱故以通從別唯冠此部竹菴釋曰圓覺",
    "X10n0257_001:0438b13": "一性也大方廣一性之有體有相有用也圓覺一",
    "X10n0257_001:0438b14": "性其體大故絕諸分別大小無外竪通三世橫徧",
    "X10n0257_001:0438b15": "十方無一法先此圓覺圓覺即一切法先天地而",
    "X10n0257_001:0438b16": "生包天地而大雖太虗空於此圓覺中亦細物爾",
    "X10n0257_001:0438b17": "其相方故軌持該攝任持自在雖流浪生死受種",
    "X10n0257_001:0438b18": "種身而此圓覺曾不失之故本經云一切眾生皆",
    "X10n0257_001:0438b19": "證圓覺雖依因善友真正信解而此圓覺亦未甞",
    "X10n0257_001:0438b20": "得故本經云圓覺流出一切菩提涅槃及波羅蜜",
    "X10n0257_001:0438b21": "教授菩薩得失皆圓覺相其用廣故此圓覺性潛",
    "X10n0257_001:0438b22": "興密應無有休息無有邊際故本經云覺性徧滿",
    "X10n0257_001:0438b23": "圓無際故六根徧滿八萬四千陀羅尼門徧滿法",
    "X10n0257_001:0438b24": "界以此大方廣義稱歎詮顯圓覺一性具足如是",
    "X10n0257_001:0438c01": "體相用也更無一法在圓覺外離一切相等虗空",
    "X10n0257_001:0438c02": "界即是如來清淨法身依此法身無所不攝故此",
    "X10n0257_001:0438c03": "圓覺亦名如來藏此經詮顯如是之法總號一經",
    "X10n0257_001:0438c04": "名修多羅契理說也此經直指諸法根源高超一",
    "X10n0257_001:0438c05": "切故名了義無過上也經者指此一經始末所說",
    "X10n0257_001:0438c06": "題目分明故名大方廣圓覺修多羅了義經(祖述圭峯)",
    "X10n0257_001:0438c07": "今按天台宗教須列五章謂釋名辨體明宗論用",
    "X10n0257_001:0438c08": "判教也蓋經之有名名下必有所詮之法為體約",
    "X10n0257_001:0438c09": "何修行為宗得何功力為用然後區別何時之所",
    "X10n0257_001:0438c10": "說何教之所收漸頓偏圓乃為教相故此五義凡",
    "X10n0257_001:0438c11": "釋題目闕一不可又約人法喻三單複具足七種",
    "X10n0257_001:0438c12": "立題此經單法為名覺性為體圓照覺相為宗斷",
    "X10n0257_001:0438c13": "惑成佛為用方等圓頓為教相第一單法為名者",
    "X10n0257_001:0438c14": "大方廣圓覺召所詮之理修多羅了義標能詮之",
    "X10n0257_001:0438c15": "教理教俱法簡非人喻大者法身周徧方謂般若",
    "X10n0257_001:0438c16": "軌持廣則解脫無礙離念之覺即三名圓極聖不",
    "X10n0257_001:0438c17": "增下凡無減毗盧身土阿鼻色心盡大方廣無非",
    "X10n0257_001:0438c18": "圓覺言圓覺者直指法體以大方廣彰其德量即",
    "X10n0257_001:0438c19": "具大方廣之圓覺耳梵語修多羅華言契經契機",
    "X10n0257_001:0438c20": "契理義通諸教此說圓極特稱了義即修多羅中",
    "X10n0257_001:0438c21": "之了義也經者訓常訓法常不可易法乃同遵廣",
    "X10n0257_001:0438c22": "示翻譯有無及教行理三經通別如天台大部問",
    "X10n0257_001:0438c23": "修多羅與經華梵之異雙置題目豈非重繁曰上",
    "X10n0257_001:0438c24": "則總指諸部此則唯目當經對總歎別故非重也",
    "X10n0257_001:0439a01": "又修多羅等是佛自唱經之一字結集體式理當",
    "X10n0257_001:0439a02": "安爾第二覺性為體者經云無上法王有大陀羅",
    "X10n0257_001:0439a03": "尼門名為圓覺又曰圓覺自性亦曰淨圓覺性斯",
    "X10n0257_001:0439a04": "為主質宗用所依雖究竟於法王亦本成於凡下",
    "X10n0257_001:0439a05": "亡名絕朕橫亘竪窮舉一即三至三即一萬行之",
    "X10n0257_001:0439a06": "元首一部之指歸免蹈羣邪當冥此體第三圓照",
    "X10n0257_001:0439a07": "覺相為宗者修行之要是曰經宗經云一切如來",
    "X10n0257_001:0439a08": "本起因地皆依圓照清淨覺相既識圓覺當起圓",
    "X10n0257_001:0439a09": "照圓照智也覺相境也由境發智以智照境境智",
    "X10n0257_001:0439a10": "冥契覺體斯圓幻翳無明當處寂滅一經眾行莫",
    "X10n0257_001:0439a11": "不皆然雖不定漸修未乖圓照第四斷惑成佛為",
    "X10n0257_001:0439a12": "用者宗成顯體惑破果圓經云永斷無明方成佛",
    "X10n0257_001:0439a13": "道因觀覺相達妄本虗不待轉除名虗為斷斷無",
    "X10n0257_001:0439a14": "斷處即佛道成闡教度生於茲備矣第五方等圓",
    "X10n0257_001:0439a15": "頓為教相者總判諸經立以四教三藏唯談生滅",
    "X10n0257_001:0439a16": "正為二乘通教詮示無生衍門初首別明破顯圓",
    "X10n0257_001:0439a17": "彰即具被機進否復有五時華嚴兼別說圓鹿苑",
    "X10n0257_001:0439a18": "但施三藏方等彈訶徧逗四教竝明般若帶通別",
    "X10n0257_001:0439a19": "二正說圓教至若法華涅槃開權顯實扶律談常",
    "X10n0257_001:0439a20": "結會化源卒難備舉伏讀此典當方等部圓頓教",
    "X10n0257_001:0439a21": "攝經云是經名為頓教大乘頓機眾生從此開悟",
    "X10n0257_001:0439a22": "又云是經唯顯如來境界此圓教義又云願我今",
    "X10n0257_001:0439a23": "者住佛圓覺求善知識莫值外道及與二乘又云",
    "X10n0257_001:0439a24": "當求一切正知見人心不住相不著聲聞緣覺境",
    "X10n0257_001:0439b01": "界文既鄙斥小乘義歸方等問經文有云亦攝漸",
    "X10n0257_001:0439b02": "修一切群品得非此部兼偏小耶曰秪一圓教云",
    "X10n0257_001:0439b03": "漸修者圓中之漸耳正如天台圓頓漸次不定三",
    "X10n0257_001:0439b04": "種止觀俱緣實相盡是大乘約行乃用漸不定助",
    "X10n0257_001:0439b05": "至下釋經此義當見問既唯圓頓何異法華曰法",
    "X10n0257_001:0439b06": "華開權非所擬也五章成列一經大義可舉而行",
    "X10n0257_001:0439b07": "覽者悉之。",
    "X10n0257_001:0439b08": "罽賓沙門佛陀多羅譯",
    "X10n0257_001:0439b09": "罽賓梵語亦云羯濕彌羅北印度邊鄙之名此翻",
    "X10n0257_001:0439b10": "賤種本賤役人自立君長故也沙門此翻勤息勤",
    "X10n0257_001:0439b11": "行眾善止息諸惡出家之都名按大藏開元目錄",
    "X10n0257_001:0439b12": "沙門佛陀多羅唐言覺救北印度罽賓國人於東",
    "X10n0257_001:0439b13": "都白馬寺譯圓覺經一部不載年月續古今譯經",
    "X10n0257_001:0439b14": "圖紀貞元目錄亦同又北都藏海寺道詮法師疏",
    "X10n0257_001:0439b15": "云羯濕彌羅三藏法師佛陀多羅以長壽二年龍",
    "X10n0257_001:0439b16": "集癸巳持梵本至神都於白馬寺譯成兩卷總二",
    "X10n0257_001:0439b17": "十八紙其度語筆授證義潤文諸德具如別錄譯",
    "X10n0257_001:0439b18": "之言易也易梵為華耳周制達四方之言東方曰",
    "X10n0257_001:0439b19": "寄南方曰象西方曰狄鞮北方曰譯今翻西語而",
    "X10n0257_001:0439b20": "云譯者由漢世多事北方而譯官兼善西語摩騰",
    "X10n0257_001:0439b21": "始至譯四十二章經因以稱焉又寄等四別也譯",
    "X10n0257_001:0439b22": "言通也如東夷西戎南蠻北狄通謂四夷故周禮",
    "X10n0257_001:0439b23": "通稱象胥氏。",
    "X10n0257_001:0439b24": "○經文大分三段始如是我聞止平等法會為序分",
    "X10n0257_001:0439c01": "於是文殊師利下至圓覺章末為正宗分於是賢",
    "X10n0257_001:0439c02": "善首下訖經為流通分。△初序分者若例諸經必",
    "X10n0257_001:0439c03": "具通別二序東陽云今但通序雖無發起可用入",
    "X10n0257_001:0439c04": "定集眾兼之以眾集不徒然必有異聞略疏云序",
    "X10n0257_001:0439c05": "中證信便是發起謂佛入大光明藏與一切佛同",
    "X10n0257_001:0439c06": "住眾生清淨覺地現諸淨土菩薩主伴皆入三昧",
    "X10n0257_001:0439c07": "同一佛境以表因果無異凡聖同源顯發此經旨",
    "X10n0257_001:0439c08": "趣如是鄣南云入定同聞俱屬別序通序略於住",
    "X10n0257_001:0439c09": "處及集眾二事具足應云一時婆伽婆在某處與",
    "X10n0257_001:0439c10": "若干大眾俱梵本或具譯師略之私謂經文明婆",
    "X10n0257_001:0439c11": "伽婆入定現土集眾同住語勢連屬若就中間節",
    "X10n0257_001:0439c12": "為別序巉絕不可況佛出同居其現淨土必依舍",
    "X10n0257_001:0439c13": "衛耆山等處經家不云者表發意殊至下更釋今",
    "X10n0257_001:0439c14": "且準圭峰東陽初序分為六。初所聞法。",
    "X10n0257_001:0439c15": "如是。",
    "X10n0257_001:0439c16": "且兼我聞合釋即指法之辭也如是之法我從佛",
    "X10n0257_001:0439c17": "聞佛地論云謂結集時諸菩薩眾咸共請言如汝",
    "X10n0257_001:0439c18": "所聞當如是說傳法菩薩便許可言如是當說如",
    "X10n0257_001:0439c19": "我所聞離釋如是者信成就也肇公云信順之辭",
    "X10n0257_001:0439c20": "若就當經凡聖因果不異圓覺名如唯此因果方",
    "X10n0257_001:0439c21": "離過非為是(圭峯)文如而理是如名不異是曰無非",
    "X10n0257_001:0439c22": "通指一經所傳所詮皆所聞體約四教簡今獨在",
    "X10n0257_001:0439c23": "圓(私註)。二能聞人。",
    "X10n0257_001:0439c24": "我聞。",
    "X10n0257_001:0440a01": "即指阿難為能聞人聖人無心隨世稱我我是耳",
    "X10n0257_001:0440a02": "主總攝眾緣一根二境三空四作意故論云耳識",
    "X10n0257_001:0440a03": "四緣生四緣和合故稱聞也(私註)若約此經旨趣傳",
    "X10n0257_001:0440a04": "法菩薩以我無我不二之真我根境非一異之妙",
    "X10n0257_001:0440a05": "耳聞真俗無礙之法門也(圭峯)。三聞法時。",
    "X10n0257_001:0440a06": "一時。",
    "X10n0257_001:0440a07": "師資合會說聽究竟總言一時異餘時也又諸方",
    "X10n0257_001:0440a08": "時分延促不同故但言一時若約當宗即心境泯",
    "X10n0257_001:0440a09": "理智融凡聖如本始會此諸二法皆一之時(圭峯)。",
    "X10n0257_001:0440a10": "四說法主。",
    "X10n0257_001:0440a11": "婆伽婆。",
    "X10n0257_001:0440a12": "佛地論云薄伽梵聲依六義轉一自在二熾盛三",
    "X10n0257_001:0440a13": "端嚴四名稱五吉祥六尊貴五不翻中即多含不",
    "X10n0257_001:0440a14": "翻(私註)涅槃云能破煩惱名婆伽婆如來之異號也",
    "X10n0257_001:0440a15": "亦名薄伽梵梵音楚夏耳此經教主四教三身當",
    "X10n0257_001:0440a16": "是何佛圭峰云法報不分非應化矣如此定身有",
    "X10n0257_001:0440a17": "何準的今謂決是他受用報法性尊特但尊特有",
    "X10n0257_001:0440a18": "二一曰現起華嚴所明藏塵相是二曰示現即應",
    "X10n0257_001:0440a19": "娑婆三十二相但約業識中道感應一一稱性相",
    "X10n0257_001:0440a20": "相無邊法華光明尊特身是此經既現淨土被圓",
    "X10n0257_001:0440a21": "頓機非示現尊特孰為教主(慈室)五說法處。",
    "X10n0257_001:0440a22": "入於神通大光明藏三昧正受一切如來光嚴住持",
    "X10n0257_001:0440a23": "是諸眾生清淨覺地身心寂滅平等本際圓滿十方",
    "X10n0257_001:0440a24": "不二隨順於不二境現諸淨土。",
    "X10n0257_001:0440b01": "藏即寶性法界藏起信心真如是諸佛眾生之本",
    "X10n0257_001:0440b02": "源神通光明之性體塵沙德用竝蘊其中百千通",
    "X10n0257_001:0440b03": "光皆從斯起故云藏也亦名法性土亦名常寂光",
    "X10n0257_001:0440b04": "息諸分別智與理冥名為入矣安住藏中不受諸",
    "X10n0257_001:0440b05": "受名為正受(圭峯)此經說處即事而真匪離娑婆別",
    "X10n0257_001:0440b06": "論常寂為表正宗所談覺性平等故入於大定即",
    "X10n0257_001:0440b07": "首楞嚴禪三德理藏此藏圓具凡聖同源橫亘竪",
    "X10n0257_001:0440b08": "窮不思議一然理不自顯從理垂教教主身土全",
    "X10n0257_001:0440b09": "體起用故曰於不二境現諸淨土所現淨土即說",
    "X10n0257_001:0440b10": "法處通序兼別意亦可了古德皆謂大光明藏是",
    "X10n0257_001:0440b11": "經說處又文關西答舒王曰頓乘所演直示眾生",
    "X10n0257_001:0440b12": "日用現前不屬古今非干時處且楞嚴等亦明住",
    "X10n0257_001:0440b13": "處非頓乘乎前云一時豈無時他又光明藏乃現",
    "X10n0257_001:0440b14": "土之本何得據本便為說處昧所現土耶二說不",
    "X10n0257_001:0440b15": "可今釋分二。初入冥覺性二於不二下即體現",
    "X10n0257_001:0440b16": "土初又三。初標三德妙定二一切下顯凡聖體",
    "X10n0257_001:0440b17": "同三身心下明稱體圓徧神通光明定慧用也藏",
    "X10n0257_001:0440b18": "即法身體也二用即體三德具足稱祕密藏智冥",
    "X10n0257_001:0440b19": "此境故名為入三昧正受華梵雙彰不墮邪思故",
    "X10n0257_001:0440b20": "名正受一切如來光嚴住持者同一圓明交參互",
    "X10n0257_001:0440b21": "照安住不失也是諸眾生清淨覺地者真妄一際",
    "X10n0257_001:0440b22": "染體元空始本同依也平等本際竪深也圓滿十",
    "X10n0257_001:0440b23": "方橫徧也不二隨順者常一不移以身心依正生",
    "X10n0257_001:0440b24": "佛自他俱寂滅故現諸淨土者即寂光體隨類普",
    "X10n0257_001:0440c01": "應見三土也此經對告俱是法身正當實報經末",
    "X10n0257_001:0440c02": "亦有八部雜眾通餘二土然此現土豈離娑婆義",
    "X10n0257_001:0440c03": "同法華三變之淨問土既現淨佛豈常身曰現起",
    "X10n0257_001:0440c04": "無文示現何爽法華亦爾於此勿疑問法華開權",
    "X10n0257_001:0440c05": "可云示現昔經安得從劣辨勝曰二乘在昔彈斥",
    "X10n0257_001:0440c06": "淘汰故須現起方曰尊特今對菩薩現與不現無",
    "X10n0257_001:0440c07": "妨化意圭山謂不二隨順譯者迴文不盡應云隨",
    "X10n0257_001:0440c08": "順不二煥師謂不二體也隨順用也直解謂諸字",
    "X10n0257_001:0440c09": "訓於恐皆未允讀者詳之(私註)。六同聞眾。",
    "X10n0257_001:0440c10": "與大菩薩摩訶薩十萬人俱其名曰文殊師利菩薩",
    "X10n0257_001:0440c11": "普賢菩薩普眼菩薩金剛藏菩薩彌勒菩薩清淨慧",
    "X10n0257_001:0440c12": "菩薩威德自在菩薩辨音菩薩淨諸業障菩薩普覺",
    "X10n0257_001:0440c13": "菩薩圓覺菩薩賢善首菩薩等而為上首與諸眷屬",
    "X10n0257_001:0440c14": "皆入三昧同住如來平等法會。",
    "X10n0257_001:0440c15": "初標數列名二與諸下同佛入定菩薩等者具云",
    "X10n0257_001:0440c16": "菩提薩埵摩訶薩埵菩提翻覺薩埵翻有情摩訶",
    "X10n0257_001:0440c17": "大也此有情信大法解大義發大心趣大果修大",
    "X10n0257_001:0440c18": "行證大道故華嚴中地前云摩訶薩今是地上(圭峯)",
    "X10n0257_001:0440c19": "列十二名者敬依天台章疏用三觀解觀是菩薩",
    "X10n0257_001:0440c20": "萬行之本故文殊師利此云妙德大經云了了見",
    "X10n0257_001:0440c21": "佛性猶如妙德等觀合三德祕密圓備故名妙德",
    "X10n0257_001:0440c22": "又云妙吉祥普賢大論觀經同名徧吉今居伏道",
    "X10n0257_001:0440c23": "之頂其因周徧曰普斷道之後鄰於極聖曰賢苟",
    "X10n0257_001:0440c24": "非三觀一心豈階眾伏之頂普眼者三觀研心普",
    "X10n0257_001:0441a01": "見諸法生佛無二此含悲智謂普見諸法清淨名",
    "X10n0257_001:0441a02": "大智普眼普見眾生成佛名大悲普眼金剛藏者",
    "X10n0257_001:0441a03": "金剛具三義堅則物不能壞利則能碎一切明則",
    "X10n0257_001:0441a04": "體上瑩徹觀心三德具足名藏彌勒此云慈氏慈",
    "X10n0257_001:0441a05": "有三種生緣法緣無緣以對三觀又慈從姓名阿",
    "X10n0257_001:0441a06": "逸多此云無勝三觀能淨三惑名清淨慧三觀能",
    "X10n0257_001:0441a07": "摧伏三障四魔名威德自在由三觀故獲三陀羅",
    "X10n0257_001:0441a08": "尼四無礙辯名辯音三觀對治三道名淨諸業障",
    "X10n0257_001:0441a09": "三觀徧觀諸法同歸實際名普覺亦即圓覺賢善",
    "X10n0257_001:0441a10": "首者賢則亞聖善則順理三觀順理為萬善首也",
    "X10n0257_001:0441a11": "(東陽)同住如來平等法會孰為其主孰為其伴孰為",
    "X10n0257_001:0441a12": "問者孰為答者無非遊戲大圓覺海(竹菴)此經入定",
    "X10n0257_001:0441a13": "若比餘經存沒三異一者餘經出入此但語入會",
    "X10n0257_001:0441a14": "末無出定之相二者餘經但言定體如法華云無",
    "X10n0257_001:0441a15": "量義處金光明云甚深法性今經具言體用入於",
    "X10n0257_001:0441a16": "神通大光明藏體也於不二境現諸淨土用也三",
    "X10n0257_001:0441a17": "者餘經教主自入此經主伴同入何故爾耶此經",
    "X10n0257_001:0441a18": "既談圓覺止觀之義非禪不智故首尾在定況十",
    "X10n0257_001:0441a19": "二菩薩發起此經必先入定鑒現未機然後啟請",
    "X10n0257_001:0441a20": "又具二種莊嚴故能問能答也純被圓機見那伽",
    "X10n0257_001:0441a21": "常在定何出之有定慧體合必有妙用法華雖亦",
    "X10n0257_001:0441a22": "純圓既非專止觀正欲開顯小乘故須出定不明",
    "X10n0257_001:0441a23": "定用小機未了豈同入三昧耶(鄣南)經末流通既有",
    "X10n0257_001:0441a24": "雜眾豈應主伴盡入三昧恐語菩薩同佛入耳況",
    "X10n0257_001:0441b01": "最後無起定之文與光明異未應說聽始終在定",
    "X10n0257_001:0441b02": "問者既云起座禮佛教主一一讚許發揚但恐序",
    "X10n0257_001:0441b03": "末譯人略起定文耳佛境難思後賢審之又法華",
    "X10n0257_001:0441b04": "光明但言定體者且放光現瑞出敘經王亦何局",
    "X10n0257_001:0441b05": "體耶今雖非要不可不知(私註)。",
    "X10n0257_001:0441b06": "△二正宗分有十一問答圭峰判初一明信解後十",
    "X10n0257_001:0441b07": "明行證復論上中下根東陽分為七科咸師以初",
    "X10n0257_001:0441b08": "章同止觀開解後十章擬對十乘略評如鄣南疏",
    "X10n0257_001:0441b09": "鄣南自作廣略二門初五番略明圓覺後六番廣",
    "X10n0257_001:0441b10": "明圓覺其分科生起甚詳慈室以前二章開解後",
    "X10n0257_001:0441b11": "九章修行今謂諸師各擅其美不暇廣評謹準北",
    "X10n0257_001:0441b12": "峰例天台三種止觀俱是大乘同緣實相約行收",
    "X10n0257_001:0441b13": "機以漸不定助大分三段初二章明圓覺行證次",
    "X10n0257_001:0441b14": "四章明漸次行證後五章明不定行證初又二。○",
    "X10n0257_001:0441b15": "初文殊章正明圓頓行證二初請問三。初進問",
    "X10n0257_001:0441b16": "威儀。",
    "X10n0257_001:0441b17": "於是文殊師利菩薩在大眾中即從座起頂禮佛足",
    "X10n0257_001:0441b18": "右繞三匝長跪叉手而白佛言。",
    "X10n0257_001:0441b19": "此結集家敘也於是二字圭山謂之指法之辭慈",
    "X10n0257_001:0441b20": "室謂躡前之語又以於是顯通序兼別求之過矣",
    "X10n0257_001:0441b21": "下諸章初皆云於是又如何解即從座起者曲禮",
    "X10n0257_001:0441b22": "云請業則起請益則起右繞西竺禮也長跪者有",
    "X10n0257_001:0441b23": "云雙膝至地與翹跪異下請於上曰白(私註)即從座",
    "X10n0257_001:0441b24": "起等者從法空之體起悲濟之用以己最勝之頂",
    "X10n0257_001:0441c01": "禮佛最卑之足敬之至也敬是意業意業無狀故",
    "X10n0257_001:0441c02": "以身口表之經標白言及下歎大悲即口業矣右",
    "X10n0257_001:0441c03": "繞隨順義也表順覺性三匝者敬佛一體三寶滅",
    "X10n0257_001:0441c04": "我三道等惡長跪者安危不易叉手者信解合體",
    "X10n0257_001:0441c05": "心境交參(圭峯)天台章疏多以叉手表權實合(東陽)二",
    "X10n0257_001:0441c06": "正述請問三。初問如來因行。二問菩薩發心",
    "X10n0257_001:0441c07": "三問末世離見問文殊位階等覺云何問發心義",
    "X10n0257_001:0441c08": "耶答若約順機發起權設此問則無往不可若約",
    "X10n0257_001:0441c09": "實行竪深猶有後心十乘十境橫論亦容不達同",
    "X10n0257_001:0441c10": "淺位發問故諸佛要集經文殊不能起離意女定",
    "X10n0257_001:0441c11": "下去諸大士疑問例此可通(鄣南)。",
    "X10n0257_001:0441c12": "初問如來因行。",
    "X10n0257_001:0441c13": "大悲世尊願為此會諸來法眾說於如來本起清淨",
    "X10n0257_001:0441c14": "因地法行。",
    "X10n0257_001:0441c15": "果具萬德偏舉大悲者咨詢法要本為眾生故具",
    "X10n0257_001:0441c16": "足十號稱世間尊求證圓覺故名法眾佛昔初發",
    "X10n0257_001:0441c17": "菩提之心圓照本源染體悉淨依此造入無上覺",
    "X10n0257_001:0441c18": "城故云本起清淨因地法行夫求佛者必正其因",
    "X10n0257_001:0441c19": "因若非真果終不克故下如來廣申此問餘二略",
    "X10n0257_001:0441c20": "結(私註)過去菩薩乃現在如來之因地現在菩薩實",
    "X10n0257_001:0441c21": "未來如來之因地以至永永若欲斷無明成佛果",
    "X10n0257_001:0441c22": "誰不由斯正道乎故下曰能使末世眾生不墮邪",
    "X10n0257_001:0441c23": "見(慈室)。",
    "X10n0257_001:0441c24": "二問菩薩發心。",
    "X10n0257_001:0442a01": "及說菩薩於大乘中發清淨心遠離諸病。",
    "X10n0257_001:0442a02": "大乘之體是本始覺於覺悟中發菩提心正念真",
    "X10n0257_001:0442a03": "如故清淨矣偈中直云菩提心也華嚴云忘失菩",
    "X10n0257_001:0442a04": "提心而修諸善根魔所攝持既為所攝即過患眾",
    "X10n0257_001:0442a05": "多故請發心因緣令得永離且中間忘失猶被攝",
    "X10n0257_001:0442a06": "持況都未發心諸行豈離彼業一發之後永無忘",
    "X10n0257_001:0442a07": "失無忘失故魔惑不嬈下佛答有無俱離覺照亦",
    "X10n0257_001:0442a08": "泯能所絕等即離諸病此乃不發一切心名真發",
    "X10n0257_001:0442a09": "清淨心也(圭峰)夫大教發心當信一切法唯心體具",
    "X10n0257_001:0442a10": "全心發生互徧互收即遮即照離性離相皆真皆",
    "X10n0257_001:0442a11": "如心佛眾生三無差別是則塵勞妄想即大圓覺",
    "X10n0257_001:0442a12": "苟不如是非阿耨多羅三藐三菩提心矣(私註)。",
    "X10n0257_001:0442a13": "三問末世離見。",
    "X10n0257_001:0442a14": "能使未來末世眾生求大乘者不墮邪見。",
    "X10n0257_001:0442a15": "佛滅度後正法像法各一千年末法萬年末法即",
    "X10n0257_001:0442a16": "為末世去聖遙遠深可懸憂故顯益中偏垂結指",
    "X10n0257_001:0442a17": "(圭峰)末世發心多滯偏權及雜魔外若無正解寧免",
    "X10n0257_001:0442a18": "著邪(私註)三三展虔誠。",
    "X10n0257_001:0442a19": "作是語已五體投地如是三請終而復始。",
    "X10n0257_001:0442a20": "正語而禮非儀也五體四支及頭若惟一度未展",
    "X10n0257_001:0442a21": "虔誠若過於三禮煩則亂故三周終始顯示真心",
    "X10n0257_001:0442a22": "佛雖已知垂範應爾(圭峯)請至三者敬人重法之至",
    "X10n0257_001:0442a23": "也(東陽)。二佛答三。初讚許。",
    "X10n0257_001:0442a24": "爾時世尊告文殊師利菩薩言善哉善哉善男子汝",
    "X10n0257_001:0442b01": "等乃能為諸菩薩諮詢如來因地法行及為末世一",
    "X10n0257_001:0442b02": "切眾生求大乘者得住正持不墮邪見汝今諦聽當",
    "X10n0257_001:0442b03": "為汝說。",
    "X10n0257_001:0442b04": "先讚後許再言善哉者智論釋云善之至也善男",
    "X10n0257_001:0442b05": "子者順理曰善男子剛斷汝等者雖一人之言言",
    "X10n0257_001:0442b06": "眾人之意得正住持者安心覺海任持萬行誡令",
    "X10n0257_001:0442b07": "審諦勿雜餘緣(圭峯)淨名曰無以生滅心行說實相",
    "X10n0257_001:0442b08": "法既不可以生滅心說亦不可以生滅心聽(東陽)。",
    "X10n0257_001:0442b09": "二受旨。",
    "X10n0257_001:0442b10": "時文殊師利菩薩奉教歡喜及諸大眾默然而聽。",
    "X10n0257_001:0442b11": "既蒙許說願樂欲聞潔己虗心收視反聽而寂然",
    "X10n0257_001:0442b12": "也讚許佇聽之文下十一段皆同此釋(圭峯)三正答",
    "X10n0257_001:0442b13": "二初長行二初廣答初問二初總示二別釋總示",
    "X10n0257_001:0442b14": "中三義圓覺經體也圓照經宗也永斷無明經用",
    "X10n0257_001:0442b15": "也此則依體修宗宗成有用至別釋中先示無明",
    "X10n0257_001:0442b16": "次明覺智後顯覺體則是達妄成修修必依體總",
    "X10n0257_001:0442b17": "別相映覽者應知初標示二。初依體立教。",
    "X10n0257_001:0442b18": "善男子無上法王有大陀羅尼門名為圓覺流出一",
    "X10n0257_001:0442b19": "切清淨真如菩提涅槃及波羅蜜教授菩薩。",
    "X10n0257_001:0442b20": "如來於法自在更無有上陀羅尼翻總持謂圓覺",
    "X10n0257_001:0442b21": "體中有塵沙德用從本以來持之不失故大即當",
    "X10n0257_001:0442b22": "體無邊門者出入義也荷澤云知之一字眾妙之",
    "X10n0257_001:0442b23": "門名為圓覺者上述義相今指法體也非別有法",
    "X10n0257_001:0442b24": "從中流出於外但依覺性顯示諸門功德無有窮",
    "X10n0257_001:0442c01": "盡應用無有疲厭名為流出菩提翻覺涅槃義翻",
    "X10n0257_001:0442c02": "稱為圓寂謂覺性既圓無法不寂及波羅蜜者此",
    "X10n0257_001:0442c03": "云彼岸到翻對六蔽略有六種總翻諸染即八萬",
    "X10n0257_001:0442c04": "四千非但流出理果亦及因也依之修行能生物",
    "X10n0257_001:0442c05": "解名為教授(圭峯)囊中之寶探以示人故云流出究",
    "X10n0257_001:0442c06": "竟十界故云一切揀異在纏故云清淨真如中也",
    "X10n0257_001:0442c07": "菩提真也涅槃俗也及波羅蜜者依上三諦之境",
    "X10n0257_001:0442c08": "起八萬行門也教授菩薩者教所被機也(鄣南)無上",
    "X10n0257_001:0442c09": "法王究竟果佛也夫中道總持復名圓覺何人不",
    "X10n0257_001:0442c10": "具何法不然剋論證知故言佛有即此圓覺當體",
    "X10n0257_001:0442c11": "為門全性起修依理設教義言出耳所謂從無住",
    "X10n0257_001:0442c12": "本立一切法世教亦云誰能出不由戶何莫由斯",
    "X10n0257_001:0442c13": "道也慈室以圓覺為能通門今所不韙(私註)。",
    "X10n0257_001:0442c14": "二照性斷惑。",
    "X10n0257_001:0442c15": "一切如來本起因地皆依圓照清淨覺相永斷無明",
    "X10n0257_001:0442c16": "方成佛道。",
    "X10n0257_001:0442c17": "覺相性也圓照修也全性發修以修契性性非染",
    "X10n0257_001:0442c18": "汙故云清淨無明體空修惡即性畢竟寂滅故云",
    "X10n0257_001:0442c19": "永斷成道者覺智徧滿一成一切成諸法同體而",
    "X10n0257_001:0442c20": "成一人發真虗空銷殞方是圓佛成道之義一佛",
    "X10n0257_001:0442c21": "既爾十方三世諸佛咸然(私註)。二所釋三初委明",
    "X10n0257_001:0442c22": "惑相體虗二。初明惑相三。初徵。",
    "X10n0257_001:0442c23": "云何無明。",
    "X10n0257_001:0442c24": "不了一法界故名曰無明有通別枝本正使習氣",
    "X10n0257_001:0443a01": "今約圓照正斷根本別惑通及二習無不該攝(私註)。",
    "X10n0257_001:0443a02": "二釋二。初標定。",
    "X10n0257_001:0443a03": "善男子一切眾生從無始來種種顛倒猶如迷人四",
    "X10n0257_001:0443a04": "方易處。",
    "X10n0257_001:0443a05": "三教九界未能了性盡屬一切中攝起無初相故",
    "X10n0257_001:0443a06": "名無始以悟為迷故名顛倒情竇一鑿狂瀾肆流",
    "X10n0257_001:0443a07": "錯亂多途計執非一故云種種(慈室)今且按定其非",
    "X10n0257_001:0443a08": "但云顛倒未顯其相倒有所執顛則荒狂如人乍",
    "X10n0257_001:0443a09": "至川原或入聚落忽然心惑以東為西既一方迷",
    "X10n0257_001:0443a10": "餘三俱轉故云易處正迷之時方亦不轉忽然醒",
    "X10n0257_001:0443a11": "悟還是舊方返推此迷了無蹤跡無本來處無今",
    "X10n0257_001:0443a12": "去處(圭峯)。二釋相二。初法喻示相。",
    "X10n0257_001:0443a13": "妄認四大為自身相六塵緣影為自心相譬彼病目",
    "X10n0257_001:0443a14": "見空中華及第二月。",
    "X10n0257_001:0443a15": "四大和合假名為身緣慮之心因塵故有如影逐",
    "X10n0257_001:0443a16": "形生故云緣影眾生不知常住真心性淨明體亘",
    "X10n0257_001:0443a17": "徹三際周徧剎塵妄執身心起諸結惑如棄百千",
    "X10n0257_001:0443a18": "澄清大海認一浮漚爾上明顛倒且喻迷方今執",
    "X10n0257_001:0443a19": "身心故譬華月翳目所喻即上顛倒顛倒故執由",
    "X10n0257_001:0443a20": "翳見華文意法理莫不如是(私註)翳眼觀空裏無華",
    "X10n0257_001:0443a21": "妄見華揑目望月輪月邊別見月空華幻月皆喻",
    "X10n0257_001:0443a22": "妄見亦可別配二喻謂華喻認身月喻認心(圭峯)。",
    "X10n0257_001:0443a23": "二即喻顯迷。",
    "X10n0257_001:0443a24": "善男子空實無華病者妄執由妄執故非唯惑此虗",
    "X10n0257_001:0443b01": "空自性亦復迷彼實華生處由此妄有輪轉生死。",
    "X10n0257_001:0443b02": "空本無華而執謂有故曰惑此虗空自性華從翳",
    "X10n0257_001:0443b03": "生而不自省故曰迷彼實華生處從執為實故名",
    "X10n0257_001:0443b04": "實華(慈室)月喻例華亦應云月實無二揑者妄執經",
    "X10n0257_001:0443b05": "文影略故不具之既執華從空生不知從翳而起",
    "X10n0257_001:0443b06": "翳則實是華生之處非真實華但恠空裏有華不",
    "X10n0257_001:0443b07": "覺眼中有翳外嫌身心苦惱不知內畜迷情(圭峯)由",
    "X10n0257_001:0443b08": "惑造業因業受報往來六道生死循環不識妄源",
    "X10n0257_001:0443b09": "云何解脫(私註)。三結。",
    "X10n0257_001:0443b10": "故名無明。",
    "X10n0257_001:0443b11": "二顯體虗三。初標體虗。",
    "X10n0257_001:0443b12": "善男子此無明者非實有體。",
    "X10n0257_001:0443b13": "修惡即性障體元虗(私註)。二約喻顯。",
    "X10n0257_001:0443b14": "如夢中人夢時非無及至於醒了無所得如眾空華",
    "X10n0257_001:0443b15": "滅於虗空不可說言有定滅處何以故無生處故。",
    "X10n0257_001:0443b16": "先約夢事喻無明本空次提空華顯夢無生滅無",
    "X10n0257_001:0443b17": "生處故者前據能見翳目稱實華生處今約所對",
    "X10n0257_001:0443b18": "虗空生滅叵得矣圭峰約迷悟料揀煥師不取煥",
    "X10n0257_001:0443b19": "却以妄華為實華今亦未然(私註)。三結流轉。",
    "X10n0257_001:0443b20": "一切眾生於無生中妄見生滅是故說名輪轉生死。",
    "X10n0257_001:0443b21": "雖曰無生由妄見故說名輪轉(私註)。",
    "X10n0257_001:0443b22": "二釋成圓照覺智二。初達妄本空。",
    "X10n0257_001:0443b23": "善男子如來因地修圓覺者知是空華即無輪轉亦",
    "X10n0257_001:0443b24": "無身心受彼生死非作故無本性無故。",
    "X10n0257_001:0443c01": "修圓覺者牒前所照知者照達之謂(私註)即無輪轉",
    "X10n0257_001:0443c02": "無生死法也亦無身心無生死人也既知空華豈",
    "X10n0257_001:0443c03": "有輪轉還丹一粒點鐵成金真理一言點凡成聖",
    "X10n0257_001:0443c04": "照五蘊空度一切厄外遺世界內脫身心不計身",
    "X10n0257_001:0443c05": "身同虗空不計心心同法界(圭峯)無明本來自性空",
    "X10n0257_001:0443c06": "寂非由今日滅破方無智者云陰入皆如無苦可",
    "X10n0257_001:0443c07": "捨塵勞本清淨無集可斷以性奪修諸行無作(鄣南)。",
    "X10n0257_001:0443c08": "三結成妙觀。",
    "X10n0257_001:0443c09": "彼知覺者猶如虗空知虗空者即空華相亦不可說",
    "X10n0257_001:0443c10": "無知覺性有無俱遣是則名為淨覺隨順。",
    "X10n0257_001:0443c11": "知覺空者泯彼能觀知能觀空亦空華相如前火",
    "X10n0257_001:0443c12": "之木然諸薪已亦復自然此空觀也亦不可說無",
    "X10n0257_001:0443c13": "知覺性假觀也有無俱遣中觀也言雖前後用在",
    "X10n0257_001:0443c14": "一心言慮頓忘故云淨覺覺智契理故云隨順又",
    "X10n0257_001:0443c15": "稱淨覺之隨順乃即境之照也據此等文是圓行",
    "X10n0257_001:0443c16": "相如何圭山科為信解(私註)。三徵顯所依覺體。",
    "X10n0257_001:0443c17": "何以故虗空性故常不動故如來藏中無起滅故無",
    "X10n0257_001:0443c18": "知見故如法界性究竟圓滿徧十方故。",
    "X10n0257_001:0443c19": "前明妙觀必全境發境若不顯觀無所依是故徵",
    "X10n0257_001:0443c20": "顯令諦觀一又觀是圓照境即覺相觀若非覺照",
    "X10n0257_001:0443c21": "不名圓境若不圓此相非覺虗空性故常不動故",
    "X10n0257_001:0443c22": "者真諦也真性如空本來不動如來藏中等俗諦",
    "X10n0257_001:0443c23": "也體具諸法清淨本然生滅既亡知見寧及如法",
    "X10n0257_001:0443c24": "界性等中道也究徹三際圓徧十方絕待難思互",
    "X10n0257_001:0444a01": "融互攝是三即一舉一即三魔佛同途依正何別",
    "X10n0257_001:0444a02": "前云有無俱遣中觀雙遮此曰究竟圓滿中諦雙",
    "X10n0257_001:0444a03": "照觀諦互顯佛言妙矣圭山謂法界性與如來藏",
    "X10n0257_001:0444a04": "體同義別在有情中名如來藏在非情中名法界",
    "X10n0257_001:0444a05": "性此涉宗眼學者悉之(私註)。二結酬三意。",
    "X10n0257_001:0444a06": "是則名為因地法行菩薩因此於大乘中發清淨心",
    "X10n0257_001:0444a07": "末世眾生依此修行不墮邪見。",
    "X10n0257_001:0444a08": "上問有三廣答因行而牒酬之無餘蘊矣(私註)二重",
    "X10n0257_001:0444a09": "頌非孤起偈也或為鈍根重說或為未來之徒或",
    "X10n0257_001:0444a10": "為增明前說凡言長行偈頌相望例有五對謂有",
    "X10n0257_001:0444a11": "無廣略離合先後隱顯今經問目皆長有偈無答",
    "X10n0257_001:0444a12": "皆長廣偈略餘隨相當對文當指(圭峰)長行備偈中",
    "X10n0257_001:0444a13": "略赴機宜樂耳亦以略攝廣令易憶持故分二。",
    "X10n0257_001:0444a14": "初標舉。",
    "X10n0257_001:0444a15": "爾時世尊欲重宣此義而說偈言。",
    "X10n0257_001:0444a16": "二正頌二初頌廣答三。初頌圓照覺智。",
    "X10n0257_001:0444a17": "　文殊汝當知　　一切諸如來　　從於本因地",
    "X10n0257_001:0444a18": "　皆以智慧覺",
    "X10n0257_001:0444a19": "二頌惑有體虗。",
    "X10n0257_001:0444a20": "　了達於無明　　知彼如空華　　即能免流轉",
    "X10n0257_001:0444a21": "　又如夢中人　　醒時不可得",
    "X10n0257_001:0444a22": "長行先釋無明偈中先頌覺智以智照惑故言了",
    "X10n0257_001:0444a23": "達(私註)。三頌所依覺體。",
    "X10n0257_001:0444a24": "　覺者如虗空　　平等不動轉　　覺徧十方界",
    "X10n0257_001:0444b01": "　即得成佛道　　眾幻滅無處　　成道亦無得",
    "X10n0257_001:0444b02": "　本性圓滿故",
    "X10n0257_001:0444b03": "即得下二句長先偈後成道亦無得長無偈有(圭峰)",
    "X10n0257_001:0444b04": "又如夢中人下四句頌空也覺徧下二句頌假也",
    "X10n0257_001:0444b05": "一佛成道法界無非此佛之依正故云徧十方眾",
    "X10n0257_001:0444b06": "幻下三句頌中也具乎遮照眾幻滅無處遮空也",
    "X10n0257_001:0444b07": "成道亦無得遮假也本性圓滿故雙照二邊無所",
    "X10n0257_001:0444b08": "缺減也問下威德自在章方立三觀如何此中便",
    "X10n0257_001:0444b09": "具出之答下文為未了者特立顯名名出下文義",
    "X10n0257_001:0444b10": "貫初後(鄣南)。二頌結酬。",
    "X10n0257_001:0444b11": "　菩薩於此中　　能發菩提心　　末世諸眾生",
    "X10n0257_001:0444b12": "　修此免邪見",
    "X10n0257_001:0444b13": "○二普賢章決疑的示頓相圓頓法行已示宏綱次",
    "X10n0257_001:0444b14": "在斯章決疑令喜分二初請問三。初進問威儀。",
    "X10n0257_001:0444b15": "於是普賢菩薩在大眾中即從座起頂禮佛足右繞",
    "X10n0257_001:0444b16": "三匝長跪叉手而白佛言。",
    "X10n0257_001:0444b17": "二正述請問三。初總問起。",
    "X10n0257_001:0444b18": "大悲世尊願為此會諸菩薩眾及為末世一切眾生",
    "X10n0257_001:0444b19": "修大乘者聞此圓覺清淨境界云何修行。",
    "X10n0257_001:0444b20": "前明圓照覺相永斷無明諦觀體如修證義足今",
    "X10n0257_001:0444b21": "復問云何修行者但決餘疑複疎前義耳(私註)二別",
    "X10n0257_001:0444b22": "徵難三。初難以幻還修於幻。",
    "X10n0257_001:0444b23": "世尊若彼眾生知如幻者身心亦幻云何以幻還修",
    "X10n0257_001:0444b24": "於幻。",
    "X10n0257_001:0444c01": "此問從前知是空華即無輪轉等文而來意云身",
    "X10n0257_001:0444c02": "心既如幻能知亦是幻將幻還除幻幻幻何窮盡",
    "X10n0257_001:0444c03": "幻者謂世有幻法依草木等幻作人畜宛似往來",
    "X10n0257_001:0444c04": "動作之相須臾法謝還成草木然諸經教幻喻偏",
    "X10n0257_001:0444c05": "多良以五天此術頗眾見聞既審法理易明及傳",
    "X10n0257_001:0444c06": "此方翻成難曉今依古師解華嚴如幻之文法喻",
    "X10n0257_001:0444c07": "各開五法喻中五者如結一巾幻作一馬一所依",
    "X10n0257_001:0444c08": "巾二幻師術法三所幻馬四馬有即無五癡執為",
    "X10n0257_001:0444c09": "馬法中五者一真性二心識三依他起四我法即",
    "X10n0257_001:0444c10": "空五迷執我法下諸幻喻皆倣此知(圭峯)。",
    "X10n0257_001:0444c11": "二難幻滅無修幻人。",
    "X10n0257_001:0444c12": "若諸幻性一切盡滅則無有心誰為修行云何復說",
    "X10n0257_001:0444c13": "修行如幻。",
    "X10n0257_001:0444c14": "若以幻故一切皆空能所總無遣誰修習(圭峯)。",
    "X10n0257_001:0444c15": "三難不修云何解脫。",
    "X10n0257_001:0444c16": "若諸眾生本不修行於生死中常居幻化曾不了知",
    "X10n0257_001:0444c17": "如幻境界令妄想心云何解脫。",
    "X10n0257_001:0444c18": "眾生正覺理具情迷若非全性起修無從解脫故",
    "X10n0257_001:0444c19": "難雖有三意歸修行(私註)問前具三觀三諦之義如",
    "X10n0257_001:0444c20": "何此中但問真空一義耶答三觀俱幻何獨真空",
    "X10n0257_001:0444c21": "如二十五王三昧皆具三諦(鄣南)。三申問意。",
    "X10n0257_001:0444c22": "願為末世一切眾生作何方便漸次修習令諸眾生",
    "X10n0257_001:0444c23": "永離諸幻。",
    "X10n0257_001:0444c24": "論云若人唯念真如不以方便種種熏修終無得",
    "X10n0257_001:0445a01": "淨對於蹔離故言永離謂初觀一體雖覺全真後",
    "X10n0257_001:0445a02": "遇八風紛然起妄行如窮子解似電光何法修治",
    "X10n0257_001:0445a03": "永離諸病(圭峰)此雖問於方便漸次然意且明圓頓",
    "X10n0257_001:0445a04": "行證故下世尊違問而答云知幻即離不作方便",
    "X10n0257_001:0445a05": "離幻即覺亦無漸次永離諸幻修惡即性極在妙",
    "X10n0257_001:0445a06": "覺(私註)。三三展虔誠。",
    "X10n0257_001:0445a07": "作是語已五體投地如是三請終而復始。",
    "X10n0257_001:0445a08": "二佛答三。初讚許。",
    "X10n0257_001:0445a09": "爾時世尊告普賢菩薩言善哉善哉善男子汝等乃",
    "X10n0257_001:0445a10": "能為諸菩薩及末世眾生修習菩薩如幻三昧方便",
    "X10n0257_001:0445a11": "漸次令諸眾生得離諸幻汝今諦聽當為汝說。",
    "X10n0257_001:0445a12": "末世眾生下義有問於如來之句(私註)。二受旨。",
    "X10n0257_001:0445a13": "時普賢菩薩奉教歡喜及諸大眾默然而聽。",
    "X10n0257_001:0445a14": "三正答二初長行三。初略示所依。",
    "X10n0257_001:0445a15": "善男子一切眾生種種幻化皆生如來圓覺妙心。",
    "X10n0257_001:0445a16": "法華云知法常無性佛種從緣起淨名曰從無住",
    "X10n0257_001:0445a17": "本立一切法故知九界實造佛界權施皆圓覺性",
    "X10n0257_001:0445a18": "之所發現諸大乘教詮旨咸然是則以幻心觀幻",
    "X10n0257_001:0445a19": "境皆依覺性稱性無作名為幻行此行具足諸法",
    "X10n0257_001:0445a20": "三諦圓融幻盡覺圓了無增減故曰竝由理具力",
    "X10n0257_001:0445a21": "有事用若不先明覺性為行所依縱云修幻乃偏",
    "X10n0257_001:0445a22": "教中無體空耳(私註)今文且約機應分對故以眾生",
    "X10n0257_001:0445a23": "為幻如來為覺種種幻化者九界三道依正假實",
    "X10n0257_001:0445a24": "也圓覺妙心者佛界三百法門也(煥相對云三百圓具即三千)。",
    "X10n0257_001:0445b01": "二廣釋前難二初明幻滅覺存釋前二難三。",
    "X10n0257_001:0445b02": "初喻顯。",
    "X10n0257_001:0445b03": "猶如空華從空而有幻華雖滅空性不壞。",
    "X10n0257_001:0445b04": "上文云空本無華病者妄執今云華從空有者欲",
    "X10n0257_001:0445b05": "顯華滅空現故略於眼翳徑將華對空說其實因",
    "X10n0257_001:0445b06": "眼有翳故見空中生華應知病眼見空華時其華",
    "X10n0257_001:0445b07": "全體是空翳除華滅而虗空之體本無增損(慈室)幻",
    "X10n0257_001:0445b08": "華雖滅者闡提斷修善諸佛斷修惡也空性不壞",
    "X10n0257_001:0445b09": "者性之善惡闡提與佛莫斷纖毫(鄣南)。二法說。",
    "X10n0257_001:0445b10": "眾生幻心還依幻滅諸幻盡滅覺心不動。",
    "X10n0257_001:0445b11": "上說幻從覺生染緣起也此明幻盡覺滿淨緣起",
    "X10n0257_001:0445b12": "也(圭峯)上二句釋前初難以幻修幻下二句釋前次",
    "X10n0257_001:0445b13": "難幻滅無心既知幻從覺生從真起妄即識返迷",
    "X10n0257_001:0445b14": "歸悟全性起修則以幻修幻無可疑也況覺性圓",
    "X10n0257_001:0445b15": "常俱體俱用諸幻雖盡不入斷滅則幻滅無心誰",
    "X10n0257_001:0445b16": "為修行難亦自釋又諸幻盡滅者復性名滅非破",
    "X10n0257_001:0445b17": "滅也(私註)眾生幻心還依幻滅者創心修觀莫不以",
    "X10n0257_001:0445b18": "見思王數為發觀之始從真起妄本無明心返妄",
    "X10n0257_001:0445b19": "歸真亦無明心如以聲止聲以楔出楔也覺心不",
    "X10n0257_001:0445b20": "動者雖三惑所熏之心有生有滅而能觀三種妙",
    "X10n0257_001:0445b21": "觀未始改張故云不動(鄣南)。三拂迹。",
    "X10n0257_001:0445b22": "依幻說覺亦名為幻若說有覺猶未離幻說無覺者",
    "X10n0257_001:0445b23": "亦復如是是故幻滅名為不動。",
    "X10n0257_001:0445b24": "覺性平等離諸言相對幻說覺或有或無咸成語",
    "X10n0257_001:0445c01": "見幻覺頓忘有無俱泯則不動覺體當處顯現(私註)。",
    "X10n0257_001:0445c02": "初二句正示次二句牒上對幻說覺後二句示無",
    "X10n0257_001:0445c03": "覺亦幻此亦作下以幻修幻之張本幻滅不動者",
    "X10n0257_001:0445c04": "再結覺體(慈室)依幻說覺亦名為幻者對幻說覺猶",
    "X10n0257_001:0445c05": "屬順迷相待之義既涉言思覺成不覺學者應知",
    "X10n0257_001:0445c06": "創心入道對境立觀之日須分幻覺用觀照境之",
    "X10n0257_001:0445c07": "時真妄泯合若說有覺猶未離幻者未離見思也",
    "X10n0257_001:0445c08": "說無覺者亦復如是者未離塵沙也是故幻滅者",
    "X10n0257_001:0445c09": "二邊心滅即斷無明中道得立三觀皆中方名不",
    "X10n0257_001:0445c10": "動(鄣南)二約勸修幻行釋第三難三。初法。",
    "X10n0257_001:0445c11": "善男子一切菩薩及末世眾生應當遠離一切幻化",
    "X10n0257_001:0445c12": "虗妄境界由堅執持遠離心故心如幻者亦復遠離",
    "X10n0257_001:0445c13": "遠離為幻亦復遠離離遠離幻亦復遠離得無所離",
    "X10n0257_001:0445c14": "即除諸幻。",
    "X10n0257_001:0445c15": "一切菩薩等標指當機也應當者誡勸也離幻有",
    "X10n0257_001:0445c16": "四一離諸幻之境境為所離智為能離二離離幻",
    "X10n0257_001:0445c17": "之心由堅執有能離之智此智亦幻故曰心如幻",
    "X10n0257_001:0445c18": "者亦復遠離三遣離幻之離離前能離此離亦幻",
    "X10n0257_001:0445c19": "故云遠離為幻亦復遠離四遣離離之離離前第",
    "X10n0257_001:0445c20": "三此心亦幻故云離遠離幻亦復遠離此之四番",
    "X10n0257_001:0445c21": "皆是以幻修幻列雖次第修在一心所謂一念不",
    "X10n0257_001:0445c22": "生前後際斷得無所離即除諸幻者結示得體除",
    "X10n0257_001:0445c23": "幻學者果能向幻覺未兆之前如來未說示處體",
    "X10n0257_001:0445c24": "之照之覺性本然得無所離則何德不顯何幻不",
    "X10n0257_001:0446a01": "除天台謂之本自二空圓離四性下文云若得如",
    "X10n0257_001:0446a02": "來寂滅隨順本無寂寂及寂滅者是也(慈室)先示陰",
    "X10n0257_001:0446a03": "境一切幻化虗妄境界者一切雖多不出九界三",
    "X10n0257_001:0446a04": "科之陰內境則心外境則色因此妄境生起妄能",
    "X10n0257_001:0446a05": "伐樹得根諸幻息矣次示妙境由堅執持遠離心",
    "X10n0257_001:0446a06": "故心如幻者亦復遠離者堅執是見思心遠即達",
    "X10n0257_001:0446a07": "真諦也遠離為幻亦復遠離者達塵沙即俗諦也",
    "X10n0257_001:0446a08": "離遠離幻亦復遠離者達無明二邊即中道雙遮",
    "X10n0257_001:0446a09": "也得無所離即除諸幻者結成妙境損之又損以",
    "X10n0257_001:0446a10": "至於無為(鄣南)大圓覺體動念即乖分別不生方能",
    "X10n0257_001:0446a11": "契合故結云得無所離即除諸幻同上是故幻滅",
    "X10n0257_001:0446a12": "名為不動變其辭耳(東陽)。二喻。",
    "X10n0257_001:0446a13": "譬如鑽火兩木相因火出木盡灰飛煙滅。",
    "X10n0257_001:0446a14": "如有一段乾木以一木燧鑽之火出還將却燒二",
    "X10n0257_001:0446a15": "木木火既盡煙自然滅既成灰燼任運飛散木段",
    "X10n0257_001:0446a16": "喻所修幻妄木燧喻能修幻智煙喻離火喻遣經",
    "X10n0257_001:0446a17": "文先云灰飛譯之倒也(圭峰)鑽火之喻喻上觀境兩",
    "X10n0257_001:0446a18": "木即境觀火出喻見理木盡喻能所俱忘灰飛喻",
    "X10n0257_001:0446a19": "惑落煙滅喻情亡圭峰云經文先云灰飛譯之倒",
    "X10n0257_001:0446a20": "也合是煙先滅餘灰飛散式師云灰猶有實煙最",
    "X10n0257_001:0446a21": "浮虗亦不須責譯文之倒但今謂約喻喻法何須",
    "X10n0257_001:0446a22": "難喻(鄣南)。三合。",
    "X10n0257_001:0446a23": "以幻修幻亦復如是諸幻雖盡不入斷滅。",
    "X10n0257_001:0446a24": "上二句正合今勸修幻行釋第三難舉初難之詞",
    "X10n0257_001:0446b01": "為合法者葢問雖有三意歸修行故也下二句重",
    "X10n0257_001:0446b02": "結所依覺性常住使修行者永無疑網(私註)。",
    "X10n0257_001:0446b03": "三頓相結酬。",
    "X10n0257_001:0446b04": "善男子知幻即離不作方便離幻即覺亦無漸次一",
    "X10n0257_001:0446b05": "切菩薩及末世眾生依此修行如是乃能永離諸幻。",
    "X10n0257_001:0446b06": "修圓觀者造境即中不假事禪方便三觀一心亦",
    "X10n0257_001:0446b07": "無漸次知幻即離結妙境也離幻即覺結妙觀也",
    "X10n0257_001:0446b08": "一切下結酬所請(鄣南)前云作何方便漸次修習故",
    "X10n0257_001:0446b09": "佛結答不作方便亦無漸次會通問文也能知是",
    "X10n0257_001:0446b10": "幻已名為離但得離幻即元是覺更無階級漸變",
    "X10n0257_001:0446b11": "為覺如人夢見身瘡問醫求藥窹來既知是夢更",
    "X10n0257_001:0446b12": "欲作何方便若待方便修之漸離即是實法何名",
    "X10n0257_001:0446b13": "幻化若執實有還是妄計何名修行(圭峯)二重頌二",
    "X10n0257_001:0446b14": "初標舉。",
    "X10n0257_001:0446b15": "爾時世尊欲重宣此義而說偈言。",
    "X10n0257_001:0446b16": "二正頌四。初頌所依覺體。",
    "X10n0257_001:0446b17": "　普賢汝當知　　一切諸眾生　　無始幻無明",
    "X10n0257_001:0446b18": "　皆從諸如來　　圓覺心建立",
    "X10n0257_001:0446b19": "無明之言長無偈有(圭峰)。二頌幻滅覺存。",
    "X10n0257_001:0446b20": "　猶如虗空華　　依空而有相　　空華若復滅",
    "X10n0257_001:0446b21": "　虗空本不動　　幻從諸覺生　　幻滅覺圓滿",
    "X10n0257_001:0446b22": "　覺心不動故",
    "X10n0257_001:0446b23": "展轉拂迹長有偈無(圭峯)。三頌勸修幻行。",
    "X10n0257_001:0446b24": "　若彼諸菩薩　　及末世眾生　　常應遠離幻",
    "X10n0257_001:0446c01": "　諸幻悉皆離　　如木中生火　　木盡火還滅",
    "X10n0257_001:0446c02": "合法之文長有偈無(圭峰)。四頌結頓修相。",
    "X10n0257_001:0446c03": "　覺即無漸次　　方便亦如是",
    "X10n0257_001:0446c04": "亦如是者不作方便也頌略結酬(私註)。",
    "X10n0257_001:0446c05": "○二漸次行證者天台止觀云漸初亦知實相實相",
    "X10n0257_001:0446c06": "難解漸次易行先修歸戒翻邪向正止火血刀達",
    "X10n0257_001:0446c07": "三善道次修禪定止欲散網達色無色定道乃至",
    "X10n0257_001:0446c08": "後修實相止二邊偏達常住道是為初淺後深漸",
    "X10n0257_001:0446c09": "次止觀相(文)今普眼請云演說菩薩修行漸次答",
    "X10n0257_001:0446c10": "中具明戒定觀慧結酬又云如是修行如是漸次",
    "X10n0257_001:0446c11": "既與止觀大同所謂解圓行次也(私註)於此分四初",
    "X10n0257_001:0446c12": "普眼章正明漸次行證二初請問三。",
    "X10n0257_001:0446c13": "初進問威儀。",
    "X10n0257_001:0446c14": "於是普眼菩薩在大眾中即從座起頂禮佛足右繞",
    "X10n0257_001:0446c15": "三匝長跪叉手而白佛言。",
    "X10n0257_001:0446c16": "二正述請問二。初正請。",
    "X10n0257_001:0446c17": "大悲世尊願為此會諸菩薩眾及為末世一切眾生",
    "X10n0257_001:0446c18": "演說菩薩修行漸次云何思惟云何住持眾生未悟",
    "X10n0257_001:0446c19": "作何方便普令開悟。",
    "X10n0257_001:0446c20": "前聞頓行不作方便恐漸次機謂知之即已都不",
    "X10n0257_001:0446c21": "假修故復請漸行修戒定慧開悟圓覺思惟者繫",
    "X10n0257_001:0446c22": "緣法界達陰本空住持者安心實相不起妄念稟",
    "X10n0257_001:0446c23": "戒習定助成觀慧故云方便圭峰謂思惟是思慧",
    "X10n0257_001:0446c24": "住持是修慧下佇聽為聞慧煥疏謂思惟請慧住",
    "X10n0257_001:0447a01": "持請定方便請戒式師謂思惟是觀住持是止方",
    "X10n0257_001:0447a02": "便即正修之前二十五法今謂下結酬中牒六如",
    "X10n0257_001:0447a03": "是諸疏分對未必全然況二十五法答中無文義",
    "X10n0257_001:0447a04": "說成曲讀者詳之(私註)思惟請示所修也住持請示",
    "X10n0257_001:0447a05": "所證也但思惟必藉方便住持必由開悟故復請",
    "X10n0257_001:0447a06": "之其修行漸次亦當攝歸所修請雖有六秪是修",
    "X10n0257_001:0447a07": "證(慈室)。二述意。",
    "X10n0257_001:0447a08": "世尊若彼眾生無正方便及正思惟聞佛如來說此",
    "X10n0257_001:0447a09": "三昧心生迷悶即於圓覺不能悟入願興慈悲為我",
    "X10n0257_001:0447a10": "等輩及末世眾生假說方便。",
    "X10n0257_001:0447a11": "為迷悶者重扣所修故略開悟住持只言方便與",
    "X10n0257_001:0447a12": "思惟耳又假說方便者上請六事無非出於善巧",
    "X10n0257_001:0447a13": "故今結請只以方便兼之於無修證中強言修證",
    "X10n0257_001:0447a14": "故云假說(慈室)。三三展虔誠。",
    "X10n0257_001:0447a15": "作是語已五體投地如是三請終而復始。",
    "X10n0257_001:0447a16": "二佛答三。初讚許。",
    "X10n0257_001:0447a17": "爾時世尊告普眼菩薩言善哉善哉善男子汝等乃",
    "X10n0257_001:0447a18": "能為諸菩薩及末世眾生問於如來修行漸次思惟",
    "X10n0257_001:0447a19": "住持乃至假說種種方便汝今諦聽當為汝說。",
    "X10n0257_001:0447a20": "二受旨。",
    "X10n0257_001:0447a21": "時普眼菩薩奉教歡喜及諸大眾默然而聽。",
    "X10n0257_001:0447a22": "三正答二初長行三。初標意。",
    "X10n0257_001:0447a23": "善男子彼新學菩薩及末世眾生欲求如來淨圓覺",
    "X10n0257_001:0447a24": "心應當正念遠離諸幻。",
    "X10n0257_001:0447b01": "夫淨圓覺心眾生本具諸佛究顯今返迷從悟故",
    "X10n0257_001:0447b02": "指如來(私註)應當正念遠離諸幻者圭峰云指前徵",
    "X10n0257_001:0447b03": "釋離幻用心為起行本若執定實觀行不成故須",
    "X10n0257_001:0447b04": "躡前為方便矣正念者無念也智論云有念是魔",
    "X10n0257_001:0447b05": "業無念是法印與下離幻反覆相成離幻故正念",
    "X10n0257_001:0447b06": "正念故離幻式師云正念即訶五欲棄五蓋行五",
    "X10n0257_001:0447b07": "法亦調攝五事若不然者非住正念咸師云二邊",
    "X10n0257_001:0447b08": "皆中故云正念遠離諸幻者指前標後也今謂秪",
    "X10n0257_001:0447b09": "是總標耳正念即標戒定慧諸幻即三學所離汙",
    "X10n0257_001:0447b10": "戒之瑕玷障定之事性迷理之惑也(鄣南)二廣釋二",
    "X10n0257_001:0447b11": "初戒定。",
    "X10n0257_001:0447b12": "先依如來奢摩他行堅持禁戒安處徒眾宴坐靜室。",
    "X10n0257_001:0447b13": "奢摩他翻止止定也下文云至靜為行如來行此",
    "X10n0257_001:0447b14": "已顯圓覺故令依之又標如來簡非邪小戒定兼",
    "X10n0257_001:0447b15": "學堪入觀門雖安處徒眾互相策勤必屏息攀緣",
    "X10n0257_001:0447b16": "宴居靜室宴默也安也夫欲修定慧必攝身心則",
    "X10n0257_001:0447b17": "宴坐之言成前止行成後觀慧故下即云恒作是",
    "X10n0257_001:0447b18": "念等若以天台二十五方便擬釋今文則似初具",
    "X10n0257_001:0447b19": "五緣但缺衣食一緣耳堅持禁戒持戒清淨也安",
    "X10n0257_001:0447b20": "處徒眾近善知識也宴坐靜室即閑居靜處及息",
    "X10n0257_001:0447b21": "諸緣務也文多止行者欲明漸次行證直云戒定",
    "X10n0257_001:0447b22": "方便助成觀慧三學相由即答漸次之問然佛祖",
    "X10n0257_001:0447b23": "垂軌廣略隨宜未應一準東陽慈室謂此文具二",
    "X10n0257_001:0447b24": "十五法強以義求今所不用(私註)入道之首故曰先",
    "X10n0257_001:0447c01": "依戒為能依奢摩他為所依圓教三學竝稱無作",
    "X10n0257_001:0447c02": "蓋依中理而行特言如來者性德三如來也徒眾",
    "X10n0257_001:0447c03": "者同行同見人也互相彫琢為長道緣圭峰引淨",
    "X10n0257_001:0447c04": "名云不必是坐為宴坐也今謂淨名以圓斥小故",
    "X10n0257_001:0447c05": "訶身子云不起滅定現諸威儀是真宴坐今文正",
    "X10n0257_001:0447c06": "令宴坐靜室豈得却以不坐而釋之然此中但標",
    "X10n0257_001:0447c07": "身儀不云定相以能顯所應入根本四禪如常坐",
    "X10n0257_001:0447c08": "三昧問經何不言答根本四禪佛之常談但舉身",
    "X10n0257_001:0447c09": "儀即知此定(鄣南)二觀慧諸疏皆以生法二空科釋",
    "X10n0257_001:0447c10": "今考不爾分二初託陰明觀二初約法推二初推",
    "X10n0257_001:0447c11": "窮陰境二。初約四大觀身如幻。",
    "X10n0257_001:0447c12": "恒作是念我今此身四大和合所謂髮毛爪齒皮肉",
    "X10n0257_001:0447c13": "筋骨髓腦垢色皆歸於地唾涕膿血津液涎沫痰淚",
    "X10n0257_001:0447c14": "精氣大小便利皆歸於水暖氣歸火動轉歸風四大",
    "X10n0257_001:0447c15": "各離今者妄身當在何處即知此身畢竟無體和合",
    "X10n0257_001:0447c16": "為相實同幻化。",
    "X10n0257_001:0447c17": "恒作是念者意止觀中不得暫捨言四大者淨名",
    "X10n0257_001:0447c18": "記云四大為所造四微為能造以四微和合造成",
    "X10n0257_001:0447c19": "四大名四大造色問微義可知大義云何答地水",
    "X10n0257_001:0447c20": "火風徧處皆有故名大也大論云如佛說四大無",
    "X10n0257_001:0447c21": "處不有故名為大各離者從昔妄想執四大為身",
    "X10n0257_001:0447c22": "約俗諦和合而言今約真諦破之故云各離此中",
    "X10n0257_001:0447c23": "應用不自他等四句推之畢竟無體能執情盡也",
    "X10n0257_001:0447c24": "(鄣南)和合者堅濕煖動假和合也寶積經云此身生",
    "X10n0257_001:0448a01": "時與其父母四大種性一類歌羅邏身若唯地大",
    "X10n0257_001:0448a02": "無水界者譬如有人握乾[麩夫+少]灰終不和合若唯水",
    "X10n0257_001:0448a03": "界無地界者譬如油水無有堅實即便流散若唯",
    "X10n0257_001:0448a04": "地水無火界者譬如夏月陰處肉團無日光照即",
    "X10n0257_001:0448a05": "便爛壞若唯地水火無風界者則不增長精氣煖",
    "X10n0257_001:0448a06": "氣者氣是四大之本不唯是風故水火中亦云氣",
    "X10n0257_001:0448a07": "也動轉歸風者淨名曰是身無作風力所轉皆云",
    "X10n0257_001:0448a08": "歸者既合大為身今推身無主故云歸也各離者",
    "X10n0257_001:0448a09": "約觀名離非謂命終故知四大相違未審我身屬",
    "X10n0257_001:0448a10": "於何大若總相屬即是四我若總不屬離四無我",
    "X10n0257_001:0448a11": "見如實理知四大假合畢竟無體(圭峰)經文約四大",
    "X10n0257_001:0448a12": "推身蓋破實法略疏約四大亡我我屬假名然大",
    "X10n0257_001:0448a13": "乘圓觀身心既空我執亦盡但說有闕具不可不",
    "X10n0257_001:0448a14": "分(私註)二約根塵觀心寂滅二。初根對心生。",
    "X10n0257_001:0448a15": "四緣假合妄有六根六根四大中外合成妄有緣氣",
    "X10n0257_001:0448a16": "於中積聚似有緣相假名為心。",
    "X10n0257_001:0448a17": "身本無身緣四大有故名四緣六根依身而具一",
    "X10n0257_001:0448a18": "往名中四大從外而攬一往名外中外圍空而心",
    "X10n0257_001:0448a19": "又在中間空處牢結故云於中積聚此緣即能緣",
    "X10n0257_001:0448a20": "心也不實如氣同上緣影皆顯體虗也無體則無",
    "X10n0257_001:0448a21": "相又豈有名今且以生滅見之故言似且以慮知",
    "X10n0257_001:0448a22": "召之故言假諸文只云名色者亦此意也(慈室)中外",
    "X10n0257_001:0448a23": "合成者圭峰云四大為中六想為外今謂意根亦",
    "X10n0257_001:0448a24": "在於內髮毛爪齒亦在於外豈得例分之耶妄有",
    "X10n0257_001:0448b01": "緣氣者圭峯云此虗妄心雖假緣生不離真心氣",
    "X10n0257_001:0448b02": "分故云緣氣今謂緣氣即能執妄情既云妄有何",
    "X10n0257_001:0448b03": "謂真心於中積聚者對法塵領納前境也(鄣南)竊詳",
    "X10n0257_001:0448b04": "中外之釋且準慈室緣氣者即第六識能造心王",
    "X10n0257_001:0448b05": "謂妄身既成根必對境即有緣慮之氣分此心於",
    "X10n0257_001:0448b06": "中起受想行善惡無記念念不息故云於中積聚",
    "X10n0257_001:0448b07": "此所起心相俱非實有故云似有緣相王所俱心",
    "X10n0257_001:0448b08": "但有名字故云假名為心(私註)。二塵消心寂。",
    "X10n0257_001:0448b09": "善男子此虗妄心若無六塵則不能有四大分解無",
    "X10n0257_001:0448b10": "塵可得於中緣塵各歸散滅畢竟無有緣心可見。",
    "X10n0257_001:0448b11": "若以從真起妄無明生法為言必先有不覺之心",
    "X10n0257_001:0448b12": "方有根塵世界今就日用覈之意顯因境有心無",
    "X10n0257_001:0448b13": "塵則無心也四大分解者不止謂四大各歸本性",
    "X10n0257_001:0448b14": "此文須以請觀音經地無堅性水性無住風性無",
    "X10n0257_001:0448b15": "礙火大不實釋之方顯無體(慈室)緣塵者四緣六塵",
    "X10n0257_001:0448b16": "也心託六塵塵依四大四大無體六塵即空故云",
    "X10n0257_001:0448b17": "散滅緣塵既滅心體即空故決判云畢竟無有言",
    "X10n0257_001:0448b18": "緣心者即前緣氣之心也(圭峯)畢竟無有者情盡垢",
    "X10n0257_001:0448b19": "除不復更起也(鄣南)於中者非對外言指法之辭耳",
    "X10n0257_001:0448b20": "煥疏謂緣塵者即能緣之心所緣之塵非經文意",
    "X10n0257_001:0448b21": "宜依略疏(私註)。二結成觀相。",
    "X10n0257_001:0448b22": "善男子彼之眾生幻身滅故幻心亦滅幻心滅故幻",
    "X10n0257_001:0448b23": "塵亦滅幻塵滅故幻滅亦滅幻滅滅故非幻不滅。",
    "X10n0257_001:0448b24": "彼之眾生指前修觀人也前破身心及六塵境故",
    "X10n0257_001:0448c01": "此結云幻身滅等滅謂寂滅即空觀也幻塵滅故",
    "X10n0257_001:0448c02": "幻滅亦滅者生死既空涅槃亦寂假觀也後二句",
    "X10n0257_001:0448c03": "中道常住所謂諸幻雖盡不入斷滅然此觀相三",
    "X10n0257_001:0448c04": "智一心無惑不破如大圓鏡明像宛然常不離故",
    "X10n0257_001:0448c05": "(私註)二約喻顯二初明幻滅觀成二。初喻。",
    "X10n0257_001:0448c06": "譬如磨鏡垢盡明現。",
    "X10n0257_001:0448c07": "修觀如磨智體如明身心頓忘則種智圓矣(私註)夫",
    "X10n0257_001:0448c08": "鏡性本明非從外得塵覆則隱磨之則顯隱顯雖",
    "X10n0257_001:0448c09": "殊明性不異(圭峯)。二合。",
    "X10n0257_001:0448c10": "善男子當知身心皆為幻垢垢相永滅十方清淨。",
    "X10n0257_001:0448c11": "既以身心合幻垢則人執法執性之與相皆屬幻",
    "X10n0257_001:0448c12": "垢十方乃十界也清淨乃本具覺性顯現合上非",
    "X10n0257_001:0448c13": "幻不滅也(慈室)二誡迷真執妄二。初喻。",
    "X10n0257_001:0448c14": "善男子譬如清淨摩尼寶珠映於五色隨方各現諸",
    "X10n0257_001:0448c15": "愚癡者見彼摩尼實有五色。",
    "X10n0257_001:0448c16": "摩尼體性瑩淨絕瑕都無色相由性淨故一切色",
    "X10n0257_001:0448c17": "相對則現中青黃赤白黑五色各各隨方而現五",
    "X10n0257_001:0448c18": "色喻五道隨方喻隨業愚人不了珠體但見全是",
    "X10n0257_001:0448c19": "青黃故華嚴云凡夫見諸法但隨諸相轉不了法",
    "X10n0257_001:0448c20": "無性以是不見佛(圭峯)五色喻五道喻法對當一往",
    "X10n0257_001:0448c21": "雖便然九界眾生皆背性成迷俱是認色未識珠",
    "X10n0257_001:0448c22": "體(東陽)摩尼此翻離垢即如意珠也珠體本無五色",
    "X10n0257_001:0448c23": "因色而映珠體圓覺一性也五色身心五陰也(竹菴)。",
    "X10n0257_001:0448c24": "二合二。初正合迷真。",
    "X10n0257_001:0449a01": "善男子圓覺淨性現於身心隨類各應彼愚癡者說",
    "X10n0257_001:0449a02": "淨圓覺實有如是身心自相亦復如是。",
    "X10n0257_001:0449a03": "隨迷染之氣類應現而有也亦復如是乃合上喻",
    "X10n0257_001:0449a04": "(慈室)幻從覺生幻全是覺昧覺執幻非癡而何其猶",
    "X10n0257_001:0449a05": "結水為冰詎可見冰而忘水也(私註)。",
    "X10n0257_001:0449a06": "由此不能遠於幻化是故我說身心幻垢對離幻垢",
    "X10n0257_001:0449a07": "說名菩薩垢盡對除即無對垢及說名者。",
    "X10n0257_001:0449a08": "本以眾生妄執幻化故佛說云幻垢眾生依教離",
    "X10n0257_001:0449a09": "垢故復說名菩薩所離之垢既無對離之智何立",
    "X10n0257_001:0449a10": "者字貫通兩句謂對垢者菩薩也說名者佛也既",
    "X10n0257_001:0449a11": "無對治之智何有起智之人深淺之執本無何有",
    "X10n0257_001:0449a12": "說教之者故俱無也(圭峯)理絕假名依幻說覺覺圓",
    "X10n0257_001:0449a13": "幻盡則能所忘矣(私註)。二觀成歷法二",
    "X10n0257_001:0449a14": "初總明證理。",
    "X10n0257_001:0449a15": "善男子此菩薩及末世眾生證得諸幻滅影像故爾",
    "X10n0257_001:0449a16": "時便得無方清淨無邊虗空覺所顯發。",
    "X10n0257_001:0449a17": "幻身為主外見東西我相既無更何方所然虗空",
    "X10n0257_001:0449a18": "離識亦非實有故首楞嚴云若有一人發真歸源",
    "X10n0257_001:0449a19": "十方虗空一時消殞謂迷情所覆覺處見空塵影",
    "X10n0257_001:0449a20": "既消空元是覺顯謂空消覺現發謂妄盡心開翻",
    "X10n0257_001:0449a21": "覆觀之俱無邊際(圭峰)頓了實法假名性相等執當",
    "X10n0257_001:0449a22": "體如幻故云證得達緣影之心見鏡像之身本無",
    "X10n0257_001:0449a23": "故名為滅無方即無方所橫徧也無邊即無邊際",
    "X10n0257_001:0449a24": "豎深也由清淨故如虗空如虗空故得清淨此乃",
    "X10n0257_001:0449b01": "覺體顯發正是開悟之相所發之體也(慈室)達諸法",
    "X10n0257_001:0449b02": "虗幻如影像不實全是覺性當處寂滅得顯此性",
    "X10n0257_001:0449b03": "清淨如空徧一切處亦無所在既曰證得必入圓",
    "X10n0257_001:0449b04": "位位通淺深觀行相似及分真也(私註)二歷示三諦",
    "X10n0257_001:0449b05": "三初真諦世出世間自他依正一一徧達葢三千",
    "X10n0257_001:0449b06": "果成咸稱常樂也分二初別顯真淨四初世間諸",
    "X10n0257_001:0449b07": "法四。初根識。",
    "X10n0257_001:0449b08": "覺圓明故顯心清淨心清淨故見塵清淨見清淨故",
    "X10n0257_001:0449b09": "眼根清淨根清淨故眼識清淨識清淨故聞塵清淨",
    "X10n0257_001:0449b10": "聞清淨故耳根清淨根清淨故耳識清淨識清淨故",
    "X10n0257_001:0449b11": "覺塵清淨如是乃至鼻舌身意亦復如是。",
    "X10n0257_001:0449b12": "清淨即空之異名大論云畢竟空即畢竟清淨以",
    "X10n0257_001:0449b13": "人畏空故言清淨(鄣南)見塵者不單說外色名塵亦",
    "X10n0257_001:0449b14": "不說根識名塵根塵識三自有文故此見塵體還",
    "X10n0257_001:0449b15": "是我執之心就取相生過而別立名下皆牒見字",
    "X10n0257_001:0449b16": "不言塵者足顯即見是塵非外塵也聞等亦然根",
    "X10n0257_001:0449b17": "者識所依故能發識故識者隨事攀緣分別六塵",
    "X10n0257_001:0449b18": "(圭峯)見塵者此塵非外境指勝義根體是妄染故名",
    "X10n0257_001:0449b19": "為塵眼根等者正指浮塵根也既云鼻舌身意則",
    "X10n0257_001:0449b20": "覺知己在其中細詳識清淨故覺塵清淨二句似",
    "X10n0257_001:0449b21": "多(慈室)性覺圓明即心而顯歷觀諸法莫不咸爾既",
    "X10n0257_001:0449b22": "云心淨復言意者先觀一念例顯餘心重舉意根",
    "X10n0257_001:0449b23": "非無謂也天台止觀破法徧後例餘陰入義亦同",
    "X10n0257_001:0449b24": "此覺塵清淨下應更牒云覺清淨故身根清淨等",
    "X10n0257_001:0449c01": "略云乃至舉覺塵後次方及根義勢當爾直解謂",
    "X10n0257_001:0449c02": "多二句者不然(私註)。二六塵。",
    "X10n0257_001:0449c03": "善男子根清淨故色塵清淨色清淨故聲塵清淨香",
    "X10n0257_001:0449c04": "味觸法亦復如是。",
    "X10n0257_001:0449c05": "六皆名塵者坌汙心識故(圭峯)。三四大。",
    "X10n0257_001:0449c06": "善男子六塵清淨故地大清淨地清淨故水大清淨",
    "X10n0257_001:0449c07": "火大風大亦復如是。",
    "X10n0257_001:0449c08": "四總例。",
    "X10n0257_001:0449c09": "善男子四大清淨故十二處十八界二十五有清淨。",
    "X10n0257_001:0449c10": "上明根識及六塵淨今復舉十二處十八界者以",
    "X10n0257_001:0449c11": "陰入界三隨根開合欲徧融泯故重總例(私註)四洲",
    "X10n0257_001:0449c12": "四趣四禪四空無想淨居梵王六欲為二十五有",
    "X10n0257_001:0449c13": "然梵王在初禪無想淨居在第四禪四禪位中別",
    "X10n0257_001:0449c14": "舉此者梵王有見外道無想淨居唯聖異餘天故",
    "X10n0257_001:0449c15": "(圭峯)。二出世間法。",
    "X10n0257_001:0449c16": "彼清淨故十力四無所畏四無礙智佛十八不共法",
    "X10n0257_001:0449c17": "三十七助道品清淨如是乃至八萬四千陀羅尼門",
    "X10n0257_001:0449c18": "一切清淨。",
    "X10n0257_001:0449c19": "十力者一知是處非處力二業力三定力四根力",
    "X10n0257_001:0449c20": "五欲力六性力七至處道力八宿命力九天眼力",
    "X10n0257_001:0449c21": "十漏盡力四無所畏者一一切智二漏盡三說障",
    "X10n0257_001:0449c22": "道四說盡苦道四無礙智者一義二法三辭四樂",
    "X10n0257_001:0449c23": "說十八不共法者一身無失二口無失三念無失",
    "X10n0257_001:0449c24": "四無異想五無不定心六無不知已捨七欲八精",
    "X10n0257_001:0450a01": "進九念十慧十一解脫十二解脫知見上六皆云",
    "X10n0257_001:0450a02": "無減十三至十五身口意業隨智慧行十六至十",
    "X10n0257_001:0450a03": "八以智慧知過去未來現在三十七品者此有七",
    "X10n0257_001:0450a04": "科一四念處二四正勤三四如意足四五根五五",
    "X10n0257_001:0450a05": "力六七覺支七八正道謂三四二五單七隻八總",
    "X10n0257_001:0450a06": "三十七也此十力等具釋如天台法界次第乃至",
    "X10n0257_001:0450a07": "者超越多法三身四智五眼六通等八萬四千陀",
    "X10n0257_001:0450a08": "羅尼門總持一切法門對治八萬四千塵勞故天",
    "X10n0257_001:0450a09": "台妙玄第一引賢劫經具論法數(私註)前該六凡此",
    "X10n0257_001:0450a10": "含四聖則顯十界清淨具足般若廣示八十一科",
    "X10n0257_001:0450a11": "法門始自色心終至無上正等菩提此中略說故",
    "X10n0257_001:0450a12": "云乃至(慈室)從上覺圓明故展轉躡前相由以顯世",
    "X10n0257_001:0450a13": "出世間諸法清淨至此五段歷法備周餘六七兩",
    "X10n0257_001:0450a14": "段但是結通他身他界更無別義(圭峰)。",
    "X10n0257_001:0450a15": "三自他正報。",
    "X10n0257_001:0450a16": "善男子一切實相性清淨故一身清淨一身清淨故",
    "X10n0257_001:0450a17": "多身清淨多身清淨故如是乃至十方眾生圓覺清",
    "X10n0257_001:0450a18": "淨。",
    "X10n0257_001:0450a19": "智論云照色等空即名實相實相本來自性清淨",
    "X10n0257_001:0450a20": "諸段清淨皆牒前文唯此獨指實相以為淨之所",
    "X10n0257_001:0450a21": "以既於自身證實相理亦見一切眾生同一清淨",
    "X10n0257_001:0450a22": "實相以觀一切眾生不取於相同圓覺性故非謂",
    "X10n0257_001:0450a23": "一人修道多人成佛(圭峯)一身多身葢顯彼我一體",
    "X10n0257_001:0450a24": "故十方亦應以十界釋之方與上凡聖清淨一致",
    "X10n0257_001:0450b01": "也(慈室)。四一多依報。",
    "X10n0257_001:0450b02": "善男子一世界清淨故多世界清淨多世界清淨故",
    "X10n0257_001:0450b03": "如是乃至盡於虗空圓裹三世一切平等清淨不動。",
    "X10n0257_001:0450b04": "國土淨穢皆由自心眾生劫燒我土安隱況乃心",
    "X10n0257_001:0450b05": "冥覺性識智無生身土依真染淨俱泯亘通法界",
    "X10n0257_001:0450b06": "清淨湛然圓謂圓徧虗空裹謂含裹三世三世者",
    "X10n0257_001:0450b07": "豎極虗空者橫周也一切者橫豎總該平等者本",
    "X10n0257_001:0450b08": "末味同清淨乃都結七段不動者冥於一如(圭峰)妙",
    "X10n0257_001:0450b09": "圓覺心本周法界唯心唯色非外非中互具互收",
    "X10n0257_001:0450b10": "誰依誰正迷情強隔復本一如故以自觀他以依",
    "X10n0257_001:0450b11": "例正莫不稱性平等清淨不動(私註)。二例明不動。",
    "X10n0257_001:0450b12": "善男子虗空如是平等不動當知覺性平等不動四",
    "X10n0257_001:0450b13": "大不動故當知覺性平等不動如是乃至八萬四千",
    "X10n0257_001:0450b14": "陀羅尼門平等不動當知覺性平等不動。",
    "X10n0257_001:0450b15": "前即色空無礙此當泯絕無寄法界觀云動念即",
    "X10n0257_001:0450b16": "乖法體返顯法體本不動也虗空者躡前起後由",
    "X10n0257_001:0450b17": "前云盡於虗空等(圭峯)前歷諸法別顯清淨今以不",
    "X10n0257_001:0450b18": "動例明諸法四大總世間陀羅尼總出世間虗空",
    "X10n0257_001:0450b19": "之言總該依正及三世也經文避繁略云乃至下",
    "X10n0257_001:0450b20": "亦例此十界因果依正色空一切諸法既皆全性",
    "X10n0257_001:0450b21": "而作性本不動法亦同如矣淨與不動總當真諦",
    "X10n0257_001:0450b22": "前文殊章亦以平等不動轉是空(私註)二俗諦二",
    "X10n0257_001:0450b23": "初體量徧滿。",
    "X10n0257_001:0450b24": "善男子覺性徧滿清淨不動圓無際故當知六根徧",
    "X10n0257_001:0450c01": "滿法界根徧滿故當知六塵徧滿法界塵徧滿故當",
    "X10n0257_001:0450c02": "知四大徧滿法界如是乃至陀羅尼門徧滿法界。",
    "X10n0257_001:0450c03": "此亦兼攝十界依正徧滿即假也文殊章亦以覺",
    "X10n0257_001:0450c04": "徧十方界是假(慈室)覺性無際故徧滿性徧滿故諸",
    "X10n0257_001:0450c05": "法徧也(私註)。二體德無壞。",
    "X10n0257_001:0450c06": "善男子由彼妙覺性徧滿故根性塵性無壞無雜根",
    "X10n0257_001:0450c07": "塵無壞故如是乃至陀羅尼門無壞無雜如百千燈",
    "X10n0257_001:0450c08": "光照一室其光徧滿無壞無雜。",
    "X10n0257_001:0450c09": "根性塵性者此指自性非謂泯根攝塵歸於一性",
    "X10n0257_001:0450c10": "如百千燈等者如一燈光已滿一室更有一燈光",
    "X10n0257_001:0450c11": "亦全滿百千燈光一一如是各不相壞亦不混雜",
    "X10n0257_001:0450c12": "室中之空喻於法界燈之光相喻以根塵謂一燈",
    "X10n0257_001:0450c13": "光容多光相即一光相徧多光中一一皆然重重",
    "X10n0257_001:0450c14": "無盡(圭峯)三中諦三。初亡憎愛。",
    "X10n0257_001:0450c15": "善男子覺成就故當知菩薩不與法縛不求法脫不",
    "X10n0257_001:0450c16": "厭生死不愛涅槃不敬持戒不憎毀禁不重久習不",
    "X10n0257_001:0450c17": "輕初學何以故一切覺故譬如眼光曉了前境其光",
    "X10n0257_001:0450c18": "圓滿得無憎愛何以故光體無二無憎愛故。",
    "X10n0257_001:0450c19": "覺者圓覺也成就者牒上開悟也縛脫約惑生死",
    "X10n0257_001:0450c20": "涅槃約報持戒毀禁約業久習初學約人喻取能",
    "X10n0257_001:0450c21": "照前境之眼光(慈室)於四對法無勝劣心同佛於三",
    "X10n0257_001:0450c22": "念之境同之所由經自徵釋云一切覺故眼光者",
    "X10n0257_001:0450c23": "光即眼識現量所得故無憎愛首楞嚴云其目周",
    "X10n0257_001:0450c24": "視但如鏡中無別分析汝識於中次第標指云其",
    "X10n0257_001:0451a01": "目者意取眼識云汝識者即是意識亦可但隨凡",
    "X10n0257_001:0451a02": "俗情見以目瞳為是(圭峯)宅心中道造境皆如憎愛",
    "X10n0257_001:0451a03": "是非更誰分別眼光者即勝義根也楞嚴第四云",
    "X10n0257_001:0451a04": "見精映色結色成根根元目為清淨四大因名眼",
    "X10n0257_001:0451a05": "體如蒲萄朵彼以見精為勝義根今之眼光即彼",
    "X10n0257_001:0451a06": "見精也(私註)根塵既能復本清淨楞嚴云根塵同源",
    "X10n0257_001:0451a07": "縛脫無二生死涅槃持戒毀禁久習初學性平等",
    "X10n0257_001:0451a08": "故無非圓覺(竹菴)。二亡修證。",
    "X10n0257_001:0451a09": "善男子此菩薩及末世眾生修習此心得成就者於",
    "X10n0257_001:0451a10": "此無修亦無成就圓覺普照寂滅無二於中百千萬",
    "X10n0257_001:0451a11": "億阿僧祇不可說恒河沙諸佛世界猶如空華亂起",
    "X10n0257_001:0451a12": "亂滅不即不離無縛無脫始知眾生本來成佛生死",
    "X10n0257_001:0451a13": "涅槃猶如昨夢。",
    "X10n0257_001:0451a14": "圓覺普照寂滅無二者自心已空但有覺照寧有",
    "X10n0257_001:0451a15": "凡聖差別之二冥一如之無心即萬動之恒寂故",
    "X10n0257_001:0451a16": "普照是用寂滅是體佛之所極極於寂照於中者",
    "X10n0257_001:0451a17": "寂照中也阿僧祇此云無數是華嚴十大數之首",
    "X10n0257_001:0451a18": "十者謂阿僧祇(一)無量(二)無邊(三)無等(四)不可數",
    "X10n0257_001:0451a19": "(五)不可稱(六)不可思(七)不可量(八)不可說(九)不可",
    "X10n0257_001:0451a20": "說不可說(十)不可說即當第九經論多用故此舉",
    "X10n0257_001:0451a21": "之恒河沙者河中沙數也此河於阿耨池東面流",
    "X10n0257_001:0451a22": "出初出象口周四十里金沙混流沙細如麵諸佛",
    "X10n0257_001:0451a23": "世界者百千萬億僧祇等數之河一一河中一沙",
    "X10n0257_001:0451a24": "一界顯世界多矣然盡虗空徧法界所有世界莫",
    "X10n0257_001:0451b01": "筭其數為欲引機造無邊境故假增積多數爾又",
    "X10n0257_001:0451b02": "淨穢等土皆佛統之故云佛界猶如空華亂起亂",
    "X10n0257_001:0451b03": "滅者緣無自性全體即真一切世界皆依妄念念",
    "X10n0257_001:0451b04": "既剎那不住界亦起滅不停又成住壞空雖各二",
    "X10n0257_001:0451b05": "十增減而世界無量無數故總觀起滅繽紛問法",
    "X10n0257_001:0451b06": "華云我此土安隱天人常充滿云何通答彼據理",
    "X10n0257_001:0451b07": "即事門此約理奪事門二皆無礙不即不離者世",
    "X10n0257_001:0451b08": "界不即圓覺亦不離圓覺如華與空如金與器由",
    "X10n0257_001:0451b09": "不離故覺性奪之成空華由不即故世界不妨有",
    "X10n0257_001:0451b10": "起滅無縛無脫者文通上下上則世界無淨穢故",
    "X10n0257_001:0451b11": "下則眾生本成佛故始知等者始知即始覺本成",
    "X10n0257_001:0451b12": "即本覺始之與本非二覺故然說生本成佛語驚",
    "X10n0257_001:0451b13": "凡聽理越常情佛既罕言愚夫多謗唯是圓覺華",
    "X10n0257_001:0451b14": "嚴餘義含耳(圭峰)修習成就者全性起修無修無成",
    "X10n0257_001:0451b15": "者全修成性無二者中道雙亡寂照平等於寂照",
    "X10n0257_001:0451b16": "中依正迷悟無非一如故喻空華及昨夢也(私註)。",
    "X10n0257_001:0451b17": "三亡能所。",
    "X10n0257_001:0451b18": "善男子如昨夢故當知生死及與涅槃無起無滅無",
    "X10n0257_001:0451b19": "來無去其所證者無得無失無取無捨其能證者無",
    "X10n0257_001:0451b20": "作無止無任無滅於此證中無能無所畢竟無證亦",
    "X10n0257_001:0451b21": "無證者一切法性平等不壞。",
    "X10n0257_001:0451b22": "迷時生死無起涅槃無滅悟時非滅却生死發起",
    "X10n0257_001:0451b23": "涅槃稱體而觀都無起滅聖法非新來凡心非滅",
    "X10n0257_001:0451b24": "去又直言體無起滅來去所證之境非得真失妄",
    "X10n0257_001:0451c01": "捨麤取妙能證之心都無分別離於四病(圭峯)所證",
    "X10n0257_001:0451c02": "者全由性發故無得失取捨能證者亦性德行故",
    "X10n0257_001:0451c03": "無作止任滅此且於能所中離相離病尚存能所",
    "X10n0257_001:0451c04": "故又云於此證中無能無所亡所故云畢竟無證",
    "X10n0257_001:0451c05": "亡能故云亦無證者(私註)。三結酬。",
    "X10n0257_001:0451c06": "善男子彼諸菩薩如是修行如是漸次如是思惟如",
    "X10n0257_001:0451c07": "是住持如是方便如是開悟求如是法亦不迷悶。",
    "X10n0257_001:0451c08": "二重頌二。初標舉。",
    "X10n0257_001:0451c09": "爾時世尊欲重宣此義而說偈言。",
    "X10n0257_001:0451c10": "二正頌三。初頌觀陰。",
    "X10n0257_001:0451c11": "　普眼汝當知　　一切諸眾生　　身心皆如幻",
    "X10n0257_001:0451c12": "　身相屬四大　　心性歸六塵　　四大體各離",
    "X10n0257_001:0451c13": "　誰為和合者",
    "X10n0257_001:0451c14": "二頌歷法。",
    "X10n0257_001:0451c15": "　如是漸修行　　一切悉清淨　　不動徧法界",
    "X10n0257_001:0451c16": "　無作止任滅　　亦無能證者　　一切佛世界",
    "X10n0257_001:0451c17": "　猶如虗空華　　三世悉平等　　畢竟無來去",
    "X10n0257_001:0451c18": "三頌結酬。",
    "X10n0257_001:0451c19": "　初發心菩薩　　及末世眾生　　欲求入佛道",
    "X10n0257_001:0451c20": "　應如是修習",
    "X10n0257_001:0451c21": "○二金剛藏章釋成本來成佛由上普眼章末云始",
    "X10n0257_001:0451c22": "知眾生本來成佛故此疑問若本是佛何須前說",
    "X10n0257_001:0451c23": "發心修行斷無明耶分二初請問三。",
    "X10n0257_001:0451c24": "初進問威儀。",
    "X10n0257_001:0452a01": "於是金剛藏菩薩在大眾中即從座起頂禮佛足右",
    "X10n0257_001:0452a02": "繞三匝長跪叉手而白佛言。",
    "X10n0257_001:0452a03": "二陳詞請問三。初慶前所悟。",
    "X10n0257_001:0452a04": "大悲世尊善為一切諸菩薩眾宣揚如來圓覺清淨",
    "X10n0257_001:0452a05": "大陀羅尼因地法行漸次方便與諸眾生開發蒙昧",
    "X10n0257_001:0452a06": "在會法眾承佛慈誨幻翳朗然慧目清淨。",
    "X10n0257_001:0452a07": "陀羅尼慧性因地法行定性(鄣南)此是一切行位根",
    "X10n0257_001:0452a08": "本後必躡前故重指也(圭峯)。二正述三疑。",
    "X10n0257_001:0452a09": "世尊若諸眾生本來成佛何故復有一切無明若諸",
    "X10n0257_001:0452a10": "無明眾生本有何因緣故如來復說本來成佛十方",
    "X10n0257_001:0452a11": "異生本成佛道後起無明一切如來何時復生一切",
    "X10n0257_001:0452a12": "煩惱。",
    "X10n0257_001:0452a13": "初二句躡前文為疑本也三疑者初疑真能生妄",
    "X10n0257_001:0452a14": "次若諸下疑說妄為真三十方下牒而縱之責無",
    "X10n0257_001:0452a15": "窮過也此三難意者本來是佛煩惱何生若無生",
    "X10n0257_001:0452a16": "中妄生起者如來成佛本同無生無生之中還應",
    "X10n0257_001:0452a17": "妄起成佛義等生否應齊齊生則果佛何尊齊否",
    "X10n0257_001:0452a18": "則因違現事進退不可故有斯云(圭峰)楞嚴第四富",
    "X10n0257_001:0452a19": "樓那亦有斯難云若復世間一切根塵陰處界等",
    "X10n0257_001:0452a20": "皆如來藏清淨本然云何忽生山河大地諸有為",
    "X10n0257_001:0452a21": "相次第遷流終而復始(同今初難但彼兼報今唯約惑)後復難云",
    "X10n0257_001:0452a22": "若此妙覺本妙覺明(今云本成佛道)與如來心不增不減",
    "X10n0257_001:0452a23": "無狀忽生山河大地諸有為相(今云後起無明)如來今得",
    "X10n0257_001:0452a24": "妙空明覺(今云一切如來)山河大地有為習漏何當復生",
    "X10n0257_001:0452b01": "(今云何時復生一切煩惱)考彼答文與今不遠深求問意無越",
    "X10n0257_001:0452b02": "修性若謂一切眾生本來成佛皆如來藏清淨本",
    "X10n0257_001:0452b03": "然者此約德性不變凡聖平等無迷無悟無始無",
    "X10n0257_001:0452b04": "終擬作思惟俱成妄見法華所謂知法常無性天",
    "X10n0257_001:0452b05": "台所謂理具三千也若曰本成佛道後起無明如",
    "X10n0257_001:0452b06": "來今得妙空明覺者此約二修隨緣緣有染淨佛",
    "X10n0257_001:0452b07": "界順修九界逆修既立悟迷強分終始法華所謂",
    "X10n0257_001:0452b08": "佛種從緣起天台所謂事造三千也今金剛藏據",
    "X10n0257_001:0452b09": "性德不變難逆順二修(本來成佛性德也異生如來二脩也)發起世",
    "X10n0257_001:0452b10": "尊之答釋成前說至佛釋中以性泯修約修顯性",
    "X10n0257_001:0452b11": "三疑俱遣覺智斯圓為諸菩薩最上教誨信不誣",
    "X10n0257_001:0452b12": "矣煥疏謂問但有二初真妄互難二生佛互難只",
    "X10n0257_001:0452b13": "謂此章不問從真起妄乃問真妄不合竝立至下",
    "X10n0257_001:0452b14": "淨業章方問從真起妄耳今謂不問從真起妄此",
    "X10n0257_001:0452b15": "說可爾合三為二其義不然佛自結云是故汝等",
    "X10n0257_001:0452b16": "便生三惑讀者宜審(私註)。三結意請答。",
    "X10n0257_001:0452b17": "惟願不捨無遮大慈為諸菩薩開祕密藏及為末世",
    "X10n0257_001:0452b18": "一切眾生得聞如是修多羅教了義法門永斷疑悔。",
    "X10n0257_001:0452b19": "通論疑者猶豫為性能障信心別顯五蓋中疑有",
    "X10n0257_001:0452b20": "三一疑自謂己不能入理二疑師謂彼不能善教",
    "X10n0257_001:0452b21": "三疑法謂於所學為令出離為不出離如有病人",
    "X10n0257_001:0452b22": "疑自疑醫疑藥病終不愈今三疑中即疑法也悔",
    "X10n0257_001:0452b23": "是不定之法悔善則惡悔惡則善今請永斷即屬",
    "X10n0257_001:0452b24": "惡也然入道人若未通決生佛同異則或用功多",
    "X10n0257_001:0452c01": "時反自疑悔(圭峯)。三三展虔誠。",
    "X10n0257_001:0452c02": "作是語已五體投地如是三請終而復始。",
    "X10n0257_001:0452c03": "二佛答三。初讚許。",
    "X10n0257_001:0452c04": "爾時世尊告金剛藏菩薩言善哉善哉善男子汝等",
    "X10n0257_001:0452c05": "乃能為諸菩薩及末世眾生問於如來甚深祕密究",
    "X10n0257_001:0452c06": "竟方便是諸菩薩最上教誨了義大乘能使十方修",
    "X10n0257_001:0452c07": "學菩薩及諸末世一切眾生得決定信永斷疑悔汝",
    "X10n0257_001:0452c08": "今諦聽當為汝說。",
    "X10n0257_001:0452c09": "二受旨。",
    "X10n0257_001:0452c10": "時金剛藏菩薩奉教歡喜及諸大眾默然而聽。",
    "X10n0257_001:0452c11": "三正答二初長行四初反責起疑之本三。",
    "X10n0257_001:0452c12": "初總指輪迴。",
    "X10n0257_001:0452c13": "善男子一切世界始終生滅前後有無聚散起止念",
    "X10n0257_001:0452c14": "念相續循環往復種種取捨皆是輪迴。",
    "X10n0257_001:0452c15": "一切世界總指情器也若不約情何成輪迴次下",
    "X10n0257_001:0452c16": "六對辨其輪迴謂但住有為即屬輪迴心也始終",
    "X10n0257_001:0452c17": "者創變極證(鈔云世界最初從心變起直至成佛方得終盡即此計度是輪迴見)生",
    "X10n0257_001:0452c18": "滅者新新而起念念落謝前後者過去未來有無",
    "X10n0257_001:0452c19": "者住劫空劫聚散者成劫壞劫起止者現行調伏",
    "X10n0257_001:0452c20": "念念相續者情界器界皆依妄念既所依不斷故",
    "X10n0257_001:0452c21": "能依亦然循環往復者器界空已復成情界滅已",
    "X10n0257_001:0452c22": "復生惑業襲習報應綸輪塵沙劫波莫之遏絕取",
    "X10n0257_001:0452c23": "謂取著執我我所捨謂捨離厭苦所依又於根身",
    "X10n0257_001:0452c24": "則厭苦麤障為捨欣淨妙離為取於器界則厭此",
    "X10n0257_001:0453a01": "娑婆為捨欣彼極樂為取若取若捨種種不同皆",
    "X10n0257_001:0453a02": "是顛倒妄心變現輪迴之相(圭峰)凡夫捨空取有二",
    "X10n0257_001:0453a03": "乘捨有取空菩薩離邊求中皆輪迴也(東陽)一切世",
    "X10n0257_001:0453a04": "界即三種世間該乎九界始終下六句初三句明",
    "X10n0257_001:0453a05": "輪迴心初句約現在十二支明始終生滅二句約",
    "X10n0257_001:0453a06": "過未十二支過去約前未來明後有無即上生滅",
    "X10n0257_001:0453a07": "義也三句約成住壞空住劫名聚壞劫名散成劫",
    "X10n0257_001:0453a08": "名起空劫名止四句約煩惱故云念念相續五句",
    "X10n0257_001:0453a09": "約苦道故云循環往復六句約業道故云種種取",
    "X10n0257_001:0453a10": "捨如屈步蟲取一捨一圭峰何意約捨穢取淨消",
    "X10n0257_001:0453a11": "經耶(鄣南)始終等相既是輪迴舉世間法莫不皆然",
    "X10n0257_001:0453a12": "只如一人之身始生終滅或前有後無或前無後",
    "X10n0257_001:0453a13": "有四大之聚散心識之起止煩惑相續苦報循環",
    "X10n0257_001:0453a14": "種種境界或取或捨一身既爾諸法例知未必須",
    "X10n0257_001:0453a15": "約創變極證成住壞空十二因緣等配對而解又",
    "X10n0257_001:0453a16": "煥式二疏通取三乘九界釋輪迴相今謂變易生",
    "X10n0257_001:0453a17": "死其義雖通準下彌勒章顯示輪迴根本且齊五",
    "X10n0257_001:0453a18": "道問法界唯心本無淨穢倘存取捨由是妄情判",
    "X10n0257_001:0453a19": "屬輪迴有何不可曰覈夫欣厭取捨雖謂迷真而",
    "X10n0257_001:0453a20": "起過亦能順教以成功馬鳴立為始覺之基智者",
    "X10n0257_001:0453a21": "稱為淨土之漸但達修即性則欣厭本空況安養",
    "X10n0257_001:0453a22": "一門諸佛共讚往來法界彌顯唯心託彼勝緣速",
    "X10n0257_001:0453a23": "登寶覺實生物歸棲之正路乃聖人汲引之妙權",
    "X10n0257_001:0453a24": "苟惑教宗未之可也(私註)二真隨妄轉三。初約法。",
    "X10n0257_001:0453b01": "未出輪迴而辨圓覺彼圓覺性即同流轉若免輪迴",
    "X10n0257_001:0453b02": "無有是處。",
    "X10n0257_001:0453b03": "能觀是輪迴之心故所觀圓覺亦爾如夢見寶物",
    "X10n0257_001:0453b04": "物亦是夢故(圭峯)。二舉喻。",
    "X10n0257_001:0453b05": "譬如動目能搖湛水又如定眼猶迴轉火雲駛月運",
    "X10n0257_001:0453b06": "舟行岸移亦復如是。",
    "X10n0257_001:0453b07": "由目數動湛水如波搖如人動轉眼睛或手研揑",
    "X10n0257_001:0453b08": "眼角故所見物顛倒轉動也次眼識遲鈍旋火成",
    "X10n0257_001:0453b09": "輪相如人火燒杖頭以手旋之眼識不能迅速趂",
    "X10n0257_001:0453b10": "及即見赤輪之相岸移月運但是雲駛舟行駛者",
    "X10n0257_001:0453b11": "奔流急走之相(圭峯)四喻者初二喻真妄同源後二",
    "X10n0257_001:0453b12": "喻未出輪迴動目搖湛水喻妄中真定眼隨轉火",
    "X10n0257_001:0453b13": "喻真中妄雲月舟岸喻圓覺性即同流轉也(鄣南)直",
    "X10n0257_001:0453b14": "解謂猶乃似也火只一塊以眼瞪視之見其迴旋",
    "X10n0257_001:0453b15": "似於圓相略疏作由字更詳(私註)。三法合。",
    "X10n0257_001:0453b16": "善男子諸旋未息彼物先住尚不可得何況輪轉生",
    "X10n0257_001:0453b17": "死垢心曾未清淨觀佛圓覺而不旋復。",
    "X10n0257_001:0453b18": "諸旋者目眼雲舟喻生死垢心彼物者水火月岸",
    "X10n0257_001:0453b19": "喻於圓覺何況下正合也(圭峰)上亦復如是一句義",
    "X10n0257_001:0453b20": "似已合前文此但提譬況結之耳(私註)。",
    "X10n0257_001:0453b21": "三結指前疑。",
    "X10n0257_001:0453b22": "是故汝等便生三惑。",
    "X10n0257_001:0453b23": "指前三疑為三惑非見思塵沙無明之惑(私註)二喻",
    "X10n0257_001:0453b24": "釋現起之疑二初約性德離妄通釋三疑三。",
    "X10n0257_001:0453c01": "初譬喻。",
    "X10n0257_001:0453c02": "善男子譬如幻翳妄見空華幻翳若除不可說言此",
    "X10n0257_001:0453c03": "翳已滅何時更起一切諸翳何以故翳華二法非相",
    "X10n0257_001:0453c04": "待故亦如空華滅於空時不可說言虗空何時更起",
    "X10n0257_001:0453c05": "空華何以故空本無華非起滅故。",
    "X10n0257_001:0453c06": "不知華因翳有妄執從空而生不知迷真故妄橫",
    "X10n0257_001:0453c07": "執真能生妄既得翳差都不見華因除迷心故得",
    "X10n0257_001:0453c08": "清淨又執早晚更迷猶說何時更翳故云不可問",
    "X10n0257_001:0453c09": "翳差之者或時更起未必永無如何為喻答夫喻",
    "X10n0257_001:0453c10": "者但取當日一席之事不說終身譬如夢覺豈可",
    "X10n0257_001:0453c11": "難云何妨明夜更睡還夢翳華二法非相待故者",
    "X10n0257_001:0453c12": "翳不與華期華不隨翳生但翳故妄見非華實生",
    "X10n0257_001:0453c13": "也(圭峯)幻翳生華翳除華滅雖翳華起滅而空非有",
    "X10n0257_001:0453c14": "無是知迷悟始終俱成妄見其妙圓覺性生佛同",
    "X10n0257_001:0453c15": "如楞嚴亦曰此迷無本性畢竟空亦如翳人見空",
    "X10n0257_001:0453c16": "中華翳病若除華於空滅忽有愚人於彼空華所",
    "X10n0257_001:0453c17": "滅空地待華更生汝觀是人為愚為慧富樓那言",
    "X10n0257_001:0453c18": "空本無華妄見生滅見華滅空已是顛倒敕令再",
    "X10n0257_001:0453c19": "出斯實狂癡經旨炳然若合符節何有三惑而不",
    "X10n0257_001:0453c20": "破也(私註)初翳華喻能對六根妄除次空華喻所對",
    "X10n0257_001:0453c21": "六塵妄滅(鄣南)。二法合。",
    "X10n0257_001:0453c22": "生死涅槃同於起滅妙覺圓照離於華翳。",
    "X10n0257_001:0453c23": "迷見生死似華起悟得涅槃似華滅言圓覺離華",
    "X10n0257_001:0453c24": "離翳則雙拂生死無明虗空非蹔有無覺性何關",
    "X10n0257_001:0454a01": "迷悟眾生既知華起約誰更難無明無明生死既",
    "X10n0257_001:0454a02": "空何責本來成佛空華終不再起果位何得還迷",
    "X10n0257_001:0454a03": "由己計度不休見他覺性流轉若如是解頓遣三",
    "X10n0257_001:0454a04": "疑三疑鉤鎻連環不是三科別答下金鑛喻即唯",
    "X10n0257_001:0454a05": "答佛不再迷此疑過深故重喻也(圭峯)生死涅槃隨",
    "X10n0257_001:0454a06": "緣事也妙覺圓照不變理也若知即事即理則不",
    "X10n0257_001:0454a07": "動一法俱入實際荊溪曰離泯照故全泯照是(私註)。",
    "X10n0257_001:0454a08": "三結況。",
    "X10n0257_001:0454a09": "善男子當知虗空非是暫有亦非蹔無況復如來圓",
    "X10n0257_001:0454a10": "覺隨順而為虗空平等本性。",
    "X10n0257_001:0454a11": "此以世空喻真空也(鄣南)虗空世法尚不同華起滅",
    "X10n0257_001:0454a12": "況如來隨順圓覺湛然真常是虗空之體性耶覺",
    "X10n0257_001:0454a13": "為空性者佛頂云空生大覺中又云寂照含虗空",
    "X10n0257_001:0454a14": "復言平等者然圓覺雖是虗空之性而冥合不分",
    "X10n0257_001:0454a15": "周徧法界無分無限無別能依所依故云平等此",
    "X10n0257_001:0454a16": "意者空在覺中空尚常寂況覺為空性豈增減耶",
    "X10n0257_001:0454a17": "喻猶不及故云況復(圭峯)。",
    "X10n0257_001:0454a18": "二約修德顯真別申後難。",
    "X10n0257_001:0454a19": "善男子如銷金鑛金非銷有既已成金不重為鑛經",
    "X10n0257_001:0454a20": "無窮時金性不壞不應說言本非成就如來圓覺亦",
    "X10n0257_001:0454a21": "復如是。",
    "X10n0257_001:0454a22": "金在鑛中銷鑛金現非銷始有若因銷有銷頑石",
    "X10n0257_001:0454a23": "等亦應得金故知雖假爐冶銷鎔金性要須本有",
    "X10n0257_001:0454a24": "既已成金等者此明在鑛則隱出鑛則顯隱顯雖",
    "X10n0257_001:0454b01": "殊金性常一不應說言本非成就者釋成金性本",
    "X10n0257_001:0454b02": "有也如來圓覺亦復如是者合也前就圓悟之理",
    "X10n0257_001:0454b03": "生佛俱是本真以成普眼段中眾生成佛之義故",
    "X10n0257_001:0454b04": "舉空華元來不起非後始滅法合云生死涅槃同",
    "X10n0257_001:0454b05": "於起滅所以俱通三難今就不壞因果之相故說",
    "X10n0257_001:0454b06": "銷鑛出金華則始終本無鑛乃因銷始盡意云圓",
    "X10n0257_001:0454b07": "頓之理雖齊迷悟不妨成異既有多生習障還須",
    "X10n0257_001:0454b08": "背習顯真真顯則究竟清淨若但用前喻即撥無",
    "X10n0257_001:0454b09": "迷悟因果之相便成邪見若但用此喻即成眾生",
    "X10n0257_001:0454b10": "覺性本來不淨失真常理亦成邪見道理微妙一",
    "X10n0257_001:0454b11": "喻難齊故說兩事故此喻唯答第三難也(圭峯)此",
    "X10n0257_001:0454b12": "一喻意雖正釋第三佛不再迷之難然既云金非",
    "X10n0257_001:0454b13": "銷有不應說言本非成就義亦兼通前之二難俱",
    "X10n0257_001:0454b14": "為釋成本來成佛至下重頌略舉一喻葢以此也",
    "X10n0257_001:0454b15": "雖兼釋前正意還是別申後難如首楞嚴釋富樓",
    "X10n0257_001:0454b16": "那第二番疑亦舉此喻云又如金鑛雜於精金其",
    "X10n0257_001:0454b17": "金一純更不成雜問眾生本佛背性成迷今日聞",
    "X10n0257_001:0454b18": "熏返迷歸性是則真妄宛有始末經論何云無始",
    "X10n0257_001:0454b19": "無明曰覺理圓澄初非迷悟教門指決似有始終",
    "X10n0257_001:0454b20": "然生性雖真奈從本不達以本不達故無明無始",
    "X10n0257_001:0454b21": "也荊溪染淨不二門取喻云濁水清水波濕無殊",
    "X10n0257_001:0454b22": "清濁雖即由緣而濁成本有濁雖本有而全體是",
    "X10n0257_001:0454b23": "清指要解曰濁水喻迷中染心清水喻果後淨心",
    "X10n0257_001:0454b24": "波喻三千俱用濕喻三千俱體水之波濕常無增",
    "X10n0257_001:0454c01": "減若其清濁必各由緣雖象入則濁珠入則清而",
    "X10n0257_001:0454c02": "其濁緣與水俱有從來未悟故濁在前如山抱玉",
    "X10n0257_001:0454c03": "如沙有金鑛朴本有水雖本濁濁非水性故全體",
    "X10n0257_001:0454c04": "是清智者以譬喻得解請勿再惑(私註)此章徵釋迷",
    "X10n0257_001:0454c05": "性始終若了此問答何必唐復禮法師說真妄偈",
    "X10n0257_001:0454c06": "問天下學者清涼圭峰皆有偈答若了佛答何必",
    "X10n0257_001:0454c07": "有偈若有始終無非妄見此之妄見起必無因故",
    "X10n0257_001:0454c08": "云有思惟心測度如來圓覺境界如取螢火燒須",
    "X10n0257_001:0454c09": "彌山終不能著有所疑者皆輪迴心妄見盡處唯",
    "X10n0257_001:0454c10": "一圓覺銷金之喻未免涉修須知金性本不假銷",
    "X10n0257_001:0454c11": "不可以喻喻真解脫(竹菴)。三示性令息妄心三",
    "X10n0257_001:0454c12": "初覺性元常。",
    "X10n0257_001:0454c13": "善男子一切如來妙圓覺心本無菩提及與涅槃亦",
    "X10n0257_001:0454c14": "無成佛及不成佛無妄輪迴及非輪迴。",
    "X10n0257_001:0454c15": "妙圓覺性平等常住即一切法離一切相(私註)先標",
    "X10n0257_001:0454c16": "覺心為宗後方拂迹者明非斷滅拂有三節菩提",
    "X10n0257_001:0454c17": "涅槃拂轉依之名也由轉煩惱生死故曰菩提涅",
    "X10n0257_001:0454c18": "槃體雖即真名因妄得次二節皆雙拂對待圓覺",
    "X10n0257_001:0454c19": "性中都無此事若有少見則迷圓覺(圭峯)。",
    "X10n0257_001:0454c20": "二思惟罔測二。初舉況。",
    "X10n0257_001:0454c21": "善男子但諸聲聞所圓境界身心語言皆悉斷滅終",
    "X10n0257_001:0454c22": "不能至彼之親證所現涅槃何況能以有思惟心測",
    "X10n0257_001:0454c23": "度如來圓覺境界。",
    "X10n0257_001:0454c24": "此舉劣況勝也無餘涅槃身智俱寂有思惟心終",
    "X10n0257_001:0455a01": "不能至何況能測圓覺境界(私註)舉勝彰劣文有兩",
    "X10n0257_001:0455a02": "對初小聖理智對二凡心真覺對意云小聖真智",
    "X10n0257_001:0455a03": "尚不能親到小聖之理況凡心劣於前智真覺又",
    "X10n0257_001:0455a04": "超前理轉轉懸隔何能造耶如百僚尚畏宰相百",
    "X10n0257_001:0455a05": "姓豈親天子(圭峯)。二喻顯。",
    "X10n0257_001:0455a06": "如取螢火燒須彌山終不能著以輪迴心生輪迴見",
    "X10n0257_001:0455a07": "入於如來大寂滅海終不能至。",
    "X10n0257_001:0455a08": "須彌翻妙高此山四寶所成輪迴心即思惟也(私註)。",
    "X10n0257_001:0455a09": "三指前勸誡。",
    "X10n0257_001:0455a10": "是故我說一切菩薩及末世眾生先斷無始輪迴根本。",
    "X10n0257_001:0455a11": "若遠指前文即文殊章先斷無明或指餘經皆如",
    "X10n0257_001:0455a12": "是說(圭峯)取捨皆是輪迴意令先斷今重舉以勸誡",
    "X10n0257_001:0455a13": "也(慈室)四結斥疑情非問三。初展轉妄想。",
    "X10n0257_001:0455a14": "善男子有作思惟從有心起皆是六塵妄想緣氣非",
    "X10n0257_001:0455a15": "實心體已如空華用此思惟辨於佛境猶如空華復",
    "X10n0257_001:0455a16": "結空果展轉妄想無有是處。",
    "X10n0257_001:0455a17": "二不成方便。",
    "X10n0257_001:0455a18": "善男子虗妄浮心多諸巧見不能成就圓覺方便。",
    "X10n0257_001:0455a19": "指前疑情為浮心巧見(私註)。三結非正問。",
    "X10n0257_001:0455a20": "如是分別非為正問。",
    "X10n0257_001:0455a21": "前讚善哉者美其起教此責非正者顯其實理此",
    "X10n0257_001:0455a22": "一段疑最障修證若不徵起末世長迷剛藏所徵",
    "X10n0257_001:0455a23": "意在佛責故知責此之過始彰徵起有功乍看似",
    "X10n0257_001:0455a24": "前後乖違細詳乃始終符合可審翫味妙在斯焉",
    "X10n0257_001:0455b01": "(圭峯)二偈頌二。初標舉。",
    "X10n0257_001:0455b02": "爾時世尊欲重宣此義而說偈言。",
    "X10n0257_001:0455b03": "二正頌四。初領反責疑本。",
    "X10n0257_001:0455b04": "　金剛藏當知　　如來寂滅性　　未曾有終始",
    "X10n0257_001:0455b05": "　若以輪迴心　　思惟即旋復　　但至輪迴際",
    "X10n0257_001:0455b06": "　不能入佛海",
    "X10n0257_001:0455b07": "長行先舉妄想偈文先舉實性(圭峯)。",
    "X10n0257_001:0455b08": "二頌喻釋現疑。",
    "X10n0257_001:0455b09": "　譬如銷金鑛　　金非銷故有　　雖復本來金",
    "X10n0257_001:0455b10": "　終以銷成就　　一成真金體　　不復重為鑛",
    "X10n0257_001:0455b11": "略不頌空華影在後段故(圭峯)。三頌示性息妄。",
    "X10n0257_001:0455b12": "　生死與涅槃　　凡夫及諸佛　　同為空華相",
    "X10n0257_001:0455b13": "向明覺性元常與喻中合文意同故空華喻義通",
    "X10n0257_001:0455b14": "前後(私註)。四頌結斥疑情。",
    "X10n0257_001:0455b15": "　思惟猶幻化　　何況詰虗妄　　若能了此心",
    "X10n0257_001:0455b16": "　然後求圓覺",
    "X10n0257_001:0455b17": "初二句長行云用此思惟辨於佛境猶如空華復",
    "X10n0257_001:0455b18": "結空果詰者辨也次二句依解起行與前結非正",
    "X10n0257_001:0455b19": "問互顯(私註)。",
    "X10n0257_001:0455b20": "○三彌勒章顯示輪迴根本由前章云先斷無始輪",
    "X10n0257_001:0455b21": "迴根本今窮根本及能斷性分二初請問三。",
    "X10n0257_001:0455b22": "初進問威儀。",
    "X10n0257_001:0455b23": "於是彌勒菩薩在大眾中即從座起頂禮佛足右繞",
    "X10n0257_001:0455b24": "三帀長跪叉手而白佛言。",
    "X10n0257_001:0455c01": "二陳詞正請三。初慶前聞。",
    "X10n0257_001:0455c02": "大悲世尊廣為菩薩開祕密藏令諸大眾深悟輪迴",
    "X10n0257_001:0455c03": "分別邪正能施末世一切眾生無畏道眼於大涅槃",
    "X10n0257_001:0455c04": "生決定信無復重隨輪轉境界起循環見。",
    "X10n0257_001:0455c05": "輪迴者前說始終生滅等說妄名邪圓覺名正循",
    "X10n0257_001:0455c06": "環見者如前三惑(私註)二述今問問意有四先問輪",
    "X10n0257_001:0455c07": "迴根本次問輪迴種性三問行門深淺四問度生",
    "X10n0257_001:0455c08": "方便總而言之不出所斷及能斷也分二。",
    "X10n0257_001:0455c09": "初問所斷輪迴。",
    "X10n0257_001:0455c10": "世尊若諸菩薩及末世眾生欲遊如來大寂滅海云",
    "X10n0257_001:0455c11": "何當斷輪迴根本於諸輪迴有幾種性。",
    "X10n0257_001:0455c12": "云何當斷輪迴根本者雖問當斷意在根本下文",
    "X10n0257_001:0455c13": "即指恩愛貪欲如伐樹求根灸病須穴也於諸輪",
    "X10n0257_001:0455c14": "迴有幾種性者上總云種種取捨皆是輪迴今究",
    "X10n0257_001:0455c15": "種種之言的有幾等墮輪迴數答中即指四生六",
    "X10n0257_001:0455c16": "趣是也圭山於此章科判偶乖起復故準煥疏先",
    "X10n0257_001:0455c17": "此示之(私註)。二問能斷行願。",
    "X10n0257_001:0455c18": "修佛菩提幾等差別迴入塵勞當設幾種教化方便",
    "X10n0257_001:0455c19": "度諸眾生。",
    "X10n0257_001:0455c20": "初二句問意者道雖平等行有淺深故下答以依",
    "X10n0257_001:0455c21": "二種障五性差別迴入塵勞等者即請下大悲方",
    "X10n0257_001:0455c22": "便化他願力也(私註)。三結請意。",
    "X10n0257_001:0455c23": "惟願不捨救世大悲令諸修行一切菩薩及末世眾",
    "X10n0257_001:0455c24": "生慧目肅清照曜心鏡圓悟如來無上知見。",
    "X10n0257_001:0456a01": "慧目如如智也心鏡如如境也(慈室)。三三展虔誠。",
    "X10n0257_001:0456a02": "作是語已五體投地如是三請終而復始。",
    "X10n0257_001:0456a03": "二佛答三。初讚許。",
    "X10n0257_001:0456a04": "爾時世尊告彌勒菩薩言善哉善哉善男子汝等乃",
    "X10n0257_001:0456a05": "能為諸菩薩及末世眾生請問如來深奧祕密微妙",
    "X10n0257_001:0456a06": "之義令諸菩薩潔清慧目及令一切末世眾生永斷",
    "X10n0257_001:0456a07": "輪迴心悟實相具無生忍汝今諦聽當為汝說。",
    "X10n0257_001:0456a08": "實相者離虗妄也生死涅槃俱寂滅故無生忍者",
    "X10n0257_001:0456a09": "忍是印可決定之義證得諸法常住名無生忍以",
    "X10n0257_001:0456a10": "位對之圓教初住(私註)。二受旨。",
    "X10n0257_001:0456a11": "時彌勒菩薩奉教歡喜及諸大眾默然而聽。",
    "X10n0257_001:0456a12": "三正答二初長行二初廣答二初答所斷輪迴三",
    "X10n0257_001:0456a13": "初指根本。",
    "X10n0257_001:0456a14": "善男子一切眾生從無始際由有種種恩愛貪欲故",
    "X10n0257_001:0456a15": "有輪迴。",
    "X10n0257_001:0456a16": "對五塵境起貪欲心三有沈迴無時斷絕法華云",
    "X10n0257_001:0456a17": "諸苦所因貪欲為本故須離愛方免輪迴(私註)恩愛",
    "X10n0257_001:0456a18": "即惑也貪欲即業也實由煩惱潤業業能潤生故",
    "X10n0257_001:0456a19": "有生死是知輪迴通以惑業為根本(慈室)二明種性",
    "X10n0257_001:0456a20": "二初總示四生三。初命因於欲。",
    "X10n0257_001:0456a21": "若諸世界一切種性卵生胎生濕生化生皆因淫欲",
    "X10n0257_001:0456a22": "而正性命。",
    "X10n0257_001:0456a23": "既標云一切種性顯是答前於諸輪迴有幾種性",
    "X10n0257_001:0456a24": "之問諸疏失考唯鄣南得之四生性命者果也淫",
    "X10n0257_001:0456b01": "欲因也故下結云愛欲為因愛命為果(私註)以四生",
    "X10n0257_001:0456b02": "配六道者天及地獄化生鬼通胎化謂鬼子及地",
    "X10n0257_001:0456b03": "行羅剎是胎餘皆化生人畜各四人具四者毗舍",
    "X10n0257_001:0456b04": "佉母卵生三十子胎則常人濕則奈女(從枯老奈樹中濕處",
    "X10n0257_001:0456b05": "而生)化則劫初畜具四者金翅及龍餘獸皆胎餘鳥",
    "X10n0257_001:0456b06": "皆卵然著地飛空若水若陸微細蠢動或卵胎或",
    "X10n0257_001:0456b07": "濕化不可具分品類皆因淫欲而正性命者淫謂",
    "X10n0257_001:0456b08": "淫染愛著但是情染總名為淫縱使化生亦依業",
    "X10n0257_001:0456b09": "染且約欲界輕重者六受欲交抱執手笑視淫(居地",
    "X10n0257_001:0456b10": "交夜摩抱兜率執手化樂笑他化視)四洲之人同四王界餘諸異類",
    "X10n0257_001:0456b11": "卵濕胎形心染氣傳難具分析受性稟命莫不由",
    "X10n0257_001:0456b12": "之(圭峰)。二欲滋於愛。",
    "X10n0257_001:0456b13": "當知輪迴愛為根本由有諸欲助發愛性是故能令",
    "X10n0257_001:0456b14": "生死相續。",
    "X10n0257_001:0456b15": "雖四生性命以欲為因然欲因愛生以愛為本復",
    "X10n0257_001:0456b16": "由諸欲滋發愛性故使苦報輪轉相續(私註)。",
    "X10n0257_001:0456b17": "三結成因果。",
    "X10n0257_001:0456b18": "欲因愛生命因欲有眾生愛命還依欲本愛欲為因",
    "X10n0257_001:0456b19": "愛命為果。",
    "X10n0257_001:0456b20": "眾生愛命還依欲本者愛謂愛心命謂身命雖欲",
    "X10n0257_001:0456b21": "從愛生命從欲有然由欲業滋助於愛受報無窮",
    "X10n0257_001:0456b22": "故曰還依欲本(私註)。二別明六趣二初別示三",
    "X10n0257_001:0456b23": "初惡趣。",
    "X10n0257_001:0456b24": "由於欲境起諸違順境背愛心而生憎嫉造種種業",
    "X10n0257_001:0456c01": "是故復生地獄餓鬼。",
    "X10n0257_001:0456c02": "違順皆是造業之境種種業者莫非三品貪嗔癡",
    "X10n0257_001:0456c03": "(慈室)由愛彼境境不順心便生熱惱憎嫉憎嫉故起",
    "X10n0257_001:0456c04": "嗔嗔故殺害逼惱打罵陵辱種種惡業從此便興",
    "X10n0257_001:0456c05": "亦可境稱愛心而生耽著淫盜飲啖侵奪綺妄種",
    "X10n0257_001:0456c06": "種惡業文無者略也言種種者十不善等無畜生",
    "X10n0257_001:0456c07": "者取其文順成句以二例知亦可翻譯傳寫脫漏",
    "X10n0257_001:0456c08": "義必合有故華嚴云十不善業道上者地獄因中",
    "X10n0257_001:0456c09": "者畜生因下者餓鬼因(圭峯)。二天人。",
    "X10n0257_001:0456c10": "知欲可厭愛厭業道捨惡樂善復現天人。",
    "X10n0257_001:0456c11": "知欲可厭者離惡道因愛厭業道者於捨惡法門",
    "X10n0257_001:0456c12": "深生愛樂捨惡樂善者捨十惡樂十善也天人樂",
    "X10n0257_001:0456c13": "報也華嚴云十善業道是人天受生因判云樂報",
    "X10n0257_001:0456c14": "麤相言之若論人間八苦天上五衰地居斫截殘",
    "X10n0257_001:0456c15": "害驅擯豈能免苦若於天鬼畜中開出修羅即成",
    "X10n0257_001:0456c16": "六道(圭峯)厭業之道五戒十善也(慈室)。三定地。",
    "X10n0257_001:0456c17": "又知諸愛可厭惡故棄愛樂捨還滋愛本便現有為",
    "X10n0257_001:0456c18": "增上善果。",
    "X10n0257_001:0456c19": "知其愛惡愛善俱未免苦棄彼愛心樂修捨法即",
    "X10n0257_001:0456c20": "四禪八定而不知樂捨之心還同彼愛故云還滋",
    "X10n0257_001:0456c21": "愛本增上善果者上二界殊勝依正二報也由於",
    "X10n0257_001:0456c22": "欲界修得此定各隨其地而生彼天(圭峯)色無色界",
    "X10n0257_001:0456c23": "雖是有為對下欲界故名增上樂捨者趣舉四禪",
    "X10n0257_001:0456c24": "八定之捨支而此樂捨之心本出於愛(慈室)。",
    "X10n0257_001:0457a01": "二總結。",
    "X10n0257_001:0457a02": "皆輪迴故不成聖道。",
    "X10n0257_001:0457a03": "三勸令斷三。初正勸。",
    "X10n0257_001:0457a04": "是故眾生欲脫生死免諸輪迴先斷貪欲及除愛渴。",
    "X10n0257_001:0457a05": "貪欲愛渴是業惑因欲出輪迴先除此二因若不",
    "X10n0257_001:0457a06": "斷苦報無窮愛渴者愛心至切如渴須飲(私註)。",
    "X10n0257_001:0457a07": "二釋疑。",
    "X10n0257_001:0457a08": "善男子菩薩變化示現世間非愛為本但以慈悲令",
    "X10n0257_001:0457a09": "彼捨愛假諸貪欲而入生死。",
    "X10n0257_001:0457a10": "恐有疑云既令捨愛云何菩薩亦有貪愛故受生",
    "X10n0257_001:0457a11": "耶故此通云示現受生非愛為本但以大悲同事",
    "X10n0257_001:0457a12": "利物故淨名云眾生病則菩薩病(圭峯)。三顯益。",
    "X10n0257_001:0457a13": "若諸末世一切眾生能捨諸欲及除憎愛永斷輪迴",
    "X10n0257_001:0457a14": "勤求如來圓覺境界於清淨心便得開悟。",
    "X10n0257_001:0457a15": "先能除捨方可勤求如出鑛金始堪為器前但云",
    "X10n0257_001:0457a16": "貪愛此云憎愛者愛境違情故生憎也是知憎亦",
    "X10n0257_001:0457a17": "由愛故雖兼憎意但說愛(圭峯)前云境背愛心而生",
    "X10n0257_001:0457a18": "憎嫉故兼言耳(鄣南)能斷三障即名勤求三障斷處",
    "X10n0257_001:0457a19": "心即清淨(慈室)二答能斷行願二。初行性差別二",
    "X10n0257_001:0457a20": "初總標。",
    "X10n0257_001:0457a21": "善男子一切眾生由本貪欲發揮無明顯出五性差",
    "X10n0257_001:0457a22": "別不等依二種障而現深淺。",
    "X10n0257_001:0457a23": "發揮無明者發揚分布令顯彰也然根本無明但",
    "X10n0257_001:0457a24": "迷真而已本無差別由貪欲不同故熏發之令成",
    "X10n0257_001:0457b01": "五別(圭峯小鈔)一切眾生枉受輪轉只為一念無始貪",
    "X10n0257_001:0457b02": "愛發揮一切無明境界佛名經云有愛則生無愛",
    "X10n0257_001:0457b03": "則滅故知生死貪愛為本一切大教皆如是說淺",
    "X10n0257_001:0457b04": "深二障差別五性事障麤重為淺理障微細為深",
    "X10n0257_001:0457b05": "淺故先斷深故後除此以障道近遠名為事理五",
    "X10n0257_001:0457b06": "性者若相宗執權教說定性聲聞定性緣覺及一",
    "X10n0257_001:0457b07": "闡提三無佛性菩薩及不定性二有佛性此取善",
    "X10n0257_001:0457b08": "惡性分也今取新熏聞教有所差別一聲聞二緣",
    "X10n0257_001:0457b09": "覺三菩薩四不定性五外道性(竹菴)此段顯示能斷",
    "X10n0257_001:0457b10": "之行正答前修佛菩提幾等差別之問夫行有深",
    "X10n0257_001:0457b11": "淺由障有理事依障論斷故行顯五性如病有輕",
    "X10n0257_001:0457b12": "重故治之不齊也貪欲無明即二障之體五性差",
    "X10n0257_001:0457b13": "別乃淺深之行又行約法五性約人寄人論法耳",
    "X10n0257_001:0457b14": "發揮者由本貪欲即發無始無明遂成二障蓋牒",
    "X10n0257_001:0457b15": "前所斷顯今能斷菩提行性荊溪祖師曰秪由忘",
    "X10n0257_001:0457b16": "智親疎致使迷成厚薄迷厚薄故強分二惑義開",
    "X10n0257_001:0457b17": "六即名智淺深亦此意焉當知五性非輪迴數亦",
    "X10n0257_001:0457b18": "非約障以論深淺舊解似誤宜究經文(私註)。",
    "X10n0257_001:0457b19": "二別釋二。初二障。",
    "X10n0257_001:0457b20": "云何二障一者理障礙正知見二者事障續諸生死。",
    "X10n0257_001:0457b21": "根本無明親障中道名理障枝末無明牽生三界",
    "X10n0257_001:0457b22": "名事障約界內外對論事理小乘真理望大乘還",
    "X10n0257_001:0457b23": "屬變易生死大乘變易生死對小乘屬真理下明",
    "X10n0257_001:0457b24": "二乘先斷事障即知是見思也(鄣南)界外非無生死",
    "X10n0257_001:0457c01": "以變易苦輕但云礙正知見見思亦障偏真以分",
    "X10n0257_001:0457c02": "段苦重但云續諸生死(東陽)二五性三。初徵。",
    "X10n0257_001:0457c03": "云何五性。",
    "X10n0257_001:0457c04": "一凡夫性二二乘性三菩薩性四不定性五外道",
    "X10n0257_001:0457c05": "性圭峰乃開二乘共為五性初凡夫性一段經文",
    "X10n0257_001:0457c06": "科云總明未熏非五性數今觀經意豈以合四為",
    "X10n0257_001:0457c07": "五耶然亦未可會同相宗五性今經但云未成非",
    "X10n0257_001:0457c08": "永無成佛之義(鄣南)二釋五。初凡夫性。",
    "X10n0257_001:0457c09": "善男子若此二障未得斷滅名未成佛。",
    "X10n0257_001:0457c10": "因緣生法所觀之境六道凡夫也約此未斷未證",
    "X10n0257_001:0457c11": "為一種顯下趣向斷證為四種爾(鄣南)聞教發心觀",
    "X10n0257_001:0457c12": "智猶弱故事理障全未伏斷莫階賢聖且屬凡夫",
    "X10n0257_001:0457c13": "也簡異第五邪師過謬成外道性(私註)。二二乘性。",
    "X10n0257_001:0457c14": "若諸眾生永捨貪欲先除事障未斷理障但能悟入",
    "X10n0257_001:0457c15": "聲聞緣覺未能顯住菩薩境界。",
    "X10n0257_001:0457c16": "同斷見思同出三界但教有諦緣惑論正習緣覺",
    "X10n0257_001:0457c17": "侵習小異耳(私註)。三菩薩性。",
    "X10n0257_001:0457c18": "善男子若諸末世一切眾生欲汎如來大圓覺海先",
    "X10n0257_001:0457c19": "當發願勤斷二障二障已伏即能悟入菩薩境界若",
    "X10n0257_001:0457c20": "事理障已永斷滅即入如來微妙圓覺滿足菩提及",
    "X10n0257_001:0457c21": "大涅槃。",
    "X10n0257_001:0457c22": "發願斷障義兼四弘二障已伏即當圓教觀行之",
    "X10n0257_001:0457c23": "位悟入者此是解悟二障永滅方是證悟事障若",
    "X10n0257_001:0457c24": "盡入圓十信理障若斷圓教初住極至妙覺(私註)。",
    "X10n0257_001:0458a01": "四不定性。",
    "X10n0257_001:0458a02": "善男子一切眾生皆證圓覺逢善知識依彼所作因",
    "X10n0257_001:0458a03": "地法行爾時修習便有頓漸若遇如來無上菩提正",
    "X10n0257_001:0458a04": "修行路根無大小皆成佛果。",
    "X10n0257_001:0458a05": "一切眾生皆證圓覺圭峰云以己證知一切有情",
    "X10n0257_001:0458a06": "無不是覺譯經訛也應云證諸眾生皆有圓覺噫",
    "X10n0257_001:0458a07": "圭峰疏序云心本是佛那得輙改此中經文亦有",
    "X10n0257_001:0458a08": "引經一切眾生即寂滅相以證不訛然終未能了",
    "X10n0257_001:0458a09": "一切如來所修所證皆本性德若非性德則名別",
    "X10n0257_001:0458a10": "修別證非圓頓也皆證圓覺與夫本來成佛相去",
    "X10n0257_001:0458a11": "幾何圭峰自謂教逢斯典心開於一言之下不謂",
    "X10n0257_001:0458a12": "此文偶乖經意(竹菴)略疏此解先德皆不取具如煥",
    "X10n0257_001:0458a13": "疏蓋不明性具故爾學者當依法不依人可也言",
    "X10n0257_001:0458a14": "不定性者修習頓漸或前或後也性雖不定但遇",
    "X10n0257_001:0458a15": "佛圓覺無不趣極故曰根無大小皆成佛道(私註)。",
    "X10n0257_001:0458a16": "五外道性。",
    "X10n0257_001:0458a17": "若諸眾生雖求善友遇邪見者未得正悟是則名為",
    "X10n0257_001:0458a18": "外道種性邪師過謬非眾生咎。",
    "X10n0257_001:0458a19": "本非外道由不遇真正善知識心行理外故名外",
    "X10n0257_001:0458a20": "道(竹菴)。三結。",
    "X10n0257_001:0458a21": "是名眾生五性差別。",
    "X10n0257_001:0458a22": "圭峰云若答菩提幾等之文應云菩提五性差別",
    "X10n0257_001:0458a23": "今云眾生五性即知義屬輪迴今謂非也且五性",
    "X10n0257_001:0458a24": "中菩薩性不定性皆悟圓覺豈得亦屬輪迴耶須",
    "X10n0257_001:0458b01": "知菩提乃所學之法眾生是能學之人但造之有",
    "X10n0257_001:0458b02": "差遂成五別(鄣南)。二悲願度生。",
    "X10n0257_001:0458b03": "善男子菩薩唯以大悲方便入諸世間開發未悟乃",
    "X10n0257_001:0458b04": "至示現種種形相逆順境界與其同事化令成佛皆",
    "X10n0257_001:0458b05": "依無始清淨願力。",
    "X10n0257_001:0458b06": "圓乘真出假位也(鄣南)大悲乃拔苦之本心方便為",
    "X10n0257_001:0458b07": "設化之通軌形相逆順四攝化物無過於此清淨",
    "X10n0257_001:0458b08": "願力必兼四弘(慈室)形相者如觀世音隨類應身逆",
    "X10n0257_001:0458b09": "順者或為親友以引之或為怨家以怖之同事者",
    "X10n0257_001:0458b10": "四攝之一意該餘三謂布施愛語利行清淨願力",
    "X10n0257_001:0458b11": "非希望報恩亦非愛見此同體大悲稱性大願性",
    "X10n0257_001:0458b12": "本具之非別新得(圭峯)。二結酬。",
    "X10n0257_001:0458b13": "若諸末世一切眾生於大圓覺起增上心當發菩薩",
    "X10n0257_001:0458b14": "清淨大願應作是言願我今者住佛圓覺求善知識",
    "X10n0257_001:0458b15": "莫值外道及與二乘依願修行漸斷諸障障盡願滿",
    "X10n0257_001:0458b16": "便登解脫清淨法殿證大圓覺妙莊嚴域。",
    "X10n0257_001:0458b17": "以增上心發廣大願皆無作四弘住佛圓覺即成",
    "X10n0257_001:0458b18": "佛道依願修行即學法門漸斷諸障即斷煩惱發",
    "X10n0257_001:0458b19": "是三願全在度生此是因行障盡下果證也清淨",
    "X10n0257_001:0458b20": "殿莊嚴域皆是所證圓覺境界(慈室)圓信諸法即大",
    "X10n0257_001:0458b21": "圓覺名增上心普會自他俱入實際是菩薩願一",
    "X10n0257_001:0458b22": "切勝行無願不克如普賢十大願王為無量智行",
    "X10n0257_001:0458b23": "之本也佛意深切智者勉諸(私註)二偈頌二",
    "X10n0257_001:0458b24": "初標舉。",
    "X10n0257_001:0458c01": "爾時世尊欲重宣此義而說偈言。",
    "X10n0257_001:0458c02": "二正頌四。初頌根本。",
    "X10n0257_001:0458c03": "　彌勒汝當知　　一切諸眾生　　不得大解脫",
    "X10n0257_001:0458c04": "　皆由貪欲故　　隨落於生死",
    "X10n0257_001:0458c05": "二頌勸斷。",
    "X10n0257_001:0458c06": "　若能斷憎愛　　及與貪嗔癡　　不因差別性",
    "X10n0257_001:0458c07": "　皆得成佛道　　二障永消滅　　求師得正悟",
    "X10n0257_001:0458c08": "　隨順菩薩願　　依止大涅槃",
    "X10n0257_001:0458c09": "初兩句正頌勸斷中顯益之文因斷必果亡故略",
    "X10n0257_001:0458c10": "不頌輪迴種性又以斷妄即得會真故連頌不定",
    "X10n0257_001:0458c11": "性菩薩性餘三性略得正修行能斷貪欲根無大",
    "X10n0257_001:0458c12": "小皆成佛果故曰不因差別性皆得成佛道因依",
    "X10n0257_001:0458c13": "也(私註)。三頌悲願。",
    "X10n0257_001:0458c14": "　十方諸菩薩　　皆以大悲願　　示現入生死",
    "X10n0257_001:0458c15": "四頌結酬。",
    "X10n0257_001:0458c16": "　現在修行者　　及末世眾生　　勤斷諸愛見",
    "X10n0257_001:0458c17": "　便歸大圓覺",
    "X10n0257_001:0458c19": "大方廣圓覺修多羅了義經集註上"
}