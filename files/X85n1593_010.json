{
    "X85n1593_010:0532c07": "禪宗正脉卷第十",
    "X85n1593_010:0532c09": "南嶽臨濟宗",
    "X85n1593_010:0532c10": "楊岐方會禪師少警敏。及冠不事筆硯。繫名征商課。",
    "X85n1593_010:0532c11": "最坐不職。乃宵遯。入瑞州九峯。恍若舊遊。眷不忍去。",
    "X85n1593_010:0532c12": "遂落髮。每閱經。心融神會。能折節扣參老宿。慈明自",
    "X85n1593_010:0532c13": "南源。徙道吾石霜。師皆佐之。總院事。依之雖久。然未",
    "X85n1593_010:0532c14": "有省發。每咨參。明曰。庫司事繁。且去。他日又問。明曰。",
    "X85n1593_010:0532c15": "監寺異時兒孫遍天下在。何用忙為。一日明適出。雨",
    "X85n1593_010:0532c16": "忽作。師偵之小徑。既見。遂搊住曰。這老漢今日須與",
    "X85n1593_010:0532c17": "我說。不說打你去。明曰。監寺知是般事便休。語未卒。",
    "X85n1593_010:0532c18": "師大悟。即拜於泥途。問曰。狹路相逢時如何。明曰。你",
    "X85n1593_010:0532c19": "且躲避。我要在那裏去。師歸。來日具威儀詣方丈禮",
    "X85n1593_010:0532c20": "謝。明呵曰。未在。自是明。每山行。師輒闞其出。雖晚必",
    "X85n1593_010:0532c21": "擊皷集眾。明遽還。怒曰。少叢林。暮而陞座。何從得此",
    "X85n1593_010:0532c22": "規繩。師曰。汾陽晚參也。何謂非規繩乎。【頌】一日。明上",
    "X85n1593_010:0532c23": "堂。師出問。幽鳥語喃喃。辭雲入亂峯時如何。明曰我",
    "X85n1593_010:0532c24": "行荒草裏。汝又入深村。師曰。官不容針。更借一問。明",
    "X85n1593_010:0533a01": "便喝。師曰好喝。明又喝。師亦喝。明連喝兩喝。師禮拜。",
    "X85n1593_010:0533a02": "明曰。此事是箇人。方能擔荷。師拂袖便行。○明移興",
    "X85n1593_010:0533a03": "化。師辭歸九峯。後道俗迎居楊岐。次遷雲蓋。受請日。",
    "X85n1593_010:0533a04": "拈法衣示眾曰。會麼。若也不會。今日無端走入水牯",
    "X85n1593_010:0533a05": "牛隊裏去也。還知麼。筠陽九岫。萍實楊岐遂陞座。時",
    "X85n1593_010:0533a06": "有僧出。師曰。漁翁未擲釣。躍鱗衝浪來。僧便喝。師曰。",
    "X85n1593_010:0533a07": "不信道。僧拊掌歸眾。師曰。消得龍王多少風。問師唱",
    "X85n1593_010:0533a08": "誰家曲。宗風嗣阿誰。師曰。有馬騎馬。無馬步行。曰少",
    "X85n1593_010:0533a09": "年長老。足有機籌。師曰。念汝年老。放汝三十棒。【頌】問",
    "X85n1593_010:0533a10": "如何是佛。師曰。三脚驢子弄蹄行。曰莫祇這便是麼。",
    "X85n1593_010:0533a11": "師曰。湖南長老。云云。師便下座。【頌】九峯勤和尚把住",
    "X85n1593_010:0533a12": "云。今日喜得箇同參。師曰。作麼生是同參底事。勤曰。",
    "X85n1593_010:0533a13": "九峯牽犂。楊岐拽杷。師曰。正恁麼時楊岐在前。九峯",
    "X85n1593_010:0533a14": "在前。勤擬議。師拓開曰。將謂同參。元來不是。○問。人",
    "X85n1593_010:0533a15": "法俱遣。未是衲僧極則。佛祖雙亡。猶是學人疑處。未",
    "X85n1593_010:0533a16": "審和尚如何為人。師曰。你祇要勘破新長老。曰恁麼",
    "X85n1593_010:0533a17": "則旋斫生柴帶葉燒。師曰。七九六十三。【頌】問古人面",
    "X85n1593_010:0533a18": "壁意旨如何。師曰。西天人不會唐言。○上堂。霧鎻長",
    "X85n1593_010:0533a19": "空。風生大野。百草樹木作大師子吼。演說摩訶大般",
    "X85n1593_010:0533a20": "若。三世諸佛。在你諸人脚跟下轉大法輪。若也會得。",
    "X85n1593_010:0533a21": "功不浪施。若也不會。莫道楊岐山勢險。前頭更有最",
    "X85n1593_010:0533a22": "高峯。○上堂。楊岐乍住屋壁疎。滿牀盡布雪真珠。縮",
    "X85n1593_010:0533a23": "却項。暗嗟吁。良久曰。飜憶古人樹下居。【頌】僧問。撥雲",
    "X85n1593_010:0533a24": "見日時如何。師曰。東方來者東方坐。【頌】問天得一以",
    "X85n1593_010:0533b01": "清。地得一以寧。衲僧得一。堪作甚麼。師曰。鉢盂口向",
    "X85n1593_010:0533b02": "天。【頌】慈明忌辰設齋。眾纔集。師於真前。以兩手揑拳",
    "X85n1593_010:0533b03": "安頭上。以坐具畫一畫。打一圓相。便燒香。退身三步。",
    "X85n1593_010:0533b04": "作女人拜。首座曰。休揑怪。師曰。首座作麼生。座曰。和",
    "X85n1593_010:0533b05": "尚休揑怪。師曰。兔子喫牛嬭。第二座近前打一圓相。",
    "X85n1593_010:0533b06": "便燒香。亦退身三步。作女人拜。師近前作聽勢。座擬",
    "X85n1593_010:0533b07": "議。師打一掌曰。這漆桶。也亂做。【頌】室中問僧。栗棘蓬。",
    "X85n1593_010:0533b08": "你作麼生吞。金剛圈。你作麼生透。○示眾云。景色乍",
    "X85n1593_010:0533b09": "晴。物情舒泰。舉步也。千身彌勒動用也。隨處釋迦。文",
    "X85n1593_010:0533b10": "殊普賢。總在這裏眾中有不受人謾底。便道。楊岐和",
    "X85n1593_010:0533b11": "麩糶麵。然雖如是。布袋裏盛錐子。",
    "X85n1593_010:0533b12": "白雲守端禪師幼事翰墨。冠依茶陵郁禪師披削。往",
    "X85n1593_010:0533b13": "參楊岐。岐一日忽問。受業師為誰。師曰。茶陵郁和尚。",
    "X85n1593_010:0533b14": "岐曰。吾聞伊過橋遭攧有省。作偈甚奇。能記否。師誦",
    "X85n1593_010:0533b15": "曰。我有明珠一顆。久被塵勞關鎻。今朝塵盡光生。照",
    "X85n1593_010:0533b16": "破山河萬朵。岐笑而趨起。師愕然。通夕不寐。黎明咨",
    "X85n1593_010:0533b17": "詢之。適歲暮。岐曰。汝見昨日打敺儺者麼。曰見。岐曰。",
    "X85n1593_010:0533b18": "汝一籌不及渠。師復駭曰。意旨如何。岐曰。渠愛人笑。",
    "X85n1593_010:0533b19": "汝怕人笑。師大悟。巾侍久之。○上堂。忌口自然諸病",
    "X85n1593_010:0533b20": "減。多情未免有時勞。貧居動便成違順。落得清閑一",
    "X85n1593_010:0533b21": "味高。雖然如是。莫謂無心云是道。無心猶隔一重關。",
    "X85n1593_010:0533b22": "○示眾。云佛身充滿於法界。普現一切羣生前。隨緣",
    "X85n1593_010:0533b23": "赴感摩不周。而常處此菩提座。大眾作麼生說箇隨",
    "X85n1593_010:0533b24": "緣赴感底道理。祇於一彈指間。盡大地含生根機。一",
    "X85n1593_010:0533c01": "時應得周足。而未嘗動著一毫頭。便且喚作隨緣赴",
    "X85n1593_010:0533c02": "感。而常處此座。祇如山僧此者。受法華請。相次與大",
    "X85n1593_010:0533c03": "眾相別去。宿松縣裏開堂了。方歸院去。且道還離此",
    "X85n1593_010:0533c04": "座也無。若道離。則世諦流布。若道不離。作麼生見得",
    "X85n1593_010:0533c05": "箇不離底事。莫是無邊剎境。自他不隔於端毫。十世",
    "X85n1593_010:0533c06": "古今。始終不離於當念麼。又莫是一切無心。一時自",
    "X85n1593_010:0533c07": "遍麼。若恁麼。正是掉棒打月。到這裏。直須悟始得。悟",
    "X85n1593_010:0533c08": "後更須遇人始得。你道既悟了便休。又何必更須遇",
    "X85n1593_010:0533c09": "人。若悟了遇人底。當垂手方便之時。著著自有出身",
    "X85n1593_010:0533c10": "之路。不瞎却學者眼。若祇悟得乾蘿蔔頭底。不唯瞎",
    "X85n1593_010:0533c11": "却學者眼。兼自己動便先自犯鋒傷手。你看我楊岐",
    "X85n1593_010:0533c12": "先師。問慈明和尚道。幽鳥語喃喃。辭雲入亂峯時如",
    "X85n1593_010:0533c13": "何。答云。我行荒草裏。汝又入深村。進云。官不容針。更",
    "X85n1593_010:0533c14": "借一問。師翁便喝。進云好喝。師翁又喝。先師亦喝。師",
    "X85n1593_010:0533c15": "翁乃連喝兩喝。先師遂禮拜。大眾。須知悟了遇人者。",
    "X85n1593_010:0533c16": "向十字街頭與人相逢。却在千峯頂上握手。向千峯",
    "X85n1593_010:0533c17": "頂上相逢。却在十字街頭握手。所以山僧甞有頌云。",
    "X85n1593_010:0533c18": "他人住處我不住。他人行處我不行。不是為人難共",
    "X85n1593_010:0533c19": "聚。大都緇素要分明。山僧此者。臨行解開布袋頭。一",
    "X85n1593_010:0533c20": "時撒在諸人面前了也。有眼者莫錯怪好。珍重。○開",
    "X85n1593_010:0533c21": "堂示眾云。昔日靈山會上。世尊拈華。迦葉微笑。世尊",
    "X85n1593_010:0533c22": "道。吾有正法眼藏。分付摩訶大迦葉。次第流傳。無令",
    "X85n1593_010:0533c23": "斷絕。至于今日。大眾。若是正法眼藏。釋迦老子自無",
    "X85n1593_010:0533c24": "分。將箇甚麼分付。將箇甚麼流傳。何謂如此。況諸人",
    "X85n1593_010:0534a01": "分上。各各自有正法眼藏。每日起來是是非非。分南",
    "X85n1593_010:0534a02": "分北。種種施為。盡是正法眼藏之光影。此眼開時。乾",
    "X85n1593_010:0534a03": "坤大地。日月星辰森羅萬象。祇在面前。不見有毫釐",
    "X85n1593_010:0534a04": "之相。此眼未開時。盡在諸人眼睛裏。今日已開者。不",
    "X85n1593_010:0534a05": "在此限。有未開者。山僧不惜手。為諸人開此正法眼",
    "X85n1593_010:0534a06": "藏看。乃舉手豎兩指曰。看看。若見得去。事同一家。若",
    "X85n1593_010:0534a07": "也未然。山僧不免重說偈言。諸人法眼藏。千聖莫能",
    "X85n1593_010:0534a08": "當。為君通一線。光輝滿大唐。須彌走入海。六月降嚴",
    "X85n1593_010:0534a09": "霜。法華能恁道。無句得商量。大眾。既滿口道了。為甚",
    "X85n1593_010:0534a10": "麼却無句得商量。喝一喝曰。分身兩處看。【頌】上堂。見",
    "X85n1593_010:0534a11": "眾集。乃拈拄杖曰。大眾會麼。復卓拄杖曰。珊瑚枕上",
    "X85n1593_010:0534a12": "兩行淚。半是思君半恨君【增收】。",
    "X85n1593_010:0534a13": "保寧仁勇禪師容止淵秀。齠為大僧。通天台教。更衣",
    "X85n1593_010:0534a14": "謁雪竇明覺禪師。覺意其可任大法。誚之曰。央庠座",
    "X85n1593_010:0534a15": "主。師憤悱下山。望雪竇拜曰。我此生行脚參禪。道不",
    "X85n1593_010:0534a16": "過雪竇。誓不歸鄉。即往泐潭。踰紀疑情未泮。聞楊岐",
    "X85n1593_010:0534a17": "移雲蓋。能鈐鍵學者。直造其室。一語未及。頓明心印。",
    "X85n1593_010:0534a18": "岐歿。從同參白雲端禪師遊。研極玄奧。後出世兩住",
    "X85n1593_010:0534a19": "保寧。○僧問。如何是保寧境。師曰。主山頭倒卓。曰如",
    "X85n1593_010:0534a20": "何是境中人。師曰。鼻孔無半邊。○上堂。侍者燒香罷。",
    "X85n1593_010:0534a21": "師指侍者曰。侍者已為諸人說法了也。○上堂。風鳴",
    "X85n1593_010:0534a22": "條。雨破塊。曉來枕上鶯聲碎。蝦蟆蚯蚓一時鳴。妙德",
    "X85n1593_010:0534a23": "空生都不會。三箇成羣。四箇作隊窈窈窕窕。飃飃颻",
    "X85n1593_010:0534a24": "颻。向南北東西。折得棃花李花一佩兩佩。【頌】示眾云。",
    "X85n1593_010:0534b01": "釋迦老子四十九年說法。不曾道著一字。優波毱多",
    "X85n1593_010:0534b02": "丈室盈籌。不曾度得一人。達磨不居少室。六祖不住",
    "X85n1593_010:0534b03": "曹谿。誰是後昆。誰為先覺。既然如是。彼自無瘡。勿傷",
    "X85n1593_010:0534b04": "之也。拍膝顧眾曰。且喜得天下太平。○示眾云。真相",
    "X85n1593_010:0534b05": "無形。示形現相千怪萬狀。自此而彰。喜則滿面光生。",
    "X85n1593_010:0534b06": "怒則雙眉陡豎。非凡非聖。或是或非。人不可量。天莫",
    "X85n1593_010:0534b07": "能測。直下搆得。未稱丈夫。喚不回頭。且莫錯怪。【頌】示",
    "X85n1593_010:0534b08": "眾曰。三界唯心。萬法唯識。檻外雲生。簷前雨滴。澗水",
    "X85n1593_010:0534b09": "湛如藍。山花開似錦。此時若不究根源。直待當來問",
    "X85n1593_010:0534b10": "彌勒【增收】。",
    "X85n1593_010:0534b11": "比部孫居士【頌】因楊岐會禪師來謁。值視斷次。公曰。",
    "X85n1593_010:0534b12": "某為王事所牽。何由免離。岐指曰。委悉得麼。公曰。望",
    "X85n1593_010:0534b13": "師點破。岐曰。此是比部弘願深廣。利濟羣生。公曰。未",
    "X85n1593_010:0534b14": "審如何。岐示以偈曰。應現宰官身。廣弘悲願深。為人",
    "X85n1593_010:0534b15": "重指處。棒下血淋淋。公於此有省。",
    "X85n1593_010:0534b16": "五祖法演禪師謁圓照本禪師。古今因緣會盡。唯不",
    "X85n1593_010:0534b17": "會僧問興化。四方八面來時如何。化云。打中間底。僧",
    "X85n1593_010:0534b18": "作禮。化云。我昨日赴箇村齋。中途遇一陣卒風暴雨。",
    "X85n1593_010:0534b19": "却向古廟裏避得過。請益本。本云。此是臨濟下因緣。",
    "X85n1593_010:0534b20": "須是問他家兒孫始得。師遂謁浮山遠禪師。請益前",
    "X85n1593_010:0534b21": "話。遠云。我有箇譬喻說似你。你一似箇三家村裏賣",
    "X85n1593_010:0534b22": "柴漢子。把箇匾擔向十字街頭立地問人。中書堂今",
    "X85n1593_010:0534b23": "日商量甚麼事。師默計云。若如此大故未在。【頌】遠一",
    "X85n1593_010:0534b24": "日語師曰。吾老矣。恐虗度子光陰。可往依白雲。此老",
    "X85n1593_010:0534c01": "雖後生。吾未識面。但見其頌臨濟三頓棒話。有過人",
    "X85n1593_010:0534c02": "處。必能了子大事。師潸然。禮辭。至白雲。遂舉僧問南",
    "X85n1593_010:0534c03": "泉。摩尼珠話請問。雲叱之。師領悟。獻投機偈曰。山前",
    "X85n1593_010:0534c04": "一片閑田地。叉手叮嚀問祖翁。幾度賣來還自買。為",
    "X85n1593_010:0534c05": "憐松竹引清風。雲特印可。【頌】令掌磨事。未幾雲至。語",
    "X85n1593_010:0534c06": "師曰。有數禪客。自廬山來。皆有悟入處。教伊說亦說",
    "X85n1593_010:0534c07": "得有來由。舉因緣問伊亦明得。教伊下語亦下得。祇",
    "X85n1593_010:0534c08": "是未在。師於是大疑。私自計曰。既悟了。說亦說得。明",
    "X85n1593_010:0534c09": "亦明得。如何却未在。遂參究累日。忽然省悟。從前寶",
    "X85n1593_010:0534c10": "惜。一時放下。走見白雲。雲為手舞足蹈。師亦一笑而",
    "X85n1593_010:0534c11": "已。師後曰。吾因茲出一身白汗。便明得下載清風。○",
    "X85n1593_010:0534c12": "雲一日示眾曰。古人道如鏡鑄像。像成後鏡在甚麼",
    "X85n1593_010:0534c13": "處。眾下語不契。舉以問師。師近前問訊曰。也不較多。",
    "X85n1593_010:0534c14": "雲笑曰。須是道者始得。乃命分座。開示方來。【頌】僧問。",
    "X85n1593_010:0534c15": "如何是臨濟下事。師曰。五逆聞雷。【頌】問如何是佛。師",
    "X85n1593_010:0534c16": "曰。口是禍門。又曰。肥從口入。【頌】問一代時教。是箇切",
    "X85n1593_010:0534c17": "脚。未審切那箇字。師曰。鉢囉娘。○問如何是先照後",
    "X85n1593_010:0534c18": "用。師曰。王言如絲。曰如何是先用後照。師曰。其出如",
    "X85n1593_010:0534c19": "綸。曰如何是照用同時。師曰。舉起軒轅鑑。蚩尤頓失",
    "X85n1593_010:0534c20": "威。曰如何是照用不同時。師曰金將火試。○上堂。千",
    "X85n1593_010:0534c21": "峯列翠岸柳垂金。樵父謳歌。漁人皷舞。笙簧聒地。鳥",
    "X85n1593_010:0534c22": "語昵喃。紅粉佳人。風流公子。一一。為汝諸人發上上",
    "X85n1593_010:0534c23": "機。開正法眼。若向這裏薦得。金色頭陀。無容身處。若",
    "X85n1593_010:0534c24": "也不會。喫粥喫飯。許你十穿八穴。○上堂。汝等諸人。",
    "X85n1593_010:0535a01": "見老和尚鼓動脣吻。豎起拂子。便作勝解。及乎山禽",
    "X85n1593_010:0535a02": "聚集。牛動尾巴。却將作等閑。殊不知簷聲不斷前旬",
    "X85n1593_010:0535a03": "雨。電影還連後夜雷。【頌】謝監收上堂。人之性命事。第",
    "X85n1593_010:0535a04": "一須是○。欲得成此○。先須防於○。若是真○人○",
    "X85n1593_010:0535a05": "○。【頌】師十有餘年。海上參尋。見數人尊宿。自為了當。",
    "X85n1593_010:0535a06": "及到浮山會裏。直是開口不得。後到白雲門下。咬破",
    "X85n1593_010:0535a07": "一箇鐵酸豏。直得百味具足。且道豏子一句。作麼生",
    "X85n1593_010:0535a08": "道。乃曰。花發鷄冠媚早秋。誰人能染紫絲頭。有時風",
    "X85n1593_010:0535a09": "動頻相倚。似向堦前鬪不休。○上堂。山僧昨日入城。",
    "X85n1593_010:0535a10": "見一棚傀儡。不免近前看。或見端嚴奇特或見醜陋",
    "X85n1593_010:0535a11": "不堪。動靜行坐。青黃赤白一一見了。子細看時。元來",
    "X85n1593_010:0535a12": "青布幔裏有人。山僧忍俊不禁。乃問長史高姓。他道",
    "X85n1593_010:0535a13": "老和尚看便了。問甚麼姓。大眾。山僧被他一問。直得",
    "X85n1593_010:0535a14": "無言可對。無理可伸。還有為山僧。道得麼。昨日那裏",
    "X85n1593_010:0535a15": "落節。今日這裏拔本。○上堂。說佛說法。拈槌豎拂。白",
    "X85n1593_010:0535a16": "雲萬里德山入門便棒。臨濟入門便喝白雲萬里。然",
    "X85n1593_010:0535a17": "後恁麼也不得。不恁麼也不得。恁麼不恁麼總不得。",
    "X85n1593_010:0535a18": "也則白雲萬里。忽有箇漢出來道。長老你恁麼道。也",
    "X85n1593_010:0535a19": "則白雲萬里。這箇說話。喚作矮子看戲。隨人上下。三",
    "X85n1593_010:0535a20": "十年後。一場好笑且道笑。箇甚麼笑白雲萬里。○示",
    "X85n1593_010:0535a21": "眾云。祖師道。吾本來茲土。傳法救迷情。一花開五葉",
    "X85n1593_010:0535a22": "結果自然成。達磨大師信脚來。信口道。後代兒孫多",
    "X85n1593_010:0535a23": "成計較。要會開花結果處麼。鄭州棃。青州棗。萬物無",
    "X85n1593_010:0535a24": "過出處好。○三佛侍師於一亭上夜話。及歸。燈已滅。",
    "X85n1593_010:0535b01": "師於暗中曰。各人下一轉語。佛鑑曰。彩鳳舞丹霄。佛",
    "X85n1593_010:0535b02": "眼曰。鐵蛇橫古路。佛果曰。看脚下。師曰。滅吾宗者。乃",
    "X85n1593_010:0535b03": "克勤爾。【頌】師曰。譬如水牯牛過牕欞。頭角四蹄都過",
    "X85n1593_010:0535b04": "了。因甚麼尾巴過不得(高峯妙頌等閒放出這牛兒。頭角分明舉似誰。若向尾巴",
    "X85n1593_010:0535b05": "尖上會。新羅鷂子過多時)【增收】。",
    "X85n1593_010:0535b06": "雲蓋智本禪師僧問。人人盡有一面古鏡。如何是學",
    "X85n1593_010:0535b07": "人古鏡。師曰。打破來向你道。曰打破了也。師曰。胡地",
    "X85n1593_010:0535b08": "冬生筍。○上堂。去者鼻孔遼天。來者脚踏實地且道",
    "X85n1593_010:0535b09": "祖師意向甚麼處著。良久曰。長恨春歸無覓處。不知",
    "X85n1593_010:0535b10": "流入此中來。○上堂。高臺巴鼻開口便是若也便是。",
    "X85n1593_010:0535b11": "有甚巴鼻。月冷風高。水清山翠。○上堂。以楔出楔。有",
    "X85n1593_010:0535b12": "甚休歇。欲得休。歇以楔出楔。喝一喝。○上堂。滿口道",
    "X85n1593_010:0535b13": "不出。句句甚分明。滿目覰不見。山山疊亂青。皷聲猶",
    "X85n1593_010:0535b14": "不會何況是鐘鳴喝一喝。○上堂。祖翁卓卓犖犖。兒",
    "X85n1593_010:0535b15": "孫齷齷齪齪。有處藏頭沒處露角。借問衲僧。如何摸",
    "X85n1593_010:0535b16": "索。○上堂。橫按拄杖曰。牙如刀劒面如鐵。眼放電光",
    "X85n1593_010:0535b17": "光不歇。手把蒺蔾一萬斤。等閑敲落天邊月。卓一下。",
    "X85n1593_010:0535b18": "保福殊禪師僧問。如何是禪。師曰。秋風臨古渡。落日",
    "X85n1593_010:0535b19": "不堪聞。曰不問這箇禪。師曰。你問那箇禪。曰祖師禪。",
    "X85n1593_010:0535b20": "師曰。南華塔外松陰裏。飲露吟風又更多。",
    "X85n1593_010:0535b21": "提刑郭祥正字功甫。因謁白雲。雲上堂曰。夜來枕上",
    "X85n1593_010:0535b22": "作得箇山頌。謝功甫大儒。廬山二十年之舊。今日遠",
    "X85n1593_010:0535b23": "訪白雲之勤。當須舉與大眾。請已後分明舉似諸方。",
    "X85n1593_010:0535b24": "此頌豈唯謝功甫大儒。直要與天下有鼻孔衲僧。脫",
    "X85n1593_010:0535c01": "却著肉汗衫。莫言不道。乃曰。上大人。丘乙己。化三千。",
    "X85n1593_010:0535c02": "七十士。爾小生。八九子。佳作仁。可知禮也。公切疑。後",
    "X85n1593_010:0535c03": "聞小兒誦之。忽有省。以書報雲。雲以偈答曰。藏身不",
    "X85n1593_010:0535c04": "用縮頭。斂跡何須收脚。金烏半夜遼天。玉兔趕他不",
    "X85n1593_010:0535c05": "著。",
    "X85n1593_010:0535c06": "壽聖知淵禪師僧問。祖意西來即不問。如何是一色。",
    "X85n1593_010:0535c07": "師曰。目前無闍黎。此間無老僧。曰既不如是。如何曉",
    "X85n1593_010:0535c08": "會。師曰。領取鉤頭意。莫認定盤星。乃曰。凡有問答。一",
    "X85n1593_010:0535c09": "似擊石迸火。流出無盡法財。三草二木普霑其潤放",
    "X85n1593_010:0535c10": "行也。雲生谷口。霧罩長空。把定也。碧眼胡僧。亦須罔",
    "X85n1593_010:0535c11": "措。壽聖如斯舉唱。猶是化門。要且未有衲僧巴鼻。敢",
    "X85n1593_010:0535c12": "問諸人。作麼生是衲僧巴鼻。良久曰。布針開兩眼。君",
    "X85n1593_010:0535c13": "向那頭看。",
    "X85n1593_010:0535c14": "上方日益禪師僧問。如何是未出世邊事。師曰。井底",
    "X85n1593_010:0535c15": "蝦蟆吞却月。曰如何是出世邊事。師曰。鷺鷥踏折枯",
    "X85n1593_010:0535c16": "蘆枝。曰去此二途。如何是和尚為人處。師曰。十成好",
    "X85n1593_010:0535c17": "箇金剛鑽。攤向街頭賣與誰。",
    "X85n1593_010:0535c18": "昭覺克勤圓悟佛果禪師出蜀首謁玉泉皓。次依金",
    "X85n1593_010:0535c19": "鸞信。大溈喆。黃龍心。東林度。僉指為法器。而晦堂稱",
    "X85n1593_010:0535c20": "他日臨濟一派。屬子矣。最後見五祖。盡其機用。祖皆",
    "X85n1593_010:0535c21": "不諾。乃謂祖。強移換人。出不遜語。忿然而去。祖曰。待",
    "X85n1593_010:0535c22": "你著一頓熱病打時。方思量我在。師到金山。染傷寒",
    "X85n1593_010:0535c23": "困極。以平日見處試之。無得力者。追繹五祖之言。乃",
    "X85n1593_010:0535c24": "自誓曰。我病稍間。即歸五祖。病痊尋歸。祖一見而喜。",
    "X85n1593_010:0536a01": "令即參堂。便入侍者寮。方半月。會部使者解印還蜀。",
    "X85n1593_010:0536a02": "詣祖問道。祖曰。提刑少年曾讀小艶詩否。有兩句頗",
    "X85n1593_010:0536a03": "相近。頻呼小玉元無事。祇要檀郎認得聲。提刑應諾",
    "X85n1593_010:0536a04": "諾。祖曰。且子細。師適歸侍立次。問曰。聞和尚舉小艶",
    "X85n1593_010:0536a05": "詩。提刑會否。祖曰。他祇認得聲。師曰。祇要檀郎認得",
    "X85n1593_010:0536a06": "聲。他既認得聲。為甚麼却不是。祖曰。如何是祖師西",
    "X85n1593_010:0536a07": "來意。庭前柏樹子聻。師忽有省。遽出見鷄飛上欄干。",
    "X85n1593_010:0536a08": "鼓翅而鳴。復自謂曰。此豈不是聲。遂袖香入室。通所",
    "X85n1593_010:0536a09": "得。呈偈曰。金鴨香銷錦繡幃。笙歌叢裏醉扶歸。少年",
    "X85n1593_010:0536a10": "一段風流事。祇許佳人獨自知。祖曰。佛祖大事。非小",
    "X85n1593_010:0536a11": "根劣器所能造詣。吾助汝喜。祖徧謂山中耆舊曰。我",
    "X85n1593_010:0536a12": "侍者參得禪也。由此所至。推為上首。○出峽南遊。時",
    "X85n1593_010:0536a13": "張無盡寓荊南。以道學自居。少見推許。師艤舟謁之。",
    "X85n1593_010:0536a14": "劇談華嚴旨要。曰華嚴現量境界。理事全真。初無假",
    "X85n1593_010:0536a15": "法。所以即一而萬。了萬為一。一復一。萬復萬。浩然莫",
    "X85n1593_010:0536a16": "窮。心佛眾生。三無差別。卷舒自在。無礙圓融。此雖極",
    "X85n1593_010:0536a17": "則。終是無風帀帀之波。公於是不覺促榻。師遂問曰。",
    "X85n1593_010:0536a18": "到此與祖師西來意。為同為別。公曰。同矣。師曰。且得",
    "X85n1593_010:0536a19": "沒交涉。公色為之慍。師曰。不見雲門道。山河大地。無",
    "X85n1593_010:0536a20": "絲毫過患。猶是轉句。直得不見一色。始是半提。更須",
    "X85n1593_010:0536a21": "知有向上全提時節。彼德山臨濟。豈非全提乎。公乃",
    "X85n1593_010:0536a22": "首肎。翌日復舉。事法界。理法界。至理事無礙法界。師",
    "X85n1593_010:0536a23": "又問。此可說禪乎。公曰。正好說禪也。師笑曰。不然。正",
    "X85n1593_010:0536a24": "是法界量裏在。蓋法界量未滅。若到事事無礙法界。",
    "X85n1593_010:0536b01": "法界量滅。始好說禪。如何是佛乾屎橛。如何是佛麻",
    "X85n1593_010:0536b02": "三斤。是故真淨偈曰。事事無礙。如意自在。手把豬頭。",
    "X85n1593_010:0536b03": "口誦淨戒。趂出婬坊。未還酒債。十字街頭解開布袋。",
    "X85n1593_010:0536b04": "公曰。美哉之論。豈易得聞乎。於是以師禮。留居碧巖",
    "X85n1593_010:0536b05": "復領昭覺。僧問。雲門道。須彌山意旨如何。師曰。推不",
    "X85n1593_010:0536b06": "向前。約不退後。曰未審還有過也無。師曰。坐却舌頭。",
    "X85n1593_010:0536b07": "【頌】師凡垂問。學者擬議。則一拳【增收】。",
    "X85n1593_010:0536b08": "太平慧懃佛鑑禪師丱歲師廣教圓深試所習得度。",
    "X85n1593_010:0536b09": "每以唯此一事實餘。二則非真。味之有省。乃徧參名",
    "X85n1593_010:0536b10": "宿。往來五祖之門。有年恚祖不為印據。與圓悟相繼",
    "X85n1593_010:0536b11": "而去。及悟歸五祖方丈徹證。而師忽至。意欲他邁悟",
    "X85n1593_010:0536b12": "勉令挂搭。且曰。某與兄相別。始月餘。比舊相見時如",
    "X85n1593_010:0536b13": "何。師曰。我所疑者此也。遂參堂。一日聞祖。舉僧問趙",
    "X85n1593_010:0536b14": "州。如何是和尚家風。州曰。老僧耳聾。高聲問將來。僧",
    "X85n1593_010:0536b15": "再問。州曰。你問我家風我却識你家風了也。師即大",
    "X85n1593_010:0536b16": "豁所疑曰。乞和尚指示極則。祖曰。森羅及萬象一法",
    "X85n1593_010:0536b17": "之所印。師展拜。祖令主翰墨。後同圓悟語話。次舉東",
    "X85n1593_010:0536b18": "寺。問仰山鎮海明珠。因緣至無理。可伸處圓悟徵。曰",
    "X85n1593_010:0536b19": "既云收得逮索此珠。又道無言可對。無理可伸。師不",
    "X85n1593_010:0536b20": "能加答明日謂。悟曰。東寺祇索一顆珠。仰山當下傾",
    "X85n1593_010:0536b21": "出一栲栳悟深肎之乃告之曰。老兄更宜親近。老和",
    "X85n1593_010:0536b22": "尚去。師一日造方丈未及語。被祖詬罵懡[怡台+羅]而退歸",
    "X85n1593_010:0536b23": "寮閉門打睡恨祖不已悟已密知即往扣門。師曰。誰",
    "X85n1593_010:0536b24": "悟曰。我師即開門。悟問你見老和尚如何。師曰。我本",
    "X85n1593_010:0536c01": "不去被你賺。累我遭這老漢。詬罵悟呵呵大笑。曰你",
    "X85n1593_010:0536c02": "記得前日下底語麼。師曰。是甚麼語。悟曰。你又道東",
    "X85n1593_010:0536c03": "寺祇索一顆。仰山傾出一栲栳。師當下釋然。悟遂領",
    "X85n1593_010:0536c04": "師同上方丈。祖纔見遽。曰懃兄且喜大事了畢。○僧",
    "X85n1593_010:0536c05": "問。如何是。祖師西來意。師曰。喫醋知酸喫鹽知醎。曰",
    "X85n1593_010:0536c06": "弓折箭盡時如何。師曰。一場懡[怡台+羅]。○上堂。至道無難。",
    "X85n1593_010:0536c07": "唯嫌揀擇桃華紅。李花白。誰道融融祇一色。燕子語。",
    "X85n1593_010:0536c08": "黃鸎鳴。誰道關關祇一聲不透。祖師關棙子空認山",
    "X85n1593_010:0536c09": "河作眼睛。○上堂。橫拄杖曰。先照後用。豎起曰先用",
    "X85n1593_010:0536c10": "後照倒轉曰。照用同時。卓一下曰。照用不同時。汝等",
    "X85n1593_010:0536c11": "諸人。被拄杖一口吞盡了也。自是你不覺。若向這裏",
    "X85n1593_010:0536c12": "道得轉身句。免見一場氣悶。其或未然。老僧今日失",
    "X85n1593_010:0536c13": "利。○師室中以木骰子六隻。面面皆書么字。僧纔入。",
    "X85n1593_010:0536c14": "師擲曰會麼。僧擬不擬。師即打出。【頌】僧問。如何是佛。",
    "X85n1593_010:0536c15": "師曰。喫飯咬著砂【增收】。",
    "X85n1593_010:0536c16": "龍門清遠佛眼禪師因讀法華經。至是法非思量分",
    "X85n1593_010:0536c17": "別之所能解持以問講師。講師莫能答。師歎曰。義學",
    "X85n1593_010:0536c18": "名相。非所以了生死大事。遂卷衣南遊。造舒州太平",
    "X85n1593_010:0536c19": "演禪師法席。因丐於廬州。偶兩足跌仆地。煩懣間。聞",
    "X85n1593_010:0536c20": "二人交相惡罵。諫者曰。你猶自煩惱在。師於言下有",
    "X85n1593_010:0536c21": "省。【頌】及歸。凡有所問演即曰。我不如你。你自會得好。",
    "X85n1593_010:0536c22": "或曰我不會。我不如你。師愈疑。遂咨決於元禮首座。",
    "X85n1593_010:0536c23": "禮乃以手引師之耳。繞圍爐數匝。且行且語曰。你自",
    "X85n1593_010:0536c24": "會得好。師曰。有冀開發。乃爾相戲耶。禮曰。你他後悟",
    "X85n1593_010:0537a01": "去。方知今日曲折耳。○太平將遷海會。師慨然曰。吾",
    "X85n1593_010:0537a02": "持鉢方歸。復參隨往一荒院。安能究決己事耶。遂作",
    "X85n1593_010:0537a03": "偈告辭之。蔣山坐夏。邂逅靈源禪師。日益厚善。從容",
    "X85n1593_010:0537a04": "言話間。師曰。比見都下一尊宿。語句似有緣。靈源曰。",
    "X85n1593_010:0537a05": "演公天下第一等宗師。何故捨而事遠遊。所謂有緣",
    "X85n1593_010:0537a06": "者。蓋知解之師。與公初心相應耳。師從所勉徑趨海",
    "X85n1593_010:0537a07": "會。後命典謁。適寒夜孤坐。撥爐見火一豆許。恍然自",
    "X85n1593_010:0537a08": "喜曰。深深撥。有些子。平生事。只如此。遽起閱几上傳",
    "X85n1593_010:0537a09": "燈錄。至破竈墮因緣。忽大悟。作偈曰。刁刁林鳥啼。披",
    "X85n1593_010:0537a10": "衣終夜坐撥火悟平生窮神歸破墮事皎人自迷。曲",
    "X85n1593_010:0537a11": "淡誰能和。念之永不忘。門開少人過。圓悟因詣其寮。",
    "X85n1593_010:0537a12": "舉青林般土話驗之。且謂古今無人出得。你如何會。",
    "X85n1593_010:0537a13": "師曰。也有甚難。悟曰。祗如他道鐵輪天子寰中旨。意",
    "X85n1593_010:0537a14": "作麼生。師曰。我道帝釋宮中放赦書。悟退語人曰。且",
    "X85n1593_010:0537a15": "喜遠兄便有活人句也。○上堂。一葉落天下春。無",
    "X85n1593_010:0537a16": "路尋思笑殺人。下是天。上是地。此言不入時流意。南",
    "X85n1593_010:0537a17": "作北。東作西。動而止。喜而悲。虵頭蝎尾一試之。猛虎",
    "X85n1593_010:0537a18": "口裏活雀兒。是何言。歸堂去。【頌】上堂。千說萬說不如",
    "X85n1593_010:0537a19": "親面一見。縱不說亦自分明。王子寶刀喻。眾盲摸象",
    "X85n1593_010:0537a20": "喻。禪學中隔江招手事。望州亭相見事。迥絕無人處",
    "X85n1593_010:0537a21": "事。深山巖崖處事。此皆親面而見之。不在說也。○上",
    "X85n1593_010:0537a22": "堂。蘇武牧羊。辱而不屈。李陵望漢。樂以忘歸。是在外",
    "X85n1593_010:0537a23": "國。在本國。佛諸弟子中。有者雙足越坑。有者聆箏起",
    "X85n1593_010:0537a24": "舞。有者身埋糞壤。有者呵罵河神。是習氣。是妙用。至",
    "X85n1593_010:0537b01": "於擎叉打地。豎拂敲牀。睦州一向閉門。魯祖終年面",
    "X85n1593_010:0537b02": "壁。是為人。是不為人。信知一切凡夫。埋沒寶藏。殊不",
    "X85n1593_010:0537b03": "丈夫。諸人何不擺柁張帆拋江過岸。休更釘樁搖艣。",
    "X85n1593_010:0537b04": "何日到家既作曹谿人。又是家裏漢。還見家裏事麼。",
    "X85n1593_010:0537b05": "○師甞題語于龍門延壽壁間曰。佛許有病者當療",
    "X85n1593_010:0537b06": "治。容有將息所也。禪林凡有數名。或曰。涅槃。見法身",
    "X85n1593_010:0537b07": "常住。了法不生也。或曰省行。知此違緣。皆從行苦也。",
    "X85n1593_010:0537b08": "或曰延壽。欲得慧命扶持色身也。其實使人了生死",
    "X85n1593_010:0537b09": "處也。多見少覺微恙。便入此堂。不強支吾。便有補益。",
    "X85n1593_010:0537b10": "及乎久病思念鄉閭。不善退思。滅除苦本。先聖云。病",
    "X85n1593_010:0537b11": "者眾生之良藥。若善服食。無不瘥者也。【頌】那吒太子。",
    "X85n1593_010:0537b12": "析肉還母。析骨還父。然後現本身。運大神力。為父母",
    "X85n1593_010:0537b13": "說法。師云。肉既還母。骨既還父。用甚麼為身。學人到",
    "X85n1593_010:0537b14": "這裏若見得去。廓清五蘊。吞盡十方(云云)【增收】(頌見聯珠第一卷中)。",
    "X85n1593_010:0537b15": "開福道寧禪師壯為道人。於崇果寺執浴。一日將濯",
    "X85n1593_010:0537b16": "足。偶誦金剛經。至於此章句能生信心。以此為實。遂",
    "X85n1593_010:0537b17": "忘所知。忽垂足沸湯中。發明己見。○示眾云。秋日耀",
    "X85n1593_010:0537b18": "長空。秋江浸虗碧傷嗟門外人。處處尋彌勒。驀路忽",
    "X85n1593_010:0537b19": "擡頭。相逢不相識。諸禪德既是相逢為甚麼却不相",
    "X85n1593_010:0537b20": "識。剪盡霜前竹。臨谿不化龍。○上堂。摩竭正令。未免",
    "X85n1593_010:0537b21": "崎嶇。少室垂慈早傷風骨。腰囊挈錫。孤負平生煉行",
    "X85n1593_010:0537b22": "灰心。遞相鈍置。爭似春雨晴春山青。白雲三片四片。",
    "X85n1593_010:0537b23": "黃鶯一聲兩聲。千眼大悲看不足。王維雖巧畫難成。",
    "X85n1593_010:0537b24": "直饒便恁麼。猶自涉途程。且不涉途程一句。作麼生",
    "X85n1593_010:0537c01": "道。人從汴州來。不得東京信。○僧問。如何是句到意",
    "X85n1593_010:0537c02": "不到。師曰。瑞草本無根。信手拈來用。曰如何是意到",
    "X85n1593_010:0537c03": "句不到。師曰。領取鉤頭意。莫認定盤星。曰。如何是意",
    "X85n1593_010:0537c04": "句俱到。師曰。大悲不展手。通身是眼睛。曰如何是意",
    "X85n1593_010:0537c05": "句俱不到。師曰。君向瀟湘我向泰。",
    "X85n1593_010:0537c06": "大隨南堂靜禪師(後名道興)首參永安恩禪師。於臨濟三",
    "X85n1593_010:0537c07": "頓棒話發明。次依諸名宿。無有當意者。聞五祖機峻。",
    "X85n1593_010:0537c08": "欲抑之。遂謁祖。祖乃曰。我此間不比諸方。凡於室中。",
    "X85n1593_010:0537c09": "不要汝進前退後豎指擎拳。繞禪牀作女人拜。提起",
    "X85n1593_010:0537c10": "坐具。千般伎倆。祇要你一言下諦當。便是你見處。師",
    "X85n1593_010:0537c11": "茫然。退參三載。一日入室罷。祖謂曰。子所下語。已得",
    "X85n1593_010:0537c12": "十分。試更與我說看。師即剖而陳之。祖曰。說亦說得",
    "X85n1593_010:0537c13": "十分。更與我斷看。師隨所問而判之。祖曰。好即好。祇",
    "X85n1593_010:0537c14": "是未曾得老僧說話在。齋後可來祖師塔所。與汝一",
    "X85n1593_010:0537c15": "一按過始得。及至彼。祖便以即心即佛。非心非佛。睦",
    "X85n1593_010:0537c16": "州擔板漢。南泉斬貓兒趙州狗子無佛性。有佛性之",
    "X85n1593_010:0537c17": "語。編辟之。其所對。了無凝滯。至子胡狗話。祖。遽轉面",
    "X85n1593_010:0537c18": "曰不是。師曰。不是却如何。祖曰。此不是。則和前面皆",
    "X85n1593_010:0537c19": "不是。師曰。望和尚慈悲指示。祖曰。看他道子胡有一",
    "X85n1593_010:0537c20": "狗。上取人頭。中取人腰。下取人脚入門者好看。纔見",
    "X85n1593_010:0537c21": "僧入門。便道看狗。向子胡道看狗處下一轉語。教子",
    "X85n1593_010:0537c22": "胡結舌。老僧鈐口。便是你了當處。次日入室。師默啟",
    "X85n1593_010:0537c23": "其說。祖笑曰。不道你不是千了百當底人。此語祇似",
    "X85n1593_010:0537c24": "先師下底語。師曰。某何人得似端和尚。祖曰不然。老",
    "X85n1593_010:0538a01": "僧雖承嗣他。謂他語拙蓋祇用遠錄公手段接人故",
    "X85n1593_010:0538a02": "也。如老僧共遠錄公。便與百丈。黃檗。南泉。趙州輩。把",
    "X85n1593_010:0538a03": "手共行。纔見語拙即不堪。師以為不然。乃曳杖渡江。",
    "X85n1593_010:0538a04": "適大水泛漲。因留四祖。儕輩挽其歸。又二年。祖方許",
    "X85n1593_010:0538a05": "可。甞商略古今次。執師手曰。得汝說。須是吾舉。得汝",
    "X85n1593_010:0538a06": "舉。須是吾說。而今而後。佛祖秘要。諸方關鍵。無逃子",
    "X85n1593_010:0538a07": "掌握矣。○上堂。問答已。乃曰。有祖已來。時人錯會。祇",
    "X85n1593_010:0538a08": "將言句以為禪道。殊不知道本無體。因體而得名。道",
    "X85n1593_010:0538a09": "本無名。因名而立號。祇如適來上座。纔恁麼出來。便",
    "X85n1593_010:0538a10": "恁麼歸眾。且道具眼不具眼。若道具眼。纔恁麼出來。",
    "X85n1593_010:0538a11": "眼在甚麼處。若道不具眼。爭合便恁麼去。諸仁者。於",
    "X85n1593_010:0538a12": "此見得倜儻分明。則知二祖禮拜。依位而立。真得其",
    "X85n1593_010:0538a13": "髓。祇這些子。是三世諸佛命根。六代祖師命脉。天下",
    "X85n1593_010:0538a14": "老和尚安身立命處。雖然如是。須是親到始得。○僧",
    "X85n1593_010:0538a15": "問祖師心印。請師直指。師曰。你聞熱麼。曰聞師曰。且",
    "X85n1593_010:0538a16": "不聞寒。曰和尚還聞熱否。師曰不聞。曰為甚麼不聞。",
    "X85n1593_010:0538a17": "師搖扇曰。為我有這箇。○問如何是山裏禪。師曰。庭",
    "X85n1593_010:0538a18": "前嫩竹先生筍。澗下枯松長老枝。曰如何是市裏禪。",
    "X85n1593_010:0538a19": "師曰。六街鐘皷韻鼕鼕。即處鋪金世界中。曰如何是",
    "X85n1593_010:0538a20": "村裏禪。師曰。賊盜消亡蠶麥熟。謳歌鼓舞樂昇平。○",
    "X85n1593_010:0538a21": "有一老宿垂語云。十字街頭起一間茅廁。祇是不許",
    "X85n1593_010:0538a22": "人屙。僧舉似扣師。師曰。是你先屙了。更教甚麼人屙。",
    "X85n1593_010:0538a23": "宿聞焚香遙望大隨再拜謝之。",
    "X85n1593_010:0538a24": "無為泰禪師自出關。徧遊叢社。至五祖。告香日。祖舉",
    "X85n1593_010:0538b01": "趙州洗鉢盂話俾參。洎入室。舉此話問師。你道趙州",
    "X85n1593_010:0538b02": "向伊道甚麼。這僧便悟去。師曰。洗鉢盂去聻祖曰。你",
    "X85n1593_010:0538b03": "祇知路上事。不知路上滋味。師曰。既知路上事。路上",
    "X85n1593_010:0538b04": "有甚滋味。祖曰你不知耶。又問你曾遊浙否。師曰。未",
    "X85n1593_010:0538b05": "也。祖曰。你未悟在。師自此凡五年不能對。祖一日陞",
    "X85n1593_010:0538b06": "堂。顧眾曰。八十翁翁轅繡毬。便下座。師欣然出眾曰。",
    "X85n1593_010:0538b07": "和尚試[車*袞]一[車*袞]看。祖以手作打仗皷勢。操蜀音。唱綿",
    "X85n1593_010:0538b08": "州巴歌曰。豆子山。打瓦皷。楊平山。撒白雨。白雨下。取",
    "X85n1593_010:0538b09": "龍女。織得絹。二丈五。一半屬羅江。一半屬玄武。師聞",
    "X85n1593_010:0538b10": "大悟。掩祖口曰。祇消唱到這裏。祖大笑而歸。○上堂。",
    "X85n1593_010:0538b11": "此一大事因緣。自從世尊拈花。迦葉微笑。世尊曰。吾",
    "X85n1593_010:0538b12": "有正法眼藏。分付摩訶大迦葉以後燈燈相續。祖祖",
    "X85n1593_010:0538b13": "相傳。迄至于今。綿綿不墜。直得徧地生華。故號涅槃",
    "X85n1593_010:0538b14": "妙心。亦曰本心。亦曰本性。亦曰本來面目。亦曰第一",
    "X85n1593_010:0538b15": "義諦。亦曰爍迦羅眼。亦曰摩訶大般若。在男曰男。在",
    "X85n1593_010:0538b16": "女曰女。汝等諸人。但自悟去。這般盡是閑言語。遂拈",
    "X85n1593_010:0538b17": "起拂子曰。會了喚作禪。未悟果然難難難。目前隔箇",
    "X85n1593_010:0538b18": "須彌山。悟了易易易信口道來無不是。",
    "X85n1593_010:0538b19": "五祖自禪師初依祖最久。未有省。時圓悟為座元。師",
    "X85n1593_010:0538b20": "往請益。悟曰。兄有疑處。試語我。師遂舉德山小參不",
    "X85n1593_010:0538b21": "答話。問話者三十棒。悟曰。禮拜著。我作得你師。舉話尚",
    "X85n1593_010:0538b22": "不會。師作禮竟。悟令再舉前話。師曰。德山小參不答",
    "X85n1593_010:0538b23": "話。悟掩其口曰。但恁麼看。師出揚聲曰。屈屈。豈有公",
    "X85n1593_010:0538b24": "案祇教人看一句底道理。有僧謂師曰。兄不可如此",
    "X85n1593_010:0538c01": "說。首座須有方便。因靜坐體究。及旬。頓釋所疑。詣悟",
    "X85n1593_010:0538c02": "禮謝。悟曰。兄始知吾不汝欺。又詣方丈。祖迎笑。自爾",
    "X85n1593_010:0538c03": "日深玄奧。○師榜侍者門曰。東山有三句。若人道得",
    "X85n1593_010:0538c04": "即挂搭。衲子皆披靡。一日有僧携坐具。徑造丈室謂",
    "X85n1593_010:0538c05": "師曰。某甲道不得。祇要挂搭。師大喜。呼維那於明窻",
    "X85n1593_010:0538c06": "下安排。",
    "X85n1593_010:0538c07": "九頂素禪師謁五祖。聞舉首山答西來意語。倐然契",
    "X85n1593_010:0538c08": "語。述偈曰。顛倒顛。顛倒顛。新婦騎驢阿家牽。便恁麼。",
    "X85n1593_010:0538c09": "太無端。回頭不覺布衫穿。祖見乃問百丈野狐話又",
    "X85n1593_010:0538c10": "作麼生。師曰。來說是非者便是是非人。祖大悅。",
    "X85n1593_010:0538c11": "元禮首座初參演和尚於白雲凡入室。必謂曰。衲僧",
    "X85n1593_010:0538c12": "家明取緇素好。師疑之不已一日演陞堂。舉首山。新",
    "X85n1593_010:0538c13": "婦騎驢阿家牽語。乃曰。諸人要會麼莫。問新婦阿家",
    "X85n1593_010:0538c14": "免煩。路上波吒遇飯即飯。遇茶即茶。同門出入宿世",
    "X85n1593_010:0538c15": "冤家。師於言下豁如。且曰。今日緇素明矣。",
    "X85n1593_010:0538c16": "普融知藏【頌】至五祖入室次。祖舉倩女離魂話問之。",
    "X85n1593_010:0538c17": "有契呈。偈曰。二女合為一媳婦。機輪截斷難回。互。從",
    "X85n1593_010:0538c18": "來往返絕蹤由。行人莫問來時路(按聯珠頌古第十卷中。有五祖演問",
    "X85n1593_010:0539a01": "僧曰。倩女離魂那箇是真底。乃註曰。王宙欲娶娶倩娘為妻。倩父母不許。倩遂臥病在家。王宙將欲遠行。月下",
    "X85n1593_010:0539a02": "見倩來。同舟而去。三年後遂生一子。倩遂歸父母家。纔到門家中有一倩娘出來。相見兩人遂合成一身)。",
    "X85n1593_010:0539a03": "承天賢禪師上堂。五更殘月落天曉。白雲飛分明目",
    "X85n1593_010:0539a04": "前事。不是目前機。既是目前事。為甚麼。不是目前機。",
    "X85n1593_010:0539a05": "良久曰。欲言言不及。林下却商量。",
    "X85n1593_010:0539a06": "金陵俞道婆【頌】市油餈為業。常隨眾參問瑯瑘。瑘以",
    "X85n1593_010:0539a07": "臨濟無位。真人話示之。一日聞丐者唱蓮花樂云。不",
    "X85n1593_010:0539a08": "因柳。毅傳書信。何緣得到洞庭湖。忽大悟。以餈盤投",
    "X85n1593_010:0539a09": "地。夫傍睨曰。你顛耶。婆掌曰。非汝境界。往見瑯瑘。瑘",
    "X85n1593_010:0539a10": "望之知其造詣。問那箇是無位真人。婆應聲曰。有一",
    "X85n1593_010:0539a11": "無位人。六臂三頭努力嗔。一擘華山分兩路。萬年流",
    "X85n1593_010:0539a12": "水不知春。由是聲名藹著。凡有僧至則曰。兒兒。僧擬",
    "X85n1593_010:0539a13": "議。即掩門。佛燈珣禪師往勘之。婆見。如前所問。珣曰。",
    "X85n1593_010:0539a14": "爺在甚麼處。婆轉身拜露柱。珣即踏倒曰。將謂有多",
    "X85n1593_010:0539a15": "少奇特。便出。婆蹶起曰。兒兒來。惜你則箇。珣竟不顧。",
    "X85n1593_010:0539a16": "安首座至。婆問甚處來。安曰德山。婆曰德山泰。乃老",
    "X85n1593_010:0539a17": "婆兒子。安曰。婆是甚人兒子。婆曰。被上座一問。直得",
    "X85n1593_010:0539a18": "立地放尿。",
    "X85n1593_010:0539a19": "徑山大慧宗杲禪師年十七薙髮具毗尼。偶閱古雲",
    "X85n1593_010:0539a20": "門錄。恍若舊習。往依廣教珵禪師。棄遊四方。從曹洞",
    "X85n1593_010:0539a21": "諸老宿。既得其說。去登寶峯。謁湛堂準禪師。堂一見",
    "X85n1593_010:0539a22": "異之。俾侍巾裓。指以入道捷徑。師橫機無所讓堂訶",
    "X85n1593_010:0539a23": "曰。汝曾未悟。病在意識領解。則為所知障。堂疾革。囑",
    "X85n1593_010:0539a24": "師曰。吾去後當見川勤。必能盡此機用(勤即圓悟)堂卒。師",
    "X85n1593_010:0539b01": "趨謁無盡居士。求堂塔銘。無盡門庭高。少許可與師",
    "X85n1593_010:0539b02": "一言相契。下榻延之。名師庵曰妙喜。洎後再謁。且囑",
    "X85n1593_010:0539b03": "令見圓悟。【頌】師至天寧。一日聞悟陞堂。舉僧問雲門。",
    "X85n1593_010:0539b04": "如何是諸佛出身處。門曰東山水上行。若是天寧即",
    "X85n1593_010:0539b05": "不然。忽有人問。如何是諸佛出身處。只向他道熏風",
    "X85n1593_010:0539b06": "自南來。殿閣生微涼。師於言下。忽然前後際斷。雖然",
    "X85n1593_010:0539b07": "動相不生。却坐在淨躶躶處。悟謂曰。也不易你得到",
    "X85n1593_010:0539b08": "這田地。可惜死了不能得活。不疑言句。是為大病。不",
    "X85n1593_010:0539b09": "見道懸崖撒手。自肯承當。絕後再蘇。欺君不得。須信",
    "X85n1593_010:0539b10": "有這箇道理。遂令居擇木堂。為不釐務侍者。日同士",
    "X85n1593_010:0539b11": "大夫入室。(擇木乃朝士止息處)。○悟每舉有句無句。如藤倚樹",
    "X85n1593_010:0539b12": "問之。師纔開口。悟便曰不是不是。經半載遂問悟曰。",
    "X85n1593_010:0539b13": "聞和尚當時在五祖。曾問這話。不知五祖道甚麼。悟",
    "X85n1593_010:0539b14": "笑而不答。師曰。和尚當時須對眾問。如今說亦何妨。",
    "X85n1593_010:0539b15": "悟不得已。謂曰。我問有句。無句。如藤倚樹。意旨如何。",
    "X85n1593_010:0539b16": "祖曰。描也描不成。畫也畫不就。又問樹倒藤枯時如",
    "X85n1593_010:0539b17": "何。祖曰相隨來也。師當下釋然曰。我會也。悟遂舉數",
    "X85n1593_010:0539b18": "因緣詰之。師酬對無滯。悟曰。始知吾不汝欺。遂著臨",
    "X85n1593_010:0539b19": "濟正宗記付之。俾掌記室。未幾。令分座。室中握竹篦",
    "X85n1593_010:0539b20": "以驗學者。叢林浩然歸重。名振京師。右丞相呂公舜",
    "X85n1593_010:0539b21": "徒。奏賜紫衣佛日之號。會女真之變。其酋欲取禪僧",
    "X85n1593_010:0539b22": "十數人。師在選得免。趨吳虎丘度夏。因閱華嚴。至菩",
    "X85n1593_010:0539b23": "薩登七地證無生法忍。洞曉向所請問湛堂殃崛摩",
    "X85n1593_010:0539b24": "羅。持鉢至產婦家因緣。時圓悟。【頌】詔住雲居。師往省",
    "X85n1593_010:0539c01": "覲。至山次日。即請為第一座。時會中多龍象。以圓悟",
    "X85n1593_010:0539c02": "久虗座元。俟師之來。頗有不平之心。及冬至秉拂。昭",
    "X85n1593_010:0539c03": "覺元禪師出眾問曰。眉間挂劍時如何。師曰。血濺梵",
    "X85n1593_010:0539c04": "天。圓悟於座下以手約云。住住。問得極好。答得更奇。",
    "X85n1593_010:0539c05": "元乃歸眾。叢林由是改觀。○上堂。正月十四十五。雙",
    "X85n1593_010:0539c06": "徑椎鑼打皷。要識祖意西來。看取村歌社舞。○上堂。",
    "X85n1593_010:0539c07": "舉圓通秀禪師示眾曰。少林九年冷坐。剛被神光覷",
    "X85n1593_010:0539c08": "破。如今玉石難分。祇得麻纏紙裹。這一箇。那一箇。更",
    "X85n1593_010:0539c09": "一箇。若是明眼人。何須重說破。徑山今日。不免狗尾",
    "X85n1593_010:0539c10": "續貂。也有些子。老胡九年話墮。可惜當時放過致令",
    "X85n1593_010:0539c11": "默照之徒鬼窟長年打坐這一箇那一箇。更一箇。雖",
    "X85n1593_010:0539c12": "然苦口叮嚀。却似樹頭風過。○上堂。水底泥牛嚼生",
    "X85n1593_010:0539c13": "鐵。憍梵鉢提咬著舌。海神怒把珊瑚鞭。須彌山王痛",
    "X85n1593_010:0539c14": "不徹。○上堂。纔方八月中秋。又是九月十五。卓拄杖",
    "X85n1593_010:0539c15": "曰。唯有這箇不遷。擲拄杖曰。一眾耳聞目覩。○圓悟",
    "X85n1593_010:0539c16": "禪師忌。師拈香曰這箇尊慈。平昔強項。氣壓諸方。逞",
    "X85n1593_010:0539c17": "過頭底顢頇。用格外底儱侗。自言我以木槵子換天",
    "X85n1593_010:0539c18": "下人眼睛。殊不知被不孝之子將斷貫索穿却鼻孔。",
    "X85n1593_010:0539c19": "索頭既在徑山手裏。要教伊生。也由徑山。要教伊死。",
    "X85n1593_010:0539c20": "也由徑山。且道以何為驗。遂燒香曰。以此為驗。○僧",
    "X85n1593_010:0539c21": "問大修行底人。還落因果也無。前百丈曰。不落因果。",
    "X85n1593_010:0539c22": "為甚麼墮野狐身。師曰。逢人但恁麼舉。曰祇如後百",
    "X85n1593_010:0539c23": "丈道。不昧因果。為甚麼脫野狐身。師曰。逢人但恁麼",
    "X85n1593_010:0539c24": "舉曰。或有人問徑山。大修行底人。還落因果也無。未",
    "X85n1593_010:0540a01": "審和尚向他道甚麼。師曰。向你道逢人但恁麼舉。○",
    "X85n1593_010:0540a02": "問過去心不可得。現在心不可得。未來心不可得時",
    "X85n1593_010:0540a03": "如何。師曰。親言出親口。曰未審如何受持。師曰。但恁",
    "X85n1593_010:0540a04": "麼受持。決不相賺。【頌】問心佛俱忘時如何。師曰。賣扇",
    "X85n1593_010:0540a05": "老婆手遮日。○僧請益夾山境話。聲未絕。師便喝。僧",
    "X85n1593_010:0540a06": "茫然。師曰。你問甚麼。僧擬舉師連打。喝出。○師纔見",
    "X85n1593_010:0540a07": "僧入。便曰不是。出去。僧便出。師曰。沒量大人。被語脉",
    "X85n1593_010:0540a08": "裏轉却。【頌】室中舉竹篦問僧曰。喚作竹篦則觸。不喚",
    "X85n1593_010:0540a09": "作竹篦則背。不得下語。不得無語。速道速道。僧曰。請",
    "X85n1593_010:0540a10": "和尚。放下竹篦。即與和尚道。師放下竹篦。僧拂袖便",
    "X85n1593_010:0540a11": "出。師曰。侍者認取這僧著(淳熈初賜其全錄八十卷隨大藏流行)。",
    "X85n1593_010:0540a12": "虎丘紹隆禪師荷包謁長蘆信禪師。得其大略。有傳",
    "X85n1593_010:0540a13": "圓悟語至者。師讀之。歎曰。想醋生液。雖未澆腸沃胃。",
    "X85n1593_010:0540a14": "要且使人慶快。第恨未聆謦欬耳。遂由寶峯。依湛堂。",
    "X85n1593_010:0540a15": "客黃龍。叩死心禪師。次謁圓悟。一日入室。悟問曰。見",
    "X85n1593_010:0540a16": "見之時。見非是見。見猶離見。見不能及。舉拳曰。還見",
    "X85n1593_010:0540a17": "麼。師曰見。悟曰頭上安頭。師聞脫然契證。悟叱曰。見",
    "X85n1593_010:0540a18": "箇甚麼。師曰。竹密不妨流水過。悟肯之。尋俾掌藏教。",
    "X85n1593_010:0540a19": "有問悟曰。隆藏主柔易若此。何能為哉。悟曰。瞌睡虎",
    "X85n1593_010:0540a20": "耳。○上堂。目前無法。萬象森然。意在目前。突出難辯。",
    "X85n1593_010:0540a21": "不是目前法。觸處逢渠。非耳目之所到。不離見聞覺",
    "X85n1593_010:0540a22": "知。雖然如是。也須踏著他向上關棙子始得。所以道",
    "X85n1593_010:0540a23": "羅籠不肯住。呼喚不回頭。佛祖不安排。至今無處所。",
    "X85n1593_010:0540a24": "如是則不勞斂念。樓閣門開。寸步不移。百城俱到。驀",
    "X85n1593_010:0540b01": "拈拄杖劃一劃云。路逢死蛇莫打殺。無底籃子盛將",
    "X85n1593_010:0540b02": "歸。【頌】初參死心。心問你是甚麼僧。師曰行脚僧。心曰。",
    "X85n1593_010:0540b03": "你是何處村僧。行甚驢脚馬脚。師曰。廣南蠻道甚麼。",
    "X85n1593_010:0540b04": "何不高聲道。心曰。却有些衲僧氣息。遂留過夏【增收】。",
    "X85n1593_010:0540b05": "育王佛智端裕禪師往依淨慈一禪師。未幾。偶聞僧",
    "X85n1593_010:0540b06": "擊露柱曰。你何不說禪。師忽微省。去謁龍門遠。甘露",
    "X85n1593_010:0540b07": "卓。泐潭祥。皆以穎邁見推。晚見圓悟於鍾阜。一日悟",
    "X85n1593_010:0540b08": "問。誰知正法眼藏。向這瞎驢邊滅却。即今是滅不滅。",
    "X85n1593_010:0540b09": "曰請和尚合取口好。悟曰。此猶未出常情。師擬對。悟",
    "X85n1593_010:0540b10": "擊之。師頓去所滯。○上堂曰。行時絕行跡。說時無說",
    "X85n1593_010:0540b11": "蹤。行說若到。則垛生招箭。行說未明。則神鋒劃斷。就",
    "X85n1593_010:0540b12": "使說無滲漏。行不迷方。猶滯殻漏在。若是大鵬金翅。",
    "X85n1593_010:0540b13": "奪迅百千由旬。十影神駒。馳驟四方八極。不取次啗",
    "X85n1593_010:0540b14": "啄。不隨處埋身。且總不依倚。還有履踐分也無。剎剎",
    "X85n1593_010:0540b15": "塵塵是要津。○上堂曰。德山入門便棒。多向皮袋裏",
    "X85n1593_010:0540b16": "埋蹤。臨濟入門便喝。總在聲塵中出沒。若是英靈衲",
    "X85n1593_010:0540b17": "子。直須足下風生。超越古今途轍。拈拄杖卓一下。喝",
    "X85n1593_010:0540b18": "一喝曰。祇這箇。何似生。若喚作棒喝。瞌睡未惺。不喚",
    "X85n1593_010:0540b19": "作棒喝。未識德山臨濟。畢竟如何。復卓一下曰。總不",
    "X85n1593_010:0540b20": "得動著。○師蒞眾。色必凜然。寢食不背眾。唱道無倦。",
    "X85n1593_010:0540b21": "紹興庚午十月初。示微疾。首座法全。請遺訓。師曰。盡",
    "X85n1593_010:0540b22": "此心意。以道相資。語絕而逝。",
    "X85n1593_010:0540b23": "大溈佛性法泰禪師僧問。理隨事變。該萬有而一片",
    "X85n1593_010:0540b24": "虗凝。事逐理融。等千差而咸歸實際。如何是理法界。",
    "X85n1593_010:0540c01": "師曰。山河大地。曰如何是事法界。師曰。萬象森羅。曰",
    "X85n1593_010:0540c02": "如何是理事無礙法界。師曰。東西南北。曰如何是事",
    "X85n1593_010:0540c03": "事無礙法界。師曰。上下四維。○上堂。推真。真無有相。",
    "X85n1593_010:0540c04": "窮妄。妄無有形。真妄兩無所有。廓然露出眼睛。眼睛",
    "X85n1593_010:0540c05": "既露見箇甚麼曉日爍開巖畔雪。朔風吹綻臘梅華。",
    "X85n1593_010:0540c06": "○上堂。達得人空法空。未稱祖佛家風。體得全用全",
    "X85n1593_010:0540c07": "照。亦非衲僧要妙。直須打破牢關。識取向上一竅。如",
    "X85n1593_010:0540c08": "何是向上一竅。春寒料峭。凍殺年少。○上堂。欲識佛",
    "X85n1593_010:0540c09": "去處。祇這語聲是。咄傅大士不識好惡。以昭昭靈靈。",
    "X85n1593_010:0540c10": "教壞人家男女。被誌公和尚一喝曰。大士莫作是說。",
    "X85n1593_010:0540c11": "別更道看。大士復說曰。空手把鋤頭。步行騎水牛。人",
    "X85n1593_010:0540c12": "從橋上過。橋流水不流。誌公呵呵大咲曰。前頭猶似",
    "X85n1593_010:0540c13": "可。末後更愁人。",
    "X85n1593_010:0540c14": "護國此庵景元禪師習台教三祀。棄謁圓悟於鍾阜。",
    "X85n1593_010:0540c15": "因僧讀死心小參語云。既迷須得箇悟。既悟須識悟",
    "X85n1593_010:0540c16": "中迷。迷中悟。迷悟雙忘却。從無迷悟處。建立一切法。",
    "X85n1593_010:0540c17": "師聞而疑。即趍佛殿。以手托開門扉。豁然大徹。繼而",
    "X85n1593_010:0540c18": "執侍。機辯逸發。圓悟目為聱頭元。侍者遂自題肖像。",
    "X85n1593_010:0540c19": "付之曰。生平只說聱頭禪。撞著聱頭如鐵壁。脫却羅",
    "X85n1593_010:0540c20": "籠截脚。跟大地撮來墨漆黑。晚年轉復沒刀刀。奮金",
    "X85n1593_010:0540c21": "剛椎碎窠窟。他時要識圓悟面。一為渠儂併拈出。",
    "X85n1593_010:0540c22": "南峯雲辯禪師參圓悟值入室纔踵門。悟曰。看脚下。",
    "X85n1593_010:0540c23": "師打露柱一下。悟曰。何不著實道取一句。師曰。師若",
    "X85n1593_010:0540c24": "搖頭。弟子擺尾。悟曰。你試擺尾看。師飜筋斗而出。悟",
    "X85n1593_010:0541a01": "大笑。由是知名。一日入城與道俗行。至十郎巷。有問",
    "X85n1593_010:0541a02": "巷在這裏。十郎在甚處。師奮臂曰。隨我來。",
    "X85n1593_010:0541a03": "靈隱慧遠佛海禪師會圓悟復領昭覺。師即之聞悟",
    "X85n1593_010:0541a04": "普說。舉龐居士問馬祖。不與萬法為侶因緣。師忽頓",
    "X85n1593_010:0541a05": "悟仆於眾。眾掖之。師乃曰。吾夢覺矣。至夜小參。師出",
    "X85n1593_010:0541a06": "問曰。淨躶躶空無一物。赤骨力貧無一錢。戶破家亡。",
    "X85n1593_010:0541a07": "乞師賑濟。悟曰。七珍八寶一時拏。師曰。禍不入謹家",
    "X85n1593_010:0541a08": "之門。悟曰。機不離位墮在毒海。師隨聲便喝。悟以拄",
    "X85n1593_010:0541a09": "杖擊禪牀云。喫得棒也未。師又喝。悟連喝兩喝。師便",
    "X85n1593_010:0541a10": "禮拜。自此機鋒峻發。無所抵捂。○上堂。好是仲春漸",
    "X85n1593_010:0541a11": "暖。那堪寒食清明。萬疊雲山聳翠。一天風月良隣。在",
    "X85n1593_010:0541a12": "處花紅柳綠。湖天浪穩風平。山禽枝上語諄諄。再三",
    "X85n1593_010:0541a13": "瑣瑣碎碎。囑付叮叮嚀嚀。你且道。他叮嚀囑付箇甚",
    "X85n1593_010:0541a14": "麼卓拄杖曰。記取明年今日。依舊寒食清明。",
    "X85n1593_010:0541a15": "鴻福文禪師上堂。不昧不落作麼會。會得依前墮野",
    "X85n1593_010:0541a16": "狐。一夜涼風生畫角。滿船明月泛江湖。",
    "X85n1593_010:0541a17": "華藏民禪師初講楞嚴於成都。為義學所歸。時圓悟",
    "X85n1593_010:0541a18": "居昭覺。師與勝禪師為友。因造焉聞悟小參。舉國師",
    "X85n1593_010:0541a19": "三喚侍者因緣。趙州拈云。如人暗中書字。字雖不成。",
    "X85n1593_010:0541a20": "文彩已彰。那裏是文彩已彰處。師心疑之。告香入室。",
    "X85n1593_010:0541a21": "悟問。坐主講何經。師曰楞嚴。悟曰。楞嚴有七處徵心",
    "X85n1593_010:0541a22": "八還辯見。畢竟心在甚麼處。師多呈藝解。悟皆不背。",
    "X85n1593_010:0541a23": "師復請益。悟令一切處作文彩已彰。會偶僧請益十",
    "X85n1593_010:0541a24": "玄談。方舉問君心印作何顏。悟厲聲曰。文彩已彰。師",
    "X85n1593_010:0541b01": "聞而有省。遂求印證。悟示以本色鉗鎚。師則罔措。一",
    "X85n1593_010:0541b02": "日白悟曰。和尚休舉話。待某說看。悟諾。師曰。尋常拈",
    "X85n1593_010:0541b03": "鎚豎拂。豈不是經中道。一切世界。諸所有相。皆即菩",
    "X85n1593_010:0541b04": "提。妙明真心。悟笑曰。你元來在這裏作活計。師又曰",
    "X85n1593_010:0541b05": "下喝敲牀時。豈不是返聞聞自性。性成無上道。悟曰。",
    "X85n1593_010:0541b06": "你豈不見經中道。妙性圓明。離諸名相。師於言下釋",
    "X85n1593_010:0541b07": "然。悟出蜀居夾山。師罷講。侍行。悟為眾夜參。舉古帆",
    "X85n1593_010:0541b08": "未挂因緣。師聞未領。遂求決。悟曰你問我。師舉前話。",
    "X85n1593_010:0541b09": "悟曰。庭前柏樹子。師即洞明。謂悟曰。古人道如一滴",
    "X85n1593_010:0541b10": "投於巨壑。殊不知大海投於一滴。悟笑曰。奈這漢何。",
    "X85n1593_010:0541b11": "後謁佛鑑於蔣山。鑑問。佛果有不曾亂為人說底句。",
    "X85n1593_010:0541b12": "曾與你說麼。師曰。合取狗口。鑑震聲曰。不是這箇道",
    "X85n1593_010:0541b13": "理。師曰。無人奪你鹽茶袋。叫作甚麼。鑑曰。佛果若不",
    "X85n1593_010:0541b14": "為你說。我為你說。師曰。和尚疑時。退院別參去。鑑呵",
    "X85n1593_010:0541b15": "呵大咲。",
    "X85n1593_010:0541b16": "昭覺道元禪師謁大別道禪師。因看廓然無聖之語。",
    "X85n1593_010:0541b17": "忽爾失笑曰。達磨元來在這裏。道譽之。往參佛鑑。佛",
    "X85n1593_010:0541b18": "眼蒙賞識。依圓悟於金山。以所見告。悟弗之許。悟被",
    "X85n1593_010:0541b19": "　詔住雲居。師從之。雖有信入。終以鯁胷之物。未去",
    "X85n1593_010:0541b20": "為疑。會悟問參徒。生死到來時如何。僧曰。香臺子笑",
    "X85n1593_010:0541b21": "和尚。次問師。汝作麼生。師曰。草賊大敗。悟曰。有人問",
    "X85n1593_010:0541b22": "你時如何。師擬答。悟憑陵曰。草賊大敗。師即徹證。圓",
    "X85n1593_010:0541b23": "悟以拳擊之。師拊掌大笑。悟曰。汝見甚麼便如此。師",
    "X85n1593_010:0541b24": "曰。毒拳未報。永劫不忘。",
    "X85n1593_010:0541c01": "中竺[仁二+(ㄠ*刀)]堂中仁禪師往來三藏譯經所。諦窮經論。特",
    "X85n1593_010:0541c02": "於宗門未之信。時圓悟居天寧。凌晨謁之。悟方為眾",
    "X85n1593_010:0541c03": "入室。師見敬服。奮然造前。悟曰。依經解義。三世佛冤。",
    "X85n1593_010:0541c04": "離經一字。即同魔說。速道速道。師擬對。悟劈口擊之。",
    "X85n1593_010:0541c05": "因墜一齒。即大悟。○上堂。九十春光已過半。養花天",
    "X85n1593_010:0541c06": "氣正融和。海棠枝上鸎聲好。道與時流見得麼。雖然",
    "X85n1593_010:0541c07": "如是。且透聲透色一句作麼生道金勒馬嘶芳草地",
    "X85n1593_010:0541c08": "玉樓人醉杏花天。○上堂。舉狗子無佛性話。乃曰。二",
    "X85n1593_010:0541c09": "八佳人刺繡遲。紫荊花下囀黃鸝可憐無限傷春意。",
    "X85n1593_010:0541c10": "盡在停針不語時。○淳熈甲午。四月八日　孝宗皇",
    "X85n1593_010:0541c11": "帝詔入。賜座說法。帝舉不與萬法為侶因緣。俾拈提。",
    "X85n1593_010:0541c12": "師拈罷。頌曰。秤鎚搦出油。閑言長語休。腰纏十萬貫。",
    "X85n1593_010:0541c13": "騎鶴上揚州。",
    "X85n1593_010:0541c14": "象耳袁覺禪師出蜀徧謁有道尊宿後往大溈依佛",
    "X85n1593_010:0541c15": "性。頃之入室陳所見。性曰。汝忒煞遠在。然知其為法",
    "X85n1593_010:0541c16": "器。俾充侍者。掌賓客。師每侍性。性必舉法華開示悟",
    "X85n1593_010:0541c17": "入四字。令下語。又曰。直待我豎點頭時。汝方是也。偶",
    "X85n1593_010:0541c18": "不職。被斥。制中無依。寓俗士家。一日誦法華。至亦復",
    "X85n1593_010:0541c19": "不知何者是火。何者是舍。乃豁然。制罷歸省。性見首",
    "X85n1593_010:0541c20": "肯之。圓悟再得旨住雲居。師至彼。以所得白悟。悟呵",
    "X85n1593_010:0541c21": "云本是淨地。屙屎作麼。師所疑頓釋。甞語客曰。東坡",
    "X85n1593_010:0541c22": "云。我持此石歸。袖中有東海。山谷云。惠崇煙雨蘆鴈",
    "X85n1593_010:0541c23": "坐我瀟湘洞庭。欲喚扁舟歸去。傍人謂是丹青。此禪",
    "X85n1593_010:0541c24": "髓也。",
    "X85n1593_010:0542a01": "中巖華嚴祖覺禪師依圓悟於鍾阜。一日入室。悟舉",
    "X85n1593_010:0542a02": "羅山道有言時。踞虎頭收虎尾。第一句下明宗旨。無",
    "X85n1593_010:0542a03": "言時覿露機鋒。如同電拂。作麼生會。師莫能對。夙夜",
    "X85n1593_010:0542a04": "參究。忽然有省。作偈呈悟曰。家住孤峯頂。長年半掩",
    "X85n1593_010:0542a05": "門。自嗟身已老。活計付兒孫。悟見許可。次日入室。悟",
    "X85n1593_010:0542a06": "又問。昨日公案作麼生。師擬對。悟便喝曰。佛法不是",
    "X85n1593_010:0542a07": "這箇道理。師復留五年。愈更迷悶。後於廬山棲賢。閱",
    "X85n1593_010:0542a08": "浮山遠禪師削執論云。若道悟有親疎。豈有旃檀林",
    "X85n1593_010:0542a09": "中却生臭草。豁然契悟。作偈寄圓悟曰。出林依舊入",
    "X85n1593_010:0542a10": "蓬蒿。天網恢恢不可逃。誰信業緣無避處。歸來不怕",
    "X85n1593_010:0542a11": "語聲高。悟大喜。持以示眾曰。覺華嚴徹矣。○上堂。舉",
    "X85n1593_010:0542a12": "石霜和尚遷化。眾請首座繼踵住持。虔侍者所問公",
    "X85n1593_010:0542a13": "案。師曰。宗師行處。如火消氷。透過是非關。全機忘得",
    "X85n1593_010:0542a14": "喪。盡道首座滯在一色。侍者知見超師可謂體妙失",
    "X85n1593_010:0542a15": "宗。全迷向背。殊不知首座。如鷺鷥立雪。品類不齊。侍",
    "X85n1593_010:0542a16": "者如鳳翥丹霄不縈金網。一人高高山頂立。一人深",
    "X85n1593_010:0542a17": "深海底行。各自隨方而來。同會九重城裏。而今要識",
    "X85n1593_010:0542a18": "此二人麼。豎起拂子曰。龍臥碧潭風凜凜。垂下拂子",
    "X85n1593_010:0542a19": "曰。鶴歸霄漢背摩天。",
    "X85n1593_010:0542a20": "明因曇玩禪師上堂。汝有一對眼。我也有一對眼。汝",
    "X85n1593_010:0542a21": "若瞞還自瞞。汝若成佛作祖。老僧無汝底分。汝若做",
    "X85n1593_010:0542a22": "驢做馬。老僧救汝不得。○眾檀越入山。請上堂。說偈",
    "X85n1593_010:0542a23": "曰。我無長處名虗出。謝汝殷勤特地來。明因無法堪",
    "X85n1593_010:0542a24": "分付。謾把山門為汝開。",
    "X85n1593_010:0542b01": "虎丘雪庭元淨禪師上堂。說得須是見得。見得又須",
    "X85n1593_010:0542b02": "說得。見得說不得。落在陰界。見解偏枯。說得見不得",
    "X85n1593_010:0542b03": "落在時機。墮在毒海。若是翠門下。直饒說得見得。好",
    "X85n1593_010:0542b04": "與三十棒。說不得見不得也好與三十棒。翠雲恁麼",
    "X85n1593_010:0542b05": "道。也好與三十棒。遂高聲召大眾曰。險。",
    "X85n1593_010:0542b06": "天寧訥坐梵思禪師上堂。知有底。也喫粥喫飯。不知",
    "X85n1593_010:0542b07": "有底。也喫粥喫飯。如何直下驗得他有之與無。是之",
    "X85n1593_010:0542b08": "與非。邪之與正。若驗不出。參學事大遠在。喝一喝。下",
    "X85n1593_010:0542b09": "座。○上堂。山僧是楊岐四世孫這老漢有箇三脚驢",
    "X85n1593_010:0542b10": "子弄蹄行公案。雖人人舉得。祇是不知落處。山僧不",
    "X85n1593_010:0542b11": "惜眉毛為諸人下箇注脚。乃曰。八角磨盤空裏走。",
    "X85n1593_010:0542b12": "君山覺禪師上堂舉古者道。仰之彌高。鑽之彌堅。瞻",
    "X85n1593_010:0542b13": "之在前。忽焉在後。諸人還識得麼。若也不識為你註",
    "X85n1593_010:0542b14": "破。仰之彌高。不隔絲毫。要津把斷。佛祖難逃。鑽之彌",
    "X85n1593_010:0542b15": "堅。真體自然。鳥啼花放。在碧巖前。瞻之在前。非正非",
    "X85n1593_010:0542b16": "偏。十方坐斷。威鎮大千。忽焉在後。一場漏逗。堪笑雲",
    "X85n1593_010:0542b17": "門。藏身北斗。咄。",
    "X85n1593_010:0542b18": "寶華顯禪師上堂。禪莫參。道休學。歇意忘機常廓落。",
    "X85n1593_010:0542b19": "現成公案早周遮。祇箇無心已穿鑿。直饒坐斷未生",
    "X85n1593_010:0542b20": "前。難透山僧錯錯錯。",
    "X85n1593_010:0542b21": "東山覺禪師上堂。舉昔廣額屠兒。一日至佛所。颺下",
    "X85n1593_010:0542b22": "屠刀曰。我是千佛一數。世尊曰如是如是。今日叢林",
    "X85n1593_010:0542b23": "將謂廣額。過去是一佛。權現屠兒。如此見廣額。且喜",
    "X85n1593_010:0542b24": "沒交涉。又曰。廣額正是箇殺人不眨眼底漢。颺下屠",
    "X85n1593_010:0542c01": "刀。立地成佛。且喜沒交涉。又道廣額颺下屠刀曰。我",
    "X85n1593_010:0542c02": "是千佛一數。這一佛多少分明。且喜沒交涉。要識廣",
    "X85n1593_010:0542c03": "額麼。夾路桃花風雨後。馬蹄何處避殘紅。",
    "X85n1593_010:0542c04": "樞密徐俯號東湖居士。靖康初。為尚書外郎。與朝士",
    "X85n1593_010:0542c05": "同志者挂鉢於天寧寺之擇木堂。力參圓悟。悟亦喜",
    "X85n1593_010:0542c06": "其見地超邁。一日至書記寮。指悟頂相曰。這老漢脚",
    "X85n1593_010:0542c07": "跟猶未點地在。悟[((白日+田)/廾)*頁]面曰。甕裏何曾走却鼈。公曰。且",
    "X85n1593_010:0542c08": "喜老漢脚跟點地。悟曰。莫謗它好。公休去。",
    "X85n1593_010:0542c09": "郡王趙令衿號超然居士。紹興庚申冬。公與汪內翰",
    "X85n1593_010:0542c10": "藻。李參政邴。曾侍郎開詣徑山謁大慧慧聞至。乃令",
    "X85n1593_010:0542c11": "擊皷入室。公欣然袖香趨之。慧曰。趙州洗鉢盂話。居",
    "X85n1593_010:0542c12": "士作麼生會。公曰。討甚麼椀。拂袖便出。慧起搊住曰。",
    "X85n1593_010:0542c13": "古人向這裏悟去。你因甚麼却不悟。公擬對。慧[打丁+於]之",
    "X85n1593_010:0542c14": "曰。討甚麼椀。公曰。還這老漢始得。",
    "X85n1593_010:0542c15": "侍郎李彌遜號普現居士。為中書舍人。常入圓悟室。",
    "X85n1593_010:0542c16": "一日早朝回。至天津橋馬躍忽有省。通身汗流。直造",
    "X85n1593_010:0542c17": "天寧。適悟出門。遙見便喚曰。居士且喜大事了畢。公",
    "X85n1593_010:0542c18": "厲聲曰。和尚眼華作甚麼。悟便喝。公亦喝。於是機鋒",
    "X85n1593_010:0542c19": "迅捷。",
    "X85n1593_010:0542c20": "成都范縣君者嫠居歲久。常坐而不臥。聞圓悟住昭",
    "X85n1593_010:0542c21": "覺。往禮拜。請示入道因緣。悟令看不是心。不是佛。不",
    "X85n1593_010:0542c22": "是物。是箇甚麼。久無所契。范泣告悟曰。和尚有何方",
    "X85n1593_010:0542c23": "便。令某易會。悟曰。却有箇方便。逐令秖看是箇甚麼。",
    "X85n1593_010:0542c24": "後有省曰。元來恁麼地近那。",
    "X85n1593_010:0543a01": "文殊心道禪師詣成都習唯識。自以為至。同舍詰之",
    "X85n1593_010:0543a02": "曰。三界唯心。萬法唯識。今目前萬象摐然。心識安在。",
    "X85n1593_010:0543a03": "師茫然不知對。遂出關周流江淮。既抵舒之太平。聞",
    "X85n1593_010:0543a04": "佛鑑禪師夜參。舉趙州柏樹子話至覺鐵觜云。先師",
    "X85n1593_010:0543a05": "無此語。莫謗先師好。因大疑。提撕既久。一夕豁然。即",
    "X85n1593_010:0543a06": "趍丈室。擬敘所悟。鑑見來。便閉門。師曰。和尚莫謾某",
    "X85n1593_010:0543a07": "甲。鑑云。十方無壁落。何不入門來。師以拳擉破窓紙。",
    "X85n1593_010:0543a08": "鑑即開門搊住云。道道。師以兩手棒鑑頭。作口啐而",
    "X85n1593_010:0543a09": "出。遂呈偈曰。趙州有箇柏樹話。禪客相傳徧天下。多",
    "X85n1593_010:0543a10": "是摘葉與尋枝。不能直向根源會。覺公說道無此語。",
    "X85n1593_010:0543a11": "正是惡言當面罵。禪人若具通方眼。好向此中辯真",
    "X85n1593_010:0543a12": "假。鑑深然之。○上堂。師子嚬呻。象王哮吼。雲門北斗",
    "X85n1593_010:0543a13": "裏藏身。白雲因何喚作手。三世諸佛不知有。貍奴白",
    "X85n1593_010:0543a14": "牯却知有。且道作麼生是他知有底事。雨打棃花蛺",
    "X85n1593_010:0543a15": "蝶飛。風吹柳絮毛毬走。",
    "X85n1593_010:0543a16": "南華昺禪師上堂。此事最希奇。不礙當頭說。東隣田",
    "X85n1593_010:0543a17": "舍翁。隨例得一橛。非唯貫聲色。亦乃應時節。若問是",
    "X85n1593_010:0543a18": "何宗。八字不著人。擊禪牀下座。○上堂。迷不自迷。對",
    "X85n1593_010:0543a19": "悟立迷。悟不自悟。因迷說悟。所以悟為迷之體。迷為",
    "X85n1593_010:0543a20": "悟之用。迷悟兩無從。箇中別無共。無別共。撥不動。祖",
    "X85n1593_010:0543a21": "師不將來。鼻孔千斤重。",
    "X85n1593_010:0543a22": "龍牙才禪師早服勤於佛鑑法席。而局務不辭難。名",
    "X85n1593_010:0543a23": "已聞於叢林。及遊方迫暮。至黃龍。適死心在三門。問",
    "X85n1593_010:0543a24": "其所從來。既稱名。則知為舒州太平才莊主矣。翌日",
    "X85n1593_010:0543b01": "入室。死心問曰。會得最初句。便會末後句。會得末後",
    "X85n1593_010:0543b02": "句。便會最初句。最初末後。拈放一邊。百丈野狐話。作",
    "X85n1593_010:0543b03": "麼生會。師曰。入戶已知來見解。何須更舉轢中泥。心",
    "X85n1593_010:0543b04": "曰。新長老。死在上座手裏也。師曰。語言雖有異。至理",
    "X85n1593_010:0543b05": "且無差。心曰。如何是無差底事。師曰。不扣黃龍角。焉",
    "X85n1593_010:0543b06": "知頷下珠。心便打。○上堂舉死心和尚小參曰。若論",
    "X85n1593_010:0543b07": "此事。如人家有三子。第一子。聰明智慧。孝養父母。接",
    "X85n1593_010:0543b08": "待往來。主掌家業。第二子。兇頑狡猾。貪婬嗜酒。倒街",
    "X85n1593_010:0543b09": "臥巷。破壞家業。第三子。盲聾瘖瘂。菽麥不分。是事不",
    "X85n1593_010:0543b10": "能。祇會喫飯。三人中。黃龍要選一人用。更有四句。死",
    "X85n1593_010:0543b11": "中有活。活中有死。死中常死。活中常活。將此四句。驗",
    "X85n1593_010:0543b12": "天下衲僧。師曰。喚甚麼作四句。三人姓甚名誰。若也",
    "X85n1593_010:0543b13": "識得。與黃龍把手竝行。更無纖毫間隔。如或未然。不",
    "X85n1593_010:0543b14": "免借水獻華去也。三人共體。用非用。四句同音。空不",
    "X85n1593_010:0543b15": "空。欲識三人并四句。金烏初出一團紅。",
    "X85n1593_010:0543b16": "蓬萊卿禪師上堂。有句無句。如藤倚樹。且任諸方點",
    "X85n1593_010:0543b17": "頭。及乎樹倒藤枯。上無衝天之計。下無入地之謀。靈",
    "X85n1593_010:0543b18": "利漢。這裏著得一隻眼。便見七縱八橫。舉拂子曰。看",
    "X85n1593_010:0543b19": "看。一曲兩曲無人會。雨過夜塘秋水深。",
    "X85n1593_010:0543b20": "佛燈珣禪師參廣鑑瑛禪師不契。遂造太平。隨眾咨",
    "X85n1593_010:0543b21": "請。邈無所入。乃封其衾曰。此生若不徹去誓不展此。",
    "X85n1593_010:0543b22": "於是晝坐宵立。如喪考妣。逾七七日。忽佛鑑上堂曰。",
    "X85n1593_010:0543b23": "森羅及萬象。一法之所印師聞頓悟。往見鑑。鑑曰。可",
    "X85n1593_010:0543b24": "惜一顆明珠。被這風顛漢拾得。乃詰之曰。靈雲道。自",
    "X85n1593_010:0543c01": "從一見桃華後。直至如今更不疑。如何是他不疑處。",
    "X85n1593_010:0543c02": "師曰。莫道靈雲不疑。只今覓箇疑處。了不可得。鑑曰。",
    "X85n1593_010:0543c03": "玄沙道。諦當甚諦當。敢保老兄未徹在。那裏是他未",
    "X85n1593_010:0543c04": "徹處。師曰。深知和尚老婆心切。鑑然之。師拜起呈偈",
    "X85n1593_010:0543c05": "曰。終日看天不舉頭。桃華爛熳始擡眸饒君更有遮",
    "X85n1593_010:0543c06": "天網。透得牢關即便休。鑑屬令護持。是夕厲聲謂眾",
    "X85n1593_010:0543c07": "曰。這回珣上座。穩睡去也。圓悟聞得。疑其未然。乃曰。",
    "X85n1593_010:0543c08": "我須勘過始得。遂令人召至。因與遊山偶到一水潭。",
    "X85n1593_010:0543c09": "悟推師入水。遽問曰。牛頭未見四祖時如何。師曰。潭",
    "X85n1593_010:0543c10": "深魚聚。悟曰。見後如何。師曰。樹高招風。悟曰。見與未",
    "X85n1593_010:0543c11": "見時如何。師曰。伸脚在縮脚裏。悟大稱之。○上堂。舉",
    "X85n1593_010:0543c12": "婆子燒庵話。師曰。大凡扶宗立教。須是其人。你看他",
    "X85n1593_010:0543c13": "婆子。雖是箇女人。宛有大人作略。二十年簁油費醬。",
    "X85n1593_010:0543c14": "固是可知。一日向百尺竿頭。做箇失落。直得用盡平",
    "X85n1593_010:0543c15": "生腕頭氣力。自非箇俗漢知機。洎乎巧盡拙出。然雖",
    "X85n1593_010:0543c16": "如是。諸人要會麼。雪後始知松柏操。事難方見丈夫",
    "X85n1593_010:0543c17": "心。",
    "X85n1593_010:0543c18": "泐潭明禪師上堂。舉趙州訪茱萸探水因緣。師曰。趙",
    "X85n1593_010:0543c19": "老雲收山嶽露。茱萸雨過竹風清。誰家別館池塘裏。",
    "X85n1593_010:0543c20": "一對鴛鴦畫不成又舉德山托鉢話。師曰。從來家富",
    "X85n1593_010:0543c21": "小兒嬌。偏向江南弄畫橈。引得老爺把不住。又來船",
    "X85n1593_010:0543c22": "上助歌謳。",
    "X85n1593_010:0543c23": "寶藏本禪師上堂。清明已過十餘日。華雨闌珊方寸",
    "X85n1593_010:0543c24": "深。春色惱人眠不得。黃鸝飛過綠楊陰。遂大笑下座。",
    "X85n1593_010:0544a01": "祥符海禪師初見佛鑑。鑑問。三世諸佛。一口吞盡。何",
    "X85n1593_010:0544a02": "處更有眾生可教化。此理如何。師擬進語。鑑喝之。師",
    "X85n1593_010:0544a03": "忽領旨。述偈曰。實際從來不受塵。箇中無舊亦無新。",
    "X85n1593_010:0544a04": "青山況是吾家物。不用尋家別問津鑑曰。放下著。師",
    "X85n1593_010:0544a05": "禮拜而出。",
    "X85n1593_010:0544a06": "淨眾璨禪師上堂。重陽九日菊花新。一句明明亘古",
    "X85n1593_010:0544a07": "今。楊廣橐駝無覓處。夜來足跡在松陰。",
    "X85n1593_010:0544a08": "(會元十九卷終)",
    "X85n1593_010:0544a09": "龍翔竹庵士珪禪師初依大慈宗雅。心醉楞嚴。逾五",
    "X85n1593_010:0544a10": "秋。南遊謁諸尊宿。始登龍門。即以平時所得。白佛眼。",
    "X85n1593_010:0544a11": "眼曰。汝解心已極。但欠著力開眼耳。遂俾職堂司。一",
    "X85n1593_010:0544a12": "日侍立次。問云。絕對待時如何。眼曰。如汝僧堂中白",
    "X85n1593_010:0544a13": "椎相似。師罔措。眼至晚抵堂司。師理前話。眼曰。閑言",
    "X85n1593_010:0544a14": "語。師於言下大悟。○紹興間。奉　詔開山鴈蕩能仁。",
    "X85n1593_010:0544a15": "時真歇居江心。聞師至。恐緣法未熟。特過江迎歸方",
    "X85n1593_010:0544a16": "丈。大展九拜。以誘溫人。由是翕然歸敬。未視篆。其徒",
    "X85n1593_010:0544a17": "懼行規法。深夜放火。鞠為瓦礫之墟。師竟就樹縛屋。",
    "X85n1593_010:0544a18": "陞座示眾云。愛閑不打皷山皷。投老來看鴈蕩山。傑",
    "X85n1593_010:0544a19": "閣危樓渾不見。谿邊茆屋兩三間。還有共相出手者",
    "X85n1593_010:0544a20": "麼。喝一喝下座。聽法檀施。併力營建。未幾。復成寶坊。",
    "X85n1593_010:0544a21": "○上堂。明明無悟。有法即迷。諸人向這裏立不得。諸",
    "X85n1593_010:0544a22": "人向這裏住不得。若立則危。若住則瞎。直須意不停",
    "X85n1593_010:0544a23": "玄。句不停意。用不停機。此三者既明。一切處不須管",
    "X85n1593_010:0544a24": "帶。自然現前。不須照顧。自然明白。雖然如是。更須知",
    "X85n1593_010:0544b01": "有向上事。久雨不晴。咄。○上堂。見見之時。見非是見。",
    "X85n1593_010:0544b02": "見猶離見。見不能及。落花有意隨流水。流水無情戀",
    "X85n1593_010:0544b03": "落花。諸可還者。自然非汝。不汝還者。非汝而誰。長恨",
    "X85n1593_010:0544b04": "春歸無覓處。不知轉入此中來。喝一喝曰。三十年後。",
    "X85n1593_010:0544b05": "莫道能仁教壞人家男女。",
    "X85n1593_010:0544b06": "雲居高庵悟禪師有夙慧。聞沖禪師舉武帝問達磨",
    "X85n1593_010:0544b07": "因緣。如獲舊物。遽曰。我既廓然。何聖之有。沖異其語。",
    "X85n1593_010:0544b08": "勉之南詢。蒙授記於龍門。一日有僧被蛇傷足。佛眼",
    "X85n1593_010:0544b09": "問曰。既是龍門。為甚麼却被蛇咬師即應曰。果然現",
    "X85n1593_010:0544b10": "大人相。眼益器之。後傳此語到昭覺。圓悟云。龍門有",
    "X85n1593_010:0544b11": "此僧耶。東山法道未寂寥爾。",
    "X85n1593_010:0544b12": "黃龍牧庵忠禪師習台教。悟一心三觀之旨。未能泯",
    "X85n1593_010:0544b13": "跡。徧參名宿。至龍門觀水磨旋轉。發明心要。乃述偈",
    "X85n1593_010:0544b14": "曰。轉大法輪。目前包裹。更問如何。水推石磨。呈佛眼。",
    "X85n1593_010:0544b15": "眼曰。其中事作麼生。師曰。澗下水長流。眼曰。我有末",
    "X85n1593_010:0544b16": "後一句。待分付汝。師即掩耳而去。○僧問。如何是佛。",
    "X85n1593_010:0544b17": "師曰。莫向外邊覓。曰如何是心。師曰。莫向外邊尋。曰",
    "X85n1593_010:0544b18": "如何是道。師曰莫向外邊討。曰如何是禪。師曰。莫向",
    "X85n1593_010:0544b19": "外邊傳。曰畢竟如何。師曰。靜處薩婆訶。",
    "X85n1593_010:0544b20": "烏巨雪堂行禪師上堂。會即便會。玉本無瑕。若言不",
    "X85n1593_010:0544b21": "會。碓觜生花。試問九年面壁。何如大會拈華。南明恁",
    "X85n1593_010:0544b22": "麼商確。也是順風撒沙。參。○到國清。眾請上堂。句亦",
    "X85n1593_010:0544b23": "剗。意亦剗。絕毫絕氂處。如山如嶽。句亦到。意亦到。如",
    "X85n1593_010:0544b24": "山如嶽處。絕毫絕氂。忽若拶通一線。意句俱到俱不",
    "X85n1593_010:0544c01": "到。俱剗俱不剗。直得三句外絕牢籠。六句外無標的。",
    "X85n1593_010:0544c02": "正當恁麼時一句。作麼生道。傾蓋同途不同轍。相將",
    "X85n1593_010:0544c03": "攜手上高臺。上堂。舉趙州示眾云。老僧除却二時齋",
    "X85n1593_010:0544c04": "粥。是雜用心處。師曰。今朝六月旦。行者擊皷。長老陞",
    "X85n1593_010:0544c05": "堂。你諸人總來這裏雜用心。",
    "X85n1593_010:0544c06": "白楊順禪師依止佛眼。聞普說。舉傅大士心王銘云。",
    "X85n1593_010:0544c07": "水中鹽味。色裏膠青。決定是有。不見其形。師於言下",
    "X85n1593_010:0544c08": "有省。後觀寶藏迅轉。頓明大法。趍丈室作禮。呈偈曰。",
    "X85n1593_010:0544c09": "頂有異峯雲冉冉。源無別派水泠泠。遊山未到山窮",
    "X85n1593_010:0544c10": "處。終被青山礙眼睛。眼笑而可之。○上堂。好事堆堆",
    "X85n1593_010:0544c11": "疊疊來。不須造作與安排。落林黃葉水推去。橫谷白",
    "X85n1593_010:0544c12": "雲風卷回。寒鴈一聲情念斷。霜鐘纔動我山摧。白楊",
    "X85n1593_010:0544c13": "更有過人處。盡夜寒罏撥死灰。忽有箇衲僧出來道。",
    "X85n1593_010:0544c14": "長老少賣弄。得恁麼窮乞相。山僧祇向他道。却被你",
    "X85n1593_010:0544c15": "道著。○上堂。我手何似佛手。天上南星北斗。我脚何",
    "X85n1593_010:0544c16": "似驢脚。往事都來忘却。人人盡有生緣箇箇足方頂",
    "X85n1593_010:0544c17": "圓。大愚灘頭立處。孤月影射深灣。會不得。見還難。一",
    "X85n1593_010:0544c18": "曲漁歌過遠灘。○上堂。風吹茆茨屋脊漏。雨打闍黎",
    "X85n1593_010:0544c19": "眼睛濕恁麼分明却不知。却來這裏低頭立(時紹燈上座聞",
    "X85n1593_010:0544c20": "之有省)師律身清苦。出入唯杖笠獨行。",
    "X85n1593_010:0544c21": "雲居如禪師徧參浙右諸宗匠。晚至龍門。以平日所",
    "X85n1593_010:0544c22": "證。白佛眼。眼曰。此皆學解。非究竟事。欲了生死。當求",
    "X85n1593_010:0544c23": "妙悟。師駭然諦信。一日命主香積。以道業未辦固辭。",
    "X85n1593_010:0544c24": "眼勉曰。姑就職。其中大有人為汝說法。未幾晨興開",
    "X85n1593_010:0545a01": "廚門望見聖僧。契所未證。即白佛眼。眼曰。這裏還見",
    "X85n1593_010:0545a02": "聖僧麼。師詣前問訊叉手而立。眼曰。向汝道大有人",
    "X85n1593_010:0545a03": "為汝說法。",
    "X85n1593_010:0545a04": "歸宗真牧賢禪師遊成都。依大慈秀公習經論。凡典",
    "X85n1593_010:0545a05": "籍。過目成誦。義亦頓曉。秀稱為經藏子。出蜀謁諸尊",
    "X85n1593_010:0545a06": "宿。後扣佛眼。一日入室。眼舉殷勤抱得旃檀樹。語聲",
    "X85n1593_010:0545a07": "未絕。師頓悟。眼曰。經藏子。漏逗了也。自是與師商確",
    "X85n1593_010:0545a08": "淵奧亹亹無盡。眼稱善。因手書真牧二字授之。○上",
    "X85n1593_010:0545a09": "堂。且第一句如何道。汝等若向世界未成時。父母未",
    "X85n1593_010:0545a10": "生時。佛未出世時。祖師未西來時道得。已是第二句。",
    "X85n1593_010:0545a11": "且第一句如何道。直饒你十成道得。未免左之右之。",
    "X85n1593_010:0545a12": "卓拄杖下座。",
    "X85n1593_010:0545a13": "道場正堂辯禪師至西京少林。聞僧舉佛眼。以古詩",
    "X85n1593_010:0545a14": "發明罽賓王斬師子尊者話曰。楊子江頭楊柳春。楊",
    "X85n1593_010:0545a15": "花愁殺渡江人。一聲羗笛離亭晚。君向瀟湘我向秦。",
    "X85n1593_010:0545a16": "師默有所契。即趍龍門。求入室。佛眼問。從上祖師方",
    "X85n1593_010:0545a17": "冊因緣。許你會得。忽舉拳曰。這箇因何喚作拳。師擬",
    "X85n1593_010:0545a18": "對。眼築其口曰。不得作道理。於是頓去知見。○佛眼",
    "X85n1593_010:0545a19": "忌。拈香。龍門和尚。闡提潦倒。不信佛法。滅除禪道。拶",
    "X85n1593_010:0545a20": "破毗盧向上關。貓兒洗面自道好。一炷沉香罏上然。",
    "X85n1593_010:0545a21": "換手槌胸空懊惱。遂搖手曰。休懊惱。以坐具搭肩上。",
    "X85n1593_010:0545a22": "作女人拜曰。莫怪下房媳婦。觸忤大人好。○師家風",
    "X85n1593_010:0545a23": "嚴冷。初機多憚之。因贊達磨曰。昇元閣前懡[怡台+羅]。洛陽",
    "X85n1593_010:0545a24": "峯畔乖張。皮髓傳成話霸。隻履無處埋藏。不是一番",
    "X85n1593_010:0545b01": "寒徹骨。爭得梅花撲鼻香。雪堂行一見。大稱賞曰。先",
    "X85n1593_010:0545b02": "師猶有此人在。只消此贊。可以坐斷天下人舌頭。由",
    "X85n1593_010:0545b03": "是衲子奔湊。【頌】室中問學者。蚯蚓為甚麼化為百舌",
    "X85n1593_010:0545b04": "(會元見圓極岑按聯珠著于此)【增收】。",
    "X85n1593_010:0545b05": "世奇首座徧依師席。晚造龍門。一日燕坐瞌睡間。羣",
    "X85n1593_010:0545b06": "蛙忽鳴。誤聽為淨髮版響。亟趨往。有曉之者曰。蛙鳴",
    "X85n1593_010:0545b07": "非版也。師恍然。詣方丈剖露。佛眼曰。豈不見羅睺羅。",
    "X85n1593_010:0545b08": "師遽止曰。和尚不必舉。待去自看。未幾有省。乃占偈",
    "X85n1593_010:0545b09": "曰。夢中聞版響。覺後蝦蟇啼。蝦蟇與版響。山嶽一時",
    "X85n1593_010:0545b10": "齊。由是益加參究。洞臻玄奧。眼命分座。師固辭曰。此",
    "X85n1593_010:0545b11": "非細事也。如金針刺眼。毫髮若差。睛則破矣。願生生",
    "X85n1593_010:0545b12": "居學地。而自煅煉。眼因以偈美之曰。有道只因頻退",
    "X85n1593_010:0545b13": "步。謙和元自慣回光。不知已在青雲上。猶更將身入",
    "X85n1593_010:0545b14": "眾藏。",
    "X85n1593_010:0545b15": "淨居尼慧溫禪師上堂。舉法眼示眾曰。三通皷罷。蔟",
    "X85n1593_010:0545b16": "蔟上來。佛法人事。一時周畢。師曰。山僧道。三通皷罷。",
    "X85n1593_010:0545b17": "蔟蔟上來。拄杖不在。苕菷柄聊與三十。",
    "X85n1593_010:0545b18": "給事馮楫濟川居士自壯扣諸名宿。最後居龍門。從",
    "X85n1593_010:0545b19": "佛眼遠禪師。再歲一日同遠經行法堂。偶童子趨庭",
    "X85n1593_010:0545b20": "吟曰。萬象之中獨露身。遠拊公背曰。好聻。公於是契",
    "X85n1593_010:0545b21": "入。紹興丁巳。除給事。會大慧禪師。就明慶開堂。慧下",
    "X85n1593_010:0545b22": "座。公挽之曰。和尚每言於士大夫前曰。此生決不作",
    "X85n1593_010:0545b23": "這蟲豸。今日因甚却納敗缺。慧曰。盡大地是箇杲上",
    "X85n1593_010:0545b24": "座你向甚處見他。公擬對。慧便掌。公曰。是我招得。越",
    "X85n1593_010:0545c01": "月特丐祠。坐夏徑山。榜其室曰。不動軒。○甞自詠曰。",
    "X85n1593_010:0545c02": "公事之餘喜坐禪。少曾將脅到牀眠。雖然現出宰官",
    "X85n1593_010:0545c03": "相。長老之名四海傳。建炎後。名山巨剎教藏多不存。",
    "X85n1593_010:0545c04": "公累以己俸印施。凡一百二十八藏。用祝君壽。以兆",
    "X85n1593_010:0545c05": "康民。門人蒲大聘。甞誌其事。",
    "X85n1593_010:0545c06": "大溈月庵善果禪師○上堂。奚仲造車一百輻。拈却",
    "X85n1593_010:0545c07": "兩頭除却軸。以拄杖打一圓相曰。且莫錯認盤定星。",
    "X85n1593_010:0545c08": "卓一卓下座。○上堂。解猛虎頷下金鈴。驚羣動眾。取",
    "X85n1593_010:0545c09": "蒼龍穴裏明珠。光天照地。山僧今日到此。讚歎不及。",
    "X85n1593_010:0545c10": "汝等諸人。合作麼生。豎起拂子曰。眨上眉毛。速須薦",
    "X85n1593_010:0545c11": "取。擲拂子下座。",
    "X85n1593_010:0545c12": "石頭回禪師上座。參禪學道。大似井底叫渴相似。殊",
    "X85n1593_010:0545c13": "不知塞耳塞眼。回避不及。且如十二時中。行住坐臥。",
    "X85n1593_010:0545c14": "動轉施為。是甚麼人使作。眼見耳聞。何處不是路頭。",
    "X85n1593_010:0545c15": "若識得路頭。便是大解脫路。方知老漢與你證明。山",
    "X85n1593_010:0545c16": "河大地與你證明。所以道十方婆伽梵。一路涅槃門。",
    "X85n1593_010:0545c17": "諸仁者。大凡有一物。當途要見一物之根源。一物無",
    "X85n1593_010:0545c18": "處要見一物之根源。見得根源。源無所源。所源既非。",
    "X85n1593_010:0545c19": "何處不圓。諸禪德。你看老漢有甚麼勝你處。諸人有",
    "X85n1593_010:0545c20": "甚處不如老漢處。還會麼。太湖三萬六千頃。月在波",
    "X85n1593_010:0545c21": "心說向誰。",
    "X85n1593_010:0545c22": "護聖居靜禪師聞南堂道望。遂往依焉。堂舉香嚴枯",
    "X85n1593_010:0545c23": "木裏龍吟話。往返酬詰。師於言下大悟。一日堂問曰。",
    "X85n1593_010:0545c24": "莫守寒巖異草青。坐却白雲宗不妙。汝作麼生。師曰。",
    "X85n1593_010:0546a01": "直須揮劒。若不揮劒。漁父棲巢。堂矍然曰。這小廁兒。",
    "X85n1593_010:0546a02": "師珍重便行。○甞謂眾曰。參學至要。不出先南堂道。",
    "X85n1593_010:0546a03": "最初句。及末後句。透得過者。一生事畢。儻或未然。更",
    "X85n1593_010:0546a04": "與你分作十門。各各印證自心。還得穩當也未。一須",
    "X85n1593_010:0546a05": "信有教外別傳。二須知有教外別傳。三須會無情說",
    "X85n1593_010:0546a06": "法。與有情說法無二。四須見性如觀掌中之物。了了",
    "X85n1593_010:0546a07": "分明。一一田地穩密。五須具擇法眼。六須行鳥道玄",
    "X85n1593_010:0546a08": "路。七須文武兼濟。八須摧邪顯正。九須大機大用。十",
    "X85n1593_010:0546a09": "須向異類中行。凡欲紹隆法種。須盡此綱要。方坐得",
    "X85n1593_010:0546a10": "這曲彔牀子。受得天下人禮拜。敢與佛祖為師。若不",
    "X85n1593_010:0546a11": "到恁麼田地。祇一向虗頭。他時異日。閻老子未放你",
    "X85n1593_010:0546a12": "在。間有學者。各門頌出呈師。師以頌示曰。十門綱要",
    "X85n1593_010:0546a13": "掌中施。機會來時自有為。作者不須排位次。大都首",
    "X85n1593_010:0546a14": "末是根基。",
    "X85n1593_010:0546a15": "南巖勝禪師上堂。召大眾曰。護生須是殺。殺盡始安",
    "X85n1593_010:0546a16": "居。會得箇中意。分明在半途。且道到家一句。又作麼",
    "X85n1593_010:0546a17": "生。釋迦彌勒沒量大。看來又祇是他奴。",
    "X85n1593_010:0546a18": "梁山廓庵師遠禪師上堂。舉楊岐三脚驢子話。乃召",
    "X85n1593_010:0546a19": "大眾曰。揚其湯者。莫若撲其火。壅其流者。莫若杜其",
    "X85n1593_010:0546a20": "源。此乃智人之明鑒。佛法之至論。正在斯焉。這因緣。",
    "X85n1593_010:0546a21": "如今叢林中提唱者甚多。商量者不少。有般底。祇道",
    "X85n1593_010:0546a22": "宗師家。無固必。凡有所問。隨口便答。似則也似。是即",
    "X85n1593_010:0546a23": "未是。若恁麼。祇作箇乾無事會。不見楊岐用處。乃至",
    "X85n1593_010:0546a24": "祖師千差萬別。方便門庭。如何消遣。又有般底。祇向",
    "X85n1593_010:0546b01": "佛邊會。却與自己沒交涉。古人道。凡有言句。須是一",
    "X85n1593_010:0546b02": "一消歸自己。又作麼生。又有般底。一向祇作自己會。",
    "X85n1593_010:0546b03": "棄却古人用處。唯知道明自己事。古人方便。却如何",
    "X85n1593_010:0546b04": "消遣。既消遣不下。却似抱橋柱澡洗。要且放手不得。",
    "X85n1593_010:0546b05": "此亦是一病。又有般底。却去脚多少處會。若恁麼會。",
    "X85n1593_010:0546b06": "此病最難醫也。所以他語有巧妙處。卒難摸索。纔擬",
    "X85n1593_010:0546b07": "心。則差了也。前輩謂之楊岐宗旨。須是他屋裏人。到",
    "X85n1593_010:0546b08": "恁麼田地。方堪傳授。若不然者。則守死善道之謂也。",
    "X85n1593_010:0546b09": "這公案。直須還他透頂徹底漢。方能了得。此非止禪",
    "X85n1593_010:0546b10": "和子會不得。而今天下叢林中出世為人底。亦少有",
    "X85n1593_010:0546b11": "會得者。若要會去。直須向威音那畔。空劫已前。輕輕",
    "X85n1593_010:0546b12": "覰著。提起便行。捺著便轉。却向萬仞峯前進一步。可",
    "X85n1593_010:0546b13": "以籠罩古今。坐斷天下人舌頭。如今還有恁麼者麼。",
    "X85n1593_010:0546b14": "有則出來道看。如無更聽一頌。三脚驢子弄蹄行。直",
    "X85n1593_010:0546b15": "透威音萬丈坑。雲在嶺頭閑不徹。水流澗下太忙生。",
    "X85n1593_010:0546b16": "湖南長老誰解會。行人更在青山外(師有十牛圖并頌行于世)。",
    "X85n1593_010:0546b17": "能仁悟禪師結夏上堂。最初一步。十方世界現全身。",
    "X85n1593_010:0546b18": "末後一言一微塵中深鎻斷。有時提起。如倚天長劒。",
    "X85n1593_010:0546b19": "光耀乾坤。有時放下。似紅爐點雪。虗含萬象。得到恁",
    "X85n1593_010:0546b20": "麼田地。天魔外道。拱手歸降。三世諸佛。一時稽首。便",
    "X85n1593_010:0546b21": "可以大圓覺。為我伽藍。於一毫端。現寶王剎。如是則",
    "X85n1593_010:0546b22": "朝往西天。暮歸東土。亦是禁足。百華叢裏坐。婬坊酒",
    "X85n1593_010:0546b23": "肆行。亦是禁足。雖然如是。不曾動著這裏一步。恁麼",
    "X85n1593_010:0546b24": "則九旬無虗棄之功。百劫有今時之用。堪報不報之",
    "X85n1593_010:0546c01": "恩。以助無為之化。此即是涅槃妙心。金剛王寶劒。敢",
    "X85n1593_010:0546c02": "問大眾。作麼生得到這田地去。如人上山。各自努力。",
    "X85n1593_010:0546c03": "尚書莫將居士謁南堂靜禪師。咨決心要。堂使其向",
    "X85n1593_010:0546c04": "一切處提撕。適如廁。俄聞穢氣。急以手掩鼻。遂有省。",
    "X85n1593_010:0546c05": "即呈以偈曰。從來姿韻愛風流。幾笑時人向外求。萬",
    "X85n1593_010:0546c06": "別千差無覓處。得來元在鼻尖頭。南堂答曰。一法纔",
    "X85n1593_010:0546c07": "通法法周。縱橫妙用更何求。青蛇出匣魔軍伏。碧眼",
    "X85n1593_010:0546c08": "胡僧笑點頭。",
    "X85n1593_010:0546c09": "龍圖王蕭居士留昭覺日。聞開靜板聲有省。問南堂",
    "X85n1593_010:0546c10": "曰。某有箇見處。纔被人問。却開口不得。未審過在甚",
    "X85n1593_010:0546c11": "處。堂曰。過在有箇見處。堂却問。朝斾幾時到任。公曰。",
    "X85n1593_010:0546c12": "去年八月四日。堂曰。自按察。幾時離衙。公曰前月二",
    "X85n1593_010:0546c13": "十。堂曰。為甚麼道開口不得。公乃契悟。",
    "X85n1593_010:0546c14": "教忠晦庵彌光禪師出嶺謁圓悟禪師於雲居。次參",
    "X85n1593_010:0546c15": "黃檗祥。高庵悟。機語皆契。以淮楚盜起。歸謁佛心。會",
    "X85n1593_010:0546c16": "大慧寓廣。因往從之。慧謂曰。汝在佛心處所得者。試",
    "X85n1593_010:0546c17": "舉一二看。師舉佛心上堂。拈普化公案曰。佛心即不",
    "X85n1593_010:0546c18": "然。總不恁麼來時如何。劈脊便打。從教徧界分身。慧",
    "X85n1593_010:0546c19": "曰。汝意如何。師曰。某不肯他後頭下箇注脚。慧曰。此",
    "X85n1593_010:0546c20": "正是以病為法。師毅然無信可意。慧曰。汝但揣摩看。",
    "X85n1593_010:0546c21": "師竟以為不然。經旬因記海印信禪師拈曰。雷聲浩",
    "X85n1593_010:0546c22": "大。雨點全無。始無滯。趍告慧。慧以舉道者見瑯瑘。并",
    "X85n1593_010:0546c23": "玄沙未徹語詰之。師對已。慧笑曰。雖進得一步。祇是",
    "X85n1593_010:0546c24": "不著所在。如人斫樹。根下一刀。則命根斷矣。汝向枝",
    "X85n1593_010:0547a01": "上斫。其能斷命根乎。今諸方浩浩說禪者。見處總如",
    "X85n1593_010:0547a02": "此。何益於事。其楊岐正傳。三四人而已。師慍而去。翌",
    "X85n1593_010:0547a03": "日慧問。汝還疑否。師曰。無可疑者。慧曰。祇如人相見。",
    "X85n1593_010:0547a04": "未開口時。已知虗實。或聞其語。便識淺深。此理如何。",
    "X85n1593_010:0547a05": "師悚然汗下。莫知所詣。慧令究有句無句。慧過雲門",
    "X85n1593_010:0547a06": "庵。師侍行。一日問曰。某到這裏。不能得徹。病在甚處。",
    "X85n1593_010:0547a07": "慧曰。汝病最癖。世醫拱手何也。別人死了活不得。汝",
    "X85n1593_010:0547a08": "今活了未曾死。要到大安樂田地。須是死一回始得。",
    "X85n1593_010:0547a09": "師疑情愈深。後入室。慧問。喫粥了也。洗鉢盂了也。去",
    "X85n1593_010:0547a10": "却藥忌。道將一句來。師曰裂破。慧震威喝曰。你又說",
    "X85n1593_010:0547a11": "禪也。師即大悟。慧撾皷告眾曰。龜毛拈得笑咍咍。一",
    "X85n1593_010:0547a12": "擊萬重關鏁開。慶快平生在今日。孰云千里賺吾來。",
    "X85n1593_010:0547a13": "師亦以頌呈之曰。一拶當機怒雷吼。驚起須彌藏北",
    "X85n1593_010:0547a14": "斗。洪波浩渺浪滔天。拈得鼻孔失却口。○上堂。有句",
    "X85n1593_010:0547a15": "無句。如藤倚樹。放憨作麼。及乎樹倒藤枯。句歸何處。",
    "X85n1593_010:0547a16": "情知汝等諸人。卒討頭鼻不著。為甚如此。祇為分明",
    "X85n1593_010:0547a17": "極。飜令所得遲。",
    "X85n1593_010:0547a18": "東林卍庵道顏禪師久參圓悟。微有省發。洎悟還蜀。",
    "X85n1593_010:0547a19": "囑依妙喜。仍以書致喜曰。顏川彩繪已畢。但欠點眼",
    "X85n1593_010:0547a20": "耳。他日嗣其後。未可量也。喜居雲門及洋嶼。師皆在",
    "X85n1593_010:0547a21": "焉。朝夕質疑。方大悟。○上堂。欲識諸佛心。但向眾生",
    "X85n1593_010:0547a22": "心行中識取。欲識常住不凋性。但向萬物遷變處會",
    "X85n1593_010:0547a23": "取。還識得麼。欲得不招無間業。莫謗如來正法輪。",
    "X85n1593_010:0547a24": "西禪懶庵鼎需禪師幼舉進士有聲。年二十五。因讀",
    "X85n1593_010:0547b01": "遺教經。忽曰。幾為儒冠誤欲去家。母難之以親迎在",
    "X85n1593_010:0547b02": "期。師乃絕之曰。夭桃紅杏。一時分付春風。翠竹黃花。",
    "X85n1593_010:0547b03": "此去永為道伴。竟依保壽樂禪師為比丘。一錫湖湘。",
    "X85n1593_010:0547b04": "徧參名宿。法無異味。歸里結庵於羗峯絕頂。不下山",
    "X85n1593_010:0547b05": "者三年。佛心才禪師。挽出首眾於大乘。甞問學者。即",
    "X85n1593_010:0547b06": "心即佛因緣。時妙喜庵于洋嶼。師之友彌光。與師書",
    "X85n1593_010:0547b07": "曰。庵主手段。與諸方別。可來少欵如何。師不答。光以",
    "X85n1593_010:0547b08": "計邀師飯。師往赴之。會妙喜為諸徒入室。師隨喜焉。",
    "X85n1593_010:0547b09": "妙喜舉僧問馬祖。如何是佛。祖云。即心是佛。作麼生。",
    "X85n1593_010:0547b10": "師下語。妙喜詬之曰。你見解如此。敢妄為人師耶。鳴",
    "X85n1593_010:0547b11": "皷普說。訐其平生珍重得力處。排為邪解。師淚交頤。",
    "X85n1593_010:0547b12": "不敢仰視。默計曰。我之所得。既為所排。西來不傳之",
    "X85n1593_010:0547b13": "旨。豈止此耶。遂歸心弟子之列。一日喜問曰。內不放",
    "X85n1593_010:0547b14": "出。外不放入。正恁麼時如何。師擬開口。喜拈竹篦劈",
    "X85n1593_010:0547b15": "脊連打三下。師於此大悟厲聲曰。和尚已多了也。喜",
    "X85n1593_010:0547b16": "又打一下。師禮拜。喜笑云。今日方知吾不汝欺也。遂",
    "X85n1593_010:0547b17": "印以偈曰。頂門豎亞摩醯眼。肘後斜懸奪命符。瞎却",
    "X85n1593_010:0547b18": "眼。卸却符。趙州東壁挂葫蘆。於是聲名。喧動叢林。",
    "X85n1593_010:0547b19": "東禪蒙庵思岳禪師上堂。臘月初。歲云徂。黃河凍已",
    "X85n1593_010:0547b20": "合。深處有嘉魚。活鱍鱍。跳不脫。又不能相煦以濕。相",
    "X85n1593_010:0547b21": "濡以沫。慚愧菩薩摩訶薩。春風幾時來。解此黃河凍。",
    "X85n1593_010:0547b22": "令魚化作龍。直透桃花浪。會即便會。癡人面前。且莫",
    "X85n1593_010:0547b23": "說夢。",
    "X85n1593_010:0547b24": "西禪此庵守淨禪師上堂。談玄說妙。撒屎撒尿。行棒",
    "X85n1593_010:0547c01": "行喝。將鹽止渴。立主立賓。華擘宗乘。設或總不恁麼。",
    "X85n1593_010:0547c02": "又是鬼窟裏坐。到這裏。山僧已是打退皷。且道諸人",
    "X85n1593_010:0547c03": "尋常心憤憤。口排悱。合作麼生。莫將閑學解。埋沒祖",
    "X85n1593_010:0547c04": "師心。○上堂。若也單明自己。不悟目前。此人有眼無",
    "X85n1593_010:0547c05": "足。若也祇悟目前。不明自己。此人有足無眼。直得眼",
    "X85n1593_010:0547c06": "足相資。如車二輪。如鳥二翼。正好勘過了打。○上堂。",
    "X85n1593_010:0547c07": "道是常道。心是常心。汝等諸人。聞山僧恁麼道。便道",
    "X85n1593_010:0547c08": "我會也。大盡三十日。小盡二十九。頭上是天。脚下是",
    "X85n1593_010:0547c09": "地。耳裏聞聲。鼻裏出氣。忽若四大海水在汝頭上。毒",
    "X85n1593_010:0547c10": "虵穿你眼睛。蝦蟇入你鼻孔。又作麼生。○上堂。文殊",
    "X85n1593_010:0547c11": "普賢談理事。臨濟德山行棒喝。東禪一覺到天明。偏",
    "X85n1593_010:0547c12": "愛風從涼處發。咄。",
    "X85n1593_010:0547c13": "開善道謙禪師初之京師。依圓悟。無所省發。後隨妙",
    "X85n1593_010:0547c14": "喜。庵居泉南。及喜領徑山。師亦侍行。未幾。令師往長",
    "X85n1593_010:0547c15": "沙通紫巖居士張公書。師自謂。我參禪二十年。無入",
    "X85n1593_010:0547c16": "頭處。更作此行。決定荒廢。意欲無行。友人宗元者。叱",
    "X85n1593_010:0547c17": "曰。不可在路便參禪不得也。去。吾與汝俱往。師不得",
    "X85n1593_010:0547c18": "已而行。在路泣語元曰。我一生參禪。殊無得力處。今",
    "X85n1593_010:0547c19": "又途路奔波。如何得相應去。元告之曰。你但將諸方",
    "X85n1593_010:0547c20": "參得底。悟得底。圓悟妙喜為你說得底。都不要理會。",
    "X85n1593_010:0547c21": "途中可替底事。我盡替你。只有五件事。替你不得。你",
    "X85n1593_010:0547c22": "須自家支當。師曰。五件者何事。願聞其要。元曰。著衣。",
    "X85n1593_010:0547c23": "喫飯。屙屎。放尿。駝箇死屍路上行。師於言下領旨。不",
    "X85n1593_010:0547c24": "覺手舞足蹈。元曰。你此回。方可通書。宜前進。吾先歸",
    "X85n1593_010:0548a01": "矣。元即回徑山。師半載方返。妙喜一見而喜曰。建州",
    "X85n1593_010:0548a02": "子。你這回別也。○上堂。竺土大僊心。東西密相付。如",
    "X85n1593_010:0548a03": "何是密付底心。良久曰。八月秋何處熱。",
    "X85n1593_010:0548a04": "育王佛照德光禪師適大慧領育王。四海英材鱗集。",
    "X85n1593_010:0548a05": "師亦與焉。大慧室中問師。喚作竹篦則觸。不喚作竹",
    "X85n1593_010:0548a06": "篦則背。不得下語。不得無語。師擬對。慧便棒。師豁然",
    "X85n1593_010:0548a07": "大悟。初住台之光孝。僧問。浩浩塵中如何辯主。師曰。",
    "X85n1593_010:0548a08": "巾峯頂上塔心尖。【頌】師住靈隱日。　宋孝宗宣問。釋",
    "X85n1593_010:0548a09": "迦佛入山。六年所成何事。師對曰。將謂陛下忘却。【頌】",
    "X85n1593_010:0548a10": "孝宗召對師舉靈雲頌。直至如今更不疑。奏曰。那裏",
    "X85n1593_010:0548a11": "是他不疑處。帝曰。空手牽鐵牛(此二則見會元第六卷終。其頌著于聯珠",
    "X85n1593_010:0548a12": "集第十卷中佛照章)。",
    "X85n1593_010:0548a13": "華藏遯庵演禪師上堂。拈起拄杖曰。識得這箇。一生",
    "X85n1593_010:0548a14": "參學事畢。古人恁麼道。華藏則不然。識得這箇。更須",
    "X85n1593_010:0548a15": "買草鞋行脚。何也。到江吳地盡。隔岸越山多。",
    "X85n1593_010:0548a16": "天童無用全禪師上堂。學佛止言真不立。參禪多與",
    "X85n1593_010:0548a17": "道相違。忘機忘境急回首。無地無錐轉步歸。佛不是。",
    "X85n1593_010:0548a18": "心亦非。覿體承當絕所依。萬古碧潭空界月。再三撈",
    "X85n1593_010:0548a19": "摝始應知。",
    "X85n1593_010:0548a20": "玉泉懿禪師久依圓悟。自謂不疑。紹興初。出住興化",
    "X85n1593_010:0548a21": "祥雲。法席頗盛。大慧入閩。知其所見未諦。致書令來。",
    "X85n1593_010:0548a22": "師遲遲。慧小參。且痛斥。仍榜告四眾。師不得已。破夏",
    "X85n1593_010:0548a23": "謁之。慧鞫其所證。既而曰。汝恁麼見解。敢嗣圓悟老",
    "X85n1593_010:0548a24": "人耶。師退院親之。一日入室。慧問。我要箇不會禪底",
    "X85n1593_010:0548b01": "做國師。師曰。我做得國師去也。慧喝出。居無何。語之",
    "X85n1593_010:0548b02": "曰。香嚴悟處。不在擊竹邊。俱胝得處。不在指頭上。師",
    "X85n1593_010:0548b03": "乃頓明。",
    "X85n1593_010:0548b04": "薦福本禪師上堂。高揖釋迦。不拜彌勒者。與三十拄",
    "X85n1593_010:0548b05": "杖。何故。為他祇會步步登高。不會從空放下。東家牽",
    "X85n1593_010:0548b06": "犂。西家拽杷。與三十拄杖。何故。為他祇會從空放下。",
    "X85n1593_010:0548b07": "不會步步登高。山僧恁麼道。還有過也無。眾中莫有",
    "X85n1593_010:0548b08": "點檢得出者麼。若點檢得出。須彌南畔。把手共行。若",
    "X85n1593_010:0548b09": "點檢不出。布袋裏老鵶。雖活如死。",
    "X85n1593_010:0548b10": "靈巖性禪師上堂。勘破了也。放過一著。是衲僧破草",
    "X85n1593_010:0548b11": "鞋。現修羅相。作女人拜。是野狐精魅。打箇圓相。虗空",
    "X85n1593_010:0548b12": "裏下一點。是小兒伎倆。攔腮贈掌。拂袖便行。正是業",
    "X85n1593_010:0548b13": "識茫茫。無本可據。直饒向黑豆未生已前。一時坐斷。",
    "X85n1593_010:0548b14": "未有喫靈巖拄杖分。敢問大眾。且道為人節文。在甚",
    "X85n1593_010:0548b15": "麼處。還相委悉麼。自從春色來嵩少。三十六峯青至",
    "X85n1593_010:0548b16": "今。○僧問。如何是獨露身。師曰。牡丹花下睡貓兒。",
    "X85n1593_010:0548b17": "蔣山直禪師初參妙喜於回鴈峯下。一日喜問之曰。",
    "X85n1593_010:0548b18": "上座甚處人。師曰。安州人。喜曰。我聞你安州人會廝",
    "X85n1593_010:0548b19": "撲是否。師便作相撲勢。喜曰。湖南人喫魚。因甚湖北",
    "X85n1593_010:0548b20": "人著鯁。師打筋斗而出。喜曰。誰知冷灰裏。有粒豆爆。",
    "X85n1593_010:0548b21": "○一日留守陳丞相俊卿。會諸山茶話次。舉有句無",
    "X85n1593_010:0548b22": "句。如藤倚樹公案。令諸山批判。皆以奇語取奉。師最",
    "X85n1593_010:0548b23": "後曰。張打油。李打油。不打渾身只打頭。陳大喜。",
    "X85n1593_010:0548b24": "靈隱誰庵演禪師上堂。面門拶破。天地懸殊。打透牢",
    "X85n1593_010:0548c01": "關。白雲萬里。饒伊兩頭坐斷。別有轉身。三生六十劫。",
    "X85n1593_010:0548c02": "也未夢見在。喝一喝下座。",
    "X85n1593_010:0548c03": "光孝遠禪師上堂。舉女子出定話。乃曰。從來打皷弄",
    "X85n1593_010:0548c04": "琵琶。須是相逢兩會家。佩玉鳴鸞歌舞罷。門前依舊",
    "X85n1593_010:0548c05": "夕陽斜。",
    "X85n1593_010:0548c06": "靈隱最庵印禪師上堂。五五二十五。擊碎虗空皷。大",
    "X85n1593_010:0548c07": "地不容針。十方無寸土。春生夏長復何云。甜者甜兮",
    "X85n1593_010:0548c08": "苦者苦。",
    "X85n1593_010:0548c09": "竹原元庵主久依大慧。分座西禪。丞相張公浚。帥三",
    "X85n1593_010:0548c10": "山。以數院迎之。不就。歸舊里結茆。號眾妙園。宿衲士",
    "X85n1593_010:0548c11": "夫。交請開法。○示眾曰。若究此事。如失却鏁匙相似。",
    "X85n1593_010:0548c12": "祇管尋來尋去。忽然撞著。噁。在這裏。開箇鏁子。便見",
    "X85n1593_010:0548c13": "自家庫藏。一切受用。無不具足。不假他求。別有甚麼",
    "X85n1593_010:0548c14": "事。○示眾曰。主法之人。氣吞宇宙。為大法王。若是釋",
    "X85n1593_010:0548c15": "迦老子。達磨大師出來。也教伊。义手向我背後立地。",
    "X85n1593_010:0548c16": "直得寒毛卓豎。亦未為分外。○垂語云。這一些子。恰",
    "X85n1593_010:0548c17": "如撞著殺人漢相似。你若不殺了他。他便殺了你。",
    "X85n1593_010:0548c18": "淨居尼妙道禪師延平尚書黃公裳之女。開堂日。乃",
    "X85n1593_010:0548c19": "曰。問話且止。直饒有傾湫之辯。倒嶽之機。衲僧門下。",
    "X85n1593_010:0548c20": "一點用不著。且佛未出世時。一事全無。我祖西來。便",
    "X85n1593_010:0548c21": "有許多建立。列剎相望。星分派列。以至今日。累及兒",
    "X85n1593_010:0548c22": "孫。遂使山僧於人天大眾前。無風起浪。向第二義門。",
    "X85n1593_010:0548c23": "通箇消息。語默該不盡底。彌亘大方。言詮說不及處。",
    "X85n1593_010:0548c24": "徧周沙界。通身是眼。覿面當機。電卷星馳。如何湊泊。",
    "X85n1593_010:0549a01": "有時一喝。生殺全威。有時一喝。佛祖莫辯。有時一喝。",
    "X85n1593_010:0549a02": "八面受敵。有時一喝。自救不了。且道那一喝。是生殺",
    "X85n1593_010:0549a03": "全威。那一喝。是佛祖莫辯。那一喝。是八面受敵那一",
    "X85n1593_010:0549a04": "喝。是自救不了。若向這裏薦得。堪報不報之恩。脫或",
    "X85n1593_010:0549a05": "未然。山僧無夢說夢去也。拈起拂子曰。還見麼。若見。",
    "X85n1593_010:0549a06": "被見刺所障。擊禪牀曰。還聞麼若聞。被聲塵所惑。直",
    "X85n1593_010:0549a07": "饒離見絕聞正是二乘小果。跳出一步。蓋色騎聲。全",
    "X85n1593_010:0549a08": "放全收。主賓互換。所以道。欲知佛性義。當觀時節因",
    "X85n1593_010:0549a09": "緣。敢問諸人。即今是甚麼時節。蕩蕩仁風扶聖化。熈",
    "X85n1593_010:0549a10": "熈和氣助昇平。擲拂子下座。○尼問。如何是佛。師曰。",
    "X85n1593_010:0549a11": "非佛。曰如何是佛法大意。師曰。骨底骨董。",
    "X85n1593_010:0549a12": "資壽尼無著。妙總禪師丞相蘇公頌之孫女也。年三",
    "X85n1593_010:0549a13": "十許。厭世浮休。脫去緣飾。咨參諸老。已入正信。作夏",
    "X85n1593_010:0549a14": "徑山。大慧陞堂。舉藥山初參石頭。後見馬祖因緣。師",
    "X85n1593_010:0549a15": "聞豁然省悟。慧下座不動居士馮公楫。隨至方丈曰。",
    "X85n1593_010:0549a16": "某理會得和尚適來所舉公案。慧曰。居士如何。曰恁",
    "X85n1593_010:0549a17": "麼也不得。囌嚧娑婆訶。不恁麼也不得。[口*悉]哩娑婆訶。",
    "X85n1593_010:0549a18": "恁麼不恁麼總不得。囌嚧[口*悉]哩娑婆訶。慧舉似師。師",
    "X85n1593_010:0549a19": "曰。曾見郭象註莊子。識者曰。却是莊子註郭象。慧見",
    "X85n1593_010:0549a20": "其語異。復舉巖頓婆子話問之。師答偈曰。一葉扁舟",
    "X85n1593_010:0549a21": "泛渺茫。呈橈舞櫂別宮商。雲山海月都拋却。贏得莊",
    "X85n1593_010:0549a22": "周蝶夢長。慧休去。馮公疑其所悟不根。後過無錫。招",
    "X85n1593_010:0549a23": "至舟中問曰。婆生七子。六箇不遇知音。祇這一箇也",
    "X85n1593_010:0549a24": "不消得。便棄水中。大慧老師。言道人理會得。且如何",
    "X85n1593_010:0549b01": "會。師曰。已上供過。竝是詣實。馮公大驚。○慧挂牌次。",
    "X85n1593_010:0549b02": "師入室。慧問古人不出方丈。為甚麼却去莊上喫油",
    "X85n1593_010:0549b03": "餈。師曰。和尚放妙總過。妙總方敢通箇消息。慧曰。我",
    "X85n1593_010:0549b04": "放你過。你試道看。師曰。妙總亦放和尚過。慧曰。爭奈",
    "X85n1593_010:0549b05": "油餈何。師喝一喝而出。於是聲聞四方。○隆興改元。",
    "X85n1593_010:0549b06": "舍人張公孝祥。來守是郡。以資壽挽開法。入院上堂。",
    "X85n1593_010:0549b07": "宗乘一唱。三藏絕詮。祖令當行。十方坐斷。二乘聞之",
    "X85n1593_010:0549b08": "怖走。十地到此猶疑。若是俊流。未言而諭。設使用移",
    "X85n1593_010:0549b09": "星換斗底手段。施攙旗奪皷底機關。猶是空拳。豈有",
    "X85n1593_010:0549b10": "實義。向上一路。千聖不傳。學者勞形。如猿捉影。靈山",
    "X85n1593_010:0549b11": "付囑。俯徇時機。演唱三乘。各隨根器。始於鹿野苑。轉",
    "X85n1593_010:0549b12": "四諦法輪。度百千萬眾。山僧今日與此界他方。乃佛",
    "X85n1593_010:0549b13": "乃祖。山河大地。草木叢林。現前四眾。各轉大法輪。交",
    "X85n1593_010:0549b14": "光相羅。如寶絲網。若一草一木不轉法輪。則不得名",
    "X85n1593_010:0549b15": "為轉大法輪。所以道於一毫端。現寶王剎。坐微塵裏。",
    "X85n1593_010:0549b16": "轉大法輪。乘時於其中間。作無量無邊廣大佛事。周",
    "X85n1593_010:0549b17": "徧法界。一為無量。無量為一。小中現大。大中現小。不",
    "X85n1593_010:0549b18": "動步。遊彌勒樓閣。不返聞。入觀音普門。情與無情。性",
    "X85n1593_010:0549b19": "相平等。不是神通妙用。亦非法爾如然。於此倜儻分",
    "X85n1593_010:0549b20": "明。皇恩佛恩。一時報足。且道是如何是報恩一句。天",
    "X85n1593_010:0549b21": "高羣象正。海濶百川潮。○上堂。黃面老人。橫說豎說。",
    "X85n1593_010:0549b22": "權說實說。法說喻說。建法幢。立宗旨。與後人作榜樣",
    "X85n1593_010:0549b23": "為甚麼却道。始從鹿野苑。終至跋提河。於是二中間。",
    "X85n1593_010:0549b24": "未甞說一字。點檢將來。大似抱贓叫屈。山僧今日。人",
    "X85n1593_010:0549c01": "事忙冗。且放過一著。便下座。",
    "X85n1593_010:0549c02": "侍郎張九成無垢居士丁巳秋。大慧禪師董徑山。學",
    "X85n1593_010:0549c03": "者仰如星斗。公閱其語要。歎曰。是知宗門有人。持以",
    "X85n1593_010:0549c04": "語尚(即惟尚禪師)恨未一見。及為禮部侍郎。偶參政劉公。",
    "X85n1593_010:0549c05": "請慧說法于天竺。公三往不值。暨慧報謁。公見但寒",
    "X85n1593_010:0549c06": "暄而已。慧亦默識之。尋奉祠還里。至徑山。與馮給事",
    "X85n1593_010:0549c07": "諸公。議格物。慧曰。公祇知有格物。而不知有物格。公",
    "X85n1593_010:0549c08": "茫然。慧大笑。公曰。師能開諭乎。慧曰。不見小說。載唐",
    "X85n1593_010:0549c09": "人。有與安祿山謀叛者。其人先為閬守。有畫像在焉。",
    "X85n1593_010:0549c10": "明皇幸蜀見之。怒令侍臣。以劒擊其像首。時閬守居",
    "X85n1593_010:0549c11": "陝西。首忽墮地。公聞頓領深旨。題不動軒壁曰。子韶",
    "X85n1593_010:0549c12": "格物。妙喜物格。欲識一貫。兩箇五百。慧始許可。後守",
    "X85n1593_010:0549c13": "邵陽。丁父難。過徑山。飯僧。秉鈞者。意慧議及朝政。遂",
    "X85n1593_010:0549c14": "竄慧於衡陽。令公居家守服。服除。安置南安。丙子春。",
    "X85n1593_010:0549c15": "蒙恩北還。道次新淦。而慧適至。與聯舟劇談宗要。未",
    "X85n1593_010:0549c16": "甞語往事。○丁丑秋。丐祠枉道。訪慧於育王。越明年。",
    "X85n1593_010:0549c17": "慧得旨。復領徑山。公謁於慶善院曰。某每於夢中。必",
    "X85n1593_010:0549c18": "誦語孟。何如。慧舉圓覺曰。由寂靜故。十方世界。諸如",
    "X85n1593_010:0549c19": "來心。於中顯現。如鏡中像。公曰。非老師。莫聞此論也。",
    "X85n1593_010:0549c20": "參政李邴居士字漢老。醉心祖道有年。聞大慧排默",
    "X85n1593_010:0549c21": "照為邪禪。疑怒相半。及見慧示眾。舉趙州庭柏垂語",
    "X85n1593_010:0549c22": "曰。庭前柏樹子。今日重新舉。打破趙州關。特地尋言",
    "X85n1593_010:0549c23": "語。敢問大眾。既是打破趙州關。為甚麼却特地尋言",
    "X85n1593_010:0549c24": "語。良久曰。當初祇道茆長短。燒了方知地不平。公領",
    "X85n1593_010:0550a01": "悟。謂慧曰。無老師後語。幾蹉過。後以書咨決曰。某近",
    "X85n1593_010:0550a02": "扣籌室。承激發蒙滯。忽有省入。願惟根識暗鈍。平生",
    "X85n1593_010:0550a03": "學解。盡落情見。一取一捨。如衣壞絮。行草棘中。適自",
    "X85n1593_010:0550a04": "纏繞。今一笑頓釋所疑。欣幸可量。非大宗匠委曲垂",
    "X85n1593_010:0550a05": "慈。何以致此。自到城中。著衣喫飯抱子弄孫。色色仍",
    "X85n1593_010:0550a06": "舊。既無拘執之情。亦不作奇特之想。其餘夙宿舊障",
    "X85n1593_010:0550a07": "亦稍輕微。臨行叮嚀之語。不敢忘也。重念始得入門。",
    "X85n1593_010:0550a08": "而大法未明。應機接物。觸事未能無礙。更望有以提",
    "X85n1593_010:0550a09": "誨使卒有所至。庶無玷於法席矣。又書曰。某比蒙誨",
    "X85n1593_010:0550a10": "答。備悉深旨。某自驗者三。一事無逆順。隨緣即應。不",
    "X85n1593_010:0550a11": "留胷中。二宿習濃厚。不加排遣。自爾輕微。三古人公",
    "X85n1593_010:0550a12": "案。舊所茫然。時復瞥地。此非自昧者。前書大法未明",
    "X85n1593_010:0550a13": "之語。蓋恐得少為足。當廣而充之。豈別求勝解耶。淨",
    "X85n1593_010:0550a14": "勝現流。理則不無。敢不銘佩。",
    "X85n1593_010:0550a15": "寶學劉彥脩居士出知永嘉。問道於大慧禪師。慧曰。",
    "X85n1593_010:0550a16": "僧問趙州狗子還有佛性也無。趙州道無。但恁麼看。",
    "X85n1593_010:0550a17": "公後乃於柏樹子上發明。有頌曰。趙州柏樹太無端。",
    "X85n1593_010:0550a18": "境上追尋也大難。處處綠楊堪繫馬。家家門底透長",
    "X85n1593_010:0550a19": "安。",
    "X85n1593_010:0550a20": "提刑吳偉明居士久參真歇了禪師。得自受用三昧",
    "X85n1593_010:0550a21": "為極致後訪大慧於洋嶼庵。隨眾入室。慧舉狗子無",
    "X85n1593_010:0550a22": "佛性話問之。公擬答。慧以竹篦便打。公無對遂留咨",
    "X85n1593_010:0550a23": "參。一日慧謂曰。不須呈伎倆。直須啐地折。嚗地斷。方",
    "X85n1593_010:0550a24": "敵得生死。若祇呈伎倆。有甚了期。即辭去。道次延平。",
    "X85n1593_010:0550b01": "倐然契悟。",
    "X85n1593_010:0550b02": "門司黃彥節居士於大慧一喝下疑情頓脫。慧以衣",
    "X85n1593_010:0550b03": "付之。",
    "X85n1593_010:0550b04": "秦國夫人計氏妙真屏去紛華。習有為法。因大慧遣",
    "X85n1593_010:0550b05": "謙禪者。致問其子魏公。公留謙。以祖道誘之。真一日",
    "X85n1593_010:0550b06": "問謙曰。徑山和尚尋常如何為人。謙曰。和尚祇教人",
    "X85n1593_010:0550b07": "看狗子無佛性。及竹篦子話。祇是不得下語。不得思",
    "X85n1593_010:0550b08": "量。不得向舉起處會。不得向開口處承當。狗子還有",
    "X85n1593_010:0550b09": "佛性也無。無祇恁麼教人看。真遂諦信。於是夜坐。力",
    "X85n1593_010:0550b10": "究前話。忽爾洞然無滯。謙辭歸。真親書入道槩略。作",
    "X85n1593_010:0550b11": "數偈呈慧。其後曰。逐日看經文。如逢舊識人。莫言頻",
    "X85n1593_010:0550b12": "有礙一舉一回新。",
    "X85n1593_010:0550b13": "天童應庵曇華禪師住歸宗日。大慧在梅陽。有僧傳",
    "X85n1593_010:0550b14": "師垂示語句。慧見之。極口稱歎。後以偈寄曰。坐斷金",
    "X85n1593_010:0550b15": "輪第一峯。千妖百怪盡潛蹤。年來又得真消息。報道",
    "X85n1593_010:0550b16": "楊岐正脉通。其歸重如此。○上堂云。參禪人。切忌錯",
    "X85n1593_010:0550b17": "用心。悟明佛性是錯用心。成佛作祖是錯用心。看經",
    "X85n1593_010:0550b18": "講教是錯用心。行住坐臥是錯用心。喫粥喫飯是錯",
    "X85n1593_010:0550b19": "用心。屙屎送尿是錯用心。一動一靜一往一來是錯",
    "X85n1593_010:0550b20": "用心。更有一處錯用心。歸宗不敢與諸人說破。何故",
    "X85n1593_010:0550b21": "一字入公門。九牛車不出。【頌】示眾曰。如世良馬。見鞭",
    "X85n1593_010:0550b22": "影而行。時佛照光和尚出眾云。見鞭影者非良馬。師",
    "X85n1593_010:0550b23": "休去【增收】。【頌】示眾曰。盡力道不得底句。不在天台。定",
    "X85n1593_010:0550b24": "在南嶽【增收】。師於室中能鍛鍊耆艾故世稱大慧與",
    "X85n1593_010:0550c01": "師居處。為二甘露門。甞誡徒曰。衲僧家。著草鞋住院。",
    "X85n1593_010:0550c02": "何啻如蚖蛇戀窟乎。",
    "X85n1593_010:0550c03": "清涼坦禪師有僧舉大慧竹篦話請益。師示以偈曰。",
    "X85n1593_010:0550c04": "徑山有箇竹篦。直下別無道理。佛殿厨庫三門。穿過",
    "X85n1593_010:0550c05": "衲僧眼耳。其僧言下有省。",
    "X85n1593_010:0550c06": "淨慈水庵一禪師首參雪峯慧照禪師。照舉藏身無",
    "X85n1593_010:0550c07": "迹話問之。師數日方明。呈偈曰。藏身無迹更無藏。脫",
    "X85n1593_010:0550c08": "體無依便廝當。古鏡不勞還自照。淡煙和露濕秋光。",
    "X85n1593_010:0550c09": "照質之曰。畢竟那裏是藏身無迹處。師曰嗄。照曰。無",
    "X85n1593_010:0550c10": "蹤跡處。因甚麼莫藏身。師曰。石虎吞卻木羊兒。照深",
    "X85n1593_010:0550c11": "肯之。住後上堂。舉圓悟師翁道。參禪參到無參處。參",
    "X85n1593_010:0550c12": "到無參始徹頭。水庵則不然。參禪參到無參處。參到",
    "X85n1593_010:0550c13": "無參未徹頭。若也欲窮千里目。直須更上一層樓。【頌】",
    "X85n1593_010:0550c14": "室中問僧曰。西天鬍子。因甚無鬚【增收】。",
    "X85n1593_010:0550c15": "道場無庵全禪師久依佛智。每入室。智以狗子無佛",
    "X85n1593_010:0550c16": "性話問之。師罔對。一日聞僧舉五祖頌云。趙州露刃",
    "X85n1593_010:0550c17": "劒。忽大悟。有偈曰。鼓吹轟轟祖半肩。龍樓香噴益州",
    "X85n1593_010:0550c18": "船。有時赤脚弄明月。踏破五湖波底天。",
    "X85n1593_010:0550c19": "慧通旦禪師初出關。至德山。值泰上堂。舉趙州曰。臺",
    "X85n1593_010:0550c20": "山婆子已為汝勘破了也。且道意在甚麼處。良久曰。",
    "X85n1593_010:0550c21": "就地撮將黃葉去。入山推出白雲來。師聞釋然。",
    "X85n1593_010:0550c22": "靈巖安禪師上堂。參禪不究淵源。觸途盡為留礙。所",
    "X85n1593_010:0550c23": "以守其靜默澄寂虗閑。墮在毒海。以弱勝強。自是非",
    "X85n1593_010:0550c24": "他。立人我量。見處偏枯。遂致優劣不分。照不搆用。用",
    "X85n1593_010:0551a01": "不離窠。此乃學處不玄。盡為流俗到這裏。須知有殺",
    "X85n1593_010:0551a02": "中透脫。活處藏機。佛不可知。祖莫能測。所以古人道。",
    "X85n1593_010:0551a03": "有時先照後用。且要共你商量。有時先用後照。你須",
    "X85n1593_010:0551a04": "是箇漢始得。有時照用同時。你又作麼生抵當。有時",
    "X85n1593_010:0551a05": "照用不同時。你又向甚麼處湊泊。還知麼。穿楊箭與",
    "X85n1593_010:0551a06": "驚人句。不是臨時學得來。",
    "X85n1593_010:0551a07": "國清簡堂機禪師上堂。單明自己。樂是苦因。趣向宗",
    "X85n1593_010:0551a08": "乘地獄劫在。五日一參。三八普說。自揚家醜。更若問",
    "X85n1593_010:0551a09": "理問事。問心問性。克由叵耐。若是英靈漢。窺籓不入。",
    "X85n1593_010:0551a10": "據鼎不甞便於未有生佛已前轉得身。却於今時大",
    "X85n1593_010:0551a11": "官路上捷行濶步。終不向老鼠窟。草窠裏。頭出頭沒。",
    "X85n1593_010:0551a12": "若也根性陋劣。要去有滋味處咬嚼。遇著義學阿師。",
    "X85n1593_010:0551a13": "遞相錮鏴。直饒說得雲興雨現。也是蝦蟇化龍。下稍",
    "X85n1593_010:0551a14": "依舊喫泥喫土。堪作甚麼。○示眾云。觀色即空成大",
    "X85n1593_010:0551a15": "智。故不住生死。觀空即色成大悲故不證涅槃。生死",
    "X85n1593_010:0551a16": "不住。涅槃不證。漢地不收秦地不管且道在甚麼處",
    "X85n1593_010:0551a17": "安身立命。莫是昭昭於心目之間。而相不可覩。晃晃",
    "X85n1593_010:0551a18": "於色塵之內。而理不可分麼。莫是起坐鎮相隨。語默",
    "X85n1593_010:0551a19": "同居止麼。若恁麼。總是髑髏前敲磕。須知過量人。自",
    "X85n1593_010:0551a20": "有過量用。且作麼生是過量用。北斗藏身雖有語。出",
    "X85n1593_010:0551a21": "羣消息少人知。",
    "X85n1593_010:0551a22": "焦山或庵體禪師上堂。舉臨濟示眾四喝公案。乃召",
    "X85n1593_010:0551a23": "眾曰。這箇公案。天下老宿拈掇甚多。第恐皆未盡善。",
    "X85n1593_010:0551a24": "焦山不免四稜著地。與諸人分明註解一徧。如何是",
    "X85n1593_010:0551b01": "踞地師子。咄。如何是金剛王寶劒。咄。如何是探竿影",
    "X85n1593_010:0551b02": "草。咄。如何是一喝不作一喝用。咄。若也未會。拄杖子",
    "X85n1593_010:0551b03": "與焦山吐露看。卓一下曰。笑裏有刀。又卓一下曰。毒",
    "X85n1593_010:0551b04": "蛇無眼。又卓一下曰。忍俊不禁。又卓一下曰。出門是",
    "X85n1593_010:0551b05": "路。更有一機舉話長老。也理會不得。○室中常舉苕",
    "X85n1593_010:0551b06": "帚柄問學者曰。依俙苕帚柄。髣髴赤班蛇。眾皆下語",
    "X85n1593_010:0551b07": "不契。有僧請益。師示以頌曰。依俙苕帚柄。髣髴赤班",
    "X85n1593_010:0551b08": "蛇。棒下無生忍。臨機不識爺。",
    "X85n1593_010:0551b09": "湛堂深禪師佛涅槃日。上堂。兜率降生。雙林示滅。掘",
    "X85n1593_010:0551b10": "地討天。虗空釘橛。四十九年。播土揚塵。三百餘會。納",
    "X85n1593_010:0551b11": "盡敗缺。盡力布網張羅。未免喚龜作鼈。末後拘尸城",
    "X85n1593_010:0551b12": "畔。槨示雙趺。旁人冷眼看來。大似弄巧成拙。卓拄杖",
    "X85n1593_010:0551b13": "曰。若無這箇道理。千古之下誰把口說。且道是甚麼",
    "X85n1593_010:0551b14": "道理。癡人面前。切忌漏洩。",
    "X85n1593_010:0551b15": "參政錢端禮居士從此庵發明己事。後於宗門旨趣",
    "X85n1593_010:0551b16": "一一極之(示微恙有訣別之語。得去留自在。恐繁不具錄)。",
    "X85n1593_010:0551b17": "東山齊己禪師上堂。舉修山主偈曰。是柱不見柱。非",
    "X85n1593_010:0551b18": "柱不見柱。是非已去了。是非裏薦取。召大眾曰。薦得",
    "X85n1593_010:0551b19": "是。移花兼蝶至。薦得非。擔泉帶月歸。是也好。鄭州棃",
    "X85n1593_010:0551b20": "勝青州棗。非也好。象山路人蓬萊島。是亦沒交涉。踏",
    "X85n1593_010:0551b21": "著秤鎚硬似鐵。非亦沒交涉。金剛寶劒當頭截。阿呵",
    "X85n1593_010:0551b22": "呵。會也麼。知事少時煩惱少。識人多處是非多(蓮社上堂",
    "X85n1593_010:0551b23": "文長不錄)。",
    "X85n1593_010:0551b24": "疎山歸雲本禪師上堂。久雨不晴。戊在丙丁。通身泥",
    "X85n1593_010:0551c01": "水。露出眼睛。且道是甚麼眼睛。卓拄杖曰。林間泥滑",
    "X85n1593_010:0551c02": "滑。時呌兩三聲。",
    "X85n1593_010:0551c03": "內翰曾開居士紹興辛未。佛海補三衢光孝公與超",
    "X85n1593_010:0551c04": "然居士趙公訪之。問曰。如何是善知識。海曰。燈籠露",
    "X85n1593_010:0551c05": "柱。貓兒狗子。公曰。為甚麼贊即歡喜。毀即煩惱。海曰。",
    "X85n1593_010:0551c06": "侍郎曾見善知識否。公曰。某三十年參問。何言不見。",
    "X85n1593_010:0551c07": "海曰。向歡喜處見煩惱處見。公擬議。海震聲便喝公",
    "X85n1593_010:0551c08": "擬對。海曰。開口底不是。公罔然。海召曰。侍郎。向甚麼",
    "X85n1593_010:0551c09": "處去也。公猛省。遂點頭說偈曰。咄哉瞎驢。叢林妖孽。",
    "X85n1593_010:0551c10": "震地一聲天機漏泄。有人便問意如何。拈起拂子劈",
    "X85n1593_010:0551c11": "口截。海曰。也祇得一橛。",
    "X85n1593_010:0551c12": "知府葛郯居士甞問諸禪曰。夫妻二人相打。通兒子",
    "X85n1593_010:0551c13": "作證。且道證父即是。證母即是。或庵著語曰。小出大",
    "X85n1593_010:0551c14": "遇(或庵有頌)。",
    "X85n1593_010:0551c15": "徑山寶印禪師謁大慧。慧問甚處來。師曰。西川。慧曰。",
    "X85n1593_010:0551c16": "未出劒關。與汝三十棒了也。師曰。不合起動和尚。慧",
    "X85n1593_010:0551c17": "欣然。掃室延之。○上堂。將心除妄妄難除。即妄明心",
    "X85n1593_010:0551c18": "道轉迂。桶底趯穿無忌諱。等閑一步一芙蕖。",
    "X85n1593_010:0551c19": "楚安方禪師附商舟。過湘南。舟中聞岸人。操鄉音。厲",
    "X85n1593_010:0551c20": "聲云叫那。由是有省。即說偈曰。沔水江心喚一聲。此",
    "X85n1593_010:0551c21": "時方得契平生。多年相別重相見。千聖同歸一路行。",
    "X85n1593_010:0551c22": "文殊業禪師世為屠宰。一日戮豬次。忽洞徹心源。即",
    "X85n1593_010:0551c23": "棄業為比丘。述偈曰。昨日夜叉心。今朝菩薩面。菩薩",
    "X85n1593_010:0551c24": "與夜叉。不隔一條線。往見文殊。殊曰。你正殺豬時。見",
    "X85n1593_010:0552a01": "箇甚麼。便乃剃頭行脚。師遂作鼓刀勢。殊喝曰。這屠",
    "X85n1593_010:0552a02": "兒。參堂去。師便下參堂。○上堂。舉趙州勘婆話。乃曰。",
    "X85n1593_010:0552a03": "勘破婆子。面青面黑。趙州老漢。瞞我不得。",
    "X85n1593_010:0552a04": "稠巖贇禪師上堂。舉趙州狗子無佛性話。乃曰。趙州",
    "X85n1593_010:0552a05": "狗子無佛性。萬疊青山藏古鏡。赤脚波斯入大唐。八",
    "X85n1593_010:0552a06": "臂那吒行正令。咄。",
    "X85n1593_010:0552a07": "待制潘良貴居士隨眾參扣。後依佛燈。久之不契。因",
    "X85n1593_010:0552a08": "訴曰。某祇欲化去時如何。燈曰。好箇封皮。且留著使",
    "X85n1593_010:0552a09": "用。而今不了。不當後去。忽被他換却封皮。卒無整理",
    "X85n1593_010:0552a10": "處。公又以南泉斬貓兒話問曰。某看此甚久。終不透",
    "X85n1593_010:0552a11": "徹。告和尚慈悲。燈曰。你祇管理會別人家貓兒。不知",
    "X85n1593_010:0552a12": "走却自家狗子。公於言下如醉醒。燈復曰。不易公進",
    "X85n1593_010:0552a13": "此一步。更知有向上事始得。如今士大夫。說禪說道。",
    "X85n1593_010:0552a14": "祇依著義理便快活。大率似將錢買油餈喫了便不",
    "X85n1593_010:0552a15": "飢。其餘便道是瞞他。亦可笑也。公唯唯。",
    "X85n1593_010:0552a16": "無為隨庵緣禪師上堂。以一統萬。一月普現一切水。",
    "X85n1593_010:0552a17": "會萬歸一。一切水月一月攝。展則彌綸法界。收來毫",
    "X85n1593_010:0552a18": "髮不存。雖然收展殊途。此事本無異致。但能於根本",
    "X85n1593_010:0552a19": "上著得一隻眼去。方見三世諸佛。歷代祖師。盡從此",
    "X85n1593_010:0552a20": "中示現。三藏十二部。一切修多羅。盡從此中流出。天",
    "X85n1593_010:0552a21": "地日月。萬象森羅。盡從此中建立。三界九地。七趣四",
    "X85n1593_010:0552a22": "生。盡從此中出沒。百千法門。無量妙義。乃至世間工",
    "X85n1593_010:0552a23": "巧諸伎藝盡現行此事。所以世尊拈華。迦葉便乃微",
    "X85n1593_010:0552a24": "笑。達磨面壁。二祖於是安心。桃華盛開。靈雲疑情淨",
    "X85n1593_010:0552b01": "盡。擊竹作響。香嚴頓忘所知。以至盤山於肉案頭悟",
    "X85n1593_010:0552b02": "道。彌勒向漁市上接人。誠謂。造次顛沛必於是。經行",
    "X85n1593_010:0552b03": "坐臥在其中。既有如是奇特。更有如是光煇。既有如",
    "X85n1593_010:0552b04": "是廣大。又有如是周徧。你輩諸人因甚麼却有迷有",
    "X85n1593_010:0552b05": "悟。要知麼。幸無徧照處。剛有不明時。",
    "X85n1593_010:0552b06": "萬年閑禪師上堂。全機敵勝。猶在半途。啐啄同時。白",
    "X85n1593_010:0552b07": "雲萬里。纔生朕兆。已落二三。不露鋒鋩。成何道理。且",
    "X85n1593_010:0552b08": "道從上來事。合作麼生。誣人之罪。以罪加之。",
    "X85n1593_010:0552b09": "中際能禪師往來龍門雲居有年。未有所證。一日普",
    "X85n1593_010:0552b10": "請擇菜次。高庵忽以貓兒擲師懷中師擬議。庵攔胷",
    "X85n1593_010:0552b11": "踏倒。於是大事洞明。",
    "X85n1593_010:0552b12": "普雲圓禪師上堂。舉僧問雲門。如何是透法身句。門",
    "X85n1593_010:0552b13": "曰。北斗裏藏身。師曰。南北東西萬萬年。乾坤上下兩",
    "X85n1593_010:0552b14": "無邊。相逢相見呵呵咲。屈指擡頭月半天。",
    "X85n1593_010:0552b15": "退庵休禪師上堂。言發非聲。是箇甚麼。色前不物。莫",
    "X85n1593_010:0552b16": "亂針錐。透過禹門。風波更險。咄。",
    "X85n1593_010:0552b17": "長蘆且庵仁禪師上堂。百千三昧無量妙門。今日且",
    "X85n1593_010:0552b18": "庵不惜窮性命。祇做一句子說與諸人。乃卓拄杖下",
    "X85n1593_010:0552b19": "座。",
    "X85n1593_010:0552b20": "圓極岑禪師上堂。今朝八月初五。好事分明為舉。嶺",
    "X85n1593_010:0552b21": "頭漠漠秋雲。樹底鳴鳩喚雨。昨夜東海鯉魚。吞却南",
    "X85n1593_010:0552b22": "山猛虎。雖然有照有用。畢竟無賓無主。唯有文殊普",
    "X85n1593_010:0552b23": "賢。住住我識得你。",
    "X85n1593_010:0552b24": "覺報清禪師上堂。舉僧問雲門。如何是諸佛出身處。",
    "X85n1593_010:0552c01": "門曰。東山水上行。師曰。諸佛出身處。東山水上行。石",
    "X85n1593_010:0552c02": "壓筍斜出。岸懸花倒生。",
    "X85n1593_010:0552c03": "何山然禪師侍正堂之久。入室次。堂問貓兒為甚麼",
    "X85n1593_010:0552c04": "偏愛捉老鼠。曰物見主。眼卓豎。堂欣然。因命分座。",
    "X85n1593_010:0552c05": "信相修禪師上堂。舉馬祖不安公案。乃曰。兩輪舉處",
    "X85n1593_010:0552c06": "煙塵起。電急星馳擬何止。目前不礙往來機。正令全",
    "X85n1593_010:0552c07": "施無表裏。丈夫意氣自衝天。我是我兮你自你。",
    "X85n1593_010:0552c08": "玉泉窮谷璉禪師開堂日。問答已。乃曰。衲僧向人天",
    "X85n1593_010:0552c09": "眾前。一問一答。一擒一縱。一卷一舒。一挨一拶。須是",
    "X85n1593_010:0552c10": "具金剛眼睛始得。若是念語之流。君向西秦。我之東",
    "X85n1593_010:0552c11": "魯。於宗門中。殊無所益。這一段事。不在有言。不在無",
    "X85n1593_010:0552c12": "言。不礙有言。不礙無言。古人垂一言半句。正如國家",
    "X85n1593_010:0552c13": "兵器。不得已而用之。橫說豎說。祇要控人入處。其實",
    "X85n1593_010:0552c14": "不在言句上。今時人。不能一徑。徹證根源。祇以語言",
    "X85n1593_010:0552c15": "文字。而為至道。一句來。一句去。喚作禪道。喚作向上",
    "X85n1593_010:0552c16": "向下。謂之菩提涅槃。謂之祖師巴鼻。正是鄭州出曹",
    "X85n1593_010:0552c17": "門。從上宗師會中。往往真箇以行脚為事底。纔有疑",
    "X85n1593_010:0552c18": "處。便對眾決擇。祇一句下見諦明白。造佛祖直指不",
    "X85n1593_010:0552c19": "傳之宗。與諸有情。盡未來際。同得同證猶未是泊頭",
    "X85n1593_010:0552c20": "處。豈是空開脣皮。胡言漢語來。所以南院示眾云。諸",
    "X85n1593_010:0552c21": "方祇具啐啄同時眼。不具啐啄同時用。時有僧問。如",
    "X85n1593_010:0552c22": "何是啐啄同時用。院曰。作家不啐啄。啐啄同時失。僧",
    "X85n1593_010:0552c23": "曰。猶是學人問處。院曰。如何是你問處。曰失。院便打。",
    "X85n1593_010:0552c24": "其僧不契。後至雲門會中。因二僧舉此話。一僧曰。當",
    "X85n1593_010:0553a01": "時南院棒折那。其僧忽悟。即回南院。院已遷化。時風",
    "X85n1593_010:0553a02": "穴作維那。問曰。你是問先師啐啄同時話底僧那。僧",
    "X85n1593_010:0553a03": "曰是。穴曰。你當時如何。曰我當時如在燈影裏行。穴",
    "X85n1593_010:0553a04": "曰你會也。師乃召大眾曰。暗穿玉線。密度金針。如水",
    "X85n1593_010:0553a05": "入水。似金博金。敢問大眾。啐啄同時是親切處。因甚",
    "X85n1593_010:0553a06": "却失。若也會得。堪報不報之恩。共助無為之化。便可",
    "X85n1593_010:0553a07": "橫身宇宙。獨步大方。若跳不出。依前祇在架子下。",
    "X85n1593_010:0553a08": "大溈行禪師上堂。不是心。不是佛。不是物。且道是箇",
    "X85n1593_010:0553a09": "甚麼。不在內。不在外。不在中間。畢竟在甚麼處。苦苦。",
    "X85n1593_010:0553a10": "有口說不得。無家何處歸。",
    "X85n1593_010:0553a11": "老衲證禪師上堂。萬象之中獨露身。如何說箇獨露",
    "X85n1593_010:0553a12": "底道理。豎起拂子曰。到江吳地盡。隔岸越山多。",
    "X85n1593_010:0553a13": "山堂淳禪師上堂。俱胝一指頭。一毛拔九牛。華嶽連",
    "X85n1593_010:0553a14": "天碧。黃河徹底流。截却指。急回眸。青箬笠前無限事。",
    "X85n1593_010:0553a15": "綠蓑衣底一時休。",
    "X85n1593_010:0553a16": "復庵封禪師上堂。天寬地大。風清月白此是海字清",
    "X85n1593_010:0553a17": "平底時節。衲僧家。等閑問著。十箇有五雙。知有。祇如",
    "X85n1593_010:0553a18": "夜半華嚴池。吞却揚子江。開明橋。撞倒平山塔。是汝",
    "X85n1593_010:0553a19": "諸人。還知麼。若也知去。試向非非想天道將一句來。",
    "X85n1593_010:0553a20": "其或未知。擲下拂子曰。須是山僧拂子始得。",
    "X85n1593_010:0553a21": "野庵璿禪師上堂。喫粥了也未趙州無忌諱。更令洗",
    "X85n1593_010:0553a22": "鉢盂。太煞沒巴鼻。悟去由來不丈夫。這僧那免受塗",
    "X85n1593_010:0553a23": "糊。有指示無指示。韶石四稜渾塌地。入地獄如箭射。",
    "X85n1593_010:0553a24": "雲岫清風生大廈。相逢携手上高山。作者應須辯真",
    "X85n1593_010:0553b01": "假。真假分。若為論。午夜寒蟾出海門。",
    "X85n1593_010:0553b02": "雲居蓬菴會禪師上堂。舉教中道。若見諸相非相。即",
    "X85n1593_010:0553b03": "見如來。作麼生是非相底道理。佯走詐羞偷眼覰。竹",
    "X85n1593_010:0553b04": "門斜掩半枝花。",
    "X85n1593_010:0553b05": "中庵空禪師上堂。千家樓閣。一霎秋風。祇知襟袖凉",
    "X85n1593_010:0553b06": "生。不覺園林落葉。於斯薦得。觸處全真。其或未然。且",
    "X85n1593_010:0553b07": "作寒溫相見。",
    "X85n1593_010:0553b08": "遯菴珠禪師上堂。玉露垂青草。金風動白蘋。一聲寒",
    "X85n1593_010:0553b09": "鴈叫。喚起未惺人。",
    "X85n1593_010:0553b10": "淨慈肯堂充禪師聞東林謂眾曰。我此間別無玄妙。",
    "X85n1593_010:0553b11": "祇有木札羹。鐵釘飯。任汝咬嚼。師竊喜之。直造謁。陳",
    "X85n1593_010:0553b12": "所見解。林曰。據汝見處。正坐在鑒覺中。師疑不已。將",
    "X85n1593_010:0553b13": "從前所得底。一時颺下。一日聞僧舉南泉道。時人見",
    "X85n1593_010:0553b14": "此一株花。如夢相似。默有所覺。曰打草祇要蛇驚。次",
    "X85n1593_010:0553b15": "日入室。林問那裏是巖頭密啟其意處。師曰。今日捉",
    "X85n1593_010:0553b16": "敗這老賊。林曰。達磨大師性命在汝手裏。師擬開口。",
    "X85n1593_010:0553b17": "驀鼻攔胷一拳。忽大悟直得汗流浹背。點首自謂曰。",
    "X85n1593_010:0553b18": "臨濟道黃檗佛法無多子。豈虗語耶。遂呈頌曰。為人",
    "X85n1593_010:0553b19": "須為徹。殺人須見血。德山與巖頭。萬里一條鐵。林然",
    "X85n1593_010:0553b20": "之。住後上堂。世尊不說說。迦葉不聞聞。卓拄杖曰。水",
    "X85n1593_010:0553b21": "流黃葉來何處。牛帶寒鴉過遠村。【頌】示眾云。觀方知",
    "X85n1593_010:0553b22": "彼去。去者不至方。草鞋跟忽斷。全身在帝鄉【增收】。",
    "X85n1593_010:0553b23": "智者元庵慈禪師遊講肆。聽講圓覺。至四大各離今",
    "X85n1593_010:0553b24": "者妄身當在何處。畢竟無體。實同幻化。因而有省。作",
    "X85n1593_010:0553c01": "頌曰。一顆明珠在我這裏。撥著動著放光動地。以呈",
    "X85n1593_010:0553c02": "諸講師。無能曉之者。歸以呈其師。遂舉狗子無佛性",
    "X85n1593_010:0553c03": "話詰之。師曰。雖百千萬億公案。不出此頌也。其師以",
    "X85n1593_010:0553c04": "為不遜。乃叱出。師因南遊。至廬山圓通挂搭。時卍庵",
    "X85n1593_010:0553c05": "為西堂為眾入室。舉僧問雲門。撥塵見佛時如何。門",
    "X85n1593_010:0553c06": "云。佛亦是塵。師隨聲便喝。以手指胷曰。佛亦是塵。師",
    "X85n1593_010:0553c07": "復頌曰。撥塵見佛。佛亦是塵。問了答了。直下飜身。勸",
    "X85n1593_010:0553c08": "君更盡一杯酒。西出陽關無故人。卍庵深肯之。",
    "X85n1593_010:0553c09": "皷山木庵永禪師謁懶庵於雲門。一日入室。庵曰。不",
    "X85n1593_010:0553c10": "問有言。不問無言。世尊良久。不得向世尊良久處會。",
    "X85n1593_010:0553c11": "隨後便喝。倐然契悟作禮曰。不因今日問。爭喪目前",
    "X85n1593_010:0553c12": "機。庵許之。○上堂。舉睦州示眾云。諸人未得箇入處",
    "X85n1593_010:0553c13": "須得箇入處。既得箇入處。不得忘却老僧。師曰。恁麼",
    "X85n1593_010:0553c14": "說話。面皮厚多少。木庵則不然。諸人未得箇入處。須",
    "X85n1593_010:0553c15": "得箇入處。既得箇入處。直須颺下入處始得。",
    "X85n1593_010:0553c16": "龍翔柏堂雅禪師上堂。大機貴直截。大用貴頓發。縱",
    "X85n1593_010:0553c17": "有嚙鏃機。一鎚須打殺。何故。我王庫內。無如是刀。○",
    "X85n1593_010:0553c18": "上堂。紫蕨伸拳筍破梢。楊花飛盡綠陰交。分明西祖",
    "X85n1593_010:0553c19": "單傳句。黃栗留鳴燕語巢。這裏見得諦。信得及。若約",
    "X85n1593_010:0553c20": "諸方。決定明窻下安排。龍翔門下。直是一槌槌殺。何",
    "X85n1593_010:0553c21": "故不是與人難共住。大家緇素要分明。",
    "X85n1593_010:0553c22": "劒門分庵主依懶庵。未有深證。辭謁徑山大慧。行次",
    "X85n1593_010:0553c23": "江干。仰瞻宮闕。聞街司喝侍郎來。釋然大悟。作偈曰。",
    "X85n1593_010:0553c24": "幾年箇事挂胷懷。問盡諸方眼不開。肝膽此時俱裂",
    "X85n1593_010:0554a01": "破。一聲江上侍郎來。遂徑回西禪。懶庵迎之。付以伽",
    "X85n1593_010:0554a02": "黎。",
    "X85n1593_010:0554a03": "天童密庵傑禪師謁應庵於衢之明果。庵孤硬難入。",
    "X85n1593_010:0554a04": "屢遭呵。【頌】庵問。如何是正法眼。師遽答曰。破沙盆。庵",
    "X85n1593_010:0554a05": "頷之。○上堂。舉金峯和尚示眾云。老僧二十年前有",
    "X85n1593_010:0554a06": "老婆心。二十年後無老婆心。時有僧問。如何是和尚",
    "X85n1593_010:0554a07": "二十年前有老婆心。峯云。問凡答凡。問聖答聖。曰如",
    "X85n1593_010:0554a08": "何是二十年後無老婆心。峯云。問凡不答凡。問聖不",
    "X85n1593_010:0554a09": "答聖。師曰。烏巨當時若見。但冷笑兩聲。這老漢忽若",
    "X85n1593_010:0554a10": "瞥地。自然不墮聖凡窠臼。",
    "X85n1593_010:0554a11": "南書記久依應庵。於趙州狗子無佛性話。豁然契悟。",
    "X85n1593_010:0554a12": "有偈曰。狗子無佛性。羅睺星入命。不是打殺人。被人",
    "X85n1593_010:0554a13": "打殺定。庵見。喜其脫略。",
    "X85n1593_010:0554a14": "侍郎李浩居士幼閱首楞嚴經。如遊舊國。志而不忘。",
    "X85n1593_010:0554a15": "持槖後。造明果。投誠入室。應庵揕其胷曰。侍郎死後。",
    "X85n1593_010:0554a16": "向甚麼處去。公駭然汗下。庵喝出。公退參。不旬日。竟",
    "X85n1593_010:0554a17": "躋堂奧。以偈寄同參嚴康朝曰。門有孫臏鋪。家存甘",
    "X85n1593_010:0554a18": "贄妻。夜眠還早起。誰悟復誰迷。庵見稱善。",
    "X85n1593_010:0554a19": "華藏伊庵權禪師【頌】甞夜坐達旦。行粥者至。忘展鉢。",
    "X85n1593_010:0554a20": "鄰僧以手觸之。師感悟。為偈曰。黑漆崑崙把釣竿。古",
    "X85n1593_010:0554a21": "帆高挂下驚湍。蘆花影裏弄明月。引得盲龜上釣船。",
    "X85n1593_010:0554a22": "○上堂。禪禪無黨無偏。迷時千里隔。悟在口皮邊。所",
    "X85n1593_010:0554a23": "以僧問石霜。如何是禪。霜云[鹿*瓦]甎。又僧問睦州。如何",
    "X85n1593_010:0554a24": "是禪。州云。猛火著油煎。又僧問首山。如何是禪。山云。",
    "X85n1593_010:0554b01": "猢猻上樹尾連顛。大眾。道無橫徑。立處孤危。此三大",
    "X85n1593_010:0554b02": "老。行聲前活路。用劫外靈機。若以衲僧正眼檢點將",
    "X85n1593_010:0554b03": "來。不無優劣。一人如張良入陣。一人如項羽用兵。一",
    "X85n1593_010:0554b04": "人如孔明料敵。若人辯白得。可與佛祖齊肩。雖然如",
    "X85n1593_010:0554b05": "是。忽有箇衲僧出來道長老話作兩橛也。適來道道",
    "X85n1593_010:0554b06": "無橫徑。無黨無偏。而今又却分許多優劣。且作麼生",
    "X85n1593_010:0554b07": "祇對。還委悉麼。把手上山齊著力。咽喉出氣自家知",
    "X85n1593_010:0554b08": "(僧問石霜。如何是禪。霜云[鹿*瓦]甎。此問答是石頭遷語。今恐誤耳)。",
    "X85n1593_010:0554b09": "三峯印禪師上堂。舉野狐話曰。不落不昧。誣人之罪",
    "X85n1593_010:0554b10": "不昧不落。無繩自縛。可憐柳絮隨春風。有時自西還",
    "X85n1593_010:0554b11": "自東。",
    "X85n1593_010:0554b12": "德山涓禪師上堂拈拄杖曰。有時奪人不奪境。拄杖",
    "X85n1593_010:0554b13": "子七縱八橫。有時奪境不奪人。山僧七顛八倒。有時",
    "X85n1593_010:0554b14": "人境兩俱奪。拄杖子與山僧削迹吞聲。有時人境俱",
    "X85n1593_010:0554b15": "不奪。卓拄杖曰。伴我行千里。携君過萬山。忽然撞著",
    "X85n1593_010:0554b16": "臨濟大師時如何。喝曰。未明心地印。難透祖師關。",
    "X85n1593_010:0554b17": "(會元二十卷終)",
    "X85n1593_010:0554b18": "禪宗正脉卷第十(終)"
}