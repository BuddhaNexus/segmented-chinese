{
    "T06n0220_323:0648b09": "大般若波羅蜜多經卷第三百二",
    "T06n0220_323:0648b10": "十三",
    "T06n0220_323:0648b12": "三藏法師玄奘奉　詔譯",
    "T06n0220_323:0648b13": "初分真如品第四十七之六",
    "T06n0220_323:0648b14": "爾時，舍利子白佛言：「世尊！何因緣故，有諸菩",
    "T06n0220_323:0648b15": "薩修空、無相、無願解脫門，不攝受般若波羅",
    "T06n0220_323:0648b16": "蜜多，無方便善巧力，便證實際取聲聞果或",
    "T06n0220_323:0648b17": "獨覺菩提；有諸菩薩修空、無相、無願解脫門，",
    "T06n0220_323:0648b18": "攝受般若波羅蜜多，有方便善巧力，不證實",
    "T06n0220_323:0648b19": "際而趣無上正等菩提？」佛言：「舍利子！若諸菩",
    "T06n0220_323:0648b20": "薩遠離一切智智心，修空、無相、無願解脫門，",
    "T06n0220_323:0648b21": "是諸菩薩不攝受般若波羅蜜多，無方便善",
    "T06n0220_323:0648b22": "巧力故，便證實際取聲聞果或獨覺菩提。若",
    "T06n0220_323:0648b23": "諸菩薩不離一切智智心，修空、無相、無願解",
    "T06n0220_323:0648b24": "脫門，是諸菩薩攝受般若波羅蜜多，有方便",
    "T06n0220_323:0648b25": "善巧力故，能入菩薩正性離生位，得阿耨多",
    "T06n0220_323:0648b26": "羅三藐三菩提。「舍利子！譬如有鳥，其身長大",
    "T06n0220_323:0648b27": "百踰繕那，或復二百乃至五百踰繕那量，而",
    "T06n0220_323:0648b28": "無有翅。是鳥從於三十三天投身而下，趣贍",
    "T06n0220_323:0648b29": "部洲，於其中道便作是念：『我欲還上三十三",
    "T06n0220_323:0648c01": "天。』舍利子！於汝意云何？是鳥能還三十三天",
    "T06n0220_323:0648c02": "不？」舍利子言：「不也！世尊！」佛言：「舍利子！是鳥",
    "T06n0220_323:0648c03": "中道或作是願：『至贍部洲當令我身無損無",
    "T06n0220_323:0648c04": "惱。』舍利子！於汝意云何？是鳥所願可得遂不？」",
    "T06n0220_323:0648c05": "舍利子言：「不也！世尊！是鳥至此贍部洲時，其",
    "T06n0220_323:0648c06": "身決定有損有惱，或致命終或近死苦。何以",
    "T06n0220_323:0648c07": "故？世尊！是鳥身大從遠而墮，無有翅故。」佛言：",
    "T06n0220_323:0648c08": "「舍利子！如是！如是！如汝所說。舍利子！有諸菩",
    "T06n0220_323:0648c09": "薩亦復如是，雖經殑伽沙數大劫勤修布施、",
    "T06n0220_323:0648c10": "淨戒、安忍、精進、靜慮，亦修空、無相、無願解脫",
    "T06n0220_323:0648c11": "門，作廣大事發廣大心，欲證無量無所攝受",
    "T06n0220_323:0648c12": "微妙無上正等菩提，而無般若波羅蜜多，遠",
    "T06n0220_323:0648c13": "離方便善巧力故，便墮聲聞或獨覺地。何以",
    "T06n0220_323:0648c14": "故？舍利子！是諸菩薩遠離一切智智心，雖經",
    "T06n0220_323:0648c15": "多劫勤修布施、淨戒、安忍、精進、靜慮，亦修空、",
    "T06n0220_323:0648c16": "無相、無願解脫門，而無般若波羅蜜多，亦無",
    "T06n0220_323:0648c17": "方便善巧力故，遂墮聲聞或獨覺地。「舍利子！",
    "T06n0220_323:0648c18": "是諸菩薩雖念過去未來現在一切如來、應、正",
    "T06n0220_323:0648c19": "等覺戒蘊、定蘊、慧蘊、解脫蘊、解脫智見蘊，恭敬",
    "T06n0220_323:0648c20": "供養隨順修行，而於其中執取相故，不能正",
    "T06n0220_323:0648c21": "解是諸如來、應、正等覺戒蘊、定蘊、慧蘊、解脫蘊、",
    "T06n0220_323:0648c22": "解脫智見蘊真實功德。舍利子！是諸菩薩不",
    "T06n0220_323:0648c23": "能正解佛功德故，雖聞菩薩道空、無相、無願",
    "T06n0220_323:0648c24": "解脫門聲，而依此聲執取其相，執取相已迴",
    "T06n0220_323:0648c25": "向無上正等菩提。此諸菩薩如是迴向不得",
    "T06n0220_323:0648c26": "無上正等菩提，住於聲聞或獨覺地。何以故？",
    "T06n0220_323:0648c27": "舍利子！是諸菩薩遠離般若波羅蜜多，及無",
    "T06n0220_323:0648c28": "方便善巧力故，雖以種種所修善根迴向無",
    "T06n0220_323:0648c29": "上正等菩提，而住聲聞或獨覺地。",
    "T06n0220_323:0649a01": "「舍利子！有諸菩薩從初發心，常不遠離一切智",
    "T06n0220_323:0649a02": "智心，勤修布施、淨戒、安忍、精進、靜慮，不離般",
    "T06n0220_323:0649a03": "若波羅蜜多方便善巧，雖念過去未來現在一",
    "T06n0220_323:0649a04": "切如來、應、正等覺戒蘊、定蘊、慧蘊、解脫蘊、解脫",
    "T06n0220_323:0649a05": "智見蘊而不取相，雖修一切空、無相、無願解脫",
    "T06n0220_323:0649a06": "門亦不取相，雖念自他種種功德善根，與諸",
    "T06n0220_323:0649a07": "有情同共迴向無上正等菩提亦不取相。舍",
    "T06n0220_323:0649a08": "利子！當知是菩薩摩訶薩不住聲聞及獨覺",
    "T06n0220_323:0649a09": "地，直趣無上正等菩提。何以故？舍利子！是菩",
    "T06n0220_323:0649a10": "薩摩訶薩從初發心乃至究竟，常能不遠離",
    "T06n0220_323:0649a11": "一切智智心，雖修布施而不取相，雖修淨戒、",
    "T06n0220_323:0649a12": "安忍、精進、靜慮、般若亦不取相，雖念過去未",
    "T06n0220_323:0649a13": "來現在一切如來、應、正等覺所有戒蘊、定蘊、慧",
    "T06n0220_323:0649a14": "蘊、解脫蘊、解脫智見蘊亦不取相，雖修一切",
    "T06n0220_323:0649a15": "菩薩道空、無相、無願解脫門亦不取相。「舍利",
    "T06n0220_323:0649a16": "子！是菩薩摩訶薩有方便善巧故，以離相心",
    "T06n0220_323:0649a17": "修行布施波羅蜜多，以離相心修行淨戒、安",
    "T06n0220_323:0649a18": "忍、精進、靜慮、般若波羅蜜多。「舍利子！是菩薩",
    "T06n0220_323:0649a19": "摩訶薩有方便善巧故，以離相心安住內空，",
    "T06n0220_323:0649a20": "以離相心安住外空、內外空、空空、大空、勝義空、",
    "T06n0220_323:0649a21": "有為空、無為空、畢竟空、無際空、散空、無變異空、",
    "T06n0220_323:0649a22": "本性空、自相空、共相空、一切法空、不可得空、無",
    "T06n0220_323:0649a23": "性空、自性空、無性自性空。「舍利子！是菩薩",
    "T06n0220_323:0649a24": "摩訶薩有方便善巧故，以離相心安住真如，",
    "T06n0220_323:0649a25": "以離相心安住法界、法性、不虛妄性、不變異性、",
    "T06n0220_323:0649a26": "平等性、離生性、法定、法住、實際、虛空界、不思議",
    "T06n0220_323:0649a27": "界。「舍利子！是菩薩摩訶薩有方便善巧故，以",
    "T06n0220_323:0649a28": "離相心修行四念住，以離相心修行四正斷、",
    "T06n0220_323:0649a29": "四神足、五根、五力、七等覺支、八聖道支。「舍利",
    "T06n0220_323:0649b01": "子！是菩薩摩訶薩有方便善巧故，以離相心",
    "T06n0220_323:0649b02": "安住苦聖諦，以離相心安住集、滅、道聖諦。「舍",
    "T06n0220_323:0649b03": "利子！是菩薩摩訶薩有方便善巧故，以離相",
    "T06n0220_323:0649b04": "心修行四靜慮，以離相心修行四無量、四無",
    "T06n0220_323:0649b05": "色定。「舍利子！是菩薩摩訶薩有方便善巧故，",
    "T06n0220_323:0649b06": "以離相心修行八解脫，以離相心修行八勝",
    "T06n0220_323:0649b07": "處、九次第定、十遍處。「舍利子！是菩薩摩訶薩",
    "T06n0220_323:0649b08": "有方便善巧故，以離相心修行空解脫門，以",
    "T06n0220_323:0649b09": "離相心修行無相、無願解脫門。「舍利子！是菩",
    "T06n0220_323:0649b10": "薩摩訶薩有方便善巧故，以離相心修行五",
    "T06n0220_323:0649b11": "眼，以離相心修行六神通。「舍利子！是菩薩摩",
    "T06n0220_323:0649b12": "訶薩有方便善巧故，以離相心修行三摩地",
    "T06n0220_323:0649b13": "門，以離相心修行陀羅尼門。「舍利子！是菩薩",
    "T06n0220_323:0649b14": "摩訶薩有方便善巧故，以離相心修行佛十",
    "T06n0220_323:0649b15": "力，以離相心修行四無所畏、四無礙解、大慈、",
    "T06n0220_323:0649b16": "大悲、大喜、大捨、十八佛不共法。「舍利子！是菩",
    "T06n0220_323:0649b17": "薩摩訶薩有方便善巧故，以離相心修行一",
    "T06n0220_323:0649b18": "切智，以離相心修行道相智、一切相智。」",
    "T06n0220_323:0649b19": "時，舍利子白佛言：「世尊！如我解佛所說義者，",
    "T06n0220_323:0649b20": "若菩薩摩訶薩從初發心乃至究竟，攝受般若",
    "T06n0220_323:0649b21": "波羅蜜多，不離方便善巧力者，是菩薩摩訶",
    "T06n0220_323:0649b22": "薩必近無上正等菩提。何以故？「世尊！是菩薩",
    "T06n0220_323:0649b23": "摩訶薩從初發心乃至究竟，都不見有少法",
    "T06n0220_323:0649b24": "可得，謂若能證、若所證、若證處、若證時、若由",
    "T06n0220_323:0649b25": "此證，都不可得；若色，若受、想、行、識，都不可得；",
    "T06n0220_323:0649b26": "若眼處，若耳、鼻、舌、身、意處，都不可得；若色處，",
    "T06n0220_323:0649b27": "若聲、香、味、觸、法處，都不可得；若眼界，若耳、鼻、",
    "T06n0220_323:0649b28": "舌、身、意界，都不可得，若色界，若聲、香、味、觸、法",
    "T06n0220_323:0649b29": "界，都不可得；若眼識界，若耳、鼻、舌、身、意識界，",
    "T06n0220_323:0649c01": "都不可得；若眼觸，若耳、鼻、舌、身、意觸，都不可",
    "T06n0220_323:0649c02": "得；若眼觸為緣所生諸受，若耳、鼻、舌、身、意觸為",
    "T06n0220_323:0649c03": "緣所生諸受，都不可得；若地界，若水、火、風、空、",
    "T06n0220_323:0649c04": "識界，都不可得；若無明，若行、識、名色、六處、觸、",
    "T06n0220_323:0649c05": "受、愛、取、有、生、老死，都不可得；若布施波羅蜜",
    "T06n0220_323:0649c06": "多，若淨戒、安忍、精進、靜慮、般若波羅蜜多，都不",
    "T06n0220_323:0649c07": "可得；若內空，若外空、內外空、空空、大空、勝義",
    "T06n0220_323:0649c08": "空、有為空、無為空、畢竟空、無際空、散空、無變異",
    "T06n0220_323:0649c09": "空、本性空、自相空、共相空、一切法空、不可得空、",
    "T06n0220_323:0649c10": "無性空、自性空、無性自性空，都不可得；若真",
    "T06n0220_323:0649c11": "如，若法界、法性、不虛妄性、不變異性、平等性、離",
    "T06n0220_323:0649c12": "生性、法定、法住、實際、虛空界、不思議界，都不可",
    "T06n0220_323:0649c13": "得；若四念住，若四正斷、四神足、五根、五力、七",
    "T06n0220_323:0649c14": "等覺支、八聖道支，都不可得；若苦聖諦，若集、",
    "T06n0220_323:0649c15": "滅、道聖諦，都不可得；若四靜慮，若四無量、四",
    "T06n0220_323:0649c16": "無色定，都不可得；若八解脫，若八勝處、九次",
    "T06n0220_323:0649c17": "第定、十遍處，都不可得；若空解脫門，若無相、",
    "T06n0220_323:0649c18": "無願解脫門，都不可得；若五眼，若六神通，都",
    "T06n0220_323:0649c19": "不可得；若三摩地門，若陀羅尼門，都不可得；",
    "T06n0220_323:0649c20": "若佛十力，若四無所畏、四無礙解、大慈、大悲、大",
    "T06n0220_323:0649c21": "喜、大捨、十八佛不共法，都不可得；若預流果，",
    "T06n0220_323:0649c22": "若一來、不還、阿羅漢果，都不可得；若獨覺菩",
    "T06n0220_323:0649c23": "提，都不可得；若一切智，若道相智、一切相智，",
    "T06n0220_323:0649c24": "都不可得。",
    "T06n0220_323:0649c25": "「世尊！有菩薩乘諸善男子、善女人等，遠離般",
    "T06n0220_323:0649c26": "若波羅蜜多方便善巧，而求無上正等菩提，",
    "T06n0220_323:0649c27": "當知彼於所求無上正等菩提或得不得。何",
    "T06n0220_323:0649c28": "以故？世尊！是菩薩乘諸善男子、善女人等，遠",
    "T06n0220_323:0649c29": "離般若波羅蜜多方便善巧，於所修行布施、",
    "T06n0220_323:0650a01": "淨戒、安忍、精進、靜慮、般若波羅蜜多皆取相",
    "T06n0220_323:0650a02": "故，於所安住內空、外空、內外空、空空、大空、勝",
    "T06n0220_323:0650a03": "義空、有為空、無為空、畢竟空、無際空、散空、無變",
    "T06n0220_323:0650a04": "異空、本性空、自相空、共相空、一切法空、不可得",
    "T06n0220_323:0650a05": "空、無性空、自性空、無性自性空皆取相故，於所",
    "T06n0220_323:0650a06": "安住真如、法界、法性、不虛妄性、不變異性、平等",
    "T06n0220_323:0650a07": "性、離生性、法定、法住、實際、虛空界、不思議界皆",
    "T06n0220_323:0650a08": "取相故，於所修行四念住、四正斷、四神足、五",
    "T06n0220_323:0650a09": "根、五力、七等覺支、八聖道支皆取相故，於所",
    "T06n0220_323:0650a10": "安住苦、集、滅、道聖諦皆取相故，於所修行四",
    "T06n0220_323:0650a11": "靜慮、四無量、四無色定皆取相故，於所修行",
    "T06n0220_323:0650a12": "八解脫、八勝處、九次第定、十遍處皆取相故，",
    "T06n0220_323:0650a13": "於所修行空、無相、無願解脫門皆取相故，於",
    "T06n0220_323:0650a14": "所修行五眼、六神通皆取相故，於所修行三",
    "T06n0220_323:0650a15": "摩地門、陀羅尼門皆取相故，於所修行佛十",
    "T06n0220_323:0650a16": "力、四無所畏、四無礙解、大慈、大悲、大喜、大捨、十",
    "T06n0220_323:0650a17": "八佛不共法皆取相故，於所修行一切智、道",
    "T06n0220_323:0650a18": "相智、一切相智皆取相故。「世尊！由此因緣，是",
    "T06n0220_323:0650a19": "菩薩乘諸善男子、善女人等，皆於無上正等",
    "T06n0220_323:0650a20": "菩提或得不得。「世尊！由此因緣，若菩薩摩訶",
    "T06n0220_323:0650a21": "薩欲證無上正等菩提，決定不應遠離般若",
    "T06n0220_323:0650a22": "波羅蜜多方便善巧。「世尊！是菩薩摩訶薩",
    "T06n0220_323:0650a23": "安住般若波羅蜜多方便善巧，用無所得而",
    "T06n0220_323:0650a24": "為方便，以無相俱行心，應修布施波羅蜜多，",
    "T06n0220_323:0650a25": "應修淨戒、安忍、精進、靜慮、般若波羅蜜多。「世",
    "T06n0220_323:0650a26": "尊！是菩薩摩訶薩安住般若波羅蜜多方便",
    "T06n0220_323:0650a27": "善巧，用無所得為方便，以無相俱行心，應住",
    "T06n0220_323:0650a28": "內空，應住外空、內外空、空空、大空、勝義空、有",
    "T06n0220_323:0650a29": "為空、無為空、畢竟空、無際空、散空、無變異空、本",
    "T06n0220_323:0650b01": "性空、自相空、共相空、一切法空、不可得空、無性",
    "T06n0220_323:0650b02": "空、自性空、無性自性空。「世尊！是菩薩摩訶薩",
    "T06n0220_323:0650b03": "安住般若波羅蜜多方便善巧，用無所得為",
    "T06n0220_323:0650b04": "方便，以無相俱行心，應住真如，應住法界、",
    "T06n0220_323:0650b05": "法性、不虛妄性、不變異性、平等性、離生性、法定、",
    "T06n0220_323:0650b06": "法住、實際、虛空界、不思議界。「世尊！是菩薩摩",
    "T06n0220_323:0650b07": "訶薩安住般若波羅蜜多方便善巧，用無所",
    "T06n0220_323:0650b08": "得為方便，以無相俱行心，應修四念住，應",
    "T06n0220_323:0650b09": "修四正斷、四神足、五根、五力、七等覺支、八聖道",
    "T06n0220_323:0650b10": "支。「世尊！是菩薩摩訶薩安住般若波羅蜜多",
    "T06n0220_323:0650b11": "方便善巧，用無所得為方便，以無相俱行心，",
    "T06n0220_323:0650b12": "應住苦聖諦，應住集、滅、道聖諦。「世尊！是菩薩",
    "T06n0220_323:0650b13": "摩訶薩安住般若波羅蜜多方便善巧，用無所",
    "T06n0220_323:0650b14": "得為方便，以無相俱行心，應修四靜慮，應修",
    "T06n0220_323:0650b15": "四無量、四無色定。「世尊！是菩薩摩訶薩安住",
    "T06n0220_323:0650b16": "般若波羅蜜多方便善巧，用無所得為方便，",
    "T06n0220_323:0650b17": "以無相俱行心，應修八解脫，應修八勝處、九",
    "T06n0220_323:0650b18": "次第定、十遍處。「世尊！是菩薩摩訶薩安住般",
    "T06n0220_323:0650b19": "若波羅蜜多方便善巧，用無所得為方便，以",
    "T06n0220_323:0650b20": "無相俱行心，應修空解脫門，應修無相、無願解",
    "T06n0220_323:0650b21": "脫門。「世尊！是菩薩摩訶薩安住般若波羅蜜",
    "T06n0220_323:0650b22": "多方便善巧，用無所得為方便，以無相俱行",
    "T06n0220_323:0650b23": "心，應修五眼，應修六神通。「世尊！是菩薩摩訶",
    "T06n0220_323:0650b24": "薩安住般若波羅蜜多方便善巧，用無所得",
    "T06n0220_323:0650b25": "為方便，以無相俱行心，應修三摩地門，應修",
    "T06n0220_323:0650b26": "陀羅尼門。「世尊！是菩薩摩訶薩安住般若波",
    "T06n0220_323:0650b27": "羅蜜多方便善巧，用無所得為方便，以無相",
    "T06n0220_323:0650b28": "俱行心，應修佛十力，應修四無所畏、四無礙",
    "T06n0220_323:0650b29": "解、大慈、大悲、大喜、大捨、十八佛不共法。「世尊！",
    "T06n0220_323:0650c01": "是菩薩摩訶薩安住般若波羅蜜多方便善",
    "T06n0220_323:0650c02": "巧，用無所得為方便，以無相俱行心，應修一",
    "T06n0220_323:0650c03": "切智，應修道相智、一切相智。「世尊！若菩薩摩",
    "T06n0220_323:0650c04": "訶薩安住般若波羅蜜多方便善巧，用無所",
    "T06n0220_323:0650c05": "得為方便，以無相俱行心，安住如是一切佛",
    "T06n0220_323:0650c06": "法，必得無上正等菩提。」",
    "T06n0220_323:0650c07": "爾時，欲、色界諸天子白佛言：「世尊！諸佛無上",
    "T06n0220_323:0650c08": "正等菩提極難信解、甚難證得。所以者何？諸",
    "T06n0220_323:0650c09": "菩薩摩訶薩於一切法自相、共相皆應證知，",
    "T06n0220_323:0650c10": "方能獲得所求無上正等菩提，而諸菩薩所",
    "T06n0220_323:0650c11": "知法相都無所有皆不可得。」爾時，佛告諸天",
    "T06n0220_323:0650c12": "子言：「如是！如是！如汝所說。諸佛無上正等菩",
    "T06n0220_323:0650c13": "提極難信解、甚難可得。天子當知！我亦現覺",
    "T06n0220_323:0650c14": "一切法相，證得無上正等菩提，而都不得勝",
    "T06n0220_323:0650c15": "義法相，可說名為此是能證、此是所證、此是",
    "T06n0220_323:0650c16": "證處、此是證時，及可說為由此而證。何以故？",
    "T06n0220_323:0650c17": "諸天子！以一切法畢竟淨故，有為無為畢竟",
    "T06n0220_323:0650c18": "空故。」",
    "T06n0220_323:0650c19": "爾時，具壽善現白佛言：「世尊！如佛所說，諸佛",
    "T06n0220_323:0650c20": "無上正等菩提極難信解、甚難證得，如我思",
    "T06n0220_323:0650c21": "惟佛所說義，諸佛無上正等菩提極易信解、",
    "T06n0220_323:0650c22": "甚易證得。所以者何？若能信解無法能證、",
    "T06n0220_323:0650c23": "無法所證、無有證處、無有證時，亦無由此",
    "T06n0220_323:0650c24": "而有所證，則能信解諸佛無上正等菩提。若",
    "T06n0220_323:0650c25": "有證知無法能證、無法所證、無有證處、無",
    "T06n0220_323:0650c26": "有證時，亦無由此而有所證，則能證得所求",
    "T06n0220_323:0650c27": "無上正等菩提。何以故？世尊！以一切法皆畢",
    "T06n0220_323:0650c28": "竟空，畢竟空中都無有法可名能證、可名所",
    "T06n0220_323:0650c29": "證、可名證處、可名證時、可名由此而有所證。",
    "T06n0220_323:0651a01": "所以者何？諸法皆空，若增若減都無所有皆",
    "T06n0220_323:0651a02": "不可得。「世尊！諸菩薩摩訶薩所修布施、淨戒、",
    "T06n0220_323:0651a03": "安忍、精進、靜慮、般若波羅蜜多都無所有皆不",
    "T06n0220_323:0651a04": "可得。「世尊！諸菩薩摩訶薩所住內空、外空、內",
    "T06n0220_323:0651a05": "外空、空空、大空、勝義空、有為空、無為空、畢竟空、",
    "T06n0220_323:0651a06": "無際空、散空、無變異空、本性空、自相空、共相空、",
    "T06n0220_323:0651a07": "一切法空、不可得空、無性空、自性空、無性自性",
    "T06n0220_323:0651a08": "空都無所有皆不可得。「世尊！諸菩薩摩訶薩",
    "T06n0220_323:0651a09": "所住真如、法界、法性、不虛妄性、不變異性、平",
    "T06n0220_323:0651a10": "等性、離生性、法定、法住、實際、虛空界、不思議界",
    "T06n0220_323:0651a11": "都無所有皆不可得。「世尊！諸菩薩摩訶薩所",
    "T06n0220_323:0651a12": "修四念住、四正斷、四神足、五根、五力、七等覺支、",
    "T06n0220_323:0651a13": "八聖道支都無所有皆不可得。「世尊！諸菩薩",
    "T06n0220_323:0651a14": "摩訶薩所住苦、集、滅、道聖諦都無所有皆不可",
    "T06n0220_323:0651a15": "得。「世尊！諸菩薩摩訶薩所修四靜慮、四無量、",
    "T06n0220_323:0651a16": "四無色定都無所有皆不可得。「世尊！諸菩薩",
    "T06n0220_323:0651a17": "摩訶薩所修八解脫、八勝處、九次第定、十遍處",
    "T06n0220_323:0651a18": "都無所有皆不可得。「世尊！諸菩薩摩訶薩所",
    "T06n0220_323:0651a19": "修空、無相、無願解脫門都無所有皆不可得。",
    "T06n0220_323:0651a20": "「世尊！諸菩薩摩訶薩所學五眼、六神通都無",
    "T06n0220_323:0651a21": "所有皆不可得。「世尊！諸菩薩摩訶薩所學三",
    "T06n0220_323:0651a22": "摩地門、陀羅尼門都無所有皆不可得。「世尊！",
    "T06n0220_323:0651a23": "諸菩薩摩訶薩所學佛十力、四無所畏、四無礙",
    "T06n0220_323:0651a24": "解、大慈、大悲、大喜、大捨、十八佛不共法都無所",
    "T06n0220_323:0651a25": "有皆不可得。「世尊！諸菩薩摩訶薩所學一切",
    "T06n0220_323:0651a26": "智、道相智、一切相智都無所有皆不可得。「世",
    "T06n0220_323:0651a27": "尊！諸菩薩摩訶薩所觀諸法，若有色若無色、",
    "T06n0220_323:0651a28": "若有見若無見、若有對若無對、若有漏若無",
    "T06n0220_323:0651a29": "漏、若有為若無為都無所有皆不可得。「世尊！",
    "T06n0220_323:0651b01": "以是因緣，我思惟佛所說義趣，諸佛無上正",
    "T06n0220_323:0651b02": "等菩提，極易信解、甚易證得，諸菩薩摩訶薩",
    "T06n0220_323:0651b03": "不應於中謂難信解及難證得。所以者何？",
    "T06n0220_323:0651b04": "「世尊！色色自性空，受、想、行、識受、想、行、識自性",
    "T06n0220_323:0651b05": "空。「世尊！眼處眼處自性空，耳、鼻、舌、身、意處耳、",
    "T06n0220_323:0651b06": "鼻、舌、身、意處自性空。「世尊！色處色處自性空，",
    "T06n0220_323:0651b07": "聲、香、味、觸、法處聲、香、味、觸、法處自性空。「世尊！",
    "T06n0220_323:0651b08": "眼界眼界自性空，耳、鼻、舌、身、意界耳、鼻、舌、身、",
    "T06n0220_323:0651b09": "意界自性空。「世尊！色界色界自性空，聲、香、味、",
    "T06n0220_323:0651b10": "觸、法界聲、香、味、觸、法界自性空。「世尊！眼識界",
    "T06n0220_323:0651b11": "眼識界自性空，耳、鼻、舌、身、意識界耳、鼻、舌、身、",
    "T06n0220_323:0651b12": "意識界自性空。「世尊！眼觸眼觸自性空，耳、鼻、",
    "T06n0220_323:0651b13": "舌、身、意觸耳、鼻、舌、身、意觸自性空。「世尊！眼觸",
    "T06n0220_323:0651b14": "為緣所生諸受眼觸為緣所生諸受自性空，",
    "T06n0220_323:0651b15": "耳、鼻、舌、身、意觸為緣所生諸受耳、鼻、舌、身、意觸",
    "T06n0220_323:0651b16": "為緣所生諸受自性空。「世尊！地界地界自",
    "T06n0220_323:0651b17": "性空，水、火、風、空、識界水、火、風、空、識界自性",
    "T06n0220_323:0651b18": "空。「世尊！無明無明自性空，行、識、名色、六處、",
    "T06n0220_323:0651b19": "觸、受、愛、取、有、生、老死行乃至老死自性空。「世",
    "T06n0220_323:0651b20": "尊！布施波羅蜜多布施波羅蜜多自性空，淨",
    "T06n0220_323:0651b21": "戒、安忍、精進、靜慮、般若波羅蜜多淨戒乃至般",
    "T06n0220_323:0651b22": "若波羅蜜多自性空。「世尊！內空內空自性空，",
    "T06n0220_323:0651b23": "外空、內外空、空空、大空、勝義空、有為空、無為空、",
    "T06n0220_323:0651b24": "畢竟空、無際空、散空、無變異空、本性空、自相空、",
    "T06n0220_323:0651b25": "共相空、一切法空、不可得空、無性空、自性空、無",
    "T06n0220_323:0651b26": "性自性空外空乃至無性自性空自性空。「世",
    "T06n0220_323:0651b27": "尊！真如真如自性空，法界、法性、不虛妄性、不",
    "T06n0220_323:0651b28": "變異性、平等性、離生性、法定、法住、實際、虛空界、",
    "T06n0220_323:0651b29": "不思議界法界乃至不思議界自性空。「世尊！",
    "T06n0220_323:0651c01": "四念住四念住自性空，四正斷、四神足、五根、",
    "T06n0220_323:0651c02": "五力、七等覺支、八聖道支四正斷乃至八聖道",
    "T06n0220_323:0651c03": "支自性空。「世尊！苦聖諦苦聖諦自性空，集、",
    "T06n0220_323:0651c04": "滅、道聖諦集、滅、道聖諦自性空。「世尊！四靜慮",
    "T06n0220_323:0651c05": "四靜慮自性空，四無量、四無色定四無量、四",
    "T06n0220_323:0651c06": "無色定自性空。「世尊！八解脫八解脫自性空，",
    "T06n0220_323:0651c07": "八勝處、九次第定、十遍處八勝處、九次第定、十",
    "T06n0220_323:0651c08": "遍處自性空。「世尊！空解脫門空解脫門自",
    "T06n0220_323:0651c09": "性空，無相、無願解脫門無相、無願解脫門自",
    "T06n0220_323:0651c10": "性空。「世尊！五眼五眼自性空，六神通六神",
    "T06n0220_323:0651c11": "通自性空。「世尊！三摩地門三摩地門自性空，",
    "T06n0220_323:0651c12": "陀羅尼門陀羅尼門自性空。「世尊！佛十力佛",
    "T06n0220_323:0651c13": "十力自性空，四無所畏、四無礙解、大慈、大悲、",
    "T06n0220_323:0651c14": "大喜、大捨、十八佛不共法四無所畏乃至十八",
    "T06n0220_323:0651c15": "佛不共法自性空。「世尊！預流果預流果自性",
    "T06n0220_323:0651c16": "空，一來、不還、阿羅漢果一來、不還、阿羅漢果",
    "T06n0220_323:0651c17": "自性空。「世尊！獨覺菩提獨覺菩提自性空。「世",
    "T06n0220_323:0651c18": "尊！一切智一切智自性空，道相智、一切相智",
    "T06n0220_323:0651c19": "道相智、一切相智自性空。「世尊！若菩薩摩訶",
    "T06n0220_323:0651c20": "薩於如是自性空，深生信解無倒證知，便得",
    "T06n0220_323:0651c21": "無上正等菩提。由此緣故，我說無上正等菩",
    "T06n0220_323:0651c22": "提，非難信解、非難證得。」",
    "T06n0220_323:0651c23": "時，舍利子謂善現言：「具壽善現！由是因緣，諸",
    "T06n0220_323:0651c24": "佛無上正等菩提極難信解、甚難證得。所以者",
    "T06n0220_323:0651c25": "何？諸菩薩摩訶薩觀一切法都無自性皆如虛",
    "T06n0220_323:0651c26": "空，譬如虛空不作是念：『我當信解速證無上",
    "T06n0220_323:0651c27": "正等菩提。』諸菩薩摩訶薩亦應如是不作是",
    "T06n0220_323:0651c28": "念：『我當信解速證無上正等菩提。』何以故？善",
    "T06n0220_323:0651c29": "現！諸法皆空與虛空等，諸菩薩摩訶薩要信",
    "T06n0220_323:0651c30": "解一切法與虛空等及能證知，乃得無上正等",
    "T06n0220_323:0652a01": "菩提。善現！若菩薩摩訶薩信解一切法皆與",
    "T06n0220_323:0652a02": "虛空等，便於無上正等菩提易生信解、易證",
    "T06n0220_323:0652a03": "得者，則不應有殑伽沙等菩薩摩訶薩，擐大",
    "T06n0220_323:0652a04": "功德鎧發趣無上正等菩提，於其中間而有",
    "T06n0220_323:0652a05": "退屈。故知無上正等菩提極難信解、甚難證",
    "T06n0220_323:0652a06": "得。」爾時，具壽善現白尊者舍利子言：「舍利子！",
    "T06n0220_323:0652a07": "於意云何？色於無上正等菩提有退屈不？」舍",
    "T06n0220_323:0652a08": "利子言：「不也！善現！」「舍利子！於意云何？受、想、行、",
    "T06n0220_323:0652a09": "識於無上正等菩提有退屈不？」舍利子言：「不",
    "T06n0220_323:0652a10": "也！善現！」「舍利子！於意云何？離色有法於無上",
    "T06n0220_323:0652a11": "正等菩提有退屈不？」舍利子言：「不也！善現！」「舍",
    "T06n0220_323:0652a12": "利子！於意云何？離受、想、行、識有法於無上正等",
    "T06n0220_323:0652a13": "菩提有退屈不？」舍利子言：「不也！善現！」「舍利子！",
    "T06n0220_323:0652a14": "於意云何？色真如於無上正等菩提有退屈",
    "T06n0220_323:0652a15": "不？」舍利子言：「不也！善現！」「舍利子！於意云何？",
    "T06n0220_323:0652a16": "受、想、行、識真如於無上正等菩提有退屈不？」",
    "T06n0220_323:0652a17": "舍利子言：「不也！善現！」「舍利子！於意云何？離色",
    "T06n0220_323:0652a18": "真如有法於無上正等菩提有退屈不？」舍利",
    "T06n0220_323:0652a19": "子言：「不也！善現！」「舍利子！於意云何？離受、想、行、",
    "T06n0220_323:0652a20": "識真如有法於無上正等菩提有退屈不？」舍",
    "T06n0220_323:0652a21": "利子言：「不也！善現！」",
    "T06n0220_323:0652a22": "「舍利子！於意云何？眼處於無上正等菩提有",
    "T06n0220_323:0652a23": "退屈不？」舍利子言：「不也！善現！」「舍利子！於意云",
    "T06n0220_323:0652a24": "何？耳、鼻、舌、身、意處於無上正等菩提有退屈",
    "T06n0220_323:0652a25": "不？」舍利子言：「不也！善現！」「舍利子！於意云何？離",
    "T06n0220_323:0652a26": "眼處有法於無上正等菩提有退屈不？」舍利",
    "T06n0220_323:0652a27": "子言：「不也！善現！」「舍利子！於意云何？離耳、鼻、舌、",
    "T06n0220_323:0652a28": "身、意處有法於無上正等菩提有退屈不？」舍",
    "T06n0220_323:0652a29": "利子言：「不也！善現！」「舍利子！於意云何？眼處真",
    "T06n0220_323:0652b01": "如於無上正等菩提有退屈不？」舍利子言：「不",
    "T06n0220_323:0652b02": "也！善現！」「舍利子！於意云何？耳、鼻、舌、身、意處真",
    "T06n0220_323:0652b03": "如於無上正等菩提有退屈不？」舍利子言：「不",
    "T06n0220_323:0652b04": "也！善現！」「舍利子！於意云何？離眼處真如有法",
    "T06n0220_323:0652b05": "於無上正等菩提有退屈不？」舍利子言：「不也！",
    "T06n0220_323:0652b06": "善現！」「舍利子！於意云何？離耳、鼻、舌、身、意處真",
    "T06n0220_323:0652b07": "如有法於無上正等菩提有退屈不？」舍利子",
    "T06n0220_323:0652b08": "言：「不也！善現！」",
    "T06n0220_323:0652b09": "「舍利子！於意云何？色處於無上正等菩提有退",
    "T06n0220_323:0652b10": "屈不？」舍利子言：「不也！善現！」「舍利子！於意云何？",
    "T06n0220_323:0652b11": "聲、香、味、觸、法處於無上正等菩提有退屈不？」",
    "T06n0220_323:0652b12": "舍利子言：「不也！善現！」「舍利子！於意云何？離色",
    "T06n0220_323:0652b13": "處有法於無上正等菩提有退屈不？」舍利子",
    "T06n0220_323:0652b14": "言：「不也！善現！」「舍利子！於意云何？離聲、香、味、觸、",
    "T06n0220_323:0652b15": "法處有法於無上正等菩提有退屈不？」舍利",
    "T06n0220_323:0652b16": "子言：「不也！善現！」「舍利子！於意云何？色處真如",
    "T06n0220_323:0652b17": "於無上正等菩提有退屈不？」舍利子言：「不也！",
    "T06n0220_323:0652b18": "善現！」「舍利子！於意云何？聲、香、味、觸、法處真如",
    "T06n0220_323:0652b19": "於無上正等菩提有退屈不？」舍利子言：「不也！",
    "T06n0220_323:0652b20": "善現！」「舍利子！於意云何？離色處真如有法於",
    "T06n0220_323:0652b21": "無上正等菩提有退屈不？」舍利子言：「不也！善",
    "T06n0220_323:0652b22": "現！」「舍利子！於意云何？離聲、香、味、觸、法處真如",
    "T06n0220_323:0652b23": "有法於無上正等菩提有退屈不？」舍利子言：",
    "T06n0220_323:0652b24": "「不也！善現！」",
    "T06n0220_323:0652b25": "「舍利子！於意云何？眼界於無上正等菩提有",
    "T06n0220_323:0652b26": "退屈不？」舍利子言：「不也！善現！」「舍利子！於意云",
    "T06n0220_323:0652b27": "何？耳、鼻、舌、身、意界於無上正等菩提有退屈",
    "T06n0220_323:0652b28": "不？」舍利子言：「不也！善現！」「舍利子！於意云何？",
    "T06n0220_323:0652b29": "離眼界有法於無上正等菩提有退屈不？」舍",
    "T06n0220_323:0652c01": "利子言：「不也！善現！」「舍利子！於意云何？離耳、鼻、",
    "T06n0220_323:0652c02": "舌、身、意界有法於無上正等菩提有退屈不？」",
    "T06n0220_323:0652c03": "舍利子言：「不也！善現！」「舍利子！於意云何？眼界",
    "T06n0220_323:0652c04": "真如於無上正等菩提有退屈不？」舍利子言：",
    "T06n0220_323:0652c05": "「不也！善現！」「舍利子！於意云何？耳、鼻、舌、身、意界",
    "T06n0220_323:0652c06": "真如於無上正等菩提有退屈不？」舍利子言：",
    "T06n0220_323:0652c07": "「不也！善現！」「舍利子！於意云何？離眼界真如有",
    "T06n0220_323:0652c08": "法於無上正等菩提有退屈不？」舍利子言：「不",
    "T06n0220_323:0652c09": "也！善現！」「舍利子！於意云何？離耳、鼻、舌、身、意界",
    "T06n0220_323:0652c10": "真如有法於無上正等菩提有退屈不？」舍利",
    "T06n0220_323:0652c11": "子言：「不也！善現！」",
    "T06n0220_323:0652c12": "「舍利子！於意云何？色界於無上正等菩提有",
    "T06n0220_323:0652c13": "退屈不？」舍利子言：「不也！善現！」「舍利子！於意云",
    "T06n0220_323:0652c14": "何？聲、香、味、觸、法界於無上正等菩提有退屈",
    "T06n0220_323:0652c15": "不？」舍利子言：「不也！善現！」「舍利子！於意云何？",
    "T06n0220_323:0652c16": "離色界有法於無上正等菩提有退屈不？」舍",
    "T06n0220_323:0652c17": "利子言：「不也！善現！」「舍利子！於意云何？離聲、香、",
    "T06n0220_323:0652c18": "味、觸、法界有法於無上正等菩提有退屈不？」",
    "T06n0220_323:0652c19": "舍利子言：「不也！善現！」「舍利子！於意云何？色",
    "T06n0220_323:0652c20": "界真如於無上正等菩提有退屈不？」舍利子",
    "T06n0220_323:0652c21": "言：「不也！善現！」「舍利子！於意云何？聲、香、味、觸、法",
    "T06n0220_323:0652c22": "界真如於無上正等菩提有退屈不？」舍利子",
    "T06n0220_323:0652c23": "言：「不也！善現！」「舍利子！於意云何？離色界真如",
    "T06n0220_323:0652c24": "有法於無上正等菩提有退屈不？」舍利子言：",
    "T06n0220_323:0652c25": "「不也！善現！」「舍利子！於意云何？離聲、香、味、觸、法",
    "T06n0220_323:0652c26": "界真如有法於無上正等菩提有退屈不？」舍",
    "T06n0220_323:0652c27": "利子言：「不也！善現！」",
    "T06n0220_323:0652c28": "「舍利子！於意云何？眼識界於無上正等菩提",
    "T06n0220_323:0652c29": "有退屈不？」舍利子言：「不也！善現！」「舍利子！於意",
    "T06n0220_323:0653a01": "云何？耳、鼻、舌、身、意識界於無上正等菩提有",
    "T06n0220_323:0653a02": "退屈不？」舍利子言：「不也！善現！」「舍利子！於意云",
    "T06n0220_323:0653a03": "何？離眼識界有法於無上正等菩提有退屈",
    "T06n0220_323:0653a04": "不？」舍利子言：「不也！善現！」「舍利子！於意云何？離",
    "T06n0220_323:0653a05": "耳、鼻、舌、身、意識界有法於無上正等菩提有退",
    "T06n0220_323:0653a06": "屈不？」舍利子言：「不也！善現！」「舍利子！於意云何？",
    "T06n0220_323:0653a07": "眼識界真如於無上正等菩提有退屈不？」舍",
    "T06n0220_323:0653a08": "利子言：「不也！善現！」「舍利子！於意云何？耳、鼻、舌、",
    "T06n0220_323:0653a09": "身、意識界真如於無上正等菩提有退屈不？」",
    "T06n0220_323:0653a10": "舍利子言：「不也！善現！」「舍利子！於意云何？離眼",
    "T06n0220_323:0653a11": "識界真如有法於無上正等菩提有退屈不？」",
    "T06n0220_323:0653a12": "舍利子言：「不也！善現！」「舍利子！於意云何？離耳、",
    "T06n0220_323:0653a13": "鼻、舌、身、意識界真如有法於無上正等菩提有",
    "T06n0220_323:0653a14": "退屈不？」舍利子言：「不也！善現！」",
    "T06n0220_323:0653a15": "「舍利子！於意云何？眼觸於無上正等菩提有",
    "T06n0220_323:0653a16": "退屈不？」舍利子言：「不也！善現！」「舍利子！於意云",
    "T06n0220_323:0653a17": "何？耳、鼻、舌、身、意觸於無上正等菩提有退屈",
    "T06n0220_323:0653a18": "不？」舍利子言：「不也！善現！」「舍利子！於意云何？離",
    "T06n0220_323:0653a19": "眼觸有法於無上正等菩提有退屈不？」舍利",
    "T06n0220_323:0653a20": "子言：「不也！善現！」「舍利子！於意云何？離耳、鼻、舌、",
    "T06n0220_323:0653a21": "身、意觸有法於無上正等菩提有退屈不？」舍利",
    "T06n0220_323:0653a22": "子言：「不也！善現！」「舍利子！於意云何？眼觸真如",
    "T06n0220_323:0653a23": "於無上正等菩提有退屈不？」舍利子言：「不也！",
    "T06n0220_323:0653a24": "善現！」「舍利子！於意云何？耳、鼻、舌、身、意觸真如",
    "T06n0220_323:0653a25": "於無上正等菩提有退屈不？」舍利子言：「不也！",
    "T06n0220_323:0653a26": "善現！」「舍利子！於意云何？離眼觸真如有法於",
    "T06n0220_323:0653a27": "無上正等菩提有退屈不？」舍利子言：「不也！善",
    "T06n0220_323:0653a28": "現！」「舍利子！於意云何？離耳、鼻、舌、身、意觸真如",
    "T06n0220_323:0653a29": "有法於無上正等菩提有退屈不？」舍利子言：",
    "T06n0220_323:0653b01": "「不也！善現！」",
    "T06n0220_323:0653b02": "「舍利子！於意云何？眼觸為緣所生諸受於無",
    "T06n0220_323:0653b03": "上正等菩提有退屈不？」舍利子言：「不也！善現！」",
    "T06n0220_323:0653b04": "「舍利子！於意云何？耳、鼻、舌、身、意觸為緣所生",
    "T06n0220_323:0653b05": "諸受於無上正等菩提有退屈不？」舍利子言：",
    "T06n0220_323:0653b06": "「不也！善現！」「舍利子！於意云何？離眼觸為緣所",
    "T06n0220_323:0653b07": "生諸受有法於無上正等菩提有退屈不？」舍",
    "T06n0220_323:0653b08": "利子言：「不也！善現！」「舍利子！於意云何？離耳、鼻、",
    "T06n0220_323:0653b09": "舌、身、意觸為緣所生諸受有法於無上正等菩",
    "T06n0220_323:0653b10": "提有退屈不？」舍利子言：「不也！善現！」「舍利子！於",
    "T06n0220_323:0653b11": "意云何？眼觸為緣所生諸受真如於無上正",
    "T06n0220_323:0653b12": "等菩提有退屈不？」舍利子言：「不也！善現！」「舍利",
    "T06n0220_323:0653b13": "子！於意云何？耳、鼻、舌、身、意觸為緣所生諸受",
    "T06n0220_323:0653b14": "真如於無上正等菩提有退屈不？」舍利子言：",
    "T06n0220_323:0653b15": "「不也！善現！」「舍利子！於意云何？離眼觸為緣所",
    "T06n0220_323:0653b16": "生諸受真如有法於無上正等菩提有退屈",
    "T06n0220_323:0653b17": "不？」舍利子言：「不也！善現！」「舍利子！於意云何？",
    "T06n0220_323:0653b18": "離耳、鼻、舌、身、意觸為緣所生諸受真如有法於",
    "T06n0220_323:0653b19": "無上正等菩提有退屈不？」舍利子言：「不也！善",
    "T06n0220_323:0653b20": "現！」「舍利子！於意云何？地界於無上正等菩提",
    "T06n0220_323:0653b21": "有退屈不？」舍利子言：「不也！善現！」「舍利子！於意",
    "T06n0220_323:0653b22": "云何？水、火、風、空、識界於無上正等菩提有退",
    "T06n0220_323:0653b23": "屈不？」舍利子言：「不也！善現！」「舍利子！於意云何？",
    "T06n0220_323:0653b24": "離地界有法於無上正等菩提有退屈不？」舍",
    "T06n0220_323:0653b25": "利子言：「不也！善現！」「舍利子！於意云何？離水、火、",
    "T06n0220_323:0653b26": "風、空、識界有法於無上正等菩提有退屈不？」舍",
    "T06n0220_323:0653b27": "利子言：「不也！善現！」「舍利子！於意云何？地界真",
    "T06n0220_323:0653b28": "如於無上正等菩提有退屈不？」舍利子言：「不",
    "T06n0220_323:0653b29": "也！善現！」「舍利子！於意云何？水、火、風、空、識界真",
    "T06n0220_323:0653c01": "如於無上正等菩提有退屈不？」舍利子言：「不",
    "T06n0220_323:0653c02": "也！善現！」「舍利子！於意云何？離地界真如有法",
    "T06n0220_323:0653c03": "於無上正等菩提有退屈不？」舍利子言：「不也！",
    "T06n0220_323:0653c04": "善現！」「舍利子！於意云何？離水、火、風、空、識界真",
    "T06n0220_323:0653c05": "如有法於無上正等菩提有退屈不？」舍利子",
    "T06n0220_323:0653c06": "言：「不也！善現！」",
    "T06n0220_323:0653c07": "「舍利子！於意云何？無明於無上正等菩提有",
    "T06n0220_323:0653c08": "退屈不？」舍利子言：「不也！善現！」「舍利子！於意",
    "T06n0220_323:0653c09": "云何？行、識、名色、六處、觸、受、愛、取、有、生、老死於",
    "T06n0220_323:0653c10": "無上正等菩提有退屈不？」舍利子言：「不也！",
    "T06n0220_323:0653c11": "善現！」「舍利子！於意云何？離無明有法於無上",
    "T06n0220_323:0653c12": "正等菩提有退屈不？」舍利子言：「不也！善現！」「舍",
    "T06n0220_323:0653c13": "利子！於意云何？離行乃至老死有法於無上",
    "T06n0220_323:0653c14": "正等菩提有退屈不？」舍利子言：「不也！善現！」「舍",
    "T06n0220_323:0653c15": "利子！於意云何？無明真如於無上正等菩提",
    "T06n0220_323:0653c16": "有退屈不？」舍利子言：「不也！善現！」「舍利子！於意",
    "T06n0220_323:0653c17": "云何？行乃至老死真如於無上正等菩提有",
    "T06n0220_323:0653c18": "退屈不？」舍利子言：「不也！善現！」「舍利子！於意云",
    "T06n0220_323:0653c19": "何？離無明真如有法於無上正等菩提有退",
    "T06n0220_323:0653c20": "屈不？」舍利子言：「不也！善現！」「舍利子！於意云何？",
    "T06n0220_323:0653c21": "離行乃至老死真如有法於無上正等菩提有",
    "T06n0220_323:0653c22": "退屈不？」舍利子言：「不也！善現！」",
    "T06n0220_323:0653c23": "大般若波羅蜜多經卷第三百二十三"
}