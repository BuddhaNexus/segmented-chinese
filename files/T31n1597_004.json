{
    "T31n1597_004:0337c19": "攝大乘論釋卷第四",
    "T31n1597_004:0337c21": "世親菩薩造",
    "T31n1597_004:0337c22": "三藏法師玄奘奉 詔譯",
    "T31n1597_004:0337c23": "所知相分第三之一",
    "T31n1597_004:0337c24": "[0337c24] 論曰。已說所知依。所知相復云何應見。此",
    "T31n1597_004:0337c25": "略有三種。一依他起相。二遍計所執相。三圓",
    "T31n1597_004:0337c26": "成實相。",
    "T31n1597_004:0337c27": "[0337c27] 釋曰。依所知相說如是言。略者要也。",
    "T31n1597_004:0337c28": "[0337c28] 論曰。此中何者依他起相。謂阿賴耶識為種",
    "T31n1597_004:0337c29": "子。虛妄分別所攝諸識。此復云何。謂身。身",
    "T31n1597_004:0338a01": "者。受者識。彼所受識。彼能受識。世識。數",
    "T31n1597_004:0338a02": "識。處識。言說識。自他差別識。善趣惡趣死生",
    "T31n1597_004:0338a03": "識。此中若身身者受者識彼所受識彼能受",
    "T31n1597_004:0338a04": "識世識數識處識言說識。此由名言熏習種",
    "T31n1597_004:0338a05": "子。若自他差別識。此由我見熏習種子。若",
    "T31n1597_004:0338a06": "善趣惡趣死生識。此由有支熏習種子。由此",
    "T31n1597_004:0338a07": "諸識。一切界趣雜染所攝。依他起相虛妄分",
    "T31n1597_004:0338a08": "別皆得顯現。如此諸識。皆是虛妄分別所",
    "T31n1597_004:0338a09": "攝。唯識為性。是無所有非真實義。顯現所",
    "T31n1597_004:0338a10": "依。如是名為依他起相。",
    "T31n1597_004:0338a11": "[0338a11] 釋曰。虛妄分別所攝諸識者。謂此諸識虛妄",
    "T31n1597_004:0338a12": "分別以為自性。謂身身者受者識者。身謂眼",
    "T31n1597_004:0338a13": "等五界。身者謂染污意。能受者。謂意界。彼所",
    "T31n1597_004:0338a14": "受識者。謂色等六外界。彼能受識者謂六識",
    "T31n1597_004:0338a15": "界。世識者。謂生死相續不斷性。數識者。謂算",
    "T31n1597_004:0338a16": "計性。處識者。謂器世間。言說識者。謂見聞覺",
    "T31n1597_004:0338a17": "知四種言說。如是諸識皆用所知依中所說。",
    "T31n1597_004:0338a18": "名言熏習差別為因。自他差別識者。謂依止",
    "T31n1597_004:0338a19": "差別。此用前說。我見熏習差別為因。善趣",
    "T31n1597_004:0338a20": "惡趣死生識者。謂生死趣種種差別。此由前",
    "T31n1597_004:0338a21": "說。有支熏習差別種子。由此諸識者。即由",
    "T31n1597_004:0338a22": "次前所說諸識。一切界趣雜染所攝者。謂墮",
    "T31n1597_004:0338a23": "三界五趣雜染。是彼自性故名所攝。依他起",
    "T31n1597_004:0338a24": "相者。謂依他起為體虛妄分別皆得顯現。如",
    "T31n1597_004:0338a25": "此諸識皆是虛妄分別所攝唯識為性者。謂",
    "T31n1597_004:0338a26": "此諸識皆是虛妄分別自性故名所攝。是無",
    "T31n1597_004:0338a27": "所有非真實義顯現。所依者。謂無所有非真",
    "T31n1597_004:0338a28": "實義顯現所因。非真實故名無所有。如所執",
    "T31n1597_004:0338a29": "我。無所有故名非真實義者所取。謂即彼我",
    "T31n1597_004:0338b01": "實無所有。似我顯現。言所依者。顯現所依。",
    "T31n1597_004:0338b02": "是所因義。此即名為依他起相。",
    "T31n1597_004:0338b03": "[0338b03] 論曰。此中何者遍計所執相。謂於無義唯有",
    "T31n1597_004:0338b04": "識中。似義顯現。",
    "T31n1597_004:0338b05": "[0338b05] 釋曰。於無義者。謂無所取如實無我。唯有",
    "T31n1597_004:0338b06": "識中者。謂無實義似義識中。如唯似我顯",
    "T31n1597_004:0338b07": "現識中。似義顯現者。似所取義相貌顯現。如",
    "T31n1597_004:0338b08": "實無我。似我顯現。",
    "T31n1597_004:0338b09": "[0338b09] 論曰。此中何者圓成實相。謂即於彼依他起",
    "T31n1597_004:0338b10": "相。由似義相永無有性。",
    "T31n1597_004:0338b11": "[0338b11] 釋曰。於無所有。非真實義。顯現因中。由實",
    "T31n1597_004:0338b12": "無有似義相現。永無有性。如似我相雖永",
    "T31n1597_004:0338b13": "是無。而無我有。",
    "T31n1597_004:0338b14": "[0338b14] 論曰。此中身身者受者識。應知即是眼等六",
    "T31n1597_004:0338b15": "內界。彼所受識。應知即是色等六外界。彼能",
    "T31n1597_004:0338b16": "受識。應知即是眼等六識界。其餘諸識。應",
    "T31n1597_004:0338b17": "知是此諸識差別。又此諸識皆唯有識。都無",
    "T31n1597_004:0338b18": "義故此中以何為喻顯示。應知夢等為喻",
    "T31n1597_004:0338b19": "顯示。謂如夢中都無其義。獨唯有識雖種",
    "T31n1597_004:0338b20": "種色聲香味觸舍林地山似義影現。而於此",
    "T31n1597_004:0338b21": "中都無有義。由此喻顯應隨了知。一切時",
    "T31n1597_004:0338b22": "處皆唯有識。由此等言。應知。復有幻誑",
    "T31n1597_004:0338b23": "鹿愛&#x7796;眩等喻。若於覺時一切時處皆如",
    "T31n1597_004:0338b24": "夢等。唯有識者如從夢覺。便覺夢中皆唯",
    "T31n1597_004:0338b25": "有識。覺時何故不如是轉。真智覺時亦如",
    "T31n1597_004:0338b26": "是轉。如在夢中此覺不轉。從夢覺時此覺",
    "T31n1597_004:0338b27": "乃轉。如是未得真智覺時。此覺不轉。得",
    "T31n1597_004:0338b28": "真智覺此覺乃轉。其有未得真智覺者。於",
    "T31n1597_004:0338b29": "唯識中云何比知。由教及理應可比知。此",
    "T31n1597_004:0338c01": "中教者。如十地經薄伽梵說如是三界皆",
    "T31n1597_004:0338c02": "唯有心。又薄伽梵解深密經亦如是說。謂彼",
    "T31n1597_004:0338c03": "經中慈氏菩薩問世尊言。諸三摩地所行影",
    "T31n1597_004:0338c04": "像。彼與此心。當言有異。當言無異。佛告",
    "T31n1597_004:0338c05": "慈氏。當言無異。何以故。由彼影像唯是識",
    "T31n1597_004:0338c06": "故。我說識所緣唯識所現故。世尊。若三摩",
    "T31n1597_004:0338c07": "地所行影像。即與此心無有異者。云何此",
    "T31n1597_004:0338c08": "心還取此心。慈氏。無有少法能取少法。然",
    "T31n1597_004:0338c09": "即此心如是生時。即有如是影像顯現。如",
    "T31n1597_004:0338c10": "質為緣還見本質。而謂我今見於影像。及",
    "T31n1597_004:0338c11": "謂離質別有所見影像顯現。此心亦爾。如",
    "T31n1597_004:0338c12": "是生時。相似有異所見影現。即由此教理",
    "T31n1597_004:0338c13": "亦顯現。所以者何。於定心中隨所觀見。諸",
    "T31n1597_004:0338c14": "青瘀等所知影像。一切無別青瘀等事。但",
    "T31n1597_004:0338c15": "見自心。由此道理。菩薩於其一切識中。應",
    "T31n1597_004:0338c16": "可比知皆唯有識無有境界。又於如是",
    "T31n1597_004:0338c17": "青瘀等中非憶持識見所緣境現前住故。",
    "T31n1597_004:0338c18": "聞思所成二憶持識。亦以過去為所緣故。",
    "T31n1597_004:0338c19": "所現影像得成唯識。由此比量。菩薩雖未",
    "T31n1597_004:0338c20": "得真智覺。於唯識中應可比知。",
    "T31n1597_004:0338c21": "[0338c21] 釋曰。此唯有識由教顯示。如十地經言。",
    "T31n1597_004:0338c22": "如是三界皆唯有心故。解深密經中。我說",
    "T31n1597_004:0338c23": "識所緣唯識所現故者。謂識所緣唯識所現",
    "T31n1597_004:0338c24": "無別境義。復舉識者。顯我所說定識所行。",
    "T31n1597_004:0338c25": "唯識所現無別有體。然即此心如是生時",
    "T31n1597_004:0338c26": "者。謂即由此品類生時。相似有異所見影現",
    "T31n1597_004:0338c27": "者。謂定所行相似離識。別有所取分明顯",
    "T31n1597_004:0338c28": "現。又於如是青瘀等中非憶持識見所",
    "T31n1597_004:0338c29": "緣境現前住故者。謂青瘀等是三摩地所行",
    "T31n1597_004:0339a01": "影像。非憶持識。由此不即在彼方處。如昔",
    "T31n1597_004:0339a02": "所受還如是憶。此住現前分明見故。彼憶持",
    "T31n1597_004:0339a03": "識所見暗昧。此現前住所見分明。若有復謂",
    "T31n1597_004:0339a04": "如聞思慧。由串習故境雖謝往。纔作意時",
    "T31n1597_004:0339a05": "如昔而生。此亦爾者聞思兩慧境既謝往。現",
    "T31n1597_004:0339a06": "無有體。於無體中若更生時。但識影現。似",
    "T31n1597_004:0339a07": "彼而生故。聞思慧不緣謝往曾所受境。是",
    "T31n1597_004:0339a08": "故唯識由此彌彰。所取義無理亦成就。",
    "T31n1597_004:0339a09": "[0339a09] 論曰。如是已說種種諸識。如夢等喻。即於",
    "T31n1597_004:0339a10": "此中眼識等識可成唯識。眼等諸識既是有",
    "T31n1597_004:0339a11": "色亦唯有識云何可見。此亦如前由教及",
    "T31n1597_004:0339a12": "理。",
    "T31n1597_004:0339a13": "[0339a13] 釋曰。眼識等識皆非有色。可成唯識。眼等",
    "T31n1597_004:0339a14": "諸識既是有色。云何唯識。此亦如前由教及",
    "T31n1597_004:0339a15": "理者。此眼等識如前所引。理教顯示亦成",
    "T31n1597_004:0339a16": "唯識。",
    "T31n1597_004:0339a17": "[0339a17] 論曰。若此諸識亦體是識。何故乃似色性顯",
    "T31n1597_004:0339a18": "現。一類堅住相續而轉。與顛倒等諸雜染法",
    "T31n1597_004:0339a19": "為依處故。若不爾者。於非義中起義顛",
    "T31n1597_004:0339a20": "倒應不得有。此若無者。煩惱所知二障雜",
    "T31n1597_004:0339a21": "染應不得有。此若無者。諸清淨法亦應無",
    "T31n1597_004:0339a22": "有。是故諸識應如是轉。此中有頌。",
    "T31n1597_004:0339a23": " 亂相及亂體  應許為色識",
    "T31n1597_004:0339a24": " 及與非色識  若無餘亦無",
    "T31n1597_004:0339a25": "[0339a25] 釋曰。一類堅住相續轉者。由相似故名為",
    "T31n1597_004:0339a26": "一類。多時住故說名堅住。諸有色識。相似",
    "T31n1597_004:0339a27": "多時相續而轉。顛倒等者。即是等取諸雜染",
    "T31n1597_004:0339a28": "法與煩惱障及所知障為因性故。為依處",
    "T31n1597_004:0339a29": "者為彼因性。若彼諸識離如是轉。於非義",
    "T31n1597_004:0339b01": "中起義心倒應不得有。此若無者。若煩",
    "T31n1597_004:0339b02": "惱障諸雜染法。若所知障諸雜染法應不得",
    "T31n1597_004:0339b03": "有。於此頌中顯如是義。亂相亂體如其次",
    "T31n1597_004:0339b04": "第。許為色識及非色識。此中亂相即是亂因。",
    "T31n1597_004:0339b05": "色識為體。亂體即是諸無色識。色識亂因若",
    "T31n1597_004:0339b06": "無有者。非色識果亦應無有。",
    "T31n1597_004:0339b07": "[0339b07] 論曰。何故身身者受者識。所受識能受識。於",
    "T31n1597_004:0339b08": "一切身中俱有和合轉。能圓滿生受用所顯",
    "T31n1597_004:0339b09": "故。何故如說世等諸識差別而轉。無始時來",
    "T31n1597_004:0339b10": "生死流轉無斷絕故。諸有情界無數量故。",
    "T31n1597_004:0339b11": "諸器世界無數量故。諸所作事展轉言說無",
    "T31n1597_004:0339b12": "數量故。各別攝取受用差別無數量故。諸",
    "T31n1597_004:0339b13": "愛非愛業果異熟受用差別無數量故。所",
    "T31n1597_004:0339b14": "受死生種種差別無數量故。",
    "T31n1597_004:0339b15": "[0339b15] 釋曰。為令自身圓滿受用故。身身者受者",
    "T31n1597_004:0339b16": "三識。一切身中許彼一時俱有和合。一時轉",
    "T31n1597_004:0339b17": "故說名俱有。所顯故者是彼因性。",
    "T31n1597_004:0339b18": "[0339b18] 論曰。復次云何安立如是諸識成唯識性。",
    "T31n1597_004:0339b19": "略由三相。一由唯識無有義故。二由二性",
    "T31n1597_004:0339b20": "有相有見二識別故。三由種種種種行相而",
    "T31n1597_004:0339b21": "生起故。所以者何。此一切識無有義故得成",
    "T31n1597_004:0339b22": "唯識。有相見故得成二種。若眼等識以色",
    "T31n1597_004:0339b23": "等識為相。以眼識識為見。乃至以身識",
    "T31n1597_004:0339b24": "識為見若意識以一切眼為最初。法為最",
    "T31n1597_004:0339b25": "後諸識為相。以意識識為見。由此意識",
    "T31n1597_004:0339b26": "有分別故。似一切識而生起故。此中有頌。",
    "T31n1597_004:0339b27": " 唯識二種種  觀者意能入",
    "T31n1597_004:0339b28": " 由悟入唯心  彼亦能伏離",
    "T31n1597_004:0339b29": "[0339b29] 釋曰。此中長行及頌顯示由三種相成立唯",
    "T31n1597_004:0339c01": "識。於長行中。由唯識者。唯有識故一切",
    "T31n1597_004:0339c02": "諸識皆唯有識。由所識義無所有故。由二",
    "T31n1597_004:0339c03": "性者。由於一識安立相見。即此一識一分",
    "T31n1597_004:0339c04": "成相。第二成見。眼等諸識即於二性安立",
    "T31n1597_004:0339c05": "種種。謂一識上如其所應。一分變似種種相",
    "T31n1597_004:0339c06": "生。第二變似種種能取。若就意識。即以一",
    "T31n1597_004:0339c07": "切眼為最初。法為最後。諸識為相。意識識",
    "T31n1597_004:0339c08": "為見。由此意識遍分別故。似一切識而生",
    "T31n1597_004:0339c09": "起故。又於三中唯就意識以為種種。所取",
    "T31n1597_004:0339c10": "境界不決定故。其餘諸識境界決定。又無分",
    "T31n1597_004:0339c11": "別。意識分別故唯於此安立第三種種相",
    "T31n1597_004:0339c12": "見。是故於此意識具足安立唯識。於伽他",
    "T31n1597_004:0339c13": "中能入唯識者。悟入所取義永無有故。能",
    "T31n1597_004:0339c14": "入二者悟入此識。有相見故。能入種種者",
    "T31n1597_004:0339c15": "悟入此識。似種種相而生起故。觀者意者",
    "T31n1597_004:0339c16": "諸瑜伽師所有意趣。問於何悟入。答由悟",
    "T31n1597_004:0339c17": "入唯心彼亦能伏離。若能悟入唯有其心都",
    "T31n1597_004:0339c18": "無有義。是則於彼亦能伏離。既無所取義。",
    "T31n1597_004:0339c19": "何有能取心。說入二性及入種種。皆為成",
    "T31n1597_004:0339c20": "立入唯識因。餘義相似。",
    "T31n1597_004:0339c21": "[0339c21] 論曰。又於此中有一類師。說一意識彼彼",
    "T31n1597_004:0339c22": "依轉。得彼彼名。如意思業名身語業。",
    "T31n1597_004:0339c23": "[0339c23] 釋曰。一類菩薩欲令唯有一意識體。彼復",
    "T31n1597_004:0339c24": "次第安立顯示。如意思業名身語業者。如",
    "T31n1597_004:0339c25": "一意思於身門轉。得身業名。於語門轉",
    "T31n1597_004:0339c26": "得語業名。然是意業。意識亦爾。雖復是一。",
    "T31n1597_004:0339c27": "依眼轉時得眼識名。如是乃至依身轉時",
    "T31n1597_004:0339c28": "得身識名。非離意識別有餘識。唯除別",
    "T31n1597_004:0339c29": "有阿賴耶識。",
    "T31n1597_004:0340a01": "[0340a01] 論曰。又於一切所依轉時。似種種相二影",
    "T31n1597_004:0340a02": "像轉。謂唯似義影像及分別影像。又一切處",
    "T31n1597_004:0340a03": "亦似所觸影像而轉。有色界中即此意識依",
    "T31n1597_004:0340a04": "止身故。如餘色根依止於身。",
    "T31n1597_004:0340a05": "[0340a05] 釋曰。或有難言。眼等諸根無有分別。是",
    "T31n1597_004:0340a06": "故意識依彼轉時應無分別。如染污意為",
    "T31n1597_004:0340a07": "雜染依令雜染轉。此亦應爾。故次解言。又",
    "T31n1597_004:0340a08": "於一切所依轉時。似種種相二影像轉。謂",
    "T31n1597_004:0340a09": "唯義影像及分別影像。此中一切所依者。謂",
    "T31n1597_004:0340a10": "眼等所依。似種種相二影像轉者。謂唯似義",
    "T31n1597_004:0340a11": "影像及分別影像二句解釋。由此二句說。唯",
    "T31n1597_004:0340a12": "一識一分唯義影像顯現。第二分別此義相",
    "T31n1597_004:0340a13": "生。是故前說無有過失。又一切處亦似所",
    "T31n1597_004:0340a14": "觸影像而生。謂有色處於定位中無五識",
    "T31n1597_004:0340a15": "時。在色身中內領受起。如餘色根依止於",
    "T31n1597_004:0340a16": "身者。如餘眼等有色諸根依止於身。由此",
    "T31n1597_004:0340a17": "諸根依止身故。於自所依能起損益。意識",
    "T31n1597_004:0340a18": "亦爾。依止身故應知於身能作變異。復有",
    "T31n1597_004:0340a19": "別義。謂如身根依止於身。若有外緣所觸",
    "T31n1597_004:0340a20": "現前。身根便似所觸相起。即此起時。於自",
    "T31n1597_004:0340a21": "依身能作損益。意識亦爾。依止身故似彼",
    "T31n1597_004:0340a22": "所觸影像生時。於所依身能作損益。",
    "T31n1597_004:0340a23": "[0340a23] 論曰。此中有頌。",
    "T31n1597_004:0340a24": " 若遠行獨行  無身寐於窟",
    "T31n1597_004:0340a25": " 調此難調心  我說真梵志",
    "T31n1597_004:0340a26": "[0340a26] 釋曰。彼諸菩薩為成此義。引阿笈摩伽他",
    "T31n1597_004:0340a27": "為證。若遠行者。能緣一切所緣境故。言獨",
    "T31n1597_004:0340a28": "行者。無第二故。言無身者。遠離身故。寐",
    "T31n1597_004:0340a29": "於窟者。於身窟中。而居止故。言調此者。",
    "T31n1597_004:0340b01": "作自在故。難調心者。性暴惡故。",
    "T31n1597_004:0340b02": "[0340b02] 論曰。又如經言。如是五根所行境界意各能",
    "T31n1597_004:0340b03": "受。意為彼依。",
    "T31n1597_004:0340b04": "[0340b04] 釋曰。復引餘教證成此義。如是五根所行",
    "T31n1597_004:0340b05": "境界意各能受者。諸根所行名為境界。如是",
    "T31n1597_004:0340b06": "境界意各能受。悉能分別一切法故。一一各",
    "T31n1597_004:0340b07": "各能領受故名各能受。意為彼依者。是彼",
    "T31n1597_004:0340b08": "諸根能生因故。以意散亂彼不生故。",
    "T31n1597_004:0340b09": "[0340b09] 論曰。又如所說十二處中。說六識身皆名",
    "T31n1597_004:0340b10": "意處。",
    "T31n1597_004:0340b11": "[0340b11] 釋曰。復有聖教能證此義。謂六識身皆說",
    "T31n1597_004:0340b12": "名意。無餘識名。由六識身皆是意處聖所",
    "T31n1597_004:0340b13": "說故。是故得知唯有意識。",
    "T31n1597_004:0340b14": "[0340b14] 論曰。若處安立阿賴耶識識為義識。應知",
    "T31n1597_004:0340b15": "此中餘一切識。是其相識。若意識識及所依",
    "T31n1597_004:0340b16": "止。是其見識。由彼相識。是此見識生緣相",
    "T31n1597_004:0340b17": "故。似義現時。能作見識生依止事。如是名",
    "T31n1597_004:0340b18": "為安立諸識成唯識性。",
    "T31n1597_004:0340b19": "[0340b19] 釋曰。於阿賴耶識亦得安立相見二識。謂",
    "T31n1597_004:0340b20": "阿賴耶識以彼意識及所依止為其見識。眼",
    "T31n1597_004:0340b21": "等諸識為其相識。以一切法皆是識故。由",
    "T31n1597_004:0340b22": "彼相識者。謂眼等諸識。是此見識生緣相",
    "T31n1597_004:0340b23": "故者。是見生因由所緣性名見生因。似義",
    "T31n1597_004:0340b24": "現時能作見識生依止事者。能於彼見故",
    "T31n1597_004:0340b25": "名見識。即此見識似義現時。彼諸相識與意",
    "T31n1597_004:0340b26": "見識。能作相續不斷住因。是故說名生依",
    "T31n1597_004:0340b27": "止事。",
    "T31n1597_004:0340b28": "[0340b28] 論曰。諸義現前分明顯現而非是有。云何可",
    "T31n1597_004:0340b29": "知。如世尊言。若諸菩薩成就四法能隨悟",
    "T31n1597_004:0340c01": "入。一切唯識都無有義。一者成就相違識相",
    "T31n1597_004:0340c02": "智。如餓鬼傍生及諸天人。同於一事。見彼",
    "T31n1597_004:0340c03": "所識有差別故。二者成就無所緣識現可得",
    "T31n1597_004:0340c04": "智。如過去未來夢影緣中有所得故。三者成",
    "T31n1597_004:0340c05": "就應離功用無顛倒智。如有義中能緣義識。",
    "T31n1597_004:0340c06": "應無顛倒不由功用。智真實故。四者成就",
    "T31n1597_004:0340c07": "三種勝智隨轉妙智。何等為三。一得心自",
    "T31n1597_004:0340c08": "在一切菩薩得靜慮者。隨勝解力諸義顯",
    "T31n1597_004:0340c09": "現。二得奢摩他修法觀者。纔作意時。諸義",
    "T31n1597_004:0340c10": "顯現。三已得無分別智者。無分別智現在",
    "T31n1597_004:0340c11": "前時。一切諸義皆不顯現。由此所說三種勝",
    "T31n1597_004:0340c12": "智隨轉妙智。及前所說三種因緣。諸義無義",
    "T31n1597_004:0340c13": "道理成就。",
    "T31n1597_004:0340c14": "[0340c14] 釋曰。相違識相智者。謂能了知相違者識所",
    "T31n1597_004:0340c15": "緣義相。無所緣識現可得智者。謂現見有雖",
    "T31n1597_004:0340c16": "無所緣而識得生。如過去等應離功用無",
    "T31n1597_004:0340c17": "顛倒智者。謂能了知若如是義。如所顯現",
    "T31n1597_004:0340c18": "即是實有。離起對治。無顛倒智任運應成。",
    "T31n1597_004:0340c19": "三種勝智隨轉妙智者。謂能了知三種勝智。",
    "T31n1597_004:0340c20": "境隨轉義。得心自在者。得心調順有所堪",
    "T31n1597_004:0340c21": "能。得靜慮者。謂諸聲聞及獨覺等已得靜",
    "T31n1597_004:0340c22": "慮。隨勝解力諸義顯現者。謂若願樂地成",
    "T31n1597_004:0340c23": "其水如意則成。火等亦爾。得奢摩他者。得",
    "T31n1597_004:0340c24": "三摩地修法觀者。於契經等策勤觀察。纔",
    "T31n1597_004:0340c25": "作意時諸義顯現者。隨於一義如如作意。",
    "T31n1597_004:0340c26": "如是如是非一品類境相顯現。無分別智現",
    "T31n1597_004:0340c27": "在前時。一切諸義皆不顯現者。若如顯現",
    "T31n1597_004:0340c28": "義即如是實有。應不得有無分別智。無分",
    "T31n1597_004:0340c29": "別智若是實有。決定應許諸義皆無。",
    "T31n1597_004:0341a01": "[0341a01] 論曰。若依他起自性。實唯有識似義顯現之",
    "T31n1597_004:0341a02": "所依止。云何成依他起。何因緣故名依他",
    "T31n1597_004:0341a03": "起。從自熏習種子所生。依他緣起故名依",
    "T31n1597_004:0341a04": "他起。生剎那後無有功能。自然住故名依",
    "T31n1597_004:0341a05": "他起。",
    "T31n1597_004:0341a06": "[0341a06] 釋曰。實唯有識似義顯現之所依止者。謂實",
    "T31n1597_004:0341a07": "無義唯有其識。與彼似義顯現為因即此",
    "T31n1597_004:0341a08": "唯識名依他起。云何成依他起者。問自攝",
    "T31n1597_004:0341a09": "受。何因緣故名依他起者。問為他說。從自",
    "T31n1597_004:0341a10": "因生。生已無能暫時安住。名依他起應自",
    "T31n1597_004:0341a11": "攝受亦為他說。",
    "T31n1597_004:0341a12": "[0341a12] 論曰。若遍計所執自性依依他起。實無所",
    "T31n1597_004:0341a13": "有似義顯現。云何成遍計所執。何因緣故",
    "T31n1597_004:0341a14": "名遍計所執。無量行相。意識遍計顛倒生相",
    "T31n1597_004:0341a15": "故。名遍計所執。自相實無。唯有遍計所執",
    "T31n1597_004:0341a16": "可得。是故說名遍計所執。",
    "T31n1597_004:0341a17": "[0341a17] 釋曰。依依他起者。謂依唯識實無所有",
    "T31n1597_004:0341a18": "者。實無自體。似義顯現者。唯有似義顯現",
    "T31n1597_004:0341a19": "可得。云何何故等者。如次前說。無量行相",
    "T31n1597_004:0341a20": "者所謂一切境界行相意識遍計者。謂即意",
    "T31n1597_004:0341a21": "識。說名遍計顛倒生相者。謂是能生虛妄",
    "T31n1597_004:0341a22": "顛倒所緣境相。自相實無者。實無彼體。唯",
    "T31n1597_004:0341a23": "有遍計所執可得者。唯有亂識所執可得。",
    "T31n1597_004:0341a24": "[0341a24] 論曰。若圓成實自性。是遍計所執永無有相。",
    "T31n1597_004:0341a25": "云何成圓成實。何因緣故名圓成實。由無",
    "T31n1597_004:0341a26": "變異性故名圓成實。又由清淨所緣性故。",
    "T31n1597_004:0341a27": "一切善法最勝性故。由最勝義名圓成實。",
    "T31n1597_004:0341a28": "[0341a28] 釋曰。是遍計所執永無有相者。謂遍計所",
    "T31n1597_004:0341a29": "執自性。無性為性。云何何故等。如前依他",
    "T31n1597_004:0341b01": "起中已說。由無變異性故者。謂無虛誑性。",
    "T31n1597_004:0341b02": "如不虛誑性。又由清淨所緣性故。一切善",
    "T31n1597_004:0341b03": "法最勝性故。由最勝義名圓成實者。謂由",
    "T31n1597_004:0341b04": "清淨所緣性故。最勝性故名圓成實。",
    "T31n1597_004:0341b05": "[0341b05] 論曰。復次有能遍計。有所遍計。遍計所執",
    "T31n1597_004:0341b06": "自性乃成。此中何者能遍計。何者所遍計。何",
    "T31n1597_004:0341b07": "者遍計所執自性。當知意識是能遍計。有分",
    "T31n1597_004:0341b08": "別故。所以者何。由此意識用自名言熏習",
    "T31n1597_004:0341b09": "為種子。及用一切識名言熏習為種子。是",
    "T31n1597_004:0341b10": "故意識無邊行相分別而轉。普於一切分別",
    "T31n1597_004:0341b11": "計度故名遍計。又依他起自性名所遍計。又",
    "T31n1597_004:0341b12": "若由此相令依他起自性成所遍計。此中",
    "T31n1597_004:0341b13": "是名遍計所執自性。由此相者是如此義。",
    "T31n1597_004:0341b14": "復次云何遍計能遍計度。緣何境界。取何相",
    "T31n1597_004:0341b15": "貌。由何執著。由何起語。由何言說何所",
    "T31n1597_004:0341b16": "增益。謂緣名為境。於依他起自性中取彼",
    "T31n1597_004:0341b17": "相貌。由見執著。由尋起語。由見聞等四種",
    "T31n1597_004:0341b18": "言說而起言說。於無義中增益為有。由此",
    "T31n1597_004:0341b19": "遍計能遍計度。",
    "T31n1597_004:0341b20": "[0341b20] 釋曰。復次云何遍計能遍計度者。謂意識名",
    "T31n1597_004:0341b21": "能遍計。依他起性名所遍計。為欲顯示由",
    "T31n1597_004:0341b22": "此品類能遍計度故。又說緣名為境等。",
    "T31n1597_004:0341b23": "於依他起自性中取彼相貌者。謂即於此",
    "T31n1597_004:0341b24": "依他起中。由眼等名取彼相貌。由取彼相",
    "T31n1597_004:0341b25": "能遍計度。由見執著者。如所取相如是執",
    "T31n1597_004:0341b26": "著。由尋起語者。如所執著由語因尋而",
    "T31n1597_004:0341b27": "發語言。由見聞等四種言說而起言說者。",
    "T31n1597_004:0341b28": "如語所說見聞覺知四種言說與餘言說。",
    "T31n1597_004:0341b29": "於無義中增益為有者。如所言說於無義",
    "T31n1597_004:0341c01": "中執有義故。",
    "T31n1597_004:0341c02": "[0341c02] 論曰。復次此三自性為異為不異。應言非",
    "T31n1597_004:0341c03": "異非不異。謂依他起自性由異門故成依",
    "T31n1597_004:0341c04": "他起。即此自性由異門故成遍計所執。即",
    "T31n1597_004:0341c05": "此自性由異門故成圓成實。由何異門此",
    "T31n1597_004:0341c06": "依他起成依他起。依他熏習種子起故。由何",
    "T31n1597_004:0341c07": "異門即此自性成遍計所執。由是遍計所緣",
    "T31n1597_004:0341c08": "相故。又是遍計所遍計故。由何異門即此",
    "T31n1597_004:0341c09": "自性成圓成實。如所遍計。畢竟不如是有",
    "T31n1597_004:0341c10": "故。",
    "T31n1597_004:0341c11": "[0341c11] 釋曰。由是遍計所緣相故者。謂彼意識名為",
    "T31n1597_004:0341c12": "遍計。此為所取所緣境性。能生遍計。是故",
    "T31n1597_004:0341c13": "亦名遍計所執。又是遍計所遍計故者。即彼",
    "T31n1597_004:0341c14": "意識名為遍計。緣彼相貌。為所取境為所",
    "T31n1597_004:0341c15": "遍計。由此義故。依他起性亦名遍計所執",
    "T31n1597_004:0341c16": "自性。如所遍計者。如彼意識遍計所執。畢",
    "T31n1597_004:0341c17": "竟不如是有故者。所遍計上遍計所執畢竟",
    "T31n1597_004:0341c18": "無故。由此義故即此自性成圓成實。",
    "T31n1597_004:0341c19": "[0341c19] 論曰。此三自性各有幾種。謂依他起略有二",
    "T31n1597_004:0341c20": "種。一者依他熏習種子而生起故。二者依他",
    "T31n1597_004:0341c21": "雜染清淨性不成故。由此二種依他別故名",
    "T31n1597_004:0341c22": "依他起遍計所執亦有二種。一者自性遍計",
    "T31n1597_004:0341c23": "執故。二者差別遍計執故。由此故名遍計所",
    "T31n1597_004:0341c24": "執。圓成實性亦有二種。一者自性圓成實故。",
    "T31n1597_004:0341c25": "二者清淨圓成實故。由此故成圓成實性。",
    "T31n1597_004:0341c26": "[0341c26] 釋曰。雜染清淨性不成故者。由即如是依他",
    "T31n1597_004:0341c27": "起性。若遍計時即成雜染。無分別時即成",
    "T31n1597_004:0341c28": "清淨。由二分故一性不成。是故說名依他",
    "T31n1597_004:0341c29": "起性。自性遍計執故者。如於眼等遍計執",
    "T31n1597_004:0342a01": "為眼等自性。差別遍計執故者。如即於彼",
    "T31n1597_004:0342a02": "眼等自性遍計執。為常無常等無量差別。自",
    "T31n1597_004:0342a03": "性圓成實故者。謂有垢真如。清淨圓成實故",
    "T31n1597_004:0342a04": "者。謂無垢真如。",
    "T31n1597_004:0342a05": "[0342a05] 論曰。復次遍計有四種。一自性遍計。二差別",
    "T31n1597_004:0342a06": "遍計。三有覺遍計。四無覺遍計。有覺者謂善",
    "T31n1597_004:0342a07": "名言。無覺者謂不善名言。如是遍計復有五",
    "T31n1597_004:0342a08": "種。一依名遍計義自性。謂如是名有如是",
    "T31n1597_004:0342a09": "義。二依義遍計名自性。謂如是義有如是",
    "T31n1597_004:0342a10": "名。三依名遍計名自性。謂遍計度未了義",
    "T31n1597_004:0342a11": "名。四依義遍計義自性。謂遍計度未了名",
    "T31n1597_004:0342a12": "義。五依二遍計二自性。謂遍計度此名此義。",
    "T31n1597_004:0342a13": "如是體性。",
    "T31n1597_004:0342a14": "[0342a14] 釋曰。善名言者。謂解名言。不善名言者。謂",
    "T31n1597_004:0342a15": "牛羊等。雖有分別。然於文字。不能解了。",
    "T31n1597_004:0342a16": "[0342a16] 論曰。復次總攝一切分別略有十種。一根",
    "T31n1597_004:0342a17": "本分別。謂阿賴耶識。二緣相分別。謂色等識。",
    "T31n1597_004:0342a18": "三顯相分別。謂眼識等并所依識。四緣相變",
    "T31n1597_004:0342a19": "異分別謂老等變異。樂受等變異。貪等變異。",
    "T31n1597_004:0342a20": "逼害時節代謝等變異。捺落迦等諸趣變異。",
    "T31n1597_004:0342a21": "及欲界等諸界變異。五顯相變異分別謂即",
    "T31n1597_004:0342a22": "如前所說變異所有變異。六他引分別謂聞",
    "T31n1597_004:0342a23": "非正法類。及聞正法類分別。七不如理分別。",
    "T31n1597_004:0342a24": "謂諸外道聞非正法類分別。八如理分別。謂",
    "T31n1597_004:0342a25": "正法中聞正法類分別。九執著分別。謂不如",
    "T31n1597_004:0342a26": "理作意類。薩迦耶見為本六十二見趣相應",
    "T31n1597_004:0342a27": "分別。十散動分別。謂諸菩薩十種分別。",
    "T31n1597_004:0342a28": "[0342a28] 釋曰。總攝一切分別略有十種者。是總標",
    "T31n1597_004:0342a29": "舉。後當別釋。根本分別者。謂阿賴耶識是諸",
    "T31n1597_004:0342b01": "分別根本。自體亦是分別。緣相分別者。謂色",
    "T31n1597_004:0342b02": "等識為所緣相所起分別。顯相分別者。謂",
    "T31n1597_004:0342b03": "眼識等并所依識。顯現似彼所緣境相所起",
    "T31n1597_004:0342b04": "分別有所分別或能分別故。名分別緣相。",
    "T31n1597_004:0342b05": "變異分別者。謂即緣相所有變異。緣此緣相",
    "T31n1597_004:0342b06": "變異分別。故名緣相變異分別。謂老等變異",
    "T31n1597_004:0342b07": "者。身中大種衰朽改易。名老變異分別。此故",
    "T31n1597_004:0342b08": "說名緣相變異分別。等者。等取病死變異。",
    "T31n1597_004:0342b09": "樂受等變異亦爾。謂由樂受身體改易。等者。",
    "T31n1597_004:0342b10": "等取苦及不苦不樂。貪等變異亦爾。等者。",
    "T31n1597_004:0342b11": "等取瞋癡。逼害時節代謝等變異亦爾。謂身",
    "T31n1597_004:0342b12": "變異為所緣境所起分別。逼害者。謂殺縛等。",
    "T31n1597_004:0342b13": "時節代謝者。謂寒時等時節改易。捺落迦等",
    "T31n1597_004:0342b14": "諸趣變異者。等取傍生及餓鬼趣。及欲界等",
    "T31n1597_004:0342b15": "諸界變異亦爾。等者。等取色無色界。顯相變",
    "T31n1597_004:0342b16": "異分別者。謂眼識等顯現似彼所緣境相所",
    "T31n1597_004:0342b17": "有變異。緣此顯相。變異分別。此亦如前所",
    "T31n1597_004:0342b18": "說老等種種變異。由此亦於老等位中變異",
    "T31n1597_004:0342b19": "起故。他引分別者。謂由他教所起分別。此",
    "T31n1597_004:0342b20": "復二種。一聞非正法類。二聞正法類。此復二",
    "T31n1597_004:0342b21": "種於法分別。謂聞正法類或善或不善。聞非",
    "T31n1597_004:0342b22": "正法類亦如是釋。不如理分別者。謂諸外道",
    "T31n1597_004:0342b23": "及彼弟子聞非正法類為因分別。如理分別",
    "T31n1597_004:0342b24": "者。謂正法中諸佛弟子聞正法類為因分別。",
    "T31n1597_004:0342b25": "執著分別者。謂不如理作意為因依止我見。",
    "T31n1597_004:0342b26": "起六十二諸惡見趣相應分別。如經廣說。散",
    "T31n1597_004:0342b27": "動分別者。謂諸菩薩如後所說十種分別。",
    "T31n1597_004:0342b28": "[0342b28] 論曰。一無相散動。二有相散動。三增益散動。",
    "T31n1597_004:0342b29": "四損減散動。五一性散動。六異性散動。七自",
    "T31n1597_004:0342c01": "性散動。八差別散動。九如名取義散動。十如",
    "T31n1597_004:0342c02": "義取名散動。為對治此十種散動。一切般若",
    "T31n1597_004:0342c03": "波羅蜜多中說無分別智。如是所治能治。應",
    "T31n1597_004:0342c04": "知具攝般若波羅蜜多義。",
    "T31n1597_004:0342c05": "[0342c05] 釋曰。此中無相散動者。謂此散動即以其無",
    "T31n1597_004:0342c06": "為所緣相。為對治此散動故。般若波羅蜜",
    "T31n1597_004:0342c07": "多經言實有菩薩。言實有者。顯示菩薩實",
    "T31n1597_004:0342c08": "有空體。空即是體故名空體。有相散動者謂",
    "T31n1597_004:0342c09": "此散動即以其有為所緣相。為對治此散",
    "T31n1597_004:0342c10": "動故。即彼經言不見有菩薩。此經意說不見",
    "T31n1597_004:0342c11": "菩薩。以遍計所執及依他起為體。增益散",
    "T31n1597_004:0342c12": "動者。為對治此散動故。即彼經言色自性",
    "T31n1597_004:0342c13": "空。由遍計所執色。自性空故。損減散動者。",
    "T31n1597_004:0342c14": "為對治此散動故。即彼經言不由空故謂",
    "T31n1597_004:0342c15": "法性色性不空故。一性散動者。為對治此散",
    "T31n1597_004:0342c16": "動故。即彼經言色空非色。何以故。若依他",
    "T31n1597_004:0342c17": "起與圓成實是一性者。此依他起應如圓",
    "T31n1597_004:0342c18": "成實是清淨境。異性散動者。為對治此散",
    "T31n1597_004:0342c19": "動故。即彼經言色不離空。何以故。此二若",
    "T31n1597_004:0342c20": "異。法與法性亦應有異。若有異性不應",
    "T31n1597_004:0342c21": "道理。如無常法與無常性。若取遍計所執",
    "T31n1597_004:0342c22": "自性。色即是空。空即是色。何以故。遍計所執",
    "T31n1597_004:0342c23": "色無所有。即是空性。此空性即是彼無所有。",
    "T31n1597_004:0342c24": "非如依他起與圓成實。不可說一。自性散",
    "T31n1597_004:0342c25": "動者。為對治此散動故。即彼經言。舍利子。",
    "T31n1597_004:0342c26": "此但有名謂之為色。何以故。色之自性無",
    "T31n1597_004:0342c27": "所有故。差別散動者。為對治此散動故。即",
    "T31n1597_004:0342c28": "彼經言。自性無生無滅無染無淨。生即有染。",
    "T31n1597_004:0342c29": "滅即有淨。無生滅故無染無淨。如是諸句",
    "T31n1597_004:0343a01": "有如是義。如名取義散動者。謂如其名於",
    "T31n1597_004:0343a02": "義散動。為對治此散動故。即彼經言。假立",
    "T31n1597_004:0343a03": "客名別別於法而起分別。言別別者。謂別",
    "T31n1597_004:0343a04": "別名。如義取名散動者。如義於名而起散",
    "T31n1597_004:0343a05": "動。為對治此散動故。即彼經言。假立客名",
    "T31n1597_004:0343a06": "隨起言說。非義自性有如是名。為對治此",
    "T31n1597_004:0343a07": "十散動故。說般若波羅蜜多。由此說為因",
    "T31n1597_004:0343a08": "無分別智生。",
    "T31n1597_004:0343a09": "[0343a09] 論曰。若由異門依他起自性有三自性。云",
    "T31n1597_004:0343a10": "何三自性不成無差別。若由異門成依他",
    "T31n1597_004:0343a11": "起。不即由此成遍計所執及圓成實。若由",
    "T31n1597_004:0343a12": "異門成遍計所執。不即由此成依他起及",
    "T31n1597_004:0343a13": "圓成實若由異門成圓成實。不即由此成",
    "T31n1597_004:0343a14": "依他起及遍計所執。",
    "T31n1597_004:0343a15": "[0343a15] 釋曰。此義如前道理解釋。"
}