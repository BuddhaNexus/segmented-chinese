{
    "T51n2068_007:0077b22": "法華經傳記卷第七",
    "T51n2068_007:0077b24": "轉讀滅罪第九書字救苦第十之一",
    "T51n2068_007:0077b25": "仁孫子一蘇長妾二",
    "T51n2068_007:0077b26": "隋彥武三韓睦之四",
    "T51n2068_007:0077b27": "釋淨藏五蒙遜王六",
    "T51n2068_007:0077b28": "隋慧緣七釋僧融八",
    "T51n2068_007:0077b29": "天竺僧九竺沙彌十",
    "T51n2068_007:0077c01": "大乘天十一隋嚴敬十二",
    "T51n2068_007:0077c02": "安居女十三大原女十四",
    "T51n2068_007:0077c03": "尼妙空十五節家女十六",
    "T51n2068_007:0077c04": "京師高表仁孫子一",
    "T51n2068_007:0077c05": "[0077c05] 京師高表仁孫子。&#x751E;讀法華經。龍朔三年正",
    "T51n2068_007:0077c06": "月二十七日。乘馬從順義門出。有兩騎追之",
    "T51n2068_007:0077c07": "曰。令捉獲矣。其人問曰。卿是何人。答曰。我",
    "T51n2068_007:0077c08": "是閻王使者。故來追卿。其人惶忙走馬西出。",
    "T51n2068_007:0077c09": "欲投普光寺。使人曰。疾投寺門勿令入。入即",
    "T51n2068_007:0077c10": "得脫。及至寺門。乃見一騎投門。又西走欲入",
    "T51n2068_007:0077c11": "開善寺。又令騎投門。遂爾相從西奔。欲還",
    "T51n2068_007:0077c12": "本宅。宅在化度寺東。恐道遠。乃欲入醴泉坊。",
    "T51n2068_007:0077c13": "一騎在前。其人以拳擊之。鬼遂落馬後鬼曰。",
    "T51n2068_007:0077c14": "此人大&#x9E81;。急曳下挽&#x5374;頭髮。即被牽髮。如",
    "T51n2068_007:0077c15": "刀割狀。遙擲于地。亦隨髮落馬人與還。至",
    "T51n2068_007:0077c16": "晚蘇云。備見閻王云。君何盜僧果子。何事",
    "T51n2068_007:0077c17": "說三寶過。遂依伏罪無敢厝言。王言盜果",
    "T51n2068_007:0077c18": "之罪。合吞鐵丸四百五十枚。四年受之方盡。",
    "T51n2068_007:0077c19": "說過之罪。合耕其舌。因放令出。遂蘇少時。",
    "T51n2068_007:0077c20": "還絕口如吞物遍身赫赤。有苦楚相纏。經日",
    "T51n2068_007:0077c21": "方醒云。經一年吞百餘丸。其苦難言。明日復",
    "T51n2068_007:0077c22": "爾。恰經四日吞丸亦盡。方欲拔舌耕之拔而",
    "T51n2068_007:0077c23": "不出。勘案所由乃云。曾讀法華。舌不可出。遂",
    "T51n2068_007:0077c24": "放令活。今見在化度寺圓滿師處。聽法懺悔",
    "T51n2068_007:0077c25": "云云。",
    "T51n2068_007:0077c26": "蘇長安家妾二",
    "T51n2068_007:0077c27": "[0077c27] 唐武德中。以都水使者。蘇長為己州刺史。蘇",
    "T51n2068_007:0077c28": "將家口赴任。渡嘉陵江。中流風起船沒。男女",
    "T51n2068_007:0077c29": "六十餘人。一時溺死。唯有一妾。常讀法華經。",
    "T51n2068_007:0078a01": "船中水入。妾頭戴經函。誓與俱溺。既而船沒。",
    "T51n2068_007:0078a02": "妾獨不沈。隨波泛濫。頃之著岸。遂沈經函",
    "T51n2068_007:0078a03": "而出。開視其經。了無濕污。今尚存。楊州嫁為",
    "T51n2068_007:0078a04": "人婦。而逾篤信焉(岑令說云。見此妾自言。然臨困便至江上。船人亦云爾)。",
    "T51n2068_007:0078a05": "隋魏州彥武三",
    "T51n2068_007:0078a06": "[0078a06] 隋開皇中。魏州史博陵崔彥武。因行郡至",
    "T51n2068_007:0078a07": "一邑。愕然驚喜。謂從者曰。吾昔&#x751E;在此邑中",
    "T51n2068_007:0078a08": "為人婦。今知家處。因乘馬入循巷。屈曲至",
    "T51n2068_007:0078a09": "一家。命叩門。主人公年老。走出拜謁彥武",
    "T51n2068_007:0078a10": "入家。先昇其堂。視東壁上。去地六七尺。有",
    "T51n2068_007:0078a11": "高隆處。客謂主人曰。吾昔所讀法華經。并",
    "T51n2068_007:0078a12": "金釵五隻。藏此壁中。經函是也。其經第七",
    "T51n2068_007:0078a13": "卷尾後紙。火燒失文字。吾今每誦此經。至",
    "T51n2068_007:0078a14": "第七卷尾。恒忘失不能記得。因令左右鑿壁。",
    "T51n2068_007:0078a15": "果得經函開。第七卷尾。及金釵。並如其言。",
    "T51n2068_007:0078a16": "主人涕泣曰。亡妻存日。常讀此經釵亦是。",
    "T51n2068_007:0078a17": "亡妻因產死。遂失所在。不謂使君乃示其處。",
    "T51n2068_007:0078a18": "彥武指庭前槐樹。吾欲產時。自解頭髮。置",
    "T51n2068_007:0078a19": "此樹空中。試令人探。樹中果得髮於是主",
    "T51n2068_007:0078a20": "人悲喜彥武留衣物。厚給主人而去(法苑第二十六",
    "T51n2068_007:0078a21": "卷云。右一驗出冥報記)。",
    "T51n2068_007:0078a22": "彭城域人韓睦之四",
    "T51n2068_007:0078a23": "[0078a23] 韓睦之彭城域人來秦始初。彭城沒虜睦之。",
    "T51n2068_007:0078a24": "流亡兒於亂。為人所略。不知在何處。睦之本",
    "T51n2068_007:0078a25": "事佛精進力。至心讀觀世音經。欲讀萬遍願",
    "T51n2068_007:0078a26": "得兒。又每得千遍。輒請眾僧齋。已得六七",
    "T51n2068_007:0078a27": "千遍。都無感動。睦之歎曰。聖人寧當不應眾",
    "T51n2068_007:0078a28": "生耶。是我心未至爾。因此日夜。不復數其",
    "T51n2068_007:0078a29": "遍數。唯自誓以感徹為期。其兒定傳賣。為",
    "T51n2068_007:0078b01": "益州人奴。見使因作役。一日獨[妍-女+禾]草木。忽",
    "T51n2068_007:0078b02": "見一道人來相問。汝是韓睦之兒非。即驚答",
    "T51n2068_007:0078b03": "曰是。又問。願見父不。答曰。願此亦何由可",
    "T51n2068_007:0078b04": "得。道人又言。汝父切殊至今將汝歸去。兒",
    "T51n2068_007:0078b05": "不知是神人。辭不敢許。道人曰。無苦但捉我",
    "T51n2068_007:0078b06": "袈裟角。兒試捉之。便覺恍然如人掣去。須",
    "T51n2068_007:0078b07": "臾而往。倚一家門外。乃是韓流移新居。兒不",
    "T51n2068_007:0078b08": "識是父舍。道人不進。遣兒入&#x5675;。入見主人",
    "T51n2068_007:0078b09": "正坐讀經。即其父也。相見不暇申悲喜。唯得",
    "T51n2068_007:0078b10": "叫&#x5675;。門外有聖人。父便徒跣走出。比出已",
    "T51n2068_007:0078b11": "不復見矣。村&#x96A3;道俗。莫不驚怪歎息。",
    "T51n2068_007:0078b12": "隋鄜州寶室寺沙門淨藏五",
    "T51n2068_007:0078b13": "[0078b13] 沙門淨藏。鄜州人也。少喪父母。出家住寶室",
    "T51n2068_007:0078b14": "寺。根性戇鈍。不能讀誦經典。晝夜歎息。恨先",
    "T51n2068_007:0078b15": "世業。更欲讀法華經。蔬食苦節。從師始受經。",
    "T51n2068_007:0078b16": "經歷歲月。纔讀一品。晝夜精勤。不食五穀。身",
    "T51n2068_007:0078b17": "力衰微頓悶絕。神至閻魔廳。王見淨藏。歡喜",
    "T51n2068_007:0078b18": "令就金座。合掌讚曰。善哉大釋子。勇猛讀法",
    "T51n2068_007:0078b19": "華。不久得成佛。利益諸有情。讚已謂藏言。阿",
    "T51n2068_007:0078b20": "師壽在三年前業已盡。讀法華力。既增至",
    "T51n2068_007:0078b21": "今。業壽既延。放還阿師。須讀一部。聞是語",
    "T51n2068_007:0078b22": "已。如眠而覺。流淚悔恨。既讀其文。予面見",
    "T51n2068_007:0078b23": "淨藏。聞其始末而已。",
    "T51n2068_007:0078b24": "梁蒙遜王六",
    "T51n2068_007:0078b25": "[0078b25] 梁時沮渠蒙遜國王。依先業而遇於重病。困",
    "T51n2068_007:0078b26": "苦不息。以諸藥而塗終不愈。祈天神地祇。",
    "T51n2068_007:0078b27": "猶不治差。曇摩羅懺法師。號伊波勒菩薩。遊",
    "T51n2068_007:0078b28": "化&#x8471;嶺來至河西。大王聞沙門來。請問治病。",
    "T51n2068_007:0078b29": "懺答曰。大王病天竺諸藥。所不能瘳。唯有妙",
    "T51n2068_007:0078c01": "藥。名稱妙法普門。能令為轉讀。王嚴應教。",
    "T51n2068_007:0078c02": "令為讀者。病載除愈。由此起尊重心。自轉抽",
    "T51n2068_007:0078c03": "撩觀音一品。為於別卷。從彼時來。迄于今",
    "T51n2068_007:0078c04": "時傳來矣。",
    "T51n2068_007:0078c05": "隋豫州慧緣七",
    "T51n2068_007:0078c06": "[0078c06] 釋慧緣豫州人也。少出家。蔬食苦行。心欣生",
    "T51n2068_007:0078c07": "兜率。以所修行業。發願迴向彼業。志求奉見",
    "T51n2068_007:0078c08": "彌勒。十二年中更無休息。夢一人童子來告",
    "T51n2068_007:0078c09": "緣。汝行業欣兜率。雖生彼天。不可奉仕彌勒",
    "T51n2068_007:0078c10": "大士。何以故。未讀法華故。若人受持十善。雖",
    "T51n2068_007:0078c11": "生彼天處。不受持妙法華經者。唯在外天不",
    "T51n2068_007:0078c12": "事補處。著欲因緣。還墮三途。說是語已。上",
    "T51n2068_007:0078c13": "昇虛空。夢覺流淚。悔謝前心。更從師友受經。",
    "T51n2068_007:0078c14": "晝夜轉讀更三年。復夢前童子來謂緣。汝業",
    "T51n2068_007:0078c15": "既熟。壽命未盡。先欲奉見彌勒菩薩。從我",
    "T51n2068_007:0078c16": "&#x8107;下。即接上昇入內院。彌勒菩薩。與大菩薩",
    "T51n2068_007:0078c17": "圍繞說法。見緣入說偈讚曰。善哉大釋子。轉",
    "T51n2068_007:0078c18": "讀一乘故。現身見我身。捨壽必生此。緣聞斯",
    "T51n2068_007:0078c19": "偈訖。歡喜流淚。見前後左右。百千眾會在",
    "T51n2068_007:0078c20": "座。復見空座無人甚多。即問天眾。何故有座",
    "T51n2068_007:0078c21": "無人。時有二菩薩。即是侍者。一名法音林。",
    "T51n2068_007:0078c22": "二名大妙相。即從座起謂慧緣曰。當知空座",
    "T51n2068_007:0078c23": "者釋迦如來末法中。讀誦法華妙教之人。當",
    "T51n2068_007:0078c24": "生之時所坐之座。是故彼座空無人。汝座在",
    "T51n2068_007:0078c25": "彼中。汝行業妙故。我迎接汝。先所見童子。",
    "T51n2068_007:0078c26": "豈異人乎。大妙相我是也。速還人間。令聞知",
    "T51n2068_007:0078c27": "此事。轉讀大乘。十二年後。捨壽至此處受教。",
    "T51n2068_007:0078c28": "復教從前童子來下。夢覺歡喜。對朋友而說",
    "T51n2068_007:0078c29": "此事。十二年後。無病而卒。紫雲聳空。人皆謂",
    "T51n2068_007:0079a01": "瑞矣。",
    "T51n2068_007:0079a02": "梁九江東林寺僧融八",
    "T51n2068_007:0079a03": "[0079a03] 釋僧融梁初人。住九江東林寺。篤志汎博遊",
    "T51n2068_007:0079a04": "化已住。轉讀法華。於廬山獨宿時。天雨雪。中",
    "T51n2068_007:0079a05": "夜始眠見有鬼兵。其類甚眾。中有鬼將。帶甲",
    "T51n2068_007:0079a06": "挾刃。形奇壯偉。有持胡床者。乃對融前踞之。",
    "T51n2068_007:0079a07": "便勵色揚聲曰。君何謂鬼神乃無靈耶。速拽",
    "T51n2068_007:0079a08": "下地諸鬼將欲加手。融默稱觀世音聲未絕。",
    "T51n2068_007:0079a09": "即見所住床後有一天將。可長丈餘。著黃皮",
    "T51n2068_007:0079a10": "&#x88B4;褶。手捉金剛杵擬之。鬼便驚散。甲冑之屬。",
    "T51n2068_007:0079a11": "碎為塵粉。融&#x751E;於江陵專心轉讀。感普賢云。",
    "T51n2068_007:0079a12": "汝讀法華罪性漸滅。三生必定得見身。融後",
    "T51n2068_007:0079a13": "不知終處矣(出梁高僧傳)。",
    "T51n2068_007:0079a14": "天竺阿蘭若比丘九",
    "T51n2068_007:0079a15": "[0079a15] 昔天竺國阿蘭若比丘。大讀摩訶衍。其國王",
    "T51n2068_007:0079a16": "常布髮。令蹈上而過。有比丘語王言。此人",
    "T51n2068_007:0079a17": "摩呵羅。不多讀經。何以大供養如是。王言。我",
    "T51n2068_007:0079a18": "一日夜半。欲見此比丘。即往到其住處。見此",
    "T51n2068_007:0079a19": "比丘。在窟中讀法華經。見一金色光明人騎",
    "T51n2068_007:0079a20": "白象合手供養。我轉近便滅。我即問大德。以",
    "T51n2068_007:0079a21": "我來故。金色光明人滅。比丘言。此即遍吉菩",
    "T51n2068_007:0079a22": "薩。遍吉菩薩自言。若有讀誦法華經者。我當",
    "T51n2068_007:0079a23": "乘白象來教導之。我讀法華經故。遍吉自來。",
    "T51n2068_007:0079a24": "遍吉法華名普賢也(出智度論)。",
    "T51n2068_007:0079a25": "天竺于闐國瞿摩帝寺沙彌十",
    "T51n2068_007:0079a26": "[0079a26] 于闐國有僧伽藍。名瞿摩帝。是大乘寺。三千",
    "T51n2068_007:0079a27": "僧居。揵搥而食。時有一驅使沙彌。年十六。亦",
    "T51n2068_007:0079a28": "有尼乾子。善占相。見此沙彌云。汝年十六。餘",
    "T51n2068_007:0079a29": "命只一年。雖捨衣&#x9262;。不可延壽。沙彌悲愁。上",
    "T51n2068_007:0079b01": "座哀愍之。為後世善。教法華經。沙彌根鈍。不",
    "T51n2068_007:0079b02": "識文字。上座一部之中最。方便壽量二品授",
    "T51n2068_007:0079b03": "之。沙彌專心轉讀。尼乾子後見沙彌。生希",
    "T51n2068_007:0079b04": "有心。問汝修何功德。答吾纔讀經一兩品。尼",
    "T51n2068_007:0079b05": "乾歎曰。大乘之力不可思議。轉十七歲壽。成",
    "T51n2068_007:0079b06": "七十年。乃出家投寺。讀摩訶衍經(出西國傳)。",
    "T51n2068_007:0079b07": "天竺[牛*句]薩羅國摩訶衍提婆十一",
    "T51n2068_007:0079b08": "[0079b08] [牛*句]薩羅國大愛道故精舍側。有沙門稱摩訶",
    "T51n2068_007:0079b09": "衍提婆。秦云大乘天。披讀法華等大乘典。時",
    "T51n2068_007:0079b10": "有大阿羅漢。三明六通清徹。是大乘天昔親",
    "T51n2068_007:0079b11": "友也。阿羅漢曰。我見舍衛城門外上。虛空中",
    "T51n2068_007:0079b12": "有一餓鬼。身極長大。其狀醜惡。忽有十二枚",
    "T51n2068_007:0079b13": "熱鐵丸。從口中入直下過去。既下過已還入",
    "T51n2068_007:0079b14": "口中。舉體火燃。苦痛宛轉。絕倒復起。起後",
    "T51n2068_007:0079b15": "還倒。即問。汝有何罪苦痛如斯。答吾前世曾",
    "T51n2068_007:0079b16": "為沙彌。給仕大乘天。時世極儉。麥餅為食。爾",
    "T51n2068_007:0079b17": "時為眾僧行食。偏重大乘天。留十二分擬後",
    "T51n2068_007:0079b18": "食。以是罪故。受餓鬼身。苦毒如斯。汝憶知",
    "T51n2068_007:0079b19": "不。答其事實。受苦何疑。大乘天問。以何方便",
    "T51n2068_007:0079b20": "救之。答依汝起業。汝轉讀摩訶衍經。即依羅",
    "T51n2068_007:0079b21": "漢教。讀般若法華般舟等各十遍。迴向救苦。",
    "T51n2068_007:0079b22": "後時問阿羅漢。前沙彌苦何。答入定觀知。依",
    "T51n2068_007:0079b23": "汝讀經力。命終生第二天(同傳)。",
    "T51n2068_007:0079b24": "隋揚州嚴敬十二",
    "T51n2068_007:0079b25": "[0079b25] 嚴敬揚州人。家富無子息。偏歸正法。讀法華",
    "T51n2068_007:0079b26": "經為業。後生男子。三歲熱病眼闇。嚴教壽",
    "T51n2068_007:0079b27": "量品。少不能持。纔誦題目。無奈何事。遇亂屋",
    "T51n2068_007:0079b28": "內掘穴。與衣食而捨走。亂靜賊去三年方還。",
    "T51n2068_007:0079b29": "屋舍破壞。梁柱散在。下有微音。即憶知肓",
    "T51n2068_007:0079c01": "兒。披穴肥膚圓滿。兩眼復明。悲喜問因緣。兒",
    "T51n2068_007:0079c02": "曰。吾持法華壽量品題。有一人乘白象來放",
    "T51n2068_007:0079c03": "光。教句逗初讀一品得明。助畢一部。後更",
    "T51n2068_007:0079c04": "不見所去。嚴生希有念。令誦經甚通利。如",
    "T51n2068_007:0079c05": "多年受持。予親所聞也。",
    "T51n2068_007:0079c06": "安居縣樣女十三",
    "T51n2068_007:0079c07": "[0079c07] 安居縣樣少女。發心讀法華提婆達多品。手",
    "T51n2068_007:0079c08": "塗香觸經。口含香方始讀。其母遇疾病。為讀",
    "T51n2068_007:0079c09": "即消滅。靜夜向燈讀經。異香忽至。精誠十二",
    "T51n2068_007:0079c10": "年。女根滅男根生。祕不語之。臨終之時。一莖",
    "T51n2068_007:0079c11": "蓮華首邊生。眾皆謂生淨土表示。",
    "T51n2068_007:0079c12": "大原小女十四",
    "T51n2068_007:0079c13": "[0079c13] 大原有小女。父母遭苦而亡。漸發人情。戀慕",
    "T51n2068_007:0079c14": "父母。從尼真妙。受藥王品。晝夜轉讀。祈念父",
    "T51n2068_007:0079c15": "母。夢有一沙門云。汝讀法華一品。乘此善因。",
    "T51n2068_007:0079c16": "父母生淨土。乃出家勤行精進。受持一部見",
    "T51n2068_007:0079c17": "在矣。",
    "T51n2068_007:0079c18": "潯陽尼妙空十五",
    "T51n2068_007:0079c19": "[0079c19] 尼妙空蔬食紙衣。專讀法華經。乃至不受餘",
    "T51n2068_007:0079c20": "經一偈。常願生極樂。兼解念佛三昧。臨終之",
    "T51n2068_007:0079c21": "時。紫雲覆室。異香遍一縣。後弟子尼夢。吾一",
    "T51n2068_007:0079c22": "生持法華。生極樂上品中生。若兼解義。必上",
    "T51n2068_007:0079c23": "品上生耳。",
    "T51n2068_007:0079c24": "隋并州高守節家女十六",
    "T51n2068_007:0079c25": "[0079c25] 高守節家代信奉。其家女係癭疾。教讀法華",
    "T51n2068_007:0079c26": "經。癭病自除後其女出家為尼。見一癩病者。",
    "T51n2068_007:0079c27": "教讀法華。不久病消。又見一&#x7602;者。讀經令聞。",
    "T51n2068_007:0079c28": "歡喜而去。後得可聞。又見瘧病者。聞誦經聲。",
    "T51n2068_007:0079c29": "即得除去。精誠感通如此。不知已後事耳。",
    "T51n2068_007:0080a01": "書寫救苦第十之一",
    "T51n2068_007:0080a02": "秦姚興一 天竺僧二",
    "T51n2068_007:0080a03": "外國女三遂同學四",
    "T51n2068_007:0080a04": "釋道俊五濟沙彌六",
    "T51n2068_007:0080a05": "越州經七釋法豐八",
    "T51n2068_007:0080a06": "釋僧安九釋智琰十",
    "T51n2068_007:0080a07": "釋義徹十一唐寡妾十二",
    "T51n2068_007:0080a08": "箕司馬十三并司馬十四",
    "T51n2068_007:0080a09": "唐陳氏十五唐健安十六",
    "T51n2068_007:0080a10": "秦姚興文皇帝一",
    "T51n2068_007:0080a11": "[0080a11] 姚興諡昭文都常安。晉安帝世。天竺法師鳩",
    "T51n2068_007:0080a12": "摩羅什。弘始三年冬到常安。姚興厚加禮。請",
    "T51n2068_007:0080a13": "入逍遙園。別館安置。&#x52C5;令僧[(丰*力)/石]集諸沙門八",
    "T51n2068_007:0080a14": "百餘人諮受什旨。八年於大寺草堂之中。出",
    "T51n2068_007:0080a15": "法華經竟。命僧叡道融。講新法華。崇御佛",
    "T51n2068_007:0080a16": "法。秦主發願云。什公書經。筆端放光。光中",
    "T51n2068_007:0080a17": "見化佛及文殊。&#x5EFC;知此土感應。自筆造經。兼",
    "T51n2068_007:0080a18": "救亡親。即於翻經院傍。別造淨室。以七寶莊",
    "T51n2068_007:0080a19": "嚴室內。香水散灑。自香湯沐浴。八年三月八",
    "T51n2068_007:0080a20": "日。就書寫始立題。放五色光。纔得兩卷。秦主",
    "T51n2068_007:0080a21": "夢。淨室頓如廣博嚴淨土。金色光明。充滿其",
    "T51n2068_007:0080a22": "中。光中見亡親。歡喜說偈曰。",
    "T51n2068_007:0080a23": " 善哉聖王  自本造經  乘此功德",
    "T51n2068_007:0080a24": " 生忉利天  供養之日  當生第四",
    "T51n2068_007:0080a25": " 奉事彌勒  聞法悟解",
    "T51n2068_007:0080a26": "[0080a26] 即覺在淨室一部造訖。九年正月十五日。於",
    "T51n2068_007:0080a27": "大寺中。供三千僧。什在高座云。囊穢莫捨裏",
    "T51n2068_007:0080a28": "真金。敷揚大義。雨華動地四方雲集。九萬餘",
    "T51n2068_007:0080a29": "人。一時種佛乘因。萬乘之心。尊三密教。興",
    "T51n2068_007:0080b01": "既靈襟崇御佛法。照前潤後矣。",
    "T51n2068_007:0080b02": "天竺波羅奈國僧二",
    "T51n2068_007:0080b03": "[0080b03] 昔波羅奈國南有連山。曠絕無人。幽谷瞑闇。",
    "T51n2068_007:0080b04": "毒蛇惡龍充滿其中。迷失道路。入其深谷。十",
    "T51n2068_007:0080b05": "之一二無存者。時有俱睒彌國一遊學僧。志",
    "T51n2068_007:0080b06": "慕大乘。尋其梵夾。聞云俗曰波羅奈城中王",
    "T51n2068_007:0080b07": "宮在法華夾。即辦衣糧。涉嶮而獨征。及日西",
    "T51n2068_007:0080b08": "宿連山中。夜半忽有青光。漸見大龍也。動山",
    "T51n2068_007:0080b09": "照地。來張口向僧。僧生恐怖作是念。一生空",
    "T51n2068_007:0080b10": "過不遂本懷。大乘功用救毒龍苦。即問汝",
    "T51n2068_007:0080b11": "食我不。龍曰。我報吐毒氣。見者驚亡。更無害",
    "T51n2068_007:0080b12": "心。我是前身作沙門。恒懷忿毒。不行正道。此",
    "T51n2068_007:0080b13": "罪受醜身。八萬四千小虫。噉食身肉。苦痛不",
    "T51n2068_007:0080b14": "可堪忍。汝施慈悲救此苦。僧曰。如何救。答",
    "T51n2068_007:0080b15": "造法華經。即奉上明月神珠。僧受珠。即出波",
    "T51n2068_007:0080b16": "羅奈奉獻王。王集巧書。造法華經二夾。皆以",
    "T51n2068_007:0080b17": "白[疊*毛]而寫。已與僧。僧還到山。山臭穢不可近。",
    "T51n2068_007:0080b18": "爾時無數天人。來至山中。天香滿中。臭氣止",
    "T51n2068_007:0080b19": "息。僧問天。天答吾是此山毒龍。我施明珠。師",
    "T51n2068_007:0080b20": "始造經。脫苦生天。今來供養本身。并欲報阿",
    "T51n2068_007:0080b21": "師恩。即與珠三枚還去。僧歸國起塔收經。天",
    "T51n2068_007:0080b22": "人恒來供養經塔(出西國傳)。",
    "T51n2068_007:0080b23": "外國清信女三",
    "T51n2068_007:0080b24": "[0080b24] 昔外國有一清信女。發願即以白[疊*毛]寫法華",
    "T51n2068_007:0080b25": "經。一夏方訖。頂戴受持。至一國宿僧伽藍。誦",
    "T51n2068_007:0080b26": "藥王一品。而悲啼睡眠。至夜曉更見我身。即",
    "T51n2068_007:0080b27": "丈夫。寺眾怪曰。昨日女人來投。今朝在丈夫",
    "T51n2068_007:0080b28": "何。答前女今男。一身發願。受持經故爾。眾舉",
    "T51n2068_007:0080b29": "不信。又問。何處人誰兒女。答吾是外國善生",
    "T51n2068_007:0080c01": "婆羅門長女。本國造此經。以墨翰收室東角",
    "T51n2068_007:0080c02": "柱內。又苔內入金&#x7B27;及珠一裹。若不信者。往",
    "T51n2068_007:0080c03": "詣其室。知虛實。即遣使奉問。實如所言。父母",
    "T51n2068_007:0080c04": "相見生希有念。捨室為寺。丈夫寺是也。",
    "T51n2068_007:0080c05": "竺曇遂同學僧四",
    "T51n2068_007:0080c06": "[0080c06] 竺曇遂不知何許人。少遊放蕩。不修戒行。",
    "T51n2068_007:0080c07": "而矜傲自恃。長於姦冗。或一言致犯。便積年",
    "T51n2068_007:0080c08": "懷恚。同寺少長。莫不致其嗔憾也。當一夕夢。",
    "T51n2068_007:0080c09": "婦人來語。君應作青溪廟神。後遇疾。將終謂",
    "T51n2068_007:0080c10": "同學曰。我平生多忤。少於質直。更以福德淺",
    "T51n2068_007:0080c11": "薄。當受鬼神之身為青溪廟主。諸君有緣可",
    "T51n2068_007:0080c12": "垂訪也。及死果聞廟所有新神。諸道人往至",
    "T51n2068_007:0080c13": "廟中。與相酬對。音響言笑猶若平生。乃請僧",
    "T51n2068_007:0080c14": "轉法華經。有慧覲沙門。舊恒讀誦。因為作數",
    "T51n2068_007:0080c15": "契。每訖吟沈。亦輒唱菩薩。而悲不自勝。皆",
    "T51n2068_007:0080c16": "為之流涕。因言今受惡身。非當醜穢。艱辛劇",
    "T51n2068_007:0080c17": "苦。何可復言。弟子舊房戶限下。有錢五千。",
    "T51n2068_007:0080c18": "可為追福。庶離斯苦。於是而別。僧眾同學。為",
    "T51n2068_007:0080c19": "造法華經三部。設齋懺悔。廟遂寂無神&#x8FF9;。知",
    "T51n2068_007:0080c20": "依書經力。離苦生淨處矣。",
    "T51n2068_007:0080c21": "齊青州道俊五",
    "T51n2068_007:0080c22": "[0080c22] 釋道俊。俗姓王。不修戒行。廣營田業。積布絹",
    "T51n2068_007:0080c23": "綾綺。動盈萬計。而貪惜鄙&#x608B;。不拔一毛。後忽",
    "T51n2068_007:0080c24": "得重病。隱處合便利不通。命將欲絕。此寺有",
    "T51n2068_007:0080c25": "一法師。來為說法。心少開悟。遂捨所有三分",
    "T51n2068_007:0080c26": "之一。一遍施諸寺。施纔訖其病立即輕愈。病",
    "T51n2068_007:0080c27": "尋差已。數日間撿挍閣上。見空無物。追憶",
    "T51n2068_007:0080c28": "財帛。遂爾發狂。專唱賊云。諸寺眾僧。來劫",
    "T51n2068_007:0080c29": "我物。同侶開諫。初無醒寤。法師乃遍告諸寺。",
    "T51n2068_007:0081a01": "令還財物。俊見已叫聲方止。一兩日間。舊病",
    "T51n2068_007:0081a02": "還發。困苦更劇。復請法師。重求改悔。法師呵",
    "T51n2068_007:0081a03": "責勸喻。令捨慳貪。還施前物。病又再愈。既差",
    "T51n2068_007:0081a04": "之後。追&#x608B;錢財布絹綾綺。常懷恚恨。數日",
    "T51n2068_007:0081a05": "空卒。卒時目大如盞。遍身紅赤似鬼。法師哀",
    "T51n2068_007:0081a06": "愍之曰。愚哉固慳惜財。墮餓鬼中。雖經百千",
    "T51n2068_007:0081a07": "劫。不可免脫。財物還害三世。此言在實。即",
    "T51n2068_007:0081a08": "取所有。為寫法華經數十部。亦施諸寺&#x546A;願",
    "T51n2068_007:0081a09": "訖。法師夢。俊納衣而無穢氣。告曰。吾愚&#x608B;",
    "T51n2068_007:0081a10": "財。墮鬼道中受苦。從今增勝阿師捨我財",
    "T51n2068_007:0081a11": "物。造法華經。離苦得樂也。",
    "T51n2068_007:0081a12": "唐濟州靈光寺沙彌六",
    "T51n2068_007:0081a13": "[0081a13] 濟州靈光寺。有一老僧失名。淨修戒行。常持",
    "T51n2068_007:0081a14": "瓦&#x9262;。數十餘年。未&#x751E;遣人執捉。後因遽務。令",
    "T51n2068_007:0081a15": "沙彌洗之。沙彌手誤墜破此&#x9262;。老僧聞之。驚",
    "T51n2068_007:0081a16": "呼失聲。恨惜之甚。遂偃臥而死。弟子送葬於",
    "T51n2068_007:0081a17": "野。經數日。沙彌共諸僧。復往墳所。視有大",
    "T51n2068_007:0081a18": "蛇。復墳內出來。纏遶沙彌。從足至頂。屈頭向",
    "T51n2068_007:0081a19": "下。將欲吞之。僧徒驚歎。&#x546A;願曰。緣一&#x9262;之",
    "T51n2068_007:0081a20": "故。慳毒嗔恚。死作蛇身。不悔往愆。又欲吞殺",
    "T51n2068_007:0081a21": "弟子。其大罪業何故如斯。廣說善惡。為之懺",
    "T51n2068_007:0081a22": "悔。發願良久蛇乃解身而去。沙彌迷悶癡駭",
    "T51n2068_007:0081a23": "旬日漸醒。為造法華經一部。就墳而供養。後",
    "T51n2068_007:0081a24": "見墳蛇既死。知改報而已(已上三緣又出自鏡錄)。",
    "T51n2068_007:0081a25": "越州結緣經七",
    "T51n2068_007:0081a26": "[0081a26] 梁天監十七年。依武帝綸言。每州縣各造法",
    "T51n2068_007:0081a27": "華經。時越州同營寫經。將就觀音道場。欲供",
    "T51n2068_007:0081a28": "養之。彼州有一老母。名曰神母。邪見隆盛。",
    "T51n2068_007:0081a29": "不信佛法。聞普告結緣綸旨。內心憂惱。將欲",
    "T51n2068_007:0081b01": "隱神廟下。使者告門戶。神母閉戶廟隱。臥",
    "T51n2068_007:0081b02": "木籠中。州縣各書寫供養。即一月餘也。神母",
    "T51n2068_007:0081b03": "自謂。供養已過。出廟還家。路中遇使者道場",
    "T51n2068_007:0081b04": "來下。驚怖馳走。不覺躄地悶絕。經半日還活",
    "T51n2068_007:0081b05": "還家。流淚謂&#x96A3;人曰。吾路中悶絕。見四人官",
    "T51n2068_007:0081b06": "屬。赤服乘白馬。驅妾呵曰。汝邪見不信因果。",
    "T51n2068_007:0081b07": "謗佛經無驗。不見不聞。大王遣我等召汝。",
    "T51n2068_007:0081b08": "即命步使及傳驅。向東北方五十餘里。至大",
    "T51n2068_007:0081b09": "城。城中有廳王。手執白拂。而坐見吾。瞋恚",
    "T51n2068_007:0081b10": "曰。愚女甚惡。時驗知在生事。迫悔法華不",
    "T51n2068_007:0081b11": "寫。王忽含笑。汝改邪起正信。命猶未盡。須還",
    "T51n2068_007:0081b12": "人間修善止惡。誡已出城歸本路。即活起也。",
    "T51n2068_007:0081b13": "聞者悲喜。神母捨所有。書寫二部。就觀音堵",
    "T51n2068_007:0081b14": "室而講說。出家為尼。名曰妙功矣。",
    "T51n2068_007:0081b15": "宋釋法豐八",
    "T51n2068_007:0081b16": "[0081b16] 釋法豐。姓竺氏。燉煌人。往適龜茲。修理一寺。",
    "T51n2068_007:0081b17": "觸事周辦。時因號為法豐寺。既久專寺任。",
    "T51n2068_007:0081b18": "稍恃其功力。出內取與。頗乖斟酌。輒減省僧",
    "T51n2068_007:0081b19": "食。令不周足。久之遂亡生餓鬼中。常在寺院。",
    "T51n2068_007:0081b20": "至初夜後。作餓馳鳴巡房聲叫。弟子寶慧聞",
    "T51n2068_007:0081b21": "而歎曰。是我師聲。因問那爾。豐曰。由減僧食",
    "T51n2068_007:0081b22": "料。受餓鬼苦。苦劇難堪。願見濟度。弟子書寫",
    "T51n2068_007:0081b23": "法華經。廣為齋懺。得生清勝(云云自鏡錄云。出徵驗傳)。",
    "T51n2068_007:0081b24": "唐法海寺釋僧安九",
    "T51n2068_007:0081b25": "[0081b25] 釋僧安。不知何處。住法海寺。自手寫法華",
    "T51n2068_007:0081b26": "般若等諸部大乘。夢普賢乘白象王。現其人",
    "T51n2068_007:0081b27": "前云。汝經說佛智慧故等二句脫落。覺見新",
    "T51n2068_007:0081b28": "經。如夢告矣。",
    "T51n2068_007:0081b29": "唐定水寺釋智琰十",
    "T51n2068_007:0081c01": "[0081c01] 釋智琰。師事智凱。頗有潔操。巧書無比。自欲",
    "T51n2068_007:0081c02": "寫法華。貧道不得紙。夢鳳凰含紙來。覺見案",
    "T51n2068_007:0081c03": "有紙。即書一部收置塔中。發願云。此經不",
    "T51n2068_007:0081c04": "朽必生後佛世。願力有感。雨霜不濕塔上",
    "T51n2068_007:0081c05": "耳。",
    "T51n2068_007:0081c06": "唐蒲州陷泉寺釋義徹十一",
    "T51n2068_007:0081c07": "[0081c07] 釋義徹。住蒲州孤介山陷泉寺。發願以身血",
    "T51n2068_007:0081c08": "寫經。埋孤介山陽。期後佛出世。鳥獸不踏其",
    "T51n2068_007:0081c09": "地。又思惟事經卷風雨濕朽之。即向虛空。發",
    "T51n2068_007:0081c10": "願書經。當於此空。霜雨不降。鳥獸不飛。若人",
    "T51n2068_007:0081c11": "淨信祈念。彼空十餘丈中。見法華文。宛然如",
    "T51n2068_007:0081c12": "鉤鎖。其地親所見聞也。",
    "T51n2068_007:0081c13": "唐綿州寡妾十二",
    "T51n2068_007:0081c14": "[0081c14] 綿州有寡妾。為亡夫欲書法華經。即以錢百",
    "T51n2068_007:0081c15": "文。雇書生。於淨室寫之。一頭牛來。於經室前",
    "T51n2068_007:0081c16": "而死。妾驚怖異。夢有一沙門。謂女言。牛是汝",
    "T51n2068_007:0081c17": "夫。以取他田粟故。受牛身。役屬田主。為寫妙",
    "T51n2068_007:0081c18": "法。捨身生天而已。",
    "T51n2068_007:0081c19": "唐箕州司馬十三",
    "T51n2068_007:0081c20": "[0081c20] 箕州司馬李通。發願為亡室。寫法華經七部。",
    "T51n2068_007:0081c21": "就箕山寺而供養。夢有天女。在空謂通曰。依",
    "T51n2068_007:0081c22": "汝功德。改鬼道報。今生忉利。通曰欲近。天",
    "T51n2068_007:0081c23": "曰。人身甚臭穢不可近之。汝業此善當生同",
    "T51n2068_007:0081c24": "天。將為配偶。忽然不見。覺後思慕悲喜不息。",
    "T51n2068_007:0081c25": "八十有六而卒。異香滿室。得天迎焉。",
    "T51n2068_007:0081c26": "唐并州司馬楚宣宗十四",
    "T51n2068_007:0081c27": "[0081c27] 楚宣宗家大富。有三男二女。小男遭病頓卒。",
    "T51n2068_007:0081c28": "宣發癡狂。裸身叫走一月餘。時大興國寺有",
    "T51n2068_007:0081c29": "沙門慧超。安慰宣宗云。生涯無常。父子永不",
    "T51n2068_007:0082a01": "存。誰人常住不變。親子相見。若欲再相見。",
    "T51n2068_007:0082a02": "當為造法華經。宣公歡喜。為書法華。晝夜戀",
    "T51n2068_007:0082a03": "慕其兒。夢有一比丘。謂宣曰。若欲見兒。將從",
    "T51n2068_007:0082a04": "我去。即隨沙門去。到於華園。園中有百千童",
    "T51n2068_007:0082a05": "子。遊戲快樂。沙門指一童子年五六云。公少",
    "T51n2068_007:0082a06": "男也。歡喜欲抱早走不從。宣云。我戀慕汝寤",
    "T51n2068_007:0082a07": "寐未息。汝何不近。童子曰。我且生公家。無",
    "T51n2068_007:0082a08": "常父子。有何恩愛。若為我寫經。我暫相見。若",
    "T51n2068_007:0082a09": "欲當生得見者。深心造經。以為業。同生佛剎。",
    "T51n2068_007:0082a10": "永俱相會。復此言已捨去。宣公白沙門。我既",
    "T51n2068_007:0082a11": "覺悟。既不相追。沙門亦還去。宣隨去。夢覺對",
    "T51n2068_007:0082a12": "慧超說此事。發深心信寫經為業。後出家得",
    "T51n2068_007:0082a13": "淨土迎。更示他矣。",
    "T51n2068_007:0082a14": "唐陳氏十五",
    "T51n2068_007:0082a15": "[0082a15] 唐龍朔三年。長安城內通軌坊三衛劉公信",
    "T51n2068_007:0082a16": "妻陳氏母先亡。陳因患暴死。見人將入地獄。",
    "T51n2068_007:0082a17": "備見諸苦。不可具述。末後見一地獄。石門牢",
    "T51n2068_007:0082a18": "固。有兩大鬼。形容偉壯。守門左右怒目瞑陳。",
    "T51n2068_007:0082a19": "汝何人到此。見石門忽開。亡母在中。受苦不",
    "T51n2068_007:0082a20": "可具述。受苦稍歇。近門母子相見。遙得共",
    "T51n2068_007:0082a21": "語。母語女言。汝還努力為吾寫經。女諮孃。欲",
    "T51n2068_007:0082a22": "寫何經。為吾寫法華。言訖石門便閉。陳還得",
    "T51n2068_007:0082a23": "蘇。具向夫說。夫即憑妹夫趙師子。欲寫法華。",
    "T51n2068_007:0082a24": "其師子舊解寫經有一經生。將一部新寫法",
    "T51n2068_007:0082a25": "華未裝潢。其人先與他受雇寫。經主姓范。此",
    "T51n2068_007:0082a26": "經生將他法華。轉向趙師子處。貿二百錢。施",
    "T51n2068_007:0082a27": "主不知貿錢。師子復語婦兄云。今既待經。在",
    "T51n2068_007:0082a28": "家有一部法華。兄贖取此經。向直一千錢。陳",
    "T51n2068_007:0082a29": "夫將四百錢。贖得裝潢。周訖在家。為母供",
    "T51n2068_007:0082b01": "養。其女陳後夢。見母從女索經。吾先遣汝。為",
    "T51n2068_007:0082b02": "吾寫一部法華。何因迄今不得。女報母言。已",
    "T51n2068_007:0082b03": "為孃贖得一部法華。現裝潢了。在家供養。母",
    "T51n2068_007:0082b04": "語女言。止為此經吾轉受苦。冥道中。獄卒打",
    "T51n2068_007:0082b05": "吾脊破。汝看吾身瘡。獄官語云。汝何因取他",
    "T51n2068_007:0082b06": "范家經。將為己經。汝何有福。汝大罪過。女",
    "T51n2068_007:0082b07": "見母說如此。更為母別寫法華。其經未了。女",
    "T51n2068_007:0082b08": "夢中復見母來催經。即見一僧。手捉一卷法",
    "T51n2068_007:0082b09": "華語母云。汝女已為汝寫經第一卷了。功德",
    "T51n2068_007:0082b10": "已成。何因復來敦逼。待寫了何須&#x5FE9;急。後寫",
    "T51n2068_007:0082b11": "經成母來報女。因汝為吾寫經。今得出冥道。",
    "T51n2068_007:0082b12": "好處受生。得汝恩力故。來報汝。汝當好住善",
    "T51n2068_007:0082b13": "為婦禮。信心為本。言訖悲淚共別。後時勘問。",
    "T51n2068_007:0082b14": "前贖法華。主果是姓范。范家雖不得經。其經",
    "T51n2068_007:0082b15": "已成。施福已滿。後人轉貿。自得罪咎。劉妻贖",
    "T51n2068_007:0082b16": "所微得少福。然亡母不得力。",
    "T51n2068_007:0082b17": "唐溜州李健安十六",
    "T51n2068_007:0082b18": "[0082b18] 唐溜州李健安。生年十八。身痛風疾。二親憂",
    "T51n2068_007:0082b19": "惱飲食不通。健安見而增悲。作此思惟。吾將",
    "T51n2068_007:0082b20": "為二親及脫患。自寫法華。即求裝潢紙。欲寫",
    "T51n2068_007:0082b21": "經手振不能書之。纔造第一卷。顯然其字形",
    "T51n2068_007:0082b22": "如鳥跡。見者不了其文。更雇他經生。於別室",
    "T51n2068_007:0082b23": "中。而書寫之。未畢第一卷間。健安既死。唯",
    "T51n2068_007:0082b24": "心胸暖。經生捨而遁去一日一夜。後方蘇息。",
    "T51n2068_007:0082b25": "風疾忽愈。身體輕安。自說冥事曰。吾初死之",
    "T51n2068_007:0082b26": "時。見官牒使。被縛到大城邊而立。時有一童",
    "T51n2068_007:0082b27": "子。手執白拂。來摩觸吾身。身涼快樂安懷。爾",
    "T51n2068_007:0082b28": "時從城中一官出來。百千官屬隨從。對吾禮",
    "T51n2068_007:0082b29": "敬曰。君名字在官牒中。君故殺一鼠。縛頸不",
    "T51n2068_007:0082c01": "通氣息。以是因緣故。王召君。然君為二親造",
    "T51n2068_007:0082c02": "法華題。依此善根。文殊來救舊疾方除。君經",
    "T51n2068_007:0082c03": "尚不畢第一卷。經生恐怖而遁去。君既有大",
    "T51n2068_007:0082c04": "善。餘命方八十二。親亦延報命。各各九十歲。",
    "T51n2068_007:0082c05": "作是語已入城。童子更示歸途得再活。聞者",
    "T51n2068_007:0082c06": "歎希有。健安及二親。捨家業造十部法華。請",
    "T51n2068_007:0082c07": "僧供養。其經本今收大寺矣。"
}