{
    "T17n0754_001:0575b17": "No. 754",
    "T17n0754_001:0575b18": "佛說未曾有因緣經卷上",
    "T17n0754_001:0575b20": "蕭齊沙門釋曇景譯",
    "T17n0754_001:0575b21": "[0575b21] 如是我聞：[0575b21] 一時佛在舍衛國祇樹給孤獨園。",
    "T17n0754_001:0575b22": "爾時世尊告目犍連：「汝今往彼迦毘羅城，問",
    "T17n0754_001:0575b23": "訊我父閱頭檀王并我姨母波闍波提，及三",
    "T17n0754_001:0575b24": "叔父斛飯王等，因復慰喻羅&#x777A;羅母耶輸陀",
    "T17n0754_001:0575b25": "羅，令割恩愛放羅&#x777A;羅，令作沙彌修習聖道。",
    "T17n0754_001:0575b26": "所以者何？母子恩愛，歡樂須臾，死墮地獄，母",
    "T17n0754_001:0575b27": "之與子各不相知，窈窈冥冥，永相離別，受苦",
    "T17n0754_001:0575b28": "萬端，後悔無及；羅&#x777A;得道，當還度母，永絕生",
    "T17n0754_001:0575b29": "老病死根本，得至涅槃，如我今也。」[0575b29] 目連受命，",
    "T17n0754_001:0575c01": "即入禪定，譬如力士屈伸臂頃到迦毘羅城",
    "T17n0754_001:0575c02": "淨飯王所，而白王言：「世尊慇懃，致問無量，起",
    "T17n0754_001:0575c03": "居輕利、氣力安不？」及大夫人波闍波提，并三",
    "T17n0754_001:0575c04": "叔父斛飯王等，問訊起居，亦復如是。",
    "T17n0754_001:0575c05": "[0575c05] 時耶輸陀羅聞佛遣使來至王所，未知意趣，",
    "T17n0754_001:0575c06": "即遣青衣，令參消息。青衣還白：「世尊遣使，取",
    "T17n0754_001:0575c07": "羅&#x777A;羅，度為沙彌。」耶輸陀羅聞是消息，將羅",
    "T17n0754_001:0575c08": "&#x777A;羅登上高樓，約&#x52C5;監官，關閉門閤，悉令堅",
    "T17n0754_001:0575c09": "牢。[0575c09] 時大目連，既到宮門，不能得入，又無人",
    "T17n0754_001:0575c10": "通，即以神力飛上高樓，至耶輸陀羅坐前而",
    "T17n0754_001:0575c11": "立。耶輸陀羅見目連來，憂喜交集，迫不得",
    "T17n0754_001:0575c12": "已，即起恭敬，禮拜問訊：「冒涉遠途，得無勞",
    "T17n0754_001:0575c13": "也？」&#x52C5;為敷座，請目連坐。問目連曰：「世尊無",
    "T17n0754_001:0575c14": "恙，教化眾生，不勞神也？遣上人來，欲何所",
    "T17n0754_001:0575c15": "為？」[0575c15] 目連白曰：「太子羅&#x777A;年已九歲，應令出",
    "T17n0754_001:0575c16": "家修學聖道。所以者何？母子恩愛，少時如",
    "T17n0754_001:0575c17": "意，一旦命終，墮三惡道，恩愛離別，窈窈冥",
    "T17n0754_001:0575c18": "冥，母不知子、子不知母；羅&#x777A;得道，當還度",
    "T17n0754_001:0575c19": "母，永度生老病死憂患，得至涅槃，如佛今",
    "T17n0754_001:0575c20": "也。」",
    "T17n0754_001:0575c21": "[0575c21] 耶輸陀羅答目連曰：「釋迦如來為太子時，",
    "T17n0754_001:0575c22": "娶我為妻，奉事太子如事天神曾無一失，共",
    "T17n0754_001:0575c23": "為夫婦未滿三年，捨五欲樂，騰越宮城逃至",
    "T17n0754_001:0575c24": "王田。王身往迎，違戾不從，乃遣車匿白馬",
    "T17n0754_001:0575c25": "令還，自要道成，誓願當歸。披鹿皮衣，譬如",
    "T17n0754_001:0575c26": "狂人，隱居山澤，勤苦六年，得佛還國，都不",
    "T17n0754_001:0575c27": "見親，忘忽恩舊，劇於路人，遠離父母，寄居他",
    "T17n0754_001:0575c28": "邦，使我母子守孤抱窮，無有生賴，唯死是從。",
    "T17n0754_001:0575c29": "人命至重，不能自刑，懷毒抱恨，強存性命，雖",
    "T17n0754_001:0576a01": "居人類，不如畜生，禍中之禍，豈有是哉？今復",
    "T17n0754_001:0576a02": "遣使，欲求我子為其眷屬，何酷如之？太子成",
    "T17n0754_001:0576a03": "道，自言慈悲；慈悲之道，應安樂眾生，今反離",
    "T17n0754_001:0576a04": "別人之母子。苦中之甚，莫若恩愛離別之苦，",
    "T17n0754_001:0576a05": "以是推之，何慈之有？」白目連曰：「還向世尊宣",
    "T17n0754_001:0576a06": "我所陳。」[0576a06] 時大目連更以方便種種因緣，隨宜",
    "T17n0754_001:0576a07": "諫喻，反覆再三。耶輸陀羅，絕無聽意，辭退還",
    "T17n0754_001:0576a08": "到淨飯王所，具宣上事。[0576a08] 王聞是已，令喚夫人",
    "T17n0754_001:0576a09": "波闍波提，王告夫人：「我子悉達遣目連來迎",
    "T17n0754_001:0576a10": "取羅雲，欲令入道修學聖法。耶輸陀羅，女人",
    "T17n0754_001:0576a11": "愚癡未解法要，心堅意固纏著恩愛，情無",
    "T17n0754_001:0576a12": "縱捨。卿可往彼重諫謝之，令其心悟。」[0576a12] 時大",
    "T17n0754_001:0576a13": "夫人即便將侍從五百青衣，往至耶輸陀羅",
    "T17n0754_001:0576a14": "所住宮中，種種方便隨宜諫喻，反覆再三。耶",
    "T17n0754_001:0576a15": "輸陀羅，猶故不聽，白夫人曰：「我在家時，八",
    "T17n0754_001:0576a16": "國諸王競來見求，父母不許。所以者何？釋迦",
    "T17n0754_001:0576a17": "太子才藝過人，是故父母以我配之。太子爾",
    "T17n0754_001:0576a18": "時知不住世出家學道，何故慇懃苦求我耶？",
    "T17n0754_001:0576a19": "夫人娶婦正為恩好，聚集歡樂萬世相承，子",
    "T17n0754_001:0576a20": "孫相續紹繼宗嗣，世之正禮太子既去，復求",
    "T17n0754_001:0576a21": "羅&#x777A;欲令出家，永絕國嗣，有何義哉？」爾時皇",
    "T17n0754_001:0576a22": "后，聞是語已，默然無言，不知所云。",
    "T17n0754_001:0576a23": "[0576a23] 爾時世尊即遣化人空中告言：「耶輸陀羅！汝",
    "T17n0754_001:0576a24": "頗憶念往古世時誓願事不？釋迦如來當爾",
    "T17n0754_001:0576a25": "之時為菩薩道，以五百銀錢從汝買得五莖",
    "T17n0754_001:0576a26": "蓮華，上定光佛。時汝求我，世世所生共為夫",
    "T17n0754_001:0576a27": "妻。我不欲受，即語汝言：『我為菩薩，累劫行",
    "T17n0754_001:0576a28": "願，一切布施，不逆人意。汝能爾者，聽為我",
    "T17n0754_001:0576a29": "妻。』汝立誓言：『世世所生，國城妻子及與我身，",
    "T17n0754_001:0576b01": "隨君施與，誓無悔心。』而今何故愛惜羅&#x777A;，不",
    "T17n0754_001:0576b02": "令出家學聖道耶？」耶輸陀羅聞是語已，霍",
    "T17n0754_001:0576b03": "然還識宿業因緣，往事明了如昨所見，愛子",
    "T17n0754_001:0576b04": "之情自然消歇，遣喚目連懺悔辭謝，捉羅&#x777A;",
    "T17n0754_001:0576b05": "手付囑目連。與子離別，涕淚交流。[0576b05] 爾時羅",
    "T17n0754_001:0576b06": "&#x777A;見母愁苦，長跪合掌，辭謝母言：「願母莫",
    "T17n0754_001:0576b07": "愁，羅&#x777A;今往定省世尊；尋爾當還，與母相見。」",
    "T17n0754_001:0576b08": "[0576b08] 時淨飯王為欲安慰耶輸陀羅令其喜故，即",
    "T17n0754_001:0576b09": "時召集國中豪族而告之言：「金輪王子，今當",
    "T17n0754_001:0576b10": "往彼舍婆提國，從佛世尊出家學道。煩卿",
    "T17n0754_001:0576b11": "人人各遣一子，隨從我孫。」咸皆：「唯然。奉大王",
    "T17n0754_001:0576b12": "命。」即時合集有五十人，隨從羅&#x777A;往到佛",
    "T17n0754_001:0576b13": "所，頭面作禮。",
    "T17n0754_001:0576b14": "[0576b14] 佛使阿難剃羅&#x777A;頭及其五十諸公王子，悉",
    "T17n0754_001:0576b15": "令出家。命舍利弗為其和上，大目犍連",
    "T17n0754_001:0576b16": "作阿闍梨，授十戒法，便為沙彌。羅&#x777A;幼稚，習",
    "T17n0754_001:0576b17": "樂傲慢，耽著嬉戲，不樂聽法。佛數告&#x52C5;，恒",
    "T17n0754_001:0576b18": "不從用，非可如何。[0576b18] 爾時，舍衛國波斯匿王聞",
    "T17n0754_001:0576b19": "佛子羅&#x777A;出家為沙彌，與其群臣、夫人、太子、",
    "T17n0754_001:0576b20": "後宮采女、婆羅門、居士，恭敬圍繞，於其晨",
    "T17n0754_001:0576b21": "朝來詣佛所，禮拜問訊，并看佛子羅&#x777A;沙彌，",
    "T17n0754_001:0576b22": "各一面坐，佛為說法。王及群臣憍傲習樂，不",
    "T17n0754_001:0576b23": "堪苦坐聽佛說法，辭退欲還。爾時世尊知王",
    "T17n0754_001:0576b24": "始悟、信根未立，將欲開悟王及群臣，為利",
    "T17n0754_001:0576b25": "益故，告阿難曰：「汝可往召沙彌羅雲及其眷",
    "T17n0754_001:0576b26": "屬，悉皆令集聽佛說法。」阿難往召，須臾皆",
    "T17n0754_001:0576b27": "集。[0576b27] 佛告王曰：「且待須臾，聽我說法。」[0576b27] 王叉手",
    "T17n0754_001:0576b28": "曰：「今我此身習樂來久，不堪苦坐，願佛垂",
    "T17n0754_001:0576b29": "恕。」[0576b29] 佛告王曰：「此不為苦。所以者何？前身種",
    "T17n0754_001:0576c01": "福，今為人王，常處深宮五欲恣意，出入導",
    "T17n0754_001:0576c02": "從&#x811A;不觸地，何名為苦？三界之苦莫若地獄、",
    "T17n0754_001:0576c03": "畜生、餓鬼、諸難等苦，如此諸苦前已曾說。」",
    "T17n0754_001:0576c04": "[0576c04] 佛告羅雲：「佛世難值，法難得聞，人命難保，得",
    "T17n0754_001:0576c05": "道亦難。子今既得人身、值佛在世，何故懈怠",
    "T17n0754_001:0576c06": "不聽法耶？」[0576c06] 羅雲白佛：「佛法精妙，小兒意&#x9E81;，安",
    "T17n0754_001:0576c07": "能聽受世尊法也？前已數聞，尋復忘失，徒勞",
    "T17n0754_001:0576c08": "精神無所一獲。及今少年，且放情肆意，至年",
    "T17n0754_001:0576c09": "大時，自當小差堪任受法。」[0576c09] 佛告羅雲：「萬物無",
    "T17n0754_001:0576c10": "常，身亦難保，汝能保命至年大不？」[0576c10] 「唯然世",
    "T17n0754_001:0576c11": "尊！羅雲不能；佛豈不能保子命耶？」[0576c11] 佛語羅",
    "T17n0754_001:0576c12": "雲：「我尚不能自保，豈保汝也？」[0576c12] 羅雲白佛：",
    "T17n0754_001:0576c13": "「徒勞聽法，既不得道，聞法之功何益於人？」[0576c13] 佛",
    "T17n0754_001:0576c14": "告羅雲：「聽法之功，雖於今身不能得道，五道",
    "T17n0754_001:0576c15": "受身多所利益。如我前說，波若智慧，亦名",
    "T17n0754_001:0576c16": "甘露，亦名良藥，亦名橋梁，亦名大船，汝不聞",
    "T17n0754_001:0576c17": "乎？」[0576c17] 羅雲白佛：「唯然。世尊！」[0576c17] 時波斯匿王長跪",
    "T17n0754_001:0576c18": "合掌，白天尊曰：「如佛所說，波若智慧有四",
    "T17n0754_001:0576c19": "種名，其義云何？願佛哀愍，為我說之。」[0576c19] 佛告王",
    "T17n0754_001:0576c20": "言：「欲得聞者，著心諦聽，吾今說之。」",
    "T17n0754_001:0576c21": "[0576c21] 佛言：「憶念過去無數劫時，毘摩大國徙陀",
    "T17n0754_001:0576c22": "山中有一野干，有師子王追逐欲食，野干",
    "T17n0754_001:0576c23": "惶怖奔走墮一丘井，不能得出經於三日，開",
    "T17n0754_001:0576c24": "心分死而說偈言：",
    "T17n0754_001:0576c25": "「『禍哉今日苦所逼，  便當沒命於丘井，",
    "T17n0754_001:0576c26": "  一切萬物皆無常，  恨不以身餧師子。",
    "T17n0754_001:0576c27": "  嗚呼奈何罪厄身，  貪惜軀命無功死，",
    "T17n0754_001:0576c28": "  無功而死尚可恨，  況復臭身污人水。",
    "T17n0754_001:0576c29": "  南無懺悔十方佛，  表知我心淨無已，",
    "T17n0754_001:0577a01": "  前世所造三業罪，  願於今身償令畢。",
    "T17n0754_001:0577a02": "  眾罪畢了三業淨，  其心不動念真實，",
    "T17n0754_001:0577a03": "  從是世世遭明師，  如法修行速成佛。』",
    "T17n0754_001:0577a04": "  時天帝釋聞佛名，  肅然毛&#x7AEA;念古佛，",
    "T17n0754_001:0577a05": "  自惟孤露無師導，  耽著五欲自沈沒，",
    "T17n0754_001:0577a06": "  不能得出恩愛獄，  思惟感切目下淚，",
    "T17n0754_001:0577a07": "  即與諸天八萬眾，  飛下詣井欲問訊。",
    "T17n0754_001:0577a08": "  乃見野干在井底，  兩手攀土不能出，",
    "T17n0754_001:0577a09": "  天帝復自思念言：  『聖人應現無方術，",
    "T17n0754_001:0577a10": "  今我雖見野干形，  斯必菩薩非凡器。",
    "T17n0754_001:0577a11": "  今當請問除我疑，  并令諸天得聞法。』",
    "T17n0754_001:0577a12": "[0577a12] 「天帝曰：",
    "T17n0754_001:0577a13": "「『不聞聖教曠大久，  常處幽冥無師導，",
    "T17n0754_001:0577a14": "  仁者向說非凡語，  願為諸天宣法教。』",
    "T17n0754_001:0577a15": "  於時野干仰答曰：  『汝為天帝無教訓，",
    "T17n0754_001:0577a16": "  不知時宜甚癡傲，  法師在下自處上，",
    "T17n0754_001:0577a17": "  都不修敬問法要，  法水清淨能濟人，",
    "T17n0754_001:0577a18": "  云何欲得懷貢高。』  天帝聞是大慚愧，",
    "T17n0754_001:0577a19": "  給侍諸天愕然笑，  天王降止大無利，",
    "T17n0754_001:0577a20": "  而被慚恥甚可悼。  帝釋即時告諸天：",
    "T17n0754_001:0577a21": " 『慎莫以此為驚怪，  是我頑弊行不稱，",
    "T17n0754_001:0577a22": "  必當因是聞法要。』  即時垂下天寶衣，",
    "T17n0754_001:0577a23": "  接取野干出於上，  叉手辭謝說不是，",
    "T17n0754_001:0577a24": "  叩頭懺悔願垂亮：  『諸天實爾如尊誨，",
    "T17n0754_001:0577a25": "  纏綿五欲致迷荒，  皆由不遇善師導，",
    "T17n0754_001:0577a26": "  為說苦樂常無常。』  諸天為設甘露食，",
    "T17n0754_001:0577a27": "  野干得食生活望，  非意禍中致斯福，",
    "T17n0754_001:0577a28": "  心懷踊躍慶無量。",
    "T17n0754_001:0577a29": "[0577a29] 「於是野干，心自念言：『畜生道中，醜弊困厄，無",
    "T17n0754_001:0577b01": "過野干；智慧力故，乃致如是。』復作是念：『刑",
    "T17n0754_001:0577b02": "殘之命，本非所愛，所以稱慶、大歡喜者，為通",
    "T17n0754_001:0577b03": "化耳。此諸癡天，皆蒙帝釋先有波若一豪",
    "T17n0754_001:0577b04": "之分，共相隨來，皆欲聞法。』而自歎言：『奇哉奇",
    "T17n0754_001:0577b05": "哉！何慰如之，今當通化，成我功德？』復作是",
    "T17n0754_001:0577b06": "念：『今日之恩，莫不由我，先師和上，慈哀教",
    "T17n0754_001:0577b07": "授，智慧方便功德力乎？南無我師，南無我",
    "T17n0754_001:0577b08": "師，南無波若，南無波若。雖復失行生惡趣",
    "T17n0754_001:0577b09": "中，猶識宿命知其業緣。波若之力，能感諸",
    "T17n0754_001:0577b10": "天降神來下，接濟供養復得通化，展我微",
    "T17n0754_001:0577b11": "心。』時天帝釋告諸天曰：『如師言者，定欲說",
    "T17n0754_001:0577b12": "法。我等今來快得善利，今當人人叩頭丹",
    "T17n0754_001:0577b13": "誠請令說法。』咸然唯諾，即各修敬，偏袒右",
    "T17n0754_001:0577b14": "肩，圍遶野干，長跪合掌，異口同音而說頌",
    "T17n0754_001:0577b15": "曰：",
    "T17n0754_001:0577b16": "「『善哉善哉！  和上野干，  唯願說法，",
    "T17n0754_001:0577b17": "  開化天人。  天人幽冥，  五欲所纏，",
    "T17n0754_001:0577b18": "  恒恐福盡，  無常所遷，  死墮惡道，",
    "T17n0754_001:0577b19": "  求拔良難，  從久遠來，  數萬憶年。",
    "T17n0754_001:0577b20": "  今始一遇，  良祐福田，  唯垂慈哀，",
    "T17n0754_001:0577b21": "  宣示法言，  天人得福，  眾生亦然，",
    "T17n0754_001:0577b22": "  願與和上，  永劫相連，  至成佛道，",
    "T17n0754_001:0577b23": "  常作因緣。  明人難值，  故立誓言。』",
    "T17n0754_001:0577b24": "[0577b24] 「於是野干見諸天人慇懃勸請，樂欲聞法，",
    "T17n0754_001:0577b25": "益加欣踊告天帝曰：『憶念我昔，曾見世人",
    "T17n0754_001:0577b26": "欲聞法者，先敷高座莊嚴清淨，方請法師",
    "T17n0754_001:0577b27": "登座說法。所以者何？經法貴重，敬之得福，不",
    "T17n0754_001:0577b28": "宜輕心，自虧福也。』諸天聞已，咸然唯諾，脫",
    "T17n0754_001:0577b29": "天寶衣積為高座，須臾之間莊嚴校飾清",
    "T17n0754_001:0577c01": "淨第一。野干昇座，告天帝曰：『吾今說法，正",
    "T17n0754_001:0577c02": "當為二大因緣故。何等為二？一者說法，開化",
    "T17n0754_001:0577c03": "天人，福無量故；二者為報施食恩故，豈得不",
    "T17n0754_001:0577c04": "說。』天帝白曰：『免井厄難，得全身命，功德應",
    "T17n0754_001:0577c05": "大。尊者云何說法報恩，不及此耶？所以者何？",
    "T17n0754_001:0577c06": "一切天下，皆樂生求安、無欲死者。以是因緣，",
    "T17n0754_001:0577c07": "全命之功豈得不大？』野干答曰：『死生之宜，各",
    "T17n0754_001:0577c08": "有其人，有人貪生，有人樂死。何人貪生？其人",
    "T17n0754_001:0577c09": "生世愚癡幽冥，不知死已後世更生，違佛遠",
    "T17n0754_001:0577c10": "法，不遭明師，殺盜婬欺，唯惡是從。如是之",
    "T17n0754_001:0577c11": "人，貪生畏死。何人樂死？遭遇明師，奉事三",
    "T17n0754_001:0577c12": "寶，改惡修善，孝養父母，敬事師長，和順妻",
    "T17n0754_001:0577c13": "子、奴婢、眷屬，謙敬於人。如斯之人，惡生樂",
    "T17n0754_001:0577c14": "死。所以者何？善人死者，福應生天受五",
    "T17n0754_001:0577c15": "欲樂；惡人死者，應入地獄受無量苦。善人樂",
    "T17n0754_001:0577c16": "死，如囚出獄；惡人畏死，如囚入獄。』[0577c16] 「天帝問曰：",
    "T17n0754_001:0577c17": "『如尊所誨，全其軀命無功夫者，誠如所言。",
    "T17n0754_001:0577c18": "其餘二功，施食、施法，有何功德？唯願說之，開",
    "T17n0754_001:0577c19": "化盲冥。』野干答曰：『布施飲食濟一日之命，",
    "T17n0754_001:0577c20": "施珍寶物濟一世之福，增益生死繫縛因",
    "T17n0754_001:0577c21": "緣。說法教化名為法施，能令眾生出世間道。",
    "T17n0754_001:0577c22": "出世間道者，凡有三種：一者羅漢、二者辟",
    "T17n0754_001:0577c23": "支佛、三者佛道。此三乘人，皆從聞法如說修",
    "T17n0754_001:0577c24": "行。有諸眾生，免三惡道、受人天福樂，皆由",
    "T17n0754_001:0577c25": "聞法。是故佛說，以法布施功德無量。』[0577c25] 「天帝白",
    "T17n0754_001:0577c26": "言：『師今此身，為是業報、應化身乎？』野干答",
    "T17n0754_001:0577c27": "言：『是罪業報，非應化也。』天人聞已，肅然驚",
    "T17n0754_001:0577c28": "怖，悲哀傷心，垂淚滿目，更起修敬，白野干",
    "T17n0754_001:0577c29": "曰：『我意謂是菩薩聖人應現濟物，而今方聞",
    "T17n0754_001:0578a01": "罪業果報。未知其故，惟垂哀愍，說其因緣。』",
    "T17n0754_001:0578a02": "[0578a02] 「野干答曰：『欲聞者善，吾今說之。憶念故世，",
    "T17n0754_001:0578a03": "生波羅捺波頭摩城，為貧家子，名阿逸多，剎",
    "T17n0754_001:0578a04": "利種姓。幼懷聰朗，好學是欲。至年十二，追",
    "T17n0754_001:0578a05": "隨明師，在於深山，辛苦奉事，研精習學，翹勤",
    "T17n0754_001:0578a06": "不懈；師亦晨夜切磋教授不失時節，經五十",
    "T17n0754_001:0578a07": "年，九十六種經書記論、醫方&#x546A;術、占相吉",
    "T17n0754_001:0578a08": "凶、災異禍福，靡所不達。高才智德，名聞四",
    "T17n0754_001:0578a09": "遠。時阿逸多伏自惟曰：「今日之濟，莫不由我",
    "T17n0754_001:0578a10": "尊師和上教化之恩，其功難報。家既貧乏，",
    "T17n0754_001:0578a11": "無為供養，唯當賣身以報師恩。」作是念已，長",
    "T17n0754_001:0578a12": "跪白師：「弟子今者欲自賣身以報師恩。」其師",
    "T17n0754_001:0578a13": "答曰：「山居道士，乞食自存，正無所乏。子今",
    "T17n0754_001:0578a14": "何為，毀賣貴身，欲供我也？子今成就智慧",
    "T17n0754_001:0578a15": "辯才，當轉教化天下人民，為法燈明教化之",
    "T17n0754_001:0578a16": "功，豈不足報我之恩也？幸可不須餘舉動也。」",
    "T17n0754_001:0578a17": "時阿逸多既是智人，不違師教，留住山中乞",
    "T17n0754_001:0578a18": "食自存。",
    "T17n0754_001:0578a19": "[0578a19] 「『如是不久，國王崩亡，群臣集議，宣令國界，諸",
    "T17n0754_001:0578a20": "名學士，普召使集，令共講論，誰得勝者，當立",
    "T17n0754_001:0578a21": "為王。時阿逸多應召來集，與諸學士五百餘",
    "T17n0754_001:0578a22": "人，七日之中共捔試議，無有勝者。群臣歡",
    "T17n0754_001:0578a23": "喜，召婆羅門，拜阿逸多紹為國王。時阿逸",
    "T17n0754_001:0578a24": "多見是事已，憂喜交集而作是念：「若作王",
    "T17n0754_001:0578a25": "者，恐有憍溢，貪求快意，為民致患，死入地",
    "T17n0754_001:0578a26": "獄，受苦因緣；若不為者，家貧無祿，無以供",
    "T17n0754_001:0578a27": "養報師重恩。」思計反覆，「聽當受之，為報師恩",
    "T17n0754_001:0578a28": "并養父母。」思惟是已，寧受王位。受正位已，",
    "T17n0754_001:0578a29": "即遣忠臣，嚴駕寶車，幢幡曲蓋，香花伎樂，",
    "T17n0754_001:0578b01": "百種飲食，就山迎師，還國供養。別立宮舍，七",
    "T17n0754_001:0578b02": "寶廁填彫文刻鏤眾綵雜飾，床臥被褥、飲食",
    "T17n0754_001:0578b03": "醫藥、花果園林、流泉浴池，莊校嚴好，以供養",
    "T17n0754_001:0578b04": "師。阿逸多王與國臣民、夫人、采女，日日從",
    "T17n0754_001:0578b05": "師受十善法，經一百年。",
    "T17n0754_001:0578b06": "[0578b06] 「『爾時邊境有二小國——其二小國王，共相怨",
    "T17n0754_001:0578b07": "疾，私立兵馬共相誅罰，經於多年各不相",
    "T17n0754_001:0578b08": "得——其一國者，名安陀羅；一國名曰摩羅婆",
    "T17n0754_001:0578b09": "耶。安陀羅王召諸群臣集共議言：「當作何",
    "T17n0754_001:0578b10": "方令得彼國？」諸臣答言：「阿逸多王出生寒賤，",
    "T17n0754_001:0578b11": "雖居王位寒意猶存，從昔已來奉持十善，",
    "T17n0754_001:0578b12": "不犯外色，雖有宮女，其年並宿。如臣計者，檢",
    "T17n0754_001:0578b13": "括國中不問豪賤選擇名女，足一百人，年少",
    "T17n0754_001:0578b14": "端政堪適意者，莊嚴香潔。遣忠良者齎",
    "T17n0754_001:0578b15": "持重寶并諸采女，往貢獻之。若其納者，當",
    "T17n0754_001:0578b16": "從王請，強兵百萬，助往攻之，無往不伏。」即隨",
    "T17n0754_001:0578b17": "其計，名女、寶物一時悉辦，遣忠良臣往奉",
    "T17n0754_001:0578b18": "獻之。阿逸多王得諸美女及珍寶物，甚大",
    "T17n0754_001:0578b19": "歡喜，問使者言：「彼王奉我如斯好物，欲望何",
    "T17n0754_001:0578b20": "報？」使者白王：「摩羅婆國是大王所統，彼王頑",
    "T17n0754_001:0578b21": "嚚，不知化度，婬亂無道，不理國政，民被其",
    "T17n0754_001:0578b22": "毒，視之若怨。特從大王請兵百萬，助往伏",
    "T17n0754_001:0578b23": "之。奉獻之誠，其正在此。」王曰甚善，即令揀",
    "T17n0754_001:0578b24": "銳強兵百萬，以送與之。安陀羅王自揀國",
    "T17n0754_001:0578b25": "中得百萬人，一時相助，鳴鼓往伐。百日之",
    "T17n0754_001:0578b26": "中，&#x9B2A;戰傷殺，人死過半，方得勝彼。摩羅婆",
    "T17n0754_001:0578b27": "王悉被刑斬，及其宗族數千萬人一時傾",
    "T17n0754_001:0578b28": "沒。[0578b28] 「『阿逸多王既得諸女，意迷情惑忘失本",
    "T17n0754_001:0578b29": "志，奢婬著樂不理國政，眾官群僚相與作",
    "T17n0754_001:0578c01": "亂，良民之子略為奴婢，風雨不時，飢餓滿",
    "T17n0754_001:0578c02": "道，異方怨敵，遂來侵掠。阿逸多王從是失",
    "T17n0754_001:0578c03": "國，遂致亡沒。從是死已生地獄中，身被楚",
    "T17n0754_001:0578c04": "毒，緣前學問智慧力故，即識宿命，心自悔責，",
    "T17n0754_001:0578c05": "改惡修善。須臾之間地獄命終，生餓鬼中。復",
    "T17n0754_001:0578c06": "識宿命，即復悔過，修念十善。須臾之間，餓",
    "T17n0754_001:0578c07": "鬼中死，生畜生中，受野干身。智慧力故，復識",
    "T17n0754_001:0578c08": "宿命，改往修來，奉持十善，復教餘眾生",
    "T17n0754_001:0578c09": "令行十善。近逢師子，當時怖懼墮丘井中，開",
    "T17n0754_001:0578c10": "心分死，冀得生天離苦受樂。由汝接我，違",
    "T17n0754_001:0578c11": "失本願，方經辛苦，何時當免？是故我說，汝",
    "T17n0754_001:0578c12": "濟我命，無功夫也。』[0578c12] 「天帝難曰：『如尊語者，善",
    "T17n0754_001:0578c13": "人求死，是事不然。何以故？師在井底，若不入",
    "T17n0754_001:0578c14": "衣則不得出，若不得出自不得生。今所緣得",
    "T17n0754_001:0578c15": "生，由師入衣。是故當知，非不欲生。云何說言",
    "T17n0754_001:0578c16": "不貪生耶？』野干答曰：『吾今所以入衣之意，",
    "T17n0754_001:0578c17": "正為三事大因緣故。何謂為三？一者入衣，不",
    "T17n0754_001:0578c18": "違天帝本志願故。夫人違志，不果所願，則致",
    "T17n0754_001:0578c19": "大苦，施人苦惱。在在所生，所願不果，所求",
    "T17n0754_001:0578c20": "不得，所向不偶，自致苦惱。為是等故，非",
    "T17n0754_001:0578c21": "為生也。二者入衣，見諸天意，欲得聞法，欲為",
    "T17n0754_001:0578c22": "諸天，宣通正法，不&#x608B;法故。如當不說則為&#x608B;",
    "T17n0754_001:0578c23": "法，&#x608B;法之罪，世世所生，聾盲瘖啞，諸根閉",
    "T17n0754_001:0578c24": "塞，生於邊地，癡騃無智；雖生好處，情頑闇",
    "T17n0754_001:0578c25": "鈍，所學不成；學不成故，自致苦惱。為是等",
    "T17n0754_001:0578c26": "故，非為生也。譬如世人，因其前世布施修",
    "T17n0754_001:0578c27": "善，福德因緣今生為人，所願從心富有財",
    "T17n0754_001:0578c28": "物。貧者求乞，慳心&#x608B;惜不肯施與，慳貪果",
    "T17n0754_001:0578c29": "報生餓鬼中，常患飢渴，裸形無衣，冬時寒",
    "T17n0754_001:0579a01": "凍身體破裂，暑時大熱無依蔭處，如是苦",
    "T17n0754_001:0579a02": "惱，數千萬歲。餓鬼罪畢，生畜生中，食草飲",
    "T17n0754_001:0579a03": "水，癡無所知，或食泥上，污露不淨，慳貪罪",
    "T17n0754_001:0579a04": "故，受報如是。&#x608B;法之愆，亦如此焉。三者入",
    "T17n0754_001:0579a05": "衣，正為宣傳通法化耳，利益天人令開悟故，",
    "T17n0754_001:0579a06": "名為法施，功德無量。為是等故，非求生也。』",
    "T17n0754_001:0579a07": "[0579a07] 「天帝問曰：『教化功德，其福云何？唯願說之。』",
    "T17n0754_001:0579a08": "野干答曰：『宣傳正化，能令眾生知死有生，作",
    "T17n0754_001:0579a09": "善獲福、為惡受殃、修道得道。緣是功德，轉身",
    "T17n0754_001:0579a10": "所生智慧明了，常識宿命。若生天上，為諸天",
    "T17n0754_001:0579a11": "師。若生世間，為金輪王，常以十善，教化天",
    "T17n0754_001:0579a12": "下。若為人王，治以正法，常識宿命。識宿命",
    "T17n0754_001:0579a13": "故，心不放逸。人居尊寵，受五欲樂，多有魔",
    "T17n0754_001:0579a14": "事來相沮壞，令人意惑造起惡業。雖復失",
    "T17n0754_001:0579a15": "行，受惡報時，智慧力故，速得免苦。生天福",
    "T17n0754_001:0579a16": "樂，智慧光明，漸漸增長，成菩薩行，至無生",
    "T17n0754_001:0579a17": "忍。是故佛說，教化之功，其福無量。』[0579a17] 「天帝喜",
    "T17n0754_001:0579a18": "曰：『善哉善哉！誠如尊教。我等諸天今日始",
    "T17n0754_001:0579a19": "知財施、法施功德因緣差別之相。其財施者，",
    "T17n0754_001:0579a20": "譬如寸燈明小室中。其法施者，猶若日光照",
    "T17n0754_001:0579a21": "四天下，隨所行處，能除闇冥。所以者何？日性",
    "T17n0754_001:0579a22": "自明，故能照物。和上今者亦復如是，本修",
    "T17n0754_001:0579a23": "習故智慧明了，復以慧明除眾生闇。』",
    "T17n0754_001:0579a24": "[0579a24] 「於時天帝說是語已，八萬諸天咸然起立，正",
    "T17n0754_001:0579a25": "服修敬，長跪合掌白野干曰：『願尊垂愍授十",
    "T17n0754_001:0579a26": "善法，多所饒益利安眾生，亦令和上功德",
    "T17n0754_001:0579a27": "轉增。』答曰：『善哉，宜知是時。』告天帝曰：『受戒之",
    "T17n0754_001:0579a28": "法，先當懺悔，淨身口意。何謂身業？殺、盜、邪",
    "T17n0754_001:0579a29": "婬。何謂口業？妄言、兩舌、惡口、綺語。何謂意業？",
    "T17n0754_001:0579b01": "嫉&#x59AC;、瞋恚、憍慢邪見，是為十事。禁身口意",
    "T17n0754_001:0579b02": "業，不犯眾惡，名為十善。恣身口意，造眾惡",
    "T17n0754_001:0579b03": "業，名為十惡。一心丹誠悔除十惡，十惡滅",
    "T17n0754_001:0579b04": "故身口意淨，三業淨故名為十善。』",
    "T17n0754_001:0579b05": "[0579b05] 「天帝問曰：『十善之功，果報云何？』野干答曰：『曾",
    "T17n0754_001:0579b06": "聞佛說，人行十善，十善果報生六欲天，七",
    "T17n0754_001:0579b07": "寶宮殿，五欲自然，百味飲食，壽命無量，父",
    "T17n0754_001:0579b08": "母妻子六親眷屬，端政淨潔，歡喜快樂。假",
    "T17n0754_001:0579b09": "令諸天持十善者，天上福盡還生天中，福報",
    "T17n0754_001:0579b10": "轉勝，不同世人十善報也。所以者何？世人修",
    "T17n0754_001:0579b11": "善，心道三戒難可護持。不瞋戒者，先須方便",
    "T17n0754_001:0579b12": "行於慈心，然後能得成不瞋戒也。世人行",
    "T17n0754_001:0579b13": "慈難得久停，如刀斫水隨破隨合。持不瞋",
    "T17n0754_001:0579b14": "戒，亦復如是。嫉&#x59AC;戒者，發有時節。云何時",
    "T17n0754_001:0579b15": "節？見他得利、見他使樂、見他端政、見他勇",
    "T17n0754_001:0579b16": "健、見他聰明、見他修福，以要言之，一切勝",
    "T17n0754_001:0579b17": "事，爾時其心方生嫉&#x59AC;。是故當知，嫉&#x59AC;之",
    "T17n0754_001:0579b18": "心，發起有時。其憍慢心起亦有時，見愚癡",
    "T17n0754_001:0579b19": "者心起憍慢，見醜陋人、見不淨人、見貧窮",
    "T17n0754_001:0579b20": "人，以要言之，聾盲跛&#x763B;、諸根不具、夷蠻胡",
    "T17n0754_001:0579b21": "虜，憍慢之心見時方起。是故當知，不憍慢",
    "T17n0754_001:0579b22": "戒，發起有時。是故世人心戒難持，雖復強",
    "T17n0754_001:0579b23": "持，乍得乍忘。是故世人，十善果報雖受天",
    "T17n0754_001:0579b24": "福，不如諸天十善功德，光明、神力、食祿、相好，",
    "T17n0754_001:0579b25": "巍巍第一；識宿命事，皆亦如是。是故當知，",
    "T17n0754_001:0579b26": "天人修行十善果報，勝於世人。』[0579b26] 「天帝白曰：『如",
    "T17n0754_001:0579b27": "尊所說，人行十善，心道三戒難為護持，天人",
    "T17n0754_001:0579b28": "亦爾，嫉&#x59AC;、瞋恚、憍慢邪見，如是等心未曾",
    "T17n0754_001:0579b29": "不有，云何福報勝世人耶？』野干答曰：『天人雖",
    "T17n0754_001:0579c01": "有，不同世人。所以者何？天人福德，苦少樂多，",
    "T17n0754_001:0579c02": "煩惱心輕；世人薄福，樂少苦多，煩惱心重。』[0579c02] 「天",
    "T17n0754_001:0579c03": "帝白曰：『諸天昔來，習樂心&#x9E81;，猶若&#x7328;猴，今持",
    "T17n0754_001:0579c04": "十善，後脫廢忘。虧犯之時，當云何也？』野干答",
    "T17n0754_001:0579c05": "曰：『曾聞師說，人行十善，若有犯失行惡業",
    "T17n0754_001:0579c06": "者，當就賢明福德之人，隨所犯事發露懺",
    "T17n0754_001:0579c07": "悔，更從受之。如是行者，不失戒也。所以者",
    "T17n0754_001:0579c08": "何？十善戒者，譬如穀苗，煩惱如草，草與正",
    "T17n0754_001:0579c09": "苗互共相妨，欲長苗故當除草穢，穀苗淨",
    "T17n0754_001:0579c10": "故收實必多，穀實多故終無飢乏。』",
    "T17n0754_001:0579c11": "[0579c11] 「爾時天帝及八萬諸天聞是事已，甚大歡喜，",
    "T17n0754_001:0579c12": "不復憂慮福盡無常受惡趣報，伏自惟曰：『行",
    "T17n0754_001:0579c13": "善功德雖無苦報，然有生死不免無常，兼有",
    "T17n0754_001:0579c14": "他化自在天王，見人修福心懷嫉&#x59AC;為作留",
    "T17n0754_001:0579c15": "難，忘失善道令造惡業，惡業因緣應受苦",
    "T17n0754_001:0579c16": "報。』白野干曰：『修何功德常得不死，不令魔王",
    "T17n0754_001:0579c17": "所惑亂也？』野干答曰：『曾聞師說，發菩提心，修",
    "T17n0754_001:0579c18": "菩薩業，魔王波旬不能沮壞，心不惑故，在在",
    "T17n0754_001:0579c19": "所生智慧明了，慧明了故常識宿命，識宿命",
    "T17n0754_001:0579c20": "故不起惡業，心清淨故得無生法忍，無",
    "T17n0754_001:0579c21": "生忍故於道不退，遠離生死憂惱苦患。』[0579c21] 「天",
    "T17n0754_001:0579c22": "帝白曰：『修菩薩道，應行何法？』野干答曰：『曾聞",
    "T17n0754_001:0579c23": "師說，求佛道者從元而起，先當廣學諸法",
    "T17n0754_001:0579c24": "因緣，解因緣故信心堅固，信根力故能起",
    "T17n0754_001:0579c25": "精進，精進力故不起一切惡業因緣，純善之",
    "T17n0754_001:0579c26": "心無放逸故智慧成就，智慧力故總攝一切",
    "T17n0754_001:0579c27": "三十七品助菩提道。』",
    "T17n0754_001:0579c28": "[0579c28] 「天帝問曰：『如尊教者，三十七品其義弘深，非",
    "T17n0754_001:0579c29": "是&#x9E81;懷卒能得了，云何得入菩薩道行？』野干",
    "T17n0754_001:0580a01": "答曰：『曾聞師說，修菩薩道者先以方便調伏",
    "T17n0754_001:0580a02": "諸根。何謂方便？謂六波羅蜜、四無量心，是名",
    "T17n0754_001:0580a03": "方便調伏諸根。』[0580a03] 「天帝白曰：『六波羅蜜，其義云",
    "T17n0754_001:0580a04": "何？唯願說之。』野干答曰：『第一布施，破慳貪",
    "T17n0754_001:0580a05": "心，無遺惜故。二者守善，不行惡故。三者遭",
    "T17n0754_001:0580a06": "逢惡事心能堪忍，不懷報故。四者精進修行",
    "T17n0754_001:0580a07": "道業，不懈退故。五者收攝其心，不邪念故。六",
    "T17n0754_001:0580a08": "者修習智慧，照除煩惱無明闇故。是則名為",
    "T17n0754_001:0580a09": "六波羅蜜。六波羅蜜方便之力，調伏諸根。",
    "T17n0754_001:0580a10": "復有四事，調伏諸根。何謂為四？一者慈心，二",
    "T17n0754_001:0580a11": "者悲心，三者喜心，四者捨心。是為四事，名無",
    "T17n0754_001:0580a12": "量心。』[0580a12] 「天帝問曰：『云何行慈？』野干答曰：『見苦",
    "T17n0754_001:0580a13": "厄人，當起慈心，為作救護，皆令得所。何謂為",
    "T17n0754_001:0580a14": "悲？見諸眾生，無明愛故造生死業，五道受",
    "T17n0754_001:0580a15": "苦不能自免，是故我今不應懈怠，當勤精",
    "T17n0754_001:0580a16": "進修習智慧速成佛道，得佛道已，當以智",
    "T17n0754_001:0580a17": "慧光明照除眾生無明黑闇，令見大明免眾",
    "T17n0754_001:0580a18": "苦縛；雖未成佛，凡所施為一切善業，迴施",
    "T17n0754_001:0580a19": "眾生令得安樂，眾生有罪我當代受。是名悲",
    "T17n0754_001:0580a20": "心。何謂為喜？若見世人修行善業求三乘果，",
    "T17n0754_001:0580a21": "勸助隨喜；見受樂人，心亦隨喜；見端政人、",
    "T17n0754_001:0580a22": "見勇健人、見富貴人、見智慧人、見慈心人、見",
    "T17n0754_001:0580a23": "孝順人，以要言之，一切善人勸助隨喜。是",
    "T17n0754_001:0580a24": "為喜心。何謂為捨？凡所施為一切功德，",
    "T17n0754_001:0580a25": "行恩於人不望現報、不望生報、不望後報。是",
    "T17n0754_001:0580a26": "名為捨。成就四事，名四無量心。眾生無量",
    "T17n0754_001:0580a27": "故，慈心無量；眾生無量故，悲亦無量；眾生無",
    "T17n0754_001:0580a28": "量故，喜亦無量；眾生無量故，捨亦無量。是故",
    "T17n0754_001:0580a29": "名為四無量心。連前六度，名十波羅蜜。十波",
    "T17n0754_001:0580b01": "羅蜜總攝一切菩薩道行。』[0580b01] 「時天帝釋聞野",
    "T17n0754_001:0580b02": "干說十善行法功德因緣，復聞菩薩行菩提",
    "T17n0754_001:0580b03": "道因緣義趣，疑網結解，歡喜踊躍充遍其身，",
    "T17n0754_001:0580b04": "即與八萬侍從諸天，更起修敬，叉手合掌白",
    "T17n0754_001:0580b05": "野干曰：『弟子今日，八萬諸天一心同時發菩",
    "T17n0754_001:0580b06": "提心。如和上說菩薩道行，當具奉行。唯願",
    "T17n0754_001:0580b07": "和上，隨喜聽許。』野干答曰：『宜知是時，斯則",
    "T17n0754_001:0580b08": "是其本心所望。』[0580b08] 「於是天帝白野干曰：『和上",
    "T17n0754_001:0580b09": "飲食，法用云何？唯願教示，當設供養。』野干答",
    "T17n0754_001:0580b10": "曰：『其所食法，不中人聞。何以故？罪業因緣，",
    "T17n0754_001:0580b11": "所食之物極是不淨，形似畜生，不異餓鬼，",
    "T17n0754_001:0580b12": "幸可不須問其所食物。』天帝白曰：『和上飲",
    "T17n0754_001:0580b13": "食，好亦當示，惡亦當語，弟子今當隨所便宜",
    "T17n0754_001:0580b14": "施設供養。』野干答曰：『常食師子虎狼屎尿，及",
    "T17n0754_001:0580b15": "食塚間死人骸骨、弊衣皮革，脫不能得如斯",
    "T17n0754_001:0580b16": "之食，飢窮所逼亦食泥土。罪苦果報，從生",
    "T17n0754_001:0580b17": "至死雖食不淨，未曾充飽。』[0580b17] 「時天帝釋及諸天",
    "T17n0754_001:0580b18": "眾，聞野干說飲食之相，悲哀感結，涕淚傷心，",
    "T17n0754_001:0580b19": "白野干曰：『弟子現欲施設供養，如師言者，",
    "T17n0754_001:0580b20": "所願不果，非可如何。今還天宮，當作何方報",
    "T17n0754_001:0580b21": "師重恩？』野干答曰：『汝等今者從我聞法，還於",
    "T17n0754_001:0580b22": "天上展轉教化開悟諸天，不問男女乃至一",
    "T17n0754_001:0580b23": "人令信受行，非但報我亦報一切諸佛之恩，",
    "T17n0754_001:0580b24": "隨所教化而自增長諸天福德，何況教化開",
    "T17n0754_001:0580b25": "悟多人，功報無量。』諸天起立，白野干曰：『弟",
    "T17n0754_001:0580b26": "子之徒今還天宮，未審和上何時當捨此",
    "T17n0754_001:0580b27": "罪報身得生天堂共相見也？』野干答曰：『限至",
    "T17n0754_001:0580b28": "七日，當捨罪身生兜率天，汝等便可願生彼",
    "T17n0754_001:0580b29": "天。何以故？兜率天中多有菩薩說法教化，",
    "T17n0754_001:0580c01": "為諸天人求佛道故。』[0580c01] 「天帝白曰：『如尊教者，",
    "T17n0754_001:0580c02": "弟子眷屬於忉利天福盡命終，皆應生彼",
    "T17n0754_001:0580c03": "兜率陀天，與師相見奉持教授，誓如今也。』",
    "T17n0754_001:0580c04": "說是語已，以天花香散野干上，於是別去。[0580c04] 「諸",
    "T17n0754_001:0580c05": "天去已，於時野干不離本坐，一心專念十善",
    "T17n0754_001:0580c06": "行法，不行求食。七日命終生兜率天，為天",
    "T17n0754_001:0580c07": "王子，復識宿命，復以十善教化諸天。」",
    "T17n0754_001:0580c08": "[0580c08] 佛告王曰：「爾時野干，即我身是。時天帝釋，舍",
    "T17n0754_001:0580c09": "利弗是。時阿逸多教授大師憂波達者，彌勒",
    "T17n0754_001:0580c10": "是也。八萬諸天者，今娑婆國土八萬菩薩不",
    "T17n0754_001:0580c11": "退者是。」[0580c11] 佛言：「大王！憶念往昔從初發意修",
    "T17n0754_001:0580c12": "菩提行乃至無生，於其中間，常與彌勒、舍利",
    "T17n0754_001:0580c13": "弗等為求法故勤加精進，不顧軀命追逐明",
    "T17n0754_001:0580c14": "師，親近奉侍，研精學問，成就智慧。智慧力",
    "T17n0754_001:0580c15": "故，於五道中隨所生處，教化成就無量眾",
    "T17n0754_001:0580c16": "生令得度苦。至今成佛，皆由波若智慧方",
    "T17n0754_001:0580c17": "便，斷除一切結習因緣，成等正覺。復以智慧，",
    "T17n0754_001:0580c18": "於娑婆國土教化眾生，度三有苦。是故我說",
    "T17n0754_001:0580c19": "波若智慧，有四名義。」[0580c19] 時波斯匿王及其眷",
    "T17n0754_001:0580c20": "屬，聞佛說已，心意開解，更起作禮，歡喜踊",
    "T17n0754_001:0580c21": "躍，倚立合掌而白佛言：「世尊！今來見佛，快",
    "T17n0754_001:0580c22": "得善利，聽佛說法，不知疲懈。所以者何？世尊",
    "T17n0754_001:0580c23": "先說，四真諦法、十二因緣，出世間道，情根",
    "T17n0754_001:0580c24": "鈍故慌慌不解，以不解故身體疲懈。今聞佛",
    "T17n0754_001:0580c25": "說菩薩行法，雖未全解，心甚愛樂，渴仰欲聞，",
    "T17n0754_001:0580c26": "情無厭足。弟子今欲發菩提心求無上道，唯",
    "T17n0754_001:0580c27": "願世尊哀愍聽許，教示菩薩所行法度，當如",
    "T17n0754_001:0580c28": "說行。」",
    "T17n0754_001:0580c29": "[0580c29] 佛告王曰：「菩薩法行，如上所說，身口意業",
    "T17n0754_001:0581a01": "十善道行，十波羅蜜總攝一切助佛道法，",
    "T17n0754_001:0581a02": "汝能行乎？」[0581a02] 王曰：「如世尊說，十善行法，心道三",
    "T17n0754_001:0581a03": "法難得護持。當云何受，令不漏失？」[0581a03] 佛告王",
    "T17n0754_001:0581a04": "曰：「世人心&#x9E81;，譬如&#x7328;猴，為諸煩惱風所動轉，",
    "T17n0754_001:0581a05": "是故欲行十善道者不得遲久，欲修十善當",
    "T17n0754_001:0581a06": "限三時。何謂三時？從晨至食，名為上時；經一",
    "T17n0754_001:0581a07": "食頃，名為中時；行百步時，名為下時。受十善",
    "T17n0754_001:0581a08": "法，隨其所堪，於一時中將護其心，堅持三",
    "T17n0754_001:0581a09": "戒無令漏失，是則名為修行十善。」[0581a09] 王曰：「如世",
    "T17n0754_001:0581a10": "尊說，限三時持十善行者，其功蓋微，云何生",
    "T17n0754_001:0581a11": "福？」[0581a11] 佛告王曰：「人修十善，時節雖促，功報彌",
    "T17n0754_001:0581a12": "廣。何以故？心道三戒難守護故，雖少時持，",
    "T17n0754_001:0581a13": "果報無量。譬如有人於百年中積聚薪草，以",
    "T17n0754_001:0581a14": "火焚之須臾滅盡。是故當知，少時修善，能滅",
    "T17n0754_001:0581a15": "無量惡業重罪。又如攢火，加勤用力須臾",
    "T17n0754_001:0581a16": "得火，火之功力能燒天下草木叢林，須盡",
    "T17n0754_001:0581a17": "乃息。大王當知，人修十善亦復如是，須臾之",
    "T17n0754_001:0581a18": "功能滅無量惡業重罪，能令行者起菩提芽，",
    "T17n0754_001:0581a19": "萌芽成故漸漸增長至成佛果。」",
    "T17n0754_001:0581a20": "[0581a20] 王聞是已更起作禮，甚大欣慶得未曾有，白",
    "T17n0754_001:0581a21": "世尊曰：「弟子今者大得善利。所以者何？聞世",
    "T17n0754_001:0581a22": "尊說，修十善道功德因緣，能令眾生成菩",
    "T17n0754_001:0581a23": "提芽。弟子今者志樂菩提，當勤修行，心不",
    "T17n0754_001:0581a24": "退&#x5374;。」[0581a24] 佛說是時，隨從王者群臣吏民、後宮",
    "T17n0754_001:0581a25": "夫人，四部弟子，天、龍、鬼神、人非人等，五",
    "T17n0754_001:0581a26": "千餘人，皆發無上菩提道意。[0581a26] 爾時波斯匿王",
    "T17n0754_001:0581a27": "國大夫人，出入行來常使四人，名扇提羅",
    "T17n0754_001:0581a28": "(扇提羅者漢言石女，無男女根故名石女)，最大筋力，令此四人",
    "T17n0754_001:0581a29": "擔皇后輿。皇后所乘七寶輦輿，留在祇洹",
    "T17n0754_001:0581b01": "精舍門外，&#x52C5;諸黃門令守護之。黃門轉令四",
    "T17n0754_001:0581b02": "扇提羅守夫人輿，其身自往佛邊聽法。扇提",
    "T17n0754_001:0581b03": "羅等各於輿下睡眠不識。[0581b03] 時有凶人，偷取",
    "T17n0754_001:0581b04": "夫人珍寶輦輿一摩尼珠。爾時黃門，暫出看",
    "T17n0754_001:0581b05": "輿，不見寶珠，心中惶怖，懼夫人責，問石女",
    "T17n0754_001:0581b06": "言：「使汝守輿，何故偷珠？」各各答言：「實不偷",
    "T17n0754_001:0581b07": "也。」黃門大怒，鞭打石女，苦痛徹骨。時有一",
    "T17n0754_001:0581b08": "石女，自審不偷橫受楚毒，奔走逃突入精舍",
    "T17n0754_001:0581b09": "中，稱怨大喚，眾皆聞之莫知所由。",
    "T17n0754_001:0581b10": "[0581b10] 佛語阿難：「汝可出往彼黃門所，無令橫鞭無",
    "T17n0754_001:0581b11": "過之人。何以故？此四石女者，乃是皇后前世",
    "T17n0754_001:0581b12": "之師，自無過罪何以橫鞭，自造後世惡業因",
    "T17n0754_001:0581b13": "緣？」[0581b13] 是時皇后聞佛此語，即起恭敬，合掌白",
    "T17n0754_001:0581b14": "佛：「如世尊說，四擔輿石女，乃是皇后前世時",
    "T17n0754_001:0581b15": "師。迷意不解，惟願世尊，說其因緣，令諸會",
    "T17n0754_001:0581b16": "眾普得聞知。」[0581b16] 佛告皇后：「喚石女來，於世尊前",
    "T17n0754_001:0581b17": "驗其虛實。」[0581b17] 皇后奉命，即遣黃門攝之將來。時",
    "T17n0754_001:0581b18": "四石女，見佛叩頭啼哭，長跪合掌，白世尊",
    "T17n0754_001:0581b19": "曰：「實不偷珠，有何因緣橫羅此罪，鞭打楚",
    "T17n0754_001:0581b20": "痛，身體破壞。」[0581b20] 世尊告言：「罪業因緣，自身所",
    "T17n0754_001:0581b21": "造，非父母為，非從天墮。人行善惡，受苦樂",
    "T17n0754_001:0581b22": "報，如響應聲。貪現前利，心行邪諂，不知後",
    "T17n0754_001:0581b23": "世累劫受殃。夫惡從心生，反以自賊，如鐵生",
    "T17n0754_001:0581b24": "垢，消毀其形。」[0581b24] 王叉手白佛：「前後說法，皆有",
    "T17n0754_001:0581b25": "因緣，今四石女，先世本末有何因緣？願佛",
    "T17n0754_001:0581b26": "為說，開悟盲冥多所利益，眾人蒙祐。」◎",
    "T17n0754_001:0581b27": "[0581b27] ◎佛告王曰：「欲聞者善，著心諦聽，吾今說",
    "T17n0754_001:0581b28": "之。」"
}