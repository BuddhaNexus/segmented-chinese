{
    "X15n0300_004:0164a08": "大佛頂如來密因修證了義諸菩薩萬行首楞嚴經",
    "X15n0300_004:0164a09": "纂註卷第四",
    "X15n0300_004:0164a10": "唐 天竺沙門 般剌密諦 譯",
    "X15n0300_004:0164a11": "唐 烏萇國沙門彌伽釋迦譯語",
    "X15n0300_004:0164a12": "唐菩薩戒弟子前正議大夫同中",
    "X15n0300_004:0164a13": "書門下平章事清河房融筆受",
    "X15n0300_004:0164a14": "明 檇李沙門 真界 纂註",
    "X15n0300_004:0164a15": "[0164a15] 上阿難等惑銷心悟。故說偈讚佛。富樓那尚紆疑",
    "X15n0300_004:0164a16": "執。故又發起後章之問也。然法本無生。因妄有生。",
    "X15n0300_004:0164a17": "相本無相。因迷執相。而富樓那由不達法本無生。",
    "X15n0300_004:0164a18": "則不知因妄有生。故問云何忽生。不了相本無相。",
    "X15n0300_004:0164a19": "則不達諸相&#x8657;妄。故問水火等不相陵滅。此皆不",
    "X15n0300_004:0164a20": "達第一義諦而問。故世尊即許宣真勝義性。由是",
    "X15n0300_004:0164a21": "而知下文雖示因妄有生。意顯無生。雖示循發之",
    "X15n0300_004:0164a22": "相。意顯無相。故環師謂即山河萬象。宣勝義中真",
    "X15n0300_004:0164a23": "勝義性也。而資中謂世尊所說。惟俗諦生滅之相。",
    "X15n0300_004:0164a24": "故以不空如來藏收之。殊不知世尊既云因妄有",
    "X15n0300_004:0164b01": "生。則知妄無自性。生即無生。豈非緣起之相而本",
    "X15n0300_004:0164b02": "自無生乎。既云循業發相。則知七大&#x8657;妄。全一真",
    "X15n0300_004:0164b03": "妙覺明。故法法本然周&#x5FA7;法界也。豈說俗諦生滅",
    "X15n0300_004:0164b04": "之法哉。",
    "X15n0300_004:0164b05": "[0164b05] 爾時富樓那彌多羅尼子(至)所說法音尚紆疑悔。",
    "X15n0300_004:0164b06": "[0164b06] 引前所說以敘疑也。蓋前示陰入處界等皆如來",
    "X15n0300_004:0164b07": "藏清淨本然。是即相以示無相即生以示無生。故",
    "X15n0300_004:0164b08": "云敷演第一義諦。富樓那無明未盡。不了第一義",
    "X15n0300_004:0164b09": "諦。故譬聾人百步聞蚋。以第一法才猶昧。則中下",
    "X15n0300_004:0164b10": "之機難無疑惑。故下呈疑以請也。",
    "X15n0300_004:0164b11": "[0164b11] 世尊若復世間一切根塵(至)次第遷流終而復始。",
    "X15n0300_004:0164b12": "[0164b12] 此正陳所疑也。疑云。清淨宜無諸相。本然宜無遷",
    "X15n0300_004:0164b13": "流。云何忽生諸相。次第遷流耶。此即不達因妄有",
    "X15n0300_004:0164b14": "生。因妄相續而問也。問意有二。云何下。問生起。次",
    "X15n0300_004:0164b15": "第下。問相續。故下先約一念之迷以示忽生之相。",
    "X15n0300_004:0164b16": "次即詳示三種相續之相也。",
    "X15n0300_004:0164b17": "[0164b17] 又如來說地水火風(至)斂渴如來無上慈誨。",
    "X15n0300_004:0164b18": "[0164b18] 疑云。水處不能容火。地處不能容空。云何相&#x5FA7;不",
    "X15n0300_004:0164b19": "相陵滅耶。此由不達相本&#x8657;妄而問。故下如來即",
    "X15n0300_004:0164b20": "以&#x8657;空非相而不拒諸相。真覺本非七大而不礙",
    "X15n0300_004:0164b21": "七大示之。意顯循業發現之相本自&#x8657;妄。不應詰",
    "X15n0300_004:0164b22": "其相陵滅也。",
    "X15n0300_004:0164b23": "[0164b23] 爾時世尊告富樓那(至)欽佛法音默然承聽。",
    "X15n0300_004:0164b24": "[0164b24] 因其不達第一義諦。故許宣真勝義性也。所謂勝",
    "X15n0300_004:0164c01": "義諦中真勝義性者。即前所明第一義諦也。由富",
    "X15n0300_004:0164c02": "樓那不達此義。致生前問。故如來即許宣真勝義",
    "X15n0300_004:0164c03": "性。令二乘聞此。契真性而起真修。故云令汝二乘",
    "X15n0300_004:0164c04": "皆獲一乘寂滅場地。真阿練若正修行處。阿練若",
    "X15n0300_004:0164c05": "云無喧雜。以悟無生。了無喧雜故。依此而修。是謂",
    "X15n0300_004:0164c06": "正修行處。",
    "X15n0300_004:0164c07": "[0164c07] 佛言富樓那如汝所言(至)為覺不明稱為明覺。",
    "X15n0300_004:0164c08": "[0164c08] 將示因妄有生。而即其所聞互融之理。以詰明不",
    "X15n0300_004:0164c09": "明者。意在引其認明墮妄以為生法之端也。蓋性",
    "X15n0300_004:0164c10": "覺妙明。即妙而明。非不明也。本覺明妙。即明而妙。",
    "X15n0300_004:0164c11": "又非明也。富樓那雖聞其言而不達其理。即認明",
    "X15n0300_004:0164c12": "為覺。故曰若此不明則無所明矣。如謂富樓那認",
    "X15n0300_004:0164c13": "覺不明者。此一失也。因立所明。故佛示云。有所非",
    "X15n0300_004:0164c14": "覺。無所非明。則知明與不明。皆非真覺妙明。而圓",
    "X15n0300_004:0164c15": "師則以有所明為妄。無所明是真。故解云無所則",
    "X15n0300_004:0164c16": "無妄明者。此二失也。因認明立所。&#x8657;空世界等由",
    "X15n0300_004:0164c17": "是生焉。故云無同異中熾然成異等。是則因動以",
    "X15n0300_004:0164c18": "發相。因妄而忽生。乃現相也。岳師指因明立所等",
    "X15n0300_004:0164c19": "為三細。指無同異等為六麤者。此三失也。如是擾",
    "X15n0300_004:0164c20": "亂等一節。乃牒前三細而引起六麤。故云如是擾",
    "X15n0300_004:0164c21": "亂相待生勞等。岳師指為牒前三細六麤者。此四",
    "X15n0300_004:0164c22": "失也。然下文皆依經正意解釋。恐有欲知會解與",
    "X15n0300_004:0164c23": "今註異同。故此明示。",
    "X15n0300_004:0164c24": "[0164c24] 富樓那言若此不明名為覺者則無所明。",
    "X15n0300_004:0165a01": "[0165a01] 富樓那由不明真覺本非明不明。故一念妄動。認",
    "X15n0300_004:0165a02": "明立所。故曰。若此不明。則無所明。此即無明為因",
    "X15n0300_004:0165a03": "生三細也。蓋不明真覺。即無明也。動即業相。認即",
    "X15n0300_004:0165a04": "轉相。所即現相。三相既現。無窮妄業由是而生。故",
    "X15n0300_004:0165a05": "下云。覺非所明。因明立所。所既妄立。生汝妄能等。",
    "X15n0300_004:0165a06": "[0165a06] 佛言若無所明則無明覺(至)性覺必明妄為明覺。",
    "X15n0300_004:0165a07": "[0165a07] 牒上以明覺非有無也。若無所明。則無明覺。此二",
    "X15n0300_004:0165a08": "句乃總牒所計。若汝執言。必有所明方稱明覺。若",
    "X15n0300_004:0165a09": "無所明無明覺者。佛即示云。有所非覺。無所非明。",
    "X15n0300_004:0165a10": "則有明無明。皆非真覺也。無明下。釋上覺非有無",
    "X15n0300_004:0165a11": "也。以無明又非覺湛明性。必明則妄為明覺。故知",
    "X15n0300_004:0165a12": "真覺本非有無矣。",
    "X15n0300_004:0165a13": "[0165a13] 覺非所明因明立所(至)因此復立無同無異。",
    "X15n0300_004:0165a14": "[0165a14] 此明前一念之迷生三細也。夫性覺之體。本無能",
    "X15n0300_004:0165a15": "所。亦無同異。由無明故。一念妄動。認明立所。能所",
    "X15n0300_004:0165a16": "斯立。同異即形。因明立所。所立由於汝能。能所同",
    "X15n0300_004:0165a17": "時。說有先後耳。既有所明。則無同異中。熾然成異",
    "X15n0300_004:0165a18": "矣。異彼所異。因異異立同。故云因異立同。同異發",
    "X15n0300_004:0165a19": "明。即有無同無異。故云因此復立無同無異。然此",
    "X15n0300_004:0165a20": "三相。以言不頓彰。故相因而說。說雖先後。起即同",
    "X15n0300_004:0165a21": "時。所感外器&#x8657;空。及有情根。一念頓現。亦非先後。",
    "X15n0300_004:0165a22": "應知此三。昏未動時。是靜是同。為&#x8657;空體。動即成",
    "X15n0300_004:0165a23": "異。為世界體。認明立所。與昏動異。即眾生體也。",
    "X15n0300_004:0165a24": "[0165a24] 如是擾亂相待生勞(至)由是引起塵勞煩惱。",
    "X15n0300_004:0165b01": "[0165b01] 牒前三細。復起六麤也。如是擾亂者。牒前因無明",
    "X15n0300_004:0165b02": "故。一念妄動。性真於是擾亂。此牒業相也。相待生",
    "X15n0300_004:0165b03": "勞者。牒前能所等相待而生勞相。能即轉相。所等",
    "X15n0300_004:0165b04": "即現相。勞即智相。相續相也。勞久發塵者。即由上",
    "X15n0300_004:0165b05": "二相。發起執取。計名字相也。自相渾濁者。智等四",
    "X15n0300_004:0165b06": "相。混雜真性。故名為渾。汩清淨體。令失明潔。故名",
    "X15n0300_004:0165b07": "為濁也。由是下。牒由三細引起四麤。故云塵勞煩",
    "X15n0300_004:0165b08": "惱。此四正是煩惱之體。下業果眾生。即後二麤也。",
    "X15n0300_004:0165b09": "[0165b09] 起為世界靜成&#x8657;空(至)彼無同異真有為法。",
    "X15n0300_004:0165b10": "[0165b10] 此明前一念昏動成三相也。起即是動。動即成異。",
    "X15n0300_004:0165b11": "動為世體。異為界體。則世界由動異所成。故云起",
    "X15n0300_004:0165b12": "為世界。靜即同相。形前起動。故名為靜。即&#x8657;空之",
    "X15n0300_004:0165b13": "體也。以&#x8657;空由對動之靜所成立故。故云靜成&#x8657;",
    "X15n0300_004:0165b14": "空。&#x8657;空下二句。牒明二相。彼無下。指前對同異之",
    "X15n0300_004:0165b15": "無同異名有為法。即眾生也。此蓋由內心一念妄",
    "X15n0300_004:0165b16": "動。有同異無同無異故。於外即成&#x8657;空世界及眾",
    "X15n0300_004:0165b17": "生也。前問云何忽生山河大地諸有為相。此既因",
    "X15n0300_004:0165b18": "動發相。即是因妄而忽生山河大地諸有為相也。",
    "X15n0300_004:0165b19": "[0165b19] 覺明空昧相待成搖(至)以是因緣世界相續。",
    "X15n0300_004:0165b20": "[0165b20] 上就一念之迷。已示忽生之相。此下詳示相續之",
    "X15n0300_004:0165b21": "相也。覺明空昧等者。謂由一念之迷。不覺妄動。動",
    "X15n0300_004:0165b22": "與空昧。一明一昧。一動一靜。相待不息。於內生滅",
    "X15n0300_004:0165b23": "即名為搖。於外即成風輪初起。是故世界之初。風",
    "X15n0300_004:0165b24": "輪為始。世界最下。依風輪住。故曰執持世界。因空",
    "X15n0300_004:0165c01": "生搖。牒上文也。堅執覺明。遂立質礙。故曰堅明立",
    "X15n0300_004:0165c02": "礙。於內即是堅執覺明。於外即成金輪次起。故云",
    "X15n0300_004:0165c03": "彼金寶者明覺立堅。大地最下。依金輪住。故曰保",
    "X15n0300_004:0165c04": "持國土。堅覺下二句。指前二性為生火之由。於內",
    "X15n0300_004:0165c05": "則生滅不停。堅執不捨。於外則動搖不息。堅剛難",
    "X15n0300_004:0165c06": "壞。互相摩觸。而有火生。如取火法。鑽燧與木。一堅",
    "X15n0300_004:0165c07": "一動。火能鎔散。成熟萬物。故云為變化性。寶明下。",
    "X15n0300_004:0165c08": "於內則堅執覺明。懆心熾盛。於外則寶潤火蒸。遂",
    "X15n0300_004:0165c09": "成流水也。如世蒸物。必有汗流。火騰下。水交於火。",
    "X15n0300_004:0165c10": "火交於水。其勢相敵。而立於物。故曰交發立堅。溼",
    "X15n0300_004:0165c11": "為巨海。水降之所立也。乾為洲潬。火騰之所立也。",
    "X15n0300_004:0165c12": "以是下。明水火氣分。水劣火為山。土劣水為木。燄",
    "X15n0300_004:0165c13": "融明水火氣分。燒絞明土水氣分也。遞相為種者。",
    "X15n0300_004:0165c14": "如明昧相待。為風輪種。因搖立礙。為金輪種。風金",
    "X15n0300_004:0165c15": "相摩。為火大種。金火復為水大種。火水又為海洲",
    "X15n0300_004:0165c16": "種。水土復為草木種。此世界相續之由也。然此約",
    "X15n0300_004:0165c17": "覺明堅執而發生世界。下約覺明所妄以發明眾",
    "X15n0300_004:0165c18": "生。則知世界眾生。皆無越一念之迷而生也。",
    "X15n0300_004:0165c19": "[0165c19] 復次富樓那明妄非他(至)同業相纏合離成化。",
    "X15n0300_004:0165c20": "[0165c20] 此即前因明立所之妄。明眾生相續之本也。明妄",
    "X15n0300_004:0165c21": "非他覺明為咎等者。明妄即前所明之妄。此妄非",
    "X15n0300_004:0165c22": "他。只由迷心妄動。方有所明。故云覺明為咎。所妄",
    "X15n0300_004:0165c23": "既立。遂使六根成礙。故明理不能超越矣。蓋明妄",
    "X15n0300_004:0165c24": "即所妄。所妄即六妄。於內由迷心妄動。故有所明。",
    "X15n0300_004:0166a01": "於外因妄明故。遂立所妄也。以是下。示不踰之相。",
    "X15n0300_004:0166a02": "色香下。牒上不踰之義以明業性。謂見聞覺知。元",
    "X15n0300_004:0166a03": "一圓融清淨寶覺。但因色等六妄成就。由是分一",
    "X15n0300_004:0166a04": "圓融寶覺。而為見覺聞知。既有根塵而為業性。則",
    "X15n0300_004:0166a05": "發起妄業。於是同業相纏。合離成化。此六道四生",
    "X15n0300_004:0166a06": "之始也。同業即胎卵類。因父母己三者業同。故相",
    "X15n0300_004:0166a07": "纏著而有生。合離即溼化類。不因父母。但由己業。",
    "X15n0300_004:0166a08": "或合溼而成形。即蠢蝡也。或離異而托化。如天獄",
    "X15n0300_004:0166a09": "等類也。",
    "X15n0300_004:0166a10": "[0166a10] 見明色發明見想成(至)以是因緣眾生相續。",
    "X15n0300_004:0166a11": "[0166a11] 此明眾生相續之由也。見明色發者。謂妄心見妄",
    "X15n0300_004:0166a12": "境。即是中陰見父母境也。明見想成者。謂明見父",
    "X15n0300_004:0166a13": "母之境而想成。即由境生情也。異見下。謂男子投",
    "X15n0300_004:0166a14": "胎。則父是所憎境。母是所愛境。女子投胎反此。以",
    "X15n0300_004:0166a15": "愛為輪迴根本。故流愛為種。想為傳命之媒。故納",
    "X15n0300_004:0166a16": "想為胎。交遘發生等者。謂父母交遘為緣。同業之",
    "X15n0300_004:0166a17": "人想愛為因。有此因緣。入胎托質也。俱舍明胎中",
    "X15n0300_004:0166a18": "凡有五位。一七名羯羅藍。此云凝滑。二七名遏蒲",
    "X15n0300_004:0166a19": "曇。此云皰。狀如瘡皰。三七名閉尸。此云&#x8F2D;肉。四七",
    "X15n0300_004:0166a20": "名健南。此云堅肉。五七名&#x9262;羅奢佉。此云形位。今",
    "X15n0300_004:0166a21": "略舉前二。等取餘三。四生之類。卵應於想。胎應於",
    "X15n0300_004:0166a22": "情。溼應於合。化應於離。故曰隨其所應也。情想合",
    "X15n0300_004:0166a23": "離更相變易者。或情變為想。合變為離。無定業也。",
    "X15n0300_004:0166a24": "卵易為胎。溼易為化。無定質也。故所受報。成升或",
    "X15n0300_004:0166b01": "沈。無定趣也。",
    "X15n0300_004:0166b02": "[0166b02] 富樓那想愛同結愛不能離(至)是等則以盜貪為本。",
    "X15n0300_004:0166b03": "[0166b03] 此指貪愛。明業果之本也。蓋想愛不結。愛則可離。",
    "X15n0300_004:0166b04": "既彼此交結愛不能離。故相生不斷。是等欲貪為",
    "X15n0300_004:0166b05": "本也。貪愛不滋。貪則可止。既彼此交滋。貪不能止。",
    "X15n0300_004:0166b06": "貪必致殺。故相食不斷。是等殺貪為本也。以人下。",
    "X15n0300_004:0166b07": "明盜貪也。殺盜二貪。一往觀之。似無差別。若以負",
    "X15n0300_004:0166b08": "不負義推之。則有別焉。若負命者殺之。即屬殺貪。",
    "X15n0300_004:0166b09": "不負者殺之。即屬盜貪。是知盜必具殺。而殺未必",
    "X15n0300_004:0166b10": "有盜也。故於殺貪。但云遞相吞食。而於盜貪。則云",
    "X15n0300_004:0166b11": "人死為羊等。二者之別。蓋可見矣。且欲貪通乎四",
    "X15n0300_004:0166b12": "生。今正約胎生言之。又胎生復通。今多就人倫辨",
    "X15n0300_004:0166b13": "之。以其易見故也。",
    "X15n0300_004:0166b14": "[0166b14] 汝負我命我還汝債(至)以是因緣業果相續。",
    "X15n0300_004:0166b15": "[0166b15] 此明業果相續之由也。負債。殺盜由也。愛憐。欲貪",
    "X15n0300_004:0166b16": "由也。惟殺下結顯。命債二句。文義互見。如云。汝負",
    "X15n0300_004:0166b17": "我命。汝還我命。我負汝債。我還汝債。愛憐二句。亦",
    "X15n0300_004:0166b18": "應互見。",
    "X15n0300_004:0166b19": "[0166b19] 富樓那如是三種顛倒相續(至)因此&#x8657;妄終而復始。",
    "X15n0300_004:0166b20": "[0166b20] 總牒前文。結答世界眾生業果。皆由不覺一念妄",
    "X15n0300_004:0166b21": "動。認明立所發生。故云。皆是覺明。明了知性。因了",
    "X15n0300_004:0166b22": "發相也。蓋覺明。即無明業相。明了知性。即認明為",
    "X15n0300_004:0166b23": "覺之轉相。因了發相。即現相。前問云何忽生山河",
    "X15n0300_004:0166b24": "大地諸有為相。此既因了發相。即是從妄見生山",
    "X15n0300_004:0166c01": "河大地諸有為相。故起信云。依能見故。境界妄現",
    "X15n0300_004:0166c02": "也。次第遷流。即由生而滅。終而復始。即滅而復生。",
    "X15n0300_004:0166c03": "然則三種相續。既從妄有。妄無自性。全體無生。是",
    "X15n0300_004:0166c04": "以雖示有生。意顯無生也。若悟無生。則知根塵處",
    "X15n0300_004:0166c05": "界。皆如來藏清淨本然矣。豈俗諦生滅之法哉。",
    "X15n0300_004:0166c06": "[0166c06] 富樓那言若此妙覺(至)有為習漏何當復生。",
    "X15n0300_004:0166c07": "[0166c07] 眾生覺體。與佛無別。無端忽生諸有為相。則如來",
    "X15n0300_004:0166c08": "既證空覺。何時復生諸有耶。此由富樓那不達諸",
    "X15n0300_004:0166c09": "法本來常自寂滅。於寂滅中起生滅見。故問山河",
    "X15n0300_004:0166c10": "大地等何當復生。如來乃就其生滅之見破之。故",
    "X15n0300_004:0166c11": "下引喻。以明覺不復迷。滅不復生也。若就本來寂",
    "X15n0300_004:0166c12": "滅。則何滅何生。何迷何覺。故知下文所示。誠夢中",
    "X15n0300_004:0166c13": "說夢耳。",
    "X15n0300_004:0166c14": "[0166c14] 佛告富樓那譬如迷人(至)覺迷迷滅覺不生迷。",
    "X15n0300_004:0166c15": "[0166c15] 此示覺不復迷也。昔本無迷似有迷覺者。謂本無",
    "X15n0300_004:0166c16": "有迷。無始之迷者似迷也。亦無有覺。從迷而覺者",
    "X15n0300_004:0166c17": "似覺也。迷既覺矣。豈覺更生迷哉。",
    "X15n0300_004:0166c18": "[0166c18] 亦如翳人見空中華(至)何當更出山河大地。",
    "X15n0300_004:0166c19": "[0166c19] 此示滅不復生也。翳喻妄見。華喻山河。空華滅地",
    "X15n0300_004:0166c20": "喻妙空明覺。佛言下。謂既了所喻。何復前疑。",
    "X15n0300_004:0166c21": "[0166c21] 又如金&#x945B;雜於精金(至)菩提涅槃亦復如是。",
    "X15n0300_004:0166c22": "[0166c22] 此示無變無生也。金喻菩提果覺無變。&#x7070;喻涅槃",
    "X15n0300_004:0166c23": "果德無生。果至無變無生。則習漏不生可知矣。此",
    "X15n0300_004:0166c24": "卷之初。富樓那有二問。初問答竟。此下答第二問",
    "X15n0300_004:0167a01": "也。",
    "X15n0300_004:0167a02": "[0167a02] 富樓那又汝問言地水火風(至)而不拒彼諸相發揮。",
    "X15n0300_004:0167a03": "[0167a03] 此牒前問。而示無相不拒諸相也。蓋由富樓那不",
    "X15n0300_004:0167a04": "達相本&#x8657;妄。以水火等不相陵滅而問。故如來即",
    "X15n0300_004:0167a05": "以&#x8657;空非相而不拒諸相。真覺本非七大而不礙",
    "X15n0300_004:0167a06": "七大示之。意顯循業發現之相。本自&#x8657;妄。不應詰",
    "X15n0300_004:0167a07": "其相陵滅也。",
    "X15n0300_004:0167a08": "[0167a08] 所以者何富樓那(至)云何復問不相容者。",
    "X15n0300_004:0167a09": "[0167a09] 此徵辨循業發現諸相&#x8657;妄。喻顯七大之相&#x8657;妄。",
    "X15n0300_004:0167a10": "不應詰其相陵滅也。所以下。示諸相。於意下。明相",
    "X15n0300_004:0167a11": "&#x8657;妄。隨處而發。故曰殊方諸有為相。指明暗等相",
    "X15n0300_004:0167a12": "也。彼指日雲等體。若就明相。彼指日也。餘可例知。",
    "X15n0300_004:0167a13": "且日照時下。辨明不因日生。謂明若因日。十方世",
    "X15n0300_004:0167a14": "界同日色時。則空中應無日矣。云何空中更見圓",
    "X15n0300_004:0167a15": "日。若是空明下。辨明不因空生。當知是明下。示不",
    "X15n0300_004:0167a16": "即不離。以顯明相&#x8657;妄。明相既妄。則暗動等相亦",
    "X15n0300_004:0167a17": "妄。然空中循業發現諸相。既無可指陳。則顯七大",
    "X15n0300_004:0167a18": "循業之相亦妄。不應詰其相陵滅也。若更詰其陵",
    "X15n0300_004:0167a19": "滅。是猶邀空華而結空果矣。觀性下。明性相容。既",
    "X15n0300_004:0167a20": "同一性。法爾相容。云何復問不相容也。",
    "X15n0300_004:0167a21": "[0167a21] 真妙覺明亦復如是(至)若俱發明則有俱現。",
    "X15n0300_004:0167a22": "[0167a22] 此以法合前無相不拒諸相也。真覺不礙七大。如",
    "X15n0300_004:0167a23": "空不拒諸相。皆循業發現之相耳。汝以空明等者。",
    "X15n0300_004:0167a24": "以事言之。如鑿井出空。照燧生火是也。以業言之。",
    "X15n0300_004:0167b01": "如起為世界。靜成&#x8657;空。風金相摩故有火光是也。",
    "X15n0300_004:0167b02": "以心言之。妄起空見。則有空現。地水火風亦復如",
    "X15n0300_004:0167b03": "是。故曰各各發明則各各現。各各謂前後也。俱謂",
    "X15n0300_004:0167b04": "同時也。",
    "X15n0300_004:0167b05": "[0167b05] 云何俱現富樓那(至)宛轉&#x8657;妄無可憑據。",
    "X15n0300_004:0167b06": "[0167b06] 此復舉喻以顯七大之相&#x8657;妄。不應詰其相陵滅",
    "X15n0300_004:0167b07": "也。如一水中現於日影。喻一性中現七大也。日影",
    "X15n0300_004:0167b08": "隨人俱現。以喻七大隨緣俱現。先無準的。不應詰",
    "X15n0300_004:0167b09": "難。喻顯七大&#x8657;妄。不應詰其相陵滅也。",
    "X15n0300_004:0167b10": "[0167b10] 富樓那汝以色空相傾相奪(至)故發塵勞有世間相。",
    "X15n0300_004:0167b11": "[0167b11] 色攝四大。對空成五。前富樓那問地水火風本性",
    "X15n0300_004:0167b12": "圓融。疑水火性不相陵滅。即相傾也。&#x8657;空大地不",
    "X15n0300_004:0167b13": "合相容。即相奪也。既以色空傾奪於如來藏。則如",
    "X15n0300_004:0167b14": "來藏隨為色空。是則背覺合塵。發塵勞相也。以迷",
    "X15n0300_004:0167b15": "失真體。分別緣影。名背覺合塵。了相元妄。觀性元",
    "X15n0300_004:0167b16": "真。名滅塵合覺。",
    "X15n0300_004:0167b17": "[0167b17] 我以妙明不滅不生(至)故發真如妙覺明性。",
    "X15n0300_004:0167b18": "[0167b18] 色空。世間妄相也妙明。真如妙性也。前由著相。故",
    "X15n0300_004:0167b19": "致相傾。即生滅也。此由合性。故致相容。即不生滅",
    "X15n0300_004:0167b20": "也。原夫如來藏體。元一圓融。特由眾生背真合妄。",
    "X15n0300_004:0167b21": "故局促世相之中。遂致相傾相奪。諸佛滅妄合真。",
    "X15n0300_004:0167b22": "故妙得真如之性。所以一多互現。小大相容。現寶",
    "X15n0300_004:0167b23": "剎於毛端。轉法輪於塵裏。事事無礙。法法如如。蓋",
    "X15n0300_004:0167b24": "由觀性元真。故無不容者。一為無量下。總列四句。",
    "X15n0300_004:0167c01": "不動下。別示其相。大中現小之相易明。故略之。滅",
    "X15n0300_004:0167c02": "塵下。結所以也。",
    "X15n0300_004:0167c03": "[0167c03] 而如來藏本妙圓心(至)非常非樂非我非淨。",
    "X15n0300_004:0167c04": "[0167c04] 上答問已竟。此繼之復示三如來藏者。蓋由富樓",
    "X15n0300_004:0167c05": "那不了第一義諦。致生前問。故如來示以此結責",
    "X15n0300_004:0167c06": "也。以第一義諦即空不空如來藏故。非心至非意",
    "X15n0300_004:0167c07": "識界。總非六凡界也。非明無明等。非緣覺界也。緣",
    "X15n0300_004:0167c08": "覺觀十二緣。有生起相。有修斷相。此兼舉之。非苦",
    "X15n0300_004:0167c09": "非集等。非聲聞界也。非智非得者。非二乘理智。得",
    "X15n0300_004:0167c10": "即理也。非檀那等。非菩薩界。先非能趨行。非波羅",
    "X15n0300_004:0167c11": "蜜多者。總非所趣理也。非怛闥阿竭下。非佛界。先",
    "X15n0300_004:0167c12": "非能證人。三號是也。次非所證法。涅槃四德也。怛",
    "X15n0300_004:0167c13": "闥阿竭。云如來。阿羅訶。云應供。三耶三菩。云正&#x5FA7;",
    "X15n0300_004:0167c14": "知。即十號之三也。涅槃是總。四德是別。",
    "X15n0300_004:0167c15": "[0167c15] 以是俱非世出世故。",
    "X15n0300_004:0167c16": "[0167c16] 結上起下也。世結六凡。出世結四聖。以藏理即空。",
    "X15n0300_004:0167c17": "無有十界。故並非之。",
    "X15n0300_004:0167c18": "[0167c18] 即如來藏元明心妙(至)即常即樂即我即淨。",
    "X15n0300_004:0167c19": "[0167c19] 上文俱非。約真諦示如來藏。此文俱即。約俗諦示",
    "X15n0300_004:0167c20": "如來藏。以藏理即無而有。十界宛然故也。",
    "X15n0300_004:0167c21": "[0167c21] 以是俱即世出世故(至)用世語言入佛知見。",
    "X15n0300_004:0167c22": "[0167c22] 此示第一義諦以結責也。蓋第一義諦。非空非有。",
    "X15n0300_004:0167c23": "即性即相。即如來無上菩提及佛知見。由富樓那",
    "X15n0300_004:0167c24": "不達此義。致生前問。故如來即指此以結責也。然",
    "X15n0300_004:0168a01": "此第一義諦。惟佛與佛乃能究盡。登地尚不能明",
    "X15n0300_004:0168a02": "了。云何凡小以所知心測。用世語言以求入哉。",
    "X15n0300_004:0168a03": "[0168a03] 譬如琴瑟箜篌琵琶(至)愛念小乘得少為足。",
    "X15n0300_004:0168a04": "[0168a04] 此釋伏疑也。疑云。寶覺真心無二圓滿。何凡小不",
    "X15n0300_004:0168a05": "能思議耶。釋云。寶覺真心雖各各圓滿。如琴瑟箜",
    "X15n0300_004:0168a06": "篌雖各具妙音。如我舉心海印發光。猶得妙指者。",
    "X15n0300_004:0168a07": "按指妙音隨發。汝暫舉心塵勞先起。如無明指者。",
    "X15n0300_004:0168a08": "不發妙音。心雖無二。所證不同。何能思議。由不下",
    "X15n0300_004:0168a09": "正釋不能思議之由。謂由汝不求覺道愛念小乘。",
    "X15n0300_004:0168a10": "故不能思議也。然於如來則云按指。於富樓那則",
    "X15n0300_004:0168a11": "曰舉心。法喻互顯耳。塵勞。即所知心。海印。即寶覺",
    "X15n0300_004:0168a12": "真心。大集云。閻浮所有色像。大海皆有印文。此喻",
    "X15n0300_004:0168a13": "法身性海。普現一切相也。",
    "X15n0300_004:0168a14": "[0168a14] 富樓那言我與如來(至)自蔽妙明受此淪溺。",
    "X15n0300_004:0168a15": "[0168a15] 躡上各各圓滿之言。以問妄想因也。既悟無二。益",
    "X15n0300_004:0168a16": "曉妄淪。而不知妄之所由。故請窮其因。猶未究竟。",
    "X15n0300_004:0168a17": "以無明未盡故。諸妄圓滅。即極果斷德。獨妙真常。",
    "X15n0300_004:0168a18": "即究竟智德。",
    "X15n0300_004:0168a19": "[0168a19] 佛告富樓那汝雖除疑(至)是人心狂更無他故。",
    "X15n0300_004:0168a20": "[0168a20] 舉事以明妄無因也。汝雖除疑餘惑未盡者。謂因",
    "X15n0300_004:0168a21": "聞前說三疑已除。然不知妄想無因。即餘惑未盡",
    "X15n0300_004:0168a22": "也。演若達多。云祠授。從神乞得故。此即狂人也。愛",
    "X15n0300_004:0168a23": "鏡中頭。責己狂走。喻因執影明。遂迷本真。妄隨流",
    "X15n0300_004:0168a24": "轉。夫引達多照鏡為喻。而言其無故狂走。使知狂",
    "X15n0300_004:0168b01": "走無故。則知妄元無因矣。",
    "X15n0300_004:0168b02": "[0168b02] 佛言妙覺明圓本圓明妙(至)妄性如是因何為在。",
    "X15n0300_004:0168b03": "[0168b03] 結指妄無因也。佛言下。明真本有。既稱下。明妄無",
    "X15n0300_004:0168b04": "因。自諸下。明諸妄相因。迷深不返。如是下。令識妄",
    "X15n0300_004:0168b05": "無因。無有生滅。得菩提下。因富樓那自恨昔遭妄",
    "X15n0300_004:0168b06": "想。而稱世尊諸妄圓滅。似謂迷有所因。請窮其因。",
    "X15n0300_004:0168b07": "故告以此。如彼下。牒喻重顯。令了妄無因。無可滅",
    "X15n0300_004:0168b08": "者。雖然。惑元無而須斷。故下勸其息妄契真也。",
    "X15n0300_004:0168b09": "[0168b09] 汝但不隨分別世間(至)何藉劬勞肯綮修證。",
    "X15n0300_004:0168b10": "[0168b10] 此勸息妄契真。得本妙心也。三緣斷故三因不生",
    "X15n0300_004:0168b11": "者。謂世間眾生業果。緣分別而相續。因分別而得",
    "X15n0300_004:0168b12": "生。汝但不隨分別三種相續。則三緣斷。而三因不",
    "X15n0300_004:0168b13": "生矣。分別不生。狂性自歇。歇即菩提。不從人得。豈",
    "X15n0300_004:0168b14": "藉修證哉。如達多但不隨分別鏡中影子。狂性自",
    "X15n0300_004:0168b15": "歇。頭非外得。豈假狂走而後獲哉。",
    "X15n0300_004:0168b16": "[0168b16] 譬如有人於自衣中(至)方悟神珠非從外得。",
    "X15n0300_004:0168b17": "[0168b17] 此喻妄息真現。不從人得也。蓋五蘊之中具有佛",
    "X15n0300_004:0168b18": "性。因迷不覺。逐境生心。流浪諸趣。受大窮苦。雖然",
    "X15n0300_004:0168b19": "而本性不失。故忽蒙指示。狂心頓歇。即獲本心。致",
    "X15n0300_004:0168b20": "大德用。不從人得也。",
    "X15n0300_004:0168b21": "[0168b21] 即時阿難在大眾中(至)惟垂大悲開發迷悶。",
    "X15n0300_004:0168b22": "[0168b22] 遞躡上文起難。為後學決疑也。世尊現說下。此乃",
    "X15n0300_004:0168b23": "就三種相續中略舉業果。而世界眾生在其間矣。",
    "X15n0300_004:0168b24": "是則舉一該三。本非獨指殺盜婬也。既稱緣斷而",
    "X15n0300_004:0168c01": "因不生。斯正因緣之義。何前言頓棄耶。今棄因緣。",
    "X15n0300_004:0168c02": "則外道自然之說為當矣。故此陳疑請問。以求開",
    "X15n0300_004:0168c03": "發也。",
    "X15n0300_004:0168c04": "[0168c04] 佛告阿難即如城中(至)因緣自然理窮於是。",
    "X15n0300_004:0168c05": "[0168c05] 由計因緣。此即引前事以立理也。謂狂性因緣得",
    "X15n0300_004:0168c06": "除。不狂自然而出。因緣自然之理。盡於此矣。由是",
    "X15n0300_004:0168c07": "下文。以因緣自然等。反覆推破也。",
    "X15n0300_004:0168c08": "[0168c08] 阿難演若達多頭本自然(至)何因緣故怖頭狂走。",
    "X15n0300_004:0168c09": "[0168c09] 此以因緣破自然也。自然者。本自天然。不假因緣",
    "X15n0300_004:0168c10": "也。若本自然。則或狂不狂。無所然而非自然矣。夫",
    "X15n0300_004:0168c11": "何又假照鏡因緣而後狂走。此自然之計墮矣。",
    "X15n0300_004:0168c12": "[0168c12] 若自然頭因緣故狂(至)曾無變易何藉因緣。",
    "X15n0300_004:0168c13": "[0168c13] 此以自然破因緣也。若本自不狂。假因緣故狂。則",
    "X15n0300_004:0168c14": "本自不失。盍假因緣故失。頭既不失。特由狂妄。則",
    "X15n0300_004:0168c15": "因緣之計墮矣。",
    "X15n0300_004:0168c16": "[0168c16] 本狂自然本有狂怖(至)頭本無妄何為狂走。",
    "X15n0300_004:0168c17": "[0168c17] 因阿難於開悟而計因緣。故即引達多之事以例",
    "X15n0300_004:0168c18": "破也。蓋狂心未歇時。既不可謂之因緣自然狂與",
    "X15n0300_004:0168c19": "不狂。則狂心歇而悟菩提。又豈可謂之因緣自然",
    "X15n0300_004:0168c20": "耶。足知因緣之說。誠妄計也。",
    "X15n0300_004:0168c21": "[0168c21] 若悟本頭識知狂走(至)此句方名無戲論法。",
    "X15n0300_004:0168c22": "[0168c22] 此結破所計。詳顯無戲論法也。謂悟本頭而知狂",
    "X15n0300_004:0168c23": "走。則狂走歇。即獲本頭。故我言三緣斷即菩提。因",
    "X15n0300_004:0168c24": "緣自然俱為戲論。且菩提既由緣斷而顯。則菩提",
    "X15n0300_004:0169a01": "亦妄。故云菩提心生生滅心滅此但生滅。滅生俱",
    "X15n0300_004:0169a02": "盡。無功用道。若有自然。因是則名自然心生。生滅",
    "X15n0300_004:0169a03": "心滅。此亦生滅。斯指無生滅者。名為自然。皆即戲",
    "X15n0300_004:0169a04": "論。譬如因有雜和。故說和合。非和合者。稱本然性。",
    "X15n0300_004:0169a05": "皆是對待妄立戲論之法。直使然與非然。合與非",
    "X15n0300_004:0169a06": "合等。謂總饒真妄兩亡。聖凡情盡。執謝見消。一法",
    "X15n0300_004:0169a07": "不立。菩提涅槃尚在遙遠。以究竟果。非修不證故。",
    "X15n0300_004:0169a08": "[0169a08] 菩提涅槃尚在遙遠(至)如恒河沙只益戲論。",
    "X15n0300_004:0169a09": "[0169a09] 此舉果以勸修也。菩提涅槃尚在遙遠者。謂雖多",
    "X15n0300_004:0169a10": "憶持如來清淨妙理。如不勤修。只益戲論。故於菩",
    "X15n0300_004:0169a11": "提涅槃遙遠。清淨妙理。即無戲論法也。",
    "X15n0300_004:0169a12": "[0169a12] 汝雖談說因緣自然(至)遠離世間憎愛二苦。",
    "X15n0300_004:0169a13": "[0169a13] 抑多聞以勸修也。因緣自然。有益於辨。無益於道。",
    "X15n0300_004:0169a14": "多聞第一。有益於名。無益於實。故雖積劫熏持。不",
    "X15n0300_004:0169a15": "如一日修無漏業。無漏業者。首楞嚴真定也。得此",
    "X15n0300_004:0169a16": "定者。永滅諸漏。故能離憎愛苦。令汝解脫者。得離",
    "X15n0300_004:0169a17": "婬室也。祕密妙嚴。即清淨妙理也。",
    "X15n0300_004:0169a18": "[0169a18] 如摩登伽宿為婬女(至)如何自歎尚留觀聽。",
    "X15n0300_004:0169a19": "[0169a19] 明熏修無漏業之速效以結責也。宿因。即歷世貪",
    "X15n0300_004:0169a20": "愛苦因也。由知貪愛苦因而熏修故。或得出纏授",
    "X15n0300_004:0169a21": "記。如何下。結責阿難。令捨苦本。修無漏道。無以貪",
    "X15n0300_004:0169a22": "愛存於聞見也。然自徵心破見已來齊此。皆破執",
    "X15n0300_004:0169a23": "破疑。顯如來藏。令信解真正為因地心。明最初方",
    "X15n0300_004:0169a24": "便竟。又因心既真。斯可圓成果地修證。故前經為",
    "X15n0300_004:0169b01": "見道分者止此。下文別起為修道分也。蓋雖見性",
    "X15n0300_004:0169b02": "真。非修莫證。是以即所悟性。全性成修。故令以湛",
    "X15n0300_004:0169b03": "旋其&#x8657;妄滅生。伏還元覺也。然則上根利器。隨聞",
    "X15n0300_004:0169b04": "獲證。楞嚴大體。亦已備矣。其有中下之器。更俟談",
    "X15n0300_004:0169b05": "行思而修之。故假阿難等請入華屋。於是廣示三",
    "X15n0300_004:0169b06": "摩提路也。",
    "X15n0300_004:0169b07": "[0169b07] 阿難及諸大眾聞佛示誨(至)引諸沈冥出於苦海。",
    "X15n0300_004:0169b08": "[0169b08] 讚謝前法也。惑銷心悟者。謂因緣自然之惑銷。即",
    "X15n0300_004:0169b09": "悟實相本無諸相也。多方誨示。為無上大悲。洗我",
    "X15n0300_004:0169b10": "沈垢。為清淨寶王。",
    "X15n0300_004:0169b11": "[0169b11] 世尊我今雖承如是法音(至)在會一心佇佛慈旨。",
    "X15n0300_004:0169b12": "[0169b12] 失性如旅泊。見性如華屋。見性不修。如獲屋不入。",
    "X15n0300_004:0169b13": "故請示本發心路。及攝伏攀緣之處。冀獲無餘涅",
    "X15n0300_004:0169b14": "槃。入佛知見也。由是下文。先審因地發心。教依不",
    "X15n0300_004:0169b15": "生滅性證無餘果。以示本發心路。次審煩惱根本。",
    "X15n0300_004:0169b16": "令悟圓根而逆彼無始織妄業流。以示攝伏攀緣",
    "X15n0300_004:0169b17": "之處也。",
    "X15n0300_004:0169b18": "[0169b18] 爾時世尊哀愍會中(至)由是始終無壞滅故。",
    "X15n0300_004:0169b19": "[0169b19] 將示本發心路。此先令審因地心也。汝等決定下。",
    "X15n0300_004:0169b20": "牒前請示之意。謂汝等既欲獲大涅槃入佛知見。",
    "X15n0300_004:0169b21": "而請示本發心路及攝攀緣處。即於如來所證妙",
    "X15n0300_004:0169b22": "三摩提不生疲倦矣。以無餘涅槃及佛知見。皆即",
    "X15n0300_004:0169b23": "妙三摩提故。若此。應當先明初心二決定義。云何",
    "X15n0300_004:0169b24": "下。總徵。阿難下。明第一義。先牒問意。應當下。令審",
    "X15n0300_004:0169c01": "因心。為同為異者。謂不生不滅合如來藏為同。以",
    "X15n0300_004:0169c02": "生滅心求常住果為異。生滅心者。即下五濁也。不",
    "X15n0300_004:0169c03": "生不滅。即下元明覺無生滅性也。生滅。例可作之",
    "X15n0300_004:0169c04": "法。不生滅。例空無爛壞。然此云當明二決定義者。",
    "X15n0300_004:0169c05": "即定慧也。即止觀也。是以初審因地發心。云以湛",
    "X15n0300_004:0169c06": "旋其&#x8657;妄滅生。即是明三止。旋其死生根本也。若",
    "X15n0300_004:0169c07": "不以止旋其生滅。則不得無生滅性。依何證涅槃",
    "X15n0300_004:0169c08": "果。故第一義明止。令其依止旋伏生滅。得不生滅。",
    "X15n0300_004:0169c09": "證涅槃果也。次審煩惱根本。云依根逆彼織妄業",
    "X15n0300_004:0169c10": "流。即是明三觀。逆彼煩惱根本也。若不依根發觀。",
    "X15n0300_004:0169c11": "逆彼織妄業流。何能得循圓通。故第二義明觀。令",
    "X15n0300_004:0169c12": "其依根發觀。逆彼業流。得循圓通也。是知止觀二",
    "X15n0300_004:0169c13": "法。乃決定獲無餘涅槃。入佛知見之因。故此云當",
    "X15n0300_004:0169c14": "先明之。下文舉三決定義。但云四戒。而不明定慧。",
    "X15n0300_004:0169c15": "定慧已備此中。故長水以止觀而解二決定義。良",
    "X15n0300_004:0169c16": "有以焉。不然。二決定義之名。何從而得也。",
    "X15n0300_004:0169c17": "[0169c17] 則汝身中堅相為地(至)汝濁五重亦復如是。",
    "X15n0300_004:0169c18": "[0169c18] 此明生滅心也。夫湛圓明體。本無隔礙。亦無渾濁",
    "X15n0300_004:0169c19": "由四大纏縛。分為視聽覺知。從始至終。而有五重",
    "X15n0300_004:0169c20": "渾濁。湛由是分。明由是濁矣。云何下。約喻以明濁",
    "X15n0300_004:0169c21": "相。清水。元明覺性也。塵土。五濁業用也。性不相循。",
    "X15n0300_004:0169c22": "真妄染淨異也。世人取土投水。容貌汩然。喻眾生",
    "X15n0300_004:0169c23": "五濁生滅。汩擾湛圓。使性渾濁。此即總明生滅。下",
    "X15n0300_004:0169c24": "即別明也。",
    "X15n0300_004:0170a01": "[0170a01] 阿難汝見&#x8657;空&#x5FA7;十方界(至)是第一重名為劫濁。",
    "X15n0300_004:0170a02": "[0170a02] 此明空見相織成劫濁也。蓋以見空名劫濁者。謂",
    "X15n0300_004:0170a03": "念不動時。本無空見。亦無時分。何有渾濁之相。只",
    "X15n0300_004:0170a04": "因一念妄動。見空&#x5FA7;界。時即生焉。差別動亂既形。",
    "X15n0300_004:0170a05": "真性由斯而渾濁矣。故以無體無覺空見相織不",
    "X15n0300_004:0170a06": "分。而妄成劫濁也。",
    "X15n0300_004:0170a07": "[0170a07] 汝身現摶四大為體(至)是第二重名為見濁。",
    "X15n0300_004:0170a08": "[0170a08] 此明四大六根相織成見濁也。蓋見覺本無留礙。",
    "X15n0300_004:0170a09": "由四大摶結以成根隔。則四大壅而見覺礙。四大",
    "X15n0300_004:0170a10": "本無知覺。因六根所旋故令知覺。則六根旋而覺",
    "X15n0300_004:0170a11": "知生。是謂相織。然前既攝六根為見大。故此總六",
    "X15n0300_004:0170a12": "根為見濁也。",
    "X15n0300_004:0170a13": "[0170a13] 又汝心中憶識誦習(至)是第三重名煩惱濁。",
    "X15n0300_004:0170a14": "[0170a14] 此明根境相織成煩惱濁也。憶識誦習者。憶過去",
    "X15n0300_004:0170a15": "境。識現在塵。誦習未來境。性發下。謂六識之性。發",
    "X15n0300_004:0170a16": "於六根。知見。即六根也。六識之相。現於六塵。容。即",
    "X15n0300_004:0170a17": "相也。以識由根境所成。故離塵無相。離覺無性。根",
    "X15n0300_004:0170a18": "境煩搆。妄生分別。惱亂湛性。名煩惱濁。",
    "X15n0300_004:0170a19": "[0170a19] 又汝朝夕生滅不停(至)是第四重名眾生濁。",
    "X15n0300_004:0170a20": "[0170a20] 此明惑業相織成眾生濁也。知見欲留。即戀著三",
    "X15n0300_004:0170a21": "界。業運常遷。即隨趣受生。由此惑業相織。成眾生",
    "X15n0300_004:0170a22": "濁。",
    "X15n0300_004:0170a23": "[0170a23] 汝等見聞元無異性(至)是第五重名為命濁。",
    "X15n0300_004:0170a24": "[0170a24] 此明性用相織成命濁也。蓋見聞自湛圓而分。故",
    "X15n0300_004:0170b01": "元無異性。眾塵隔圓融之體。故無端成異。性中相",
    "X15n0300_004:0170b02": "知。釋上元無異性。用中相背。釋上無狀異生。眼不",
    "X15n0300_004:0170b03": "別聲。耳不別色。是相背也。同異失準者。適言其同。",
    "X15n0300_004:0170b04": "用中相背。適言其異。性中相知。故無定準。以此相",
    "X15n0300_004:0170b05": "織妄成命濁。然則五濁自始至終無越六根。是以",
    "X15n0300_004:0170b06": "前云。分汝湛圓妙覺明心。為視聽覺察。從始至終",
    "X15n0300_004:0170b07": "五疊渾濁。後云。汝今欲令見聞覺知。遠契如來妙",
    "X15n0300_004:0170b08": "德。即知是指根中麤細流逸之念。以明五濁也。",
    "X15n0300_004:0170b09": "[0170b09] 阿難汝今欲令見聞覺知(至)皆合涅槃清淨妙德。",
    "X15n0300_004:0170b10": "[0170b10] 此令返妄依真。以示本發心路也。蓋五濁即是根",
    "X15n0300_004:0170b11": "中流逸之念。乃死生根本。云何令契涅槃妙德。故",
    "X15n0300_004:0170b12": "云。汝今欲令見聞覺知。遠契如來涅槃妙德。應先",
    "X15n0300_004:0170b13": "擇去死生妄本。依不生滅圓湛性成。此即示本發",
    "X15n0300_004:0170b14": "心路也。欲擇死生妄本。須依三止旋之。故令以湛",
    "X15n0300_004:0170b15": "旋其&#x8657;妄滅生。即如澄濁水貯於靜器也。&#x8657;妄滅",
    "X15n0300_004:0170b16": "生伏還元覺。得元明覺無生滅性者。即靜深不動。",
    "X15n0300_004:0170b17": "沙土自沈。清水現前。名為初伏客塵煩惱也。以無",
    "X15n0300_004:0170b18": "生性為因地心修斷根本。如去泥純水。故得圓成",
    "X15n0300_004:0170b19": "果地修證也。一切變現。即隨機所感十界現形。俱",
    "X15n0300_004:0170b20": "是淨用。故云不為煩惱。符契四德。故云皆合涅槃",
    "X15n0300_004:0170b21": "等。",
    "X15n0300_004:0170b22": "[0170b22] 第二義者汝等必欲(至)云何降伏取如來位。",
    "X15n0300_004:0170b23": "[0170b23] 將示攝伏攀緣之處。此先令審煩惱根本也。汝等",
    "X15n0300_004:0170b24": "下。牒其問意。應當下。令審根本。謂汝等既欲攝伏",
    "X15n0300_004:0170c01": "疇昔攀緣。即欲棄捐諸有為相也。以疇昔攀緣即",
    "X15n0300_004:0170c02": "有為相故。若此應當審詳煩惱根本。言發業潤生。",
    "X15n0300_004:0170c03": "此指煩惱。誰作誰受。此推根本。意顯六根自作自",
    "X15n0300_004:0170c04": "受。阿難下。明審根本之意。然此二決定義。說雖先",
    "X15n0300_004:0170c05": "後。意乃相成。如初義令得不生滅性為因地心。教",
    "X15n0300_004:0170c06": "旋&#x8657;妄滅生者。即令伏煩惱也。次義令伏煩惱。教",
    "X15n0300_004:0170c07": "依根逆流循順圓通者。即令得不生滅性也。是以",
    "X15n0300_004:0170c08": "欲得無生。須伏煩惱。能伏煩惱。即順無生。則知修",
    "X15n0300_004:0170c09": "進雖分止觀伏惑之殊。而證無生之性無異。故前",
    "X15n0300_004:0170c10": "云伏還元覺。而後云循順圓通也。",
    "X15n0300_004:0170c11": "[0170c11] 阿難汝觀世間解結之人(至)於器世間不能超越。",
    "X15n0300_004:0170c12": "[0170c12] 釋上以示煩惱根本也。汝觀下。釋上須知其處。引",
    "X15n0300_004:0170c13": "空義者。謂除無結則無解。而孰能無結哉。則汝下。",
    "X15n0300_004:0170c14": "正示&#x8657;妄根塵顛倒處所。蓋眼等六媒。引外六賊。",
    "X15n0300_004:0170c15": "劫自真性。故名顛倒。由此根塵引起煩惱。發業潤",
    "X15n0300_004:0170c16": "生。乃有無始眾生世界。以由眾生正報生纏縛故。",
    "X15n0300_004:0170c17": "於器世間不能超越。故下但約正報以明也。",
    "X15n0300_004:0170c18": "[0170c18] 阿難云何名為眾生世界(至)各各功德有千二百。",
    "X15n0300_004:0170c19": "[0170c19] 徵上以明六根功德也。世為下。釋名。汝今下。辯相。",
    "X15n0300_004:0170c20": "一切下。結示。蓋明眾生之身。由世界交織妄成也。",
    "X15n0300_004:0170c21": "身中。界也。貿遷。世也。世界交織。故云相涉。上下無",
    "X15n0300_004:0170c22": "位者。指著上下。皆四方之上下。除此別無上下。故",
    "X15n0300_004:0170c23": "云無位。中無定方者。謂四隅之中也。隅以兩方交",
    "X15n0300_004:0170c24": "接得名。既一隅而屬兩方。故曰無定方也。三四四",
    "X15n0300_004:0171a01": "三者。此約十二遷流變易。共成三重也。一十百千",
    "X15n0300_004:0171a02": "者。通舉增數之法耳。謂增一為十。增十為百等。今",
    "X15n0300_004:0171a03": "且以方涉世明三疊者。第一約四方各論三世。共",
    "X15n0300_004:0171a04": "成十二也。第二於東方三世。變一為十成三十。南",
    "X15n0300_004:0171a05": "西北方亦復如是。四方各三十。成一百二十也。第",
    "X15n0300_004:0171a06": "三於東方三十。變十為百成三百。三方亦爾。四方",
    "X15n0300_004:0171a07": "各三百。成一千二百也。以世涉方。其例可解。斯蓋",
    "X15n0300_004:0171a08": "如來只指凡夫之身。世界相涉。從麤至細。且至三",
    "X15n0300_004:0171a09": "疊。以彰厥德。不然。據何以顯示其千二百八百之",
    "X15n0300_004:0171a10": "功德耶。此又據六根了別之性是同。故云各各功",
    "X15n0300_004:0171a11": "德有千二百。下對六根了別之用有異。所以功德",
    "X15n0300_004:0171a12": "全闕不等。",
    "X15n0300_004:0171a13": "[0171a13] 阿難汝復於中克定優劣(至)當知眼惟八百功德。",
    "X15n0300_004:0171a14": "[0171a14] 先顯織妄。欲明根結之始。次辨優劣。欲明耳根圓",
    "X15n0300_004:0171a15": "通。使知所選也。如眼下。若以一方三百言之。則前",
    "X15n0300_004:0171a16": "與左右合成九百。義不通也。當知四方各二百。四",
    "X15n0300_004:0171a17": "隅各一百。今眼所見。前及左右三方已成六百。併",
    "X15n0300_004:0171a18": "前二隅二百。共成八百。惟後方二百。及後二隅二",
    "X15n0300_004:0171a19": "百。不見。故云三分之二也。",
    "X15n0300_004:0171a20": "[0171a20] 如耳周聽十方無遺(至)圓滿一千二百功德。",
    "X15n0300_004:0171a21": "[0171a21] 動有分限。故說邇遙。靜無涯量。故無邊際。以能周",
    "X15n0300_004:0171a22": "聽故功全也。",
    "X15n0300_004:0171a23": "[0171a23] 如鼻&#x9F45;聞通出入息(至)當知鼻惟八百功德。",
    "X15n0300_004:0171a24": "[0171a24] 出能取香。入能聞香。出入之中無能。故闕中交。出",
    "X15n0300_004:0171b01": "入中交。共成三分。一分四百。闕於中交。故惟八百。",
    "X15n0300_004:0171b02": "[0171b02] 如舌宣揚盡諸世間(至)圓滿一千二百功德。",
    "X15n0300_004:0171b03": "[0171b03] 世出世智所知之境。惟舌詮顯。言有方分。其理無",
    "X15n0300_004:0171b04": "窮。無窮之理。悉能宣盡。故功全也。",
    "X15n0300_004:0171b05": "[0171b05] 如身覺觸識於違順(至)當知身惟八百功德。",
    "X15n0300_004:0171b06": "[0171b06] 離闕一分。合全二分。曰離一合雙。離中不知。是闕",
    "X15n0300_004:0171b07": "一分。合時能覺。有違有順。故具二分。",
    "X15n0300_004:0171b08": "[0171b08] 如意默容十方三世(至)圓滿一千二百功德。",
    "X15n0300_004:0171b09": "[0171b09] 豎窮橫&#x5FA7;。世出世間若凡若聖之法。無不包容。故",
    "X15n0300_004:0171b10": "功全也。",
    "X15n0300_004:0171b11": "[0171b11] 阿難汝今欲逆生死欲流(至)與不圓根日劫相倍。",
    "X15n0300_004:0171b12": "[0171b12] 此令依根逆流。以示攝伏攀緣處也。蓋以六根乃",
    "X15n0300_004:0171b13": "煩惱根本。生死欲流。從何攝伏。得陀羅尼入佛知",
    "X15n0300_004:0171b14": "見。故云。汝今欲逆生死欲流。返窮流根至不生滅。",
    "X15n0300_004:0171b15": "當於六根審辨。以悟圓根。依之發觀。逆彼業流。得",
    "X15n0300_004:0171b16": "循圓通。此即示攝伏攀緣處也。蓋疇昔攀緣。即生",
    "X15n0300_004:0171b17": "死欲流也。得陀羅尼入佛知見。即窮流根至不生",
    "X15n0300_004:0171b18": "滅循圓通也。流根。即妙湛不動之本。決之而出。流",
    "X15n0300_004:0171b19": "逸奔境。名生死流。逆之而入。返流全一。名不生滅。",
    "X15n0300_004:0171b20": "當驗下。謂循圓則合性而深。不圓則離性而淺。深",
    "X15n0300_004:0171b21": "淺相遼。故遲速之功日劫相倍。夫欲速返。須悟圓",
    "X15n0300_004:0171b22": "根也。",
    "X15n0300_004:0171b23": "[0171b23] 我今備顯六湛圓明(至)彼六知根一時清淨。",
    "X15n0300_004:0171b24": "[0171b24] 前令審辨。此令選擇也。言六湛圓明者。謂六根同",
    "X15n0300_004:0171c01": "一湛圓明性故也。本所功德等者。即牒前六根本",
    "X15n0300_004:0171c02": "具之功德數量也。隨汝下。敕令選擇。十方下。就勝",
    "X15n0300_004:0171c03": "明無選擇。但汝下。就劣明選擇意。蓋得圓自在慧。",
    "X15n0300_004:0171c04": "則十八界無非圓通。不容有擇。然下劣初機。未能",
    "X15n0300_004:0171c05": "圓得。且擇一門而入。入一無妄。則六皆清淨。不惟",
    "X15n0300_004:0171c06": "悟十八界。塵塵剎剎皆圓通矣。",
    "X15n0300_004:0171c07": "[0171c07] 阿難白佛言世尊(至)生住異滅分劑頭數。",
    "X15n0300_004:0171c08": "[0171c08] 此不知一入六淨而問。答以惑言者。蓋見道所斷",
    "X15n0300_004:0171c09": "之惑。即八十八使也。阿難已見道故。則無障見道",
    "X15n0300_004:0171c10": "之惑矣。根中&#x8657;習。即八十一思也。且根中無始細",
    "X15n0300_004:0171c11": "流逸念。尚未知修斷。何況根中生住異滅之微細",
    "X15n0300_004:0171c12": "無明念慮。豈能知而修斷乎。思惑既未知修斷。云",
    "X15n0300_004:0171c13": "何得知一入六淨。故以惑告也。",
    "X15n0300_004:0171c14": "[0171c14] 今汝且觀現前六根(至)雖得六銷猶未亡一。",
    "X15n0300_004:0171c15": "[0171c15] 先令審觀。以示本非一六。次明迷真逐妄。一六義",
    "X15n0300_004:0171c16": "生也。得六銷者。已斷見惑。緣塵分別之麤流逸念",
    "X15n0300_004:0171c17": "亡也。未亡一者。謂根中無始細流逸念。猶未以止",
    "X15n0300_004:0171c18": "觀之功旋之伏之。則一機未亡。所以不知一入六",
    "X15n0300_004:0171c19": "淨。此機若息。當自知其了無一六矣。",
    "X15n0300_004:0171c20": "[0171c20] 如太&#x8657;空參合&#x7FA3;器(至)六受用根亦復如是。",
    "X15n0300_004:0171c21": "[0171c21] &#x8657;空本非同異。喻圓湛本非一六。合器除器。喻一",
    "X15n0300_004:0171c22": "六義生之由也。知&#x8657;空之同異是非。了無所立。則",
    "X15n0300_004:0171c23": "一六併亡。而圓湛不分矣。一六既無。而現有六根",
    "X15n0300_004:0171c24": "者。由粘湛妄發耳。故下原其妄發之源以示之。然",
    "X15n0300_004:0172a01": "前由阿難未明一入六淨之說。故佛欲與明之。始",
    "X15n0300_004:0172a02": "則辨惑。謂其積生&#x8657;習等尚未修斷。宜其未知一",
    "X15n0300_004:0172a03": "入六淨之說也。次則難以一六。令知兩無定趣。乃",
    "X15n0300_004:0172a04": "直示之曰。當知是根非一非六。由顛倒故一六義",
    "X15n0300_004:0172a05": "生也。今文如太&#x8657;空下。喻一六義生。彼太&#x8657;空下。",
    "X15n0300_004:0172a06": "喻本非一六。例合後文由明暗等。至見精&#x668E;色結",
    "X15n0300_004:0172a07": "色成根等。即一六義生也。汝但不循下。至隨拔一",
    "X15n0300_004:0172a08": "根五粘圓脫。即本非一六也。此正釋阿難一入六",
    "X15n0300_004:0172a09": "淨之疑耳。",
    "X15n0300_004:0172a10": "[0172a10] 由明暗等二種相形(至)浮根四塵流逸奔色。",
    "X15n0300_004:0172a11": "[0172a11] 此明圓湛之性。隨緣而有六根。即合上&#x8657;空參合",
    "X15n0300_004:0172a12": "&#x7FA3;器。妄生異空也。妙湛圓明。本非見覺。由粘妄失",
    "X15n0300_004:0172a13": "真。於是發見。見精&#x668E;色下。明勝義根。能照境發識。",
    "X15n0300_004:0172a14": "是淨色根。故名清淨。此是染中說淨。非無漏妙明",
    "X15n0300_004:0172a15": "之淨也。因名眼體下。明浮塵根。此用能造所造八",
    "X15n0300_004:0172a16": "法為體。今言四塵。但舉所造耳。問。浮塵但與勝義",
    "X15n0300_004:0172a17": "為所依處。不能照境發識。何言流逸奔色。答。理實",
    "X15n0300_004:0172a18": "勝義。然浮塵是所依處。舉所依顯能依也。能造者",
    "X15n0300_004:0172a19": "地水火風四大。所造者色香味觸四塵也。餘五例",
    "X15n0300_004:0172a20": "此。",
    "X15n0300_004:0172a21": "[0172a21] 由動靜等二種相擊(至)浮根四塵流逸奔法。",
    "X15n0300_004:0172a22": "[0172a22] 粘湛發知者。妄慮知也。根元下。此取肉團心根為",
    "X15n0300_004:0172a23": "慮知之所托。故勝義根還是清淨四大。如幽室見。",
    "X15n0300_004:0172a24": "即浮塵根為意思托附。如人處幽室而見外物也。",
    "X15n0300_004:0172b01": "肉團心。正法念經云。如蓮華開合者是也。",
    "X15n0300_004:0172b02": "[0172b02] 阿難如是六根由彼覺明(至)無滅無生了知安寄。",
    "X15n0300_004:0172b03": "[0172b03] 先示六根初起之由。明由無始顛倒妄生六根。次",
    "X15n0300_004:0172b04": "指阿難雖得六銷猶未亡一。合上除器觀空說空",
    "X15n0300_004:0172b05": "為一也。由彼覺明。真明也。有明明覺。妄明也。迷彼",
    "X15n0300_004:0172b06": "真明。故云失彼精了。由塵粘湛。成此妄明。故云粘",
    "X15n0300_004:0172b07": "妄發光。是以下。明得六銷。下脫粘伏真。即亡一也。",
    "X15n0300_004:0172b08": "[0172b08] 汝但不循動靜合離(至)由是六根互相為用。",
    "X15n0300_004:0172b09": "[0172b09] 此明一入六淨。合上太&#x8657;本無一六也。彼十二相",
    "X15n0300_004:0172b10": "能粘六根障湛明。故以圓觀&#x39DE;一根而本明發。本",
    "X15n0300_004:0172b11": "明一發。則妄粘皆脫而圓矣。粘妄。則由塵循根。故",
    "X15n0300_004:0172b12": "成隔礙。脫粘。則不由不循。特寄根而已。故能互用。",
    "X15n0300_004:0172b13": "[0172b13] 阿難汝豈不知今此會中(至)圓明了知不因心念。",
    "X15n0300_004:0172b14": "[0172b14] 此指明不依根。成上本明洞發六根不隔也。且那",
    "X15n0300_004:0172b15": "律等六人。或是凡夫業報。或是小聖修得。斯皆妄",
    "X15n0300_004:0172b16": "力。尚不依根。何況圓脫。豈無互用。蓋那律尊者。因",
    "X15n0300_004:0172b17": "精進失明而能見。賢喜龍王。無耳能聽。恒河之神。",
    "X15n0300_004:0172b18": "無鼻聞香。驕梵受牛哨報。故曰異舌。舜若多神。主",
    "X15n0300_004:0172b19": "空神也。其質如風。而能覺觸。修滅盡定得空寂者。",
    "X15n0300_004:0172b20": "意根斯滅。如大迦葉。雖滅意根。而能了知。此皆不",
    "X15n0300_004:0172b21": "依根而發本明曜者也。殑伽。河名。此云天堂來。以",
    "X15n0300_004:0172b22": "其自雪山頂無熱惱池流出故也。",
    "X15n0300_004:0172b23": "[0172b23] 阿難今汝諸根若圓拔已(至)云何覺明不成圓妙。",
    "X15n0300_004:0172b24": "[0172b24] 先明塵銷覺淨。次引事以顯覺性圓妙也。蓋諸根",
    "X15n0300_004:0172c01": "圓拔。內瑩發光。光照諸法。萬法一如。故浮塵幻相",
    "X15n0300_004:0172c02": "如湯消冰。應念化成無上知覺也。聚見於眼。則緣",
    "X15n0300_004:0172c03": "明有見之時。急合而暗。則暗成無見之時。六根無",
    "X15n0300_004:0172c04": "辨。故曰黯然。頭足未分。故曰相類。而觸之。一一能",
    "X15n0300_004:0172c05": "辨。同於明時。則知世人尚有不假明緣而能有辨。",
    "X15n0300_004:0172c06": "況脫粘消塵。豈有根不互用。而塵不化為無上知",
    "X15n0300_004:0172c07": "覺者乎。故云。根塵既銷。云何覺明不成圓妙。",
    "X15n0300_004:0172c08": "[0172c08] 阿難白佛言世尊(至)欲獲如來七常住果。",
    "X15n0300_004:0172c09": "[0172c09] 此引前說而執常為斷也。謂體性堅凝。常住不壞。",
    "X15n0300_004:0172c10": "名常住果。見聽六用。離塵無體。是斷滅法。依斷滅",
    "X15n0300_004:0172c11": "因。求常住果烏得相應耶。此誤認緣塵。迷失常性",
    "X15n0300_004:0172c12": "也。由失常性。故難契常果。實修證大患。故須難明。",
    "X15n0300_004:0172c13": "諸佛所得。曰菩提。寂靜常樂。曰涅槃。不妄不變。曰",
    "X15n0300_004:0172c14": "真如。離過絕非。曰佛性。分別一切而無染著。曰菴",
    "X15n0300_004:0172c15": "摩羅識。一法不立煩惱蕩盡。曰空如來藏。洞照萬",
    "X15n0300_004:0172c16": "法而無分別。曰大圓鏡智。菴摩羅。此云無垢。即第",
    "X15n0300_004:0172c17": "九白淨識也。此已成智而名識者。以能分則故。",
    "X15n0300_004:0172c18": "[0172c18] 世尊若離明暗見畢竟空(至)惟垂大慈開我蒙&#x6061;。",
    "X15n0300_004:0172c19": "[0172c19] 復揣六用疑若斷滅。故反以佛說湛常為不誠。而",
    "X15n0300_004:0172c20": "近乎戲論。不得為真實語者。先說湛精圓常。即前",
    "X15n0300_004:0172c21": "說脫粘伏真。發本明耀也。蓋如來說脫粘發真。乃",
    "X15n0300_004:0172c22": "湛精圓常。而阿難謂離塵無體。是畢竟斷滅。故以",
    "X15n0300_004:0172c23": "佛說湛常為不誠也。",
    "X15n0300_004:0172c24": "[0172c24] 佛告阿難汝學多聞(至)塵俗諸事當除汝疑。",
    "X15n0300_004:0173a01": "[0173a01] 將與斷疑。先責其倒也。倒因。即疑妄分別。真倒。即",
    "X15n0300_004:0173a02": "執常為斷也。",
    "X15n0300_004:0173a03": "[0173a03] 即時如來敕羅&#x777A;羅(至)音響雙絕則名無聞。",
    "X15n0300_004:0173a04": "[0173a04] 此但無聲。非謂無聞。必再擊疊問者。欲令審辯而",
    "X15n0300_004:0173a05": "有悟也。",
    "X15n0300_004:0173a06": "[0173a06] 如來又敕羅&#x777A;擊鐘(至)音響雙絕則名無聲。",
    "X15n0300_004:0173a07": "[0173a07] 上答為倒。此答為正。蓋聲有生滅。聞性常在。迷情",
    "X15n0300_004:0173a08": "不了。以聞同聲。是以常為斷也。",
    "X15n0300_004:0173a09": "[0173a09] 佛語阿難及諸大眾(至)令汝聞性為有為無。",
    "X15n0300_004:0173a10": "[0173a10] 此示塵有生滅。性無生滅。以破執常為斷之見也。",
    "X15n0300_004:0173a11": "聲塵或有或無。聞性未嘗有無。所謂聲無既無滅。",
    "X15n0300_004:0173a12": "聲有亦非生。此即不生不滅真常性也。夫知無者",
    "X15n0300_004:0173a13": "亦因聞性。不可謂無聲則無聞也。是故下。牒上顯",
    "X15n0300_004:0173a14": "常。然前阿難通疑六根離塵無體。云何將此斷滅",
    "X15n0300_004:0173a15": "為因欲獲常果。如來所以別顯聞性為常者。誠欲",
    "X15n0300_004:0173a16": "發耳根圓通之機也。",
    "X15n0300_004:0173a17": "[0173a17] 汝尚顛倒惑聲為聞(至)此性云何為汝銷滅。",
    "X15n0300_004:0173a18": "[0173a18] 所舉寐事。驗妄識至昏。而真性不寐也。縱汝下。謂",
    "X15n0300_004:0173a19": "非惟現在不滅。縱汝命謝亦不滅也。",
    "X15n0300_004:0173a20": "[0173a20] 以諸眾生從無始來(至)云何不成無上知覺。",
    "X15n0300_004:0173a21": "[0173a21] 此對妄顯真。以結破前斷滅無因之見也。蓋前令",
    "X15n0300_004:0173a22": "審擇常性為因地心。而阿難牒難。故此結破。以諸",
    "X15n0300_004:0173a23": "眾生循聲逐念。不悟性常。隨諸生滅。故生生流轉。",
    "X15n0300_004:0173a24": "若棄生滅。守於真常。常光現前。則塵垢消亡。法眼",
    "X15n0300_004:0173b01": "清淨。云何不成無上知覺。何前云將誰立因求無",
    "X15n0300_004:0173b02": "上覺。如此七常住果可獲證矣。豈其斷滅哉。",
    "X15n0300_004:0173b04": "大佛頂如來密因修證了義諸菩薩萬行首楞嚴經"
}