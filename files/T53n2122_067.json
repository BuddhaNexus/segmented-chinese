{
    "T53n2122_067:0793b09": "法苑珠林卷第六十七",
    "T53n2122_067:0793b11": "西明寺沙門釋道世撰",
    "T53n2122_067:0793b12": "◎怨苦篇第七十七",
    "T53n2122_067:0793b13": "蟲宇部第六",
    "T53n2122_067:0793b14": "如禪祕要經云。復次舍利弗。若行者入禪定",
    "T53n2122_067:0793b15": "時。欲覺起貪婬風。動四百四脈。從眼至身根。",
    "T53n2122_067:0793b16": "一時動搖。諸情閉塞動於心風使心顛狂。因",
    "T53n2122_067:0793b17": "是發狂鬼魅所著。晝夜思欲如救頭然。當疾",
    "T53n2122_067:0793b18": "治之。治之法者。教此行者觀子藏。子藏者。在",
    "T53n2122_067:0793b19": "生藏下熟藏之上。九十九重膜如死猪胞。四",
    "T53n2122_067:0793b20": "百四脈從於子藏。猶如樹揩。布散諸根如盛",
    "T53n2122_067:0793b21": "屎囊。一千九百節似芭蕉葉。八十戶蟲圍遶",
    "T53n2122_067:0793b22": "周匝四百四脈及以子藏。猶如馬腸。直至產",
    "T53n2122_067:0793b23": "門如臂釧形。團圓大小上圓下尖。狀如貝齒。",
    "T53n2122_067:0793b24": "九十九重。一一重間有四百四蟲。一一蟲有",
    "T53n2122_067:0793b25": "十二頭。十二口人飲水時。水精入脈布散諸",
    "T53n2122_067:0793b26": "蟲。入毘羅蟲頂直至產門。半月半月出不淨",
    "T53n2122_067:0793b27": "水。諸蟲各吐猶如敗膿。入九十蟲口中。從十",
    "T53n2122_067:0793b28": "二蟲六竅中出如敗絳汁。復有諸蟲細於秋",
    "T53n2122_067:0793b29": "毫。游戲其中。諸男子等宿惡罪故。四百四",
    "T53n2122_067:0793c01": "脈從眼根布散四支。流注諸腸至生藏下熟",
    "T53n2122_067:0793c02": "藏之上。肺脾腎脈於其兩邊。各有六十四蟲。",
    "T53n2122_067:0793c03": "各十二頭亦十二口。綩綣相著狀如指環。盛",
    "T53n2122_067:0793c04": "青色膿如野猪精。臭惡巨甚至藏陰處。分",
    "T53n2122_067:0793c05": "為三支。二九在上如芭蕉葉。有一千二百脈。",
    "T53n2122_067:0793c06": "一一脈中生於風蟲。細若秋毫。似毘蘭多鳥",
    "T53n2122_067:0793c07": "觜。諸蟲中生筋色蟲(此蟲形體似筯連持子藏能動諸脈吸精出入男蟲青白女蟲",
    "T53n2122_067:0793c08": "紅赤)七萬八千共相纏裹。狀如累環似瞿師",
    "T53n2122_067:0793c09": "羅鳥眼。九十八脈上衝於心乃至頂髻。諸男",
    "T53n2122_067:0793c10": "子等。眼觸於色。風動心根。四百四脈為風所",
    "T53n2122_067:0793c11": "使動轉不停。八十戶蟲一時張口。眼出諸膿",
    "T53n2122_067:0793c12": "流注諸脈。乃至蟲頂諸蟲崩動。狂無所知。觸",
    "T53n2122_067:0793c13": "前女根男精青白。是諸蟲淚。女精黃赤。是諸",
    "T53n2122_067:0793c14": "蟲膿。九十八使所熏修法。八十戶蟲地水火",
    "T53n2122_067:0793c15": "風動作由此。佛告舍利弗。若有四眾著慚愧",
    "T53n2122_067:0793c16": "衣服慚愧藥。欲求解脫度世苦者當學此法。",
    "T53n2122_067:0793c17": "如飲甘露。學此法者想前子藏。乃至女根男",
    "T53n2122_067:0793c18": "子身分大小諸蟲。張口豎耳。瞋目吐膿。以手",
    "T53n2122_067:0793c19": "反之置左膝端。數息令定一千九百九十九",
    "T53n2122_067:0793c20": "過。觀此想成已置右膝端。如前觀之。復以手",
    "T53n2122_067:0793c21": "反之用覆頭上。令此諸蟲眾不淨物先適兩",
    "T53n2122_067:0793c22": "眼耳鼻及口無處不至。見此事已。於好女色",
    "T53n2122_067:0793c23": "及好男色。乃至天子天女。若眼視之如見癩",
    "T53n2122_067:0793c24": "人那利創蟲。如地獄箭半多羅鬼神狀。如阿",
    "T53n2122_067:0793c25": "鼻地獄猛火熱焰。應當諦觀。自身他身是欲",
    "T53n2122_067:0793c26": "界一切眾生身分不淨皆悉如是。舍利弗。汝",
    "T53n2122_067:0793c27": "今知不。眾生身根根本種子。悉不清淨不可",
    "T53n2122_067:0793c28": "具說。但當數息一心觀之。若服此藥是大丈",
    "T53n2122_067:0793c29": "夫。天人之師調御人主。免欲淤泥。不為使水",
    "T53n2122_067:0794a01": "恩愛大河之所漂沒。婬泆不祥幻色妖鬼之",
    "T53n2122_067:0794a02": "所嬈害。當知是人未出生死。其身香潔如優",
    "T53n2122_067:0794a03": "波羅。人中香象龍王力士摩醯首羅所不能",
    "T53n2122_067:0794a04": "及。大力丈夫天人所敬。佛告舍利弗。汝好",
    "T53n2122_067:0794a05": "受持為四眾說。慎勿忘失。時舍利弗及阿難",
    "T53n2122_067:0794a06": "等。聞佛所說歡喜奉行。",
    "T53n2122_067:0794a07": "又正法念經云。比丘修行者。如實見身。從頭",
    "T53n2122_067:0794a08": "至足循身觀察。彼以聞慧。或以天眼。觀髑",
    "T53n2122_067:0794a09": "髏內。自有蟲行。名曰腦行。游行骨內生於腦",
    "T53n2122_067:0794a10": "中。或行或住。常食此腦。復有諸蟲住髑髏",
    "T53n2122_067:0794a11": "中。若行若食還食髑髏。復有髮蟲住於骨外",
    "T53n2122_067:0794a12": "食於髮根。以蟲瞋故令髮墮落。復有耳蟲住",
    "T53n2122_067:0794a13": "在耳中食耳中肉。以蟲瞋故令人耳痛。或令",
    "T53n2122_067:0794a14": "耳聾。復有鼻蟲住在鼻中。食鼻中肉。以蟲",
    "T53n2122_067:0794a15": "瞋故能令其人飲食不美腦涎流下。以蟲食",
    "T53n2122_067:0794a16": "腦涎。是故令人飲食不美。復有脂蟲生在脂",
    "T53n2122_067:0794a17": "中。住於脂中。常食人脂。以蟲瞋故令人頭痛。",
    "T53n2122_067:0794a18": "復有續蟲生於節間。有名身蟲住在人牙。",
    "T53n2122_067:0794a19": "以蟲瞋故令人脈痛。猶如鍼刺。復有諸蟲名",
    "T53n2122_067:0794a20": "曰食涎。住舌根中。以蟲瞋故令人口燥。復",
    "T53n2122_067:0794a21": "有諸蟲名牙根蟲。住於牙根。以蟲瞋故令",
    "T53n2122_067:0794a22": "人牙痛。復有諸蟲名歐吐蟲。以食違多生",
    "T53n2122_067:0794a23": "歐吐。是名內修行者循身觀。是十種蟲住於",
    "T53n2122_067:0794a24": "頭中。或以聞慧。或以天眼。初觀咽喉。有蟲名",
    "T53n2122_067:0794a25": "曰食涎。齟嚼食時猶如歐吐涎唾和雜。欲",
    "T53n2122_067:0794a26": "咽之時與腦涎合。喉中涎蟲共食此食以自",
    "T53n2122_067:0794a27": "活命。若蟲增長令人嗽病。若多食膩。或食",
    "T53n2122_067:0794a28": "甜。或食熏食。或食酢食。或食冷食。蟲則增",
    "T53n2122_067:0794a29": "長。令人生於咽喉病疾。復以聞慧。或以天",
    "T53n2122_067:0794b01": "眼見消唾蟲注咽喉中。若人不食如上膩等。",
    "T53n2122_067:0794b02": "蟲則安隱能消於唾。於十脈中流出美味安",
    "T53n2122_067:0794b03": "隱受樂。若人多唾蟲則得病。以蟲病故則吐",
    "T53n2122_067:0794b04": "冷沫。吐冷沫故胸中成病。復以聞慧。或以",
    "T53n2122_067:0794b05": "天眼。觀於吐蟲住人身中。住於十脈流注之",
    "T53n2122_067:0794b06": "處。若人食時。如是之蟲。從十脈中踊身上行。",
    "T53n2122_067:0794b07": "至咽喉中即令人吐。生於五種嘔吐。一風吐。",
    "T53n2122_067:0794b08": "二癊吐。三唾吐。四雜吐。五蠅吐。若蟲安隱則",
    "T53n2122_067:0794b09": "於胃中順入腹中。",
    "T53n2122_067:0794b10": "復以聞慧。或以天眼。見蠅食不淨故。蠅入咽",
    "T53n2122_067:0794b11": "喉令吐。蟲動則便大吐。",
    "T53n2122_067:0794b12": "復以聞慧。或以天眼。見醉味蟲行於舌端乃",
    "T53n2122_067:0794b13": "至命脈。於其中間或行或住微細無足。若食",
    "T53n2122_067:0794b14": "美食蟲則昏醉增長。若食不美蟲則萎弱。若",
    "T53n2122_067:0794b15": "我不食醉蟲則病不得安隱。",
    "T53n2122_067:0794b16": "復以聞慧。或以天眼。見放逸蟲住於頂上。若",
    "T53n2122_067:0794b17": "至腦門令人疾病。若至頂上令人生瘡。若至",
    "T53n2122_067:0794b18": "咽喉猶如蟻子滿咽喉中。若住本處病則不",
    "T53n2122_067:0794b19": "生。",
    "T53n2122_067:0794b20": "復以聞慧。或以天眼。見六味蟲所食嗜味者。",
    "T53n2122_067:0794b21": "我亦貪嗜。隨此味蟲所不嗜者。我亦不便。若",
    "T53n2122_067:0794b22": "得熱病。蟲亦先得如是熱病。以是過故。令於",
    "T53n2122_067:0794b23": "病人所食不美無有食味。",
    "T53n2122_067:0794b24": "復以聞慧。或以天眼。見抒氣蟲。以瞋恚故食",
    "T53n2122_067:0794b25": "腦作孔。或咽喉痛。或咽喉塞。生於死苦。此抒",
    "T53n2122_067:0794b26": "氣蟲共咽喉中一切諸蟲。皆悉撩亂生諸痛",
    "T53n2122_067:0794b27": "惱。此抒氣蟲常為唾覆。其蟲短小。有面有",
    "T53n2122_067:0794b28": "足。",
    "T53n2122_067:0794b29": "復以聞慧。或以天眼。見憎味蟲。住於頭下",
    "T53n2122_067:0794c01": "咽喉根中。云何此蟲為我病惱。或作安隱。彼",
    "T53n2122_067:0794c02": "見此蟲憎疾諸味。唯嗜一味。或嗜甜味憎於",
    "T53n2122_067:0794c03": "餘味。或嗜酢味憎於餘味。隨所憎味我亦憎",
    "T53n2122_067:0794c04": "之。隨蟲所嗜我亦嗜之。舌端有脈。隨順於",
    "T53n2122_067:0794c05": "味。令舌乾燥。以蟲瞋故令舌[病丙+習][病丙+習]而動。或",
    "T53n2122_067:0794c06": "令咽喉即得瘶病。若不瞋恚咽喉則無如上",
    "T53n2122_067:0794c07": "諸病。",
    "T53n2122_067:0794c08": "復以聞慧。或以天眼。見嗜唾蟲。其形微細。狀",
    "T53n2122_067:0794c09": "如牖塵。住一切脈流行趣味。住骨髓內。或住",
    "T53n2122_067:0794c10": "肉內。或髑髏內。或在頰內。或齒骨內。或胭骨",
    "T53n2122_067:0794c11": "中。或在耳中。或在眼中。或在鼻中。或在鬚髮",
    "T53n2122_067:0794c12": "此嗜唾蟲。風吹流轉。若此蟲病。若蟲疲極。",
    "T53n2122_067:0794c13": "住於心中。心如蓮華。晝則開張。無日光故。",
    "T53n2122_067:0794c14": "夜則還合。心亦如是。蟲住其中多取境界。諸",
    "T53n2122_067:0794c15": "根疲極。蟲則睡眠人亦睡眠。一切眾生悉有",
    "T53n2122_067:0794c16": "睡眠。若此睡蟲晝日疲極人亦睡眠。",
    "T53n2122_067:0794c17": "復以聞慧。或以天眼。見有腫蟲行於身中。其",
    "T53n2122_067:0794c18": "身微細。隨蟲飲血處則有腫起。[病丙+習][病丙+習]而疼。或",
    "T53n2122_067:0794c19": "在面上。或在頂上。或在咽喉。或在腦門。或在",
    "T53n2122_067:0794c20": "餘處。所在之處能令生腫。若住筋中則無病",
    "T53n2122_067:0794c21": "苦。",
    "T53n2122_067:0794c22": "復以聞慧。或以天眼見十種蟲。至於肝肺人",
    "T53n2122_067:0794c23": "則得病。何等為十。一名食毛蟲。二名孔穴行",
    "T53n2122_067:0794c24": "蟲。三禪都摩羅蟲。四名赤蟲。五名食汁蟲。",
    "T53n2122_067:0794c25": "六名毛燈蟲。七名瞋血蟲。八名食肉蟲。九名",
    "T53n2122_067:0794c26": "[病丙+習][病丙+習]蟲。十名酢蟲。此諸蟲等。其形微細。無",
    "T53n2122_067:0794c27": "足無目。行於血中。痛癢為相。",
    "T53n2122_067:0794c28": "復以聞慧。或以天眼。見食毛蟲。若起瞋恚能",
    "T53n2122_067:0794c29": "噉鬚眉。皆令墮落令人癩病。若孔行蟲而起",
    "T53n2122_067:0795a01": "瞋恚。行於血中令身麁澁。頑痺無知。若禪都",
    "T53n2122_067:0795a02": "摩羅蟲流行血中。或在鼻中。或在口中。令",
    "T53n2122_067:0795a03": "人口鼻皆悉臭惡。若其赤蟲。而起瞋恚行於",
    "T53n2122_067:0795a04": "血中。能令其人咽喉生瘡。若食汁蟲而起瞋",
    "T53n2122_067:0795a05": "恚行於血中。令人身體作青痶瘦。或黑或黃",
    "T53n2122_067:0795a06": "痶瘦之病。若毛燈蟲起於瞋恚。血中流行則",
    "T53n2122_067:0795a07": "生病苦。瘡癬熱黃疥癩破裂。若瞋血蟲。以瞋",
    "T53n2122_067:0795a08": "恚故血中流行。或作赤病。女人赤下。身體搔",
    "T53n2122_067:0795a09": "癢疥瘡膿爛。若食血蟲瞋而生病惱。頭旋迴",
    "T53n2122_067:0795a10": "轉。於咽喉中口中生瘡。下門生瘡。若[病丙+習][病丙+習]蟲",
    "T53n2122_067:0795a11": "血中流行則生病疾。瘦頓困極不欲飲食。若",
    "T53n2122_067:0795a12": "酢蟲瞋恚。亦令其人得如是病。",
    "T53n2122_067:0795a13": "復觀十種蟲行於陰中。何等為十。一名生瘡",
    "T53n2122_067:0795a14": "蟲。二名刺蟲。三名閉筋蟲。四名動脈蟲。五名",
    "T53n2122_067:0795a15": "食皮蟲。六名動脂蟲。七名和集蟲。八名臭蟲。",
    "T53n2122_067:0795a16": "九名濕生蟲。十名熱蟲。",
    "T53n2122_067:0795a17": "復以聞慧。或以天眼。見於瘡蟲。或於瘡處。",
    "T53n2122_067:0795a18": "諸蟲圍繞噉食此瘡。或於咽喉而生瘡病。",
    "T53n2122_067:0795a19": "或見刺蟲。若生瞋恚令人下痢。猶如火燒。口",
    "T53n2122_067:0795a20": "中乾燥飲食不消。若人愁惱蟲則歡喜。嚙人",
    "T53n2122_067:0795a21": "血脈以為衰惱。或下赤血。或不消下痢。或見",
    "T53n2122_067:0795a22": "閉筋蟲行於麁筋。或行細筋。若覺蟲行筋則",
    "T53n2122_067:0795a23": "疼痛。若不覺行筋則不疼。一切骨肉皆亦消",
    "T53n2122_067:0795a24": "瘦筋中疼痛。若蟲瞋恚人不能食。若住筋",
    "T53n2122_067:0795a25": "中而飲人血令人無力。若食人肉令人羸瘦。",
    "T53n2122_067:0795a26": "或見動脈蟲。是蟲遍行一切脈中。其身微細",
    "T53n2122_067:0795a27": "行無障礙。若蟲住人食脈之中則有病過。令",
    "T53n2122_067:0795a28": "身乾燥不喜飲食。若蟲住水脈之中。則有",
    "T53n2122_067:0795a29": "病生令口乾燥。若在汗脈。令人一切毛孔",
    "T53n2122_067:0795b01": "無汗。若在溺脈令人淋病。或令精壞。或令",
    "T53n2122_067:0795b02": "痛苦。若蟲瞋恚行下門中。令人大便閉塞",
    "T53n2122_067:0795b03": "不通。苦惱垂死。或見食皮蟲。以食過故蟲則",
    "T53n2122_067:0795b04": "瞋恚。令人面色醜惡。或生惡皰。或癢或赤",
    "T53n2122_067:0795b05": "或黃或破。或復令其鬚爪墮落。令人惡病。",
    "T53n2122_067:0795b06": "或皮斷壞。或肉爛壞。或見動脂蟲。住在身中",
    "T53n2122_067:0795b07": "脂脈之內。若食有過。若多睡眠。此蟲則瞋不",
    "T53n2122_067:0795b08": "消飲食。或生疥瘙。或生惡腫毛根螵病。或得",
    "T53n2122_067:0795b09": "癭瘤。或脈脹。或乾消病。或身臭病。或食時",
    "T53n2122_067:0795b10": "流汗。或見和集蟲集二種身。一者覺身。二者",
    "T53n2122_067:0795b11": "不覺身。皮肉血等。是名覺身。髮爪齒等。是名",
    "T53n2122_067:0795b12": "不覺身。以食過故。蟲則無力。人亦無力。不能",
    "T53n2122_067:0795b13": "速疾行來往返。睡眠[夢夕+登]瞢。或多焦渴。皮肉骨",
    "T53n2122_067:0795b14": "血髓精損減。或見臭蟲。住在肉中屎溺之",
    "T53n2122_067:0795b15": "中。以食過故蟲則瞋恚。身肉屎溺唾洟",
    "T53n2122_067:0795b16": "皆臭。鼻中爛膿。或眼淚爛臭。隨蟲行處皆悉",
    "T53n2122_067:0795b17": "臭穢。若衣若敷。若食住在齒中。以蟲臭故食",
    "T53n2122_067:0795b18": "亦隨臭。衣敷盡臭。舌上多有白垢臭穢。身垢",
    "T53n2122_067:0795b19": "亦臭。或見濕行蟲。行背肉中。知食消已入腰",
    "T53n2122_067:0795b20": "三孔。取人糞穢。汁則成溺。滓則為糞。令入",
    "T53n2122_067:0795b21": "下門。",
    "T53n2122_067:0795b22": "復次修行觀者內身循身觀。觀十種蟲行於",
    "T53n2122_067:0795b23": "根中。一切人身皆從中出。何等為十。一名[病丙+習]",
    "T53n2122_067:0795b24": "[病丙+習]蟲。二名惙惙蟲。三名苗華蟲。四名大諂蟲。",
    "T53n2122_067:0795b25": "五名黑蟲。六名大食蟲。七名暖行蟲。八名",
    "T53n2122_067:0795b26": "作熱蟲。九名火蟲。十名大火蟲。此諸蟲等住",
    "T53n2122_067:0795b27": "陰黃中。彼以聞慧。或以天眼。見[病丙+習][病丙+習]蟲。以食",
    "T53n2122_067:0795b28": "過故蟲則瞋恚。食人眼睫令人眼癢。多出眵",
    "T53n2122_067:0795b29": "淚。此微細蟲。若行眼中眼則多病。或令目壞。",
    "T53n2122_067:0795c01": "若入睛中眼生白[目*壹]。其蟲赤色。若蟲不瞋則",
    "T53n2122_067:0795c02": "無此病。或見惙惙蟲。住在人身行於陰中。",
    "T53n2122_067:0795c03": "蔭黃覆身。若入骨中令人蒸熱。若行皮中晝",
    "T53n2122_067:0795c04": "夜常熱手足皆熱。若入皮裏身則汗出。或見",
    "T53n2122_067:0795c05": "苗華蟲。行住陰中。利嘴短足身如火藏。不欲",
    "T53n2122_067:0795c06": "食飲。隨所行處則大熱爛。身血增長其身蒸",
    "T53n2122_067:0795c07": "熱。若蟲順行則無此病。或見大諂蟲。住在",
    "T53n2122_067:0795c08": "身中行黃陰中。或安不安。以食過故蟲則瞋",
    "T53n2122_067:0795c09": "恚。從頂至足行無障礙。能令身中一切熱血",
    "T53n2122_067:0795c10": "生於熱瘡。若血若陰。從於口中耳中流出。若",
    "T53n2122_067:0795c11": "蟲不瞋則無此病。或見黑蟲。住在身內行於",
    "T53n2122_067:0795c12": "黃中。或安不安。以食過故蟲則瞋恚令人",
    "T53n2122_067:0795c13": "面皺。或生多黶。或黑或黃或赤。或令身臭。或",
    "T53n2122_067:0795c14": "令眚目。或口中生瘡。或大小便處生瘡。若",
    "T53n2122_067:0795c15": "蟲不瞋則無此病。或見大食蟲。以食過故則",
    "T53n2122_067:0795c16": "生瞋恚住陰黃中。隨食隨消。若蟲不瞋則無",
    "T53n2122_067:0795c17": "此病。或見暖行蟲。常愛暖食憎於冷食。若我",
    "T53n2122_067:0795c18": "食冷蟲。則瞋恚口多生水。或窳或睡。或心",
    "T53n2122_067:0795c19": "陰[夢夕+登]瞢。或身疼強。或復多洟。或復多唾。或",
    "T53n2122_067:0795c20": "咽喉病。若蟲不瞋則無此病。或見熱蟲。住人",
    "T53n2122_067:0795c21": "身中。以食過故病垢增長。妨出入息令身麁",
    "T53n2122_067:0795c22": "大。或咽喉塞令大小便悉皆白色。不愛寒冷。",
    "T53n2122_067:0795c23": "不愛淡食。或見食火蟲。住在身內行住陰中。",
    "T53n2122_067:0795c24": "此蟲寒時則便歡喜。熱時萎弱。寒歡喜故。人",
    "T53n2122_067:0795c25": "則憶食。熱時火增不欲飲食。於冬寒時。陰則",
    "T53n2122_067:0795c26": "清涼。熱則陰發。或見大火蟲。若人性不便而",
    "T53n2122_067:0795c27": "強食之。以食過故蟲則瞋恚。噉身內蟲令人",
    "T53n2122_067:0795c28": "腸痛。或脚手疼。隨食蟲處則皆疼痛。若蟲不",
    "T53n2122_067:0795c29": "瞋則無如上。",
    "T53n2122_067:0796a01": "復次修行者。內身循身觀。彼以聞慧。或以天",
    "T53n2122_067:0796a02": "眼。觀於骨中有十種蟲。何等為十。一名蚳",
    "T53n2122_067:0796a03": "骨蟲。二名齧骨蟲。三名割節蟲。四名赤口",
    "T53n2122_067:0796a04": "臭蟲。五名爛蟲。六名赤口蟲。七名頗頭摩",
    "T53n2122_067:0796a05": "蟲。八名食皮蟲。九名風刀蟲。十名刀口蟲。",
    "T53n2122_067:0796a06": "如此十蟲行於骨中。違情損身不可具述。",
    "T53n2122_067:0796a07": "復次修行者。內身循身觀。彼以聞慧。或以天",
    "T53n2122_067:0796a08": "眼。見十種蟲。行於溺中。何等為十。一名生",
    "T53n2122_067:0796a09": "蟲。二名鍼口蟲。三名節蟲。四名無足蟲。五名",
    "T53n2122_067:0796a10": "散汁蟲。六名三焦蟲。七名破腸蟲。八名閉",
    "T53n2122_067:0796a11": "塞蟲。九名善色蟲。十名穢門創蟲。出其色可",
    "T53n2122_067:0796a12": "惡住糞穢中。此十種蟲。若違性瞋故亦損人",
    "T53n2122_067:0796a13": "身。備在經文。不可具述。",
    "T53n2122_067:0796a14": "復次修行者。內身循身觀。彼以聞慧。或以天",
    "T53n2122_067:0796a15": "眼。見十種蟲行於髓中。有行精中。何等為",
    "T53n2122_067:0796a16": "十。一名毛蟲。二名黑口蟲。三名無力蟲。四名",
    "T53n2122_067:0796a17": "大痛蟲。五名煩悶蟲。六名火蟲。七名滑蟲。八",
    "T53n2122_067:0796a18": "名下流蟲。九名起身根蟲。十名憶念歡喜蟲。",
    "T53n2122_067:0796a19": "此之十蟲。若違性瞋故亦損人身。廣如經",
    "T53n2122_067:0796a20": "說。不可具述。◎",
    "T53n2122_067:0796a21": "◎地獄部第七",
    "T53n2122_067:0796a22": "如罪業報應教化地獄經云。爾時信相菩薩",
    "T53n2122_067:0796a23": "為諸眾生而作發起白佛言。世尊。今有受罪",
    "T53n2122_067:0796a24": "眾生。為諸獄卒剉碓斬身。從頭至足。乃至其",
    "T53n2122_067:0796a25": "頂。斬之已訖。巧風吹活而復斬之。何罪所致。",
    "T53n2122_067:0796a26": "佛言。以前世時坐不信三尊不孝父母屠兒",
    "T53n2122_067:0796a27": "魁膾斬截眾生故獲斯罪。",
    "T53n2122_067:0796a28": "第二復有眾生。身體[病丙+(君/巾)]痺眉鬚墮落舉身洪",
    "T53n2122_067:0796a29": "爛。鳥栖鹿宿人跡永絕。沾污親族人不喜見。",
    "T53n2122_067:0796b01": "名之癩病。何罪所致。佛言。以前世時坐不信",
    "T53n2122_067:0796b02": "三尊。不孝父母。破壞塔寺。剝脫道人。斫射賢",
    "T53n2122_067:0796b03": "聖。傷害師長。常無返復。背恩忘義。常行苟",
    "T53n2122_067:0796b04": "且。婬匿尊卑。無所忌諱。故獲斯罪。",
    "T53n2122_067:0796b05": "第三復有眾生。身體長大聾騃無足宛轉腹",
    "T53n2122_067:0796b06": "行。唯食泥土以自活命。為諸小蟲之所唼食。",
    "T53n2122_067:0796b07": "常受此苦不可堪處。何罪所致。佛言。以前世",
    "T53n2122_067:0796b08": "時坐為人。自用不信好言善語。不孝父母。反",
    "T53n2122_067:0796b09": "戾時君。若為帝主大臣四鎮方伯州郡令長",
    "T53n2122_067:0796b10": "吏禁督護。恃其威勢侵奪民物。無有道理使",
    "T53n2122_067:0796b11": "民枯瘁。呼嗟而行。故獲斯罪。",
    "T53n2122_067:0796b12": "第四復有眾生。兩目盲瞎都無所見。或觝樹",
    "T53n2122_067:0796b13": "木。或墮溝坑。於時死已更復受身亦復如是。",
    "T53n2122_067:0796b14": "何罪所致。佛言。以前世時坐不信罪福。障佛",
    "T53n2122_067:0796b15": "光明。縫鷹眼合。籠繫眾生。皮囊盛頭。不得所",
    "T53n2122_067:0796b16": "見。故獲斯罪。",
    "T53n2122_067:0796b17": "第五復有眾生。謇吃瘖瘂口不能言。若有所",
    "T53n2122_067:0796b18": "說閉目舉手乃不言了。何罪所致。佛言。以前",
    "T53n2122_067:0796b19": "世時坐誹謗三尊。輕毀聖道。論他好醜。求人",
    "T53n2122_067:0796b20": "長短。強誣良善。憎嫉賢人。故獲斯罪。",
    "T53n2122_067:0796b21": "第六復有眾生。腹大項細不能下食。若有所",
    "T53n2122_067:0796b22": "食變為膿血。何罪所致。佛言。以前世時偷盜",
    "T53n2122_067:0796b23": "僧食。或為大會福食屏處偷噉。悋惜己物但",
    "T53n2122_067:0796b24": "貪他財。常行惡心與人毒藥。氣息不通。故獲",
    "T53n2122_067:0796b25": "斯罪。",
    "T53n2122_067:0796b26": "第七復有眾生。常為獄卒熱燒鐵釘釘人百",
    "T53n2122_067:0796b27": "節骨頭。釘之已訖自然火生。焚燒身體悉皆",
    "T53n2122_067:0796b28": "焦爛。何罪所致。佛言。以前世時坐為鍼灸",
    "T53n2122_067:0796b29": "醫師鍼人身體不能差病。誑他取財徒受苦",
    "T53n2122_067:0796c01": "痛。令他苦惱。故獲斯罪。",
    "T53n2122_067:0796c02": "第八復有眾生。常在鑊湯中為牛頭阿傍以",
    "T53n2122_067:0796c03": "三股鐵叉。叉人內著鑊湯中煮之令爛。還",
    "T53n2122_067:0796c04": "復吹活而復煮之。何罪所致。佛言。以前世時",
    "T53n2122_067:0796c05": "信邪倒見。祠祀鬼神屠殺眾生。湯灌滅毛",
    "T53n2122_067:0796c06": "鑊湯煎煮。不可限量。故獲斯罪。",
    "T53n2122_067:0796c07": "第九復有眾生。常在火城中煻煨齊心四門",
    "T53n2122_067:0796c08": "俱開。若欲趣門。門即閉之。東西馳走不能自",
    "T53n2122_067:0796c09": "免。為火燒盡何罪所致。佛言。以前世時坐",
    "T53n2122_067:0796c10": "焚燒山澤火煨雞子燒煮眾生爛身皮剝。故",
    "T53n2122_067:0796c11": "獲斯罪。",
    "T53n2122_067:0796c12": "第十復有眾生。常在雪山中寒風所吹皮肉",
    "T53n2122_067:0796c13": "剝裂求死不得。何罪所致。佛言。以前世時坐",
    "T53n2122_067:0796c14": "橫道作賊剝脫人衣。使冬月之日令他凍死。",
    "T53n2122_067:0796c15": "生剝牛羊痛不可堪。故獲斯罪。",
    "T53n2122_067:0796c16": "第十一復有眾生。常在刀山劍樹之上。若有",
    "T53n2122_067:0796c17": "所捉即便割傷肢節斷壞。何罪所致。佛言。",
    "T53n2122_067:0796c18": "以前世時坐屠殺為業。烹害眾生。屠割剝裂。",
    "T53n2122_067:0796c19": "骨肉分離。頭脚星散。懸於高格。稱量而賣。或",
    "T53n2122_067:0796c20": "復生懸眾生。苦痛難處。故獲斯罪。",
    "T53n2122_067:0796c21": "第十二復有眾生。五根不具。何罪所致。佛言。",
    "T53n2122_067:0796c22": "以前世時坐飛鷹走狗彈射禽獸。或斷其頭。",
    "T53n2122_067:0796c23": "或斷其足。生滅鳥翼。故獲斯罪。",
    "T53n2122_067:0796c24": "第十三復有眾生。孿躄背僂腰臗不隨脚跛",
    "T53n2122_067:0796c25": "手拘不能操涉。何罪所致。佛言。以前世時坐",
    "T53n2122_067:0796c26": "為人野田行道安槍。或安射窠。施張弶穽。陷",
    "T53n2122_067:0796c27": "墜眾生。頭破脚折。傷損非一。故獲斯罪。",
    "T53n2122_067:0796c28": "第十四復有眾生。常為獄卒桎梏其身不得",
    "T53n2122_067:0796c29": "免脫。何罪所致。佛言。以前世時坐網捕眾生。",
    "T53n2122_067:0797a01": "籠繫人畜。飢窮困苦。或為宰主令長。貪取",
    "T53n2122_067:0797a02": "財錢枉繫良善。怨酷昊天。不得縱意。故獲",
    "T53n2122_067:0797a03": "斯罪。",
    "T53n2122_067:0797a04": "第十五復有眾生。或顛或狂。或癡或騃。不別",
    "T53n2122_067:0797a05": "好醜。何罪所致。佛言。以前世時坐飲酒醉亂",
    "T53n2122_067:0797a06": "犯三十六失。復有癡身如似醉人。不識尊卑",
    "T53n2122_067:0797a07": "不別好醜。故獲斯罪。",
    "T53n2122_067:0797a08": "第十六復有眾生。其形甚小陰藏甚大。挽之",
    "T53n2122_067:0797a09": "身皮皆復進引。行立坐臥以之為妨。何罪所",
    "T53n2122_067:0797a10": "致。佛言。以前世時坐持生販賣。自譽己物毀",
    "T53n2122_067:0797a11": "呰他財。囂斗弄升躡秤前後欺誑於人。故",
    "T53n2122_067:0797a12": "獲斯罪。",
    "T53n2122_067:0797a13": "第十七復有眾生。男根不具而為黃門身不",
    "T53n2122_067:0797a14": "妻娶。何罪所致。佛言。以前世時坐犍象馬牛",
    "T53n2122_067:0797a15": "羊猪狗死而復蘇故獲斯罪。",
    "T53n2122_067:0797a16": "第十八復有眾生。從生至老無有兒子孤立",
    "T53n2122_067:0797a17": "獨存。何罪所致。佛言。以前世時坐為人暴惡",
    "T53n2122_067:0797a18": "不信罪福。百鳥產乳之時齎持瓶器。循大",
    "T53n2122_067:0797a19": "水渚求拾鴻鶴鸚鵡鵝雁諸鳥卵[穀禾+卵]。擔歸煮",
    "T53n2122_067:0797a20": "噉。諸鳥失子悲嗚噭裂眼中血出。故獲斯",
    "T53n2122_067:0797a21": "罪。",
    "T53n2122_067:0797a22": "第十九復有眾生少小孤寒。無有父母兄弟。",
    "T53n2122_067:0797a23": "為他作使。辛苦活命。長大成人。橫罹殃禍。",
    "T53n2122_067:0797a24": "縣官所縛。繫閉牢獄。無人追餉。飢窮困苦。無",
    "T53n2122_067:0797a25": "所告及。何罪所致。佛言。以前世時坐喜捕拾",
    "T53n2122_067:0797a26": "鵰鷲鷹鷂熊羆虎豹枷鎖而畜。孤此眾生父",
    "T53n2122_067:0797a27": "母兄弟。常切憂悲悲鳴噭裂。哀感人心不",
    "T53n2122_067:0797a28": "能供養。常苦飢餓骨立皮連。求死不得。故獲",
    "T53n2122_067:0797a29": "斯罪。",
    "T53n2122_067:0797b01": "第二十復有眾生。其形甚醜。身黑如漆。兩",
    "T53n2122_067:0797b02": "目復青。鞠頰俱堆。皰面平鼻。兩眼黃赤。牙",
    "T53n2122_067:0797b03": "齒疏缺。口氣腥臭。矬短擁腫。大腹凸髖。脚復",
    "T53n2122_067:0797b04": "繚戾。僂脊匡肋。費衣健食。惡瘡膿血。水腫",
    "T53n2122_067:0797b05": "乾痟。疥癩癰疽。種種諸惡。集在其身。雖親附",
    "T53n2122_067:0797b06": "人人不在意。若他作罪橫羅其殃。永不見",
    "T53n2122_067:0797b07": "佛。永不聞法。永不識僧。何罪所致。佛言以前",
    "T53n2122_067:0797b08": "世時坐為子不孝父母。為臣不忠其君。為",
    "T53n2122_067:0797b09": "君不敬其下。朋友不賞其信。鄉黨不以其齒。",
    "T53n2122_067:0797b10": "朝廷不以其爵。妄為趨詐。心意顛倒無有",
    "T53n2122_067:0797b11": "其度。不信三尊。弑君害師。伐國掠民。攻城破",
    "T53n2122_067:0797b12": "塢。偷[病丙+于]過盜惡業非一。美己惡人。侵凌孤",
    "T53n2122_067:0797b13": "老。誣謗賢聖輕慢尊長。欺誑下賤。一切罪業。",
    "T53n2122_067:0797b14": "悉具犯之。眾惡集報。故獲斯罪。",
    "T53n2122_067:0797b15": "爾時一切諸受罪眾生。聞佛作如是說。悲號",
    "T53n2122_067:0797b16": "動地。淚下如雨。而白佛言。唯願世尊久住說",
    "T53n2122_067:0797b17": "法。令我等輩而得解脫。佛言。若我久住。薄德",
    "T53n2122_067:0797b18": "之人不種善根。謂我常在不念無常。善男子。",
    "T53n2122_067:0797b19": "譬如嬰兒母常在側不生難遭之想。若母去",
    "T53n2122_067:0797b20": "者便生渴仰思戀之心。母方還來乃生歡喜。",
    "T53n2122_067:0797b21": "善男子。我今亦復如是。知諸眾生善惡業緣",
    "T53n2122_067:0797b22": "受報好醜。故般涅槃。爾時世尊。即為此諸受",
    "T53n2122_067:0797b23": "罪眾生。而說偈言。",
    "T53n2122_067:0797b24": "　水流不常滿　　火盛不久然",
    "T53n2122_067:0797b25": "　日出須臾沒　　月滿已復缺",
    "T53n2122_067:0797b26": "　尊榮豪貴者　　無常復過是",
    "T53n2122_067:0797b27": "　念當勤精進　　頂禮無上尊",
    "T53n2122_067:0797b28": "又舊雜譬喻經云。昔有六人為伴造罪。俱墮",
    "T53n2122_067:0797b29": "地獄同在一釜中。皆欲說本罪。一人言沙。二",
    "T53n2122_067:0797c01": "人言那。三人言遲。四人言涉。五人言姑。六",
    "T53n2122_067:0797c02": "人言陀羅。佛見之笑。目連問佛。何以故笑。佛",
    "T53n2122_067:0797c03": "言。有六人為伴俱墮地獄。共在一釜中。各欲",
    "T53n2122_067:0797c04": "說本罪。熱湯沸涌不能再語。各一語便迴下。",
    "T53n2122_067:0797c05": "一人言沙者。世間六十億萬歲。在泥犁中始",
    "T53n2122_067:0797c06": "為一日。何時當竟。第二人言那者。無有出期",
    "T53n2122_067:0797c07": "亦不知何時當得脫。第三人言遲者。咄咄",
    "T53n2122_067:0797c08": "我當用治生不能自制意。奪五家分供養三",
    "T53n2122_067:0797c09": "尊。愚貪無足今悔何益。第四人言涉者。言我",
    "T53n2122_067:0797c10": "治生亦不至誠。財產屬他為得苦痛。第五人",
    "T53n2122_067:0797c11": "言姑者。誰當保我。從地獄出。便不犯道禁。",
    "T53n2122_067:0797c12": "得生天樂者。第六人言陀羅者。是事上頭本",
    "T53n2122_067:0797c13": "不為心討。譬如御車失道入邪折軸車壞悔",
    "T53n2122_067:0797c14": "無所及。",
    "T53n2122_067:0797c15": "頌曰。",
    "T53n2122_067:0797c16": "　盛年好放逸　　兇猛勸不移",
    "T53n2122_067:0797c17": "　天長曉露促　　生老病來資",
    "T53n2122_067:0797c18": "　百節俱酸痛　　千痾併著時",
    "T53n2122_067:0797c19": "　華堂一相捨　　幽塗萬苦批",
    "T53n2122_067:0797c20": "感應緣(略引一十三驗)",
    "T53n2122_067:0797c21": "周宣王殺杜伯亡後現報秦始皇伐終南山",
    "T53n2122_067:0797c22": "樹怪秦高平李羡奴助鬼報晉吳郡張縫",
    "T53n2122_067:0797c23": "家殺鬼報魏劉赤斧夢蔣侯召為主簿",
    "T53n2122_067:0797c24": "吳王夫差枉殺臣公孫聖現驗晉安定張祚",
    "T53n2122_067:0797c25": "為張璀枉殺現驗晉張傾枉殺麴儉傾被",
    "T53n2122_067:0797c26": "現驗宋秣陵縣令陶繼之枉殺大樂伎現",
    "T53n2122_067:0797c27": "驗宋將軍張悅枉殺江州長史鄧琬現驗",
    "T53n2122_067:0797c28": "宋文惠太子枉殺豫章王蕭嶷現驗魏雒",
    "T53n2122_067:0797c29": "陽令寇祖仁枉殺成陽王元徽現驗唐國",
    "T53n2122_067:0798a01": "初相州大慈寺群賊共停相殺污寺現驗",
    "T53n2122_067:0798a02": "周宣王殺杜伯不辜。杜伯曰。死若有知。三年",
    "T53n2122_067:0798a03": "必使君知之。三年周宣王田於甫田。從人滿",
    "T53n2122_067:0798a04": "野。日中杜伯乘白馬素車。朱衣朱冠。執朱弓。",
    "T53n2122_067:0798a05": "挾朱矢。射王中心。折脊伏弢而死(右一驗出墨子",
    "T53n2122_067:0798a06": "傳)。",
    "T53n2122_067:0798a07": "秦始皇時終南山有梓樹。大數百圍蔭宮中。",
    "T53n2122_067:0798a08": "始皇惡之。興兵伐之。天輒大風雨飛沙石。人",
    "T53n2122_067:0798a09": "皆疾走。至夜瘡皆合。有一人中風雨。傷寒不",
    "T53n2122_067:0798a10": "能去留宿。夜聞有鬼來問樹言。秦王凶暴相",
    "T53n2122_067:0798a11": "伐得不困耶。樹曰。來即作風雨擊之。其奈吾",
    "T53n2122_067:0798a12": "何。又曰。秦王使三百人。被頭以赤絲。繞樹伐",
    "T53n2122_067:0798a13": "汝。得無敗乎。樹漠然無聲。病人報秦王。案",
    "T53n2122_067:0798a14": "言伐之。樹斷中有一青牛出。逐之走入河。於",
    "T53n2122_067:0798a15": "是秦王立旄頭騎(右一驗出玄中記)。",
    "T53n2122_067:0798a16": "秦高平李羡家奴健。至石頭堈忽見一人云。",
    "T53n2122_067:0798a17": "婦與人通情。遂為所殺。欲報讎豈能見助。奴",
    "T53n2122_067:0798a18": "用其言。果見人來。鬼便捉頭奴喚與手即使",
    "T53n2122_067:0798a19": "倒地。還半路便死。鬼以一千錢一匹青絞",
    "T53n2122_067:0798a20": "緵袍與奴。囑云此袍是市西門丁與許。君可",
    "T53n2122_067:0798a21": "自著慎勿賣也。",
    "T53n2122_067:0798a22": "晉永初二年。吳郡張縫家忽有一鬼云。汝分",
    "T53n2122_067:0798a23": "我食當相祐助。便與鬼食。舒席著地以飯布",
    "T53n2122_067:0798a24": "席。上肉酒五肴如是鬼得便不復犯暴人。後",
    "T53n2122_067:0798a25": "為作食。因以刀斫其所食處。便聞數十人哭。",
    "T53n2122_067:0798a26": "哭亦甚悲。云死何由得棺材。又聞主人家有",
    "T53n2122_067:0798a27": "梓船。奴甚愛惜。當取以為棺。見擔船至。有",
    "T53n2122_067:0798a28": "斧鋸聲。治船既竟。聞呼喚舉屍著船中。縫眼",
    "T53n2122_067:0798a29": "不見唯聞處分。不聞下釘聲。便見船漸漸昇",
    "T53n2122_067:0798b01": "空入雲霄中。久久滅從空中落船破成百片。",
    "T53n2122_067:0798b02": "便聞如有數百人。大笑云。汝那能殺我。我當",
    "T53n2122_067:0798b03": "為汝所困者耶。但知惡心。我憎汝狀。故排",
    "T53n2122_067:0798b04": "船壞耳(右二驗出幽明錄也)。",
    "T53n2122_067:0798b05": "魏劉赤斧者。夢蔣侯召為主簿日促。乃往廟",
    "T53n2122_067:0798b06": "陳請。母老子弱情事果切。乞夢放恕。會稽",
    "T53n2122_067:0798b07": "魏邊多才藝善事神。請與邊自代。因叩頭流",
    "T53n2122_067:0798b08": "血。廟祝曰。特願相屈。魏邊何人而擬斯舉。赤",
    "T53n2122_067:0798b09": "斧因請終不許。尋而赤斧死(右此一驗出志怪傳)。",
    "T53n2122_067:0798b10": "吳王夫差殺其臣公孫聖。而不以罪。後越伐",
    "T53n2122_067:0798b11": "吳。吳敗走。謂太宰嚭曰。吾前殺臣公孫聖。投",
    "T53n2122_067:0798b12": "於胥山之下。今道當由之。吾上畏蒼天下慚",
    "T53n2122_067:0798b13": "於地。吾舉足而不進。心不忍往。子試唱於前。",
    "T53n2122_067:0798b14": "若聖猶在當有應聲。嚭乃向餘抗之山。呼",
    "T53n2122_067:0798b15": "曰公孫聖。聖即從上應曰在。三呼而三應。吳",
    "T53n2122_067:0798b16": "主大懼。仰天歎曰。蒼天蒼天。寡人豈可復歸",
    "T53n2122_067:0798b17": "乎。吳主遂死不反。",
    "T53n2122_067:0798b18": "晉安定張祚。以晉和中作涼州刺史。因自立",
    "T53n2122_067:0798b19": "為涼王。河州刺史張璀士眾強盛。祚猜忌之。",
    "T53n2122_067:0798b20": "密遣兵圖璀。璀率眾拒祚。祚遂為璀所殺。",
    "T53n2122_067:0798b21": "璀後數見祚來部從鎧甲。舉手指璀云。底奴",
    "T53n2122_067:0798b22": "要當截汝頭。璀人姑臧立張玄靜為涼王。自",
    "T53n2122_067:0798b23": "為涼州牧。又謀廢玄靜而白王。事未遂間。",
    "T53n2122_067:0798b24": "與玄靜同車出城西門。橋樑牢壯。而忽摧折",
    "T53n2122_067:0798b25": "刺史舊事正旦放鳥。璀所放出手輒死。有鸛",
    "T53n2122_067:0798b26": "來巢廣夏門。彈遂不去。自往看之。宋燉煌",
    "T53n2122_067:0798b27": "宋混遣弟澄即於巢所害璀。璀臨命語澄曰。",
    "T53n2122_067:0798b28": "汝荷婚姻而為反逆。皇天后土必當照之。我",
    "T53n2122_067:0798b29": "自可死。當令汝劇我矣。混自為尚書令。輔政",
    "T53n2122_067:0798c01": "有疾。晝日見璀。從屋而下。奄入柱中。其柱狀",
    "T53n2122_067:0798c02": "若火燒。掘土則無所見。混因病死。澄又然燈。",
    "T53n2122_067:0798c03": "油變為血。廐中馬一夕無尾。三歲小兒作",
    "T53n2122_067:0798c04": "老翁聲呼曰。宋混澄斫汝頭。又城東水中出",
    "T53n2122_067:0798c05": "火。後三年澄為張邕所殺。",
    "T53n2122_067:0798c06": "晉張傾西域校尉。張傾以怨殺麴儉。儉臨",
    "T53n2122_067:0798c07": "死有恨言。後傾夜見白狗。自拔劍斫之不中。",
    "T53n2122_067:0798c08": "傾便倒地不起。左右見儉在傍。遂以暴卒。",
    "T53n2122_067:0798c09": "宋元嘉中。李龍等夜行劫掠。于時丹陽陶繼",
    "T53n2122_067:0798c10": "之。為秣陵縣令微密尋捕。遂禽龍等龍。",
    "T53n2122_067:0798c11": "所引一人。是太樂伎。忘其姓名。劫發之夜。",
    "T53n2122_067:0798c12": "此伎推同伴往就人宿。共奏音聲。陶不詳審。",
    "T53n2122_067:0798c13": "為作欵列。隨例車上及所宿主人。士貴賓客",
    "T53n2122_067:0798c14": "並相明證。陶知枉濫。但以文書已行。不欲自",
    "T53n2122_067:0798c15": "為通塞。遂并諸劫十人。於郡門斬之。此伎聲",
    "T53n2122_067:0798c16": "藝精能又殊辯慧。將死之日親隣知識。看者",
    "T53n2122_067:0798c17": "甚眾。伎曰。我雖賤隷少懷慕善。未嘗為非。實",
    "T53n2122_067:0798c18": "不作劫。陶令已當具知枉見殺害。若死無鬼",
    "T53n2122_067:0798c19": "則已。有鬼必自陳訴。因彈琵琶。歌曲而就死。",
    "T53n2122_067:0798c20": "眾知其枉莫不殞泣。月餘日陶遂夜夢。伎來",
    "T53n2122_067:0798c21": "至案前云。昔枉見殺實所不分。訴天得理。",
    "T53n2122_067:0798c22": "今故取君。便入陶口仍落腹中。陶即驚寐。俄",
    "T53n2122_067:0798c23": "而倒絕。狀若風顛。良久方醒。有時而發。發",
    "T53n2122_067:0798c24": "輒夭矯頭反著背。四日而亡。亡後家便貧",
    "T53n2122_067:0798c25": "顇。一兒早死。餘有一孫窮寒路次。",
    "T53n2122_067:0798c26": "宋泰初元年。江州長史鄧琬。立刺史晉安王",
    "T53n2122_067:0798c27": "子勛為帝以作亂。初南郡太守張悅得罪。鎮",
    "T53n2122_067:0798c28": "歸楊都。及溢口赦之以為冠軍將軍。與共",
    "T53n2122_067:0798c29": "經紀軍事。琬前軍袁顗既敗。張悅懼誅。乃稱",
    "T53n2122_067:0799a01": "暴疾。仗甲而召。鄧琬既至。謂之曰。卿始此",
    "T53n2122_067:0799a02": "禍。而欲賣罪少帝乎。命斬於床前。并殺其子。",
    "T53n2122_067:0799a03": "以琬頭至。五十年悅寢疾見琬。為厲遂死。",
    "T53n2122_067:0799a04": "宋濟豫章王蕭嶷亡後。忽現形於沈文季曰。",
    "T53n2122_067:0799a05": "我病未應死。皇太子加膏中十一種藥使我",
    "T53n2122_067:0799a06": "不差。湯中復加藥一種。使我痢不斷。吾已",
    "T53n2122_067:0799a07": "訴。先許還東郕。當判此事。便懷出青紙文書",
    "T53n2122_067:0799a08": "示文季云。與卿少舊。為呈主上也。俄而失所",
    "T53n2122_067:0799a09": "在。文季懼不敢傳。少時文惠太子薨。",
    "T53n2122_067:0799a10": "魏城陽王元徽。初為孝莊帝晝計殺爾朱榮。",
    "T53n2122_067:0799a11": "及爾朱兆入雒害孝莊。而徽懼走投雒陽",
    "T53n2122_067:0799a12": "令寇祖仁。祖仁父叔兄弟三人為刺史皆徽",
    "T53n2122_067:0799a13": "之力也。既而爾朱兆購徽萬戶侯。祖仁遂斬",
    "T53n2122_067:0799a14": "徽送之。并匿其金百斤馬五十匹。及兆得徽",
    "T53n2122_067:0799a15": "首。亦不賞侯。兆乃夢徽。曰我金二百斤馬百",
    "T53n2122_067:0799a16": "匹。在祖仁家。卿可取也。兆覺曰。城陽家本巨",
    "T53n2122_067:0799a17": "富。昨令收捕。全無金銀。此夢或實。至晚即",
    "T53n2122_067:0799a18": "令收祖仁。祖仁入見徽。曰足得相報矣。祖",
    "T53n2122_067:0799a19": "仁欵得金百斤馬五十匹。兆不信之。祖仁私",
    "T53n2122_067:0799a20": "斂戚屬得金三十斤馬三十匹輸兆。猶不充",
    "T53n2122_067:0799a21": "數。兆乃發怒。懸頭於樹。以石硾其足。鞮箠",
    "T53n2122_067:0799a22": "殺之(右此七驗出冤魂志)。",
    "T53n2122_067:0799a23": "唐初相州大慈寺塔被焚。以大業末年群賊",
    "T53n2122_067:0799a24": "互興。寺在三爵臺室西葛[苨匕+樓]山上。四鄉來投",
    "T53n2122_067:0799a25": "築城固守。人物擁聚尺地不空。塔之上下重",
    "T53n2122_067:0799a26": "複皆滿。於中穢污不可見聞。賊平之後人散。",
    "T53n2122_067:0799a27": "寺僧無力可除。忽然火起。焚蕩內外。一切都",
    "T53n2122_067:0799a28": "盡。唯東南角太子思惟像殿得存。可謂火淨",
    "T53n2122_067:0799a29": "以除臭穢也。此塔即隋高祖手勅所置。初以",
    "T53n2122_067:0799b01": "隋運創臨天下未附。吳國公蔚逈周之柱臣。",
    "T53n2122_067:0799b02": "鎮守河北作牧舊都。聞楊氏御圖。心所未允。",
    "T53n2122_067:0799b03": "即日聚結舉兵祝詔。官軍一臨大陣摧解。",
    "T53n2122_067:0799b04": "收擁俘虜將百萬人。總集寺北游豫園中。明",
    "T53n2122_067:0799b05": "旦斬決園牆有孔。出者縱之。至曉便斷。猶",
    "T53n2122_067:0799b06": "有六十萬人。並於漳河岸斬之。流屍水中。水",
    "T53n2122_067:0799b07": "為不流。血河一月夜夜鬼哭。哀怨切人。以",
    "T53n2122_067:0799b08": "事聞。帝曰。此段一誅深有枉濫。賊止蔚逈餘",
    "T53n2122_067:0799b09": "並被驅。當時惻隱咸知此事。國初機候不獲",
    "T53n2122_067:0799b10": "縱之。可於游豫園南葛[苨匕+樓]山上立大慈寺。拆",
    "T53n2122_067:0799b11": "三爵臺以營之。六時禮佛加一拜。為園中枉",
    "T53n2122_067:0799b12": "死者。寺成僧住。依勅禮唱。怨哭之聲一斯頓",
    "T53n2122_067:0799b13": "絕(上來所引者。兒孫相係目覩親知。信承佛教善惡之報。驗知不虛。我殺還我償。豈有斯謬)。◎",
    "T53n2122_067:0799b14": "法苑珠林卷第六十七"
}