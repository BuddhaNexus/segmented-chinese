{
    "T40n1804_003:0104c02": "四分律刪繁補闕行事鈔卷下一",
    "T40n1804_003:0104c03": "(注撰非少立名標顯)",
    "T40n1804_003:0104c05": "京兆崇義寺沙門釋道宣撰述",
    "T40n1804_003:0104c06": "二衣總別篇第十七",
    "T40n1804_003:0104c07": "四藥受淨篇第十八",
    "T40n1804_003:0104c08": "鉢器制聽篇第十九(房舍五行調度眾具法附)",
    "T40n1804_003:0104c09": "對施興治篇第二十",
    "T40n1804_003:0104c10": "頭陀行儀篇第二十一",
    "T40n1804_003:0104c11": "僧像致敬篇第二十二(造立像寺法附)",
    "T40n1804_003:0104c12": "計請設則篇第二十三",
    "T40n1804_003:0104c13": "導俗化方篇第二十四",
    "T40n1804_003:0104c14": "主客相待篇第二十五(四儀法附)",
    "T40n1804_003:0104c15": "瞻病送終篇第二十六",
    "T40n1804_003:0104c16": "諸雜要行篇第二十七(謂出世正業比丘所依法)",
    "T40n1804_003:0104c17": "沙彌別法篇第二十八",
    "T40n1804_003:0104c18": "尼眾別行篇第二十九",
    "T40n1804_003:0104c19": "諸部別行篇第三十",
    "T40n1804_003:0104c20": "二衣總別篇第十七",
    "T40n1804_003:0104c21": "夫形居世累。必假威儀。障蔽塵染。勿過衣服。",
    "T40n1804_003:0104c22": "若受用有方。則不生咎戾必領納。乖式便自",
    "T40n1804_003:0104c23": "陷深愆。故初總分制聽後依門而解。何名為",
    "T40n1804_003:0104c24": "制。謂三衣六物。佛制令畜。通諸一化並制服",
    "T40n1804_003:0104c25": "用。有違結罪。何名為聽。謂百一衣財。隨報",
    "T40n1804_003:0104c26": "開許。逆順無過。通道濟乏也。就初分三。謂三",
    "T40n1804_003:0104c27": "衣坐具漉水袋也。後中分四。謂百一諸長糞",
    "T40n1804_003:0104c28": "掃俗施亡五眾衣輕重等例。今解初制。前明",
    "T40n1804_003:0104c29": "三衣分二。初明衣法後攝衣法。初中分四。一",
    "T40n1804_003:0105a01": "制意釋名功用。二作之方法。三加受持法。",
    "T40n1804_003:0105a02": "四雜出料簡。言制意者。薩婆多云。欲現未曾",
    "T40n1804_003:0105a03": "有法故。一切九十六種外道。無此三名。為異",
    "T40n1804_003:0105a04": "外道故。分別功德論。為三時故制有三衣。冬",
    "T40n1804_003:0105a05": "則著重。夏則著輕。春則著中。亦為諸蟲故。智",
    "T40n1804_003:0105a06": "論云。佛聖弟子住於中道。故著三衣。外道裸",
    "T40n1804_003:0105a07": "身無恥。白衣多貪重著也。十誦為異外道故",
    "T40n1804_003:0105a08": "便以刀截。知是慚愧人衣。雜含云。修四無量",
    "T40n1804_003:0105a09": "者。並剃鬚髮。服三法衣出家也。準此而名則",
    "T40n1804_003:0105a10": "慈悲者之服華嚴云。著袈裟者。捨離三毒等。",
    "T40n1804_003:0105a11": "四分云。懷抱於結使。不應披袈裟等。薩婆多",
    "T40n1804_003:0105a12": "五意制三衣也。一一衣不能障寒。三衣能障",
    "T40n1804_003:0105a13": "故。二不能有慚愧。三不中入聚落。四乃至道",
    "T40n1804_003:0105a14": "行不生善。五威儀不清淨故。制令畜三。便具",
    "T40n1804_003:0105a15": "上義。僧祇云。三衣者賢聖沙門標幟。鉢是出",
    "T40n1804_003:0105a16": "家人器。非俗人所為。應執持三衣瓦鉢。即是",
    "T40n1804_003:0105a17": "少欲少事等。當宗外部多為寒故制三。四分",
    "T40n1804_003:0105a18": "又云。三世如來。並著如是衣故。次釋名者。增",
    "T40n1804_003:0105a19": "一云。如來所著衣名曰袈裟。所食者名為法",
    "T40n1804_003:0105a20": "食(此袈裟衣從色得名。下文染作袈裟色。味有袈裟味。若據此土所翻通名為臥具。即三十中臥具者。三衣總",
    "T40n1804_003:0105a21": "名。如文中)。四分云。聽以刀截成。沙門衣不為怨賊",
    "T40n1804_003:0105a22": "所劫。應作安陀會儭體著。欝多羅僧僧伽梨",
    "T40n1804_003:0105a23": "入聚落著。而此三名諸部無正翻。今以義譯。",
    "T40n1804_003:0105a24": "慧上菩薩經。五條名中著衣。七條名上衣。大",
    "T40n1804_003:0105a25": "衣名眾集時衣。義翻多種。大衣云雜碎衣。以",
    "T40n1804_003:0105a26": "條數多故。若從用名入王宮聚落衣。七條者",
    "T40n1804_003:0105a27": "名中價衣。從用入眾衣。五條者名下衣。從用",
    "T40n1804_003:0105a28": "院內道行雜作衣。若就條數。便云十九十七",
    "T40n1804_003:0105a29": "乃至九條七條五條等。律中無五七九名。但",
    "T40n1804_003:0105b01": "云安陀會乃至僧伽梨。人名七九條也。若就",
    "T40n1804_003:0105b02": "通相。亦有縵僧伽梨。則隨力所辨。隨用分三。",
    "T40n1804_003:0105b03": "非無大分宗體。三明功用者。大悲經云。但使",
    "T40n1804_003:0105b04": "性是沙門污沙門行。形是沙門披著袈裟者。",
    "T40n1804_003:0105b05": "於彌勒佛乃至樓至佛所。得入涅槃。無有遣",
    "T40n1804_003:0105b06": "餘。悲華經云。如來於寶藏佛所發願。成佛時",
    "T40n1804_003:0105b07": "我袈裟有五功德。一入我法中。或犯重邪見",
    "T40n1804_003:0105b08": "等四眾。於一念中敬心尊重。必於三乘受記。",
    "T40n1804_003:0105b09": "二者天龍人鬼。若能恭敬此人袈裟少分。即",
    "T40n1804_003:0105b10": "得三乘不退。三者若有鬼神。諸人得袈裟乃",
    "T40n1804_003:0105b11": "至四寸。飲食充足。四者若眾生共相違反。念",
    "T40n1804_003:0105b12": "袈裟力。尋生悲心。五者若在兵陣。持此少分",
    "T40n1804_003:0105b13": "恭敬尊重。常得勝他。若我袈裟無此五力。則",
    "T40n1804_003:0105b14": "欺十方諸佛。僧祇云。僧尼有戒德。俗人索破",
    "T40n1804_003:0105b15": "袈裟段。欲禳災者。得與小者等。二作衣方法",
    "T40n1804_003:0105b16": "八門不同。一求財如法。謂非四邪五邪興利",
    "T40n1804_003:0105b17": "販易得者不成。律云。不以邪命得激發得相",
    "T40n1804_003:0105b18": "得犯捨墮衣。不得作等。二財體如。必須厚重",
    "T40n1804_003:0105b19": "熟緻者。若細薄生疎綾羅錦綺紗縠細絹等。",
    "T40n1804_003:0105b20": "並非法物。律云。文繡衣不成受持故。僧祇一",
    "T40n1804_003:0105b21": "切生疎毛髮樹皮衣草衣皮衣並不成。五百",
    "T40n1804_003:0105b22": "問云。生絹不得作。必不現身者得。以作成如",
    "T40n1804_003:0105b23": "法故。僧祇龍著袈裟。免金翅鳥難。必不順教。",
    "T40n1804_003:0105b24": "則所被無力故。三色如法。四分云。上色染衣",
    "T40n1804_003:0105b25": "不得畜。當壞作袈裟色(此云不正色染。具有正翻)。若作五納",
    "T40n1804_003:0105b26": "衣者。得上色碎段者。裁作五納亦得。涅槃云。",
    "T40n1804_003:0105b27": "聽受衣服皮革等。雖聽畜種種衣。要是壞色。",
    "T40n1804_003:0105b28": "十誦云。一切青黃赤白黑五種純色衣不得",
    "T40n1804_003:0105b29": "著。除納衣。戒本三色。青泥棧也。薩婆多云。",
    "T40n1804_003:0105b30": "五大色衣不成受。作三衣得作餘衣著三點",
    "T40n1804_003:0105c01": "淨。用紺黑青。除三衣餘衣三點淨。得皂木蘭",
    "T40n1804_003:0105c02": "一切得受。純青淺青碧等點淨。得作衣裏用。",
    "T40n1804_003:0105c03": "若赤白黃不純大色者亦得。若以不如法色",
    "T40n1804_003:0105c04": "染訖。更以如法色染覆成受持。袈裟者。秦云",
    "T40n1804_003:0105c05": "染也。如結愛等亦名染真紫色蘇方地黃柰",
    "T40n1804_003:0105c06": "黃花黃色並是非法。僧祇云。真緋欝金染紅",
    "T40n1804_003:0105c07": "藍染皂色青染花色不聽用。聽用根葉花樹皮",
    "T40n1804_003:0105c08": "下至巨摩汁等。戒本青黑木蘭。下文廣有染",
    "T40n1804_003:0105c09": "法。青謂銅青。黑謂雜泥等。木蘭者謂諸果汁",
    "T40n1804_003:0105c10": "等(此翻律者北方為木蘭染法。僧祇律在吳地翻以不見故)。予於蜀郡。親見木",
    "T40n1804_003:0105c11": "蘭樹皮赤黑色鮮明。可以為染。微有香氣。亦",
    "T40n1804_003:0105c12": "有用作香者。如善見所說。遣教法律經中五",
    "T40n1804_003:0105c13": "色者。此非正錄。無知者用之。四分云。若青若",
    "T40n1804_003:0105c14": "黑若木蘭。一一色中隨意壞。善見云。善來比",
    "T40n1804_003:0105c15": "丘。瓦鉢貫左肩。青色袈裟赤色鮮明(準此木蘭色也)。若",
    "T40n1804_003:0105c16": "見著五大色衣比丘。有智慧者當言。此是遭",
    "T40n1804_003:0105c17": "賊失衣比丘(準此赤色不合受也)。準上律論及經。並不得",
    "T40n1804_003:0105c18": "純色。必有須壞。不壞不成受持。著著得罪",
    "T40n1804_003:0105c19": "如隨相中。四量是非。四分云。安陀會長四",
    "T40n1804_003:0105c20": "肘廣二肘。欝多羅僧長五肘廣三肘。僧伽梨",
    "T40n1804_003:0105c21": "亦爾。然此下衣極成窄小。當取通文。律言。",
    "T40n1804_003:0105c22": "量腹而食。度身而衣。取足而已。準此無定",
    "T40n1804_003:0105c23": "量。任時進不。雖爾亦須楷準。故十祇中。各",
    "T40n1804_003:0105c24": "立三品之量。今準薩婆多。中三衣長五肘廣",
    "T40n1804_003:0105c25": "三肘。若極大者長六肘廣三肘半。若極小者",
    "T40n1804_003:0105c26": "長四肘廣二肘半者並如法。若過若減成受",
    "T40n1804_003:0105c27": "持。以可截續故。鉢若過減不成受。不可截",
    "T40n1804_003:0105c28": "續故。若過量外應說淨。不者犯捨墮(說時應在受後。以",
    "T40n1804_003:0105c29": "法衣外者為長)。五分肘量長短不定。佛令隨身分量。不",
    "T40n1804_003:0106a01": "必依肘。五條數多少所以唯隻。如疏鈔中。四",
    "T40n1804_003:0106a02": "分云。從九條乃至十九條五條十隔等。十誦",
    "T40n1804_003:0106a03": "云。若五七九十一若十五。若過應割截作。薩",
    "T40n1804_003:0106a04": "婆多云。僧伽梨三品九條。十一十三是下品。",
    "T40n1804_003:0106a05": "十五十七十九名中品。二十一二十三二十",
    "T40n1804_003:0106a06": "五條名上品。四分至十九條云。若復過是不",
    "T40n1804_003:0106a07": "應畜(錯注不字)。今時有三十三條等。無正教制開。",
    "T40n1804_003:0106a08": "聖迹記云。如來著十三條大衣。智論云。是麁",
    "T40n1804_003:0106a09": "布僧伽梨也。準此以為大準。隨力辨之。六堤",
    "T40n1804_003:0106a10": "數長短。四分文不了。五條七條。具明定量長",
    "T40n1804_003:0106a11": "短大衣準同。婆論云。大衣下者兩長一短。中",
    "T40n1804_003:0106a12": "者三長一短。上者四長一短。名如法作。若互",
    "T40n1804_003:0106a13": "增減。成受持著用得罪。所以須割截者。四分",
    "T40n1804_003:0106a14": "云。不為怨賊所剝。十誦與外道異故。律中沙",
    "T40n1804_003:0106a15": "門衣三種賤。一刀賤(謂割壞故)。二色賤(不正色染)。三體賤(謂糞",
    "T40n1804_003:0106a16": "掃世棄者)。七重數多少。四分等律云。不得細薄。大",
    "T40n1804_003:0106a17": "衣二重餘二衣並一重。此謂新者。若用故者。",
    "T40n1804_003:0106a18": "十誦云。四重作大衣。二重作七條五條等。薩",
    "T40n1804_003:0106a19": "婆多云。若新大衣三重。一重新二重故。餘如",
    "T40n1804_003:0106a20": "十誦。故彼律云。若三重作大衣坐具。若以新",
    "T40n1804_003:0106a21": "衣重縫作時吉。過限墮。中間悔摘却者吉。律",
    "T40n1804_003:0106a22": "中糞掃衣隨意多作。薩婆多云。重縫三衣。設",
    "T40n1804_003:0106a23": "有因緣。摘分持行到於異處。名不離衣宿。若",
    "T40n1804_003:0106a24": "死者前言本界內。後言應與看病人。以本是",
    "T40n1804_003:0106a25": "一衣同受持故。律師云後是定義。八作衣方",
    "T40n1804_003:0106a26": "法。四分大衣七條要割截。五條得襵葉。僧祇",
    "T40n1804_003:0106a27": "若作衣餘人相助。一日恐不成。應麁行急竟",
    "T40n1804_003:0106a28": "受持後更細刺。中含云。世尊親為阿那律裁",
    "T40n1804_003:0106a29": "三衣。八百比丘。同時為連合即成。四分尼五",
    "T40n1804_003:0106b01": "日不成僧伽梨得墮。比丘犯吉羅。薩婆多有",
    "T40n1804_003:0106b02": "緣得一端[疊*毛]指作三衣。則不犯長。若少一衣",
    "T40n1804_003:0106b03": "五肘外若少二衣十肘外有長者須說淨。四",
    "T40n1804_003:0106b04": "分得縵衣廣長足。若裁割作衣。便少令揲葉",
    "T40n1804_003:0106b05": "作。若作五納衣。得上色碎段衣。亦得裁作五",
    "T40n1804_003:0106b06": "納衣。五分若染縵衣作條。又縫葉著衣(今時揲葉",
    "T40n1804_003:0106b07": "納多縫著)。或襵作衣葉(四分開襵下衣)。或半向上半向下作",
    "T40n1804_003:0106b08": "葉。一切吉羅。若以雜色線縫著衣上。作條幅",
    "T40n1804_003:0106b09": "處。此是外道法偷蘭。阿難奉教。為諸比丘作",
    "T40n1804_003:0106b10": "衣法。左條左靡。右條右靡。中條葉兩向靡。",
    "T40n1804_003:0106b11": "若得衣不足。乃至一長一短作。若猶少者聽",
    "T40n1804_003:0106b12": "揲葉作。乃至不足聽作縵安多會。準此本是",
    "T40n1804_003:0106b13": "大衣少故。下例成之。受法正從二品。理須",
    "T40n1804_003:0106b14": "類用。十誦中有縵僧伽梨等。僧祇不得畫作",
    "T40n1804_003:0106b15": "葉。對頭縫之。應割截作葉。極廣應四指。極",
    "T40n1804_003:0106b16": "狹如[麩夫+黃]麥。不得橫葉相當。縫衣葉後衣宣",
    "T40n1804_003:0106b17": "脫。應作馬齒縫。衣上下破應安緣。要須却",
    "T40n1804_003:0106b18": "刺。急時如前分別。借俗人被作三衣中。先作",
    "T40n1804_003:0106b19": "淨安紐受持。十誦佛自教。比丘施[革*玄]紐法。",
    "T40n1804_003:0106b20": "前去緣四指施[革*玄]。後去緣八指施紐。應如是",
    "T40n1804_003:0106b21": "作。準此以左肩上常以衣右角覆故。出毘柰",
    "T40n1804_003:0106b22": "耶律。十誦又云。却刺者是佛所許。如法畜",
    "T40n1804_003:0106b23": "用。直縫不得。是世人衣。為異俗故。又防外",
    "T40n1804_003:0106b24": "道故。又云。以一尺二尺物補衣。皆應却刺。",
    "T40n1804_003:0106b25": "若直縫者。衣主命過。應摘此物與僧。及與看",
    "T40n1804_003:0106b26": "病人。四分但云縫僧伽梨準用十誦。三千威",
    "T40n1804_003:0106b27": "儀云。三衣揲四角。十誦亦爾。四分挽角令正",
    "T40n1804_003:0106b28": "安揲等。又云。應安鉤紐肩上揲障垢膩處。",
    "T40n1804_003:0106b29": "十誦若糞掃衣比丘以佛制不著割截。衣入聚",
    "T40n1804_003:0106b30": "落。便補揲作鉤蘭施緣。佛言。即當割截。上",
    "T40n1804_003:0106c01": "安揲得成受持。十誦明文開著入。準此貧少",
    "T40n1804_003:0106c02": "衣服。定開入俗。三明受衣法。就中分二。對",
    "T40n1804_003:0106c03": "首心念也。初中四分但云三衣應受持。若疑",
    "T40n1804_003:0106c04": "應捨已更受。有而不受吉羅。而無說文。昔有",
    "T40n1804_003:0106c05": "人依僧祇法者。彼護衣與四分不同(僧祇一夜通會。四分唯",
    "T40n1804_003:0106c06": "對明相)。今依十誦(以受持相類故)。若大衣中。隨條數多少。",
    "T40n1804_003:0106c07": "而有正從兩別。大衣正有十八品。從有六品。",
    "T40n1804_003:0106c08": "七條正有二品。從有二十二。五條正有三品。",
    "T40n1804_003:0106c09": "從有二十一。通合言之。七十二種三衣。縵通",
    "T40n1804_003:0106c10": "三處合為一也。餘如鈔疏中。今先受法。應前",
    "T40n1804_003:0106c11": "安陀會為始。此衣正有三品。謂割截襵葉揲",
    "T40n1804_003:0106c12": "葉也。加法云。大德一心念。我比丘某甲。此衣",
    "T40n1804_003:0106c13": "安陀會五條衣受。一長一短割截衣持。亦云屈",
    "T40n1804_003:0106c14": "襵衣持(若揲葉令外相同割截。刺一邊開一邊者云)。揲葉衣持。餘同十",
    "T40n1804_003:0106c15": "誦(若兩邊俱縫者。但同縵衣)。若論從者(即用大衣十八品七條二品等)大德一心",
    "T40n1804_003:0106c16": "念。我比丘某甲。此安多會二十五條衣受。四",
    "T40n1804_003:0106c17": "長一短割截衣持(揲葉準同乃至七條。其文準用改之)。若縵衣者(上明",
    "T40n1804_003:0106c18": "從者據安多會為言。若欝多羅僧僧伽梨。並準此改革。縵衣改名為別。今據大衣)。十誦云。大",
    "T40n1804_003:0106c19": "德一心念。我比丘某甲。是縵僧伽梨受持(餘二衣準",
    "T40n1804_003:0106c20": "改)。若中衣云。大德一心念。我比丘某甲。此衣",
    "T40n1804_003:0106c21": "欝多羅僧七條衣受。兩長一短割截衣持(揲葉準改。",
    "T40n1804_003:0106c22": "若從衣中。準前改法)。若上衣者云。此僧伽梨若干條受。若",
    "T40n1804_003:0106c23": "干長若干短割截衣持(揲葉準用。以通九品條堤不同。隨衣改之故不定指。不",
    "T40n1804_003:0106c24": "同中下二衣少相易明)。上明三衣受竟。律制並須三說。彼",
    "T40n1804_003:0106c25": "律受戒前教言。我某甲。此衣僧伽梨若干條",
    "T40n1804_003:0106c26": "受。若割截若未割截是衣持。三說乃至安陀",
    "T40n1804_003:0106c27": "會亦爾(此未割者是縵衣也。若全未割截。豈得將來入受戒)。薩婆多云。五大",
    "T40n1804_003:0106c28": "色者不成受。則孝僧白布袈裟等非法。如是",
    "T40n1804_003:0106c29": "例之。多有黑青赤黃四色。無多白者。正言如",
    "T40n1804_003:0107a01": "上不成。今以凡情苦受。此則一生無衣覆身。",
    "T40n1804_003:0107a02": "一死自負聖責。何慮無惡道分。悲哉。次明捨",
    "T40n1804_003:0107a03": "法(準用僧祇。四分無文)大德一心念。我比丘某甲。此僧伽",
    "T40n1804_003:0107a04": "梨是我三衣數。先受持今捨。餘二衣同之。一",
    "T40n1804_003:0107a05": "時受一時捨越毘尼。若尼受餘二衣者。十誦",
    "T40n1804_003:0107a06": "云。大姊一心念。我比丘尼某甲。是衣厥修羅",
    "T40n1804_003:0107a07": "受。長四肘廣二肘半。是厥修羅衣持三說(準似",
    "T40n1804_003:0107a08": "祇支國計不同)。是衣覆肩衣。長四肘廣二肘半。是覆肩",
    "T40n1804_003:0107a09": "衣持三說(今則改張衣相不同本法。但云如法作。不言肘量應成)。僧祇云。當作",
    "T40n1804_003:0107a10": "衣覆肩。名覆肩衣。不者越罪。兩衣祇支得提",
    "T40n1804_003:0107a11": "罪。尼祇支長佛四搩手廣二搩手。互減過亦",
    "T40n1804_003:0107a12": "提尼。五衣者。覆肩衣水浴衣及三衣也(準此部別不同。",
    "T40n1804_003:0107a13": "四分令有祇支覆肩等)。二明心念法。五分獨住比丘。三衣",
    "T40n1804_003:0107a14": "中須有所換易應具儀。手執衣心生口言。我",
    "T40n1804_003:0107a15": "比丘某甲。此僧伽梨若干條。今捨三說已。然",
    "T40n1804_003:0107a16": "後受所長之衣。亦如前威儀。云我比丘某甲。",
    "T40n1804_003:0107a17": "此衣僧伽梨若干條受。餘二衣同準。四雜料",
    "T40n1804_003:0107a18": "簡分三。初明受捨是非者。十誦云。借衣離宿。",
    "T40n1804_003:0107a19": "但懺墮罪。不得捨衣。五分諸比丘不捨先受",
    "T40n1804_003:0107a20": "持衣。更受餘衣成受。先三衣說淨亦得。不捨",
    "T40n1804_003:0107a21": "故吉羅。善見欲易三衣。無人可對。以手捉衣",
    "T40n1804_003:0107a22": "自說名字者成。若不捉不說者不成。諸受持",
    "T40n1804_003:0107a23": "衣。雖被穿破不失受。若上二衣。廣邊八指內。",
    "T40n1804_003:0107a24": "長邊一搩手內穿不失。餘處穿如小指甲失",
    "T40n1804_003:0107a25": "受。有橫縷者不失。安陀會廣邊四指內。長邊",
    "T40n1804_003:0107a26": "一搩手內穿不失。餘處穿失。補竟受持。薩婆",
    "T40n1804_003:0107a27": "多但使緣斷則失受。善見云。若施人賊奪。",
    "T40n1804_003:0107a28": "若失罷道作沙彌。若捨若離宿。並名失(穿失如上)。",
    "T40n1804_003:0107a29": "四分中。若失想道斷難緣等失受。具有四礙",
    "T40n1804_003:0107b01": "染隔情界。失不失犯不犯。並如隨相及鈔疏。",
    "T40n1804_003:0107b02": "薩婆多。三衣雖不受持過日無離衣罪。有壞",
    "T40n1804_003:0107b03": "威儀缺衣二罪(不同善見)。若本說淨。今作三衣。即",
    "T40n1804_003:0107b04": "失本淨。又捨此衣已。更受餘衣。前衣說淨。不",
    "T40n1804_003:0107b05": "者犯長。二補治浣染者。十誦云。以小段物補",
    "T40n1804_003:0107b06": "衣。若却刺者。不須說淨點淨。若直縫者。段段",
    "T40n1804_003:0107b07": "須說。不者段段得二罪。毘尼母云。若長衣未",
    "T40n1804_003:0107b08": "滿十日。未作淨施。納已作淨。縫著納衣上得",
    "T40n1804_003:0107b09": "畜。若納未淨。縫已淨衣著納。此名衣和合淨。",
    "T40n1804_003:0107b10": "通二種淨法(文中縫之準前時刺)。善見若衣欲破未穿。或",
    "T40n1804_003:0107b11": "一條二條。先以物補後。割却故者不失受。袈",
    "T40n1804_003:0107b12": "裟背處欲破。當轉著兩邊。先合刺連相著後。",
    "T40n1804_003:0107b13": "以刀破開。然後却刺緣不失受(多論緣斷便失。隨情兩論)。袈",
    "T40n1804_003:0107b14": "裟若大減却。若小以物裨。皆不失受。若浣增",
    "T40n1804_003:0107b15": "色脫色上色。皆不失受。五分衣若弊壞聽補",
    "T40n1804_003:0107b16": "治。以複線却刺。亦得直縫(十誦不開縫者。理須時刺一針)。四分",
    "T40n1804_003:0107b17": "中三衣壞聽著納。重線編邊。隨孔大小方圓",
    "T40n1804_003:0107b18": "補。不得孔大以小物補令縮小。應及孔小廣",
    "T40n1804_003:0107b19": "二指大補治。應須桄張治之。律令早補宜同",
    "T40n1804_003:0107b20": "善見。多論不問大小。緣不斷者不失。此言通",
    "T40n1804_003:0107b21": "漫。兩用無損。四分云。縫衣患曲。以赭色土絣",
    "T40n1804_003:0107b22": "治。十誦云。衣服恒須淨潔如法。不爾則人非",
    "T40n1804_003:0107b23": "人訶。第三受用擎舉。十誦護三衣如自皮。鉢",
    "T40n1804_003:0107b24": "如眼目。著大衣者不得摙木石土草。掃地敷",
    "T40n1804_003:0107b25": "臥具坐具等。不得脚躡敷坐臥上儭身著。若",
    "T40n1804_003:0107b26": "入聚落不得曳衣。去村遠揲著肩上。近村有",
    "T40n1804_003:0107b27": "池汪。水洗手脚已。若無者取草木拭塵土。然",
    "T40n1804_003:0107b28": "後著衣紐而入。若逢奔車逸馬。當在上風避。",
    "T40n1804_003:0107b29": "若有泥棘道迮者。不得揩突。門小側身下者",
    "T40n1804_003:0107c01": "曲身。治禪病經懺重罪者。脫僧伽梨。著安陀",
    "T40n1804_003:0107c02": "會。供僧苦役。乃至掃塔除糞。經八百日滿已。",
    "T40n1804_003:0107c03": "著僧伽梨。入塔觀像等。十誦所行之處。與",
    "T40n1804_003:0107c04": "衣鉢俱無所顧戀。猶如飛鳥。若不持三衣入",
    "T40n1804_003:0107c05": "聚落。俗人處犯罪。僧祇亦云。比丘三衣鉢須",
    "T40n1804_003:0107c06": "常隨身。違者出界結罪。除病當敬三衣如塔",
    "T40n1804_003:0107c07": "想。五分三衣謹護。如身薄皮。常須隨身如鳥",
    "T40n1804_003:0107c08": "毛羽飛走相隨。四分行則知時。非時不行。所",
    "T40n1804_003:0107c09": "行之處。與衣鉢俱。猶如飛鳥羽翮相隨。諸部",
    "T40n1804_003:0107c10": "並制隨身。今時但護離宿不應教矣。明了論",
    "T40n1804_003:0107c11": "受功德衣著一。披一得入聚落。留一衣。四分",
    "T40n1804_003:0107c12": "衣法中有五緣。留僧伽梨。若有恐怖若疑怖。",
    "T40n1804_003:0107c13": "二若雨若疑當雨。三經營僧伽梨。四若浣染。",
    "T40n1804_003:0107c14": "五若深藏舉入聚落。必須著割截衣。十誦若",
    "T40n1804_003:0107c15": "納衣施鉤闌。當割截入村聚。僧祇得借著大",
    "T40n1804_003:0107c16": "衣入俗。五百問云。不能著大衣入聚落。但持",
    "T40n1804_003:0107c17": "著肩上行者不犯。僧祇若著脫三衣。必須取",
    "T40n1804_003:0107c18": "衣。近身然後脫著之。不得脫園中衣著一內",
    "T40n1804_003:0107c19": "衣求入聚落衣。應先求入聚落衣。自近脫園",
    "T40n1804_003:0107c20": "中衣。舉已然後著入聚落衣。從聚落出已。應",
    "T40n1804_003:0107c21": "取園中衣自近。抖擻入聚落衣。著常處後。著",
    "T40n1804_003:0107c22": "園中衣(此謂僧伽棃也)。著內衣法。不得脫入聚落內衣",
    "T40n1804_003:0107c23": "已。方求覓園中內衣。脫園中內衣。著入聚落",
    "T40n1804_003:0107c24": "內衣亦爾。亦不得先著入聚落內衣。於下挽",
    "T40n1804_003:0107c25": "出園中內衣。先著園中內衣。不得挽聚落內",
    "T40n1804_003:0107c26": "衣出。應從一邊著一邊出之。不著者擗揲舉",
    "T40n1804_003:0107c27": "之。因風吹衣落。制入聚者必帶紐行。若無用",
    "T40n1804_003:0107c28": "針綴。無針者下至手捉。若衣無紐隨入家家",
    "T40n1804_003:0107c29": "得越心悔。有而不著越毘尼。披衣時當通肩",
    "T40n1804_003:0108a01": "披著。紐齊兩角。左手捉時。不得手中出角頭",
    "T40n1804_003:0108a02": "如羊耳。五分亦得四揲大衣枕之。中含多處",
    "T40n1804_003:0108a03": "文云。枕大衣臥七條中。婆裟中亦爾。三千",
    "T40n1804_003:0108a04": "威儀經。不著泥洹僧。不得著僧祇支。如是重",
    "T40n1804_003:0108a05": "重。乃至最上著僧伽梨(故知三衣上下重著)。五分律云。比",
    "T40n1804_003:0108a06": "丘反著衣入村。人見不喜。訶云。與不割截衣",
    "T40n1804_003:0108a07": "無異。世尊訶責結罪。若出村入村。為草木鉤",
    "T40n1804_003:0108a08": "衣破裂。風雨塵土污坌入葉中。日暴壞色。鳥",
    "T40n1804_003:0108a09": "污者。聽為護衣故聚落外反著之。若衣下易",
    "T40n1804_003:0108a10": "壞。聽顛倒著衣。上下安鉤紐及帶。雨時不應",
    "T40n1804_003:0108a11": "倒著。四分反著衣同之。舍利弗問經。初聽偏",
    "T40n1804_003:0108a12": "袒者。謂執事恭敬故。後聽通肩披衣。示福田",
    "T40n1804_003:0108a13": "相故。律中至佛前上座前。方偏袒也。經中通",
    "T40n1804_003:0108a14": "肩披衣。五百世中入鐵甲地獄。三千威儀。若",
    "T40n1804_003:0108a15": "無塔寺無比丘僧。有盜賊處。國君不樂道。到",
    "T40n1804_003:0108a16": "彼國不著三衣者得。若三衣在下。身在高處",
    "T40n1804_003:0108a17": "坐不得。決正二部律論著大衣者。入村見師",
    "T40n1804_003:0108a18": "僧上座別人不得禮(由敬處尊當自陳意)。三千威儀云。著",
    "T40n1804_003:0108a19": "三衣不得向佛塔上座三師。亦莫背不得口",
    "T40n1804_003:0108a20": "銜及兩手奮。毘柰耶云。不得垂三衣前角。注",
    "T40n1804_003:0108a21": "云。不排著肩上。而垂臂肘前(以垂臂上名象鼻也)。五百問",
    "T40n1804_003:0108a22": "云。無中衣時。得著大衣上講禮拜。小衣不近",
    "T40n1804_003:0108a23": "身淨潔者。無七條者。五條亦得入眾食禮拜",
    "T40n1804_003:0108a24": "等(準此行路見塔。著下衣者不得作禮)。不著三衣受食犯墮。借人",
    "T40n1804_003:0108a25": "三衣著不得出界經宿。界內不限日數。十誦",
    "T40n1804_003:0108a26": "亦云。不著袈裟食者得罪。不云三衣。五分得",
    "T40n1804_003:0108a27": "新衣令有德人暫著得福。僧祇得乞小片衣",
    "T40n1804_003:0108a28": "與俗人禳災。雜含佛令取阿難欝多羅僧與婆",
    "T40n1804_003:0108a29": "四吒女著。賢愚經師子敬著袈裟人故成佛。二",
    "T40n1804_003:0108b01": "明作法攝衣界。其自然攝衣界十五種不同。",
    "T40n1804_003:0108b02": "如隨相中。此但明加羯磨者。大義如鈔別疏。",
    "T40n1804_003:0108b03": "今略明之。一切大界凡有三種。若界大無伽",
    "T40n1804_003:0108b04": "藍。但有住舍。此須結之。謂僧院外勢分內得",
    "T40n1804_003:0108b05": "護衣。勢外界內不免失衣。二界與伽藍等。及",
    "T40n1804_003:0108b06": "界小於伽藍。此二不須結。結竟院外勢分內。",
    "T40n1804_003:0108b07": "反成失衣故也。諸家立法不同。有立無村結",
    "T40n1804_003:0108b08": "法者。今解不問有無。並須結之。以結除其妨",
    "T40n1804_003:0108b09": "難故。若有村者現除懸結(以村後去隨去置衣)。若無村者",
    "T40n1804_003:0108b10": "現結懸除(未來村有不得置衣。若村去者還得攝也)。以先結成故。直由",
    "T40n1804_003:0108b11": "染礙情礙隔礙界礙故失衣。不由村來去。便",
    "T40n1804_003:0108b12": "令衣界增減也。此是定義。五分等律明文。任",
    "T40n1804_003:0108b13": "情量取。薩婆多中。所以除者五義。一聚落不",
    "T40n1804_003:0108b14": "定衣界是定。二為除誹謗。為除鬪諍。為護梵",
    "T40n1804_003:0108b15": "行等。四分中初結衣界。界有村住。後因有事。",
    "T40n1804_003:0108b16": "方言除之。加法大德僧聽。此處同一住處同",
    "T40n1804_003:0108b17": "一說戒。若僧時到僧忍聽。結不失衣界。除村",
    "T40n1804_003:0108b18": "村外界。白如是。大德僧聽。此處同一住處同",
    "T40n1804_003:0108b19": "一說戒。今僧結不失衣界。除村村外界。誰諸",
    "T40n1804_003:0108b20": "長老忍。僧於此處同一住處同一說戒。結不",
    "T40n1804_003:0108b21": "失衣界。除村外界者默然。誰不忍者說。僧",
    "T40n1804_003:0108b22": "已忍。此處同一住處同一說戒。結不失衣界。",
    "T40n1804_003:0108b23": "除村村外界竟僧忍默然。故是事如是持。解",
    "T40n1804_003:0108b24": "衣界法(律云。應先解衣界。後解大界十誦先解大界。衣界亦失故)。文云。大德僧",
    "T40n1804_003:0108b25": "聽。此住處同一住處同一說戒。若僧時到僧",
    "T40n1804_003:0108b26": "忍聽。今解不失衣界。白如是。大德僧聽。此住",
    "T40n1804_003:0108b27": "處同一住處同一說戒。解不失衣界。誰諸長",
    "T40n1804_003:0108b28": "老忍。僧同一住處同一說戒。解不失衣界者",
    "T40n1804_003:0108b29": "默然。誰不忍者說。僧已忍。同一住處同一說",
    "T40n1804_003:0108c01": "戒。解不失衣界竟僧忍默然。故是事如是持。",
    "T40n1804_003:0108c02": "二明坐具者。四分為身為衣為臥具故制。長",
    "T40n1804_003:0108c03": "佛二搩(吒革反。謂展大母指與中指相去也。此字應法。搩字才邊桀也。足邊桀者此磔字也。癡革反。謂",
    "T40n1804_003:0108c04": "足一舉為磔。二舉為步。二義各別)。手廣一搩手半。廣長更增半搩",
    "T40n1804_003:0108c05": "手。諸部論搩不定。今依五分。佛一搩手長",
    "T40n1804_003:0108c06": "二尺。準唐尺者則一尺六寸七分彊。此用二",
    "T40n1804_003:0108c07": "尺為搩手。準姬周尺也。此通陰陽。諸國常",
    "T40n1804_003:0108c08": "準不改(即唐令云尺者。用一尺二寸為尺)。但隨流俗則不定量(就此",
    "T40n1804_003:0108c09": "唐國用尺。則有五六種不同)。明了論云。人長八尺。佛則倍之。",
    "T40n1804_003:0108c10": "丈六是也(故廣引正證知尺大小)。十誦云。新者二重。故者",
    "T40n1804_003:0108c11": "四重。伽論亦同。僧祇云。不得趣爾厭課持小",
    "T40n1804_003:0108c12": "故[疊*毛]作敷具。當二重作。若欽跋羅一重。劫貝",
    "T40n1804_003:0108c13": "二重。不得屈頭量縮量水灑量。欲令乾已長",
    "T40n1804_003:0108c14": "大者。成便犯墮。受用越毘尼。鼻柰耶云。新尼",
    "T40n1804_003:0108c15": "師壇。故者緣四邊以亂其色。若作者應安緣。",
    "T40n1804_003:0108c16": "五分須揲四角。不揲則已。四分云。若減量作。",
    "T40n1804_003:0108c17": "若疊作兩重並得(謂二重為本。恐過量故疊)。十誦不應受單尼",
    "T40n1804_003:0108c18": "師壇。離宿吉羅。摩得伽云。離宿不須捨墮。非",
    "T40n1804_003:0108c19": "佛制故。亦不應離宿。僧祇云。更增者二重三",
    "T40n1804_003:0108c20": "重對頭却刺。互減互過皆波逸提。諸律增者",
    "T40n1804_003:0108c21": "於緣外增之。四分七百結集中得畜。不截坐",
    "T40n1804_003:0108c22": "具(是非法故擅而行之)。準益縷之相不截不犯。過量坐具",
    "T40n1804_003:0108c23": "不截而畜。亦應無罪(此跋闍子擅行十事。便於閻浮提僧斷了)。此應久",
    "T40n1804_003:0108c24": "廢。今往往重興。則用跋闍妄法也。十誦作不",
    "T40n1804_003:0108c25": "益縷邊尼師壇淨。伽論言。不接頭者墮(今時通量",
    "T40n1804_003:0108c26": "取增文。則長五尺等並結提罪)。如法者準初量已截斷施緣。若",
    "T40n1804_003:0108c27": "坐時膝在地上者依增量。一頭一邊接裨之。",
    "T40n1804_003:0108c28": "此是定教正文(不依此法。一生無如法處坐)。薩婆多佛在時比",
    "T40n1804_003:0108c29": "丘。不臥者多故小。後開益縷際。從織邊唯一",
    "T40n1804_003:0109a01": "頭更益一搩手。令比丘臥僧臥具(今時有戒本。一搩者此是",
    "T40n1804_003:0109a02": "十誦律。四分有者錯用故。準論凡長水尺六尺。廣三尺。僧臥具八尺四尺)。四分明坐具法",
    "T40n1804_003:0109a03": "異。不須用之。但用增法(必欲準用亦須畜之不成受持且將說淨)。僧祇",
    "T40n1804_003:0109a04": "坐具者此是隨坐衣。不得淨施及取薪草盛巨",
    "T40n1804_003:0109a05": "磨(此翻牛屎)。唯得敷坐。善見云。須受持不合淨施。",
    "T40n1804_003:0109a06": "不出其文。義加云。大德一心念。我比丘某甲。",
    "T40n1804_003:0109a07": "此尼師壇應量作。今受持三說(其用法大同鉢也。準例加法持之)。",
    "T40n1804_003:0109a08": "若破壞須換易者當捨之。文同受法。改下云",
    "T40n1804_003:0109a09": "今捨也。僧祇得敷坐。在道行。得長疊中疊著",
    "T40n1804_003:0109a10": "衣囊上左肩上擔。若至坐處。當敷而坐。若置",
    "T40n1804_003:0109a11": "本處。當中揜之。後徐舒而坐。凡坐法應先手",
    "T40n1804_003:0109a12": "按然後乃坐。賢愚經舍利弗以尼師壇著左",
    "T40n1804_003:0109a13": "肩上。入眾降邪道。鼻柰耶多文。著肩上入",
    "T40n1804_003:0109a14": "出坐禪。今在左臂定是非法。三漉水袋法。",
    "T40n1804_003:0109a15": "物雖輕小所為極大。出家慈濟厥意在此。今",
    "T40n1804_003:0109a16": "上品高行尚飲用蟲水。況諸不肖。焉可言哉。",
    "T40n1804_003:0109a17": "故律中為重蟲命偏制飲用二戒。由事常現",
    "T40n1804_003:0109a18": "有用者多數故也。餘如隨相中。今故抽現重",
    "T40n1804_003:0109a19": "明準佛意也。薩婆多欲作住處。先看水中有",
    "T40n1804_003:0109a20": "蟲不。有者作餘井。猶有捨去。凡用水法。應",
    "T40n1804_003:0109a21": "清淨者如法漉水。置一器中。足一日用。取上",
    "T40n1804_003:0109a22": "細[疊*毛]一肘作囊。令持戒審悉者。漉水竟著淨",
    "T40n1804_003:0109a23": "器中。向日諦視看。故有者如前說。僧祇蟲太",
    "T40n1804_003:0109a24": "細者。三重漉囊。猶有蟲者更造井。諦視有蟲",
    "T40n1804_003:0109a25": "者捨去。四分作漉水袋如杓形。若三角若作",
    "T40n1804_003:0109a26": "宏槨。若作漉瓶。若患細蟲出。聽安沙囊中漉",
    "T40n1804_003:0109a27": "訖還著水中。不得無漉袋行半由旬。無者僧",
    "T40n1804_003:0109a28": "伽梨角漉(準須覆袋中。以淨穢相染故)。此國多用絹作者。余",
    "T40n1804_003:0109a29": "親取已漉竟水。內黑色器中。微小細蟲無數。",
    "T40n1804_003:0109b01": "同水塵量故。涅槃有言。塵耶蟲耶。此言信也。",
    "T40n1804_003:0109b02": "後取緻練作袋漉之方盡。故明此者。由生命",
    "T40n1804_003:0109b03": "處重無益自他性戒無懺。終須醻報。今不肖",
    "T40n1804_003:0109b04": "之夫。見執漉袋者言。律學唯在於漉袋。然不",
    "T40n1804_003:0109b05": "知所為處深損生。妨道者猶不畜漉袋。縱畜",
    "T40n1804_003:0109b06": "而不用。雖用而不寫蟲。雖寫而損蟲命。且存",
    "T40n1804_003:0109b07": "殺生一戒。尚不能遵奉。餘之威儀見命常沒",
    "T40n1804_003:0109b08": "其中。二明聽門分四。初百一諸長。二糞掃衣。",
    "T40n1804_003:0109b09": "三檀越施。四亡人物。初中分二。謂百一供身",
    "T40n1804_003:0109b10": "令受持之。長物及餘。令說淨畜。初中薩婆多",
    "T40n1804_003:0109b11": "云。百一物各得畜一。百一之外皆是長物。若",
    "T40n1804_003:0109b12": "似寶入百一物數。不須說淨。餘者一切器與",
    "T40n1804_003:0109b13": "非器一。外皆應作淨(謂施俗人)。僧祇我弟子著三衣",
    "T40n1804_003:0109b14": "足遮寒苦。若性不忍寒者。弊故衣隨意重著。",
    "T40n1804_003:0109b15": "五分云。三衣．儭身衣．被衣．雨浴衣．覆瘡衣．",
    "T40n1804_003:0109b16": "蚊厨敷經行處衣．障壁蝨衣．單敷衣(覆僧臥具。可床四邊。",
    "T40n1804_003:0109b17": "而下垂四角。各一尺上安坐具)．護髀護踝護[跳兆+專]護頭衣．拭身巾．",
    "T40n1804_003:0109b18": "拭手巾．拭面巾．針線囊．鉢囊．革屣囊．如此諸",
    "T40n1804_003:0109b19": "衣若似衣。皆應受持。下文聽畜針三口。十誦",
    "T40n1804_003:0109b20": "諸如法所用衣。僧祇支泥洹僧是衣名。作波",
    "T40n1804_003:0109b21": "利迦羅衣(晉言助身衣)。云何受應言。是(某色)波利迦羅",
    "T40n1804_003:0109b22": "衣。我受用故(應五眾邊而受。謂當法為言)。善見三衣雨衣尼",
    "T40n1804_003:0109b23": "師壇等。皆須受持。不合說淨。雖穿破不失受。",
    "T40n1804_003:0109b24": "應道其名字。手巾得畜二。雜衣隨多少。餘衣",
    "T40n1804_003:0109b25": "唯得受持一。不得多。十誦七種衣不作淨施。",
    "T40n1804_003:0109b26": "三衣坐具雨衣覆瘡衣六。七及百一供身具。",
    "T40n1804_003:0109b27": "薩婆多云。百一物中。三衣鉢必須受持。自外",
    "T40n1804_003:0109b28": "若受則可。不受無過。沙彌畜上下二衣。并畜",
    "T40n1804_003:0109b29": "泥洹僧僧竭支富羅。隨身所著。各得畜一。自",
    "T40n1804_003:0109c01": "外一切盡。是長財。除錢穀米。一切長衣。十日",
    "T40n1804_003:0109c02": "內同大僧法。唯捨作吉羅悔為異。次明長衣",
    "T40n1804_003:0109c03": "法分二。初明長相後開說淨。初中鼻柰耶云。",
    "T40n1804_003:0109c04": "長衣者一日成故。僧祇支法(此是中國梵音。此翻云上狹下廣衣)。四",
    "T40n1804_003:0109c05": "分應繫僧祇支入聚落。若安帶若縫之。得上",
    "T40n1804_003:0109c06": "狹下廣衣。當用作僧祇支。十誦因入聚落露",
    "T40n1804_003:0109c07": "胸臆。著僧祇支。風吹落應著帶。不者吉羅。五",
    "T40n1804_003:0109c08": "分不著祇支。入聚落吉羅。僧祇祇支覆肩衣。",
    "T40n1804_003:0109c09": "長四肘廣二肘。如是受持(準此衣相。猶有覆肩之量。今時所著者。同律",
    "T40n1804_003:0109c10": "上狹下廣。此乃後魏中。有師改法裁縫之。又出疏解廣明)。涅槃僧法(此云內衣)。僧祇佛",
    "T40n1804_003:0109c11": "於僧前。自著內衣。教諸比丘因制戒。十誦作",
    "T40n1804_003:0109c12": "時著小泥洹僧。三千云。泥洹著法。一不持下",
    "T40n1804_003:0109c13": "著上。二使四邊等。三襞頭近左面。四結帶於",
    "T40n1804_003:0109c14": "右面。五當三繞不垂兩頭。餘法如彼。五百問",
    "T40n1804_003:0109c15": "云。大寒得繫著脚。四分不得反襵著。以白衣",
    "T40n1804_003:0109c16": "家解露故。應作帶著。不得以上色若錦及白",
    "T40n1804_003:0109c17": "作。應作袈裟色。廣三指繞腰三周。若得已成",
    "T40n1804_003:0109c18": "者。當二三四條之。若亂縫合。短者繩續。若細",
    "T40n1804_003:0109c19": "軟速破作玦鈕(此謂以衣繞身訖。用帶圍絹收束之)。今吳蜀之僧。多",
    "T40n1804_003:0109c20": "有用此著裙者。十誦五分。作時取衣從後岐",
    "T40n1804_003:0109c21": "間過。襵著前。著下衣法。左揜其上。兩邊兩",
    "T40n1804_003:0109c22": "襵。當後兩襵。十誦云。泥洹僧破應權作俱修",
    "T40n1804_003:0109c23": "羅。若軟體比丘。揩[跳兆+專]破下。開五寸許。應受之",
    "T40n1804_003:0109c24": "(此似裙而周縫合)。五分有著俱修羅衣者。俗人訶言。何",
    "T40n1804_003:0109c25": "異我等著貫頭衣。便不許著之。安陀會壞。聽",
    "T40n1804_003:0109c26": "權縫合作暫著(是類女人裙)。今時有著偏袒[袖由+答]膊方",
    "T40n1804_003:0109c27": "裙諸裙臂衣[跳兆+專]衣等。並無正文可依。十誦五",
    "T40n1804_003:0109c28": "大色衣一切毛衣偏袖衣複衣一切氈衣一切",
    "T40n1804_003:0109c29": "貫頭衣兩袖衣一切囊衣一切杉袴褌白衣衣",
    "T40n1804_003:0110a01": "服不得著。著得突吉羅。四分不得著襖褶袴",
    "T40n1804_003:0110a02": "行縢手衣草衣皮衣皮帽樹皮衣樹葉衣珠瓔",
    "T40n1804_003:0110a03": "珞衣鳥毛衣牛馬毛衣。如是諸衣並不合著。",
    "T40n1804_003:0110a04": "汝等癡人。避我所制更作餘事。自今已去。一",
    "T40n1804_003:0110a05": "切白衣外道衣。並不得著。若著如法治。中阿",
    "T40n1804_003:0110a06": "含云。我說一切衣服飲食床榻園林人民得畜",
    "T40n1804_003:0110a07": "不得畜者皆不定。若畜便增長善法。我說得",
    "T40n1804_003:0110a08": "畜反此不得。四分眾僧得種種衣開畜。比丘",
    "T40n1804_003:0110a09": "須者借著。若處所壞得移餘處。若本所還立。",
    "T40n1804_003:0110a10": "當依舊安置。若著僧衣。當好愛護。勿令污泥",
    "T40n1804_003:0110a11": "不得上廁。五分為僧作時。得著僧衣。不得儭",
    "T40n1804_003:0110a12": "身。作竟浣舉。四分因開著檀越施衣。故瓶沙",
    "T40n1804_003:0110a13": "王。送所著貴價衣。及貴價氍毹。佛令廣三肘",
    "T40n1804_003:0110a14": "長五肘毛長三指者。應淨施畜。餘廣大長毛",
    "T40n1804_003:0110a15": "者不得。若大價衣。在地不得在上行。十誦得",
    "T40n1804_003:0110a16": "坐綾羅錦綺上。不得行。五分繡錦褥敷者吉",
    "T40n1804_003:0110a17": "羅(謂俗人家中)。四分給住房比丘中。開與坐褥臥褥",
    "T40n1804_003:0110a18": "地敷儭體衣氈被三衣房衣諸藥等。若故不",
    "T40n1804_003:0110a19": "住者。沙門一切所須皆與。又云。寒雪月患寒",
    "T40n1804_003:0110a20": "聽著複貯衣。又開鉢囊革屣囊針筩襌帶腰",
    "T40n1804_003:0110a21": "帶帽拭脚巾攝熱巾裹革屣巾等。及拭面巾",
    "T40n1804_003:0110a22": "拭身巾捫淚巾。凡寄衣白衣舍。必須染壞色",
    "T40n1804_003:0110a23": "作沙門衣法。五分借俗人衣。不還則已。四分",
    "T40n1804_003:0110a24": "不得皮上。坐除邊方。得上色染衣上色錦衣",
    "T40n1804_003:0110a25": "不得畜。壞色得畜。得畜蚊厨。不得畜皮帽。若",
    "T40n1804_003:0110a26": "患瘡得畜覆瘡衣。無者僧中取。將出外亦得。",
    "T40n1804_003:0110a27": "瘡差送本處。中含阿難得王貴衣。令佛蹈已",
    "T40n1804_003:0110a28": "然後自用。令施主得大福(餘衣準此)。四分邊方比",
    "T40n1804_003:0110a29": "丘。曲開五事。一持律五人受大戒(以僧少故三年方集)。二",
    "T40n1804_003:0110b01": "著重革屣(以砂石多故)。三數數洗浴(生世善故)。四敷羺羊皮",
    "T40n1804_003:0110b02": "白羊皮鹿皮為臥具(以彼方無餘臥具故)。五聽比丘得衣入",
    "T40n1804_003:0110b03": "手數滿十日(以無人可對故)。律云。東方有國。名白木",
    "T40n1804_003:0110b04": "條。已外便聽(按梁時貢職圖。云西蕃白木條國來貢獻。則此在彼東。而邊僧既多用本開",
    "T40n1804_003:0110b05": "法。律結正罪。必無僧可得。準用無過)。律云。不得畜師子虎豹狙皮",
    "T40n1804_003:0110b06": "野狐。及餘不淨可惡等皮。又不得在高大床",
    "T40n1804_003:0110b07": "上。若獨坐繩床木床牙床。覆以馬皮象皮錦",
    "T40n1804_003:0110b08": "褥雜色臥具氍毹。若用狙毛貯褥等。並不得",
    "T40n1804_003:0110b09": "坐。唯白衣舍。無餘床褥可坐者開。除寶床。不",
    "T40n1804_003:0110b10": "得乞生皮。若汲水繩斷。聽用皮作索。若戶繩",
    "T40n1804_003:0110b11": "壞。聽用皮作。若戶樞不轉。若壞聽以皮治裹",
    "T40n1804_003:0110b12": "之。若以皮作腰帶襌帶皮器並不得。若作帳",
    "T40n1804_003:0110b13": "軒不得。道行患熱。以衣為覆障。三千云。當畜",
    "T40n1804_003:0110b14": "善助。謂襌帶也。廣一尺長八尺頭有鉤。三重",
    "T40n1804_003:0110b15": "用熟韋。餘法如彼應私屏處著之。寒雪國須",
    "T40n1804_003:0110b16": "襪。聽從非親俗人乞作。不得餘用。毘尼母寒",
    "T40n1804_003:0110b17": "處聽著俗人靴。五分作[革*雍]太深聽齊踝上。比",
    "T40n1804_003:0110b18": "丘作靴。如鞾法不得。若餘國著富羅。若履更",
    "T40n1804_003:0110b19": "有所著隨意著之。毘尼母云。所以脫革屣繞",
    "T40n1804_003:0110b20": "佛行者。以生俗人呵言起慢心故。五百問云。",
    "T40n1804_003:0110b21": "淨潔靴鞋履。得著禮拜。五分得新履。令淨人",
    "T40n1804_003:0110b22": "著七步。四分聽為護身護衣護臥具故。在寺",
    "T40n1804_003:0110b23": "內著。一重革屣。若穿壞以樹皮。若皮補以筋",
    "T40n1804_003:0110b24": "以毛以皮。為縷線縫之。若得生皮聽自柔治。",
    "T40n1804_003:0110b25": "若使人柔竟。裁作一重革屣。不得著入聚落。",
    "T40n1804_003:0110b26": "文中因在道在聚落。脫革屣偏袒有廢。佛言。",
    "T40n1804_003:0110b27": "若有所取與隨時(準此開入聚落中不脫革屣偏袒。明文證之)。又不得用",
    "T40n1804_003:0110b28": "雜色皮。若持絹布作革屣帶。若編邊若青黃",
    "T40n1804_003:0110b29": "赤白色等。作革屣等。並不合用。若得錦色革",
    "T40n1804_003:0110c01": "屣。壞色已聽畜。若以芒草等作革屣亦不得。",
    "T40n1804_003:0110c02": "若在寺內。聽著蒲革屣。若破以皮著底。不得",
    "T40n1804_003:0110c03": "畜四種寶屐。若木屐開。上大小便廁屐洗足",
    "T40n1804_003:0110c04": "屐也。以外一切屐不得畜。二明作淨施法六",
    "T40n1804_003:0110c05": "門。一制說意。二二施主差別。三開說進不。四",
    "T40n1804_003:0110c06": "說之法用。五辨施主存亡所以。六明失法不",
    "T40n1804_003:0110c07": "同。初中薩婆多問曰。此淨施法真耶假耶。答",
    "T40n1804_003:0110c08": "一切九十六種外道。無淨施法。佛大慈悲方",
    "T40n1804_003:0110c09": "便力故。教令淨施。是方便施。非真施也。令",
    "T40n1804_003:0110c10": "諸弟子得畜長財而不犯戒。問佛何以不直",
    "T40n1804_003:0110c11": "令畜長財。而彊與結戒設此方便。答佛法以",
    "T40n1804_003:0110c12": "少欲為本。是故結戒制令不畜。而眾生根性",
    "T40n1804_003:0110c13": "不同。悟入各異。如昔一時開七寶房舍。比丘",
    "T40n1804_003:0110c14": "入中便證聖道。所以隨其機報。先制後開。何",
    "T40n1804_003:0110c15": "故開十日。答佛知法相不緩不急。正開十日。",
    "T40n1804_003:0110c16": "使籌量布施人縫治作衣及說淨法。母云。若",
    "T40n1804_003:0110c17": "放逸不說淨者。以惡心故不滿十日。皆犯捨",
    "T40n1804_003:0110c18": "墮。地持中菩薩法亦有淨施法。涅槃亦爾。二",
    "T40n1804_003:0110c19": "簡施主法。就中衣藥鉢寶穀米等。並須施主。",
    "T40n1804_003:0110c20": "前明上三施主。僧祇云。五眾得作。善見云。展",
    "T40n1804_003:0110c21": "轉者。五眾中隨得一人作施主。真實者。至一",
    "T40n1804_003:0110c22": "比丘所不言對沙彌也。五分云。五人不應作。",
    "T40n1804_003:0110c23": "一不相識。二未相諳悉。三未相狎習。四非親",
    "T40n1804_003:0110c24": "友同師。五非時類。復有四人。一不能讚歎人。",
    "T40n1804_003:0110c25": "二不與人好名稱。三應淨施五眾。四不得與",
    "T40n1804_003:0110c26": "白衣。義準前五真實淨主。後四展轉淨主。十",
    "T40n1804_003:0110c27": "誦不得稱二三人作淨。應與一人。若將他淨",
    "T40n1804_003:0110c28": "施物不還。應索取。不得者彊奪取語言。佛有",
    "T40n1804_003:0110c29": "教。為清淨故與汝。汝今將去已犯吉羅。自今",
    "T40n1804_003:0111a01": "已去說淨者。應籌量與一好人(謂對首受淨者)。薩婆多",
    "T40n1804_003:0111a02": "求持戒多聞有德者而作。除惡邪四重。得戒",
    "T40n1804_003:0111a03": "沙彌聾盲瘂瞎顛狂心行別住六夜五法人",
    "T40n1804_003:0111a04": "等。為令清淨作證明。不生鬪諍。如上等人則",
    "T40n1804_003:0111a05": "不如法。非此人者。用為施主後得物已。於一",
    "T40n1804_003:0111a06": "比丘邊。稱施主名而說淨。錢寶穀米等。並以",
    "T40n1804_003:0111a07": "俗人為淨主。涅槃云。雖聽受畜。要須淨施篤",
    "T40n1804_003:0111a08": "信檀越。薩婆多云。先求知法白衣等。如後所",
    "T40n1804_003:0111a09": "說。三請法聽不。先明須請。薩婆多云。應求",
    "T40n1804_003:0111a10": "多聞人等。若死往他國者。更求清淨者作。欲",
    "T40n1804_003:0111a11": "令作證明。則名如法。故知對面請也。乃至錢",
    "T40n1804_003:0111a12": "寶。亦言語令知比丘法。今以檀越為淨主。此",
    "T40n1804_003:0111a13": "明文開請。次明似不須請。五分云。於五眾中",
    "T40n1804_003:0111a14": "隨意與之(似當時指示當部無文。隨二部用。德望高遠不可附及。依五分用。若可召請者必須)。",
    "T40n1804_003:0111a15": "請法應具儀至大德所前告本意。許可已然",
    "T40n1804_003:0111a16": "後說言。大德一心念。我比丘某甲。今請大德",
    "T40n1804_003:0111a17": "為衣藥鉢展轉淨施主。願大德。為我作衣藥",
    "T40n1804_003:0111a18": "鉢展轉淨施主。慈憫故。三請(準善見文五眾通得)。若至尼",
    "T40n1804_003:0111a19": "所告云。我今請比丘尼。為展轉淨施主。幸願",
    "T40n1804_003:0111a20": "為之(下三眾例爾。請法無文義加)。真實淨者(善見對於比丘。以親對說淨。尼等四眾無",
    "T40n1804_003:0111a21": "共作法義不開)。文云。大德一心念。今請大德。為衣藥鉢",
    "T40n1804_003:0111a22": "真實淨施主。願大德。為我作真實淨施主。慈",
    "T40n1804_003:0111a23": "憫故(三請)。實施主者。多論云。先求知法白衣語",
    "T40n1804_003:0111a24": "之。若不知者告令解之。至彼所云。比丘之法。",
    "T40n1804_003:0111a25": "不得畜錢寶金銀穀米等。今以檀越為法施",
    "T40n1804_003:0111a26": "主。後得錢寶盡施檀越。次明合說進不。薩婆",
    "T40n1804_003:0111a27": "多云。錢寶穀米並同長衣。十日說淨。涅槃經",
    "T40n1804_003:0111a28": "云云。四明作淨法。五分獨住比丘。心念說者。",
    "T40n1804_003:0111a29": "具儀捉衣。心生口言。我此長衣。淨施某甲。從",
    "T40n1804_003:0111b01": "彼取用。得至十一日。復如前威儀口言。我此",
    "T40n1804_003:0111b02": "長衣。從某甲取還。得至十日。復如初說淨。",
    "T40n1804_003:0111b03": "施與某甲。從彼取用。如是捨故受新。十日一",
    "T40n1804_003:0111b04": "易。僧祇心念說淨。亦成犯吉。內心說淨而口",
    "T40n1804_003:0111b05": "不言。是名非法淨越。若口說者無罪。律中捨",
    "T40n1804_003:0111b06": "故受新。十日一易。應是不說淨者(或可說淨故令展轉)。對",
    "T40n1804_003:0111b07": "面展轉者。至一比丘所。具儀手捉衣口云。大",
    "T40n1804_003:0111b08": "德一心念。此是某甲長衣。未作淨。為淨故施",
    "T40n1804_003:0111b09": "與。大德為展轉淨故(彼受請者)言。大德一心念。汝",
    "T40n1804_003:0111b10": "有此長衣未作淨。為淨故與我。我今受之(當語",
    "T40n1804_003:0111b11": "言。汝施與誰)。答言。施與某甲(為淨主名字)大德一心念。汝",
    "T40n1804_003:0111b12": "有是長衣未作淨。為淨故施與我。我今受之。",
    "T40n1804_003:0111b13": "汝與某甲是衣。某甲已有。汝為某甲故。善護",
    "T40n1804_003:0111b14": "持著用隨因緣(若鉢藥並準此)外三律。由前對面作淨",
    "T40n1804_003:0111b15": "而生諍競。因制不得對面使知。又施主後知",
    "T40n1804_003:0111b16": "恐犯長。佛言。不應語令知別處說之。善見對",
    "T40n1804_003:0111b17": "面淨者。并縛相著。至一比丘所胡跪言。我有",
    "T40n1804_003:0111b18": "此長衣。為淨故我今施汝。正得賞護不得用。",
    "T40n1804_003:0111b19": "云何得用。若云此是我衣隨長老用。若爾者",
    "T40n1804_003:0111b20": "得用。若正作法者。同前儀式。大德一心念。我",
    "T40n1804_003:0111b21": "某甲有此長衣未作淨。為淨故捨與大德。為",
    "T40n1804_003:0111b22": "真實淨故(二淨依四分文寫)。二淨成就者。善見言施與",
    "T40n1804_003:0111b23": "大德捨與大德與大德等並成。若言願大德",
    "T40n1804_003:0111b24": "受此衣等不成與。真實受者。言我取我受者",
    "T40n1804_003:0111b25": "成。若云我當取欲取等不成受。一說成。不須",
    "T40n1804_003:0111b26": "三遍。五分漫標說者。具儀至比丘所云。長老",
    "T40n1804_003:0111b27": "一心念。我比丘某甲。此長財於長老邊作淨",
    "T40n1804_003:0111b28": "施。彼應問言。長老此衣於我邊淨施。我持與",
    "T40n1804_003:0111b29": "誰。答言。於五眾中。隨意與之。彼即語言。我",
    "T40n1804_003:0111c01": "今與某甲。若須從彼取用好愛護之(謂展轉淨也。此淨法。",
    "T40n1804_003:0111c02": "常須記施主及財物所屬)。又云。革屣令淨人著淨。錢寶淨法",
    "T40n1804_003:0111c03": "者(穀米等例同說)。律云當持至可信優婆塞。若守園人",
    "T40n1804_003:0111c04": "所告云。此是我所不應。汝當知之。文中不云",
    "T40n1804_003:0111c05": "令淨人持。應須使俗人令知是物準僧祇。不",
    "T40n1804_003:0111c06": "信俗人。使在前行。至淨主所如前作法若彼",
    "T40n1804_003:0111c07": "淨人。得淨物來者。應受持之餘有進不。隨相",
    "T40n1804_003:0111c08": "三十中廣明。五存亡進不。僧祇齊三由旬。知",
    "T40n1804_003:0111c09": "其存亡。五分知其在世在道以不。薩婆多施",
    "T40n1804_003:0111c10": "主若死若入異國。更求淨主等。四分無文。隨",
    "T40n1804_003:0111c11": "意採用。然淨施主法。必準論律。名行高尚",
    "T40n1804_003:0111c12": "者。令遠近通知。若汎爾恒人。同寺便成失法",
    "T40n1804_003:0111c13": "(以不知行業不應故)。六作法失不之義。僧祇沙彌邊作淨。",
    "T40n1804_003:0111c14": "若受具稱無歲比丘。若死者得停十日。更須",
    "T40n1804_003:0111c15": "說淨(有人言。真實主亡則失。展轉者不失。此未讀正律文。明二淨俱失。以並非正主)。若不知",
    "T40n1804_003:0111c16": "施主存亡便失淨法。不得過十日。薩婆多施",
    "T40n1804_003:0111c17": "主若死更求淨主。除錢寶穀米一切長財。盡",
    "T40n1804_003:0111c18": "五眾邊作淨(二寶俗施主。亦須十日內更請)。十誦若淨施主是弟",
    "T40n1804_003:0111c19": "子。被師呵責者。不得作淨。應更淨施餘人。施",
    "T40n1804_003:0111c20": "主若死。亦須臾覓施主。亡者物不入僧。以",
    "T40n1804_003:0111c21": "財屬他別人假名施也(準此前展轉不須者謬矣。又上文一人為主。不得稱二三",
    "T40n1804_003:0111c22": "人。便與五分漫標有違。或是立法。令取五眾。及至作法常指一人)。善見若因淨施方",
    "T40n1804_003:0111c23": "便。藏匿不還。計直犯罪(故知屬本主)。僧祇若衣多忘",
    "T40n1804_003:0111c24": "不識。應取一切衣集著一處當捨言。我此衣",
    "T40n1804_003:0111c25": "淨施與某甲。我今還捨。應更說之。四分若忘",
    "T40n1804_003:0111c26": "者更說。論開忘後十日(此謂可分別者)。薩婆多若說淨",
    "T40n1804_003:0111c27": "財寶及以衣財。若人貸之。後時寶還寶錢還",
    "T40n1804_003:0111c28": "錢。乃至衣財相當者。不須說淨。若還不相似",
    "T40n1804_003:0111c29": "物。更須說淨(以非異來貪貯過少)。毘尼母若衣已說淨及",
    "T40n1804_003:0112a01": "點淨。納未二淨者縫衣著納。是名衣和合淨",
    "T40n1804_003:0112a02": "(點淨如隨相中)。五正色并上色錦。雖和合不成。若先以",
    "T40n1804_003:0112a03": "正不正色染。後以餘色及正色染。是名色和",
    "T40n1804_003:0112a04": "合得畜。餘廣如隨相中。二糞掃衣。制著意此",
    "T40n1804_003:0112a05": "乃世人所棄。無復任用。義同糞掃。論云。一體",
    "T40n1804_003:0112a06": "是賤物。離自貪著。二不為王賊所貪。常得資",
    "T40n1804_003:0112a07": "身長道。又少欲省事須濟形苦。故上士著之。",
    "T40n1804_003:0112a08": "十住婆沙云。著糞掃衣十種利。一不以衣故",
    "T40n1804_003:0112a09": "與在家者和合。二不以衣故現乞衣相。三亦",
    "T40n1804_003:0112a10": "不方便說得衣相。四不以衣故四方非法求",
    "T40n1804_003:0112a11": "索。五若不得衣亦不憂。六得亦不喜。七賤物",
    "T40n1804_003:0112a12": "易得無有過患。八順行初受四依法。九入麁",
    "T40n1804_003:0112a13": "衣數中。十不為人所貪奪。言衣體者四分十",
    "T40n1804_003:0112a14": "種。謂牛嚼衣鼠嚙衣火燒衣(此三彼國衣。有者諱故棄之)月",
    "T40n1804_003:0112a15": "水衣產婦衣若神廟中衣為鳥銜風吹離處者",
    "T40n1804_003:0112a16": "得取及塚間衣求願衣往還衣(至塚上返將來)。如上是",
    "T40n1804_003:0112a17": "也。不問新淨上色。不得直用。須作袈裟色受",
    "T40n1804_003:0112a18": "持。又不得取未壞死人衣(善帶下至一針許壞)。若塚間得",
    "T40n1804_003:0112a19": "錦文臥氈褥枕氍氀獨坐床。唯除皮繩髮繩餘",
    "T40n1804_003:0112a20": "者應畜。又得輦蓋步挽車水瓶澡鑵杖扇钁",
    "T40n1804_003:0112a21": "鉤刀鎖亦得畜。得錢打破自持作銅用。取糞",
    "T40n1804_003:0112a22": "掃物時本無共要。往塚取衣。不得遙占云是",
    "T40n1804_003:0112a23": "我許。隨先至者得(若已移離舉置屬前移主)。不得取神廟中",
    "T40n1804_003:0112a24": "衣。比多有上品行人。入諸神廟。剝脫形像衣",
    "T40n1804_003:0112a25": "服。收束幡蓋繒帛。佛制不為。理有深致若癡",
    "T40n1804_003:0112a26": "而輒取。犯於盜罪。必知而為之。不無相惱。致",
    "T40n1804_003:0112a27": "有避神主面藏身劫奪者。是重波羅夷。如隨",
    "T40n1804_003:0112a28": "相中。十誦取未壞死人衣得偷蘭。善見死屍",
    "T40n1804_003:0112a29": "有小瘡。如針頭皮未斷令俗人取。十誦四種",
    "T40n1804_003:0112b01": "糞掃。一塚間裹死人。二裹死人已持來施比",
    "T40n1804_003:0112b02": "丘者。三無主衣。四土衣。謂巷陌若塚間。有",
    "T40n1804_003:0112b03": "棄弊物者。四分得糞掃衣。浣染四角頭點作",
    "T40n1804_003:0112b04": "淨畜。若得貴價革屣。雖重開畜。佛言。以是",
    "T40n1804_003:0112b05": "糞掃故。三檀越施衣有二。謂時非時也。言時",
    "T40n1804_003:0112b06": "施者。謂夏竟無迦絺那衣。一月有衣五月是。",
    "T40n1804_003:0112b07": "佛饒益諸比丘。五利賞勞之時。故名時施。唯",
    "T40n1804_003:0112b08": "局前安居人。言非時施者。謂一年之月。無簡",
    "T40n1804_003:0112b09": "冬夏。有緣即施。不問時節故。曰非時施也。今",
    "T40n1804_003:0112b10": "次開位則有四別。就時施中分二。初時現前",
    "T40n1804_003:0112b11": "者。施主將衣物至安居處。數安居人多少。各",
    "T40n1804_003:0112b12": "分衣物是也。不須羯磨直爾分之。四種定故。",
    "T40n1804_003:0112b13": "一時定。同是七月十六日。若夏未滿。受衣得",
    "T40n1804_003:0112b14": "罪。二處定。同此界內前安居人。三人定。非外",
    "T40n1804_003:0112b15": "界者現前同住。四法定。皆直數人相參墮籌",
    "T40n1804_003:0112b16": "分。四分不得異處安居異處受衣。乃至安居",
    "T40n1804_003:0112b17": "未竟。亦不得乞衣受衣。又云。僧得安居衣破",
    "T40n1804_003:0112b18": "為二部。令數人多少分。又云。以三衣施佛。",
    "T40n1804_003:0112b19": "諸比丘人與兩端[疊*毛]。為安居故。若留夏食而",
    "T40n1804_003:0112b20": "分者。佛言食隨施主意不應分。二時僧得施",
    "T40n1804_003:0112b21": "者。謂施主布施。該通一化安居之人。是僧皆",
    "T40n1804_003:0112b22": "得。故曰僧得。作法之時須僧羯磨。律云。得夏",
    "T40n1804_003:0112b23": "衣未分便行。後分夏衣。忘不留行者分。佛言",
    "T40n1804_003:0112b24": "成分。又云。若一比丘。安居大得僧夏衣。應心",
    "T40n1804_003:0112b25": "念口言受之。若時中不分。流入八月十六日",
    "T40n1804_003:0112b26": "非時分者。即作非時僧得施法。以前安居移",
    "T40n1804_003:0112b27": "至他方。不得衣分。佛罰諸住人還使通分。僧",
    "T40n1804_003:0112b28": "祇云。若安居時衣。沙彌持戒能作淨。得比丘",
    "T40n1804_003:0112b29": "意隨意與。五分難事破安居。得受安居衣施。",
    "T40n1804_003:0112c01": "住日多處取。非時中亦二。初非時現前者。施",
    "T40n1804_003:0112c02": "主召僧至宅。就寺設供。數人多少隨物而施。",
    "T40n1804_003:0112c03": "律云。造池造井施縷等。因而施物。又云。諸檀",
    "T40n1804_003:0112c04": "越。大送好衣與諸比丘。佛令數人多少。若十",
    "T40n1804_003:0112c05": "人為十分。乃至百人為百分。好惡相參。令不",
    "T40n1804_003:0112c06": "見者擲籌。若大價不可分者。聽裁破分。應以",
    "T40n1804_003:0112c07": "刀截衣。十誦若時非時僧施乃至亡人衣一",
    "T40n1804_003:0112c08": "切布施物。沙彌若立若坐。檀越次第自布施。",
    "T40n1804_003:0112c09": "多少屬沙彌。若檀越不分別。分作四分。三分",
    "T40n1804_003:0112c10": "與比丘。第四分與下三眾。五分一比丘分與",
    "T40n1804_003:0112c11": "三沙彌亦同。僧祇若沙彌得意者。等與若半",
    "T40n1804_003:0112c12": "等(準此諸部二種現前。等與二種僧。得隨僧和合與)。四分五分。但是僧得",
    "T40n1804_003:0112c13": "施下至淨人。皆受其分(如下亡人物中分之)。次非時僧得",
    "T40n1804_003:0112c14": "施者。謂施主運心。周普通該三時。不局一界。",
    "T40n1804_003:0112c15": "將物至寺。或在俗家。召僧鳴鐘。以財用施。便",
    "T40n1804_003:0112c16": "羯磨斷之。如分亡人輕物法。律云。有住處現",
    "T40n1804_003:0112c17": "前僧。大得衣物可分之分物。時有客比丘數",
    "T40n1804_003:0112c18": "數來。分衣疲極。佛令差一人白二羯磨分。二",
    "T40n1804_003:0112c19": "部互正。亦有四種法。四分十誦若施比丘僧。",
    "T40n1804_003:0112c20": "乃至無一沙彌。若施尼僧。乃至無一沙彌尼。",
    "T40n1804_003:0112c21": "如是五眾互取。就寺不簡僧尼等別。皆僧得",
    "T40n1804_003:0112c22": "現前同合受故(莫非俱是福田故一一眾互受)。五百問云。有人施",
    "T40n1804_003:0112c23": "僧物。後更比丘來及在座。打稚應得。不打不",
    "T40n1804_003:0112c24": "合。若有餘嚫物。本道人已去。後人應問。若當",
    "T40n1804_003:0112c25": "來不合。若永不來呪願取。若或來不得取犯",
    "T40n1804_003:0112c26": "捨墮。知死而取犯棄僧物故。四明亡五眾物。",
    "T40n1804_003:0112c27": "既財是小人所利。非大士所懷。然出家濟遠",
    "T40n1804_003:0112c28": "經勞涉樂。俗譽非慕。唯存出道者。則蕭然世",
    "T40n1804_003:0112c29": "表塵染不拘。而情性未融。素非清潔者。唯利",
    "T40n1804_003:0113a01": "是親全無道志。然上下二士。並預法流。上達",
    "T40n1804_003:0113a02": "立法以濟器。下達受法而隨懷。俱須兩順佛",
    "T40n1804_003:0113a03": "法用通一道淨行。然亡僧衣物處斷多途。並",
    "T40n1804_003:0113a04": "謂指南俱呈至說。但由教有輕重。機悟淺深。",
    "T40n1804_003:0113a05": "如序所明。其例有六。至論決斷每有遲疑。臨",
    "T40n1804_003:0113a06": "事詳之在於輕重。今既事務繁雜。非諸門無",
    "T40n1804_003:0113a07": "以別之。且張十門用開進不。一制入僧餘處",
    "T40n1804_003:0113a08": "不得。二對亡者分法不同。三同活共財不同。",
    "T40n1804_003:0113a09": "四囑授是非。五負債還不。六定物重輕。七具",
    "T40n1804_003:0113a10": "德賞勞。八分物時節。九正加分法。十雜明受",
    "T40n1804_003:0113a11": "物。初門制意者。所以五眾亡後皆入僧者。生",
    "T40n1804_003:0113a12": "則依三寶出家。而物不入佛法。以出家六和",
    "T40n1804_003:0113a13": "同遵出要。身行所為。莫不為僧法所攝。故人",
    "T40n1804_003:0113a14": "施佛法。比丘無分。若施僧者。依位受之。亦不",
    "T40n1804_003:0113a15": "屬俗。非福田故。僧祇阿若憍陳如。空林中入",
    "T40n1804_003:0113a16": "涅槃。牧牛人送衣物與王。王即評直五錢。依",
    "T40n1804_003:0113a17": "法斷還沙門。乃至佛言屬僧。十誦跋難陀死。",
    "T40n1804_003:0113a18": "衣物直四十萬兩金。國王剎利種。及諸親里",
    "T40n1804_003:0113a19": "各欲收取。佛言。王賜諸臣比丘不得。乃至親",
    "T40n1804_003:0113a20": "里集會不見喚及。僧家財法並同。俗人不合。",
    "T40n1804_003:0113a21": "此屬僧物。二對人死分法不同十種斷別。一",
    "T40n1804_003:0113a22": "者糞掃取。如五分界內水漂死。人衣挂樹枝。",
    "T40n1804_003:0113a23": "隨見者取之。二入當時現前僧。如十誦學悔",
    "T40n1804_003:0113a24": "沙彌死。被擯比丘死。守戒比丘死。隨更互直",
    "T40n1804_003:0113a25": "取。三入同見僧。如四分邪正二部。各執是非。",
    "T40n1804_003:0113a26": "其人中道死至彼死。皆同見自分。四入功能",
    "T40n1804_003:0113a27": "僧。如四分被舉比丘死。衣物入同羯磨舉僧。",
    "T40n1804_003:0113a28": "五入二部僧。如五分獨住比丘死。薩婆多二",
    "T40n1804_003:0113a29": "界中間死。四分無住處白衣家死。五眾先來",
    "T40n1804_003:0113b01": "者得。六入面所向處僧。如多論二界中間。隨",
    "T40n1804_003:0113b02": "面向處僧應取。七入和尚。僧祇中沙彌死。衣",
    "T40n1804_003:0113b03": "物入師和尚等。謂令和尚分別財體。以師物",
    "T40n1804_003:0113b04": "自入。沙彌物入僧(十誦判同比丘。五分亦爾。莫問有戒無戒。並斷入僧。依法分之。以",
    "T40n1804_003:0113b05": "同利養)。八入所親白衣。薩婆多滅擯比丘死。將",
    "T40n1804_003:0113b06": "衣鉢付生緣(以生不同財法)。九隨所在處得。如十誦有",
    "T40n1804_003:0113b07": "比丘持衣寄阿難。三處共爭。謂能寄人所寄",
    "T40n1804_003:0113b08": "者寄物處。佛言屬阿難處僧。界內現前僧應",
    "T40n1804_003:0113b09": "分。以寄人不寄處故(準此寄處不寄人者物處僧得)。上來九種。直",
    "T40n1804_003:0113b10": "爾分之。第十一和清眾死。方入羯磨。三同活",
    "T40n1804_003:0113b11": "共財不同。若師本意。正與弟子衣食。不共同",
    "T40n1804_003:0113b12": "活。已與者得。未與者師亡已後。悉皆入僧。實",
    "T40n1804_003:0113b13": "非同生。假冐取僧物者犯重。若師本契。所有",
    "T40n1804_003:0113b14": "財物決心同分。看如兒想。終無分隔。此若互",
    "T40n1804_003:0113b15": "死。任情多少。隨身服用。一切入僧。若師徒",
    "T40n1804_003:0113b16": "共契。財物共有。各別當分。且在一處。別活反",
    "T40n1804_003:0113b17": "道。悉共半分。是名共活。若分其物。準俗制",
    "T40n1804_003:0113b18": "道。已著之衣服。已用之器物。各屬隨身。並未",
    "T40n1804_003:0113b19": "須分。餘有長財。依式分半。若不同活。又非共",
    "T40n1804_003:0113b20": "財。妄言取分。能所俱犯。重則犯重。輕則偷",
    "T40n1804_003:0113b21": "蘭。善生經中。亦有兩斷。並據輕物。四囑授",
    "T40n1804_003:0113b22": "是非。四句分之。一囑授善惡。二人物差別。",
    "T40n1804_003:0113b23": "三重單囑授。四成不之相。初中有四。一囑授",
    "T40n1804_003:0113b24": "善者。自知昔來非法儲積。唯結不善。今若命",
    "T40n1804_003:0113b25": "終。無一隨者。不如破著捨貪順本初受。便決",
    "T40n1804_003:0113b26": "誓願。以財付他。生福上處故是善也。二不善",
    "T40n1804_003:0113b27": "者。恐此財物死後僧得。慳貪俗態。妄授白衣。",
    "T40n1804_003:0113b28": "謂言勝善。此囑非善。三不囑善者。若病篤之",
    "T40n1804_003:0113b29": "時。唯存出道。於此身中。空無無漏。以此恨",
    "T40n1804_003:0113c01": "歎。常知偽財本非真要。縱有勸囑。便在愛增。",
    "T40n1804_003:0113c02": "但論前業福道。此財佛已誠斷。如此而終。不",
    "T40n1804_003:0113c03": "囑亦善。四不囑不善。謂前心欲捨。後便慳覆。",
    "T40n1804_003:0113c04": "展轉互生。不能自決。遂便捨命。是不善也。五",
    "T40n1804_003:0113c05": "百問中。比丘愛銅盌事。及慳衣事。如隨相說。",
    "T40n1804_003:0113c06": "二差別者。一人物俱現。是囑是授奴婢田宅",
    "T40n1804_003:0113c07": "車牛莊園等重物。及輕物不可轉者(如氍毹布帛之例)",
    "T40n1804_003:0113c08": "名囑。二可付與。如絹匹衣服寶物等是授。三",
    "T40n1804_003:0113c09": "人物互現或俱不現。是囑非授。以人在他邦",
    "T40n1804_003:0113c10": "餘物別處等。四非囑授者。任僧準式。如前說",
    "T40n1804_003:0113c11": "也。三重囑授相。僧祇囑與眾多人。最後人得。",
    "T40n1804_003:0113c12": "授與眾多人。在前者得。準此決犯。如決心與",
    "T40n1804_003:0113c13": "他。自言先出。或對人陳。隨一許竟後便差損。",
    "T40n1804_003:0113c14": "理是他財。因不付他。或轉餘施。財主犯重",
    "T40n1804_003:0113c15": "(由決心與他屬彼已定。後乖本意迴他入。已損他犯重。後人受施。如法受之。從賊得物。佛開取用故也)。善生",
    "T40n1804_003:0113c16": "云。先許他一衣。後便餘大德來。轉以施之。是",
    "T40n1804_003:0113c17": "得偷罪。明了論決心捨已不犯長。四成不相",
    "T40n1804_003:0113c18": "者。凡言囑授。正是捨財相應心。要必決與生",
    "T40n1804_003:0113c19": "福勝處。定無變悔。皆悉成就。若云此物死後",
    "T40n1804_003:0113c20": "與我作墓。買棺槨碑碣。作像寫經。供僧等事。",
    "T40n1804_003:0113c21": "並不成就。以未死是物主定不自分。死後更",
    "T40n1804_003:0113c22": "有主來處斷。不依前法。若犯王法。知明日晚",
    "T40n1804_003:0113c23": "間必死。今日中前隨時並成。由未死前心決",
    "T40n1804_003:0113c24": "成主。若以財物。令人造像施僧齋供。使我眼",
    "T40n1804_003:0113c25": "見。因即命終者成。若言死後。同前浮漫故。",
    "T40n1804_003:0113c26": "諸部明示。四分云。若臨終時。囑物與佛法僧。",
    "T40n1804_003:0113c27": "若我死後與等。佛言一切屬僧(以心不決故)。十誦大",
    "T40n1804_003:0113c28": "同。唯三衣六物。不應自處分。僧祇若未付財。",
    "T40n1804_003:0113c29": "或得已不作淨。還置病人邊並不成。若作淨",
    "T40n1804_003:0114a01": "已置邊者得。若言我死當與。若差即不捨並",
    "T40n1804_003:0114a02": "不成。五分若生時。已與人而未持去。僧應白",
    "T40n1804_003:0114a03": "二與之。五負債進不者。先以義分。若佛法別",
    "T40n1804_003:0114a04": "人負亡人物。亡人負佛法別人物。並含輕重",
    "T40n1804_003:0114a05": "者。有則相當還。無則交絡還。以並收入須依",
    "T40n1804_003:0114a06": "本物。重則入常住。輕入現前僧。若先負輕物。",
    "T40n1804_003:0114a07": "今追得重。還須賣取輕物。依法分之。若本負",
    "T40n1804_003:0114a08": "重。還輕者入常住僧中。不同共僧之法。若常",
    "T40n1804_003:0114a09": "住僧。負亡者重物。不須索取(以還入常住故)。若負輕物。",
    "T40n1804_003:0114a10": "追入現前僧。得重物還者。依前易取輕物分",
    "T40n1804_003:0114a11": "之。若全無可得者便止。十誦云。若比丘生時。",
    "T40n1804_003:0114a12": "負三寶物應歸。若三寶貸比丘物。索取入現",
    "T40n1804_003:0114a13": "前僧(故知並索依本而斷)。乃至四方現前客舊比丘等。亦",
    "T40n1804_003:0114a14": "同上。若賖酒不還便死。取衣鉢還。若無者取",
    "T40n1804_003:0114a15": "僧物償。恐出諸比丘惡名聲故(亦不言常住現前之別至時隨緣)。",
    "T40n1804_003:0114a16": "若先與他衣價。死時還索取。取他衣未與價。",
    "T40n1804_003:0114a17": "若死還本衣。無者賣衣鉢還。又債息異處有",
    "T40n1804_003:0114a18": "五句。一衣鉢寄在餘處。身在餘處死。隨物處",
    "T40n1804_003:0114a19": "僧得。二負債處死處負債處僧得。三死處出",
    "T40n1804_003:0114a20": "息處保任處。保任處僧得。四死處質物處取",
    "T40n1804_003:0114a21": "錢處質物處僧得。五死處取錢處執券書處。",
    "T40n1804_003:0114a22": "執券處僧得。此中文猶不了。若息物在俗邊。",
    "T40n1804_003:0114a23": "索未得者。可準十誦依券徵取。若物在僧邊",
    "T40n1804_003:0114a24": "者。亡後隨物處僧得。終不得以券盡故攝他",
    "T40n1804_003:0114a25": "異界僧物。如初句斷。以彼此俱僧故。若論重",
    "T40n1804_003:0114a26": "物亦不得取。以不聽移此僧物而送彼僧。除",
    "T40n1804_003:0114a27": "羯磨法。若負物在俗。同無住處。五眾先來者",
    "T40n1804_003:0114a28": "得。重物隨見者送寺。若多人所知。共爭不決",
    "T40n1804_003:0114a29": "者。如十誦五斷。或同前人處二寄斷。毘尼母",
    "T40n1804_003:0114b01": "若有生息物在外遣寺內。僧祇淨人推求取",
    "T40n1804_003:0114b02": "之。入此寺常住僧。五百問云。比丘借人物。前",
    "T40n1804_003:0114b03": "人死。要須白僧得取本物。不白而取得罪。若",
    "T40n1804_003:0114b04": "僧不與彊取。或僧知而不還自他俱犯。祇云。",
    "T40n1804_003:0114b05": "若索債者。當看前人。持戒可信者與。不可信",
    "T40n1804_003:0114b06": "者不應與。若有可信人證明者應與。不信證",
    "T40n1804_003:0114b07": "者不應與。六定輕重者。然此亡物。諸部未融。",
    "T40n1804_003:0114b08": "隨情難信。理須隨本受體。何律受戒。即以此",
    "T40n1804_003:0114b09": "律而定重輕。若亡人不憶。看病未知。則隨別",
    "T40n1804_003:0114b10": "住。何部行事。即以此部處斷是非。不得自垢",
    "T40n1804_003:0114b11": "心行妄興與奪。實從四分而受。當寺行之。便",
    "T40n1804_003:0114b12": "隨貪欲。多判輕物。入僧便準十誦。此由貪故",
    "T40n1804_003:0114b13": "犯。非由教是罪。今於斷割之前。豫須總位。然",
    "T40n1804_003:0114b14": "隨持律六種不同。如序中列。及論附事。三階",
    "T40n1804_003:0114b15": "處決。一者唯用四分一律。有則依文而用。無",
    "T40n1804_003:0114b16": "則不取外宗。故律中十三章門判物皆盡。唯",
    "T40n1804_003:0114b17": "有重輕二別。若決判者。一切衣鉢坐具盛衣",
    "T40n1804_003:0114b18": "貯器針筩俱夜羅器氍氀應量剃刀等物入輕。",
    "T40n1804_003:0114b19": "餘者一切器物之中不列名者。並判入重。若",
    "T40n1804_003:0114b20": "有道俗衣服者入輕。準氍氀量過則入重。此",
    "T40n1804_003:0114b21": "一家正斷。亦無與二不可抑奪。二者四分先",
    "T40n1804_003:0114b22": "準。諸部類分義決有無。旁出輕重。初略分三。",
    "T40n1804_003:0114b23": "一佛所制畜。如六物等。資道要務。一向入輕。",
    "T40n1804_003:0114b24": "二制不聽畜。如田園奴婢畜生金寶穀米船",
    "T40n1804_003:0114b25": "乘等。妨道中最。不許自營。準判入重(此上二判通一切律)。",
    "T40n1804_003:0114b26": "三佛開聽中。義含輕重。如長衣百一及以器",
    "T40n1804_003:0114b27": "物隨身眾具。以物乃妨長容得濟形資道。此",
    "T40n1804_003:0114b28": "則判有不同。今且依鈔者一意。位分三別。一",
    "T40n1804_003:0114b29": "者性重。如一切銅鐵木石盆瓶釜鑊車輿器",
    "T40n1804_003:0114c01": "物。以體是重物。不堪隨道。準判入重。二性",
    "T40n1804_003:0114c02": "輕者。百一眾具可得隨身。布絹莫問多少。準",
    "T40n1804_003:0114c03": "判入輕。三從用輕重者。或事重用輕。如剃刀",
    "T40n1804_003:0114c04": "函石盛衣貯器。及以針筩銅盌匙筋鍵[金*咨]等",
    "T40n1804_003:0114c05": "器入輕。或事輕用重。如大小帳蓋行障枕扇",
    "T40n1804_003:0114c06": "氈褥床席俗人衣服。並是妨礙入重而斷。但",
    "T40n1804_003:0114c07": "以教網具周。必須文顯。然又聚類七種分之。",
    "T40n1804_003:0114c08": "後必有事。依門自判(準用十誦律中。瓦木等色隨事分物。今亦附事廣明)。十",
    "T40n1804_003:0114c09": "誦病人死。看病者取其衣物。浣洗暴卷擗揲",
    "T40n1804_003:0114c10": "徐擔入眾。毘尼母云。並取衣物在僧前。已遣",
    "T40n1804_003:0114c11": "一人分處。可分物不可分物。各別著一處。如",
    "T40n1804_003:0114c12": "是云云何名重物。以物重故。廣明別相。如彼",
    "T40n1804_003:0114c13": "說。第一絲麻毛綿所作。四分中坐褥臥褥入",
    "T40n1804_003:0114c14": "重(並謂表裏有綿帛裝治者)。氍氀長五肘廣三肘。毛長三指",
    "T40n1804_003:0114c15": "入輕。此寒雪國中曲開。氍氀相同袈裟。條葉",
    "T40n1804_003:0114c16": "具足。毛內葉外。乃至皮作亦然。故開皮為臥",
    "T40n1804_003:0114c17": "具。此即三衣也。被是重物。不可例之。以僧祇",
    "T40n1804_003:0114c18": "中有氈僧伽梨故。自餘準此為量。被及被單",
    "T40n1804_003:0114c19": "入重。薄軟氈堪可疊披入輕。氍氀錦繡等綺",
    "T40n1804_003:0114c20": "色分明入重。律令壞色著之。猶同三衣相也。",
    "T40n1804_003:0114c21": "綾羅入輕。律開受王大價衣。及施主種種好",
    "T40n1804_003:0114c22": "衣。文中乃不明了。不妨含於貴價。交[袖由+(唆口)]等入",
    "T40n1804_003:0114c23": "輕。下文聽著大價疎衣也。僧祇覆瘡衣雨浴",
    "T40n1804_003:0114c24": "衣漉水囊二種腰帶臥具入輕。五分劫貝單",
    "T40n1804_003:0114c25": "敷儭身衣針線囊鉢囊革屣囊入輕。準此被",
    "T40n1804_003:0114c26": "單雖是從被。猶同儭身。單敷不異。可類在輕。",
    "T40n1804_003:0114c27": "錦綺毛[旁*毛]若氈蚊厨等入重。準此四分減量",
    "T40n1804_003:0114c28": "者入輕。必依量硬厚入重。不堪披著。不同氍",
    "T40n1804_003:0114c29": "氀法服厚軟可服。毾[登*毛]類同錦繡。雖是小氈。",
    "T40n1804_003:0115a01": "而屬床几者相隨入重。五大色衣入輕。律中",
    "T40n1804_003:0115a02": "上色染衣上色錦衣。聽作袈裟色畜。若真緋",
    "T40n1804_003:0115a03": "等判入重者。黃白不應入輕。白色佛制不著。",
    "T40n1804_003:0115a04": "尚判絹布入輕。例於黃青赤亦應分也。若爾",
    "T40n1804_003:0115a05": "氍氀佛制量入輕。不云色者何判入重。答彼",
    "T40n1804_003:0115a06": "離綺錯。外同三衣。條葉具足同故入輕。準五",
    "T40n1804_003:0115a07": "分文必純色者。準律非重。絲麻縷線不問多",
    "T40n1804_003:0115a08": "少。義準入輕。必含繭含稭。便入重色。盛衣袋",
    "T40n1804_003:0115a09": "者(前至臍後至腰)。準五分入輕。連袋被袋被袋等入",
    "T40n1804_003:0115a10": "重。一切俗服襦襖之類。已壞色折破入輕。猶",
    "T40n1804_003:0115a11": "是白色俗衣。用服者入重。雜綵色線靴鞋。及",
    "T40n1804_003:0115a12": "餘男女衣服補方巾袋等並入重。繡綺鉢袋。",
    "T40n1804_003:0115a13": "隨鉢者入輕。第二瓦石鐵木竹等所作。四分銅",
    "T40n1804_003:0115a14": "瓶銅盆繩床木床水瓶澡鑵錫杖扇斧鑿燈臺",
    "T40n1804_003:0115a15": "枕車輿。及鐵皮竹陶木五種作器入重。此五",
    "T40n1804_003:0115a16": "種作器。並謂能造物具。故律云。木作器狼藉",
    "T40n1804_003:0115a17": "無安置處。佛令作皮囊盛之。非謂所造之物",
    "T40n1804_003:0115a18": "(則通輕重佛則不判)。剃刀入輕。錢寶等入重。下文塚間得",
    "T40n1804_003:0115a19": "錢。壞相作銅用。十誦刮汗篦灌鼻筩熨斗香",
    "T40n1804_003:0115a20": "爐熏鉢鉤壁上鉤禪鎮匙鉢支。及鉢小鉢半",
    "T40n1804_003:0115a21": "鉢鍵[金*咨]小鍵[金*咨]鉗鑷截爪刀子截衣刀戶牌曲",
    "T40n1804_003:0115a22": "戶鉤等入輕。若水精貝齒角作器。謂如前小",
    "T40n1804_003:0115a23": "者入輕。以外過半斗以上入重(半斗者姬周所用斗)。一切",
    "T40n1804_003:0115a24": "染色。若煮未煮不應分。僧祇錢金銀真珠瑠",
    "T40n1804_003:0115a25": "璃珂貝珊瑚頗梨車渠馬腦玉石入重。臥床坐",
    "T40n1804_003:0115a26": "床木盤木瓶木盆竹筐竹筥亦爾。過量白鉢瓷",
    "T40n1804_003:0115a27": "瓦鐵等入重。準此過量好鉢亦重。佛制不用。",
    "T40n1804_003:0115a28": "善見針線應分。入稜伽云。為割截袈裟故。聽",
    "T40n1804_003:0115a29": "畜四寸刀。頭如月刃若生時造送終調度並",
    "T40n1804_003:0115b01": "入重。櫃簏屏風障子及諸鎖鑰入重。以妨長",
    "T40n1804_003:0115b02": "故。戶鉤準輕。亦有相隨入重。四分俱夜羅器",
    "T40n1804_003:0115b03": "即應量。減量鉢椀等。十誦入輕。若是夾紵銅",
    "T40n1804_003:0115b04": "鉢等。亦判入重。供養香爐。輕可隨身入輕。準",
    "T40n1804_003:0115b05": "上十誦。有寶裝校入重。以捉寶戒制故。若重",
    "T40n1804_003:0115b06": "大者入重。根本為佛法而作不自攝者。隨本",
    "T40n1804_003:0115b07": "處安置。不得追奪。若隨緣改賣不定者。如上",
    "T40n1804_003:0115b08": "處分。經架香案經函之屬。輕可隨身。同上入",
    "T40n1804_003:0115b09": "輕。各有別屬。亦隨本位。佛床經巾之屬。亦隨",
    "T40n1804_003:0115b10": "本入佛法。無定者入重。數珠入輕(別屬也)。第三",
    "T40n1804_003:0115b11": "田土園林房舍等。四分云。伽藍及屬伽藍果",
    "T40n1804_003:0115b12": "樹別房。屬別房物。若捨布絹為己造房。若已",
    "T40n1804_003:0115b13": "易得重物者入重。死時猶是輕物者聽分。若",
    "T40n1804_003:0115b14": "捨輕重物入佛法者。不合追取。為佛法有別",
    "T40n1804_003:0115b15": "主故。還隨亡者處分。若定莊嚴房舍。如障幔",
    "T40n1804_003:0115b16": "承塵等。即入屬房物攝。若當處三時分房。無",
    "T40n1804_003:0115b17": "定客主者。依本安置。若無法者。僧家摘取入",
    "T40n1804_003:0115b18": "常住用。十誦赭土染色入重。準此雌黃白墡",
    "T40n1804_003:0115b19": "同之。第四皮革等。四分皮衣樹皮衣等。一切",
    "T40n1804_003:0115b20": "不得著則入重。十誦皮物者盛油囊。受半斗",
    "T40n1804_003:0115b21": "以下。繫革屣革靴革簏革熟革裹脚指",
    "T40n1804_003:0115b22": "革應分。以外入重。平靴斜靴入重。非道服",
    "T40n1804_003:0115b23": "故。餘者入輕。毘尼母云。經律先有付囑處即",
    "T40n1804_003:0115b24": "付彼。若無付囑。隨能受持者與之。不應分賣",
    "T40n1804_003:0115b25": "也。俗書素畫入重。紙筆墨等準入輕。以堪附",
    "T40n1804_003:0115b26": "道法故。盛澡豆者。唯是器用。十誦準斷。五",
    "T40n1804_003:0115b27": "畜生者。毘尼母云。駝馬驢等。與寺中常住僧",
    "T40n1804_003:0115b28": "運致。若私有小寺園果堂房瓶盆之屬。養生",
    "T40n1804_003:0115b29": "之具。此現前不得分。屬四方僧。何者名養生",
    "T40n1804_003:0115c01": "之具。人畜所須。非養生具者。非人畜所須也。",
    "T40n1804_003:0115c02": "六人民奴婢。四分云。僧伽藍人入重。所有私",
    "T40n1804_003:0115c03": "物。不問輕重。並入私己。若僧家奴婢死者。衣",
    "T40n1804_003:0115c04": "物與其親屬。若無者常住僧用。私奴死者。義",
    "T40n1804_003:0115c05": "準有二。若同衣食。所須資財。自取入己。隨任",
    "T40n1804_003:0115c06": "分處。若不同活直爾主攝。與衣食者死。時資",
    "T40n1804_003:0115c07": "財入親。無者同僧院內無主物入常住(入親者準滅擯",
    "T40n1804_003:0115c08": "比丘。若死衣物入親。若僧供給則不同之)。毘尼母云。若有奴婢。應放",
    "T40n1804_003:0115c09": "令去。若不放者。作僧祇淨人(準此放去。謂賜姓入良。後終依律)。",
    "T40n1804_003:0115c10": "七四藥者。無問生熟穀米飯醬湯丸膏煎並",
    "T40n1804_003:0115c11": "入重。雖有殘宿惡觸。亦無有失。明了論薩婆",
    "T40n1804_003:0115c12": "多云。以死時心斷清淨。故則無宿觸販賣不",
    "T40n1804_003:0115c13": "淨也。十誦伽論。若僧中請食已命過。同分衣",
    "T40n1804_003:0115c14": "法(令現前分處入重)。前已命過後得食者。還歸本處。受",
    "T40n1804_003:0115c15": "他施衣亦爾。餘有不盡之文事不可委。具如",
    "T40n1804_003:0115c16": "別判輕重物中。亦須類知而通解也。三者通",
    "T40n1804_003:0115c17": "用律藏廢立正文及事要者。不必承用四分",
    "T40n1804_003:0115c18": "為定。如澡罐錫杖扇針錐諸截刀子等。餘律",
    "T40n1804_003:0115c19": "判入輕。則亦類用。文義廣括。如別卷述。且依",
    "T40n1804_003:0115c20": "第二足為龜鏡也。七具德賞勞。四分有二五",
    "T40n1804_003:0115c21": "德。初五明病人難看。而能看表瞻病者德滿。",
    "T40n1804_003:0115c22": "一所不應食。而欲食不肯服藥。二看者有志",
    "T40n1804_003:0115c23": "心。而不如實語。三應行不行應住不住。四身",
    "T40n1804_003:0115c24": "有苦痛不能忍。五少能堪能。而不作仰他作。",
    "T40n1804_003:0115c25": "又不能靜坐止息內心。次五明看者行滿。一",
    "T40n1804_003:0115c26": "知病人可食不可食。可食應與。二不惡賤病",
    "T40n1804_003:0115c27": "人大小便唾吐。三有慈憫心不為衣食。四能",
    "T40n1804_003:0115c28": "經理湯藥乃至差死。五能為病人說法。令病",
    "T40n1804_003:0115c29": "者歡喜。己身於善法增益。有此五法。應與病",
    "T40n1804_003:0116a01": "人衣物。若小瞻視。佛判不許。五分多人看病。",
    "T40n1804_003:0116a02": "與究竟者。僧祇四種。一暫作。二僧次差看。三",
    "T40n1804_003:0116a03": "自樂福德。四邪命而作。並不合得。若看犯王",
    "T40n1804_003:0116a04": "法死者。亦不合賞。若欲饒益病者。欲令速差。",
    "T40n1804_003:0116a05": "下至然一燈。遇終者應得此物(鮽如瞻病法中)。次明所",
    "T40n1804_003:0116a06": "與物。律中不論德有上下。但與受持衣物。若",
    "T40n1804_003:0116a07": "不知何者受持。當極上看病。與上三衣。中下",
    "T40n1804_003:0116a08": "看病。與中下衣。十誦先問受持何衣鉢。一一",
    "T40n1804_003:0116a09": "別問。若不問不知。或不信者。與不好不惡六",
    "T40n1804_003:0116a10": "物。薩婆多重縫三衣。不以針刺著者不入看",
    "T40n1804_003:0116a11": "病人。若先已刺著。有緣分持。衣主死亦合賞",
    "T40n1804_003:0116a12": "之。四分六物者。三衣盛衣器襆鉢及袋坐具",
    "T40n1804_003:0116a13": "針筩也。義準德具六物不具等四句。初德物",
    "T40n1804_003:0116a14": "俱具。依法與之。若德具物不具。乃至俱缺並",
    "T40n1804_003:0116a15": "隨事商度。若德缺物具理非賞法。而事勞有",
    "T40n1804_003:0116a16": "功亦須優及。並束入現前。羯磨隨德有無。取",
    "T40n1804_003:0116a17": "物量行。和僧乞與。事情通敏。簡人進不。五分",
    "T40n1804_003:0116a18": "十誦七眾。看比丘病。唯二眾得。沙彌及比丘。",
    "T40n1804_003:0116a19": "餘五不合。尼中三人得。餘四不合。雖父母兄",
    "T40n1804_003:0116a20": "弟不應與(謂勞畢竟不滿)。摩得伽云。白衣看比丘病。應",
    "T40n1804_003:0116a21": "與少許。尼三眾同之。沙彌應盡與。五分十誦。",
    "T40n1804_003:0116a22": "與沙彌同等大僧。準此若眾多比丘沙彌。看",
    "T40n1804_003:0116a23": "病應與究竟者。若齊究竟。應與一人已屏處",
    "T40n1804_003:0116a24": "分之。十誦云。若看病者出行。為病人乞衣藥",
    "T40n1804_003:0116a25": "者。留還付之。亦可攝入現前唱和付與。若餘",
    "T40n1804_003:0116a26": "處安居。來看病者合賞。伽論外界看者。亦合",
    "T40n1804_003:0116a27": "賞之。八分之時節。五眾若死。僧祇不應即閉",
    "T40n1804_003:0116a28": "其戶。彼有共行弟子。持戒可信者與戶鉤。若",
    "T40n1804_003:0116a29": "不可信。持戶鉤付僧知事人已。供養舍利料",
    "T40n1804_003:0116b01": "理竟。若弟子持戒可信者使出衣。若不可信。",
    "T40n1804_003:0116b02": "應使知事人出衣。然後僧分。十誦云。諸比丘",
    "T40n1804_003:0116b03": "在屍邊分衣。屍起護物。佛令死屍去後。若僧",
    "T40n1804_003:0116b04": "在異處應分。毘尼母云。分比丘物者。先將亡",
    "T40n1804_003:0116b05": "者去。藏已送喪。僧還來至寺。取亡人物著僧",
    "T40n1804_003:0116b06": "前。然後如上。依法集僧分之。九明分法有二。",
    "T40n1804_003:0116b07": "先集錢財衣物。二加法分之。初中瞻病者。將",
    "T40n1804_003:0116b08": "亡人輕重之物。並集僧中。若不勝舉床甕屋",
    "T40n1804_003:0116b09": "舍園林牛奴等。竝須歷帳。對僧明讀。令知其",
    "T40n1804_003:0116b10": "多少。初明立法。羯磨對首心念三法。初中若",
    "T40n1804_003:0116b11": "五人者。得作賞勞分衣二法。若四人者。正得",
    "T40n1804_003:0116b12": "用直分一法。如後明之。令明五人以上僧法",
    "T40n1804_003:0116b13": "(乃至心念一人前緣同此例)。前集財已。後鳴鍾遍召。一同僧",
    "T40n1804_003:0116b14": "式。不得閉門限客。假託昏夜。意遮十方。並非",
    "T40n1804_003:0116b15": "眾法。非上緣者。自淨其心。僧徒集已。彼瞻病",
    "T40n1804_003:0116b16": "人。在衣物所。具儀捨之。大德僧聽。比丘某甲",
    "T40n1804_003:0116b17": "命過。所有若衣若非衣。此住處現前僧應分",
    "T40n1804_003:0116b18": "(三說律明六物。準論不必須集)。眾中持律上座。即處判之。先問",
    "T40n1804_003:0116b19": "僧中。誰知亡者。負三寶別人物。又誰知。三",
    "T40n1804_003:0116b20": "寶別人。負亡者物。一一撿問。有者如上處",
    "T40n1804_003:0116b21": "分。次明囑授雜相。同活共財二別。並準上斷",
    "T40n1804_003:0116b22": "已。次定輕重訖。如上分之。重者一處依名抄",
    "T40n1804_003:0116b23": "記。輕物一處依名抄之。并問看病者。不將亡",
    "T40n1804_003:0116b24": "者輕重財物送喪不。有者索替。入法已三唱",
    "T40n1804_003:0116b25": "和還。若無者先當作賞勞法。但五德難具。不",
    "T40n1804_003:0116b26": "具不合依賞。今時行事。對眾問具德以不。若",
    "T40n1804_003:0116b27": "答具者。此乃自伐其功。俗人所恥。若不答具。",
    "T40n1804_003:0116b28": "有功無賞。違佛正制。與奪得所。出自僧中。故",
    "T40n1804_003:0116b29": "律云。僧得自在。若結不結隨意也。今亦未須",
    "T40n1804_003:0116c01": "問德。律無正文。若知辛苦有功者。上座告云。",
    "T40n1804_003:0116c02": "長老看病有功。佛令優賞。當胡跪受羯磨也。",
    "T40n1804_003:0116c03": "看病者謙退陳訴。無德有愧不堪重賞。僧當",
    "T40n1804_003:0116c04": "抑伏令受。然後索欲問和。答作賞看病人六",
    "T40n1804_003:0116c05": "物羯磨。即白二與之。大德僧聽。比丘某甲命",
    "T40n1804_003:0116c06": "過。所有三衣鉢坐具針筩盛衣貯器(隨有言之)。此現",
    "T40n1804_003:0116c07": "前僧應分。若僧時到僧忍聽。僧今與看病比",
    "T40n1804_003:0116c08": "丘某甲白如是。大德僧聽。某甲比丘命過。所",
    "T40n1804_003:0116c09": "有大衣七條坐具(餘者如上)。此現前僧應分。僧今與",
    "T40n1804_003:0116c10": "某甲看病比丘。誰諸長老忍。僧與某甲看病",
    "T40n1804_003:0116c11": "比丘。七條五條鉢及袋衣襆(餘如上)者默然。誰",
    "T40n1804_003:0116c12": "不忍者說。僧已忍。與某甲看病比丘。衣鉢坐",
    "T40n1804_003:0116c13": "具鉢筩盛衣貯器竟。僧忍默然。故是事如是",
    "T40n1804_003:0116c14": "持(盛衣者即衣襆也。貯器者鉢袋。若有多箱襆巾帊袋絡者。應取常所服用一事賞。若三衣各盛者。三襆得與",
    "T40n1804_003:0116c15": "之)。次分輕物。律令白二差人。今時行事。但取",
    "T40n1804_003:0116c16": "知僧事者。或臨時口差。不用羯磨。違法通得。",
    "T40n1804_003:0116c17": "持律者。先知不具德者沙彌法等。多論云。三",
    "T40n1804_003:0116c18": "衣餘處者。索來此賞。若此德不具。即隨彼分",
    "T40n1804_003:0116c19": "(故知通博用和現物)。若三肘五肘外。長隨多少。應白僧令",
    "T40n1804_003:0116c20": "知。和合與者好。十誦沙彌死。所著內外衣。與",
    "T40n1804_003:0116c21": "看病人。餘輕物僧分。羯磨云。某甲沙彌死。所",
    "T40n1804_003:0116c22": "有內外衣及非衣。餘並同大僧法。今時行法",
    "T40n1804_003:0116c23": "者。命知事人。在僧前胡跪白二與之(律中文少不具。今",
    "T40n1804_003:0116c24": "準非時僧施法)。文云。大德僧聽。比丘某甲命過。所有",
    "T40n1804_003:0116c25": "若衣(謂堪著用者)。若非衣(謂鉢器衣財等)。現前僧應分。若僧時",
    "T40n1804_003:0116c26": "到僧忍聽。僧今持是衣物。與比丘某甲。某甲",
    "T40n1804_003:0116c27": "當還與僧。白如是。大德僧聽。比丘某甲命過。",
    "T40n1804_003:0116c28": "所有若衣若非衣。此現前僧應分。僧今持與",
    "T40n1804_003:0116c29": "比丘某甲。某甲當還與僧。誰諸長老忍。比丘",
    "T40n1804_003:0117a01": "某甲命過。所有衣物。現前僧應分。僧今持此",
    "T40n1804_003:0117a02": "衣物。與比丘某甲。某甲當還與僧者默然。誰",
    "T40n1804_003:0117a03": "不忍者說。僧已忍持。此衣物與比丘某甲。某",
    "T40n1804_003:0117a04": "甲當還與僧。竟僧忍默然。故是事如是持。作",
    "T40n1804_003:0117a05": "法已即數僧數。量其衣物相參。擲籌取分。五",
    "T40n1804_003:0117a06": "分若衣少不足者。和僧與一無衣比丘。善見",
    "T40n1804_003:0117a07": "云。若一衣極好。眾並有衣(準律分破行之)。從上座行",
    "T40n1804_003:0117a08": "之。須者直付。若衣物極多。徒眾有法。準聖教",
    "T40n1804_003:0117a09": "分之。此是非時僧得施。功德遍十方僧。不須",
    "T40n1804_003:0117a10": "造像設齋。更生漏過。以出家人修智分業。不",
    "T40n1804_003:0117a11": "以福分為懷。縱設違佛本制。諸部但明分用。",
    "T40n1804_003:0117a12": "凡智不過聖心。若外界不集者。僧祇為病人",
    "T40n1804_003:0117a13": "求衣藥。及為塔為僧知事。雖當時不在。並應",
    "T40n1804_003:0117a14": "與分。此謂差眾使者得。若私營佛法不合。次",
    "T40n1804_003:0117a15": "明與沙彌淨人分。四律並云。若僧和合等與。",
    "T40n1804_003:0117a16": "乃至四中與一。淨人五中與一。若不與者不",
    "T40n1804_003:0117a17": "合分。若分得罪。自餘廢立。如疏鈔中。如是總",
    "T40n1804_003:0117a18": "計大數。抄名記數。然後品物付之。律無賣物",
    "T40n1804_003:0117a19": "分法。今時分賣非法非律。至時喧笑。一何顏",
    "T40n1804_003:0117a20": "厚。佛令分付。為息貪情令各自省。今反樂笑。",
    "T40n1804_003:0117a21": "不惟終始。此習俗生常乃無悛革。望諸有識",
    "T40n1804_003:0117a22": "深察斯過。若五人共住一人死。衣鉢直三人",
    "T40n1804_003:0117a23": "口和賞勞已。餘諸輕物。依母論四人直作分",
    "T40n1804_003:0117a24": "衣羯磨。文中除僧今持此衣物與某甲。某甲",
    "T40n1804_003:0117a25": "當還與僧等字。餘同前法。作此法已。未得",
    "T40n1804_003:0117a26": "分入手。來有客僧入界。並須更共作法分之",
    "T40n1804_003:0117a27": "(故律非時僧施中亦爾。故令與一人分之。今無人故須更分之。有人無想不成)。二明對首法。",
    "T40n1804_003:0117a28": "毘尼母云。四人共住一人死。三人應展轉分。",
    "T40n1804_003:0117a29": "應二人口和以衣賞看病者。餘物三人彼此",
    "T40n1804_003:0117b01": "相語云。二大德憶念。此物應屬我等。餘二人",
    "T40n1804_003:0117b02": "亦如是三說。若三人中一人死。先取衣鉢直",
    "T40n1804_003:0117b03": "付。餘物二人展轉如上法。四分文中。直明彼",
    "T40n1804_003:0117b04": "此三語受共分。文詞如論說也。三明心念法。",
    "T40n1804_003:0117b05": "毘尼母云。一相應法者。二人共住一人死。在",
    "T40n1804_003:0117b06": "者作念。此亡比丘物應屬我。作此說已。後來",
    "T40n1804_003:0117b07": "人不得分(理須入己)。四分一人受僧施中。應心念口",
    "T40n1804_003:0117b08": "言。此是我分得也。問羯磨文中。非衣者此何",
    "T40n1804_003:0117b09": "衣耶。答律不顯相。文云。時有將非衣作鉢囊",
    "T40n1804_003:0117b10": "革屣囊。佛言。不應作之。又云。與比丘尼非",
    "T40n1804_003:0117b11": "衣。亦不知何等衣也。今但通而述之。無妨彼",
    "T40n1804_003:0117b12": "此俱攝。十明雜分物法。若在私莊寺致死。或",
    "T40n1804_003:0117b13": "作僧使。在莊檢校而死。若有家人及比丘守",
    "T40n1804_003:0117b14": "者。重物入亡者本寺。輕物隨現分之。亦不得",
    "T40n1804_003:0117b15": "尼眾分也。縱令近僧來攝重物。亦不須與。以",
    "T40n1804_003:0117b16": "非佛正制。若亡者無住處。而隨有常住處。隨",
    "T40n1804_003:0117b17": "近通攝(寺無僧法亦不得取)。若無比丘守掌。同白衣家法。",
    "T40n1804_003:0117b18": "四分若比丘在無住處白衣家死。彼有信心檀",
    "T40n1804_003:0117b19": "越。應掌錄此物。若有五眾先來者應與。若無",
    "T40n1804_003:0117b20": "來者。應送與近處僧伽藍僧。準此文者。若比",
    "T40n1804_003:0117b21": "丘共尼同至。隨所同眾死。各自取之。不得共",
    "T40n1804_003:0117b22": "分此物。當部亦不須加法。直爾攝取。不同共",
    "T40n1804_003:0117b23": "住閑豫加法也。重物如上。量之隨情遠近。若",
    "T40n1804_003:0117b24": "至白衣家。知有亡物。必須捉執作。屬己意。方",
    "T40n1804_003:0117b25": "成雖見不得。縱捉入手。而俗人自攝入己。此",
    "T40n1804_003:0117b26": "則屬俗已定。盜僧成就亦不得反奪。當勸示",
    "T40n1804_003:0117b27": "之。與僧令無業道(僧得作俗人物受)。僧祇比丘持他衣",
    "T40n1804_003:0117b28": "行。衣主命過。便將衣別受。不與同界比丘越",
    "T40n1804_003:0117b29": "(準四分不成有比丘無想)。若作羯磨已量影。恐客比丘來。應",
    "T40n1804_003:0117c01": "知在羯磨前後(謂攝僧界大不知僧有無)。律中有比丘無想別",
    "T40n1804_003:0117c02": "眾分衣不成。問將亡人物出界分成不。答四",
    "T40n1804_003:0117c03": "分若衣物難分。當唱令來某處某時分。若遣",
    "T40n1804_003:0117c04": "人來。若自來應與分者。得諸部結犯不云得",
    "T40n1804_003:0117c05": "成(僧祇受衣如法者。或是同活同意耳)。十誦云。比丘寄衣鉢與尼",
    "T40n1804_003:0117c06": "者。應索取比丘分之。尼寄比丘物亦爾(不同白衣家法)。",
    "T40n1804_003:0117c07": "問將亡人物入界。其內比丘。不知還將出界。",
    "T40n1804_003:0117c08": "得先見者分不。答得受由當界不知分時同",
    "T40n1804_003:0117c09": "法故。",
    "T40n1804_003:0117c10": "四分律刪繁補闕行事鈔卷下(一)"
}