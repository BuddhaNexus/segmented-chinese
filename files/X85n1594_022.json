{
    "X85n1594_022:0584b04": "佛祖綱目卷第二十二(收字號)",
    "X85n1594_022:0584b06": "甲子(漢靈帝中平元年起)庚午(獻帝初平元年)甲戌(漢改興平)丙子(漢改建安)",
    "X85n1594_022:0584b07": "庚子(魏高祖黃初元年)辛丑(蜀漢昭烈章武元年)壬寅(吳太祖黃武元年)癸",
    "X85n1594_022:0584b08": "卯(漢後主建興元年)丁未(魏明帝太和元年)己酉(吳改黃龍)壬子(吳改嘉禾)",
    "X85n1594_022:0584b09": "癸丑(魏改青龍)丁巳(魏改景初)戊午(漢改延熈吳改赤烏)庚申(魏改正始)癸",
    "X85n1594_022:0584b10": "亥(漢後主延熈六年。魏正始四年。吳赤烏六年止)",
    "X85n1594_022:0584b11": "　　　　魏　曹姓。五主。共四十五年",
    "X85n1594_022:0584b12": "　三國　蜀漢劉姓。二主。共四十三年",
    "X85n1594_022:0584b13": "　　　　吳　孫姓。四主。共五十九年",
    "X85n1594_022:0584b14": "漢初平年中。有牟子。未詳名字。避世隱居。銳志",
    "X85n1594_022:0584b15": "佛道。著理惑三十七篇。極其推崇。梁僧祐律師。",
    "X85n1594_022:0584b16": "收之弘明集○陳思王曹植。字子建。魏武帝操",
    "X85n1594_022:0584b17": "之中子。十歲誦詩書十餘萬言。善屬文。邯鄲淳",
    "X85n1594_022:0584b18": "見而駭嘆。稱為天人。植每讀佛經。留連嗟玩。以",
    "X85n1594_022:0584b19": "為至道之宗。轉讀七聲。升降曲折。世皆則之。遊",
    "X85n1594_022:0584b20": "漁山。聞有聲特異。清颺哀婉。因倣之為梵唄。然",
    "X85n1594_022:0584b21": "不好黃老。甞著辨道論。以見意。",
    "X85n1594_022:0584b22": "(己丑)二十三祖鶴勒那傳法師子比丘",
    "X85n1594_022:0584b23": "鶴勒那。(勒即梵語。鶴即華言)月支國人。姓婆羅門。父千勝。母金",
    "X85n1594_022:0584b24": "光。以求子禱於七佛金幢。夢須彌頂有神童。持金環",
    "X85n1594_022:0584c01": "云。我來。及誕。而天雨花。國王以其有神徵。乳於宮中。",
    "X85n1594_022:0584c02": "宮嬪育之。即分身各為其子。有千許。王曰。我無儲嗣。",
    "X85n1594_022:0584c03": "將育爾為太子。今者千身。孰為正子哉。言已。一子放",
    "X85n1594_022:0584c04": "光。忽皆不見。而見於其父母家。王莫能如何。七歲覩",
    "X85n1594_022:0584c05": "民間淫祠。惡其宰殺。入廟叱之。廟貌遂隳。鄉黨稱之",
    "X85n1594_022:0584c06": "為聖子。至年二十二出家。棲一林間九白。誦大般若。",
    "X85n1594_022:0584c07": "感鶴眾相隨。三十得法。行化至中印度。為其王無畏",
    "X85n1594_022:0584c08": "海說法。感日月天子禮拜其前。王目見之。乃問勒那。",
    "X85n1594_022:0584c09": "日月國土。總有多少。勒那曰。千釋迦所化世界。各有",
    "X85n1594_022:0584c10": "百億迷盧日月。我若廣說。即不能盡。王聞忻然。時勒",
    "X85n1594_022:0584c11": "那演無上道。度有緣眾。有上足龍子。蚤夭。其兄師子",
    "X85n1594_022:0584c12": "博通強記。事婆羅門。將塟龍子。而眾力舉其柩。不能",
    "X85n1594_022:0584c13": "動。勒那謂師子曰。昔汝弟欲冥福汝。而塑一佛像。汝",
    "X85n1594_022:0584c14": "方信婆羅門。投於地。今汝弟雖謝世。猶欲感悟汝。故",
    "X85n1594_022:0584c15": "示斯異。汝亟供像。柩斯舉矣。師子奉命。而柩舉。未幾",
    "X85n1594_022:0584c16": "婆羅門師死。師子乃歸依勒那。問曰。我欲求道。當何",
    "X85n1594_022:0584c17": "用心。勒那曰。汝欲求道。無所用心。曰既無用心。誰作",
    "X85n1594_022:0584c18": "佛事。勒那曰。汝若有用。即非功德。汝若無作。即是佛",
    "X85n1594_022:0584c19": "事。經云。我所作功德。而無我所故。師子聞是語已。即",
    "X85n1594_022:0584c20": "入佛慧。時勒那忽指東北。問曰。是何氣象。師子曰。我",
    "X85n1594_022:0584c21": "見氣如白虹。貫乎天地。復有黑氣五道。橫亘其中。勒",
    "X85n1594_022:0584c22": "那曰。其兆云何。曰莫可知矣。勒那曰。吾滅後五十年。",
    "X85n1594_022:0584c23": "北天竺國。當有難起。嬰在汝身。吾將滅已。今以法眼。",
    "X85n1594_022:0584c24": "付囑於汝。善自護持。乃說偈曰。認得心性時。可說不",
    "X85n1594_022:0585a01": "思議。了了無可得。得時不說知。師子比丘聞偈欣愜。",
    "X85n1594_022:0585a02": "然未曉將罹何難。勒那乃密示之。言訖。現十八變而",
    "X85n1594_022:0585a03": "歸寂。闍維。各欲分舍利興塔。勒那復現形空中。而說",
    "X85n1594_022:0585a04": "偈曰。一法一切法。一切一法攝。吾身非有無。何分一",
    "X85n1594_022:0585a05": "切塔。大眾聞偈。遂不復分。就馱都場而建塔。當此土",
    "X85n1594_022:0585a06": "後漢獻帝二十年己丑也。",
    "X85n1594_022:0585a07": "(辛丑)三藏康僧會行化至吳",
    "X85n1594_022:0585a08": "康居國大丞相之子。姓康。名僧會。棄俗歸緇。遊化至",
    "X85n1594_022:0585a09": "建康。營立茅茨。設像行道。吳人以為妖。吳主孫權聞",
    "X85n1594_022:0585a10": "之曰。是漢明帝所夢。佛道之遺風耶。詔至。問狀。會廣",
    "X85n1594_022:0585a11": "陳如來之化因曰。如來化已千年。然靈骨舍利。神應",
    "X85n1594_022:0585a12": "無方。昔育王奉為八萬四千塔。此遺化也。權曰。舍利",
    "X85n1594_022:0585a13": "可得。當為塔之。苟其無驗。國有常刑。會請期七日。謂",
    "X85n1594_022:0585a14": "其屬曰。佛法廢興。在此一舉。當加意懇求。至期無驗。",
    "X85n1594_022:0585a15": "乃展二七。又無驗。權曰。趣烹之。會默念。我佛名真慈。",
    "X85n1594_022:0585a16": "必不違我。更請展期又七日。五鼓矣。聞鏗然有聲。起",
    "X85n1594_022:0585a17": "視瓶中。五色錯發。大呼曰。果如吾願矣。黎明進之。權",
    "X85n1594_022:0585a18": "與公卿聚觀。嘆曰。希世之瑞也。會言。舍利威神。一切",
    "X85n1594_022:0585a19": "世間無能壞者。權使力士搥之砧碎。而光明自若。於",
    "X85n1594_022:0585a20": "是建塔立寺。名其里曰佛陀。寺曰建初。江南塔寺。自",
    "X85n1594_022:0585a21": "此而始。權問太傅闞澤曰。漢明何年。佛教入中國。何",
    "X85n1594_022:0585a22": "緣不及東方。澤曰。永平十一年。佛法初至。計今赤烏",
    "X85n1594_022:0585a23": "四年。一百七十餘年矣。永平十四年。五嶽道士褚善",
    "X85n1594_022:0585a24": "信等。與西僧觕法。善信負妄慚死。凡中國人。例不許",
    "X85n1594_022:0585b01": "出家。無人流布。加之亂離歲深。方至本國。權曰。孔子",
    "X85n1594_022:0585b02": "制述典訓。教化來葉。老莊修身自玩。放浪山林。歸心",
    "X85n1594_022:0585b03": "澹泊。何事佛為。澤曰。孔老二教。法天制用。不敢違天。",
    "X85n1594_022:0585b04": "佛教諸天奉行。不敢違佛。以此言之。優劣可見也。",
    "X85n1594_022:0585b06": "佛祖綱目卷第二十二"
}