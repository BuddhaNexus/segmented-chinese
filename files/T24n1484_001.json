{
    "T24n1484_001:0997a01": "No. 1484",
    "T24n1484_001:0997a02": "梵網經序",
    "T24n1484_001:0997a04": "[0997a04] 夫宗本湛然，理不可易，是以妙窮於玄原",
    "T24n1484_001:0997a05": "之境、萬行起於深信之宅。是以天竺法師鳩",
    "T24n1484_001:0997a06": "摩羅什，誦持此品以為心首。此經本有一",
    "T24n1484_001:0997a07": "百十二卷六十一品。什少踐於大方，齊異學",
    "T24n1484_001:0997a08": "於迦夷。弘始三年淳風東扇，秦主姚興，道",
    "T24n1484_001:0997a09": "契百王、玄心大法，於草堂之中，三千學士",
    "T24n1484_001:0997a10": "與什參定大小二乘五十餘部，唯《梵網經》最",
    "T24n1484_001:0997a11": "後誦出。時融、影三百人等，一時受菩薩十戒。",
    "T24n1484_001:0997a12": "豈唯當時之益，乃有累劫之津！故與道融",
    "T24n1484_001:0997a13": "別書，出此心地一品，當時有三百餘人誦",
    "T24n1484_001:0997a14": "此一品。故即書是品八十一部，流通於後",
    "T24n1484_001:0997a15": "代持誦相授。囑諸後學好道君子，願來劫",
    "T24n1484_001:0997a16": "不絕共見龍華。",
    "T24n1484_001:0997a18": "梵網經序",
    "T24n1484_001:0997a20": "沙門僧肇作",
    "T24n1484_001:0997a21": "[0997a21] 夫梵網經者，蓋是萬法之玄宗、眾經之要旨，",
    "T24n1484_001:0997a22": "大聖開物之真模、行者階道之正路。是以",
    "T24n1484_001:0997a23": "如來權教雖復無量，所言要趣莫不以此",
    "T24n1484_001:0997a24": "為指南之說。是以秦主，識達圜中、神凝",
    "T24n1484_001:0997a25": "紛表，雖威綸四海而沾想虛玄，雖風偃",
    "T24n1484_001:0997a26": "八荒而靜慮塵外。故弘始三年淳風東扇，",
    "T24n1484_001:0997a27": "於是詔天竺法師鳩摩羅什，在長安草堂",
    "T24n1484_001:0997a28": "寺，及義學沙門三千餘僧，手執梵文、口翻",
    "T24n1484_001:0997a29": "解釋五十餘部。唯梵網經一百二十卷六十",
    "T24n1484_001:0997b01": "一品，其中菩薩心地品第十專明菩薩行地。",
    "T24n1484_001:0997b02": "是時道融、道影三百人等即受菩薩戒，人",
    "T24n1484_001:0997b03": "各誦此品以為心首。師徒義合，敬寫一品",
    "T24n1484_001:0997b04": "八十一部，流通於世。欲使仰希菩提者",
    "T24n1484_001:0997b05": "追蹤以悟理故，冀於後代同聞焉。",
    "T24n1484_001:0997b08": "梵網經盧舍那佛說菩薩心地",
    "T24n1484_001:0997b09": "戒品第十卷上",
    "T24n1484_001:0997b11": "後秦龜茲國三藏鳩摩羅什譯",
    "T24n1484_001:0997b12": "[0997b12] 爾時釋迦牟尼佛，在第四禪地中摩醯首羅",
    "T24n1484_001:0997b13": "天王宮，與無量大梵天王、不可說不可說菩",
    "T24n1484_001:0997b14": "薩眾說蓮花臺藏世界盧舍那佛所說心地",
    "T24n1484_001:0997b15": "法門品。是時釋迦身放慧光，所照從此天",
    "T24n1484_001:0997b16": "王宮乃至蓮花臺藏世界。其中一切世界一",
    "T24n1484_001:0997b17": "切眾生，各各相視歡喜快樂，而未能知此",
    "T24n1484_001:0997b18": "光光何因何緣，皆生疑念；無量天人亦生疑",
    "T24n1484_001:0997b19": "念。",
    "T24n1484_001:0997b20": "[0997b20] 爾時眾中玄通華光王菩薩從大莊嚴花光",
    "T24n1484_001:0997b21": "明三昧起，以佛神力放金剛白雲色光，光",
    "T24n1484_001:0997b22": "照一切世界。是中一切菩薩皆來集會與共，",
    "T24n1484_001:0997b23": "同心異口問：「此光光為何等相？」是時釋迦即",
    "T24n1484_001:0997b24": "擎接此世界大眾，還至蓮花臺藏世界百萬",
    "T24n1484_001:0997b25": "億紫金剛光明宮中，見盧舍那佛坐百萬",
    "T24n1484_001:0997b26": "蓮花赫赫光明座上。時釋迦佛及諸大眾，",
    "T24n1484_001:0997b27": "一時禮敬盧舍那佛足下已。釋迦佛言：「此",
    "T24n1484_001:0997b28": "世界中地及虛空一切眾生，為何因何緣",
    "T24n1484_001:0997b29": "得成菩薩十地道？當成佛果為何等相？」如",
    "T24n1484_001:0997c01": "如佛性本原品中廣問一切菩薩種子。",
    "T24n1484_001:0997c02": "[0997c02] 爾時盧舍那佛即大歡喜，現虛空光體性本",
    "T24n1484_001:0997c03": "原成佛常住法身三昧，示諸大眾：「是諸佛子！",
    "T24n1484_001:0997c04": "諦聽，善思修行。我已百阿僧祇劫修行心地，",
    "T24n1484_001:0997c05": "以之為因，初捨凡夫成等正覺，號為盧舍",
    "T24n1484_001:0997c06": "那，住蓮花臺藏世界海。其臺周遍有千葉，",
    "T24n1484_001:0997c07": "一葉一世界為千世界，我化為千釋迦據",
    "T24n1484_001:0997c08": "千世界。後就一葉世界，復有百億須彌山、百",
    "T24n1484_001:0997c09": "億日月、百億四天下、百億南閻浮提、百億菩",
    "T24n1484_001:0997c10": "薩釋迦坐百億菩提樹下，各說汝所問菩",
    "T24n1484_001:0997c11": "提薩埵心地。其餘九百九十九釋迦，各各現",
    "T24n1484_001:0997c12": "千百億釋迦亦復如是。千花上佛是吾化",
    "T24n1484_001:0997c13": "身，千百億釋迦是千釋迦化身。吾已為本",
    "T24n1484_001:0997c14": "原，名為盧舍那佛。」",
    "T24n1484_001:0997c15": "[0997c15] 爾時蓮花臺藏座上盧舍那佛，廣答告千釋",
    "T24n1484_001:0997c16": "迦千百億釋迦所問心地法品：「諸佛當知，",
    "T24n1484_001:0997c17": "堅信忍中十發趣心向果：一捨心、二戒心、",
    "T24n1484_001:0997c18": "三忍心、四進心、五定心、六慧心、七願心、八",
    "T24n1484_001:0997c19": "護心、九喜心、十頂心。諸佛當知，從是十",
    "T24n1484_001:0997c20": "發趣心入堅法忍中，十長養心向果：一慈",
    "T24n1484_001:0997c21": "心、二悲心、三喜心、四捨心、五施心、六好語",
    "T24n1484_001:0997c22": "心、七益心、八同心、九定心、十慧心。諸佛當",
    "T24n1484_001:0997c23": "知，從是十長養心入堅修忍中，十金剛心",
    "T24n1484_001:0997c24": "向果：一信心、二念心、三迴向心、四達心、五",
    "T24n1484_001:0997c25": "直心、六不退心、七大乘心、八無相心、九慧",
    "T24n1484_001:0997c26": "心、十不壞心。諸佛當知，從是十金剛心入",
    "T24n1484_001:0997c27": "堅聖忍中，十地向果：一體性平等地、二體性",
    "T24n1484_001:0997c28": "善慧地、三體性光明地、四體性爾焰地、五",
    "T24n1484_001:0997c29": "體性慧照地、六體性華光地、七體性滿足地、",
    "T24n1484_001:0998a01": "八體性佛吼地、九體性華嚴地、十體性入佛",
    "T24n1484_001:0998a02": "界地。是四十法門品，我先為菩薩時修入",
    "T24n1484_001:0998a03": "佛果之根原。如是一切眾生，入發趣、長養、",
    "T24n1484_001:0998a04": "金剛、十地，證當成果，無為無相大滿常住，十",
    "T24n1484_001:0998a05": "力、十八不共行，法身智身滿足。」",
    "T24n1484_001:0998a06": "[0998a06] 爾時蓮花臺藏世界盧舍那佛赫赫大光明",
    "T24n1484_001:0998a07": "座上，千花上佛千百億佛一切世界佛。是座",
    "T24n1484_001:0998a08": "中有一菩薩，名華光王大智明菩薩，從坐",
    "T24n1484_001:0998a09": "而立，白盧舍那佛言：「世尊佛！上略開十發",
    "T24n1484_001:0998a10": "趣、十長養、十金剛、十地名相，其一一義中未",
    "T24n1484_001:0998a11": "可解了。唯願說之，唯願說之，妙極金剛寶",
    "T24n1484_001:0998a12": "藏一切智門。」如來百觀品中已明問。",
    "T24n1484_001:0998a13": "[0998a13] 爾時盧舍那佛言：「千佛諦聽！汝先言云何義",
    "T24n1484_001:0998a14": "者？發趣中，",
    "T24n1484_001:0998a15": "若佛子！捨心者，一切捨。國土城邑田宅、金銀",
    "T24n1484_001:0998a16": "明珠、男女己身有為諸物，一切捨，無為無相。",
    "T24n1484_001:0998a17": "我人知見假會合成，主者造作我見，十二因",
    "T24n1484_001:0998a18": "緣無合無散無受者。十二入、十八界、五陰，",
    "T24n1484_001:0998a19": "一切一合相，無我我所相。假成諸法，若內一",
    "T24n1484_001:0998a20": "切法外一切法，不捨不受。菩薩爾時名如假，",
    "T24n1484_001:0998a21": "會觀現前故，捨心入空三昧。",
    "T24n1484_001:0998a22": "[0998a22] 「若佛子！戒心者，非非戒、無受者，十善戒無",
    "T24n1484_001:0998a23": "師說法。欺盜乃至邪見無集者，慈良清直正",
    "T24n1484_001:0998a24": "實正見捨喜等，是十戒體性。制止八倒，一切",
    "T24n1484_001:0998a25": "性離，一道清淨。",
    "T24n1484_001:0998a26": "[0998a26] 「若佛子！忍心者，有無相慧體性，一切空空",
    "T24n1484_001:0998a27": "忍、一切處忍，名無生行忍，一切處得名如苦",
    "T24n1484_001:0998a28": "忍。無量行一一名忍，無受無打、無刀杖瞋",
    "T24n1484_001:0998a29": "心，皆如如。無一一諦一相、無無相，有無有",
    "T24n1484_001:0998b01": "相，非非心相、緣無緣相，立住動止、我人縛",
    "T24n1484_001:0998b02": "解，一切法如，忍相不可得。",
    "T24n1484_001:0998b03": "[0998b03] 「若佛子！進心者，若四威儀，一切時行伏空",
    "T24n1484_001:0998b04": "假會法性、登無生山，而見一切有無如有",
    "T24n1484_001:0998b05": "如無。大地青黃赤白一切入，乃至三寶智",
    "T24n1484_001:0998b06": "性、一切信進道，空、無生、無作、無慧。起空入",
    "T24n1484_001:0998b07": "世諦法亦無二相，續空心通達進分善根。",
    "T24n1484_001:0998b08": "[0998b08] 「若佛子！定心者，寂滅無相。無相人爾時入",
    "T24n1484_001:0998b09": "內空，值道心眾生，不道緣不見無相，無量行",
    "T24n1484_001:0998b10": "無量心三昧。凡夫聖人無不入三昧，體性",
    "T24n1484_001:0998b11": "相應一切，以定力故。我人作者受者，一切",
    "T24n1484_001:0998b12": "縛見性是障因緣，散風動心，不寂而滅空空，",
    "T24n1484_001:0998b13": "八倒無緣。假靜慧觀，一切假會念念滅，",
    "T24n1484_001:0998b14": "受一切三界果罪性，皆由定滅而生一切",
    "T24n1484_001:0998b15": "善。",
    "T24n1484_001:0998b16": "[0998b16] 「若佛子！慧心者，空慧非無緣，知體名心，",
    "T24n1484_001:0998b17": "分別一切法。假名主者，與道通同，取果",
    "T24n1484_001:0998b18": "行因、入聖捨凡、滅罪起福，縛解盡是體性",
    "T24n1484_001:0998b19": "功用。一切見常樂我淨煩惱，慧性不明故。",
    "T24n1484_001:0998b20": "以慧為首，修不可說觀慧，入中道一諦。其",
    "T24n1484_001:0998b21": "無明障慧，非相非來、非緣非罪、非八倒。無",
    "T24n1484_001:0998b22": "生滅慧，光明焰為照，樂虛方便轉變神通，",
    "T24n1484_001:0998b23": "以智體性所為慧用故。",
    "T24n1484_001:0998b24": "[0998b24] 「若佛子！願心者，願大求、一切求，以果行因",
    "T24n1484_001:0998b25": "故。願心連願，心連相續，百劫得佛。滅罪求",
    "T24n1484_001:0998b26": "求，至心無生，空一願觀，觀入定照，無量見縛",
    "T24n1484_001:0998b27": "以求心故解脫，無量妙行以求心成，菩提",
    "T24n1484_001:0998b28": "無量功德以求為本。初發求心、中間修道，",
    "T24n1484_001:0998b29": "行滿願故佛果便成。觀一諦中道，非照非",
    "T24n1484_001:0998c01": "界非沒。生見見，非解慧。是願體性，一切行",
    "T24n1484_001:0998c02": "本原。",
    "T24n1484_001:0998c03": "[0998c03] 「若佛子！護心者，護三寶、護一切行功德。",
    "T24n1484_001:0998c04": "使外道八倒惡邪見不嬈正信，滅我縛、見",
    "T24n1484_001:0998c05": "縛無生，照達二諦觀心現前。以護根本無",
    "T24n1484_001:0998c06": "相護，護空無作無相，以心慧連入無生，",
    "T24n1484_001:0998c07": "空道智道皆明光，明光護觀入空，假分分幻",
    "T24n1484_001:0998c08": "化，幻化所起如無，如無法體集散不可護，",
    "T24n1484_001:0998c09": "觀法亦爾。",
    "T24n1484_001:0998c10": "[0998c10] 「若佛子！喜心者，見他人得樂常生喜悅。",
    "T24n1484_001:0998c11": "及一切物假空照寂，而不入有為、不無寂",
    "T24n1484_001:0998c12": "然。大樂無合，有受而化、有法而見。玄假法",
    "T24n1484_001:0998c13": "性，平等一觀心心行。多聞一切佛行功德、無",
    "T24n1484_001:0998c14": "相喜智，心心生念而靜照，樂心緣一切法。",
    "T24n1484_001:0998c15": "[0998c15] 「若佛子！頂心者，是人最上智。滅無我輪見",
    "T24n1484_001:0998c16": "疑身一切瞋等，如頂觀連、觀連如頂。法界",
    "T24n1484_001:0998c17": "中因果，如如一道最勝上如頂。如人頂，非",
    "T24n1484_001:0998c18": "非身見六十二見。五眾生滅，神我主人動轉",
    "T24n1484_001:0998c19": "屈申，無作無受無行、不可捉縛者，是人",
    "T24n1484_001:0998c20": "爾時入內空，值道心眾生，不見緣不見非",
    "T24n1484_001:0998c21": "緣，住頂三昧寂滅定，發行趣道。性實、我人",
    "T24n1484_001:0998c22": "常見、八倒生，緣不二法門，不受八難幻化",
    "T24n1484_001:0998c23": "果，畢竟不受。唯一眾生，去來坐立、修行滅",
    "T24n1484_001:0998c24": "罪，除十惡、生十善，入道正人正智正行菩",
    "T24n1484_001:0998c25": "薩達觀現前，不受六道果，必不退佛種性",
    "T24n1484_001:0998c26": "中，生生入佛家，不離正信。上十天光品廣",
    "T24n1484_001:0998c27": "說。」[0998c27] 盧舍那佛言：「千佛！汝先問長養十心者。",
    "T24n1484_001:0998c28": "若佛子！慈心者，常行慈心生樂因已，於",
    "T24n1484_001:0998c29": "無我智中樂相應觀入法，受想行識色等大",
    "T24n1484_001:0999a01": "法中，無生無住無滅如幻化，如如無二，",
    "T24n1484_001:0999a02": "故一切修行成法輪。化被一切，能生正信",
    "T24n1484_001:0999a03": "不由魔教，亦能使一切眾生得慈樂果，非",
    "T24n1484_001:0999a04": "實非善惡果，解空體性三昧。",
    "T24n1484_001:0999a05": "[0999a05] 「若佛子！悲心者，以悲空空無相。悲緣行道，",
    "T24n1484_001:0999a06": "自滅一切苦，於一切眾生無量苦中生智。",
    "T24n1484_001:0999a07": "不殺生緣、不殺法緣、不著我緣，故常行不殺、",
    "T24n1484_001:0999a08": "不盜、不婬，而一眾生不惱。發菩提心者，",
    "T24n1484_001:0999a09": "於空見一切法如實相，種性行中生道智",
    "T24n1484_001:0999a10": "心，於六親六惡親惡三品中與上樂智，",
    "T24n1484_001:0999a11": "上惡緣中九品得樂。果空現時，自身他一切",
    "T24n1484_001:0999a12": "眾生平等，一樂起大悲。",
    "T24n1484_001:0999a13": "[0999a13] 「若佛子！喜心者，悅喜無生心時。種性體相",
    "T24n1484_001:0999a14": "道智空空，喜心不著我所。出沒三世因果",
    "T24n1484_001:0999a15": "無集，一切有入空觀行成，等喜一切眾生，",
    "T24n1484_001:0999a16": "起空入道捨惡知識，求善知識示我好道，",
    "T24n1484_001:0999a17": "使諸眾生入佛法家。法中常起歡喜入法",
    "T24n1484_001:0999a18": "位中，復令是諸眾生入正信，捨邪見、背六",
    "T24n1484_001:0999a19": "道苦故喜。",
    "T24n1484_001:0999a20": "[0999a20] 「若佛子！捨心者，常生捨心。無造無相空法",
    "T24n1484_001:0999a21": "中如虛空，於善惡有見無見罪福二中，平等",
    "T24n1484_001:0999a22": "一照。非人非我所心，而自他體性不可得，",
    "T24n1484_001:0999a23": "為大捨。及自身肉手足男女國城，如幻化",
    "T24n1484_001:0999a24": "水流燈焰一切捨，而無生心，常修其捨。",
    "T24n1484_001:0999a25": "[0999a25] 「若佛子！施心者，能以施心被一切眾生，身",
    "T24n1484_001:0999a26": "施、口施、意施、財施、法施。教導一切眾生，內身",
    "T24n1484_001:0999a27": "外身國城男女田宅皆如如相，乃至無念",
    "T24n1484_001:0999a28": "財物。受者、施者亦內亦外無合無散。無心行",
    "T24n1484_001:0999a29": "化達理達施，一切相現在前行。",
    "T24n1484_001:0999b01": "[0999b01] 「若佛子！好語心者，入體性愛語三昧，第一",
    "T24n1484_001:0999b02": "義諦法語義語。一切實語者皆順一語，調",
    "T24n1484_001:0999b03": "和一切眾生心無瞋無諍，一切法空智無緣，",
    "T24n1484_001:0999b04": "常生愛心行順佛意，亦順一切他人。以聖",
    "T24n1484_001:0999b05": "法語教諸眾生，常行如心發起善根。",
    "T24n1484_001:0999b06": "[0999b06] 「若佛子！利益心者，利益心時以實智體性",
    "T24n1484_001:0999b07": "廣行智道，集一切明焰法門，集觀行七財。",
    "T24n1484_001:0999b08": "前人得利益故，受身命而入利益三昧，現",
    "T24n1484_001:0999b09": "一切身、一切口、一切意而震動大世界。一切",
    "T24n1484_001:0999b10": "所為所作，他人入法種、空種、道種中得益",
    "T24n1484_001:0999b11": "得樂。現形六道，無量苦惱之事不以為患，",
    "T24n1484_001:0999b12": "但益人為利。",
    "T24n1484_001:0999b13": "[0999b13] 「若佛子！同心者，以道性智同空，無生法中",
    "T24n1484_001:0999b14": "以無我智同生，無二空同原境。諸法如相，",
    "T24n1484_001:0999b15": "常生常住常滅世法相續流轉無量，而能現",
    "T24n1484_001:0999b16": "無量形身色心等業，入諸六道一切事同。空",
    "T24n1484_001:0999b17": "同無生、我同無物，而分身散形，故入同法",
    "T24n1484_001:0999b18": "三昧。",
    "T24n1484_001:0999b19": "[0999b19] 「若佛子！空心者，復從定心觀慧證空，心心",
    "T24n1484_001:0999b20": "靜緣，於我所法識界色界中而不動轉。逆",
    "T24n1484_001:0999b21": "順出沒故，常入百三昧、十禪支，以一念智",
    "T24n1484_001:0999b22": "作是見，一切我人若內若外眾住種子皆無",
    "T24n1484_001:0999b23": "合散，集成起作而不可得。",
    "T24n1484_001:0999b24": "[0999b24] 「若佛子！慧心者，作慧見心觀諸邪見結患",
    "T24n1484_001:0999b25": "等縛，無決定體性，順忍空同故。非陰、非界、",
    "T24n1484_001:0999b26": "非入、非眾生、非一我、非因果、非三世法。",
    "T24n1484_001:0999b27": "慧性起光光一焰，明明見虛無受。其慧方",
    "T24n1484_001:0999b28": "便生長養心，是心入起空空道，發無生心。",
    "T24n1484_001:0999b29": "上千海明王品已說心百法明門。」",
    "T24n1484_001:0999c01": "[0999c01] 盧舍那佛言：「千佛！汝先言金剛種子有十",
    "T24n1484_001:0999c02": "心。若佛子！信心者，一切行以信為首、眾德",
    "T24n1484_001:0999c03": "根本，不起外道邪見心。諸見名著，結有造",
    "T24n1484_001:0999c04": "業，必不受入空無為法中。三相無，無無生，",
    "T24n1484_001:0999c05": "無生無住，住無滅，滅無有，一切法空。世諦",
    "T24n1484_001:0999c06": "第一義諦智，盡滅異空。色空、細心心空。細心",
    "T24n1484_001:0999c07": "心心空，故信信寂滅，無體性和合亦無依。",
    "T24n1484_001:0999c08": "然主者我人，名用。三界假我我，無得集相，",
    "T24n1484_001:0999c09": "故名無相信。",
    "T24n1484_001:0999c10": "[0999c10] 「若佛子！念心者，作念。六念常覺，乃至常施",
    "T24n1484_001:0999c11": "第一義諦，空無著無解，生住滅相不動不",
    "T24n1484_001:0999c12": "到去來，而於諸業受者，一合相迴向入法",
    "T24n1484_001:0999c13": "界智。慧慧相乘，乘乘寂滅，焰焰無常，光光無",
    "T24n1484_001:0999c14": "生，無生不起。轉易空道，變前轉後、變變",
    "T24n1484_001:0999c15": "轉化、化化轉轉，變同時同住。焰焰一相，生滅",
    "T24n1484_001:0999c16": "一時。已變未變、變變化亦得，一受亦如是。",
    "T24n1484_001:0999c17": "[0999c17] 「若佛子！迴向心者，第一義空。於實法空智",
    "T24n1484_001:0999c18": "照有實諦。業道相續因緣中道，名為實諦。",
    "T24n1484_001:0999c19": "假名諸法我人主者，名為世諦。於此二有",
    "T24n1484_001:0999c20": "諦，深深入空而無去來，幻化受果而無受，",
    "T24n1484_001:0999c21": "故深深心解脫。",
    "T24n1484_001:0999c22": "[0999c22] 「若佛子！達照心者，忍順一切實性。性性無",
    "T24n1484_001:0999c23": "縛無解無礙，法達、義達、辭達、教化達。三世",
    "T24n1484_001:0999c24": "因果、眾生根行，如如不合不散。無實用、無",
    "T24n1484_001:0999c25": "用、無名用。用用一切空，空空照達空，名為",
    "T24n1484_001:0999c26": "通達一切法空。空空如如，相不可得。",
    "T24n1484_001:0999c27": "[0999c27] 「若佛子！直心者，直照。取緣神我，入無生",
    "T24n1484_001:0999c28": "智。無明神我空空中空，空空理心在有在",
    "T24n1484_001:0999c29": "無而不壞道種子。無漏中道一觀，而教化",
    "T24n1484_001:1000a01": "一切十方眾生，轉一切眾生皆入薩婆若",
    "T24n1484_001:1000a02": "空。真性真性真行於空，三界主者結縛而",
    "T24n1484_001:1000a03": "不受。",
    "T24n1484_001:1000a04": "[1000a04] 「若佛子！不退心者，不入一切凡夫地，不起",
    "T24n1484_001:1000a05": "雜長養諸見，亦復不起習因相似我人，",
    "T24n1484_001:1000a06": "入三界業亦行空而不住退。解脫於第一",
    "T24n1484_001:1000a07": "中道，一合行故不行退，本際無二故而不念",
    "T24n1484_001:1000a08": "退。空生觀智如如相續，乘乘心入不二，常",
    "T24n1484_001:1000a09": "空生心一道一淨，為不退一道一照。",
    "T24n1484_001:1000a10": "[1000a10] 「若佛子！獨大乘心者，解解一空故，一切行心",
    "T24n1484_001:1000a11": "名一乘。乘一空智智乘，行乘乘智，心心任",
    "T24n1484_001:1000a12": "運任用任載，任一切眾生，度三界河、結縛",
    "T24n1484_001:1000a13": "河、生滅河。行者坐乘任用載用，智心趣入",
    "T24n1484_001:1000a14": "佛海，故一切眾生未得空智任用，不名為",
    "T24n1484_001:1000a15": "大乘，但名乘得度苦海。",
    "T24n1484_001:1000a16": "[1000a16] 「若佛子！無相心者，忘想解脫。照般若波羅蜜",
    "T24n1484_001:1000a17": "無二，一切結業三世法如如一諦，而行於無",
    "T24n1484_001:1000a18": "生空，自知得成佛。一切佛是我等者，一切",
    "T24n1484_001:1000a19": "賢聖是我同學，皆同無生空，故名無相心。",
    "T24n1484_001:1000a20": "[1000a20] 「若佛子！如如慧心者，無量法界無集無受",
    "T24n1484_001:1000a21": "生，生生煩惱而不縛。一切法門、一切賢所",
    "T24n1484_001:1000a22": "行道、一切聖所觀法，所有亦如是。一切佛",
    "T24n1484_001:1000a23": "教化方便法，我皆集在心中。外道一切論邪",
    "T24n1484_001:1000a24": "定功用、幻化魔說佛說，皆分別入二諦處，非",
    "T24n1484_001:1000a25": "一非二，非有陰界入。是慧光明，光明照性",
    "T24n1484_001:1000a26": "入一切法。",
    "T24n1484_001:1000a27": "[1000a27] 「若佛子！不壞心者，入聖地智近解脫位，得",
    "T24n1484_001:1000a28": "道正門、明菩提心，伏忍順空、八魔不壞，眾",
    "T24n1484_001:1000a29": "聖摩頂、諸佛勸發，入摩頂三昧，放身光光",
    "T24n1484_001:1000b01": "照十方佛土。入佛儀神，出沒自在動大千",
    "T24n1484_001:1000b02": "界，與平等地心無二無別，而非中觀知道。",
    "T24n1484_001:1000b03": "以三昧力故，光中見佛無量國土，現為說",
    "T24n1484_001:1000b04": "法。爾時即得頂三昧，登虛空平等地，總持",
    "T24n1484_001:1000b05": "法門聖行滿足。心心行空，空空慧中道無相",
    "T24n1484_001:1000b06": "照故。一切相滅，得金剛三昧門，入一切行",
    "T24n1484_001:1000b07": "門，入虛空平等地。如佛華經中廣說。」",
    "T24n1484_001:1000b08": "[1000b08] 盧舍那佛言：「千佛！汝先問十地者有何義？",
    "T24n1484_001:1000b09": "若佛子！菩提薩埵入平等慧體性地，真實法",
    "T24n1484_001:1000b10": "化一切行華光滿足，四天果乘用任化，無方",
    "T24n1484_001:1000b11": "理化，神通、十力、十號、十八不共法，住佛淨土。",
    "T24n1484_001:1000b12": "無量大願，辯才無畏，一切論、一切行我皆得",
    "T24n1484_001:1000b13": "入。生出佛家，坐佛性地，一切障礙凡夫因果",
    "T24n1484_001:1000b14": "畢竟不受，大樂歡喜。從一佛土入無量佛",
    "T24n1484_001:1000b15": "土，從一劫入無量劫，不可說法為可說法，",
    "T24n1484_001:1000b16": "及照見一切法、逆順見一切法，常入二諦",
    "T24n1484_001:1000b17": "而在第一義中。以一智知十地次第，一一",
    "T24n1484_001:1000b18": "事示眾生，而常心心中道。以一智知一切",
    "T24n1484_001:1000b19": "佛土殊品及佛所說法，而身心不變。以一智",
    "T24n1484_001:1000b20": "知十二因緣、十惡種性，而常住善道。以一",
    "T24n1484_001:1000b21": "智見有無二相。以一智知入十禪支行三",
    "T24n1484_001:1000b22": "十七道，而現一切色身六道。以一智知十",
    "T24n1484_001:1000b23": "方色色，分分了起入受色報，而心心無縛，",
    "T24n1484_001:1000b24": "光光照一切，是故無生信忍空慧常現在前。",
    "T24n1484_001:1000b25": "從一地二地乃至佛界，其中間一切法門一",
    "T24n1484_001:1000b26": "時而行故。略出平等地功德海藏行願，如海",
    "T24n1484_001:1000b27": "一渧毛頭許事。",
    "T24n1484_001:1000b28": "[1000b28] 「若佛子！菩提薩埵善慧體性地，清淨明達一",
    "T24n1484_001:1000b29": "切善根，所謂慈悲喜捨慧。一切功德本從",
    "T24n1484_001:1000c01": "初觀入大空慧方便道智中，見諸眾生無",
    "T24n1484_001:1000c02": "非苦諦皆有識心，三惡道刀杖一切苦惱",
    "T24n1484_001:1000c03": "緣中生識，名為苦諦。三苦相者，如身初覺，",
    "T24n1484_001:1000c04": "從刀杖身色陰二緣中生覺，為行苦緣。次",
    "T24n1484_001:1000c05": "意地覺，緣身覺所緣得刀杖及身創腫等法",
    "T24n1484_001:1000c06": "故，覺苦苦緣，重故苦苦。次受行覺二心，緣",
    "T24n1484_001:1000c07": "向身色陰壞創中生苦覺故，名為壞苦緣。",
    "T24n1484_001:1000c08": "是以三覺次第生三心，故為苦苦。一切有",
    "T24n1484_001:1000c09": "心眾生，見是三苦，起無量苦惱因緣故。我",
    "T24n1484_001:1000c10": "於是中入教化道三昧，現一切色身於六",
    "T24n1484_001:1000c11": "道中，十種辯才說諸法門，謂苦識、苦緣、刀",
    "T24n1484_001:1000c12": "杖緣具。苦識行身創腫發壞，內外觸中或",
    "T24n1484_001:1000c13": "具不具。具二緣中生識，識作、識受、觸識，名",
    "T24n1484_001:1000c14": "為苦識。行二緣故心心緣色，心觸觸惱",
    "T24n1484_001:1000c15": "受煩毒時，為苦苦。心緣識初，在根覺緣，",
    "T24n1484_001:1000c16": "名為苦覺。心作心受觸識覺觸，未受煩毒",
    "T24n1484_001:1000c17": "時，是名行苦。逼迮生覺如斲石火，於身",
    "T24n1484_001:1000c18": "心念念生滅，身散壞轉變化，識入壞緣，緣",
    "T24n1484_001:1000c19": "集散心苦心惱，受念後緣染著心心不捨，是",
    "T24n1484_001:1000c20": "為壞苦。三界一切苦諦，復觀無明集無量",
    "T24n1484_001:1000c21": "心作一切業，相續相連習因集因，名為集",
    "T24n1484_001:1000c22": "諦。正見解脫空空智道心心，名以智道道諦。",
    "T24n1484_001:1000c23": "盡有果報盡有因，清淨一照體性，妙智寂",
    "T24n1484_001:1000c24": "滅一諦。慧品具足名根，一切慧性起空入觀，",
    "T24n1484_001:1000c25": "是初善根。第二觀捨一切貪著，行一切平",
    "T24n1484_001:1000c26": "等空捨，無緣而觀諸法。空際一想，我觀一",
    "T24n1484_001:1000c27": "切十方地土皆吾昔身所用故土，四大海水",
    "T24n1484_001:1000c28": "是吾故水，一切劫火是吾昔身故所用火，一",
    "T24n1484_001:1000c29": "切風輪是吾故所用氣。我今入此地中，法",
    "T24n1484_001:1001a01": "身滿足，捨吾故身，畢竟不受四大分段不",
    "T24n1484_001:1001a02": "淨故身，是為捨品具足。第三次觀於所化",
    "T24n1484_001:1001a03": "一切眾生，與人天樂、十地樂、離十惡畏樂、",
    "T24n1484_001:1001a04": "得妙華三昧樂乃至佛樂。如是觀者慈品",
    "T24n1484_001:1001a05": "具足。菩薩爾時住是地中無癡無貪無瞋，",
    "T24n1484_001:1001a06": "入平等一諦智一切行本，遊佛一切世界，",
    "T24n1484_001:1001a07": "現化無量法身。如一切眾生天華品說。",
    "T24n1484_001:1001a08": "[1001a08] 「若佛子！菩提薩埵光明體性地，以三昧解了",
    "T24n1484_001:1001a09": "智，知三世一切佛法門，十二法品名味句：重",
    "T24n1484_001:1001a10": "誦、記別、直語、偈、不請說、律戒、譬喻、佛界、昔",
    "T24n1484_001:1001a11": "事、方正、未曾有、談說，是法體性名第一義。",
    "T24n1484_001:1001a12": "別是名味句中，說一切有為法分分受生，",
    "T24n1484_001:1001a13": "初入識胎，四大增長色心名六住，於根中",
    "T24n1484_001:1001a14": "起實覺，未別苦樂名觸識，又覺苦樂識",
    "T24n1484_001:1001a15": "名三受，連連覺著受無窮已，欲、我見、戒取",
    "T24n1484_001:1001a16": "善惡有，識初名生，識終名死。是十品現在",
    "T24n1484_001:1001a17": "苦。因緣果觀是行相中道，我久已離故，無自",
    "T24n1484_001:1001a18": "體性。入光明神通，總持辯才，心心行空，而",
    "T24n1484_001:1001a19": "十方佛土中現劫化轉化百劫千劫，國土中",
    "T24n1484_001:1001a20": "養神通，禮敬佛前諮受法言。復現六道身，",
    "T24n1484_001:1001a21": "一音中說無量法品，而眾生各自分分得聞",
    "T24n1484_001:1001a22": "心所欲之法。苦空無常無我一諦之音，國土",
    "T24n1484_001:1001a23": "不同身心別化。是妙華光明地中略開一毛",
    "T24n1484_001:1001a24": "頭許，如法品解觀法門千三昧品說。",
    "T24n1484_001:1001a25": "[1001a25] 「若佛子！菩提薩埵體性地中，爾真焰俗，不斷",
    "T24n1484_001:1001a26": "不常，即生即住即滅，一世一時一有，種異",
    "T24n1484_001:1001a27": "異現異故。因緣中道非一非二、非善非惡、",
    "T24n1484_001:1001a28": "非凡非佛故。佛界凡界一一，是名為世諦。",
    "T24n1484_001:1001a29": "其智道觀無一無二，玄道定品，所謂說佛",
    "T24n1484_001:1001b01": "心行初覺定因，信覺、思覺、靜覺、上覺、念覺、慧",
    "T24n1484_001:1001b02": "覺、觀覺、猗覺、樂覺、捨覺，是品品方便道，心心",
    "T24n1484_001:1001b03": "入定果。是人住定中，焰焰見法行空。若起",
    "T24n1484_001:1001b04": "念定，入生心定，生愛順道，道法化生，名",
    "T24n1484_001:1001b05": "法樂忍、住忍、證忍、寂滅忍。故諸佛於入光光",
    "T24n1484_001:1001b06": "華三昧中，現無量佛，以手摩頂一音說法，",
    "T24n1484_001:1001b07": "百千起發而不出定，住定味樂定、著定",
    "T24n1484_001:1001b08": "貪定、一劫千劫中住定。見佛蓮花座說",
    "T24n1484_001:1001b09": "百法門，是人供養聽法，一劫住定。時諸佛",
    "T24n1484_001:1001b10": "光中摩頂，發起定品出相進相，去向相故。",
    "T24n1484_001:1001b11": "不沒不退、不墮不住，頂三昧法上樂忍，永",
    "T24n1484_001:1001b12": "盡無餘。即入一切佛土修行無量功德品，",
    "T24n1484_001:1001b13": "行行皆光明，入善權方便，化教一切眾生，",
    "T24n1484_001:1001b14": "能使得見佛體性常樂我淨。是人生住是",
    "T24n1484_001:1001b15": "地中行化法門，漸漸深妙華觀智入體性中",
    "T24n1484_001:1001b16": "道，一切法門品滿足，猶如金剛。上日月道品",
    "T24n1484_001:1001b17": "已明斯義。",
    "T24n1484_001:1001b18": "[1001b18] 「若佛子！菩提薩埵慧照體性地，法有十種力",
    "T24n1484_001:1001b19": "生品，起一切功德行。以一慧方便知善惡",
    "T24n1484_001:1001b20": "二業別行處力品、善作惡作業智力品、一切",
    "T24n1484_001:1001b21": "欲求願六道生生果欲力品、六道性分別不",
    "T24n1484_001:1001b22": "同性力品、一切善惡根一一不同根力品、邪",
    "T24n1484_001:1001b23": "定正定不定是名定力品、一切因果乘是因",
    "T24n1484_001:1001b24": "乘是果至果處乘因道是道力品、五眼",
    "T24n1484_001:1001b25": "知一切法見一切受生故天眼力品、百劫",
    "T24n1484_001:1001b26": "事一一知宿世力品、於一切生煩惱滅一切",
    "T24n1484_001:1001b27": "受無明滅解脫力品，是十力品智。知自修因",
    "T24n1484_001:1001b28": "果，亦知一切眾生因果分別，而身心口別用。",
    "T24n1484_001:1001b29": "以淨國土為惡國土、以惡國土為妙樂土，",
    "T24n1484_001:1001c01": "能轉善作惡、轉惡作善，色為非色、非色為",
    "T24n1484_001:1001c02": "色，以男為女、以女為男，以六道為非六",
    "T24n1484_001:1001c03": "道、非六道為六道，乃至地水火風非地水火",
    "T24n1484_001:1001c04": "風。是人爾時以大方便力，從一切眾生而",
    "T24n1484_001:1001c05": "見不可思議、下地所不能知覺舉足下足",
    "T24n1484_001:1001c06": "事。是人大明智，漸漸進分分智，光光無量無",
    "T24n1484_001:1001c07": "量，不可說不可說法門現在前行。",
    "T24n1484_001:1001c08": "[1001c08] 「若佛子！菩提薩埵體性華光地，能於一切世",
    "T24n1484_001:1001c09": "界中，十神通明智品，以示一切眾生種種變",
    "T24n1484_001:1001c10": "化。以天眼明智知三世國土中微塵等一切",
    "T24n1484_001:1001c11": "色，分分成六道眾生身，一一身微塵細色成",
    "T24n1484_001:1001c12": "大色分分知。以天耳智知十方三世六道",
    "T24n1484_001:1001c13": "眾生苦樂音聲、非非音、非非聲、一切法聲。",
    "T24n1484_001:1001c14": "以天身智知一切色、色非色、非男非女形。",
    "T24n1484_001:1001c15": "於一念中遍十方三世國土劫量大小國土",
    "T24n1484_001:1001c16": "中微塵身，以天他心智知三世眾生心中所",
    "T24n1484_001:1001c17": "行，十方六道中一切眾生心心所念苦樂善",
    "T24n1484_001:1001c18": "惡等事。以天人智知十方三世國土中一切",
    "T24n1484_001:1001c19": "眾生宿世苦樂受命，一一知命續百劫。以",
    "T24n1484_001:1001c20": "天解脫智知十方三世眾生解脫，斷除一切",
    "T24n1484_001:1001c21": "煩惱若多若少，從一地乃至十地滅滅皆",
    "T24n1484_001:1001c22": "盡。以天定心智知十方三世國土中眾生",
    "T24n1484_001:1001c23": "心，定、不定、非定非不定、起定方法，有所攝",
    "T24n1484_001:1001c24": "受三昧百三昧。以天覺智知一切眾生已",
    "T24n1484_001:1001c25": "成佛未成佛，乃至一切六道人心心，亦知十",
    "T24n1484_001:1001c26": "方佛心中所說法。以天念智知百劫千劫大",
    "T24n1484_001:1001c27": "小劫中，一切眾生受命命久近。以天願智",
    "T24n1484_001:1001c28": "知一切眾生賢聖十地，三十心中一一行願，",
    "T24n1484_001:1001c29": "若求苦樂、若法非法，一切求十願百千大願",
    "T24n1484_001:1002a01": "品具足。是人住地中十神通明中，現無量身",
    "T24n1484_001:1002a02": "心口分別用。說地功德，百千萬劫不可窮",
    "T24n1484_001:1002a03": "盡。而爾所釋迦略開神通明品，如觀十二因",
    "T24n1484_001:1002a04": "緣品中說。",
    "T24n1484_001:1002a05": "[1002a05] 「若佛子！菩提薩埵滿足體性地，入是法中十",
    "T24n1484_001:1002a06": "八聖人智品，下地所不共。所謂身無漏過、",
    "T24n1484_001:1002a07": "口無語罪、念無失念。離八法，一切法中捨，",
    "T24n1484_001:1002a08": "常在三昧。是入地六品具足，復從是智生",
    "T24n1484_001:1002a09": "六足智。三界結習畢竟不受，故欲具足。一切",
    "T24n1484_001:1002a10": "功德一切法門所求滿，故進心足。一切法事",
    "T24n1484_001:1002a11": "一切劫事一切眾生事，以一心中一時知，故",
    "T24n1484_001:1002a12": "念心足。是二諦相，六道眾生一切法，故智慧",
    "T24n1484_001:1002a13": "足。知十發趣人中至一切佛，無結無習，故",
    "T24n1484_001:1002a14": "解脫足。是一切眾生知他人自我弟子無漏，",
    "T24n1484_001:1002a15": "無諸煩習故，以智知他身，解脫足。是人",
    "T24n1484_001:1002a16": "入六滿足明智中便起智，身隨六道眾生",
    "T24n1484_001:1002a17": "心行口辯說無量法門品，示一切眾生故。",
    "T24n1484_001:1002a18": "隨一切眾生心行，常入三昧，而十方大地動、",
    "T24n1484_001:1002a19": "虛空化華，故能令眾生心行。以大明具足，",
    "T24n1484_001:1002a20": "見過去一切劫中佛出世，亦是示一切眾生",
    "T24n1484_001:1002a21": "心。以無著智見現十方一切國土中一切",
    "T24n1484_001:1002a22": "佛，一切眾生心心所行。以神通智，見未來",
    "T24n1484_001:1002a23": "中一切劫一切佛出世，一切眾生從是佛受",
    "T24n1484_001:1002a24": "道聽法故。住是十八聖人中心心三昧，觀",
    "T24n1484_001:1002a25": "三界微塵等色是我故身，一切眾生是我父",
    "T24n1484_001:1002a26": "母，而今入是地中，一切功德、一切神光、一切",
    "T24n1484_001:1002a27": "佛所行法，乃至八地九地中一切法門品，我",
    "T24n1484_001:1002a28": "皆已入，故於一切佛國土中示現作佛、成道、",
    "T24n1484_001:1002a29": "轉法輪、示入滅度，轉化他方過去來今一",
    "T24n1484_001:1002b01": "切國土中。",
    "T24n1484_001:1002b02": "[1002b02] 「若佛子！菩提薩埵佛吼體性地，入法王位三",
    "T24n1484_001:1002b03": "昧，其智如佛，佛吼三昧故。十品大明定門",
    "T24n1484_001:1002b04": "常現在前，華光音入心三昧。其空慧者，謂內",
    "T24n1484_001:1002b05": "空慧門、外空慧門，有為空慧門、無為空慧門，",
    "T24n1484_001:1002b06": "性空慧門，無始空慧門，第一義空慧門，空空",
    "T24n1484_001:1002b07": "慧門，空空復空慧門，空空復空空慧門。如",
    "T24n1484_001:1002b08": "是十空門，下地所不知。虛空平等地，不可",
    "T24n1484_001:1002b09": "說不可說。神通道智，以一念智知一切法",
    "T24n1484_001:1002b10": "分分別異，而入無量佛國土中，一一佛前諮",
    "T24n1484_001:1002b11": "受法，轉法度與一切眾生。而以法藥施一",
    "T24n1484_001:1002b12": "切眾生，為大法師、為大導師，破壞四魔，法",
    "T24n1484_001:1002b13": "身化化入佛界，是諸佛數。是諸九地、十地",
    "T24n1484_001:1002b14": "數中。長養法身，百千陀羅尼門、百千三昧",
    "T24n1484_001:1002b15": "門、百千金剛門、百千神通門、百千解脫門，",
    "T24n1484_001:1002b16": "如是百千虛空平等門中而大自在，一念一",
    "T24n1484_001:1002b17": "時行。劫說非劫、非劫說劫，非道說道、道說",
    "T24n1484_001:1002b18": "非道，非六道眾生說六道眾生、六道眾生說",
    "T24n1484_001:1002b19": "非六道眾生，非佛說佛、佛說非佛。而入出",
    "T24n1484_001:1002b20": "諸佛體性三昧中，反照順照逆照，前照後照、",
    "T24n1484_001:1002b21": "因照果照、空照有照、第一中道義諦照。是智",
    "T24n1484_001:1002b22": "唯八地所證，下地所不及。不動不到、不出不",
    "T24n1484_001:1002b23": "入、不生不滅。是地法門品，無量無量，不可說",
    "T24n1484_001:1002b24": "不可說，今以略開地中百千分一毛頭許事。",
    "T24n1484_001:1002b25": "羅漢品中已明。",
    "T24n1484_001:1002b26": "[1002b26] 「若佛子！菩提薩埵佛花嚴體性地，以佛威儀，",
    "T24n1484_001:1002b27": "如來三昧自在王王定出入無時，於十方三",
    "T24n1484_001:1002b28": "千世界中百億日月百億四天下，一時成佛、",
    "T24n1484_001:1002b29": "轉法輪乃至滅度。一切佛事以一心中一",
    "T24n1484_001:1002c01": "時示現一切眾生，一切色身八十種好三十",
    "T24n1484_001:1002c02": "二相自在，樂虛空同。無量大悲，光明相好莊",
    "T24n1484_001:1002c03": "嚴，非天非人非六道。一切法外而常行六",
    "T24n1484_001:1002c04": "道，現無量身、無量口、無量意，說無量法門，",
    "T24n1484_001:1002c05": "而能轉魔界入佛界、佛界入魔界，復轉一",
    "T24n1484_001:1002c06": "切見入佛見、佛見入一切見，佛性入眾生",
    "T24n1484_001:1002c07": "性、眾生性入佛性。其地光光光照、慧慧照、",
    "T24n1484_001:1002c08": "明焰明焰，無畏、無量、十力、十八不共法、解脫",
    "T24n1484_001:1002c09": "涅槃無為一道清淨。而以一切眾生作父母",
    "T24n1484_001:1002c10": "兄弟，為其說法盡一切劫得道果。又現一",
    "T24n1484_001:1002c11": "切國土，為一切眾生相視如父如母，天魔",
    "T24n1484_001:1002c12": "外道相視如父母。住是地中，從生死際",
    "T24n1484_001:1002c13": "起至金剛際，以一念心中現如是事，而能",
    "T24n1484_001:1002c14": "轉入無量眾生界。如是無量，略說如海一",
    "T24n1484_001:1002c15": "渧。",
    "T24n1484_001:1002c16": "[1002c16] 「若佛子！菩提薩埵入佛界體性地，其大慧空，",
    "T24n1484_001:1002c17": "空復空空復空，如虛空性。平等智有如來",
    "T24n1484_001:1002c18": "性，十功德品具足，空同一相體性無為，神虛",
    "T24n1484_001:1002c19": "體一法同法性，故名如來。應順四諦二諦，",
    "T24n1484_001:1002c20": "盡生死輪際，法養法身無二，是名應供。遍",
    "T24n1484_001:1002c21": "覆一切世界中一切事，正智聖解脫智，知",
    "T24n1484_001:1002c22": "一切法有無一切眾生根故，是正遍知。明明",
    "T24n1484_001:1002c23": "修行佛果時足故，是明行足。善逝三世佛法，",
    "T24n1484_001:1002c24": "法同先佛去佛，去時善善、來時善善，是名",
    "T24n1484_001:1002c25": "善逝。是人行是上德，入世間中教化眾",
    "T24n1484_001:1002c26": "生，使眾生解脫一切結縛，故名世間解脫。",
    "T24n1484_001:1002c27": "是人一切法上入佛威神，儀形如佛大士行",
    "T24n1484_001:1002c28": "處，為世間解脫，名無上士。調順一切眾生，",
    "T24n1484_001:1002c29": "名為丈夫。於天人中教化一切眾生，諮受",
    "T24n1484_001:1003a01": "法言故，是天人師。妙本無二、佛性玄覺，常常",
    "T24n1484_001:1003a02": "大滿，一切眾生禮拜故、尊敬故，是佛世尊。一",
    "T24n1484_001:1003a03": "切人諮受奉教故，是佛地。是地中一切聖",
    "T24n1484_001:1003a04": "人之所入處故，名佛界地。爾時坐寶蓮花",
    "T24n1484_001:1003a05": "上，一切與授記歡喜。法身手摩其頂，同見",
    "T24n1484_001:1003a06": "同學菩薩異口同音讚歎無二。又有百千億",
    "T24n1484_001:1003a07": "世界中一切佛、一切菩薩一時雲集，請轉不",
    "T24n1484_001:1003a08": "可說法輪、虛空藏化導法門。是地有不可說",
    "T24n1484_001:1003a09": "奇妙法門品，奇妙三明、三昧門、陀羅尼門，非",
    "T24n1484_001:1003a10": "下地凡夫心識所知，唯佛佛無量身口心意",
    "T24n1484_001:1003a11": "可盡其原。如光音天品中說十無畏與佛",
    "T24n1484_001:1003a12": "道同。」"
}