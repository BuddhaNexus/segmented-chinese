{
    "X78n1550_003:0334a07": "淨土聖賢錄續編卷三",
    "X78n1550_003:0334a09": "往生居士第四之二",
    "X78n1550_003:0334a10": "裴永度",
    "X78n1550_003:0334a11": "[0334a11] 裴永度。江南泰州人。世居曲塘鎮。耕稼為業。性恬淡",
    "X78n1550_003:0334a12": "無所好。而見善必為。幼即篤信佛法。長齋課佛名無",
    "X78n1550_003:0334a13": "間。既而歸依高旻古光和尚。受滿分優婆塞戒。行持",
    "X78n1550_003:0334a14": "嚴潔。未嘗缺漏。其妻亦信向念佛法門。受優婆夷戒。",
    "X78n1550_003:0334a15": "夫婦雖同居一室。數十年中。履踐純白。人無得而議",
    "X78n1550_003:0334a16": "焉。早年無子。唯一女。亦齋素奉佛。未幾懇求出家。許",
    "X78n1550_003:0334a17": "之。為薙髮披緇。受苾芻尼大戒。永度捨宅為庵。令妻",
    "X78n1550_003:0334a18": "女同修淨業。自則別搆靜室。獨居念佛者數十年。後",
    "X78n1550_003:0334a19": "年近七旬。一日告其親族曰。吾五日後當相別矣。幸",
    "X78n1550_003:0334a20": "以吾遺蛻焚化。此身如幻。勿錯相愛惜也。至期。端坐",
    "X78n1550_003:0334a21": "持佛名而逝。家人從其遺命。闍維。得舍利百餘粒如",
    "X78n1550_003:0334a22": "豆。五色晶瑩。遂貯以&#x7460;璃缾。供奉庵中。時道光初年",
    "X78n1550_003:0334a23": "事也(染香續集)。",
    "X78n1550_003:0334a24": "鍾九思",
    "X78n1550_003:0334b01": "[0334b01] 鍾九思。杭州人。家西溪。為人長厚。篤信三寶。鄰近僧",
    "X78n1550_003:0334b02": "舍茅蓬數十。九思一一護持。供養不怠。或以事故。虧",
    "X78n1550_003:0334b03": "其多金。亦無怨色。與人交易。無分毫欺詐。婦沈氏同",
    "X78n1550_003:0334b04": "修淨業。九思作諸功德。恒樂助之。一子一女。皆樸素",
    "X78n1550_003:0334b05": "勤謹。道光六年初夏。九思示微疾。至二十四日清晨。",
    "X78n1550_003:0334b06": "告其妻曰。我以平日忠實不欺。淨願肫切。蒙佛菩薩",
    "X78n1550_003:0334b07": "接引。今午當西去。爾等好事。量力常作。其慎守我志",
    "X78n1550_003:0334b08": "也。及午曰。為我然香燭。復謂沈氏曰。爾來日無多。念",
    "X78n1550_003:0334b09": "佛緊要。言訖而逝。年五十二歲。明年七月。沈氏亦示",
    "X78n1550_003:0334b10": "疾。邀其夫兄。將家事交付畢。靜坐念佛。至二十一日。",
    "X78n1550_003:0334b11": "謂子女曰。做好人。洎然而逝。年五十四歲(染香續集)。",
    "X78n1550_003:0334b12": "周光",
    "X78n1550_003:0334b13": "[0334b13] 周光。字西蓮。江甯諸生。天性純厚。淡於榮利。雖家世",
    "X78n1550_003:0334b14": "貴顯。絕無紈&#x88B4;習。中年。長齋奉佛。日誦金剛般若經。",
    "X78n1550_003:0334b15": "佛號數萬聲。求生淨土。每朋友相見。寒暄數語外。即",
    "X78n1550_003:0334b16": "提唱淨土法門。諄諄勸勉。集貲重刊彌陀經疏鈔。手",
    "X78n1550_003:0334b17": "自校&#x8B90;。流通江淮間。耄年。神氣矍鑠。念佛益銳。嘉慶",
    "X78n1550_003:0334b18": "二十二年秋。患疝疾甚危。而執持名號不輟。疾旋已。",
    "X78n1550_003:0334b19": "人或以此。稱之。則云我於爾時。初亦痛苦難忍。繼想",
    "X78n1550_003:0334b20": "身既是假。則苦亦非真。況身之與心。精麤判然。彼身",
    "X78n1550_003:0334b21": "自痛苦。我無如彼何。我心自念佛。彼亦無如我何。始",
    "X78n1550_003:0334b22": "猶身心角立。漸漸只知有心。不知有身。而痛苦遂絕",
    "X78n1550_003:0334b23": "矣。尋卒。嘗作淨土詩百餘首。刊行於世。一云。早投清",
    "X78n1550_003:0334b24": "泰為&#x637F;息。休向濁塵論有無。煩惱熾時徵定力。念頭",
    "X78n1550_003:0334c01": "起處作工夫。尺香勤課三千佛。趁意隨輪百八珠。慈",
    "X78n1550_003:0334c02": "母倚閭&#x8657;眼望。可憐逝子尚迷塗。一云。娑婆障道事",
    "X78n1550_003:0334c03": "縱橫。說著蓮邦夢亦清。一息不來千劫恨。寸陰肯捨",
    "X78n1550_003:0334c04": "六時名。如雞抱卵溫相續。似火鎔金鍊愈精。當下情",
    "X78n1550_003:0334c05": "根除&#x5374;盡。自然真性現圓明(染香集淨土詠)",
    "X78n1550_003:0334c06": "西史氏曰。佛言苦莫過於有身。是故有身即有罪業。",
    "X78n1550_003:0334c07": "有罪業即有痛苦。洵能知身假苦不真。斯返本窮源。",
    "X78n1550_003:0334c08": "罪亡心滅。西蓮其智矣乎。",
    "X78n1550_003:0334c09": "路坤",
    "X78n1550_003:0334c10": "[0334c10] 路坤。江甯人。性慈善。信三寶。其弟某。服官他處。坤嘗",
    "X78n1550_003:0334c11": "至其署。見廚中日事宰割。惻然傷之。常以因果勸諭",
    "X78n1550_003:0334c12": "其弟。而仍復不斷。坤遂發願茹素。即於署中刺舌血。",
    "X78n1550_003:0334c13": "書阿彌陀經。求生淨土。旋辭歸。讀書教子。以道自樂。",
    "X78n1550_003:0334c14": "未幾。子入邑庠。乃令教讀自活。自此不問家事。一心",
    "X78n1550_003:0334c15": "念佛。雖寒暑疾病無少間。與周光交好。常以淨業。互",
    "X78n1550_003:0334c16": "相淬厲。坤體素肥。緣茹素刻苦。日漸減瘦。至晚年。形",
    "X78n1550_003:0334c17": "消骨立。而課誦益密。無時無事。不迴向西方。素喜誦",
    "X78n1550_003:0334c18": "金剛經。每於佛前跪誦。雖困頓俯伏。卷未終。不起也。",
    "X78n1550_003:0334c19": "偶染病垂危。家人為備身後事。坤於恍惚間。見梵僧",
    "X78n1550_003:0334c20": "八人。身皆丈餘。入其室中。舖設壇場。代作佛事。坤方",
    "X78n1550_003:0334c21": "隨誦彌陀經。遽醒。經聲猶喃喃在口。而病若失矣。逾",
    "X78n1550_003:0334c22": "年。無疾而逝(染香集)。",
    "X78n1550_003:0334c23": "吳允升",
    "X78n1550_003:0334c24": "[0334c24] 吳允升。字常導。徽州歙縣人。少年貿易蘇杭間。偶於",
    "X78n1550_003:0335a01": "虎邱遇一僧。熟視之。謂曰。子頗有善根。惜二十九歲",
    "X78n1550_003:0335a02": "有水&#x6239;。當柰何。允升甚恐。求解免之策。僧良久曰。從",
    "X78n1550_003:0335a03": "今以往。戒殺放生。每日虔誠念佛。持大悲&#x546A;。或可免",
    "X78n1550_003:0335a04": "耳。允升信受奉行。并常以此勸人。至二十九歲。因歸",
    "X78n1550_003:0335a05": "里道由杭州。於江干附舟。同舟十七人。開行數十里。",
    "X78n1550_003:0335a06": "而潮適至。巨浪洶湧。勢瀕危。忽憶前僧言。急合掌念",
    "X78n1550_003:0335a07": "佛。未幾。舟覆。允升墮水。於昏瞀中聞人語曰。吳允升",
    "X78n1550_003:0335a08": "勸人念佛有功。可免此難。開目顧視。則身已登岸。乃",
    "X78n1550_003:0335a09": "為漁人撈救而出也。冠履盡被水衝去。唯平日念佛",
    "X78n1550_003:0335a10": "十八子數珠一串。猶牢持手中。其同舟十六人。已漂",
    "X78n1550_003:0335a11": "沒無蹤矣。自是益信念佛功德。不可思議。不復還里。",
    "X78n1550_003:0335a12": "於吳山開相館。謂藉此可與人談因果。自愈精進。嘗",
    "X78n1550_003:0335a13": "然臂香作求生西方四字。以表行願。杭人承雲棲之",
    "X78n1550_003:0335a14": "遺風。多知信向念佛法門。但從事者。祇屬老年。每月",
    "X78n1550_003:0335a15": "一日。於寺中念佛。謂之老兒會。少年則否。會中亦不",
    "X78n1550_003:0335a16": "敢多集人。恐涉異教之嫌。允升慨然曰。念佛之法。無",
    "X78n1550_003:0335a17": "分老少。佛為正教。我 朝崇尚。乃一一為開導之。是",
    "X78n1550_003:0335a18": "時延公儉田。方主鹽政於杭。允升與有舊。因募捐二",
    "X78n1550_003:0335a19": "百金為倡。於紫陽山寶成寺。啟念佛會。每植會期。為",
    "X78n1550_003:0335a20": "諸人開演利益。廣說因果。未發心者。勸其發心。已發",
    "X78n1550_003:0335a21": "心者。勉其精進。又於城中仙林寺等處。皆舉會勸化。",
    "X78n1550_003:0335a22": "信從者日眾。每期不下千餘人。率皆恂恂恭謹。絕無",
    "X78n1550_003:0335a23": "喧囂之習。寺中西方殿。并丈六像。亦是時所重新者。",
    "X78n1550_003:0335a24": "一日清晨。人共見大勢至菩薩鼻中。放白光如繩。蜿",
    "X78n1550_003:0335b01": "蜒殿庭。逾數刻始滅。自是以來。杭城念佛之風大行。",
    "X78n1550_003:0335b02": "城鄉之間。互相感化男女老幼。手數珠。口喃喃者。習",
    "X78n1550_003:0335b03": "見為常。不復詫異。允升之名。婦孺皆知。每值會期。無",
    "X78n1550_003:0335b04": "不延佇其來。西湖有靈峰寺。伏虎禪師遺跡也。穨廢",
    "X78n1550_003:0335b05": "已久。允升於道光初年發願重興。經營數載。始告厥",
    "X78n1550_003:0335b06": "成。年六十六卒。臨終時。正念分明。自言見無數菩薩",
    "X78n1550_003:0335b07": "經行於前。趺坐泊然而化。時在道光九年五月朔日",
    "X78n1550_003:0335b08": "(染香續集)",
    "X78n1550_003:0335b09": "西史氏曰。路坤念佛。本求往生。而兼免現生之病苦。",
    "X78n1550_003:0335b10": "常導念佛。本圖脫難。而復獲瑞應於臨時。孰謂念佛",
    "X78n1550_003:0335b11": "功德。但利身後乎。顧彼二公者。皆實力奉行。諦信不",
    "X78n1550_003:0335b12": "貳。今人以少時之力。逞意貪求。不能徼倖於萬一。遂",
    "X78n1550_003:0335b13": "謂佛無靈驗。盡棄前功。良可慨也夫。",
    "X78n1550_003:0335b14": "范元禮",
    "X78n1550_003:0335b15": "[0335b15] 范元禮。字用和。錢塘人。幼習儒。履踐篤實。事親孝。父",
    "X78n1550_003:0335b16": "有疾。刲股和藥以進。遂霍然。母余氏病。復刲之而愈。",
    "X78n1550_003:0335b17": "迨父母沒。妻隨亡。時甫壯年。慨然卻塵緣。從養真家",
    "X78n1550_003:0335b18": "遊。經十餘年。頗著功效。後閱雲棲書。有省。遂於雲棲",
    "X78n1550_003:0335b19": "受五戒。壹志堅持。乃至獸毛蠶吐。不以著體。盡棄所",
    "X78n1550_003:0335b20": "習。專修淨土。於觀想一法。尤為精密。先是其母臨終",
    "X78n1550_003:0335b21": "時。彌留瞀亂。元禮勸以專心觀想觀世音。其母從之。",
    "X78n1550_003:0335b22": "一日忽謂曰。我見菩薩接引。將到勝妙處矣。言訖。安",
    "X78n1550_003:0335b23": "然而終。故元禮深信觀想之效。性慈善好施與。作放",
    "X78n1550_003:0335b24": "生恤貧等事。審慎周詳。不惜勞瘁。遇貧難僧眾。供養",
    "X78n1550_003:0335c01": "不缺。一時緇白。無不耳其名者。道光八年夏。掩關城",
    "X78n1550_003:0335c02": "南大洞閣。為百日念佛期。一日方靜息間。壯歲玄功",
    "X78n1550_003:0335c03": "忽現。覺天地之氣於&#x8657;空中。縷縷然。汩汩然。從口鼻",
    "X78n1550_003:0335c04": "貫入。直至丹田。與己之元氣和合。此時輕安之境。不",
    "X78n1550_003:0335c05": "可言喻。頃有嬰兒。長數寸。由頂門出。游漾於前。經時",
    "X78n1550_003:0335c06": "許。仍由頂門入。自此以後。每至靜極忘念之際。輒有",
    "X78n1550_003:0335c07": "嬰兒出入如前。初意甚喜。既轉念曰。此得非如楞嚴",
    "X78n1550_003:0335c08": "五十種陰魔之謂耶。若作奇特。將受&#x7FA3;邪。且念佛者",
    "X78n1550_003:0335c09": "志在西方。聖境不現。奚以此為。遂時時覺照。正念現",
    "X78n1550_003:0335c10": "前。嬰兒乃不復出。從此於唯心之旨。深有契悟。信行",
    "X78n1550_003:0335c11": "願力。愈加純摯。常語人曰。此乃生平第一險關。少不",
    "X78n1550_003:0335c12": "省覺。便墮旁門。以知修行不可不慎也。十一年夏。養",
    "X78n1550_003:0335c13": "靜於清泰門外寂照寺。其地有瞽目沈嫗。志念佛。而",
    "X78n1550_003:0335c14": "為媳所阻。元禮聞之曰。是可轉也。彼所患者貧耳。若",
    "X78n1550_003:0335c15": "助以資糧。自當無辭。遂入城。為募月米數斗。嫗取給",
    "X78n1550_003:0335c16": "外。有餘則逮其媳。乃歡然不阻。元禮復為演說念佛",
    "X78n1550_003:0335c17": "利益。并教以懺悔發願。閱數月。其鄰人來告曰。曩者",
    "X78n1550_003:0335c18": "念佛老嫗。生西去矣。問其由。具言自得供養後。如何",
    "X78n1550_003:0335c19": "精勤念佛。如何懺悔發願。至某月。預知去期。以告媳。",
    "X78n1550_003:0335c20": "及期。沐浴更衣。合掌坐逝。曾遺言致謝范公。唯尚無",
    "X78n1550_003:0335c21": "棺殮。媳將賣女營辦。奈何。元禮即謀諸善友。得殮資",
    "X78n1550_003:0335c22": "若干。交其鄰人持去。旬日後。元禮詣其家訪之。至則",
    "X78n1550_003:0335c23": "有手數珠。口喃喃持佛名者。其媳也。一見元禮。歡然",
    "X78n1550_003:0335c24": "迎謝。甫坐次。其鄰舍人&#x9E95;至。爭欲識范公面。旋交口",
    "X78n1550_003:0336a01": "為述老嫗近事。一如向者鄰人之言。復指一幼女曰。",
    "X78n1550_003:0336a02": "此即蒙恩免賣者也。問嫗安柩在。則曰自棺殮後。鄰",
    "X78n1550_003:0336a03": "里共議。彼城中人。尚肯遠來作善。我等鄰舍。豈可坐",
    "X78n1550_003:0336a04": "視。遂集貲買地。并其子久停之棺。同日安葬矣。元禮",
    "X78n1550_003:0336a05": "欣然歸。是年冬。其所經紀善事。促了之。明年正月。法",
    "X78n1550_003:0336a06": "侶所。以次過從。殷殷敘談。若將遠別者。其子有松江",
    "X78n1550_003:0336a07": "之行。語之曰。汝出外。好自作務。吾年老。倘有變故。慎",
    "X78n1550_003:0336a08": "勿倉皇。遽拋正事。負人委任。其子領之。謂是老年人",
    "X78n1550_003:0336a09": "過慮語也。至二十四日。早起。謂家人曰。今日殊覺氣",
    "X78n1550_003:0336a10": "急。然又如常食粥。粥後。復詣鄰舍盤桓刻許。歸家。則",
    "X78n1550_003:0336a11": "就堂中端坐念佛。姪輩有問。搖手止之。至午。氣漸微。",
    "X78n1550_003:0336a12": "遂終。次日酉時入殮。其頂猶溫。年六十三。時在道光",
    "X78n1550_003:0336a13": "十二年(染香續集)",
    "X78n1550_003:0336a14": "西史氏曰。觀用和示子別友。先期了結諸務。不可謂",
    "X78n1550_003:0336a15": "非預知時至矣。然則何不明言之。曰。所貴預知者。貴",
    "X78n1550_003:0336a16": "其自知。以穩心地耳。非圖稱美於人也。況至時而善",
    "X78n1550_003:0336a17": "友齊臨。或有助道之益。設使眷屬圍繞。涕淚哭泣。豈",
    "X78n1550_003:0336a18": "非欲成反敗耶。和之不言。良有以也。",
    "X78n1550_003:0336a19": "孫復元",
    "X78n1550_003:0336a20": "[0336a20] 孫復元。字敏斯。仁和庠生。性慈善。幼喜讀感應篇陰",
    "X78n1550_003:0336a21": "&#x96B2;文。立願遵行。所居與屠肆相對。一日晨起。見屠豕。",
    "X78n1550_003:0336a22": "遂發願戒殺。買豬放雲棲。雖不能斷肉食。而常茹素。",
    "X78n1550_003:0336a23": "蚊蚋蚤蝨。亦不偶傷。壯年後。日課佛號金剛經大悲",
    "X78n1550_003:0336a24": "懺。兼記功過格。甫二載。夜行無燭。目前輒有光明。愈",
    "X78n1550_003:0336b01": "自奮勉。行諸功德。尤以濟貧放生為急務。事無巨細。",
    "X78n1550_003:0336b02": "皆盡力為之。嗣因襄理鹺務。塵擾紛紜。夜行光明漸",
    "X78n1550_003:0336b03": "隱。乃矍然曰。吾自誤大矣。遂辭歸黽勉如前。光明復",
    "X78n1550_003:0336b04": "顯。益信感應不&#x8657;。念佛觀想。一意西馳。數十年無間。",
    "X78n1550_003:0336b05": "七旬外。彌加精進。屢感瑞應。或夢大星如&#x76CC;。燭照己",
    "X78n1550_003:0336b06": "身。或夢長跪白蓮。對佛持誦。一夕纔就枕。聞人語曰。",
    "X78n1550_003:0336b07": "德由己積。福自天來。開眼無所&#x89A9;。而語音歷歷在耳。",
    "X78n1550_003:0336b08": "道光十二年二月二十一日。正禮拜時。恍惚見一披",
    "X78n1550_003:0336b09": "袈裟者。立於蒲團前。頂禮時。首著其衣。及舉首。則又",
    "X78n1550_003:0336b10": "見其據高座。越三日。覺精力憊倦。臥持佛號。牟尼妙",
    "X78n1550_003:0336b11": "相。復現於窗&#x7257;間。至三月二日早起。神志怡悅。隨意",
    "X78n1550_003:0336b12": "行坐。略無病態。迨晚。諭家人曰。明日為我買螺螄二",
    "X78n1550_003:0336b13": "擔。鱔鰻數百斤。散放河池。且曰我死。汝等務須念佛",
    "X78n1550_003:0336b14": "放生。力行善事。勿忘此語。時方坐繩&#x7240;。即燈下握管。",
    "X78n1550_003:0336b15": "親書放生文疏。字畫端楷。無少舛錯。書畢安臥。微聲",
    "X78n1550_003:0336b16": "持佛號而終。年七十五(染香續集)",
    "X78n1550_003:0336b17": "西史氏曰。觀想功深。而屢感瑞應。宜矣。至其聞人語",
    "X78n1550_003:0336b18": "於&#x8657;空。&#x89A9;聖容於禮拜。雖云一誠所感。不幾鄰於魔",
    "X78n1550_003:0336b19": "事乎。姑錄之以俟有識者正焉。",
    "X78n1550_003:0336b20": "張清新",
    "X78n1550_003:0336b21": "[0336b21] 張清新。字六華。金山附貢生。少孤。事母孝。及長。&#x5FA7;遊",
    "X78n1550_003:0336b22": "名勝。樂與方外交。名利淡如也。年三十餘。歸依軼&#x7FA3;",
    "X78n1550_003:0336b23": "靈公。法名真倓。旋禮豁然開公。奉葷酒戒。長齋念佛。",
    "X78n1550_003:0336b24": "戒殺放生。一門眷屬。咸欣從事。晨夕佛聲浩浩。三十",
    "X78n1550_003:0336c01": "年如一日。所居洙涇鎮。皆熏其德而善良。暇則手數",
    "X78n1550_003:0336c02": "珠。稱佛名者比比然也。清新嘗於崇福寺結淨制二",
    "X78n1550_003:0336c03": "七日。解制後。朝山禮海。&#x5FA7;參諸識。心性益徹。勵志西",
    "X78n1550_003:0336c04": "歸。以其餘閒。著薝蔔居詩集若干卷。與佛旨相契。道",
    "X78n1550_003:0336c05": "光十一年冬示微疾。命子詣崇福建水陸道場。明年",
    "X78n1550_003:0336c06": "五月。病劇。曰。吾三日內當西歸。眷屬等勿得悲惱。命",
    "X78n1550_003:0336c07": "請洪基和尚至。令家人同聲念佛。至初四日。沐浴趺",
    "X78n1550_003:0336c08": "坐而逝。頂煖一晝夜。壽六十二(染集續集)。",
    "X78n1550_003:0336c09": "丁繁桂",
    "X78n1550_003:0336c10": "[0336c10] 丁繁桂。字小山。金山庠生。自幼攻舉子業。不談佛法。",
    "X78n1550_003:0336c11": "亦不毀謗。唯父母欲為聘室。決志不從。曰。吾行吾志",
    "X78n1550_003:0336c12": "也。所親或伺察之。乃知其密行淨業已久。向者特不",
    "X78n1550_003:0336c13": "露相耳。道光十二年夏。陡發血症。延至八月十六夜。",
    "X78n1550_003:0336c14": "忽微笑。謂父母曰。報緣已盡。吾得西方去矣。朗誦佛",
    "X78n1550_003:0336c15": "號千聲。而絕。年二十二(染香續集)。",
    "X78n1550_003:0336c16": "李勤",
    "X78n1550_003:0336c17": "[0336c17] 李勤。字香臺。仁和人。生而醇厚。與人無忤。&#x9834;悟好學。",
    "X78n1550_003:0336c18": "經史子集靡不周&#x89A7;。顧淡於名利。無意進取。思出世",
    "X78n1550_003:0336c19": "籠。從元學家遊。志意清潔。皎然不污。中年後。信向佛",
    "X78n1550_003:0336c20": "乘。受在家五戒。法名妙淨。由是進修&#x7DDC;密。於宗門中",
    "X78n1550_003:0336c21": "事。頗有省發。而特以淨土為歸宿。嘗曰。一知半解終",
    "X78n1550_003:0336c22": "歸無濟。吾寧守穩當法。不敢大言自欺也。勤家故不",
    "X78n1550_003:0336c23": "豐。而布施罔惜。且能不矜不伐。於三寶中事。尤極意",
    "X78n1550_003:0336c24": "尊崇。嘗鐫旃檀佛像。及金剛經塔。互&#x7891;二座。立於海",
    "X78n1550_003:0337a01": "潮寺中。工費不敷。則質典以足其數。繼又鐫極樂世",
    "X78n1550_003:0337a02": "界全圖一&#x7891;。以志信願。一日因齋僧宿寺中。賊乘間",
    "X78n1550_003:0337a03": "踰垣。入其室。天明方覺。門戶洞啟。竟未失物。信為鬼",
    "X78n1550_003:0337a04": "神呵護。國清寺鑑堂和尚。為近今叢林傑出。早卒於",
    "X78n1550_003:0337a05": "杭。有遺&#x69C0;一卷。勤收拾而刊傳之。初未嘗識鑑公也。",
    "X78n1550_003:0337a06": "道光十二年夏。其姪女杏姑。病將革。勤日夕顧之。提",
    "X78n1550_003:0337a07": "其正念。卒能念佛化去。未幾。勤亦病。醫者曰。是積勞",
    "X78n1550_003:0337a08": "傷氣所致。宜善靜攝。不爾。恐益深。醫去。勤曰。是正令",
    "X78n1550_003:0337a09": "我取小失大也。烏乎可。愈精勤念佛。并手了一切功",
    "X78n1550_003:0337a10": "德事。至十月。病劇。十一日中夜。趺坐持佛名。泊然而",
    "X78n1550_003:0337a11": "逝。先是三日前。向家人索僧帽一頂。急製與之。遽戴",
    "X78n1550_003:0337a12": "頭上。喜曰。縵衣吾固有之。所少者此耳。今得頂戴。以",
    "X78n1550_003:0337a13": "覲彌陀。吾願足矣。幸即此成殮。以遂吾志。次日就木",
    "X78n1550_003:0337a14": "時。所親試啟帽視之。煖氣氤氳。如揭釜上&#x8462;云。年四",
    "X78n1550_003:0337a15": "十七(染香續集)。",
    "X78n1550_003:0337a16": "張惇五",
    "X78n1550_003:0337a17": "[0337a17] 張惇五。一名爻泰。字敘堂。長洲學附生。晚年篤信淨",
    "X78n1550_003:0337a18": "業。與善慶庵德公習。久之淨業益純。持長齋。後因年",
    "X78n1550_003:0337a19": "高減食。長女勸開齋。少女曰。小孝無益。以是作往生",
    "X78n1550_003:0337a20": "&#x52B5;。可矣。未幾。少女抱病。病中絕不念佛。惇五訝曰。病",
    "X78n1550_003:0337a21": "重力劣。誠可懼也。吾可不自省乎。乃日課佛號十萬",
    "X78n1550_003:0337a22": "聲。一日忽謂德公曰。緩急之秋。非時相招。幸必援我。",
    "X78n1550_003:0337a23": "越數日。夜扣德公門。欲延淨侶數人。德公意謂惇五",
    "X78n1550_003:0337a24": "並未有疾。必其女逝。先遣數僧去。德公繼往。則惇五",
    "X78n1550_003:0337b01": "已趺坐逝矣。踰旬。其女亦念佛而逝。始知其病重不",
    "X78n1550_003:0337b02": "念。正以勵其父之努力也。時在道光十四年(西歸見聞錄)",
    "X78n1550_003:0337b03": "西史氏曰。全父齋戒。激父勇猛。成父往生。孝之至矣。",
    "X78n1550_003:0337b04": "少女固善於啟發。敘堂亦樂於信從。敘堂沒而少女",
    "X78n1550_003:0337b05": "隨逝。豈非因緣會遇。乘宿願而來者哉。",
    "X78n1550_003:0337b06": "曹諧和",
    "X78n1550_003:0337b07": "[0337b07] 曹諧和。法名廣智。字聲五。江南上元人。業染絳於蘇。",
    "X78n1550_003:0337b08": "家焉。道光七年秋。延夏文榮視其妻病。文榮教以淨",
    "X78n1550_003:0337b09": "土法門。從之。既而疑焉。謂文榮曰。人說君以念佛誑",
    "X78n1550_003:0337b10": "人。何故。文榮曰。誘人以惑業受苦果。輪轉三塗。是流",
    "X78n1550_003:0337b11": "落他鄉也。謂之誑可。勸人以戒定慧往生極樂。究竟",
    "X78n1550_003:0337b12": "菩提。乃勸人歸家也。何誑焉。諧和言下有省。問如何",
    "X78n1550_003:0337b13": "可以歸家。曰。持戒為基。作福為助。執持名號。到一心",
    "X78n1550_003:0337b14": "不亂。是歸家消息也。遂欣躍而去。既歸依杯渡海公。",
    "X78n1550_003:0337b15": "明春受五戒於靈鷲義公。一夕忽夢黑山在前。欲上",
    "X78n1550_003:0337b16": "而溪水隔之。有紅日西沉之象。遂醒。悟塵緣將盡。功",
    "X78n1550_003:0337b17": "益進。家資三千金。不數年而布施罄矣。十四年四月。",
    "X78n1550_003:0337b18": "以資罄輟業歸。先是諧和勸母修淨業。母以其無子。",
    "X78n1550_003:0337b19": "命之納妾。謂母曰。願母同生淨土足矣。五濁多造業",
    "X78n1550_003:0337b20": "事。嗣續可不計也。既而奉母還鄉。未幾其母念佛而",
    "X78n1550_003:0337b21": "逝。是年六月。諧和示疾。越六日亦念佛安坐而逝。其",
    "X78n1550_003:0337b22": "女見之。發深信心。念佛四十九日。吉祥坐脫(西歸見聞錄)",
    "X78n1550_003:0337b23": "西史氏曰。百日之內。亡其三人。在世俗豈無物議。而",
    "X78n1550_003:0337b24": "一門眷屬。同託蓮胎。實堪慶幸。此誠可為知者道。",
    "X78n1550_003:0337c01": "潘遵懋",
    "X78n1550_003:0337c02": "[0337c02] 潘遵懋。字意蘭。吳縣人。小業賈。丱角後。即歸心佛乘。",
    "X78n1550_003:0337c03": "修淨土法門。力行之。日有程課。仁慈好施。恤孤窮。護",
    "X78n1550_003:0337c04": "生命。飯僧修寺諸功德。無不隨喜。平居自奉。泊如也。",
    "X78n1550_003:0337c05": "年三十。得咯血疾。乃發心刺舌血。書法華經。經畢而",
    "X78n1550_003:0337c06": "疾閒。自是屏絕塵累。專心禪誦。一室之內。鑪香缾水。",
    "X78n1550_003:0337c07": "蕭然寒衲。日與家人輩說無生法。每風日晴美。出遊",
    "X78n1550_003:0337c08": "名藍蕭寺。與一二禪慧。結林下契。善慶德公尤所莫",
    "X78n1550_003:0337c09": "逆。嘗隨德公詣鄮山。於阿育王塔前。設涅槃供。獲睹",
    "X78n1550_003:0337c10": "舍利瑞相。臂香翹敬。求生安養。道光十五年春。舊疾",
    "X78n1550_003:0337c11": "復作。自知不起。語德公曰。病亟矣。立意作西歸計。願",
    "X78n1550_003:0337c12": "諸淨侶。日來我家。為我助念。我以持名切故。能兩三",
    "X78n1550_003:0337c13": "時不起雜念。唯不見佛來。奈何。自恨障深緣淺。痛哭",
    "X78n1550_003:0337c14": "責勵。淚涔涔下。德公多方開示。越日。謂德公曰。西方",
    "X78n1550_003:0337c15": "有大白光來。照我身心。樂不可言。持念益切。一夕夢",
    "X78n1550_003:0337c16": "遊蓮池境界。莊嚴勝妙。如經所說。明日忽起。曰。見佛",
    "X78n1550_003:0337c17": "無數。&#x5FA7;滿&#x8657;空。我以念力勇猛。得中品生矣。寄語同",
    "X78n1550_003:0337c18": "學。努力進修。早來淨土。毋自阻也。合掌念佛而逝。家",
    "X78n1550_003:0337c19": "人得其日課之簿。持經念佛。按日登記。&#x8462;二十年如",
    "X78n1550_003:0337c20": "一日云(僧覺阿撰潘意蘭傳)。",
    "X78n1550_003:0337c21": "宋萊",
    "X78n1550_003:0337c22": "[0337c22] 宋萊。字望山。蘇州人。年六十餘。聞淨土法門。日持佛",
    "X78n1550_003:0337c23": "號數萬。曰。我憑仗六字。了當一生矣。後館錢萬里橋",
    "X78n1550_003:0337c24": "江氏。館主以其持齋念佛故。禁之不可。遂辭之。已而",
    "X78n1550_003:0338a01": "移席他所。師生相得。謂其徒曰。學堂甚好。我設終於",
    "X78n1550_003:0338a02": "此。可乎。一日學徒入塾。見萊方合掌念佛。頃復入如",
    "X78n1550_003:0338a03": "故。即之逝矣。硯下得一紙。&#x8462;三日前所書期也。室有",
    "X78n1550_003:0338a04": "異香。經宿不散。事在道光十五年(宋梅浦述)。",
    "X78n1550_003:0338a05": "周慶孫",
    "X78n1550_003:0338a06": "[0338a06] 周慶孫。字雲田。蘇州國學生。事母孝。娶曲阜孔氏。既",
    "X78n1550_003:0338a07": "而孔氏招之。將為之援例得官。率其妻子往。舟覆於",
    "X78n1550_003:0338a08": "河。妻子俱死。慶孫僅以身免。遂意絕進取。奉母家居。",
    "X78n1550_003:0338a09": "虔修淨業。自號夷白居士。為人謹而葸。戒恐破。不敢",
    "X78n1550_003:0338a10": "受。齋恐開。不敢持。經論畏深。不敢閱。時鐵君定公與",
    "X78n1550_003:0338a11": "慶孫善。謂曰。佛門修持。當不知足。君如此自餒。幾生",
    "X78n1550_003:0338a12": "能了生死耶。慶孫默然。一日忽到定公處。投地頂禮",
    "X78n1550_003:0338a13": "曰。今日始知君之善也。近閱藏經。獲無量妙益。決意",
    "X78n1550_003:0338a14": "長齋矣。持名亦甚得力。微君則不及此。精進數載。道",
    "X78n1550_003:0338a15": "光十五年八月望。早啜粥一盂。箸忽落地。無疾而終。",
    "X78n1550_003:0338a16": "僧覺阿在朱涇即是菴。於是月下旬。忽夢張惇五及",
    "X78n1550_003:0338a17": "慶孫。慶孫不言。惇五謂覺阿曰。我竭力僅能到西方",
    "X78n1550_003:0338a18": "耳。不及渠品位高也。醒而異之。九月。其弟到庵。覺阿",
    "X78n1550_003:0338a19": "述其夢。始知慶孫之已卒也(西歸見聞錄)。",
    "X78n1550_003:0338a20": "陳居士",
    "X78n1550_003:0338a21": "[0338a21] 陳居士。遺其名。常熟人。世英茂才之從父也。平日晨",
    "X78n1550_003:0338a22": "起。爇香默然。誦經課佛。家人莫之知者。&#x8462;密行也。風",
    "X78n1550_003:0338a23": "雨寒暑不間。歷有年所。道光十五年七月。自言九月",
    "X78n1550_003:0338a24": "二十三日西歸。家人以其無疾。弗信。及逝之前三日。",
    "X78n1550_003:0338b01": "示微疾。而起居如常。至期坐脫。家人環呼。乃開目略",
    "X78n1550_003:0338b02": "數言。旋曰。吾行矣。遂瞑。異香發自毛孔。既殮。室猶三",
    "X78n1550_003:0338b03": "日香也(&#x5F83;生近驗錄)",
    "X78n1550_003:0338b04": "西史氏曰。修密行者。蘊釀必深。體發異香。所以顯之",
    "X78n1550_003:0338b05": "也。",
    "X78n1550_003:0338b06": "余邦賢",
    "X78n1550_003:0338b07": "[0338b07] 余邦賢。紹興人。少業賈。年六十餘。輟業與妻同修淨",
    "X78n1550_003:0338b08": "土。念佛之外。嘗各禮華嚴經八部。道光十八年。年八",
    "X78n1550_003:0338b09": "十六矣。妻先示疾。邦賢亦病。一日妻謂其媳曰。為我",
    "X78n1550_003:0338b10": "辭汝翁。吾欲行矣。媳訝之。以告邦賢。邦賢曰。姑緩三",
    "X78n1550_003:0338b11": "日。可與同行。妻聞曰。諾。果至三日。同時化去。時為六",
    "X78n1550_003:0338b12": "月二十三(朱寅堂述)。",
    "X78n1550_003:0338b13": "吳宗魏",
    "X78n1550_003:0338b14": "[0338b14] 吳宗魏。字秋亭。元和人。父濂。修淨業往生。事載本傳。",
    "X78n1550_003:0338b15": "母周氏。故有肝疾。宗魏侍奉極孝。病劇。刲股以進。疾",
    "X78n1550_003:0338b16": "旋已。既而母歿。宗魏於七七日中刺血。書地藏本願",
    "X78n1550_003:0338b17": "經。遂歸心佛乘。宗教兼通。諸方老病。亟稱之。已而專",
    "X78n1550_003:0338b18": "修淨土。自號一如居士。長齋受五戒。於寄葉庵結蓮",
    "X78n1550_003:0338b19": "社。其於放生施衣捨槥諸善事。皆盡力助行。一日示",
    "X78n1550_003:0338b20": "疾。自知不起。遺書諸道友。一以淨土相勗。自謂平日",
    "X78n1550_003:0338b21": "功夫。病中祇存一半。有退無進。甚難甚難。諸君子切",
    "X78n1550_003:0338b22": "切謂我平日且作世事。待病時用功。悔之無及。自誤",
    "X78n1550_003:0338b23": "不小。其沈痛若此。歿之前一日。其友錢文燦省之。問",
    "X78n1550_003:0338b24": "念佛否。時宗魏言已艱澀。索筆書曰。死苦如是。往生",
    "X78n1550_003:0338c01": "願力愈堅。翌日遂逝。遺言不焚衣。不接煞。不繪遺容。",
    "X78n1550_003:0338c02": "時道光十八年七月二十六日(吳今帆述)。",
    "X78n1550_003:0338c03": "張齒延",
    "X78n1550_003:0338c04": "[0338c04] 張齒延。常熟國學生。素善飲。自命不凡。聽人談及佛",
    "X78n1550_003:0338c05": "典。即聲色俱厲。一日偶閱因果輪回之說。忽明生死",
    "X78n1550_003:0338c06": "大事。遂戒殺屏飲。日持金剛經。大悲&#x546A;。佛號。回向生",
    "X78n1550_003:0338c07": "西。懺悔病業。已而斷葷血。時方患風疾。右體偏枯。有",
    "X78n1550_003:0338c08": "勸食肉調養者。笑謝而已。道光十九年春。手書普門",
    "X78n1550_003:0338c09": "品數冊。刊印散施。謂人曰。苦海慈航。勿覿面錯過也。",
    "X78n1550_003:0338c10": "是秋。夢吞蓮華。自是益精進。告其弟爾旦曰。吾誦普",
    "X78n1550_003:0338c11": "門品。須滿一萬二千。方酬我願。爾旦詰其故。太息曰。",
    "X78n1550_003:0338c12": "世間四苦。生老病死。吾歷其三。所未可預剋者死耳。",
    "X78n1550_003:0338c13": "然亦駸駸迫矣。可弗早備資糧耶。二十年正月十一",
    "X78n1550_003:0338c14": "夜。爾旦臥不成寐。聞齒延誦普門品。聲琅琅然問之。",
    "X78n1550_003:0338c15": "則齒延正在熟睡。並未出聲。&#x8462;夢中誦也。明日晨起。",
    "X78n1550_003:0338c16": "常誦畢。以事往姻戚家。忽痰湧塞喉。急送之歸臥&#x7240;",
    "X78n1550_003:0338c17": "不醒。十三日晚。其友謝鳳梧來視疾。令爇香然燭於",
    "X78n1550_003:0338c18": "榻前。以其平日數珠授之。手忽舉。掐珠至胸前。目光",
    "X78n1550_003:0338c19": "上燭。舉體皆動。而氣遂絕。眾決之曰。此善逝也。必生",
    "X78n1550_003:0338c20": "西方。獨妻不信。向棺祝曰。果爾。當於夢中相報。越五",
    "X78n1550_003:0338c21": "日。夜夢有人傳語曰。勿哭勿哭。汝家此人。已往越十",
    "X78n1550_003:0338c22": "萬億佛土矣。醒而異之。然平生未誦彌陀經。不知十",
    "X78n1550_003:0338c23": "萬億佛土五字為何義。次日問諸大眾。始知其夫往",
    "X78n1550_003:0338c24": "生。有明驗矣。爾旦。字眉叔。亦修淨業。刊往生近驗錄",
    "X78n1550_003:0339a01": "行世(&#x5F83;生近驗錄)。",
    "X78n1550_003:0339a02": "金庭棟",
    "X78n1550_003:0339a03": "[0339a03] 金庭棟。字友蘭。蘇州人。篤修淨業。道光二十年冬。得",
    "X78n1550_003:0339a04": "疾。自知將終。邀其歸依師亮寬和尚。及善友數人來。",
    "X78n1550_003:0339a05": "告之曰。吾生死將判。願諸公助成勝緣耳。眾舉聲唱",
    "X78n1550_003:0339a06": "佛號。良久曰。此時吾目前所現之地。皆七寶合成。然",
    "X78n1550_003:0339a07": "踏之柔&#x8F2D;。耳中所聞之聲。則微妙難狀。且極西見金",
    "X78n1550_003:0339a08": "色八字甚分明。一友正之曰。汝誤矣。今所誦者六字",
    "X78n1550_003:0339a09": "耳。庭棟以手指曰。極樂世界阿彌陀佛。非八字耶。又",
    "X78n1550_003:0339a10": "久之。合掌告師曰。弟子行矣。遂逝(&#x5F83;生近驗錄)。",
    "X78n1550_003:0339a11": "徐僖",
    "X78n1550_003:0339a12": "[0339a12] 徐僖。字夢白。吳庠增廣生。少遊黔滇。攬江山之勝。胸",
    "X78n1550_003:0339a13": "襟曠如。遇節孝等事。輒為表彰。中年。遊幕於外。四旬",
    "X78n1550_003:0339a14": "餘。遇朱麟書以龍舒淨土文攜贈。遂信奉佛乘。更號",
    "X78n1550_003:0339a15": "夢蓮。茄十齋。立淨課。矢願往西。詣尊勝庵。歸依亮寬",
    "X78n1550_003:0339a16": "和尚。法名如超。六旬餘。業益專。依靈鷲義公受菩薩",
    "X78n1550_003:0339a17": "戒。時城中盧師庵。方募建大通閣。僖極力貲助。道光",
    "X78n1550_003:0339a18": "二十一年夏。忽清釐家。務謂家人曰。人生七十。已慶",
    "X78n1550_003:0339a19": "古稀。吾七十有二。今秋殆必歸矣。著反本瑣言數則。",
    "X78n1550_003:0339a20": "誡臨終諸事。一則云。人生如寄。生必有死。死固人之",
    "X78n1550_003:0339a21": "常事。唯妻孥兒女情長。以為從此永別。不禁痛哭哀",
    "X78n1550_003:0339a22": "號。殊不知全受全歸。令終為福。且吾輩既修淨業。正",
    "X78n1550_003:0339a23": "欲脫離苦海。直往樂邦。所望臨終一心不亂。庶可如",
    "X78n1550_003:0339a24": "願往生。若聞哀哭之聲。必至為情愛所牽。寸心散亂。",
    "X78n1550_003:0339b01": "則平日之修持。都屬無用。是眷屬之愛吾哭吾。適所",
    "X78n1550_003:0339b02": "以惡吾害吾矣。切記於氣將斷絕時。各人助吾念佛。",
    "X78n1550_003:0339b03": "不可混叫亂哭。須俟瞑目一二時。方可舉動。易衣轉",
    "X78n1550_003:0339b04": "屍。寧遲毋速。昔邵康節先生父伊川丈人。臨終謂家",
    "X78n1550_003:0339b05": "人曰。侯吾就殮方哭。勿急叫號。俾吾失路。語見康節",
    "X78n1550_003:0339b06": "外傳。是可法也。又作禪淨四料云。念佛不參禪。老實",
    "X78n1550_003:0339b07": "做鈍漢。念到佛即心。勝把話頭看。參禪不念佛。直須",
    "X78n1550_003:0339b08": "桶底脫。倘有一點疑。盡頭難著力。念佛復參禪。是二",
    "X78n1550_003:0339b09": "即是一。參念要膠黏。否則易放佚。不念亦不參。得法",
    "X78n1550_003:0339b10": "可捨法。若未到岸時。欲渡苦無筏。其年秋。果遘疾。日",
    "X78n1550_003:0339b11": "邀僧人善友。到家念佛。&#x7240;前供像拈香。自七月二十",
    "X78n1550_003:0339b12": "一日起病。至八月二十一日&#x5E00;月。粒米未進。但飲水",
    "X78n1550_003:0339b13": "漿而已。延醫進藥。堅不服口。疾革時。合掌朗念而逝。",
    "X78n1550_003:0339b14": "[0339b14] 妻嚴氏。平居亦持&#x546A;課佛名。年七十三。下痢。臥&#x7240;不",
    "X78n1550_003:0339b15": "起。素患耳聾。一日忽聰聽。身中痛苦俱絕。其子立方。",
    "X78n1550_003:0339b16": "以西方之說進。曰。余固時時念佛。未嘗廢忘也。至夜",
    "X78n1550_003:0339b17": "二鼓時。謂家人曰。我天明去矣。遂起坐。朗念輪珠一",
    "X78n1550_003:0339b18": "串。至力竭不能支。復就寢。迨天明。曰。時至矣。復起坐",
    "X78n1550_003:0339b19": "合掌。立方勸直往西方。決然應曰諾。遂終(反本瑣言徐稼甫述)。",
    "X78n1550_003:0339b20": "錢萬鎰",
    "X78n1550_003:0339b21": "[0339b21] 錢萬鎰。字翼山。常熟人。居梅里鎮。世業酤。已而戒殺",
    "X78n1550_003:0339b22": "修淨業。力改前行。膝下止一子。病瘵。念佛而終。旁人",
    "X78n1550_003:0339b23": "誹笑之。萬鎰奉佛如故。一夕店屋失火。望空祝曰。吾",
    "X78n1550_003:0339b24": "業應焚燒。願勿傷鄰舍。撲滅後。鄰果無恙。初萬鎰勸",
    "X78n1550_003:0339c01": "母吳氏。長齋念佛。母從之。旋復自斷葷血。然餘習未",
    "X78n1550_003:0339c02": "除。善飲酒。其至戚謝鳳梧勸戒。力除之。道光二十二",
    "X78n1550_003:0339c03": "年春。妻亡。處之淡然。有勸續娶者。萬鎰拒之曰。有子",
    "X78n1550_003:0339c04": "而殤。續復何為。且吾志在出世。豈屑屑於嗣續哉。是",
    "X78n1550_003:0339c05": "年夏。患咯血疾。念佛加勵。生死心益切。至七月初。病",
    "X78n1550_003:0339c06": "劇。進食輒吐。鳳梧往視之。告以古德斷食見佛之事。",
    "X78n1550_003:0339c07": "欣然曰。有此大便宜事。吾當勇為。即於次日盥沐。詣",
    "X78n1550_003:0339c08": "佛前拈香發誓。持七日齋。出貲放生。求生淨土。日夜",
    "X78n1550_003:0339c09": "念佛不輟。渴則噉瓜而已。人問徹夜不睡。得不疲乏",
    "X78n1550_003:0339c10": "乎。曰。利其不睡。得多念佛。我無病時。不得安閒。今病",
    "X78n1550_003:0339c11": "得閒。正好著力。何疲乏之有。及七日期滿。神識瞀亂。",
    "X78n1550_003:0339c12": "進以薄糜。即苦脹悶。久之。瞀亂益甚。大懼。合掌枕上。",
    "X78n1550_003:0339c13": "命然指。鳳梧曰。君此時發此願與然指同。不如一意",
    "X78n1550_003:0339c14": "西方之為愈也。遂閉目念佛。初若勉強。用力猛勵。神",
    "X78n1550_003:0339c15": "志安定。復得助緣者十數人。晝夜佛聲相續。初十日",
    "X78n1550_003:0339c16": "晚。自言見一人至&#x7240;前。令瓜果俱勿食。問之曰。吾上",
    "X78n1550_003:0339c17": "界使人也。言訖不見。明日。忽見西方三聖光明相好。",
    "X78n1550_003:0339c18": "住立於前。欲涌身入金臺。聞空中聲言。汝身未淨。即",
    "X78n1550_003:0339c19": "命香湯沐浴。浴畢。三聖現前如故。又謂家人曰。吾已",
    "X78n1550_003:0339c20": "遊淨土。見無數蓮華。吾坐其中。樂不可言。復自指身",
    "X78n1550_003:0339c21": "曰。此非吾身也。十二日清晨。告其母曰。佛盈室矣。面",
    "X78n1550_003:0339c22": "西趺坐合掌而逝。年三十八(謝鳳梧撰錢翼山傳)",
    "X78n1550_003:0339c23": "西史氏曰。遭逆境而初心不退。纏疾苦而正念堅持。",
    "X78n1550_003:0339c24": "卒乃瑞感金臺。神遊蓮域。其高登品位也無疑。嗚呼。",
    "X78n1550_003:0340a01": "勇矣哉。",
    "X78n1550_003:0340a02": "華漢槎",
    "X78n1550_003:0340a03": "[0340a03] 華漢槎。字以傳。蘇州人。年七旬餘。遇善士蔣文勳。開",
    "X78n1550_003:0340a04": "示念佛法門。且招之供養。信心篤實。歸依在經茂公。",
    "X78n1550_003:0340a05": "一日禮佛時。&#x5010;見蓮華。&#x5FA7;滿&#x8657;空。自是念力益純。道",
    "X78n1550_003:0340a06": "光二十四年正月十九日晚。課佛名至夜半。聲不絕",
    "X78n1550_003:0340a07": "口。人詰之。曰。將往西方。明晨。自著衣冠。欲往蔣文勳",
    "X78n1550_003:0340a08": "家辭別。因天雨而止。人以其無疾。不介意。頃入視之。",
    "X78n1550_003:0340a09": "趺坐合掌逝矣(楊藕槎周尚文述)。",
    "X78n1550_003:0340a10": "方步瀛",
    "X78n1550_003:0340a11": "[0340a11] 方步瀛。字小湘。崑山人。善書畫。多藝能。既習扶鸞術。",
    "X78n1550_003:0340a12": "神教誦大悲&#x546A;。從之。每晨起。定課數十&#x5FA7;。已而遇張",
    "X78n1550_003:0340a13": "爾旦勸修淨土。始專心西邁。一日示微疾。起居如常。",
    "X78n1550_003:0340a14": "向晚謂其僕曰。吾逝期在明日。汝慎勿告女主。僕曰。",
    "X78n1550_003:0340a15": "吾不以告。恐事後有怨。曰。設有怨。汝言生死之事。非",
    "X78n1550_003:0340a16": "他人所可預知也。僕頷之。明日。有友過從。步瀛延之",
    "X78n1550_003:0340a17": "坐。曰。為我誦彌陀經。友曰。吾未習學。如何。步瀛取經",
    "X78n1550_003:0340a18": "授之。曰。吾教汝。遂從容誦經終卷。纔舉佛號。目光上",
    "X78n1550_003:0340a19": "燭。掀髯微笑。趣視之。已化去矣(汪石心述)。",
    "X78n1550_003:0340a20": "朱麟書",
    "X78n1550_003:0340a21": "[0340a21] 朱麟書。字文泉。新陽庠生。年近五旬。遘危疾。生大怖",
    "X78n1550_003:0340a22": "畏。遂棲心內典。手不釋卷。常以勸善諸書贈人。志存",
    "X78n1550_003:0340a23": "利濟。時亮寬和尚自師林退院。住尊勝庵。有梵行。麟",
    "X78n1550_003:0340a24": "書歸依受五戒。法名如因。結社尊勝。月一集。禮四明",
    "X78n1550_003:0340b01": "懺法。與社諸人。互相策勵。講演淨土法門。後兩目矇",
    "X78n1550_003:0340b02": "矓。不能看書。而課誦益勤。行住坐臥間。默誦西方佛",
    "X78n1550_003:0340b03": "號不輟。年七十。示疾數月。臨逝前數日。夢寐中見白",
    "X78n1550_003:0340b04": "光。述偈言三首。一云。一入塵勞名利牽。忙忙營逐不",
    "X78n1550_003:0340b05": "知愆。室人交謫怨盈耳。生計無聊度老年。樂道安貧",
    "X78n1550_003:0340b06": "知有命。存心養性俟諸天。隨緣應世了前業。幻境空",
    "X78n1550_003:0340b07": "華任變遷。一云。旅泊他鄉七十秋。升沈變態豈無由。",
    "X78n1550_003:0340b08": "回頭覺岸徑歸去。不變隨緣自在遊。一云。業報今已",
    "X78n1550_003:0340b09": "盡。自性幸不迷。踏著無生路。引心已到西。及革。起坐",
    "X78n1550_003:0340b10": "念佛而逝。氣絕逾時。掌猶緊合不釋。時在道光二十",
    "X78n1550_003:0340b11": "五年冬月(郭仰山徐稼甫述)。",
    "X78n1550_003:0340b12": "陳鍠",
    "X78n1550_003:0340b13": "[0340b13] 陳鍠。法名廣聲。字西堂。嘉興石門人。業賈蘇州。長齋",
    "X78n1550_003:0340b14": "奉佛。為人鯁直。歸依杯渡海公。復從靈鷲義公受五",
    "X78n1550_003:0340b15": "戒。日與朱麟書結念佛。社於定慧寺。雖&#x5B82;忙不輟。道",
    "X78n1550_003:0340b16": "光二十五年十月。下痢。至初六日。有友談雲屏往省",
    "X78n1550_003:0340b17": "之。鍠曰。子來恰好。我明日一早欲行。為我往小普陀。",
    "X78n1550_003:0340b18": "邀朱寅堂作別。時寅堂以路遠時晚。不至。復顧其弟",
    "X78n1550_003:0340b19": "曰。汝學醫。試為余診脈。自後凡&#x8847;象似此者。不可再",
    "X78n1550_003:0340b20": "示方也。頃之從容念佛。至夜半。聲漸厲。人問見佛否。",
    "X78n1550_003:0340b21": "曰。見大和尚。特遠耳。迨天明。泊然而寂。年五十五。[0340b21] 越",
    "X78n1550_003:0340b22": "四載蘇州有薛紹基者。鍠在日。常主其家。勸之念佛。",
    "X78n1550_003:0340b23": "後亦發心信行。年六旬。疾篤神識瞀亂。忽作鍠口音",
    "X78n1550_003:0340b24": "云。此刻緊要。何故不念佛。且須向西臥。紹基遂自舉",
    "X78n1550_003:0340c01": "轉。家人往視。宛然是鍠聲吻。頃之。紹基念佛而逝。此",
    "X78n1550_003:0340c02": "道光二十八年三月中事也(錢安軒朱寅堂述)",
    "X78n1550_003:0340c03": "西史氏曰。藉助緣而往生者。屢聞之矣。至若沒經數",
    "X78n1550_003:0340c04": "載。而乃念故舊之深情。顯靈蹤而接引。斯誠極千古",
    "X78n1550_003:0340c05": "之異事哉。",
    "X78n1550_003:0340c06": "郭觀光",
    "X78n1550_003:0340c07": "[0340c07] 郭觀光。字尚賓。一字仰山。蘇州元和人。為人醇謹。業",
    "X78n1550_003:0340c08": "醫。不與人計利。病者招之輒往。中年奉西方教。從杯",
    "X78n1550_003:0340c09": "渡海公受歸戒。法名廣仁。每晨起。靜埽斗室。默誦佛",
    "X78n1550_003:0340c10": "號。寒暑無間。祖遺有魚蕩一所。在陸墓北蕪塘。租人",
    "X78n1550_003:0340c11": "捕魚。為祭埽費。觀光再三向族人商議。解囊金代之。",
    "X78n1550_003:0340c12": "請示勒石。捐作放生河。活生靈無算。常與家人言。己",
    "X78n1550_003:0340c13": "酉八月有凶。道光二十九年。歲次己酉。春間病篤。家",
    "X78n1550_003:0340c14": "人為之恐懼。觀光搖手曰。勿慮。木樨香未聞。余命未",
    "X78n1550_003:0340c15": "絕也。至八月。復病。命延僧唱佛。初五日。家人問逝期。",
    "X78n1550_003:0340c16": "觀光豎二指。至初七日晚。合掌而逝。頂上煖氣勃發。",
    "X78n1550_003:0340c17": "良久乃散。年五十六(郭辰生述)",
    "X78n1550_003:0340c18": "西史氏曰。余識仰山於談道會。和藹之風。溢於眉宇。",
    "X78n1550_003:0340c19": "及叩其淨業之修。余固決其必定生也。而卒能不出",
    "X78n1550_003:0340c20": "所料。其化族捐河一節。不尤足多乎。",
    "X78n1550_003:0340c21": "[0340c21] 總論曰。古今來。才人傑士。講道論德者。不少概見。求",
    "X78n1550_003:0340c22": "其臨逝安詳。現諸瑞應。則什百千萬中。未有一人也。",
    "X78n1550_003:0340c23": "獨此念佛往生之人。或聞異香盈室。或見化佛迎空。",
    "X78n1550_003:0340c24": "種種休祥。未易悉數。而世之顛倒凡夫。不此之警覺。",
    "X78n1550_003:0341a01": "反自附於儒者之列。毀之斥之。卒至沈淪於苦海中。",
    "X78n1550_003:0341a02": "而莫之救也。悲夫。",
    "X78n1550_003:0341a03": "往生雜流第五",
    "X78n1550_003:0341a04": "吳生",
    "X78n1550_003:0341a05": "[0341a05] 吳生。杭州人。祖父俱庠生。 大清順治初年。大兵圍",
    "X78n1550_003:0341a06": "城。父母失散。生被掠。送張將官標下服役。時年方十",
    "X78n1550_003:0341a07": "三。自歎吾本儒家子。今下賤若此。必是宿業。遂於佛",
    "X78n1550_003:0341a08": "前立誓。持齋念佛。日誦金剛經。回向生西。年十六。本",
    "X78n1550_003:0341a09": "官發糧充丁。即將糧銀買香供佛。跪誦阿彌陀聖號。",
    "X78n1550_003:0341a10": "至十四年十月二十二日。忽告本官。欲往西方。本官",
    "X78n1550_003:0341a11": "不信。訶為妖言。次日。又到提督前乞假。提督怒。批本",
    "X78n1550_003:0341a12": "官捆打十五。毫無怨言。又向各營作別。自限十一月",
    "X78n1550_003:0341a13": "一日歸西。是日五更。沐浴焚香。禮佛畢。仍至本官船",
    "X78n1550_003:0341a14": "上叩辭。本官大怒。遣兵&#x8FF9;之。見其西向三拜。端坐說",
    "X78n1550_003:0341a15": "偈曰。身在營中心出家。身披鎧甲是袈裟。刀刀親見",
    "X78n1550_003:0341a16": "彌陀佛。箭箭射著白蓮華。偈畢。自吐火。焚其軀。合營",
    "X78n1550_003:0341a17": "官長。皆遙望羅拜。本官合門齋戒(蓮藏)。",
    "X78n1550_003:0341a18": "沈承先",
    "X78n1550_003:0341a19": "[0341a19] 沈承先。崑山人。住宣化坊。業木工。年七十餘。持齋念",
    "X78n1550_003:0341a20": "佛。專修淨土。手不停斧斤。而佛聲亦不絕口。康熙十",
    "X78n1550_003:0341a21": "年三月。預知時至。三日前。&#x5FA7;別親友。謂將往西方。此",
    "X78n1550_003:0341a22": "後不復相見。告家人曰。明日十五。當行矣。明晨。澡浴",
    "X78n1550_003:0341a23": "易衣。向西趺坐。取一淨几置前。焚香念佛而終(西歸直指)。",
    "X78n1550_003:0341a24": "周絢堂",
    "X78n1550_003:0341b01": "[0341b01] 周絢堂。潛陽人。始辦事公門。既而勘破世情。立除澆",
    "X78n1550_003:0341b02": "惡。靜坐一室。誦白衣&#x546A;。持齋放生。廣行方便。見貧而",
    "X78n1550_003:0341b03": "無歸者。隨力救護。後遇旵莊道人。勸修淨土。遂銳志",
    "X78n1550_003:0341b04": "念佛。六時不懈。并轉以教友朋。從中多信向者。曾刻",
    "X78n1550_003:0341b05": "極樂津梁。廣為施送。乾隆五十一年春荒。邑中募賑",
    "X78n1550_003:0341b06": "粥糜。絢堂殫精竭力。晝夜從事。一日五鼓忽起。索浴",
    "X78n1550_003:0341b07": "更衣。謂妻子曰。吾生西時至矣。汝等勿效世俗。但一",
    "X78n1550_003:0341b08": "心念佛。言畢。端坐而逝。略無一語及家事。是早。猶有",
    "X78n1550_003:0341b09": "人見絢堂在粥&#x53B0;中。往來撿視云(蓮宗集要)",
    "X78n1550_003:0341b10": "西史氏曰。絢堂既已往生。何以復在粥&#x53B0;。意者慮人",
    "X78n1550_003:0341b11": "疑謗。故示奇蹤耳。其願力之宏。不益見哉。",
    "X78n1550_003:0341b12": "姚生",
    "X78n1550_003:0341b13": "[0341b13] 姚生。為長洲縣役。家貧。聘妻卒。不復娶。役事讓諸人。",
    "X78n1550_003:0341b14": "寺院中事。竭心力為之。為人正直。能面斥人過。夜定",
    "X78n1550_003:0341b15": "必坐。持佛號萬聲無間。年二十餘。以疾卒。端坐而逝。",
    "X78n1550_003:0341b16": "香盈室。頂如灼也。鐵君定公贊以詩曰。醴泉及芝草。",
    "X78n1550_003:0341b17": "本無根與原。居士西方來。廣度諸有緣。緣盡便歸去。",
    "X78n1550_003:0341b18": "&#x811A;跟絕牽纏。斯人難最得。高望長睪然(西歸見聞錄)。",
    "X78n1550_003:0341b19": "宋寶官",
    "X78n1550_003:0341b20": "[0341b20] 宋寶官。華亭人。家貧。賣醬度日。事母孝。奉養甘旨。不",
    "X78n1550_003:0341b21": "諉昆季。聞人說淨土法門。遂篤信遵行。一日告其母",
    "X78n1550_003:0341b22": "曰。母有兄在。兒將西歸。即念佛坐逝。時在嘉慶十六",
    "X78n1550_003:0341b23": "年(染香集)。",
    "X78n1550_003:0341b24": "陳德心",
    "X78n1550_003:0341c01": "[0341c01] 陳德心。字大坤。蘇州農夫也。夏日納涼。偶遇村館。見",
    "X78n1550_003:0341c02": "敬信錄。乞塾師講解。有省。沿街收拾字紙。彭二林居",
    "X78n1550_003:0341c03": "士聞之。招入文星閣。勸修念佛三昧。德心素不識字。",
    "X78n1550_003:0341c04": "奉教靜篤。後漸能書。未幾。為蘇郡妙濟堂司放生掩",
    "X78n1550_003:0341c05": "埋等事。每見髑髏。頻生嗟歎。悟世非常。於是念佛益",
    "X78n1550_003:0341c06": "勤。終身不娶。年六十九。身健如常。忽自知時至。走別",
    "X78n1550_003:0341c07": "親友。至期。於堂中寂然閉戶久之。同事推門入視。見",
    "X78n1550_003:0341c08": "案上供佛一尊。雙燭輝煌。香&#x70DF;滿室。德心面西坐逝",
    "X78n1550_003:0341c09": "矣。時嘉慶十八年八月望日事也(染香集)。",
    "X78n1550_003:0341c10": "東門&#x5303;者",
    "X78n1550_003:0341c11": "[0341c11] 東門&#x5303;者。住松江明星橋。一破屋中。日向市門誦心",
    "X78n1550_003:0341c12": "經一卷。乞一錢。與之則連聲稱謝。訶之亦不介意。但",
    "X78n1550_003:0341c13": "足供一日&#x7A45;[禾*乞]。即闔扉念佛。蔡西齋方伯異之。親餽",
    "X78n1550_003:0341c14": "錢米。欲葺其廬。&#x5303;者卻之。西齋曰。我所施皆廉俸。豈",
    "X78n1550_003:0341c15": "盜泉乎。&#x5303;者曰。素知公操守嚴潔。我懼為衣食房屋",
    "X78n1550_003:0341c16": "移我素志耳。無已請為公飲僧。即攜所贈往東禪修",
    "X78n1550_003:0341c17": "供。已則仍歸破廬。念佛如故。嘉慶中。無疾坐脫。里人",
    "X78n1550_003:0341c18": "葬之桃華庵後(染香集)。",
    "X78n1550_003:0341c19": "癡頭道士",
    "X78n1550_003:0341c20": "[0341c20] 癡頭道士。姓王。直隸人。極愚。親亡乏食。困臥敝廬。無",
    "X78n1550_003:0341c21": "所為計。或與之錢。亦莫辨數之多寡。京邑陳道人收",
    "X78n1550_003:0341c22": "為徒。令日埽地拾柴。晚則課彌陀佛號數百。禮拜。炷",
    "X78n1550_003:0341c23": "香為度。癡頭誦佛不成韻。每昏沈欲睡。道人以長竿",
    "X78n1550_003:0341c24": "擊之曰。汝愚昧若此。尚不知精進耶。如是者三載。一",
    "X78n1550_003:0342a01": "夕呵呵大笑。道人復擊之。癡頭曰。今日打我不得矣。",
    "X78n1550_003:0342a02": "詰其故曰。師枯坐十八年。不知修法。若能如我老實",
    "X78n1550_003:0342a03": "禮念。早生西方見佛矣。道人奇之。而莫測其所謂。翌",
    "X78n1550_003:0342a04": "日癡頭登峭崖。西向合掌。屹立而化。闍維得舍利二",
    "X78n1550_003:0342a05": "粒(染香集)",
    "X78n1550_003:0342a06": "西史氏曰。道士往生。古傳罕聞。今癡頭以愚昧之子。",
    "X78n1550_003:0342a07": "為千古特出之人。而黃冠者流。則曰我學神仙。念佛",
    "X78n1550_003:0342a08": "乃愚夫所為。豈非反被聰明誤耶。",
    "X78n1550_003:0342a09": "周耀發",
    "X78n1550_003:0342a10": "[0342a10] 周耀發。蘇州伶人也。為演劇。不唱淫辭。暇則默誦佛",
    "X78n1550_003:0342a11": "號。家中絕宰殺。晚年。念佛禮拜。益勤謹。額間成叩印。",
    "X78n1550_003:0342a12": "且逢人即勸。優伶中。間有為其所感發者。年六十六。",
    "X78n1550_003:0342a13": "示疾。臥&#x7240;月餘。念佛不輟。一日忽令妻子掖起。曰。吾",
    "X78n1550_003:0342a14": "欲行矣。為我取滌腸湯來。妻子不解。問之。曰。淨水耳。",
    "X78n1550_003:0342a15": "遂飲水一盞。腹中滃然作聲久之。令家人稱佛名。端",
    "X78n1550_003:0342a16": "坐向西。隨誦數聲。合掌而終。移時。鼻&#x7B6F;下垂。長尺許。",
    "X78n1550_003:0342a17": "久之方隱。事在道光六年十一月(錢安軒述)",
    "X78n1550_003:0342a18": "西史氏曰。篤信念佛。固佳矣。但未知其回向淨土與",
    "X78n1550_003:0342a19": "否。往生未可定也。第其端坐向西。從容而逝。即不生。",
    "X78n1550_003:0342a20": "不遠矣。",
    "X78n1550_003:0342a21": "瞿晉槐",
    "X78n1550_003:0342a22": "[0342a22] 瞿晉槐。常熟人。素不信佛。以求生西方為大愚。道光",
    "X78n1550_003:0342a23": "十七年三月。病咯血漸劇。服藥不效。忽夢神告曰。汝",
    "X78n1550_003:0342a24": "之病。唯孫姓者可治。醒而憶及戚友中有孫旃林。延",
    "X78n1550_003:0342b01": "之診&#x8847;。旃林曰。病深矣。投藥不過盡人事。君能念佛",
    "X78n1550_003:0342b02": "回向。即是妙方。否則非吾所治也。晉槐遂持佛名。忽",
    "X78n1550_003:0342b03": "謂家人曰。吾今戒殺。為我買生命放之。且曰。今悟矣。",
    "X78n1550_003:0342b04": "當詣和尚處受戒。以懺宿業。然獨言獨語。從未有與",
    "X78n1550_003:0342b05": "之言此事者。及卒前兩日。以家事屬母。料理積逋。若",
    "X78n1550_003:0342b06": "將遠行者。至四月十四日。強起憑几。忽仰首若有所",
    "X78n1550_003:0342b07": "見。急稱阿彌陀佛。連唱十餘聲。首俯而絕(&#x5F83;生近驗錄)",
    "X78n1550_003:0342b08": "西史氏曰。或疑晉槐既已緣熟。神曷必藉口於孫姓。",
    "X78n1550_003:0342b09": "噫。佛世一城人難化。獨與目連有緣。寧不聞之乎。",
    "X78n1550_003:0342b10": "孫松亭",
    "X78n1550_003:0342b11": "[0342b11] 孫松亭。錢唐人。素奉斗。道光十七年秋。病亟。見旌&#x8462;",
    "X78n1550_003:0342b12": "輿馬來迎。謂人曰。吾從之行矣。其季弟又村止之。曰。",
    "X78n1550_003:0342b13": "此鬼神趣。非大善處。不可從也。良久曰。若輩悉滅形",
    "X78n1550_003:0342b14": "矣。吾將安歸。又村以淨土法門進。松亭奮然。欲誦佛",
    "X78n1550_003:0342b15": "名。而舌本強澀。格格不能成六字。又村助誦之。始琅",
    "X78n1550_003:0342b16": "然出聲。至千餘聲乃寂(&#x5F83;生近驗錄)。",
    "X78n1550_003:0342b17": "陳畫叟",
    "X78n1550_003:0342b18": "[0342b18] 陳畫叟。紹興人以善畫遊滇。家焉。長齋奉佛。歷數十",
    "X78n1550_003:0342b19": "年。鄰有善女人。為叟所敬服。有疑必諮。習為常。道光",
    "X78n1550_003:0342b20": "十九年夏。年六十餘。忽厭齋素。臨飯減食。且漸形聲",
    "X78n1550_003:0342b21": "色。子婦邀其敬服者。來相勸勉。遂愧而自責。曰。余為",
    "X78n1550_003:0342b22": "舌根所誤矣。謂家人曰。今後供饌。勿問余隨緣而已。",
    "X78n1550_003:0342b23": "又何擇哉。由是仍復如常。一日忽命設祭於寢。子婦",
    "X78n1550_003:0342b24": "異之。曰。余將西歸。與先靈別。無他故也。問其期。曰。三",
    "X78n1550_003:0342c01": "日後。從之。至期晨沐。衣冠西向趺坐爇香。朗誦佛名。",
    "X78n1550_003:0342c02": "顧子婦曰。尚有屬付。可邀鄰女來。家人佯諾之。而未",
    "X78n1550_003:0342c03": "往。叟顧日影。太息曰。緣止如是。吾不欲久稽矣。遂合",
    "X78n1550_003:0342c04": "掌而終。此事范西民孝廉在滇中。得於鄰女所自述",
    "X78n1550_003:0342c05": "者(&#x5F83;生近驗錄)。",
    "X78n1550_003:0342c06": "丁童子",
    "X78n1550_003:0342c07": "[0342c07] 丁童子。常熟人。居梅里鎮。七歲時。聞其父母持佛名。",
    "X78n1550_003:0342c08": "亦每朝持之。未幾。有微疾。晨臥。忽蹶然興曰。今日未",
    "X78n1550_003:0342c09": "課佛名。自誤大矣。遂盥漱禮誦畢。復就寢。至晚。告母",
    "X78n1550_003:0342c10": "曰。吾隨佛西去。願勿驚訝。乃連誦佛名。良久暈絕。母",
    "X78n1550_003:0342c11": "出不意。猶望其蘇。聞喉中作聲。若欲有言。喚之不應。",
    "X78n1550_003:0342c12": "忽大聲稱大慈大悲四字。遂絕。次日就殮。舉體皆冷。",
    "X78n1550_003:0342c13": "而頂則尚煖也(&#x5F83;生近驗錄)",
    "X78n1550_003:0342c14": "總論曰。或疑雜流往生。純是淨土聖賢隨機化導。言",
    "X78n1550_003:0342c15": "雖近理。而畫地自限者多矣。觀是錄中。若皂&#x96B7;。若伶",
    "X78n1550_003:0342c16": "人。若勾者。乃至闡提外道。但得發心。都能成就。猥曰",
    "X78n1550_003:0342c17": "下愚根鈍。不足以及上智乎哉。"
}