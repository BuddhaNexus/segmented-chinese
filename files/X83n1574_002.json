{
    "X83n1574_002:0277c12": "增集續傳燈錄卷第二",
    "X83n1574_002:0277c14": "徑山興聖萬壽禪寺前住持比丘吳郡文琇集",
    "X83n1574_002:0277c15": "大鑒下第十九世",
    "X83n1574_002:0277c16": "天童密菴傑禪師法嗣",
    "X83n1574_002:0277c17": "○杭州靈隱松源崇岳禪師[0277c17] 姓吳氏。生於處州龍泉",
    "X83n1574_002:0277c18": "之松源。故因以為號。自幼卓犖不凡。未&#x751E;嬉戲。年二",
    "X83n1574_002:0277c19": "十三棄家。衣掃塔服。首謁靈石妙公。繼見大慧於徑",
    "X83n1574_002:0277c20": "山。聞大慧稱蔣山華公為人徑捷。即往參。一夜舉狗",
    "X83n1574_002:0277c21": "子無佛性話有省。即以扣應庵。庵舉世尊有密語迦",
    "X83n1574_002:0277c22": "葉不覆藏。師云鈍置和尚。應庵勵聲一喝。師便禮拜。",
    "X83n1574_002:0277c23": "應庵大喜以為法器。說偈勸其祝髮。隆興二年始得",
    "X83n1574_002:0277c24": "度於臨安西湖白蓮精舍。&#x5FA7;歷諸大老之門。罕當其",
    "X83n1574_002:0278a01": "意。入閩見木庵永公。木庵一日舉有句無句如藤倚",
    "X83n1574_002:0278a02": "樹。師云裂破。庵云瑯&#x7458;道好一堆柴&#x807B;。師云矢上加",
    "X83n1574_002:0278a03": "尖。庵云。吾兄下語老僧不能過。其如未在。他日拂柄",
    "X83n1574_002:0278a04": "在手。為人不得驗人不得。師云。為人者使&#x613D;地凡夫",
    "X83n1574_002:0278a05": "一超入聖域固難矣。驗人者打向面前過不待開口",
    "X83n1574_002:0278a06": "已知渠骨髓。何難之有。庵舉手云。明明向汝道開口",
    "X83n1574_002:0278a07": "不在舌頭上。後當自知。及見密庵於衢之西山。隨問",
    "X83n1574_002:0278a08": "隨答。庵但微笑。師切於道至忘寢食。庵移蔣山華藏",
    "X83n1574_002:0278a09": "徑山皆從之。會入室次。問旁僧不是心不是佛不是",
    "X83n1574_002:0278a10": "物。師侍側豁然大悟。乃云。今日方會木庵道開口不",
    "X83n1574_002:0278a11": "在舌頭上。庵遷靈隱遂命師為第一座。旋出世吳郡",
    "X83n1574_002:0278a12": "澄照。徙江陰光孝無為冶父番陽薦福四明香山蘇",
    "X83n1574_002:0278a13": "之虎丘。慶元三年被旨補靈隱。示眾曰。明眼衲僧因",
    "X83n1574_002:0278a14": "甚打失鼻孔。有賊無賊。上堂。大凡扶&#x7AEA;宗乘須具頂",
    "X83n1574_002:0278a15": "門正眼懸肘後靈符。只如保壽開堂。三聖推出一僧。",
    "X83n1574_002:0278a16": "保壽便打。三聖道與麼為人瞎&#x5374;鎮州一城人眼去",
    "X83n1574_002:0278a17": "在。保壽擲下拄杖便歸方丈。二尊宿等閑一挨一拶",
    "X83n1574_002:0278a18": "便乃發明臨濟心髓。只是不知性命總在這僧手裏。",
    "X83n1574_002:0278a19": "還有檢點得出者麼。昔年&#x8994;火和煙得。今日擔泉帶",
    "X83n1574_002:0278a20": "月歸。歲旦上堂。元正改旦事事成現。有時放行有時",
    "X83n1574_002:0278a21": "坐斷。不惜兩莖眉。坐和盤掇轉。佛法世法都盧一片。",
    "X83n1574_002:0278a22": "既是佛法世法如何得成一片。但辨肯心。必不相賺。",
    "X83n1574_002:0278a23": "上堂拈拄杖云。入荒田不揀。信手拈來草。懷州牛喫",
    "X83n1574_002:0278a24": "禾。益州馬腹脹。懷寧獨山張主管鑄鍋三口。賓頭盧",
    "X83n1574_002:0278b01": "尊者不知。失&#x5374;&#x7460;璃碗。且道落在什麼處。擲下拄杖",
    "X83n1574_002:0278b02": "云。眾眼難瞞。上堂。舉保寧勇和尚云。大方無外大圓",
    "X83n1574_002:0278b03": "無內。無內無外聖凡普會。瓦礫生光須彌粉碎。無量",
    "X83n1574_002:0278b04": "法門百千三昧。拈起拄杖云。總向這裏會去。蘇盧蘇",
    "X83n1574_002:0278b05": "盧悉唎悉唎薩婆訶。師云。這老漢業識茫茫。不奈船",
    "X83n1574_002:0278b06": "何打破戽斗。居靈隱六年法道盛行。退居東菴我屬",
    "X83n1574_002:0278b07": "微疾猶不廢唱道。忽親作書別諸公卿。垂二則語以",
    "X83n1574_002:0278b08": "驗學者曰。有力量人因甚麼&#x64E1;&#x811A;不起。開口不在舌",
    "X83n1574_002:0278b09": "頭上。又貽書嗣法香山光睦雲居善開。囑以大法。乃",
    "X83n1574_002:0278b10": "書偈曰。來無所來。去無所去。瞥轉玄關。佛祖罔措。跏",
    "X83n1574_002:0278b11": "趺而寂。實嘉定二年八月四日也。得年七十又一。坐",
    "X83n1574_002:0278b12": "夏四十。全身塔北高峰之原。待制。陸游放翁銘其塔",
    "X83n1574_002:0278b13": "有曰。讀師之語峻峭崷&#x5D2A;下臨雲雨。如五千仞之華",
    "X83n1574_002:0278b14": "山。蹴天駕空駭心眩目如錢唐海門之濤。虎狗股栗",
    "X83n1574_002:0278b15": "屋瓦震墮如漢軍毗陽之戰。可謂臨濟正宗應庵密",
    "X83n1574_002:0278b16": "庵之真子孫也。放翁其知言者哉。",
    "X83n1574_002:0278b17": "○夔州臥龍破庵祖先禪師[0278b17] 族出蜀廣安王氏。從羅",
    "X83n1574_002:0278b18": "漢院德祥出家。聞緣老宿住昭覺。往參扣語契。令奉",
    "X83n1574_002:0278b19": "圓悟香火。一日從方丈前過。緣問庵頭有人麼。師云",
    "X83n1574_002:0278b20": "無人。語未竟緣劈胸與一拳云你&#x807B;。師忽有省。出峽",
    "X83n1574_002:0278b21": "依澧州德山涓落髮。尋受具。&#x5FA7;參諸方。至蘇之萬壽。",
    "X83n1574_002:0278b22": "值雪夜坐。自念行&#x811A;十年矣尚不能徹去。正悶悶間",
    "X83n1574_002:0278b23": "不覺鐘動。趍後架舉頭見昭堂二字。疑情頓釋。既而",
    "X83n1574_002:0278b24": "見水庵一於雙林。水庵問。師子尊者被罽賓斬&#x5374;頭",
    "X83n1574_002:0278c01": "固是。你道西天胡子為什麼無鬚。師云非雙林不舉",
    "X83n1574_002:0278c02": "此話。水庵云今日撞著箇作家。師云心不負人面無",
    "X83n1574_002:0278c03": "&#x6159;色。水庵遂拓開。師云勘破了也。逮水庵謝事。遂往",
    "X83n1574_002:0278c04": "見密菴於烏巨。庵命師典客。偶庵對旁僧舉不是風",
    "X83n1574_002:0278c05": "動不是幡動。師聞豁然大悟。次日庵遇師於眾寮前。",
    "X83n1574_002:0278c06": "謂師曰總不得作伎倆你試露箇消息看。師應聲曰",
    "X83n1574_002:0278c07": "方丈裏有客。庵呵呵大笑。庵遷蔣山。師侍行相從凡",
    "X83n1574_002:0278c08": "五載。盡得旨要。辭歸蜀。庵以偈送之曰。萬里南來川",
    "X83n1574_002:0278c09": "藞苴。奔流度刃扣玄關。頂門[翟*支]瞎金剛眼。去住還同",
    "X83n1574_002:0278c10": "珠走盤。已而南至夔門。尚書楊公輔以臥龍請居之。",
    "X83n1574_002:0278c11": "辭去。&#x5FA7;游於吳華藏遯庵演金山退庵奇靈隱笑庵",
    "X83n1574_002:0278c12": "悟徑山蒙庵聰。皆分第一座命說法。歷住常州薦福",
    "X83n1574_002:0278c13": "真州靈巖吳中秀峰穹窿。楊和王請住湖州資福。約",
    "X83n1574_002:0278c14": "齋居士張公請為廣壽慧雲禪寺開山住持。六坐道",
    "X83n1574_002:0278c15": "場皆王公鉅卿所請。時甚榮之。上堂。舉古人道楊歧",
    "X83n1574_002:0278c16": "乍住屋壁&#x758E;。滿堂盡布雪真珠。縮&#x5374;項。暗嗟噓。翻憶",
    "X83n1574_002:0278c17": "古人樹下居。師云。楊歧&#x9B2A;勝不&#x9B2A;劣。秀峰&#x9B2A;劣不&#x9B2A;",
    "X83n1574_002:0278c18": "勝。秀峰乍住沒親&#x758E;。箇箇盡懷滄海珠。滿眼湖山看",
    "X83n1574_002:0278c19": "不足。釋迦彌勒是他奴。上堂。舉密庵先師道。有問冬",
    "X83n1574_002:0278c20": "來事。京師出大黃。貪他一粒米。失&#x5374;半年&#x7CAE;。秀峰不",
    "X83n1574_002:0278c21": "恁麼。有問冬來事。京師出大黃。只圖一粒米。&#x5374;得百",
    "X83n1574_002:0278c22": "年&#x7CAE;。或被知事道。長老長老莫道百年&#x7CAE;。只得半年",
    "X83n1574_002:0278c23": "不少。也得只向他道。但辨肯心必不相賺。上堂。舉東",
    "X83n1574_002:0278c24": "山和尚道如何是禪。閻浮樹在海南邊。近則不離方",
    "X83n1574_002:0279a01": "寸。遠則十萬八千。畢竟如何禪禪。師云穹窿也有箇",
    "X83n1574_002:0279a02": "道處。如何是禪。閻浮樹在海南邊。&#x6491;天拄地。拄地&#x6491;",
    "X83n1574_002:0279a03": "天。巧說不得。只要心傳。畢竟如何禪禪。上堂。十五日",
    "X83n1574_002:0279a04": "已前明似鏡。十五日已後黑如漆。正當十五日又且",
    "X83n1574_002:0279a05": "如何。鶯遷喬木頻頻語。蝶戀芳叢對對飛。師將終。作",
    "X83n1574_002:0279a06": "書別所厚善。書偈曰。末後一句已成忉怛。寫出人前",
    "X83n1574_002:0279a07": "千錯萬錯。書訖端坐而逝。實嘉定四年六月九日也。",
    "X83n1574_002:0279a08": "師化時寓徑山。遺囑棄骨山下。主翁石橋&#x53CE;骨。建塔",
    "X83n1574_002:0279a09": "於別峰塔之右。壽七十六。&#x81C8;四十九。",
    "X83n1574_002:0279a10": "○信州龜峰曹源道生禪師[0279a10] 南&#x5292;人。出世饒州妙果。",
    "X83n1574_002:0279a11": "遷龜峰。後住饒州薦福。逾月化去。上堂。佛法二字人",
    "X83n1574_002:0279a12": "人知有。狼毒砒霜那容下口。直饒透出威音前。也是",
    "X83n1574_002:0279a13": "癡狂外邊走。山僧已是拖泥帶水。諸人合作麼生。喝",
    "X83n1574_002:0279a14": "一喝。上堂。今朝八月十五。天色半陰半雨。幾多門外",
    "X83n1574_002:0279a15": "遊人。不&#x89A9;月圓當戶。也好笑又堪嗟。爭似西湖寺裏",
    "X83n1574_002:0279a16": "一隊古佛。參退歸堂喫茶。上堂。春風東扇西扇。春雨",
    "X83n1574_002:0279a17": "似晴不晴。淺白深紅爛鋪錦繡。鶯聲燕語互奏笙簧。",
    "X83n1574_002:0279a18": "一一揭示圓通妙門。頭頭流通正法眼藏。擬心湊泊",
    "X83n1574_002:0279a19": "依前萬水千山。直下知歸許你七穿八穴。柏禪&#x7240;下",
    "X83n1574_002:0279a20": "座。上堂。雨雪落紛紛。簷頭水滴滴。良哉觀世音。草裏",
    "X83n1574_002:0279a21": "跳不出。也大屈。水裏烏龜鑽鐵壁。咄。上堂。月生一。拶",
    "X83n1574_002:0279a22": "倒銀山并鐵壁。月生二。土宿騎牛穿&#x9599;市。月生三。屋",
    "X83n1574_002:0279a23": "頭幽鳥語喃喃。不是葛藤露布。亦非入理深譚。正與",
    "X83n1574_002:0279a24": "麼時。賓主交參一句作麼生道。萬仞懸崖垂隻手。百",
    "X83n1574_002:0279b01": "花叢裏現優曇。上堂。平旦清晨三月朝。南山蒼翠插",
    "X83n1574_002:0279b02": "雲霄。不須更&#x8994;西來意。&#x7ABB;外數聲婆餅焦。拍膝云。好",
    "X83n1574_002:0279b03": "大歌。",
    "X83n1574_002:0279b04": "○四明天童枯禪自鏡禪師[0279b04] 俗姓高。閩之長樂人。謁",
    "X83n1574_002:0279b05": "木庵永水庵一或庵體。最後見密庵於靈隱。機緣&#x8117;",
    "X83n1574_002:0279b06": "契。久之開法隆興上藍。遷建康旌忠撫州白楊福州",
    "X83n1574_002:0279b07": "太平西禪。寶慶元年被旨陞靈隱。移天童。上堂。有句",
    "X83n1574_002:0279b08": "無句如藤倚樹。樹倒藤枯句歸何處。良久。長憶江南",
    "X83n1574_002:0279b09": "三月裏。鷓鴣啼處百花香。上堂。一拽石。二般土。夜半",
    "X83n1574_002:0279b10": "日輪正卓午。老安曾牧溈山牛。南泉不打鹽官&#x76B7;。報",
    "X83n1574_002:0279b11": "君知。莫莽鹵。火裏鶺鷯吞&#x5374;虎。上堂。舉僧到鶴林敲",
    "X83n1574_002:0279b12": "門。林云是誰。僧云行&#x811A;僧。林云。非但行&#x811A;僧。佛來亦",
    "X83n1574_002:0279b13": "不著。僧云既是佛來因甚不著。林云無你棲泊處。師",
    "X83n1574_002:0279b14": "云。若是天童有人敲門。即大開門戶與伊入來。當胸",
    "X83n1574_002:0279b15": "搊住云道道。待伊擬開口。劈胸與一拳。若向這裏轉",
    "X83n1574_002:0279b16": "得身吐得氣。便請明&#x7255;下安排。",
    "X83n1574_002:0279b17": "○杭州淨慈潛庵慧光禪師[0279b17] 上堂。舉趙州和尚因僧",
    "X83n1574_002:0279b18": "問狗子還有佛性也無。趙州云無。頌曰。狗子無佛性。",
    "X83n1574_002:0279b19": "全提摩竭令。纔擬犯鋒鋩。喪&#x5374;窮性命。",
    "X83n1574_002:0279b20": "○太平府隱靜萬庵致柔禪師[0279b20] 湖州陳氏子。妙喜南",
    "X83n1574_002:0279b21": "遷。道經干潮。祖父暹延供無&#x8657;日。其母黃氏夢一僧",
    "X83n1574_002:0279b22": "曰可供我。遂懷&#x59D9;。及誕日父母誓不以世塵累。年十",
    "X83n1574_002:0279b23": "歲投受和尚出家。越九載得度。謁鼓山木庵永。會庵",
    "X83n1574_002:0279b24": "陞堂云國師再來也。師微笑有省。又謁密庵於蔣山。",
    "X83n1574_002:0279c01": "庵室中舉釋迦彌勒是他奴他是阿誰。師曰無地頭",
    "X83n1574_002:0279c02": "漢。庵曰千聞不如一見。師拳一打。庵擒住勵聲云小",
    "X83n1574_002:0279c03": "鬼頭見箇什麼胡打亂打。師云更要一拳在。庵打兩",
    "X83n1574_002:0279c04": "拳云打這無地頭漢。師豁然契悟。以母老歸。寧郡將",
    "X83n1574_002:0279c05": "吏部朱公江請住城南廣法。上堂。起道樹。詣鹿苑。不",
    "X83n1574_002:0279c06": "是向上機。傳少室。續曹溪。未為性燥漢。直得無依無",
    "X83n1574_002:0279c07": "欲。無一法當情猶落第二見。放過一著。卷舒在我縱",
    "X83n1574_002:0279c08": "奪臨時。於把住處放行。露柱燈籠活鱍鱍。於放行處",
    "X83n1574_002:0279c09": "把住。釋迦彌勒是他奴。卓拄杖。是放行是把住。一氣",
    "X83n1574_002:0279c10": "不言含有象。萬靈何處謝無私。上堂。毗盧師。法身主。",
    "X83n1574_002:0279c11": "若要動地放光。且來般柴運土。嗄將謂忘&#x5374;。上堂。百",
    "X83n1574_002:0279c12": "丈不再參馬祖豈得三日耳聾。臨濟不到大愚安知",
    "X83n1574_002:0279c13": "老婆心切。仰山將得鎮海明珠。為甚向東寺面前叉",
    "X83n1574_002:0279c14": "手當胸。&#x5374;道無理可伸無言可說。咄。直饒傾下一栲",
    "X83n1574_002:0279c15": "栳。敢保老兄猶未徹。上堂。饑荒老鼠咬葫蘆。多計猢",
    "X83n1574_002:0279c16": "孫倒上樹。要透報恩向上關。須是一步低一步。既是",
    "X83n1574_002:0279c17": "向上關。因甚一步低一步。待你踏著&#x5374;向你道。上堂。",
    "X83n1574_002:0279c18": "舉東山示眾云。空門有路人皆到。到者方知旨趣長。",
    "X83n1574_002:0279c19": "心地不生間草木。自然道放白毫光。師云。東山只解",
    "X83n1574_002:0279c20": "無中&#x8994;有。不解有中&#x8994;無。隱靜則不然。空門有路人",
    "X83n1574_002:0279c21": "皆到。到者方知礙處通。石上栽花并結果。到頭元不",
    "X83n1574_002:0279c22": "假春風。將終。集眾囑曰。予平生不畜長物。只如常僧",
    "X83n1574_002:0279c23": "安寢堂。二日足矣。書偈端坐而化。越三日寺燬。眾悟",
    "X83n1574_002:0279c24": "遺言。若有旨也。壽七十。臘五十二。",
    "X83n1574_002:0280a01": "○杭州靈隱笑庵了悟禪師[0280a01] 姑蘇人。上堂。舉睦州因",
    "X83n1574_002:0280a02": "僧問。以一重去一重即不問。不以一重去一重時如",
    "X83n1574_002:0280a03": "何。睦州曰。昨日栽茄子。今日種冬瓜。師頌曰。昨日栽",
    "X83n1574_002:0280a04": "茄子。今日種冬瓜。一聲河滿子。和月落誰家。",
    "X83n1574_002:0280a05": "○金陵蔣山一翁慶如禪師[0280a05] 姓汜。福州長樂人。上堂。",
    "X83n1574_002:0280a06": "春雨如膏。春雲似鶴。春烏關關。春泉濯濯。揭&#x5374;觀音",
    "X83n1574_002:0280a07": "腦&#x76D6;。踢倒慈氏樓閣。莫將錯就錯。拍禪床云。參。上堂。",
    "X83n1574_002:0280a08": "過去諸如來。斯門已成就。一盲引眾盲。現在諸菩薩。",
    "X83n1574_002:0280a09": "今各入圓明。&#x9C15;跳不出斗。未來修學人。當依如是法。",
    "X83n1574_002:0280a10": "賺殺一船人。上堂。意能&#x5257;句。句能&#x5257;意。意句交馳。討",
    "X83n1574_002:0280a11": "甚巴鼻。盡力道不得底句。不是河南便是河北。衲僧",
    "X83n1574_002:0280a12": "聞得與麼告報。十個有五雙。鼻孔冷笑。遂拈拄杖云。",
    "X83n1574_002:0280a13": "雲居拄杖子。黨理不黨親。卓一下云。雪巢初冷夜。雲",
    "X83n1574_002:0280a14": "鬚未梳時。上堂。霜明萬壑。月皎千家。達磨不會。&#x5374;返",
    "X83n1574_002:0280a15": "流沙。拍膝云。好大歌。歸堂喫茶。上堂。天地造化有陰",
    "X83n1574_002:0280a16": "有陽有晦有朔。聖人治世有禮有樂有刑有政。衲僧",
    "X83n1574_002:0280a17": "門下有殺有活有擒有縱。其擒也縱也殺也活也總",
    "X83n1574_002:0280a18": "是黃龍指甲縫裏。汝若擬議。不消一掐。然雖如是。笑",
    "X83n1574_002:0280a19": "我者多。哂我者少。上堂。一句截流。萬機寢削。且道是",
    "X83n1574_002:0280a20": "那一句。良久卓拄杖云。歸堂喫茶。上堂。久雨忽晴。天",
    "X83n1574_002:0280a21": "清地寧。雲收嶽面。月落波心。拈拄杖卓一下云。恁麼",
    "X83n1574_002:0280a22": "會去。達磨一宗掃土而盡。上堂。諸佛不出世。人人舉",
    "X83n1574_002:0280a23": "足踏著。祖師不西來。人人滿口道著。既蹈著又道著。",
    "X83n1574_002:0280a24": "畢竟是箇什麼。有般漢東西不辨南北不分。便道明",
    "X83n1574_002:0280b01": "明不覆藏切忌從他&#x8994;。殊不知拋&#x5374;真金隨&#x7FA3;攝上。",
    "X83n1574_002:0280b02": "上堂。豁開戶牖。當軒無人。撾動雷門。憑誰側耳。裴相",
    "X83n1574_002:0280b03": "國印心於老黃蘗。溫伯雪目擊於魯仲尼。衲僧門下",
    "X83n1574_002:0280b04": "檢點將來猶在半途。知縣學士今日到來。雲居如何",
    "X83n1574_002:0280b05": "與伊相見。拈拄杖畫一畫云。萬重關&#x93BB;盡。一&#x5292;倚天",
    "X83n1574_002:0280b06": "寒。晚年退隱南昌西山。示寂。塔於定林。壽六十八。夏",
    "X83n1574_002:0280b07": "四十九。",
    "X83n1574_002:0280b08": "○蘇州承天鐵鞭允韶禪師[0280b08] 上堂。一五二五。機輪無",
    "X83n1574_002:0280b09": "阻。南山起雲。北山下雨。有人&#x5374;道錦上添花。有人又",
    "X83n1574_002:0280b10": "道泥裏洗土。有人又道離此二途便見丹霄獨步。若",
    "X83n1574_002:0280b11": "總如斯論量。山僧未敢相許。畢竟如何。良久云。逢人",
    "X83n1574_002:0280b12": "不得錯舉。徽宗皇帝國忌日上堂。&#x7AEA;起拂子示眾云。",
    "X83n1574_002:0280b13": "還見麼。眨得眼來古佛過去久矣。珍重。師住泉州光",
    "X83n1574_002:0280b14": "孝。判府請開堂祝聖。白槌罷。師乃云。喚什麼作第一",
    "X83n1574_002:0280b15": "義。莫有旁不甘者麼出來道著。時有僧出問。頂[寧*頁]摩",
    "X83n1574_002:0280b16": "醯眼卓&#x7AEA;。師拈拄杖卓云。住住。今日開堂不比尋常",
    "X83n1574_002:0280b17": "佛事。設問答到彌勒下生。勾&#x93C1;連環盛水不滿。也祇",
    "X83n1574_002:0280b18": "是空&#x76B7;粥飯氣。於自己了沒交涉。所以道問不在答",
    "X83n1574_002:0280b19": "處。答不在問處。問答交馳如青天轟霹靂。看者不容",
    "X83n1574_002:0280b20": "眼。那堪便向言中定旨。句下明宗。大似緣木求魚守",
    "X83n1574_002:0280b21": "株待兔。殊不知我宗無語句。亦無一法與人。這裏徹",
    "X83n1574_002:0280b22": "去。皇恩佛恩一時報畢。其或未然。更為錦上添花。復",
    "X83n1574_002:0280b23": "卓拄杖一下。佛涅槃日上堂。老漢當&#x79CA;&#x81C8;月八。三更",
    "X83n1574_002:0280b24": "夜半顛狂發。剛把長釘釘眼睛。直至如今未能拔。山",
    "X83n1574_002:0280c01": "僧今日下毒手。為他&#x39DE;一拔看。便下座。",
    "X83n1574_002:0280c02": "○約齋居士侍郎張公鎡[0280c02] 久參密庵。聞鐘聲悟道。有",
    "X83n1574_002:0280c03": "偈云。鐘一撞。耳根塞。赤肉團邊去箇賊。有人問我解",
    "X83n1574_002:0280c04": "何宗。舜若多神面門黑。東州永和尚舉此偈。頌云。一",
    "X83n1574_002:0280c05": "棒鐘聲到耳根。三千剎海一晴昏。賊從赤肉團邊。去",
    "X83n1574_002:0280c06": "明日依然不離門。",
    "X83n1574_002:0280c07": "靈隱妙峰善禪師法嗣",
    "X83n1574_002:0280c08": "○杭州徑山藏叟善珍禪師[0280c08] 泉州南安呂氏。年十三",
    "X83n1574_002:0280c09": "依郡之崇福南和尚落[髟/采]。遊方至杭受具。謁妙峰于",
    "X83n1574_002:0280c10": "靈隱。入室悟旨。後出世里之光孝舛承天。遷湖之思",
    "X83n1574_002:0280c11": "溪圓覺福之雪峰。朝命移四明育王餘杭徑山。上堂。",
    "X83n1574_002:0280c12": "古者道知之一字眾妙之門。又有道知之一字眾禍",
    "X83n1574_002:0280c13": "之門。只這二門入得更須出得。三世諸佛出不得。歷",
    "X83n1574_002:0280c14": "代祖師出不得。天下老和尚出不得。何故。變鐵成金",
    "X83n1574_002:0280c15": "易。變金成鐵難。上堂。盡大地是紫磨金身。諸人每日",
    "X83n1574_002:0280c16": "開眼覷見釋迦老子心肝。舉步築著釋迦老子鼻孔。",
    "X83n1574_002:0280c17": "說有說無是誑。說生說滅是謗。說即心非心是妄。不",
    "X83n1574_002:0280c18": "誑不謗不妄。春風吹落桃李花。淡煙&#x758E;雨籠青嶂。上",
    "X83n1574_002:0280c19": "堂。春雪寒。春霄短。古佛心。破燈盞。正法眼。乾紙撚。抖",
    "X83n1574_002:0280c20": "擻精神只管看。看到北斗西移南斗東轉。上元依舊",
    "X83n1574_002:0280c21": "正月半。上堂。靈雲見桃花悟去。玄沙道敢保老兄未",
    "X83n1574_002:0280c22": "徹。香嚴聞擊竹悟去。仰山道祖師禪未會。禪和十箇",
    "X83n1574_002:0280c23": "五雙道。我此一門全無肯路。亦未知靈雲香嚴在。要",
    "X83n1574_002:0280c24": "知二大老麼。醉我落花天。借他絃管裏。又據室去。這",
    "X83n1574_002:0281a01": "裏便是問訊燒香了。來老僧身邊立地底所在麼。呆",
    "X83n1574_002:0281a02": "子。你自鈍置猶可。莫來鈍置老僧。&#x751E;自題其像云。參",
    "X83n1574_002:0281a03": "禪無悟。識字有數。眼三角似燕山愁。胡面百摺如趙",
    "X83n1574_002:0281a04": "婆。呷(哷甲切。吸也)醋一著。高出諸方。敢道飯是米做。送忍",
    "X83n1574_002:0281a05": "書記偈云。&#x9B02;絲不可織寒衣。&#x7151;字那能療得飢。別欲",
    "X83n1574_002:0281a06": "語君安樂法。正忙&#x5374;未有聞時。生於宋紹興甲寅十",
    "X83n1574_002:0281a07": "月十二日。示寂於嘉定丁丑五月二十一日。壽八十",
    "X83n1574_002:0281a08": "三。塔全身于南塔院。",
    "X83n1574_002:0281a09": "○杭州淨慈東叟仲&#x9834;禪師[0281a09] 上堂。切忌隨他&#x8994;。無勞",
    "X83n1574_002:0281a10": "向己求。縱橫活鱍鱍。有放還有&#x53CE;。是什麼。一葉落。天",
    "X83n1574_002:0281a11": "下秋。上堂。迷生寂亂。悟無好惡。奉化縣裏契此翁。凸",
    "X83n1574_002:0281a12": "箇肚。矮雙足。拖箇布袋十字街頭。憝憝癡癡落落魄",
    "X83n1574_002:0281a13": "魄。何似老龍牙手裏把柄破木杓。上堂。拈拂子畫一",
    "X83n1574_002:0281a14": "畫云。伏羲發天地之秘。未明者消息。又點三點云。瞿",
    "X83n1574_002:0281a15": "曇示圓伊之妙。未明者消息。者消息如何辨的。不見",
    "X83n1574_002:0281a16": "道冬至乃書雲物。擊拂子上堂。上不在天。下不在地。",
    "X83n1574_002:0281a17": "中不在人。喝一喝。且道這一喝落在什麼處。若也知",
    "X83n1574_002:0281a18": "得。也有賓也有主。也有照也有用。若也不知。參退巡",
    "X83n1574_002:0281a19": "堂喫茶。上堂。撾動鼓。眾斯聚。耳同聞。目同&#x89A9;。超乾坤。",
    "X83n1574_002:0281a20": "越今古。夫何故如此。五月五是端午。上堂。行者行。坐",
    "X83n1574_002:0281a21": "者坐。左之右之缺一不可。甘露園中蒺蔾。黃蘗樹頭",
    "X83n1574_002:0281a22": "蜜果。纔與麼不與麼。不與麼&#x5374;與麼。善賈之家不停",
    "X83n1574_002:0281a23": "滯貨。",
    "X83n1574_002:0281a24": "○吉水龍濟友雲宗鍪禪師[0281a24] 族出廬陵王氏。自幼喜",
    "X83n1574_002:0281b01": "學禪坐。十二從寶壽院海室淙公出家。尋薙髮受具。",
    "X83n1574_002:0281b02": "參妙峰於靈隱。佛涅盤日峰上堂拈拄杖云。釋迦老",
    "X83n1574_002:0281b03": "子來也。諸人還見麼。微妙淨法身。具相三十二。放下",
    "X83n1574_002:0281b04": "杖云。見汝諸人不會。入涅槃去也。師於言下豁然契",
    "X83n1574_002:0281b05": "悟。一日辭歸。峰囑曰深山裏結箇茅菴去。師登吉水",
    "X83n1574_002:0281b06": "東山佛頂峰。捫蘿披棒得修山主古寺基遂居焉。木",
    "X83n1574_002:0281b07": "食澗飯夙夜危坐。或雪寒缺&#x7CAE;啖昌歜([彳*旦]感切。乃菖蒲葅也)數",
    "X83n1574_002:0281b08": "寸以度日。&#x751E;口點云。山僧有分住煙蘿。無米無錢莫",
    "X83n1574_002:0281b09": "管他。水似&#x7460;璃山似玉。眼前總有許來多。久之緇白",
    "X83n1574_002:0281b10": "踵至遂成叢席。因舊名榜曰龍濟清涼禪寺。書門以",
    "X83n1574_002:0281b11": "示來參曰。除&#x5374;眼耳鼻舌身意。那箇是你自己。若也",
    "X83n1574_002:0281b12": "道得許你親見龍濟來。其或未然。且居門外。雪巖和",
    "X83n1574_002:0281b13": "尚見而問曰曾接得幾人。師曰老僧從來不會按牛",
    "X83n1574_002:0281b14": "頭喫草。僧問&#x81C8;月三十日到來時如何。師曰門前無",
    "X83n1574_002:0281b15": "索債人。至元丁亥七月二十七日入滅。住世八十。僧",
    "X83n1574_002:0281b16": "夏六十一。塔全身於峰之顛。",
    "X83n1574_002:0281b17": "淨慈北澗簡禪師法嗣",
    "X83n1574_002:0281b18": "○四明育王物初大觀禪師[0281b18] 鄞縣橫溪陸氏。蚤參北",
    "X83n1574_002:0281b19": "澗。於淨慈悟旨。典文翰聲&#x7962;籍甚。晚住育王。座下名",
    "X83n1574_002:0281b20": "緇蟻附。上堂。達磨正宗。衲僧巴鼻。充塞&#x8657;空。無處回",
    "X83n1574_002:0281b21": "避。堪笑迷流白日青天開&#x5374;眼只管瞌睡。更有黃面",
    "X83n1574_002:0281b22": "老人不識好惡入泥入水。&#x5374;道我於然燈佛所無一",
    "X83n1574_002:0281b23": "法可得而為我授記。何異好肉剜瘡空花求蔕。畢竟",
    "X83n1574_002:0281b24": "如何。悉唎悉唎。既順世。葬于寺之西庵。",
    "X83n1574_002:0281c01": "徑山浙翁琰禪師法嗣",
    "X83n1574_002:0281c02": "○杭州徑山偃溪廣聞禪師[0281c02] 閩之候官東家子。母陳",
    "X83n1574_002:0281c03": "氏。世業儒。&#x8E08;眉秀目哆口豐&#x9825;。從季父智隆於宛陵",
    "X83n1574_002:0281c04": "光孝。十八得度受具。初見鐵牛印少室睦無際派。追",
    "X83n1574_002:0281c05": "隨甚久。參浙翁於天童。針芥難投。自知未穩。及再參",
    "X83n1574_002:0281c06": "於雙徑。翁笑迎曰汝來耶。一夕坐簷間。聞更三轉。入",
    "X83n1574_002:0281c07": "堂曳覆而蹶如夢忽醒。翌朝造室。翁舉趙州洗&#x9262;盂",
    "X83n1574_002:0281c08": "話。師將啟吻。翁遽止之。平生疑情當下&#x6C37;釋。紹定戊",
    "X83n1574_002:0281c09": "子四明制閫。胡公以小淨慈致之。歷住香山萬壽雪",
    "X83n1574_002:0281c10": "竇育王淨慈靈隱徑塢。入山所至革弊支傾。廣容徒",
    "X83n1574_002:0281c11": "眾。開爐上堂。舉趙州和尚示眾云。老僧三十年前在",
    "X83n1574_002:0281c12": "南方火爐頭有箇無賓主話。直至如今無人舉著。師",
    "X83n1574_002:0281c13": "曰。森羅萬象。明暗色空。日夜舉揚。趙州古佛不是不",
    "X83n1574_002:0281c14": "知。只為貪程速急。上堂。楊岐眼中睛。臨濟頂中髓。一",
    "X83n1574_002:0281c15": "不成。二不是。點著不來。白雲萬里。佛成道上堂。錯錯",
    "X83n1574_002:0281c16": "六載草繩空自縛。了了開得眼來天大曉。古今天地",
    "X83n1574_002:0281c17": "古今日月古今星辰。拍膝云。&#x5292;去久矣。切忌刻舟。上",
    "X83n1574_002:0281c18": "堂。雲門放洞山三頓棒。嚼飯餧嬰孩。黃蘗打臨濟三",
    "X83n1574_002:0281c19": "頓棒。按牛頭喫草。只今不犯絲毫有箇方便。良久云。",
    "X83n1574_002:0281c20": "大事為你不得。小事自家擔當。上堂。非風幡動仁者",
    "X83n1574_002:0281c21": "心動。浣盆浣盆。非風鈴鳴我心鳴耳。漆桶漆桶。盡古",
    "X83n1574_002:0281c22": "往今來和泥脫擎。有什麼限。還知萬壽落處麼。劫石",
    "X83n1574_002:0281c23": "有消日。&#x8657;空無盡時。上堂。十字街頭石幢子。無你遮",
    "X83n1574_002:0281c24": "護處。一聲江上侍郎來。無你迴避處。初僧家朝出暮",
    "X83n1574_002:0282a01": "入&#x811A;前&#x811A;後也。須子細。忽然築著磕著。淨慈拄杖別",
    "X83n1574_002:0282a02": "有分付。上堂。一舛三合。拄杖頭邊萬木千山。草鞋跟",
    "X83n1574_002:0282a03": "底未言先領。誰家&#x7AC8;裏無煙。撩起便行。是處井中有",
    "X83n1574_002:0282a04": "水。莫道空來。又空去許多。途路不相孤。上堂一。句絕",
    "X83n1574_002:0282a05": "離微。渾崙無縫罅。善財七日尋&#x8994;不得。趙州五年分",
    "X83n1574_002:0282a06": "&#x758E;不下。靈山今日快便難逢。為通一線。六月賣松風。",
    "X83n1574_002:0282a07": "人間恐無價。上堂。繞禪床一匝。揮香案一下。轉藏已",
    "X83n1574_002:0282a08": "竟。講經已竟。若具看經眼目方知落處。其或未然。依",
    "X83n1574_002:0282a09": "經解義三世佛冤。離家一字還同魔說。上堂。趙州喫",
    "X83n1574_002:0282a10": "茶去。金牛喫飯來。龍門多上客。有人續得末後句。許",
    "X83n1574_002:0282a11": "你入阿字法門。景定四年六月十四日示寂。壽七十",
    "X83n1574_002:0282a12": "五。夏五十八。",
    "X83n1574_002:0282a13": "○蘇州虎丘枯樁曇禪師[0282a13] 上堂。舉大梅常禪師問馬",
    "X83n1574_002:0282a14": "大師如何是佛。大師云即心是佛。師云。要知馬師蹲",
    "X83n1574_002:0282a15": "坐處麼。水向石邊流出冷。風從花裏過來香。",
    "X83n1574_002:0282a16": "○杭州徑山淮海原肇禪師[0282a16] 通州靜海潘氏子。母朱",
    "X83n1574_002:0282a17": "氏。邑之利和寺妙觀。其諸父也。謂其父母曰。是子生",
    "X83n1574_002:0282a18": "而有異。&#x5374;葷胾。殆亦夙種。&#x76D6;俾出家。父母然之。年十",
    "X83n1574_002:0282a19": "九薙染受具。參浙翁於徑山。翁問汝何處人。師曰淮",
    "X83n1574_002:0282a20": "人。翁曰泗州大聖為什麼在揚州出現。師曰今日又",
    "X83n1574_002:0282a21": "在杭州撞著。翁曰且得沒交涉。師徐曰自遠趍風。翁",
    "X83n1574_002:0282a22": "以師警敏。欲大激發。未容其參堂。纔見便云下一轉",
    "X83n1574_002:0282a23": "語來。擬開口。即喝出。師以書上。又以頌呈末句云。免",
    "X83n1574_002:0282a24": "教回首望長安。翁云這裏是什麼所在。師曰謝和尚",
    "X83n1574_002:0282b01": "掛搭。始容就入室之列。已而命掌記。翁既寂。師出世",
    "X83n1574_002:0282b02": "通之光孝。遷吳城雙塔金陵清涼天台萬年蘇州萬",
    "X83n1574_002:0282b03": "壽東嘉江心。而四明育王&#x8657;席。&#x5EBF;堂奏師補處。遷杭",
    "X83n1574_002:0282b04": "之淨慈靈隱徑山。其住徑山歉餘逋券山積。僧殘屋",
    "X83n1574_002:0282b05": "老。未幾樓閣矗霄。雲衲踵至。不減浙翁全盛氣象。俄",
    "X83n1574_002:0282b06": "示疾。囑其徒為吾柎一穴於東澗。見生死不忘奉師",
    "X83n1574_002:0282b07": "之意。浴訖書偈而逝。&#x751E;讚達磨偈曰。踏&#x98DC;地軸與天",
    "X83n1574_002:0282b08": "關。合國人追不再還。去去一身輕似葉。長江千古浪",
    "X83n1574_002:0282b09": "如山。",
    "X83n1574_002:0282b10": "○杭州靈隱大川普濟禪師[0282b10] 明州奉化人。上堂。舉睦",
    "X83n1574_002:0282b11": "州因僧問如何是祖師西來意。州云一隊衲僧來一",
    "X83n1574_002:0282b12": "隊衲僧去。頌曰。一隊衲僧來。一隊衲僧去。打破睦州",
    "X83n1574_002:0282b13": "關。大地無寸土。題世尊出山相。偈曰。龍章鳳質出王",
    "X83n1574_002:0282b14": "宮。肘露衣穿下雪峰。智願必空諸有界。不知諸有幾",
    "X83n1574_002:0282b15": "時空。送僧偈曰。雲遮&#x5292;閣三千界。水隔瞿唐十二峰。",
    "X83n1574_002:0282b16": "抖擻屎腸都說了。莫教錯認甕為鐘。",
    "X83n1574_002:0282b17": "○杭州淨慈介石朋禪師[0282b17] 上堂。舉明招謙禪師一日",
    "X83n1574_002:0282b18": "天寒上堂。眾纔集。招曰風頭稍硬且歸煖處商量。便",
    "X83n1574_002:0282b19": "歸方丈。眾隨至立定。招曰纔到暖室便見瞌睡。以拄",
    "X83n1574_002:0282b20": "杖一時&#x8D82;下。師頌曰。稍硬風頭早已乖。更將暖處自",
    "X83n1574_002:0282b21": "沉埋。反令千古成蹤跡。枉喫羅山白&#x98F0;來。因見郁山",
    "X83n1574_002:0282b22": "主畫像。旁僧索讚。師信筆書曰。拾得明珠笑眼開。為",
    "X83n1574_002:0282b23": "言塵盡轉生埃。若無直下承當者。孤負闍黎一撲來。",
    "X83n1574_002:0282b24": "○四明天童辨山仟禪師[0282b24] 送僧歸鄉偈曰。奮志南方",
    "X83n1574_002:0282c01": "問正因。正因一字不曾聞。七零八落袈裟角。惹得凌",
    "X83n1574_002:0282c02": "霄幾片雲。讚觀音偈曰。螺髻屈蟠春嵨碧。綠衣零亂",
    "X83n1574_002:0282c03": "曉雲寒。尋聲只麼隨流去。見甚真觀清淨觀。",
    "X83n1574_002:0282c04": "○蘇州虎丘東山道源禪師[0282c04] 福建連江黃氏。隸業郡",
    "X83n1574_002:0282c05": "之白雲。歷兩浙見知識二十餘員。末後到蔣山見浙",
    "X83n1574_002:0282c06": "翁室中舉即心即佛話有省。出世奉化清&#x51C9;。上堂。幾",
    "X83n1574_002:0282c07": "載長庚度歲寒。橫眠倒臥放癡頑。雖然不作住山計。",
    "X83n1574_002:0282c08": "&#x5374;被無心&#x8D82;出山。俯順時機。高低普應。堯風蕩蕩。舜",
    "X83n1574_002:0282c09": "日&#x7188;&#x7188;。樵唱漁歌。咸歸正化。良久。四海浪平龍睡穩。",
    "X83n1574_002:0282c10": "九天雲淨鶴飛高。上堂。拈拄杖。德山棒。臨濟喝。總是",
    "X83n1574_002:0282c11": "用過了閑家潑具。且道虎丘將什麼為人。卓拄杖云。",
    "X83n1574_002:0282c12": "不假鉗鎚烹佛祖。慣將折&#x7B6F;攪滄溟。擲拄杖下座。師",
    "X83n1574_002:0282c13": "居虎丘。以病朔望不至官府。守許其簡。師寫一偈云。",
    "X83n1574_002:0282c14": "業風吹我到姑蘇。多病那能強自扶。珍重虎丘山上",
    "X83n1574_002:0282c15": "月。出門何處不逢渠。建安徐直翁帥三山。以雪峰起",
    "X83n1574_002:0282c16": "師。至建安光孝寺。遺偈而化。淳祐元年九月二十九",
    "X83n1574_002:0282c17": "日也。壽五十九。",
    "X83n1574_002:0282c18": "○四明大慈芝巖惠洪禪師[0282c18] 越州新昌人。姓朱。其生",
    "X83n1574_002:0282c19": "也母夢僧入臥內肖前石佛高禪師。年十六從石佛",
    "X83n1574_002:0282c20": "淨因薙染。謁蔣山浙翁。翁問曰汝何處人。師曰越州。",
    "X83n1574_002:0282c21": "曰近離何處。曰淨慈。曰如何是行&#x811A;事。師擬議。翁色",
    "X83n1574_002:0282c22": "莊曰。汝答我一一分曉。問著行著行&#x811A;事則茫然。為",
    "X83n1574_002:0282c23": "何所礙。曰今日來見和尚。翁曰念汝新到參堂去。翁",
    "X83n1574_002:0282c24": "遷天童。師再參翁。室中舉不是心不是佛不是物。師",
    "X83n1574_002:0283a01": "曰毒龍行處草不生。翁曰且喜沒交涉。師曰入水見",
    "X83n1574_002:0283a02": "長人。翁便喝。後應丞相忠獻越王之命出世崇報。上",
    "X83n1574_002:0283a03": "堂。住山懶慢。百事無成。教為剩語。禪亦強名。擊拂子。",
    "X83n1574_002:0283a04": "夜來春睡重。一覺到天明。住石佛上堂。紅塵堆裏四",
    "X83n1574_002:0283a05": "經秋。驗盡諸方&#x76CC;脫丘。忽地船頭輕撥轉。&#x5374;來屋裏",
    "X83n1574_002:0283a06": "販楊州。襴衫&#x98DC;著。曲唱還鄉。坐斷千差。壁立萬仞。直",
    "X83n1574_002:0283a07": "得韶光溢目。故園桃李爭妍。瑞氣騰空。本地風光顯",
    "X83n1574_002:0283a08": "現。若也頓開千眼。何妨把手同歸。其或未然。善財一",
    "X83n1574_002:0283a09": "去無消息。樓閣門開竟日間。上堂。若論此事。如春行",
    "X83n1574_002:0283a10": "大地。物物皆春。若是焦芽敗種。又爭怪得。臨終書偈",
    "X83n1574_002:0283a11": "云。六十三年前。六十三年後。&#x81C8;月火燒山。&#x8657;空俱出",
    "X83n1574_002:0283a12": "醜。跏趺而逝。",
    "X83n1574_002:0283a13": "○四明壽國夢&#x7ABB;嗣清禪師[0283a13] 越之山陰于氏。肆業郡",
    "X83n1574_002:0283a14": "之天章。佛涅槃上堂。佛真法身猶若&#x8657;空。因甚二月",
    "X83n1574_002:0283a15": "十五日&#x5374;向雙林樹下做盡死模活樣。竹影掃階塵",
    "X83n1574_002:0283a16": "不動。月穿潭底水無痕。上堂。舉白雲端和尚示眾曰。",
    "X83n1574_002:0283a17": "若端的得一回汗出。師拈云。要知白雲老人落處麼。",
    "X83n1574_002:0283a18": "自從塞北徑鏖戰。敢向江南說陣圖。上堂。德山入門",
    "X83n1574_002:0283a19": "便棒。臨濟入門便喝。逼龜成兆終不能靈。寶陀這裏",
    "X83n1574_002:0283a20": "寂然不動感而遂通。馬無千里謾追風。上堂。舉曹山",
    "X83n1574_002:0283a21": "辭洞山。洞山云子向甚麼處去。曹山云不變異處去。",
    "X83n1574_002:0283a22": "洞山云不變異處豈有去耶。曹山云去亦不變異。師",
    "X83n1574_002:0283a23": "云。雲藏無縫襖。烏宿不&#x8420;枝。上堂。春風如刀。春雨如",
    "X83n1574_002:0283a24": "膏。裁剪不得處。桃花色轉嬌。靈雲一見不疑去。謝郎",
    "X83n1574_002:0283b01": "舞棹更呈橈。上堂。歸宗斬&#x8675;。秘魔擎&#x4E49;。禾山打&#x76B7;。趙",
    "X83n1574_002:0283b02": "州喫茶。十字街頭開鋪席。見錢買賣且無賒。上堂。三",
    "X83n1574_002:0283b03": "十年來尋&#x5292;客。幾回葉落又抽枝。自從一見桃花後。",
    "X83n1574_002:0283b04": "直至如今更不疑。師云。尋常春夢無奇特。獨有靈雲",
    "X83n1574_002:0283b05": "說向人。只如玄沙道諦當甚諦當。敢保老兄未徹在。",
    "X83n1574_002:0283b06": "若不同床睡。焉知被底穿。上堂。萬里無寸草。頭上漫",
    "X83n1574_002:0283b07": "漫。出門便是草。&#x811A;下漫漫。夜行只管貪明月。不覺和",
    "X83n1574_002:0283b08": "衣渡水寒。",
    "X83n1574_002:0283b09": "○龍溪文禪師[0283b09] 示眾云。無相無形本寂寥。擬&#x64E1;眸處",
    "X83n1574_002:0283b10": "轉迢遙。蒲團靜倚無餘事。&#x7ABB;外一聲婆餅焦。",
    "X83n1574_002:0283b11": "天童無際派禪師法嗣",
    "X83n1574_002:0283b12": "○天寧無境徹禪師[0283b12] 上堂。舉巖頭和尚因僧問浩浩",
    "X83n1574_002:0283b13": "塵中如何辨主。頭云銅沙鑼裏滿盛油。頌曰。百萬雄",
    "X83n1574_002:0283b14": "兵入漢關。威如猛虎陣如山。單刀直取顏良首。不是",
    "X83n1574_002:0283b15": "關公也大難。",
    "X83n1574_002:0283b16": "○鰲峰定禪師[0283b16] 讚玄沙和尚偈曰。簑衣不肯換金章。",
    "X83n1574_002:0283b17": "千古風流屬謝郎。釣得錦鱗人不薦。夜寒沙上聽鳴",
    "X83n1574_002:0283b18": "楖。",
    "X83n1574_002:0283b19": "育王秀巖瑞禪師法嗣",
    "X83n1574_002:0283b20": "○四明瑞巖無量壽禪師[0283b20] 上堂。舉鳥窠和尚因白侍",
    "X83n1574_002:0283b21": "郎問如何是佛法大意。鳥窠曰諸惡莫作眾善奉行。",
    "X83n1574_002:0283b22": "侍郎曰三歲孩兒也解恁麼道。鳥窠曰。三歲孩兒雖",
    "X83n1574_002:0283b23": "道得。八十老人行不得。頌曰。惡無想貌善無形。皆自",
    "X83n1574_002:0283b24": "心田長養成。不動鋒鋩輕剔破。菩提煩惱等空平。因",
    "X83n1574_002:0283c01": "僧問世尊&#x89A9;明星悟道此意如何。師答以偈曰。明星",
    "X83n1574_002:0283c02": "現處眼皮穿。漢語胡言萬萬千。暴富乞兒休說夢。誰",
    "X83n1574_002:0283c03": "家&#x7AC8;裏火無煙。",
    "X83n1574_002:0283c04": "育王空叟印禪師法嗣",
    "X83n1574_002:0283c05": "○湖州道場別浦法舟禪師[0283c05] &#x751E;有魚籃婦讚曰。月眉",
    "X83n1574_002:0283c06": "斜印海門孤。逐浪隨波不丈夫。雙手向人提掇處。&#x5374;",
    "X83n1574_002:0283c07": "將魚目換明珠。",
    "X83n1574_002:0283c08": "○無極觀禪師[0283c08] 出山佛讚曰。王宮不住箇癡呆。半夜",
    "X83n1574_002:0283c09": "逾城真&#x6060;哉。苦行六年誰采你。計窮只得出山來。",
    "X83n1574_002:0283c10": "鼓山木菴永禪師法嗣",
    "X83n1574_002:0283c11": "○杭州淨慈晦翁悟明禪師[0283c11] 福州人。上堂。舉夾山會",
    "X83n1574_002:0283c12": "下一僧到高亭纔禮拜。亭便打。僧云特來禮拜師何",
    "X83n1574_002:0283c13": "打。又拜。亭又打&#x8D82;出。僧回舉似夾山。山云會麼。云不",
    "X83n1574_002:0283c14": "會。山云。賴汝不會。汝若會即夾山口啞去。應庵拈云。",
    "X83n1574_002:0283c15": "高亭一期忍俊不禁。爭柰拄杖放行太速。這僧當時",
    "X83n1574_002:0283c16": "若是箇漢。莫道高亭夾山。便是達磨大師出來也斬",
    "X83n1574_002:0283c17": "為三段。何故。家肥生孝子。國伯有忠臣。師云。高亭夾",
    "X83n1574_002:0283c18": "山門庭施設各得其宜。但中間一人較些子。應庵與",
    "X83n1574_002:0283c19": "麼道也是鞏縣茶瓶。師纂修聯燈會要傳于叢林。",
    "X83n1574_002:0283c20": "青原信庵禋禪師法嗣",
    "X83n1574_002:0283c21": "○吉州青原淨居正庵宗廣禪師[0283c21] 僧問不在內不在",
    "X83n1574_002:0283c22": "外不在中間且道在什麼處。師曰逢人不得錯舉。僧",
    "X83n1574_002:0283c23": "云還有請益箇也無。師云弄巧成拙。僧禮拜。師云&#x5374;",
    "X83n1574_002:0283c24": "較些子。上堂。父子相繼住此山。叢林軌則沒多般。主",
    "X83n1574_002:0284a01": "賓色色皆仍舊。驀召大眾。且道仍舊後如何。一炷清",
    "X83n1574_002:0284a02": "香盡日間。下座。上堂。不用愛聖聖是假名。不用厭凡",
    "X83n1574_002:0284a03": "凡是妄立。但得聖凡情盡。自然物我雙忘。正與麼時",
    "X83n1574_002:0284a04": "憑誰委悉。石女穿針山色秀。木人牽線海雲生。",
    "X83n1574_002:0284a05": "何山月窟清禪師法嗣",
    "X83n1574_002:0284a06": "○福州雪峰北山信禪師[0284a06] 頌佛成道曰。六年凍得眼",
    "X83n1574_002:0284a07": "無光。一見明星雪後霜。擔水出山頻喚賣。不知江海",
    "X83n1574_002:0284a08": "白茫茫。",
    "X83n1574_002:0284a09": "天童息庵觀禪師法嗣",
    "X83n1574_002:0284a10": "○蘇州虎丘[仁-二+幻]堂善濟禪師[0284a10] 讚魚籃觀音偈曰。雲鬢",
    "X83n1574_002:0284a11": "濃粧苦強顏。為它聞事入塵寰。攜來活底無人買。只",
    "X83n1574_002:0284a12": "作尋常死貸看。",
    "X83n1574_002:0284a13": "○紹興天衣嘯巖文薜禪師[0284a13] 上堂。舉雲門和尚示眾",
    "X83n1574_002:0284a14": "云。人人盡有光明在。看時不見暗昏昏。作麼生是諸",
    "X83n1574_002:0284a15": "人自己光明。自代云。&#x53A8;庫山門。又云。好事不如無。師",
    "X83n1574_002:0284a16": "頌曰。人人盡有光明在。看時不見暗昏昏。踢倒山門",
    "X83n1574_002:0284a17": "與&#x53A8;庫。此時明暗自然分。",
    "X83n1574_002:0284a18": "○華藏純庵善淨禪師[0284a18] 上堂。舉六祖風幡話。頌曰。不",
    "X83n1574_002:0284a19": "是風兮不是幡。白雲盡處見青山。可憐無限英靈漢。",
    "X83n1574_002:0284a20": "開眼堂堂入死關。",
    "X83n1574_002:0284a21": "○柏巖凝和尚[0284a21] 作破衲頌曰。零零落落幾經年。信手",
    "X83n1574_002:0284a22": "拈來搭半肩。午夜定回和束倒。箇中消息許誰傳。",
    "X83n1574_002:0284a23": "金山退庵奇禪師法嗣",
    "X83n1574_002:0284a24": "○杭州靈隱高原祖泉禪師[0284a24] 上堂。舉九祖伏馱密多",
    "X83n1574_002:0284b01": "尊者問八祖佛馱難提尊者父母非我親話。頌曰。父",
    "X83n1574_002:0284b02": "母分明非我親。祖師肝膽向人傾。直下若能親薦得。",
    "X83n1574_002:0284b03": "優曇花發火中春。贈黃漢嶺開接待偈曰。路繞懸崖",
    "X83n1574_002:0284b04": "萬仞頭。行人到此一場愁。驀然得箇休歇處。重疊關",
    "X83n1574_002:0284b05": "山信&#x811A;遊。",
    "X83n1574_002:0284b06": "萬壽月林觀禪師法嗣",
    "X83n1574_002:0284b07": "○隆興黃龍無門慧開禪師[0284b07] 杭州良渚人。俗姓梁。母",
    "X83n1574_002:0284b08": "宋氏。禮天龍肱和尚為受業師。參月林於蘇之萬壽。",
    "X83n1574_002:0284b09": "林令看無字話。經于六年&#x9008;無入處。乃奮志剋責。誓",
    "X83n1574_002:0284b10": "云若去睡眠爛&#x5374;我身。每至困時。廊下行道以頭向",
    "X83n1574_002:0284b11": "露柱磕。一日在法座邊立。忽聞齋&#x76B7;聲有省。成偈曰。",
    "X83n1574_002:0284b12": "青天白日一聲雷。大地&#x7FA3;生眼豁開。萬象森羅齊稽",
    "X83n1574_002:0284b13": "首。須彌[跳-兆+孛]跳舞三臺。次日入室欲通所得。林遽曰何",
    "X83n1574_002:0284b14": "處見神見鬼了也。師便喝。林亦喝。師又喝。自此機語",
    "X83n1574_002:0284b15": "&#x8117;合。嘉定十一年出世安吉報國。繼遷隆興天寧黃",
    "X83n1574_002:0284b16": "龍翠巖蘇之開原靈巖鎮江焦山金陵保寧。淳祐六",
    "X83n1574_002:0284b17": "年奉旨開山護國仁王寺。上堂。若人識得心。大地無",
    "X83n1574_002:0284b18": "寸土。古人恁麼道。黃龍即不然。若人識得心。大地盡",
    "X83n1574_002:0284b19": "是土。上堂。是非長短耳邊風。切莫於中覓異同。要得",
    "X83n1574_002:0284b20": "八風吹不動。放教心地等&#x8657;空。慈受老人只解順水",
    "X83n1574_002:0284b21": "張帆不能逆風把柁。黃龍又且不然。是非都去了。是",
    "X83n1574_002:0284b22": "非裏薦取。何故&#x807B;。幾度黑風&#x98DC;大浪。未曾聞道釣舟",
    "X83n1574_002:0284b23": "傾。上堂。三分光陰二早過。懷州牛喫禾。靈臺一點不",
    "X83n1574_002:0284b24": "揩磨。益州馬腹脹。貪生逐日區區去。天下&#x8994;醫人。喚",
    "X83n1574_002:0284c01": "不回頭爭柰何。灸&#x732A;左膊上。於斯薦道參學事畢。其",
    "X83n1574_002:0284c02": "或未然。拈拄杖云。請木上座與諸人說破。卓拄杖一",
    "X83n1574_002:0284c03": "下。上堂。趙州和尚云。南來者與他下載。北來者與他",
    "X83n1574_002:0284c04": "上載。大似世情看冷暖。人義逐高低。慈受和尚云。南",
    "X83n1574_002:0284c05": "來者與他一面笑。北來者與他一面笑。大似歡喜廝",
    "X83n1574_002:0284c06": "散。笑裏有刀。若是焦山又且不然。南來者以平常待",
    "X83n1574_002:0284c07": "之。北來者以平常待之。也不嗔也不笑。也無下也無",
    "X83n1574_002:0284c08": "高。何故。清平世界不用干戈。作朝陽偈曰。寒時急用",
    "X83n1574_002:0284c09": "底物。&#x8D82;暖著些針線。忽然&#x81C8;月到來。免到&#x811A;忙手亂。",
    "X83n1574_002:0284c10": "對月偈曰。始見些兒光影。要了末後一段。若是無門",
    "X83n1574_002:0284c11": "拳頭。不打這般鈍漢。師晚年倦於槌拂。庵居西湖之",
    "X83n1574_002:0284c12": "上。參學者猶眾。理宗召入選德殿說法祈雨隨即感",
    "X83n1574_002:0284c13": "應。&#x52D1;賜金襴法衣。佛眼之號。以示褒寵。",
    "X83n1574_002:0284c14": "○潭州石霜竹巖妙印禪師[0284c14] 豫章進賢萬氏。受僧業",
    "X83n1574_002:0284c15": "於邑之龍塘紹曇。江浙名老宿歷扣其廬。留龍門光",
    "X83n1574_002:0284c16": "癡鈍&#x9834;最久。用心良苦不遂其大欲。乃見月林于蘇",
    "X83n1574_002:0284c17": "之萬壽。於入室次。林問如何是祖師西來意。師云老",
    "X83n1574_002:0284c18": "鼠咬破燈盞。林頷之。歷住名剎。及居石霜道大振。長",
    "X83n1574_002:0284c19": "松片石皆長顏色。作對月偈曰。未動舌頭文采露。五",
    "X83n1574_002:0284c20": "千餘卷一時周。若言待月重開卷。敢保驢年未徹頭。",
    "X83n1574_002:0284c21": "晚築庵曰紫霞。丞相趙公葵燕居里第。招師論道無",
    "X83n1574_002:0284c22": "&#x8657;日。寶祐三年八月示疾。二十三日手書偈云。六十",
    "X83n1574_002:0284c23": "九年一場大夢。歸去來兮。珍重珍重。泊然示寂。塔于",
    "X83n1574_002:0284c24": "紫霞。",
    "X83n1574_002:0285a01": "○興化囊山孤峰德秀禪師[0285a01] 福之連江陳氏。於吳門",
    "X83n1574_002:0285a02": "楓橋祝髮。上堂舉僧問雪峰如何是第一句。峰良久。",
    "X83n1574_002:0285a03": "僧舉似長生。生云此是第二句。雪峰再令其僧問如",
    "X83n1574_002:0285a04": "何是第一句。生云蒼天蒼天。師云。二大老與麼淚出",
    "X83n1574_002:0285a05": "痛腸。若是第一句要且未夢見在。忽有人問怡山如",
    "X83n1574_002:0285a06": "何是第一句。只向他道&#x5292;去久矣。上堂。舉真淨和尚",
    "X83n1574_002:0285a07": "云。頭陀石被莓苔裹。擲筆峰遭薜&#x8318;纏。羅漢寺裏一",
    "X83n1574_002:0285a08": "年度三箇行者。歸宗寺裏參退喫茶。大眾要會麼。聽",
    "X83n1574_002:0285a09": "取一頌。天晴日頭出。雨落地下濕。盡情都說了。只恐",
    "X83n1574_002:0285a10": "信不及。",
    "X83n1574_002:0285a11": "天寧直翁舉禪師法嗣",
    "X83n1574_002:0285a12": "○四明天童雲外雲岫禪師[0285a12] 昌國人。身材眇小精悍",
    "X83n1574_002:0285a13": "有餘。師事直翁舉公剃落。究明曹洞宗旨盡其源底。",
    "X83n1574_002:0285a14": "出世慈溪石門。歷象山智門郡之天寧。繼以三宗。四",
    "X83n1574_002:0285a15": "眾推挽舛住天童。上堂。鬧市紅塵裏有&#x9599;市紅塵裏",
    "X83n1574_002:0285a16": "佛法。深山巖崖中有深山巖崖中佛法。山僧昨日出",
    "X83n1574_002:0285a17": "城門。&#x9599;市紅塵裏佛法一時忘&#x5374;了也。行到二十里",
    "X83n1574_002:0285a18": "松雲。便見深山巖崖中佛法。大眾且道如何是深山",
    "X83n1574_002:0285a19": "巖崖中佛法。良久云。白雲山淡泞出沒大&#x8657;之中。青",
    "X83n1574_002:0285a20": "蘿寅緣直上寒松之頂。謝首座書記藏主上堂。以拂",
    "X83n1574_002:0285a21": "子打圓相云。摩訶衍法離四句絕百非。又打一圓相",
    "X83n1574_002:0285a22": "云。禮之用和為貴先王之道斯為美。又打一圓相云。",
    "X83n1574_002:0285a23": "摩尼珠人不識如來藏裏親&#x53CE;得。諸人還見麼。所見",
    "X83n1574_002:0285a24": "不同互有得失。天童這裏毋固毋必。師說法能巧譬",
    "X83n1574_002:0285b01": "傍引。貴欲俯就學者而曲成之。至於奔軼絕塵。雖鶻",
    "X83n1574_002:0285b02": "眼龍睛亦無窺瞰分。平生不倨傲不貪積。得施利隨",
    "X83n1574_002:0285b03": "與人。既寂無餘資。禪者率錢津送。葬于本山。",
    "X83n1574_002:0285b04": "天童癡鈍&#x9834;禪師法嗣",
    "X83n1574_002:0285b05": "○杭州徑山荊叟如&#x73CF;禪師[0285b05] 婺州人。初見癡鈍室中",
    "X83n1574_002:0285b06": "垂語曰如何是佛。師答云爛冬瓜。復成頌曰。如何是",
    "X83n1574_002:0285b07": "佛爛冬瓜。咬著水霜透齒牙。根蔕雖然無窖子。一年",
    "X83n1574_002:0285b08": "一度一開花。又&#x751E;作偈寄呈癡鈍曰。鍾山白刃赤身",
    "X83n1574_002:0285b09": "挨。幾度曾經被活埋。一自人亡家破後。了知無位可",
    "X83n1574_002:0285b10": "安排。結夏小參。我此一宗正令全提。如暴風率雨鼓",
    "X83n1574_002:0285b11": "蕩無前。石火電光追奔不及。舉意即迷源。&#x64E1;眸已蹉",
    "X83n1574_002:0285b12": "過。不是目前法。莫生種種心。縱汝三種互修剋期取",
    "X83n1574_002:0285b13": "證。第二頭第三首。萬拄千&#x6491;轉見氣急。殊不知髑髏",
    "X83n1574_002:0285b14": "未具己眼先明。呱地一聲千了百當。然雖如是。親證",
    "X83n1574_002:0285b15": "者萬無一二。錯會者數有河沙。佛成道頌曰。六年雪",
    "X83n1574_002:0285b16": "嶺方成道。打失從前鬼眼睛。滿面慚惶無著處。至今",
    "X83n1574_002:0285b17": "生怕見明星。",
    "X83n1574_002:0285b18": "○福州雪峰大夢德因禪師[0285b18] 作布袋和尚讚曰。杖挑",
    "X83n1574_002:0285b19": "布袋走紅塵。底事何曾見得親。業識茫茫無本據。不",
    "X83n1574_002:0285b20": "知開口笑何人。"
}