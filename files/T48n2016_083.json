{
    "T48n2016_083:0872a22": "宗鏡錄卷第八十三",
    "T48n2016_083:0872a24": "慧日永明寺主智覺禪師延壽集",
    "T48n2016_083:0872a25": "[0872a25] 夫真心是一字之王。般若之母。云何論說。諸",
    "T48n2016_083:0872a26": "佛常依二諦說法。[0872a26] 答。若約正宗。心智路絕。",
    "T48n2016_083:0872a27": "若離二諦。斷方便門。以真心是自證法。有何",
    "T48n2016_083:0872a28": "文字。凡能詮教。無非假名。故云依二諦說法。",
    "T48n2016_083:0872a29": "金剛三昧經偈云。因緣所生義。是義滅非生。",
    "T48n2016_083:0872b01": "滅諸生滅義。是義生非滅。論釋云。此四句。",
    "T48n2016_083:0872b02": "義有總別。別則明二門義。總則顯一心法。如",
    "T48n2016_083:0872b03": "是一心二門之內。一切諸法無所不攝。前二",
    "T48n2016_083:0872b04": "融俗為真。顯平等義。後二融真為俗。顯差別",
    "T48n2016_083:0872b05": "門。總而言之。真俗無二而不守一。由無二",
    "T48n2016_083:0872b06": "故。則是一心。不守一故。舉體為二。又真俗無",
    "T48n2016_083:0872b07": "二一實之法。諸佛所歸。名如來藏。明無量法",
    "T48n2016_083:0872b08": "及一切行。莫不歸入如來藏中。無邊教法所",
    "T48n2016_083:0872b09": "詮義相。更無異趣唯一實義。所言實者。是",
    "T48n2016_083:0872b10": "自心之性。除此之外。皆是虛幻。智度論云。除",
    "T48n2016_083:0872b11": "一實相外。其餘盡成魔事。法華經云。唯此一",
    "T48n2016_083:0872b12": "事實。餘二即非真。凡經論大意。並是顯宗破",
    "T48n2016_083:0872b13": "執。獨標心性。若通達。一切諸法即心自性。",
    "T48n2016_083:0872b14": "心外無法。性無不包。猶若虛空遍一切處。則",
    "T48n2016_083:0872b15": "一切諸法。無非實相。故知諸義。但一念心。一",
    "T48n2016_083:0872b16": "理應一切名。以理外無名故。一切名即一理。",
    "T48n2016_083:0872b17": "以名外無理。故則是無名之真名。無理之真",
    "T48n2016_083:0872b18": "理。是以一心二諦。體用周足。本約真論俗。從",
    "T48n2016_083:0872b19": "一起多。還約俗論真。從多會一。如如意珠。珠",
    "T48n2016_083:0872b20": "以譬真。用以譬俗。即珠是用。即用是珠。不二",
    "T48n2016_083:0872b21": "而二。分真俗耳。起信論明一心二門。心真如",
    "T48n2016_083:0872b22": "門者是體。以一切法無生無滅。本來寂靜。唯",
    "T48n2016_083:0872b23": "是一心。如是名為心真如門。楞伽經云。寂滅",
    "T48n2016_083:0872b24": "者。名為一心。心生滅門者。是用。此一心體有",
    "T48n2016_083:0872b25": "本覺。而隨無明動作生滅。故於此門。如來之",
    "T48n2016_083:0872b26": "性隱而不顯。名如來藏。楞伽經云。一心者。名",
    "T48n2016_083:0872b27": "如來藏。又云。如來藏者。是善不善因。此二",
    "T48n2016_083:0872b28": "門約體用分二。若以全體之用。用不離體。全",
    "T48n2016_083:0872b29": "用之體。體不離用。還念其一。以一心染淨其",
    "T48n2016_083:0872c01": "性無二真妄二門不得有異。故名為一。此無",
    "T48n2016_083:0872c02": "二處。諸法中實。不同虛空。性自神解。故名為",
    "T48n2016_083:0872c03": "心。既無有二。何得有一。一無所有。就誰曰",
    "T48n2016_083:0872c04": "心。如是道理。離言絕慮。不知何以言之。強為",
    "T48n2016_083:0872c05": "一心也。[0872c05] 問。摩訶衍論云。一即是心。心即是",
    "T48n2016_083:0872c06": "一。無一別心。無心別一。一切諸法平等一味。",
    "T48n2016_083:0872c07": "一相無相。作一種光明心地之海者。云何復",
    "T48n2016_083:0872c08": "說同相異相。[0872c08] 答。若同若異。俱一心作故。如",
    "T48n2016_083:0872c09": "海涌千波。千波即海。以眾生差別性故。不能",
    "T48n2016_083:0872c10": "同種。以如來平等性故。不能異種。眾生雖差",
    "T48n2016_083:0872c11": "別。不能自異。如來雖平等。不能自同。不能自",
    "T48n2016_083:0872c12": "異故。即異無異也。不能自同故。即同非同也。",
    "T48n2016_083:0872c13": "摩訶衍論云。同相者。一切諸法唯一真如。異",
    "T48n2016_083:0872c14": "者。唯一真如作一切法。金剛三昧論云。平等",
    "T48n2016_083:0872c15": "一味故。聖人所不能異也。有通有別故。聖人",
    "T48n2016_083:0872c16": "所不能同也。不能同者。即同於異。不能異者。",
    "T48n2016_083:0872c17": "即異於同。又不可說異故。可得說是同。不可",
    "T48n2016_083:0872c18": "說同故。可得說是異耳。說與不說。無二無別",
    "T48n2016_083:0872c19": "也。又云。依甚深教如言取義者。有二種失。一",
    "T48n2016_083:0872c20": "者。聞佛所說動靜無二。便謂是一一實一心。",
    "T48n2016_083:0872c21": "由是撥無二諦道理。二者聞佛所說空有二",
    "T48n2016_083:0872c22": "門。計有二法而無一實。由是誹謗無二中",
    "T48n2016_083:0872c23": "道。又云。如是一心。通為一切染淨諸法之所",
    "T48n2016_083:0872c24": "依止故。即是諸法根本。本來靜門。恒沙功德",
    "T48n2016_083:0872c25": "無所不備。謂一切是隨緣動門。恒沙染。法無",
    "T48n2016_083:0872c26": "所不具。然舉染法以望心體。不能遍通。所以",
    "T48n2016_083:0872c27": "經云。若離若脫。若舉心體。望諸淨法。無所不",
    "T48n2016_083:0872c28": "遍。故經言。於世法中不離不脫。總明一心。通",
    "T48n2016_083:0872c29": "於動靜。為染淨所依。別顯動門。染法所依。別",
    "T48n2016_083:0873a01": "顯靜門。淨法所依。亦如起信。於一心立真如",
    "T48n2016_083:0873a02": "生滅二門。若卷若舒。或總或別。皆是一心之",
    "T48n2016_083:0873a03": "體用。如日月之光明。似江河之波浪。真心無",
    "T48n2016_083:0873a04": "寄。不落言思。但約世諦隨緣門中。分其二義。",
    "T48n2016_083:0873a05": "以真心不守性故。隨緣成異。即成異門。以隨",
    "T48n2016_083:0873a06": "緣時不失自性故。隨緣不變。即成同門。雖立",
    "T48n2016_083:0873a07": "同異。常冥一際。古釋。一真心非一非異者。真",
    "T48n2016_083:0873a08": "心全體動故。心與生滅非異。而恒不變真性",
    "T48n2016_083:0873a09": "故。與生滅不一。先明不異門有三義。一本從",
    "T48n2016_083:0873a10": "末明不異。經云。如來藏是善不善因。能遍造",
    "T48n2016_083:0873a11": "一切趣生。又經云。佛性隨流成別味。二攝末",
    "T48n2016_083:0873a12": "同本明不異。經云。眾生即如也。又云。十二因",
    "T48n2016_083:0873a13": "緣。即佛性。地論云。三界唯一心者。第一義諦",
    "T48n2016_083:0873a14": "也。前即末之本。本無別本。唯有生滅。更無別",
    "T48n2016_083:0873a15": "法可相異也。後即本之末。末無別末。故唯有",
    "T48n2016_083:0873a16": "不生滅。亦無別法可相異也。三本末平等明",
    "T48n2016_083:0873a17": "不異。經偈云。甚深如來藏。而與七識俱。又",
    "T48n2016_083:0873a18": "論云。唯真不立。單妄不成。此顯本末鎔融。際",
    "T48n2016_083:0873a19": "限不分。故云不異也。次明不一門者。此中非",
    "T48n2016_083:0873a20": "直不乖不異以明不一。亦乃由不異故成於",
    "T48n2016_083:0873a21": "不一。何以故。若如來藏隨緣作生滅時。失自",
    "T48n2016_083:0873a22": "不生滅者。即不得有生滅也。如水失濕性。則",
    "T48n2016_083:0873a23": "不能成大小之波。是故由不生滅。得有生滅。",
    "T48n2016_083:0873a24": "是故即不異故不一也。起信明如來藏與生",
    "T48n2016_083:0873a25": "滅和合。非一非異。而成辦世出世間染淨等",
    "T48n2016_083:0873a26": "事。[0873a26] 問。論云。同相者。一切諸法唯一真如。異",
    "T48n2016_083:0873a27": "相者。唯一真如作一切法。此同異二義。為復",
    "T48n2016_083:0873a28": "法爾自作。為復因人所置。[0873a28] 答。法性不動。豈",
    "T48n2016_083:0873a29": "有同異之文。改變從心。自起一多之見。如大",
    "T48n2016_083:0873b01": "乘起信論云。復次覺與不覺。有二種相。一者",
    "T48n2016_083:0873b02": "同相。二者異相。言同相者。譬如種種瓦器。皆",
    "T48n2016_083:0873b03": "同微塵性相。如是無漏無明。種種業幻。皆同",
    "T48n2016_083:0873b04": "真如性相。是故脩多羅中。依於此義。說一切",
    "T48n2016_083:0873b05": "眾生本來常住。入於涅槃。菩提之法。非可修",
    "T48n2016_083:0873b06": "相。非可作相。畢竟無得。亦無色相可見。而有",
    "T48n2016_083:0873b07": "見色相者。唯是隨染業幻所作。非是智色不",
    "T48n2016_083:0873b08": "空之性。以智相無可見故。言異相者。如種種",
    "T48n2016_083:0873b09": "瓦器。各各不同。如是無漏無明。隨染幻差別",
    "T48n2016_083:0873b10": "性。染幻業差別故。論釋曰。即此文中。故有二",
    "T48n2016_083:0873b11": "門。一者同相門。二者異相門。為明何義故。建",
    "T48n2016_083:0873b12": "立同相門。為欲顯示一切諸法唯一真如。無",
    "T48n2016_083:0873b13": "餘法故。當真如門。為明何義故。建立異相門。",
    "T48n2016_083:0873b14": "為欲顯示唯一真如作一切法。名相各別義",
    "T48n2016_083:0873b15": "用不同故。當生滅門。依何契經所建立耶。謂",
    "T48n2016_083:0873b16": "文殊師利答第一經。彼契經中當何說耶。謂",
    "T48n2016_083:0873b17": "彼經中作如是說。佛問文殊。汝久遠來。恒無",
    "T48n2016_083:0873b18": "休息。普遍遊行十方剎中。見何殊事。文殊答",
    "T48n2016_083:0873b19": "曰。我久遠來不見餘事。唯見微塵。又佛問言。",
    "T48n2016_083:0873b20": "汝百年中居于輪家。不見種種瓦器相耶。文",
    "T48n2016_083:0873b21": "殊對曰。我唯見塵。不見瓦器。又佛問言。汝",
    "T48n2016_083:0873b22": "實不見地水火風。山川林樹等種種相耶。對",
    "T48n2016_083:0873b23": "曰。我實不見如是等相。唯見微塵。如是如是。",
    "T48n2016_083:0873b24": "世尊問訖。文殊答曰。至一百數。佛問文殊。",
    "T48n2016_083:0873b25": "見微塵耶。文殊對曰。我久遠來不見微塵。爾",
    "T48n2016_083:0873b26": "時世尊告文殊言。善哉善哉。汝是大士。能",
    "T48n2016_083:0873b27": "覺一相。能覺一相。即無相法。文殊師利。汝",
    "T48n2016_083:0873b28": "一仁者。非如是覺。依一相門。一切眾生本來",
    "T48n2016_083:0873b29": "常住。入於涅槃。菩提之法。非可修相。非可作",
    "T48n2016_083:0873c01": "相。畢竟無得。亦無色相可見。而有見色相者。",
    "T48n2016_083:0873c02": "唯是隨染業幻所作。非是智色不空之性。以",
    "T48n2016_083:0873c03": "智相無可見故。異相門者。彼契經中作如是",
    "T48n2016_083:0873c04": "說。佛告身子。汝見此土。作何心見。身子答",
    "T48n2016_083:0873c05": "曰。我見此土。山川林樹。沙礫土石。日月宮殿",
    "T48n2016_083:0873c06": "舍宅等。種種相。各各形相名字差別不同。佛",
    "T48n2016_083:0873c07": "言。汝智慧力。下劣狹少。心有高下。見如是異。",
    "T48n2016_083:0873c08": "唯汝一人非如是見。一切眾生亦復如是。乃",
    "T48n2016_083:0873c09": "至諸法亦復如是。真妄互熏。染淨相待。功德",
    "T48n2016_083:0873c10": "過患。形相名字各各差別。隨凡夫心所立名",
    "T48n2016_083:0873c11": "相。有而非實。皆如幻化。[0873c11] 問。一心開真如生",
    "T48n2016_083:0873c12": "滅二門。有何所以。[0873c12] 答。甚有功能。深諧事理。",
    "T48n2016_083:0873c13": "一心者。起大乘之信。二門者。破邪見之執。約",
    "T48n2016_083:0873c14": "真如門信妙理決定。約生滅門信業用不立。",
    "T48n2016_083:0873c15": "可謂理事圓通。真俗無滯。釋摩訶衍論云。心",
    "T48n2016_083:0873c16": "真如門有十種名。一者名為如來藏門。無雜",
    "T48n2016_083:0873c17": "亂故。二者名為不二平等門。無差別故。三者",
    "T48n2016_083:0873c18": "名為一道清淨門。無異岐故。四者名為不起",
    "T48n2016_083:0873c19": "不動門。離作業故。五者名為無斷無縛門。無",
    "T48n2016_083:0873c20": "治障故。六者名為無去無來門。無上下故。七",
    "T48n2016_083:0873c21": "者名為出世間門。無四相故。八者名為寂滅",
    "T48n2016_083:0873c22": "寂靜門。無往向故。九者名為大總相門。無別",
    "T48n2016_083:0873c23": "相故。十者名為真如門。無虛偽故。是名為十。",
    "T48n2016_083:0873c24": "如是十名。總攝諸佛一切法藏。平等義理法門",
    "T48n2016_083:0873c25": "名字。生滅門有十種名。一者名為藏識門。攝",
    "T48n2016_083:0873c26": "持一切染淨法故。二者名為如來藏門。覆藏",
    "T48n2016_083:0873c27": "如來法身故。三者名為起動門。相續作業故。",
    "T48n2016_083:0873c28": "四者名為有斷有縛門。有治障故。五者名為",
    "T48n2016_083:0873c29": "有去有來門。有上下故。六者名為多相分異",
    "T48n2016_083:0874a01": "門。染淨之法過恒沙故。七者名為世間門。四",
    "T48n2016_083:0874a02": "相俱轉故。八者名為流轉還滅門。具足生死",
    "T48n2016_083:0874a03": "及涅槃故。九者名為相待俱成門。無自成法",
    "T48n2016_083:0874a04": "故。十者名為生滅門。表無常相故。如是十名。",
    "T48n2016_083:0874a05": "總攝諸佛一切法藏。種種差別法門名字。又",
    "T48n2016_083:0874a06": "夫真如者。雖在不起不動門。非是凝然不動。",
    "T48n2016_083:0874a07": "寂爾離緣。此落靜塵。生於斷見。斯乃隨緣會",
    "T48n2016_083:0874a08": "寂。約法明真。是以無性因緣。理事一際。因緣",
    "T48n2016_083:0874a09": "無性。隱顯同時。如義海云。入真如者。謂塵",
    "T48n2016_083:0874a10": "隨心迴轉。種種義味。成大緣起。雖有種種。而",
    "T48n2016_083:0874a11": "無生滅。雖不生滅。而恒不礙一切隨緣。今無",
    "T48n2016_083:0874a12": "生滅。是不變。不礙一切是隨緣。隨緣不變。是",
    "T48n2016_083:0874a13": "真如義。[0874a13] 問。上說一切眾生皆有本覺。常熏",
    "T48n2016_083:0874a14": "無明成其淨用。此真如妙用。諸佛化門。為在",
    "T48n2016_083:0874a15": "真如門中。生滅門中。[0874a15] 答。此是生滅門中本",
    "T48n2016_083:0874a16": "覺真如。故有熏義。真如門中。則無此義。由此",
    "T48n2016_083:0874a17": "本覺內熏不覺。令成厭求反流順真。故云用",
    "T48n2016_083:0874a18": "也。涅槃經云。闡提之人。未來佛性力故。還生",
    "T48n2016_083:0874a19": "善根。佛性力者。即本覺內熏力成其淨用。乃",
    "T48n2016_083:0874a20": "至八相成道。十地行位。並約世諦門收。[0874a20] 問。",
    "T48n2016_083:0874a21": "上立一心真如生滅二門。為復從何門入。疾",
    "T48n2016_083:0874a22": "得成就。[0874a22] 答。但從生滅門入。直至道場。不動",
    "T48n2016_083:0874a23": "塵勞而成正覺。起信論云。復次為令眾生從",
    "T48n2016_083:0874a24": "心生滅門。入真如門故。令觀色等相。皆不成",
    "T48n2016_083:0874a25": "就。云何不成就。謂析&#x9E81;色漸至微塵。復以",
    "T48n2016_083:0874a26": "方分析此微塵。是故若&#x9E81;若細。一切諸色。唯",
    "T48n2016_083:0874a27": "是妄心分別影像。實無所有。推求餘蘊漸至",
    "T48n2016_083:0874a28": "剎那。相別非一。無為之法。亦復如是。離於法",
    "T48n2016_083:0874a29": "界。終不可得。如是十方一切諸法。應知悉然。",
    "T48n2016_083:0874b01": "猶如迷人謂東為西。方實不轉。眾生亦爾。無",
    "T48n2016_083:0874b02": "明迷故謂心為動。而實不動。若知動心即不",
    "T48n2016_083:0874b03": "生滅。即得入於真如之門。如上二諦之義。",
    "T48n2016_083:0874b04": "不可一向作一解。亦不可一向作二解。所以",
    "T48n2016_083:0874b05": "仁王經二諦品云。爾時波斯匿王白佛言。世",
    "T48n2016_083:0874b06": "尊。勝義諦中有世俗諦不。若言無者。智不應",
    "T48n2016_083:0874b07": "二。若言有者。智不應一。一二之義。其事云何。",
    "T48n2016_083:0874b08": "佛言。大王。汝於過去龍光王佛法中。已問此",
    "T48n2016_083:0874b09": "義。我今無說。汝今無聽。無說無聽。是即名為",
    "T48n2016_083:0874b10": "一義二義。汝今諦聽。當為汝說。爾時世尊",
    "T48n2016_083:0874b11": "即說偈言。無相勝義諦。體非自他作。因緣如",
    "T48n2016_083:0874b12": "幻有。亦非自他作。法性本無性。勝義諦空如。",
    "T48n2016_083:0874b13": "諸有幻有法。三假集假有。無無諦實無。寂滅",
    "T48n2016_083:0874b14": "勝義空。諸法因緣有。有無義如是。有無本",
    "T48n2016_083:0874b15": "自二。譬如牛二角。照解見無二。二諦常不",
    "T48n2016_083:0874b16": "即。解心見無二。求二不可得。非謂二諦一。一",
    "T48n2016_083:0874b17": "亦不可得。於解常自一。於諦常自二。了達此",
    "T48n2016_083:0874b18": "一二。真入勝義諦。世諦幻化起。譬如虛空華。",
    "T48n2016_083:0874b19": "如影如毛輪。因緣故幻有。幻化見幻化。愚夫",
    "T48n2016_083:0874b20": "名幻諦。幻師見幻法。諦幻悉皆無。若了如是",
    "T48n2016_083:0874b21": "法。即解一二義。遍於一切法。應作如是觀。故",
    "T48n2016_083:0874b22": "涅槃經況二鳥雙遊者。生死俱常無常。涅槃",
    "T48n2016_083:0874b23": "亦爾。在下在高。雙飛雙息。即事而理。即理而",
    "T48n2016_083:0874b24": "事。二諦即中。中即二諦。非二中而二中。是則",
    "T48n2016_083:0874b25": "雙遊義成。二鳥者。即鴛鴦鳥。雙飛雙止。雙飛",
    "T48n2016_083:0874b26": "即況雙照。雙止即況雙遮。亦是體用理事。不",
    "T48n2016_083:0874b27": "即不離。[0874b27] 問。真諦云何不稱第一義諦。[0874b27] 答。",
    "T48n2016_083:0874b28": "真但對俗得名。未是中道。又通了一切法無",
    "T48n2016_083:0874b29": "我。但是真詮。未窮實性。不通真俗。如中道",
    "T48n2016_083:0874c01": "第一義諦者。非離二邊稱中。即是一切法之",
    "T48n2016_083:0874c02": "實性。遍通凡聖情與非情。故稱第一。亦云無",
    "T48n2016_083:0874c03": "等。以無法可過。故稱第一。以無法可比。故稱",
    "T48n2016_083:0874c04": "無等。此非約勝劣而言。以一切法即真如一",
    "T48n2016_083:0874c05": "心故。所以起信論云。所言法者。謂眾生心。",
    "T48n2016_083:0874c06": "古釋云。諸法既無。故唯心矣。如萬像本空。唯",
    "T48n2016_083:0874c07": "是一鏡。[0874c07] 問。妙明真心。遍一切處。云何涅槃",
    "T48n2016_083:0874c08": "經云。佛性除於瓦礫。[0874c08] 答。能所不同。不可",
    "T48n2016_083:0874c09": "執一。心境一味。不可稱異。若以性從緣。則情",
    "T48n2016_083:0874c10": "非情異。為性亦殊。若泯緣從性。則非覺不覺。",
    "T48n2016_083:0874c11": "若二性互融。則無非覺悟。華嚴經云。真如無",
    "T48n2016_083:0874c12": "少分非覺悟者。則真如遍一切有情無情之",
    "T48n2016_083:0874c13": "處。若無少分非覺悟者。豈無情非佛性乎。又",
    "T48n2016_083:0874c14": "經意但除執瓦礫無情之見。非除佛性。則性",
    "T48n2016_083:0874c15": "無不在。量出虛空。寧可除乎。又古德云。覺性",
    "T48n2016_083:0874c16": "是理。覺了屬事。如無情中。但有覺性。而無",
    "T48n2016_083:0874c17": "覺了。如水中但有火性。亦無火照。今言性者。",
    "T48n2016_083:0874c18": "但據理本。誰論枝末。又覺智緣慮名情。自性",
    "T48n2016_083:0874c19": "不改名性。愚人迷性生情。故境智不一。智者",
    "T48n2016_083:0874c20": "了情成性。故物我無二。[0874c20] 問。萬法唯心。誠證",
    "T48n2016_083:0874c21": "非一。入楞伽經偈云。三界上下法。我說即",
    "T48n2016_083:0874c22": "是心。離於諸心法。更無有可得。若四維上下",
    "T48n2016_083:0874c23": "皆是自心者。則行住坐臥依何而住。若無依",
    "T48n2016_083:0874c24": "報所居。正報如何成立。[0874c24] 答。有識之身。無",
    "T48n2016_083:0874c25": "情之土。皆是內外四大。悉皆無體。且如地大。",
    "T48n2016_083:0874c26": "唯依風輪。眾微所成。本無自性。但是有情心",
    "T48n2016_083:0874c27": "變。更無異理。安庠動止。皆在心中。似鳥飛空。",
    "T48n2016_083:0874c28": "不離空界。如魚潛水。豈越水源。入楞伽經",
    "T48n2016_083:0874c29": "偈云。若一切唯心。世間何處住。去來依何",
    "T48n2016_083:0875a01": "法。云何見地中。如鳥虛空中。依心風而去。不",
    "T48n2016_083:0875a02": "住不觀察。於地上而去。如是諸眾生。依分別",
    "T48n2016_083:0875a03": "風動。自心中來去。如空中飛鳥。見是資生器。",
    "T48n2016_083:0875a04": "佛說心如是。故知舉足下足。不離自心。如鳥",
    "T48n2016_083:0875a05": "若離空。何以騫翥。魚若離水。豈得浮沈。所以",
    "T48n2016_083:0875a06": "西天祖師彌遮迦。問婆須蜜曰。何方而來。復",
    "T48n2016_083:0875a07": "往何所。答曰。自從心來。欲往無處。又此土",
    "T48n2016_083:0875a08": "五洩和尚。臨終歇食三日而告寂。學人問云。",
    "T48n2016_083:0875a09": "師何處去。答。無處去。學人何不見。答。非眼",
    "T48n2016_083:0875a10": "所&#x89A9;。故大集經云。佛言。即四大中求於菩",
    "T48n2016_083:0875a11": "提。不餘處求。求時不見一切諸物。不見者。",
    "T48n2016_083:0875a12": "即是無處。無處者。即是無住。無住者。即是一",
    "T48n2016_083:0875a13": "切諸法之性。一切諸法若無性者。即是實相。",
    "T48n2016_083:0875a14": "實相者。非常非斷。名畢竟節。金剛三昧經云。",
    "T48n2016_083:0875a15": "無住菩薩言。尊者。我從無本來。今至無本所。",
    "T48n2016_083:0875a16": "佛言。汝本不從。來今亦不至所。汝得本利不",
    "T48n2016_083:0875a17": "可思議。乃至色無處所。清淨無名。不入於內。",
    "T48n2016_083:0875a18": "眼無處所。清淨無見。不出於外。心無處所。清",
    "T48n2016_083:0875a19": "淨無上。無有起處。清淨無動。無有緣別。性皆",
    "T48n2016_083:0875a20": "空寂。乃至如彼心王。本無住處。凡夫之心。妄",
    "T48n2016_083:0875a21": "分別見。如如之體。本不有無。有無之相。見唯",
    "T48n2016_083:0875a22": "心識。云何無本。以無住故。有本則有住。無住",
    "T48n2016_083:0875a23": "則無本。明知眾生業趣去來。諸聖淨界動止。",
    "T48n2016_083:0875a24": "來是心來。去是心去。動是心動。止是心止。畢",
    "T48n2016_083:0875a25": "竟無有去。來動止而可得。不離法界故。則未",
    "T48n2016_083:0875a26": "有一法非心所標。是以文殊師利化善財童",
    "T48n2016_083:0875a27": "子。現三千世界滿中臺觀。善財觀之。忽然不",
    "T48n2016_083:0875a28": "現。世界皆空。問世界來去之處。文殊答言。從",
    "T48n2016_083:0875a29": "來處來。&#x5374;歸去處去。即是清淨法界中來。&#x5374;",
    "T48n2016_083:0875b01": "歸清淨法界中去。故知諸法所生。唯心所現。",
    "T48n2016_083:0875b02": "生滅去來。皆如來藏。斯乃窮&#x8FF9;達本。見法明",
    "T48n2016_083:0875b03": "宗矣。又如&#x7460;璃光法王子云。我憶往昔經恒",
    "T48n2016_083:0875b04": "沙劫。有佛出世。名無量聲。開示菩薩本覺妙",
    "T48n2016_083:0875b05": "明。觀此世界及眾生身。皆是妄緣風力所轉。",
    "T48n2016_083:0875b06": "我於爾時觀界安立。觀世動時。觀身動止。觀",
    "T48n2016_083:0875b07": "心動念。諸動無二等無差別。我時了覺此群",
    "T48n2016_083:0875b08": "動性。來無所從。去無所至。十方微塵顛倒眾",
    "T48n2016_083:0875b09": "生。同一虛妄。如是乃至三千大千一世界內",
    "T48n2016_083:0875b10": "所有眾生。如一器中貯百蚊蚋。啾啾亂鳴。於",
    "T48n2016_083:0875b11": "分寸中鼓發狂鬧。乃至我以觀察風力無依。",
    "T48n2016_083:0875b12": "悟菩提心。入三摩地。令十方佛傳一妙心。",
    "T48n2016_083:0875b13": "斯為第一。故知群動無二唯一妄風。風賴眾",
    "T48n2016_083:0875b14": "緣。本無依處。若能諦觀風力無依。頓悟唯心",
    "T48n2016_083:0875b15": "不動。則本覺妙明。恒照法界。故云十方諸佛。",
    "T48n2016_083:0875b16": "傳此一妙心耳。風力既無依。萬法皆無主。來",
    "T48n2016_083:0875b17": "從緣有。去逐幻空。唯本覺心。本無生滅。所以",
    "T48n2016_083:0875b18": "法華經。但說一乘。開示於此。般若經。唯言",
    "T48n2016_083:0875b19": "無二付囑於此。涅槃經。佛性平等。廣喻於此。",
    "T48n2016_083:0875b20": "華嚴經。法界無盡。顯現於此。無邊妙旨。同歸",
    "T48n2016_083:0875b21": "宗鏡矣。[0875b21] 問。楞伽經云。佛語心為宗。既立一",
    "T48n2016_083:0875b22": "心為宗。云何復云無心是道。[0875b22] 答。心為宗者。",
    "T48n2016_083:0875b23": "是真實心。此心不是有無。無住無依。不生不",
    "T48n2016_083:0875b24": "滅。有佛無佛。性相常住。為一切萬物之性。猶",
    "T48n2016_083:0875b25": "如虛空體。非一切。而能現一切。只為眾生不",
    "T48n2016_083:0875b26": "了此常住真心。以真心無性。不覺而起妄識",
    "T48n2016_083:0875b27": "之心。遂遺此真心妙性。逐妄輪迴。於畢竟",
    "T48n2016_083:0875b28": "同中成究竟異。一向執此妄心。能緣塵徇物。",
    "T48n2016_083:0875b29": "背道違真。則是令息其緣慮妄心。若不起",
    "T48n2016_083:0875c01": "妄心。則能順覺。所以云無心是道。亦云冥心",
    "T48n2016_083:0875c02": "合道。又即心無心。常順本覺。未必滅心取證。",
    "T48n2016_083:0875c03": "&#x5374;成背道。然雖即心無心。又不可。故起。此妄",
    "T48n2016_083:0875c04": "識心對境而生。無體可得。如海上波。隨風斷",
    "T48n2016_083:0875c05": "續。境界妄風不起。分別。識浪不生。密嚴經云。",
    "T48n2016_083:0875c06": "一切諸世間。譬如熱時焰。以諸不實相。無而",
    "T48n2016_083:0875c07": "妄分別。覺因所覺生。所覺依能覺。離一則無",
    "T48n2016_083:0875c08": "二。譬如光共影。無心亦無境。量及所量事。但",
    "T48n2016_083:0875c09": "依於一心。如是而分別。能知所知法。唯依心",
    "T48n2016_083:0875c10": "妄計。若了所知無。能知則非有。所知無者。",
    "T48n2016_083:0875c11": "則是無境。能知無者。則是無心。妄心幻境既",
    "T48n2016_083:0875c12": "空。一道真心自現。故知但心不起。萬法無生。",
    "T48n2016_083:0875c13": "纔有起心。即成住著。如大法炬陀羅尼經云。",
    "T48n2016_083:0875c14": "佛言。一切住即是非住。但是思想移來。次第",
    "T48n2016_083:0875c15": "相續。故有生耳。乃至若正思惟。一切皆是無",
    "T48n2016_083:0875c16": "住住也。故知一切萬法。皆從思生。凡有思惟。",
    "T48n2016_083:0875c17": "皆是邪思惟。若無思惟。即是正思惟。故云若",
    "T48n2016_083:0875c18": "正思惟。一切皆是無住住也。無住住者。乃",
    "T48n2016_083:0875c19": "萬法之根本矣。[0875c19] 問。若云心同境空。了不可",
    "T48n2016_083:0875c20": "得者。如今介爾心起。果報非虛。一念善心。遠",
    "T48n2016_083:0875c21": "階佛果。一念惡想。長劫受殃。豈同外色前塵。",
    "T48n2016_083:0875c22": "性是無記。依心假有。體畢竟無。若緣念心。即",
    "T48n2016_083:0875c23": "應是有。[0875c23] 答。此一念心。亦不孤起。依他假有。",
    "T48n2016_083:0875c24": "內外皆空。此一念瞥起覺了能知之心。如",
    "T48n2016_083:0875c25": "阿難妄執在其七處。世尊一一推破。俱無所",
    "T48n2016_083:0875c26": "在。然因依之處。不過此七。世人同執。熏習堅",
    "T48n2016_083:0875c27": "牢。若非大聖子細推尋。情見無由可脫。此七",
    "T48n2016_083:0875c28": "處既破。則一切處皆無。可以即今現知。無勞",
    "T48n2016_083:0875c29": "更執。如首楞嚴經云。佛告阿難。如汝所說。",
    "T48n2016_083:0876a01": "真所愛樂。因。于心目。若不識知心目所在。則",
    "T48n2016_083:0876a02": "不能得降伏塵勞。譬如國王為賊所侵。發兵",
    "T48n2016_083:0876a03": "討除。是兵要當知賊所在。使汝流轉。心目為",
    "T48n2016_083:0876a04": "咎。吾今問汝。唯心與目。今何所在。阿難白佛",
    "T48n2016_083:0876a05": "言。世尊。一切世間十種異生。同將識心居在",
    "T48n2016_083:0876a06": "身內。縱觀如來青蓮華眼。亦在佛面。我今觀",
    "T48n2016_083:0876a07": "此浮根四塵。只在我面。如是識心。實居身內。",
    "T48n2016_083:0876a08": "佛告阿難。汝今現坐如來講堂。觀祇陀林。今",
    "T48n2016_083:0876a09": "何所在。世尊。此大重閣清淨講堂。在給孤園。",
    "T48n2016_083:0876a10": "今祇陀林。實在堂外。阿難。汝今堂中先何所",
    "T48n2016_083:0876a11": "見。世尊。我在堂中先見如來。次觀大眾。如",
    "T48n2016_083:0876a12": "是外望。方矚林園。阿難。汝矚林園。因何有見。",
    "T48n2016_083:0876a13": "世尊。此大講堂。戶牖開豁。故我在堂。得遠瞻",
    "T48n2016_083:0876a14": "見。乃至佛告阿難。如汝所言。身在講堂。戶牖",
    "T48n2016_083:0876a15": "開豁。遠矚林園。亦有眾生在此堂中。不見如",
    "T48n2016_083:0876a16": "來。見堂外者。阿難答言。世尊。在堂不見如來。",
    "T48n2016_083:0876a17": "能見林泉。無有是處。阿難。汝亦如是。汝之心",
    "T48n2016_083:0876a18": "靈。一切明了。若汝現前所明了心。實在身內。",
    "T48n2016_083:0876a19": "爾時先合了知內身。頗有眾生。先見身中。後",
    "T48n2016_083:0876a20": "觀外物。縱不能見心肝脾胃。爪生髮長。筋轉",
    "T48n2016_083:0876a21": "脈搖。誠合明了。如何不知。必不內知。云何知",
    "T48n2016_083:0876a22": "外。是故應知。汝言覺了能知之心。住在身內。",
    "T48n2016_083:0876a23": "無有是處。阿難稽首而白佛言。我聞如來如",
    "T48n2016_083:0876a24": "是法音。悟知我心實居身外。所以者何。譬如",
    "T48n2016_083:0876a25": "燈光然於室中。是燈必能先照室內。從其室",
    "T48n2016_083:0876a26": "門。後及庭際。一切眾生不見身中。獨見身外。",
    "T48n2016_083:0876a27": "亦如燈光。居在室外。不能照室。是義必明。將",
    "T48n2016_083:0876a28": "無所惑。同佛了義。得無妄耶。佛告阿難。是諸",
    "T48n2016_083:0876a29": "比丘。適來從我室羅筏城。循乞摶食。歸祇陀",
    "T48n2016_083:0876b01": "林。我已宿齋。汝觀比丘。一人食時諸人飽不。",
    "T48n2016_083:0876b02": "阿難答言。不也。世尊。何以故。是比丘雖阿羅",
    "T48n2016_083:0876b03": "漢。軀命不同。云何一人能令眾飽。佛告阿難。",
    "T48n2016_083:0876b04": "若汝覺了知見之心。實在身外。身心相外。自",
    "T48n2016_083:0876b05": "不相干。則心所知。身不能覺。覺在身際。心不",
    "T48n2016_083:0876b06": "能知。我今示汝兜羅綿手。汝眼見時。心分別",
    "T48n2016_083:0876b07": "不。阿難答言。如是。世尊。佛告阿難。若相知者。",
    "T48n2016_083:0876b08": "云何在外。是故應知。汝言覺了能知之心。住",
    "T48n2016_083:0876b09": "在身外。無有是處。阿難白佛言。世尊。如佛所",
    "T48n2016_083:0876b10": "言。不見內故。不居身內。身心相知。不相離故。",
    "T48n2016_083:0876b11": "不在身外。我今思惟。知在一處。佛言。處今何",
    "T48n2016_083:0876b12": "在。阿難言。此了知心。既不知內而能見外。如",
    "T48n2016_083:0876b13": "我思忖。潛伏根裏。猶如有人取&#x7460;璃&#x6900;合其",
    "T48n2016_083:0876b14": "兩眼。雖有物合而不留礙。彼根隨見隨即分",
    "T48n2016_083:0876b15": "別。然我覺了能知之心。不見內者。為在根故。",
    "T48n2016_083:0876b16": "分明矚外無障礙者。潛根內故。佛告阿難。如",
    "T48n2016_083:0876b17": "汝所言。潛根內者。猶如&#x7460;璃。彼人當以&#x7460;璃",
    "T48n2016_083:0876b18": "籠眼當見山河。見&#x7460;璃不。如是。世尊。是人當",
    "T48n2016_083:0876b19": "以&#x7460;璃籠眼。實見&#x7460;璃。佛告阿難。汝心若同",
    "T48n2016_083:0876b20": "&#x7460;璃合者。當見山河。何不見眼。若見眼者。眼",
    "T48n2016_083:0876b21": "即同境。不得成隨。若不能見。云何說言。此了",
    "T48n2016_083:0876b22": "知心。潛在根內。如&#x7460;璃合。是故應知。汝言覺",
    "T48n2016_083:0876b23": "了能知之心。潛伏根裏。如&#x7460;璃合。無有是處。",
    "T48n2016_083:0876b24": "阿難白佛言。世尊。我今又作如是思惟。是眾",
    "T48n2016_083:0876b25": "生身。腑藏在中。竅穴居外。有藏則闇。有竅則",
    "T48n2016_083:0876b26": "明。今我對佛。開眼見明。名為見外。閉眼見闇。",
    "T48n2016_083:0876b27": "名為見內。是義云何。佛告阿難。汝當閉眼見",
    "T48n2016_083:0876b28": "闇之時。此闇境界。為與眼對。為不對眼。若與",
    "T48n2016_083:0876b29": "眼對。闇在眼前。云何成內。若成內者。居暗室",
    "T48n2016_083:0876c01": "中無日月燈。此室闇中皆汝焦腑。若不對者。",
    "T48n2016_083:0876c02": "云何成見。若離外見內對所成。合眼見闇。名",
    "T48n2016_083:0876c03": "為身中。開眼見明。何不見面。若不見面。內對",
    "T48n2016_083:0876c04": "不成。見面若成。此了知心。及與眼根乃在虛",
    "T48n2016_083:0876c05": "空。何成在內。若在虛空。自非汝體。即應如來",
    "T48n2016_083:0876c06": "今見汝面。亦是汝身。汝眼已知。身合非覺。必",
    "T48n2016_083:0876c07": "汝執言身眼兩覺。應有二知。即汝一身應成",
    "T48n2016_083:0876c08": "兩佛。是故應知。汝言見闇。名見內者。無有是",
    "T48n2016_083:0876c09": "處。阿難言。我常聞佛開示四眾。由心生故種",
    "T48n2016_083:0876c10": "種法生。由法生故種種心生。我今思惟。即思",
    "T48n2016_083:0876c11": "惟體。實我心性。隨所合處。心則隨有。亦非內",
    "T48n2016_083:0876c12": "外中間三處。佛告阿難。汝今說言。由法生故",
    "T48n2016_083:0876c13": "種種法生。隨所合處心隨有者。是心無體。則",
    "T48n2016_083:0876c14": "無所合。若無有體而能合者。則十九界因七",
    "T48n2016_083:0876c15": "塵合。是義不然。若有體者。如汝以手自挃其",
    "T48n2016_083:0876c16": "體。汝所知心。為復內出。為從外入。若復內出。",
    "T48n2016_083:0876c17": "還見身中。若從外來。先合見面。阿難言。見是",
    "T48n2016_083:0876c18": "其眼。心知非眼。為見非義。佛言。若眼能見。汝",
    "T48n2016_083:0876c19": "在室中門能見不。則諸已死尚有眼存。應皆",
    "T48n2016_083:0876c20": "見物。若見物者。云何名死。阿難。又汝覺了能",
    "T48n2016_083:0876c21": "知之心。若必有體。為復一體。為有多體。今在",
    "T48n2016_083:0876c22": "汝身。為復遍體。為不遍體。若一體者。則汝以",
    "T48n2016_083:0876c23": "手挃一支時。四支應覺。若咸覺者。挃應無在。",
    "T48n2016_083:0876c24": "若挃有所。則汝一體自不能成。若多體者。則",
    "T48n2016_083:0876c25": "成多人。何體為汝。若遍體者。同前所挃。若不",
    "T48n2016_083:0876c26": "遍者。當汝觸頭。亦觸其足。頭有所覺。足應無",
    "T48n2016_083:0876c27": "知。今汝不然。是故應知。隨所合處。心則隨有。",
    "T48n2016_083:0876c28": "無有是處。阿難白佛言。世尊。我亦聞佛。與文",
    "T48n2016_083:0876c29": "殊等諸法王子。談實相時。世尊。亦言。心不在",
    "T48n2016_083:0877a01": "內。亦不在外。如我思惟。內無所見。外不相知。",
    "T48n2016_083:0877a02": "內無知故。在內不成。身心相知。在外非義。今",
    "T48n2016_083:0877a03": "相知故。復內無見。當在中間。佛言。汝言中間。",
    "T48n2016_083:0877a04": "中必不迷。非無所在。今汝推中。中何為在。為",
    "T48n2016_083:0877a05": "復在處。為當在身。若在身者。在邊非中。在中",
    "T48n2016_083:0877a06": "同內。若在處者。為有所表。為無所表。無表同",
    "T48n2016_083:0877a07": "無。表則無定。何以故。如人以表表為中時。東",
    "T48n2016_083:0877a08": "看則西。南觀成北。表體既混。心應雜亂。阿難",
    "T48n2016_083:0877a09": "言。我所說中。非此二種。如世尊言。眼色為緣。",
    "T48n2016_083:0877a10": "生於眼識。眼有分別。色塵無知。識生其中。則",
    "T48n2016_083:0877a11": "為心在。佛言。汝心若在根塵之中。此之心體。",
    "T48n2016_083:0877a12": "為復兼二。為不兼二。若兼二者。物體雜亂。物",
    "T48n2016_083:0877a13": "非體知。成敵兩立。云何為中。兼二不成。非知",
    "T48n2016_083:0877a14": "不知。即無體性。中何為相。是故應知當在中",
    "T48n2016_083:0877a15": "間。無有是處。阿難白佛言。世尊。我昔見佛。與",
    "T48n2016_083:0877a16": "大目連。須菩提。富樓那。舍利弗。四大弟子。共轉",
    "T48n2016_083:0877a17": "法輪。常言覺知分別心性。既不在內。亦不在",
    "T48n2016_083:0877a18": "外。不在中間。俱無所在。一切無著。名之為心。",
    "T48n2016_083:0877a19": "則我無著。名為心不。佛告阿難。汝言覺知分",
    "T48n2016_083:0877a20": "別心性。俱無在者。世間虛空水陸飛行。諸所",
    "T48n2016_083:0877a21": "物像。名為一切。汝不著者。為在為無。無則同",
    "T48n2016_083:0877a22": "於龜毛兔角。云何不著。有不著者。不可名無。",
    "T48n2016_083:0877a23": "無相則無。非無則相。相有則在。云何無著。是",
    "T48n2016_083:0877a24": "故應知。一切無著。名覺知心。無有是處。如上",
    "T48n2016_083:0877a25": "所推。即今生滅身中。妄心無寄。現量所知。分",
    "T48n2016_083:0877a26": "明無惑。可謂頓悟真心。直了無生矣。",
    "T48n2016_083:0877a27": "宗鏡錄卷第八十三"
}