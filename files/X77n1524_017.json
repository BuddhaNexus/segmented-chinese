{
    "X77n1524_017:0489c17": "補續高僧傳卷第十七",
    "X77n1524_017:0489c19": "吳門華山寺沙門 明河 撰",
    "X77n1524_017:0489c20": "明律篇",
    "X77n1524_017:0489c21": "宋 柳律師．圓覺律師傳",
    "X77n1524_017:0489c22": "[0489c22] 柳律師者。是蓋持律而苦行者也。蜀開縣大覺寺。有",
    "X77n1524_017:0489c23": "柳律師行&#x7891;剝落。其剝落未盡者。猶可摹而為言。師",
    "X77n1524_017:0489c24": "名法本。臨江鄉人。自幼神秀&#x9834;異。父母惟師一子。尤",
    "X77n1524_017:0490a01": "愛重之。甫七歲。舉動如成人。一日忽告父母曰。兒久",
    "X77n1524_017:0490a02": "處塵寰。俗緣未釋。今欲棄僧為僧。願二親莫以兒為",
    "X77n1524_017:0490a03": "念。父母苦止之。繼之以泣。師乃絕粒不食。父母懼。姑",
    "X77n1524_017:0490a04": "從之。遂削髮。入山絕跡。不踵家門。勤修苦行。日夕不",
    "X77n1524_017:0490a05": "輟。年及十五。經律論藏。無不該覽。遠近咸瞻禮之。常",
    "X77n1524_017:0490a06": "處厚。與師為方外交。時就請教。年九十九。一日告眾",
    "X77n1524_017:0490a07": "曰。緣業殆盡。吾將西歸。汝輩宜自勉。端坐而化。",
    "X77n1524_017:0490a08": "[0490a08] 圓覺律師。德明者。住金陵能仁寺。際遇太宗召見。賜",
    "X77n1524_017:0490a09": "紫衣并御容。及羅漢像以歸。律聲振江以南。求法人",
    "X77n1524_017:0490a10": "望之而歸。真宗嗣位。復贈以詩章。有精勤演律達真",
    "X77n1524_017:0490a11": "風。釋子南禪道少同之句。二師道行。在當時必表表",
    "X77n1524_017:0490a12": "一方。竟爾失傳。僅於斷鐫殘刻間得其名。不得言其",
    "X77n1524_017:0490a13": "詳也。惜哉。",
    "X77n1524_017:0490a14": "了興傳",
    "X77n1524_017:0490a15": "[0490a15] 了興。平陽萬全鄉人。宋氏子。髫年棄俗具戒。後歷參",
    "X77n1524_017:0490a16": "諸方。有聞於荊溪尋公。遵戒律務勤勇。頗多異&#x8FF9;。每",
    "X77n1524_017:0490a17": "[言*奉]誦經。有虎伏案下而聽。或猿獻果鳥送花。會官築",
    "X77n1524_017:0490a18": "垂楊埭。祭用牛。牛銜刀奔至師所。逐者踵至。師解袈",
    "X77n1524_017:0490a19": "裟付之曰。第條拆散置。埭址可固。勿用牛也。已而果",
    "X77n1524_017:0490a20": "然。牛放山中。時院將興塔。師謂牛曰。汝能為我鍊泥",
    "X77n1524_017:0490a21": "乎。牛俛首受役。塔成七日而牛死。師曰。牛已生善道",
    "X77n1524_017:0490a22": "矣。天禧改元。師坐逝。偈曰。不願生天及淨國。祇明心",
    "X77n1524_017:0490a23": "地本圓常。毗盧妙性非來去。耀古騰今遍十方。經七",
    "X77n1524_017:0490a24": "日。目光&#x70F1;然如生。",
    "X77n1524_017:0490b01": "遼 法均(附裕窺)",
    "X77n1524_017:0490b02": "[0490b02] 法均。族里失詳。蘭茁潛幽。珠英秘潤。人莫之知。唯京",
    "X77n1524_017:0490b03": "西紫金寺非辱律師異之。收為童子。究律學謹持犯。",
    "X77n1524_017:0490b04": "得性自然。非矯揉也。雖行在毗尼。而志尚禪悅。尋師",
    "X77n1524_017:0490b05": "求指決者十餘年。封被危坐。切甚頭然。似有發明者。",
    "X77n1524_017:0490b06": "清寧中。被徵較定諸家章抄。或有豔之謀為代者。師",
    "X77n1524_017:0490b07": "力求退。與息貪競。時議多之。道聲遐震。授紫方袍師",
    "X77n1524_017:0490b08": "號。久之。歸隱馬鞍山。遠邇把其清風。咸雍間。上以金",
    "X77n1524_017:0490b09": "臺僧務繁劇。須才德並茂者。錄其事。僉以非師不可。",
    "X77n1524_017:0490b10": "命亟下。雖欲退辭。不可得也。當是戒壇肇闢。來集如",
    "X77n1524_017:0490b11": "雲。師為大和尚。儼臨萬眾。雖遐荒絕域。&#x5190;險輕生。自",
    "X77n1524_017:0490b12": "萬里而來。冀一瞻慈範。一領音教。如獲至寶而還。似",
    "X77n1524_017:0490b13": "有神物告語而然者。遼主渴思一見。上待以師禮。后",
    "X77n1524_017:0490b14": "妃以下。皆展接足之敬。特旨。授崇祿大夫守司空。并",
    "X77n1524_017:0490b15": "傳戒大師之號。寵以詩章。有行高峰頂松千尺。戒淨",
    "X77n1524_017:0490b16": "天心月一輪之句。其見重如此。後屢應巨剎。一以弘",
    "X77n1524_017:0490b17": "戒為事。所至之處。士女塞涂。皆罷市輟耕。忘饑與渴。",
    "X77n1524_017:0490b18": "遞求瞻禮之弗暇。一如利欲之相誘。總計前後。領戒",
    "X77n1524_017:0490b19": "稱弟子者。至五百萬餘。飯僧之數稱是。其餘因聞而",
    "X77n1524_017:0490b20": "施。觸目之為。籌草木不盡義。孳孳焉。&#x751E;若弗逮。惟恐",
    "X77n1524_017:0490b21": "人之知也。勞而感疾。雖食飲罕御。而進力靡懈。曉示",
    "X77n1524_017:0490b22": "學眾。諄諄以務戒為言。以大康元年三月四日。怡然",
    "X77n1524_017:0490b23": "別眾而逝。世壽五十五。僧臘三十九。訃聞。遼主悼歎。",
    "X77n1524_017:0490b24": "命太&#x751E;卿楊溫嶠。董後事。七眾哀號。如失恃怙。茶毗",
    "X77n1524_017:0490c01": "收靈骨。塔於方丈之右。或弔之以詞曰。出薊門兮西",
    "X77n1524_017:0490c02": "觀。目巖岫兮巑岏。伊萬庳兮參差。何獨尊兮馬鞍。非",
    "X77n1524_017:0490c03": "以其下兮舊有人耶。神燈發燄兮古玉絕瑕。傳佛戒",
    "X77n1524_017:0490c04": "兮警聾瞶。提金剛兮懾魔外。高闢度門兮遠邇雲奔。",
    "X77n1524_017:0490c05": "利見龍德兮來儀帝閽。師子一吼兮天&#x9A18;去豆。上下",
    "X77n1524_017:0490c06": "交孚兮如鳥破鷇。梵音晝宣兮宸章夕吟。歎師德無",
    "X77n1524_017:0490c07": "既兮懸懸千古之心。[0490c07] 師即世。繼其道者。曰裕窺。裕窺",
    "X77n1524_017:0490c08": "不知何處人。守德嚴戒。有師之風。遼主嘉之。仍襲傳",
    "X77n1524_017:0490c09": "戒大師。賜崇祿大夫簡較太尉。提點天慶寺。并賜御",
    "X77n1524_017:0490c10": "製菩提心戒本。命開戒壇。說戒一如師在日。年七十",
    "X77n1524_017:0490c11": "而化。窺性退讓。每事不欲上人。勸人完慈止殺。漁者",
    "X77n1524_017:0490c12": "焚網更業數十家。奏罷獵地。置義倉。備凶歲者數處。",
    "X77n1524_017:0490c13": "方說戒時。有食魚者。肉上現光氣。其人懼而茹素。&#x751E;",
    "X77n1524_017:0490c14": "過黑&#x6830;野。有童子牧牛。牛見窺至。跪而迎之。其主。即",
    "X77n1524_017:0490c15": "以其牛并童子為奉。中年亦預僧務。僧以事至窺。先",
    "X77n1524_017:0490c16": "好語誘掖。終於無訟。其人辭謝。仍以念珠一串付之。",
    "X77n1524_017:0490c17": "歉歲&#x751E;抵紫金寺。賑飢人饘粥。或告爨下乏水。窺以",
    "X77n1524_017:0490c18": "杖擿地。掘尺餘得甘注。暨終事取足。窺既去。水亦隨",
    "X77n1524_017:0490c19": "竭。此窺跡之概爾。窺如是師。可勿詳而悉矣。",
    "X77n1524_017:0490c20": "金 悟敏．悟銖二傳戒大師傳",
    "X77n1524_017:0490c21": "[0490c21] 悟敏。臨潢孫氏子。幼聰警。十四著掃塔衣事佛。時普",
    "X77n1524_017:0490c22": "賢大師。以有道徵見而奇之。錄為弟子。&#x643A;之入京。貌",
    "X77n1524_017:0490c23": "重言謙。洒掃應對。甚得其職。王公大人。為加賞識。受",
    "X77n1524_017:0490c24": "經於師。宏軸巨卷。他人讀之。浹旬僅能周。敏一日而",
    "X77n1524_017:0491a01": "畢。洎普賢示寂。從法兄裕景習業。通唯識論。對眾析",
    "X77n1524_017:0491a02": "義。辯若湧泉。宿學碩德。無不歎息以為不可及。敏未",
    "X77n1524_017:0491a03": "&#x751E;以是自多。遠近爭挽說法。不顧而去。謁通理策公。",
    "X77n1524_017:0491a04": "又見寂炤感公。密受指迪。所資益深。黜聰明墮肢體",
    "X77n1524_017:0491a05": "者。又十年。而後出世。禪以自悅。戒以攝人。普賢為戒",
    "X77n1524_017:0491a06": "壇宗師第一世。普賢傳窺。窺沒而傳敏。為第三世。錫",
    "X77n1524_017:0491a07": "紫服師號。所度之眾。不減於乃祖若父。復得悟銖而",
    "X77n1524_017:0491a08": "傳焉。繩繩不絕。律座益尊。皇統元年入寂。壽八十五。",
    "X77n1524_017:0491a09": "夏六十五。敏天資渾厚。不事雕琢。護戒如珠。微細無",
    "X77n1524_017:0491a10": "越。且尚賢務施。至老無倦。主大道場。凡二十二處。稟",
    "X77n1524_017:0491a11": "戒者。逮五百萬。靜定之外。課誦行持。皆有常數。或疑",
    "X77n1524_017:0491a12": "以道雜。敏笑曰。八萬法門。皆吾心之用。何雜之有。既",
    "X77n1524_017:0491a13": "化。茶毗&#x70DF;凝成雲。五色相映。舍利若小珠。&#x5010;一&#x5010;多。",
    "X77n1524_017:0491a14": "或相倍蓰。人爭取而寶之。異哉。是亦戒光之驗爾。",
    "X77n1524_017:0491a15": "[0491a15] 悟銖。字子平。臨潢何氏子。父椿。保信軍節度使。有令",
    "X77n1524_017:0491a16": "名。椿五子。銖當第三。娠時母不御肉味。既誕。過中不",
    "X77n1524_017:0491a17": "乳。七歲學詩書。聰慧過人。年十五懇出家。父母不許。",
    "X77n1524_017:0491a18": "遂不食。或諭其父母曰。宦達雖人世美事。乃或德不",
    "X77n1524_017:0491a19": "稱其位。福不加乎民。徒貪饕貴富於隙駒之間。違真",
    "X77n1524_017:0491a20": "失性。何益於身心。從其志可。因禮白霫太尉傳戒大",
    "X77n1524_017:0491a21": "師。執弟子之役。受具戒。通諸經論。精旨妙義。出老師",
    "X77n1524_017:0491a22": "宿學上。復見佛覺禪師於龍泉萬笏山。自是宗說無",
    "X77n1524_017:0491a23": "礙。化行平灤涿易間。開圓覺楞嚴。二十餘席。人趣奉",
    "X77n1524_017:0491a24": "法音。如佛在世。皇統間。授中都右街僧錄。賜號文悟",
    "X77n1524_017:0491b01": "大師。尋告退歸鞍山。大興土木。了前人未竟之業。於",
    "X77n1524_017:0491b02": "殿西北隅。作涅槃堂。曰吾蛻於是。以金亮貞元二年",
    "X77n1524_017:0491b03": "入寂。戒傳於圓拱。銖平生多異跡。宿村寺。適洪水發。",
    "X77n1524_017:0491b04": "餘屋盡壞。獨坐室屹然。當升壇說戒。空中現五色霞。",
    "X77n1524_017:0491b05": "霞中列蓮華無數。坐處隱然有光。迫近則無。尤留心",
    "X77n1524_017:0491b06": "唯識。每發願上生。曰。慈尊一生補處。吾欲從之細窮",
    "X77n1524_017:0491b07": "法相耳。闍維。舍利盈掬。徒眾建窣堵波。藏焉。",
    "X77n1524_017:0491b08": "賈菩薩傳",
    "X77n1524_017:0491b09": "[0491b09] 廣恩和尚。順德路洺水賈氏子。元初祝髮。為開元寺",
    "X77n1524_017:0491b10": "僧。其師亦知識。訓督頗嚴。師至性過人。安納凄緊。不",
    "X77n1524_017:0491b11": "見色詞小異。勤勤汲汲。唯恐不得師心。及受具為大",
    "X77n1524_017:0491b12": "僧。振錫遠游。參見名山老宿。精進勇猛。所過有去後",
    "X77n1524_017:0491b13": "之思。且戒行嚴謹。少言語。慎舉動。三業肅然。六時如",
    "X77n1524_017:0491b14": "一時。兵馬大元帥路通鎮臨。清信向佛乘。建淨土寺。",
    "X77n1524_017:0491b15": "請師居之。人無貴賤遠近。爭致檀貲。金碧輝煥。如天",
    "X77n1524_017:0491b16": "成地涌。以師道風有素。所歸翕然。故不待號召而至。",
    "X77n1524_017:0491b17": "策勉而成也。一日元帥。願聞淨土之說。師曰。心體自",
    "X77n1524_017:0491b18": "淨。雜用濁之。用若能一。是名著體。體即淨心。心外無",
    "X77n1524_017:0491b19": "二。土淨心淨。其理無二。通聞歎服曰。可謂要言不煩。",
    "X77n1524_017:0491b20": "表聞於朝。賜號護國興理大師賈法宗大菩薩。",
    "X77n1524_017:0491b21": "光教律師法聞傳",
    "X77n1524_017:0491b22": "[0491b22] 法聞。陝西嚴氏子。楚莊王之裔。以諡為姓。避漢諱嚴。",
    "X77n1524_017:0491b23": "代莊也。師七歲。事禪德輝公。十有五薙染。二十受具",
    "X77n1524_017:0491b24": "戒。游汴汝河洛間。甚久。從大德溫公。學法華。般若。唯",
    "X77n1524_017:0491c01": "識。因明。及四分律。溫以師任重道遠。託以弘傳之寄。",
    "X77n1524_017:0491c02": "因對佛。灼肌然指。庸表克誠。又刺血書經。隱臺山。不",
    "X77n1524_017:0491c03": "踰閫者六年。讀大藏經五千卷三過。行業大進。帝師",
    "X77n1524_017:0491c04": "聞師說法。顧謂其徒曰。孰謂漢地乃有此人耶。未幾",
    "X77n1524_017:0491c05": "輝致書。勗以兼善無忘鄉梓。師遂抗錫而西。既至。耆",
    "X77n1524_017:0491c06": "老驩呼曰。吾鄉之人。得所師而承教矣。尋以安西王",
    "X77n1524_017:0491c07": "命。居城南之義善寺。唐初。神僧杜順。示&#x8FF9;地也。道大",
    "X77n1524_017:0491c08": "振。天子聞之。被徵。詔居大原教寺。授榮祿大夫大司",
    "X77n1524_017:0491c09": "徒。遷普慶蘭若。加開府儀同三司大司徒銀章一品。",
    "X77n1524_017:0491c10": "賜遼世金書戒本。王公大臣。皆仰止高風。猶景星鳳",
    "X77n1524_017:0491c11": "凰。無不從師受教者。延祐四年三月。跏趺而逝。以聞。",
    "X77n1524_017:0491c12": "上惻然。賜幣數萬緡以葬。詔大臣護喪。有司備儀衛",
    "X77n1524_017:0491c13": "旌蓋送之。世壽五十八。僧臘四十三。",
    "X77n1524_017:0491c14": "清涼信明傳(印寶附)",
    "X77n1524_017:0491c15": "[0491c15] 信明。字真覺。五臺清涼&#x7583;高氏子。依本山清涼寺正",
    "X77n1524_017:0491c16": "洪長老削染。年十四業講有聲。二十四受大戒。述論",
    "X77n1524_017:0491c17": "弘贊戒章。又著盂蘭等鈔。發義精朗。甚為時輩傳誦。",
    "X77n1524_017:0491c18": "加以行門自嚴。誦戒讀經。殊無少怠。元主召見。法沁",
    "X77n1524_017:0491c19": "宸衷。賜號興國大師。授僧統之職。勉應之。非所願也。",
    "X77n1524_017:0491c20": "後從慶壽海雲和尚。咨決心要。頗有省發。然不以得",
    "X77n1524_017:0491c21": "所解而廢所行。益自督厲。戒光高顯。于時無兩。自貴",
    "X77n1524_017:0491c22": "戚以下。至士庶人。從師受菩薩戒者甚夥。化風被河",
    "X77n1524_017:0491c23": "朔矣。六十九示寂。獲舍利無數。正覺寺有遺行&#x7891;。存",
    "X77n1524_017:0491c24": "焉。",
    "X77n1524_017:0492a01": "[0492a01] 榆次。有印寶者。亦戒行僧也。四方多請住持弗應。七",
    "X77n1524_017:0492a02": "十歲坐亡。火化。烈燄中。有金光透出。舍利如雨。眼舌",
    "X77n1524_017:0492a03": "不壞。後有人。見於黃蘆嶺。騎白驢而行。",
    "X77n1524_017:0492a04": "惠汶律師傳",
    "X77n1524_017:0492a05": "[0492a05] 惠汶。歸德之偃武人也。驅烏之歲。依耆宿釭公為童",
    "X77n1524_017:0492a06": "侍。二十。從大德溫公。受菩薩戒。嗣法壇主恩公。既而",
    "X77n1524_017:0492a07": "行業日隆。道益著。從學者益眾。佛制。凡為苾&#x84AD;。雖大",
    "X77n1524_017:0492a08": "節不虧。而細行必謹。非法不眼。非時不食。居處動作。",
    "X77n1524_017:0492a09": "皆有軌則。所以戒昏墯而防逸德也。師守護嚴謹。雞",
    "X77n1524_017:0492a10": "鳴而興。坐以待旦。乾乾終日。惟佛是念。雖道行旅宿。",
    "X77n1524_017:0492a11": "三衣一&#x9262;。必與身俱。制行甚高。而無矯飾之節。操存",
    "X77n1524_017:0492a12": "雖固。而無詭激之跡。是以而言人莫不信。動而人莫",
    "X77n1524_017:0492a13": "不敬。兩河之間。三監舊邑。從化者。&#x8462;以萬數。緇素相",
    "X77n1524_017:0492a14": "率。而求戒法者。憧憧接&#x8FF9;於途。承一訓言。無不懽心",
    "X77n1524_017:0492a15": "感戴。說法數十餘年。升壇授戒。四十餘會。大臣接以",
    "X77n1524_017:0492a16": "師敬之禮。至順三年示寂。年七十有三。"
}