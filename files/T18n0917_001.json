{
    "T18n0917_001:0942b27": "無畏三藏禪要(海仁睿)",
    "T18n0917_001:0942b29": "中天竺摩伽陀國王舍城那爛陀竹林寺三",
    "T18n0917_001:0942c01": "藏沙門諱輸波迦羅。唐言善無畏。剎利種",
    "T18n0917_001:0942c02": "豪貴族。共嵩岳會善寺大德禪師敬賢和",
    "T18n0917_001:0942c03": "上。對論佛法。略敘大乘旨要。頓開眾生心",
    "T18n0917_001:0942c04": "地令速悟道。及受菩薩戒。羯磨儀軌。序之",
    "T18n0917_001:0942c05": "如左。",
    "T18n0917_001:0942c06": "夫欲入大乘法者。先須發無上菩提心受大",
    "T18n0917_001:0942c07": "菩薩戒身器清淨。然後受法。略作十一門分",
    "T18n0917_001:0942c08": "別。",
    "T18n0917_001:0942c09": "第一發心門　第二供養門　第三懺悔門",
    "T18n0917_001:0942c10": "　第四歸依門　第五發菩提心門　第六問遮",
    "T18n0917_001:0942c11": "難門　第七請師門　第八羯磨門　第九結",
    "T18n0917_001:0942c12": "界門　第十修四攝門　第十一十重戒門",
    "T18n0917_001:0942c13": "第一發心門",
    "T18n0917_001:0942c14": "弟子某甲等。歸命十方一切諸佛諸大菩薩",
    "T18n0917_001:0942c15": "大菩提心。為大導師。能令我等離諸惡趣。能",
    "T18n0917_001:0942c16": "示人天大涅槃路。是故我今至心頂禮。",
    "T18n0917_001:0942c17": "第二供養門(次應教令運心。遍想十方諸佛。及無邊",
    "T18n0917_001:0942c18": "世界。微塵剎海。恒沙諸佛菩薩。想自身於一一佛前。頂禮讚歎供養之)",
    "T18n0917_001:0942c19": "弟子某甲等。十方世界所有一切最勝上妙。",
    "T18n0917_001:0942c20": "香華旛蓋種種勝事。供養諸佛及諸菩薩大",
    "T18n0917_001:0942c21": "菩提心。我今發心盡未來際。至誠供養至心",
    "T18n0917_001:0942c22": "頂禮。",
    "T18n0917_001:0942c23": "第三懺悔門",
    "T18n0917_001:0942c24": "弟子某甲。自從過去無始已來。乃至今日。",
    "T18n0917_001:0942c25": "貪瞋癡等一切煩惱。及忿恨等諸隨煩惱。",
    "T18n0917_001:0942c26": "惱亂身心廣造一切諸罪。身業不善殺盜邪",
    "T18n0917_001:0942c27": "婬。口業不善妄言綺語惡口兩舌。意業不善",
    "T18n0917_001:0942c28": "貪瞋邪見。一切煩惱無始相續纏染身心。令",
    "T18n0917_001:0942c29": "身口意造罪無量。或殺父母。殺阿羅漢。出佛",
    "T18n0917_001:0943a01": "身血。破和合僧。毀謗三寶。打縛眾生。破齋",
    "T18n0917_001:0943a02": "破戒。飲酒噉肉。如是等罪。無量無邊不可",
    "T18n0917_001:0943a03": "憶知。今日誠心發露懺悔。一懺已後永斷相",
    "T18n0917_001:0943a04": "續更不敢作。唯願十方一切諸佛諸大菩薩",
    "T18n0917_001:0943a05": "加持護念。能令我等罪障消滅。至心頂禮。",
    "T18n0917_001:0943a06": "第四歸依門",
    "T18n0917_001:0943a07": "弟子某甲。始從今身乃至當坐菩提道場。歸",
    "T18n0917_001:0943a08": "依如來無上三身。歸依方廣大乘法藏。歸依",
    "T18n0917_001:0943a09": "一切不退菩薩僧。惟願十方一切諸佛諸大",
    "T18n0917_001:0943a10": "菩薩。證知我等。至心頂禮。",
    "T18n0917_001:0943a11": "第五發菩提心門",
    "T18n0917_001:0943a12": "弟子某甲。始從今身乃至當坐菩提道場。",
    "T18n0917_001:0943a13": "誓願發無上大菩提心。",
    "T18n0917_001:0943a14": "　眾生無邊誓願度　　福智無邊誓願集",
    "T18n0917_001:0943a15": "　法門無邊誓願學　　如來無邊誓願仕",
    "T18n0917_001:0943a16": "　無上佛道誓願成",
    "T18n0917_001:0943a17": "今所發心。復當遠離我法二相。顯明本覺真",
    "T18n0917_001:0943a18": "如。平等正智現前得善巧智。具足圓滿普賢",
    "T18n0917_001:0943a19": "之心。唯願十方一切諸佛諸大菩薩。證知我",
    "T18n0917_001:0943a20": "等。至心懺悔。",
    "T18n0917_001:0943a21": "第六問遮難門",
    "T18n0917_001:0943a22": "先問。若有犯七逆罪者。師不應與授戒。應教",
    "T18n0917_001:0943a23": "懺悔。須七日二七日乃至七七日。復至一年",
    "T18n0917_001:0943a24": "懇到懺悔須現好相。若不見好相。受戒亦不",
    "T18n0917_001:0943a25": "得戒。諸佛子汝等。從生已來。不殺父耶(有輕犯者。",
    "T18n0917_001:0943a26": "應須首罪。必不隱藏。得大罪報。乃至彼等犯者亦爾。無犯者答無)。",
    "T18n0917_001:0943a27": "汝等不殺母耶。不出佛身血耶。不殺阿羅漢",
    "T18n0917_001:0943a28": "耶。不殺和尚耶。不殺阿闍梨耶。不破和合",
    "T18n0917_001:0943a29": "僧耶。汝等若犯如上七逆罪者。應須對眾發",
    "T18n0917_001:0943b01": "露懺悔。不得覆藏。必墮無間受無量苦。若依",
    "T18n0917_001:0943b02": "佛教發露懺悔者。必得重罪消滅得清淨身。",
    "T18n0917_001:0943b03": "入佛智慧速證無上正等菩提。若不犯者但",
    "T18n0917_001:0943b04": "自答無。諸佛子等。汝從今日乃至當坐菩",
    "T18n0917_001:0943b05": "提道場。能精勤受持一切諸佛諸大菩薩。最",
    "T18n0917_001:0943b06": "勝最上大律儀戒否。此名所謂三聚淨戒。攝",
    "T18n0917_001:0943b07": "律儀戒。攝善法戒。饒益有情戒。汝等從今身",
    "T18n0917_001:0943b08": "乃至成佛。於其中間誓不犯能持否(答能)。",
    "T18n0917_001:0943b09": "於其中間。不捨離三聚淨戒四弘誓願能持",
    "T18n0917_001:0943b10": "否(答能)既發菩提心受菩薩戒。惟願十方一",
    "T18n0917_001:0943b11": "切諸佛大菩薩。證明我等加持我等。令我永",
    "T18n0917_001:0943b12": "不退轉。至心頂禮。",
    "T18n0917_001:0943b13": "第七請師門",
    "T18n0917_001:0943b14": "弟子某甲等。奉請十方一切諸佛及諸菩薩。",
    "T18n0917_001:0943b15": "觀世音菩薩。彌勒菩薩。虛空藏菩薩。普賢菩",
    "T18n0917_001:0943b16": "薩。執金剛菩薩。文殊師利菩薩。金剛藏菩薩。",
    "T18n0917_001:0943b17": "除蓋障菩薩。及餘一切大菩薩眾。憶昔本願。",
    "T18n0917_001:0943b18": "來降道場。證明我等。至心頂禮。弟子(某甲)奉",
    "T18n0917_001:0943b19": "請釋迦牟尼佛。為和上。奉請文殊師利。為羯",
    "T18n0917_001:0943b20": "磨阿闍梨。奉請十方諸佛。為證戒師。奉請一",
    "T18n0917_001:0943b21": "切菩薩摩訶薩。為同學法侶。唯願諸佛諸大",
    "T18n0917_001:0943b22": "菩薩慈悲故。哀受我請。至心頂禮。",
    "T18n0917_001:0943b23": "第八羯磨門",
    "T18n0917_001:0943b24": "諸佛子諦聽。今為汝等羯磨授戒。正是得戒",
    "T18n0917_001:0943b25": "之時。至心諦聽羯磨文。",
    "T18n0917_001:0943b26": "十方三世一切諸佛諸大菩薩。慈悲憶念。此",
    "T18n0917_001:0943b27": "諸佛子。始從今日。乃至當坐菩提道場。受學",
    "T18n0917_001:0943b28": "過去現在未來一切諸佛菩薩淨戒。所謂攝",
    "T18n0917_001:0943b29": "律儀戒。攝善法戒。饒益有情戒。此三淨戒具",
    "T18n0917_001:0943c01": "足受持(如是至三)至心頂禮。",
    "T18n0917_001:0943c02": "第九結戒門",
    "T18n0917_001:0943c03": "諸佛子等。始從今日。乃至當證無上菩提。當",
    "T18n0917_001:0943c04": "具足受持諸佛菩薩淨戒。今受淨戒竟。是事",
    "T18n0917_001:0943c05": "如是持(如是至三)至心頂禮。",
    "T18n0917_001:0943c06": "第十修四攝門",
    "T18n0917_001:0943c07": "諸佛子等。如上已發菩提心。具菩薩戒已。然",
    "T18n0917_001:0943c08": "應修四攝法及十重戒。不應虧犯。其四攝者。",
    "T18n0917_001:0943c09": "所謂布施愛語利行同事。為欲調伏無始慳",
    "T18n0917_001:0943c10": "貪。及饒益眾生故應行布施。為欲調伏瞋",
    "T18n0917_001:0943c11": "恚憍慢煩惱。及利益眾生故應行愛語。為欲",
    "T18n0917_001:0943c12": "饒益眾生。及滿本願故應修利行。為欲親近",
    "T18n0917_001:0943c13": "大善知識。及令善心無間斷故應行同事(如是四法",
    "T18n0917_001:0943c14": "此修行處)。",
    "T18n0917_001:0943c15": "第十一十重戒門",
    "T18n0917_001:0943c16": "諸佛子受持菩薩戒。所謂十重戒者。今當宣",
    "T18n0917_001:0943c17": "說至心諦聽。",
    "T18n0917_001:0943c18": "一者不應退菩提心。妨成佛故。二者不應",
    "T18n0917_001:0943c19": "捨三寶歸依外道。是邪法故。三者不應毀",
    "T18n0917_001:0943c20": "謗三寶及三乘教典。背佛性故。四者於甚",
    "T18n0917_001:0943c21": "深大乘經典不通解處。不應生疑惑。非凡夫",
    "T18n0917_001:0943c22": "境故。五者若有眾生已發菩提心者。不應",
    "T18n0917_001:0943c23": "說如是法令退菩提心趣向二乘。斷三寶種",
    "T18n0917_001:0943c24": "故。六者未發菩提心者。亦不應說如是法",
    "T18n0917_001:0943c25": "令彼發於二乘之心。違本願故。七者對小",
    "T18n0917_001:0943c26": "乘人及邪見人前。不應輒說深妙大乘。恐彼",
    "T18n0917_001:0943c27": "生謗獲大殃故。八者不應發起諸邪見等",
    "T18n0917_001:0943c28": "法。令斷善根故。九者於外道前。不應自說",
    "T18n0917_001:0943c29": "我具無上菩提妙戒。令彼以瞋恨心求如是",
    "T18n0917_001:0944a01": "物。不能辦得令退菩提心。二俱有損故。十",
    "T18n0917_001:0944a02": "者但於一切眾生。有所損害及無利益。皆不",
    "T18n0917_001:0944a03": "應作及教人作見作隨喜。於利他法及慈悲",
    "T18n0917_001:0944a04": "心相違背故。",
    "T18n0917_001:0944a05": "已上是授菩薩戒竟。汝等應如是清淨受持。",
    "T18n0917_001:0944a06": "勿令虧犯。",
    "T18n0917_001:0944a07": "已受三聚淨戒竟。",
    "T18n0917_001:0944a08": "次應受觀智密要禪定法門大乘妙旨。夫",
    "T18n0917_001:0944a09": "欲受法。此法深奧。信者甚希。不可對眾。量",
    "T18n0917_001:0944a10": "機密授。仍須先為說種種方便。會通聖教令",
    "T18n0917_001:0944a11": "生堅信決除疑網。然可開曉。輸波迦羅三藏",
    "T18n0917_001:0944a12": "曰。眾生根機不同。大聖設教亦復非一。不可",
    "T18n0917_001:0944a13": "偏執一法互相是非。尚不得人天報。況無上",
    "T18n0917_001:0944a14": "道。或有單行布施得成佛。或有唯脩戒亦得",
    "T18n0917_001:0944a15": "作佛。忍進禪慧。乃至八萬四千塵沙法門。",
    "T18n0917_001:0944a16": "一一門入悉得成佛。今者且依金剛頂經設",
    "T18n0917_001:0944a17": "一方便。作斯修行乃至成佛。若聞此說當自",
    "T18n0917_001:0944a18": "淨意寂然安住。於是三藏居眾會中不起于",
    "T18n0917_001:0944a19": "坐。寂然不動如入禪定可經良久。方從定起",
    "T18n0917_001:0944a20": "遍觀四眾。四眾合掌扣頭。珍重再三而已。",
    "T18n0917_001:0944a21": "三藏久乃發言曰。前雖受菩薩淨戒。今須重",
    "T18n0917_001:0944a22": "受諸佛內證無漏清淨法戒。方今可入禪門。",
    "T18n0917_001:0944a23": "入禪門已。要須誦此陀羅尼。陀羅尼者。究竟",
    "T18n0917_001:0944a24": "至極同於諸佛。乘法悟入一切智海。是名真",
    "T18n0917_001:0944a25": "法戒也。此法祕密不令輒聞。若欲聞者。先受",
    "T18n0917_001:0944a26": "一陀羅尼曰。",
    "T18n0917_001:0944a28": "唵　三(去)　昧　耶　薩怛鑁",
    "T18n0917_001:0944a29": "此陀羅尼令誦三遍。即合聞戒及餘祕法。亦",
    "T18n0917_001:0944b01": "能具足一切菩薩清淨律儀。諸大功德不可",
    "T18n0917_001:0944b02": "具說。",
    "T18n0917_001:0944b03": "又為發心。復授一陀羅尼曰。",
    "T18n0917_001:0944b05": "唵　[曰/月]　地　唧　多　母　怛波(二合)　娜　野",
    "T18n0917_001:0944b07": "弭",
    "T18n0917_001:0944b08": "此陀羅尼復誦三遍。即發菩提心乃至成佛。",
    "T18n0917_001:0944b09": "堅固不退。",
    "T18n0917_001:0944b10": "又為證入。復受一陀羅尼曰。",
    "T18n0917_001:0944b12": "唵　唧　多　鉢羅(二合)　底(丁以切)　吠(尾禮切)(引)　曇(去)",
    "T18n0917_001:0944b14": "迦　嚕(轉舌)　迷",
    "T18n0917_001:0944b15": "此陀羅尼復誦三遍。即得一切甚深戒藏。及",
    "T18n0917_001:0944b16": "具一切種智。速證無上菩提。一切諸佛同聲",
    "T18n0917_001:0944b17": "共說。",
    "T18n0917_001:0944b18": "又為入菩薩行位。復授一陀羅尼曰。",
    "T18n0917_001:0944b20": "唵　嚩　日羅　滿　吒(上)　藍　鉢囉(二合)　避",
    "T18n0917_001:0944b22": "捨　迷",
    "T18n0917_001:0944b23": "此陀羅尼若誦三遍。即證一切灌頂曼荼羅",
    "T18n0917_001:0944b24": "位。於諸祕密聽無障礙。既入菩薩灌頂之位。",
    "T18n0917_001:0944b25": "堪受禪門。已上授無漏真法戒竟。",
    "T18n0917_001:0944b26": "又先為擁護行人。授一陀羅尼曰。",
    "T18n0917_001:0944b28": "唵　戍　馱　戍　馱",
    "T18n0917_001:0944b29": "先誦十萬遍除一切障。三業清淨。罪垢消滅。",
    "T18n0917_001:0944c01": "魔邪不嬈。如淨白素易受染色行人亦爾。罪",
    "T18n0917_001:0944c02": "障滅已速證三昧。",
    "T18n0917_001:0944c03": "又為行者授一陀羅尼曰。",
    "T18n0917_001:0944c05": "唵　薩　婆　尾　提　娑嚩(二合)　賀(引)",
    "T18n0917_001:0944c06": "持誦之法。或前後兩箇陀羅尼。隨意誦一",
    "T18n0917_001:0944c07": "箇。不可並。恐興心不專。",
    "T18n0917_001:0944c08": "夫欲入三昧者。初學之時。事絕諸境屏除緣",
    "T18n0917_001:0944c09": "務。獨一靜處半跏而坐已。須先作手印護持。",
    "T18n0917_001:0944c10": "以檀慧並合竪。其戒忍方願。右押左正相叉",
    "T18n0917_001:0944c11": "著二背上。其進力合竪頭相拄曲。開心中",
    "T18n0917_001:0944c12": "少許。其禪智並合竪即成。作此印已。先印頂",
    "T18n0917_001:0944c13": "上。次印額上。即下印右肩。次印左肩。然後印",
    "T18n0917_001:0944c14": "心。次下印右膝。次印左膝。於一一印處。各誦",
    "T18n0917_001:0944c15": "前陀羅尼。七遍乃至七處訖。然後於頂上散",
    "T18n0917_001:0944c16": "印訖。即執數珠念誦此陀羅尼。若能多誦二",
    "T18n0917_001:0944c17": "百三百遍。乃至三千五千亦得。每於坐時。誦",
    "T18n0917_001:0944c18": "滿一洛叉。最異成就。既加持身訖。然端身",
    "T18n0917_001:0944c19": "正住如前半跏坐以右押左不須結全跏。全",
    "T18n0917_001:0944c20": "跏則多痛。若心緣痛境即難得定。若先來全",
    "T18n0917_001:0944c21": "跏坐得者最為妙也。然可直頭平望。眼不用",
    "T18n0917_001:0944c22": "過開。又不用全合。大開則心散。合即惛沈。",
    "T18n0917_001:0944c23": "莫緣外境。安坐即訖。然可運心供養懺悔。先",
    "T18n0917_001:0944c24": "標心觀察十方一切諸佛。於人天會中為四",
    "T18n0917_001:0944c25": "眾說法。然後自觀己身。於一一諸佛前以三",
    "T18n0917_001:0944c26": "業虔恭禮拜讚嘆。行者作此觀時。令了了分",
    "T18n0917_001:0944c27": "明如對目前。極令明見。然後運心於十方世",
    "T18n0917_001:0944c28": "界。所有一切天上人間。上妙香華幡蓋飲食",
    "T18n0917_001:0944c29": "珍寶種種供具。盡虛空遍法界。供養一切諸",
    "T18n0917_001:0945a01": "佛。諸大菩薩。法報化身。教理行果。及大會",
    "T18n0917_001:0945a02": "眾。行者作此供養已。然後運心於一一諸佛",
    "T18n0917_001:0945a03": "菩薩前。起殷重至誠心。發露懺悔。我等從",
    "T18n0917_001:0945a04": "無始來至于今日。煩惱覆心久流生死。身口",
    "T18n0917_001:0945a05": "意業難具陳。我今唯知廣懺。一懺已後。永",
    "T18n0917_001:0945a06": "斷相續。更不起作。唯願諸佛菩薩以大慈悲",
    "T18n0917_001:0945a07": "力。加威護念攝受我懺。令我罪障速得消滅",
    "T18n0917_001:0945a08": "(此名內心祕密懺悔。最微妙)。",
    "T18n0917_001:0945a09": "次應發弘誓願。我久在有流。或於過去。曾",
    "T18n0917_001:0945a10": "行菩薩行。利樂無邊有情。或修禪定。勤行精",
    "T18n0917_001:0945a11": "進護持三業。所有恒沙功德。乃至佛果。唯願",
    "T18n0917_001:0945a12": "諸佛菩薩興慈願力。加威護念令我乘斯功",
    "T18n0917_001:0945a13": "德。速與一切三昧門相應。速與一切陀羅尼",
    "T18n0917_001:0945a14": "門相應。速得一切自性清淨。如是廣發誓願。",
    "T18n0917_001:0945a15": "令不退失速得成就。",
    "T18n0917_001:0945a16": "次應學調氣。調氣者。先想出入息。從自身",
    "T18n0917_001:0945a17": "中一一支節筋脈。亦皆流注。然後從口徐徐",
    "T18n0917_001:0945a18": "而出。又想此氣。色白如雪潤澤如乳。仍須知",
    "T18n0917_001:0945a19": "其所至遠近。還復徐徐從鼻而入。還令遍身",
    "T18n0917_001:0945a20": "中。乃至筋脈悉令周遍。如是出入各令至三。",
    "T18n0917_001:0945a21": "作此調氣。令身無患冷熱風等悉皆安適。然",
    "T18n0917_001:0945a22": "後學定。輸波迦羅三藏曰。汝初學人。多懼起",
    "T18n0917_001:0945a23": "心動念罷息進求而專守無念以為究竟者。",
    "T18n0917_001:0945a24": "即覓增長不可得也。夫念有二種。一者不善",
    "T18n0917_001:0945a25": "念。二者善念。不善妄念。一向須除。善法正",
    "T18n0917_001:0945a26": "念。不令復滅。真正修行者。要先正念增修。",
    "T18n0917_001:0945a27": "後方至於究竟清淨。如人學射久習純熟。更",
    "T18n0917_001:0945a28": "無心想行住恒與定俱。不怕不畏起心。為患",
    "T18n0917_001:0945a29": "虧於進學。",
    "T18n0917_001:0945b01": "次應修三摩地。所言三摩地者。更無別法。直",
    "T18n0917_001:0945b02": "是一切眾生自性清淨心。名為大圓鏡智。上",
    "T18n0917_001:0945b03": "自諸佛下至蠢動。悉皆同等無有增減。但為",
    "T18n0917_001:0945b04": "無明妄想客塵所覆。是故流轉生死不得作",
    "T18n0917_001:0945b05": "佛。行者應當安心靜住。莫緣一切諸境。假想",
    "T18n0917_001:0945b06": "一圓明猶如淨月。去身四尺。當前對面不高",
    "T18n0917_001:0945b07": "不下。量同一肘圓滿具足。其色明朗內外光",
    "T18n0917_001:0945b08": "潔。世無方比。初雖不見久久精研尋當徹見",
    "T18n0917_001:0945b09": "已。即更觀察漸引令廣。或四尺。如是倍增。",
    "T18n0917_001:0945b10": "乃至滿三千大千世界極令分明。將欲出觀。",
    "T18n0917_001:0945b11": "如是漸略還同本相。初觀之時如似於月。遍",
    "T18n0917_001:0945b12": "周之後無復方圓。作是觀已。即便證得解脫",
    "T18n0917_001:0945b13": "一切蓋障三昧。得此三昧者。名為地前三賢。",
    "T18n0917_001:0945b14": "依此漸進遍周法界者。如經所說名為初地。",
    "T18n0917_001:0945b15": "所以名初地者。為以證此法昔所未得。而今",
    "T18n0917_001:0945b16": "始得生大喜悅。是故初地名曰歡喜。亦莫作",
    "T18n0917_001:0945b17": "解了。即此自性清淨心。以三義故。猶如於月。",
    "T18n0917_001:0945b18": "一者自性清淨義。離貪欲垢故。二者清涼義。",
    "T18n0917_001:0945b19": "離瞋熱惱故。三者光明義。離愚癡闇故。又月",
    "T18n0917_001:0945b20": "是四大所成究竟壞去。是以月世人共見。取",
    "T18n0917_001:0945b21": "以為喻令其悟入。行者久久作此觀。觀習成",
    "T18n0917_001:0945b22": "就不須延促。唯見明朗更無一物。亦不見身",
    "T18n0917_001:0945b23": "之與心。萬法不可得。猶如虛空。亦莫作空解。",
    "T18n0917_001:0945b24": "以無念等故說如虛空非謂空想。久久能熟。",
    "T18n0917_001:0945b25": "行住坐臥。一切時處。作意與不作意。任運相",
    "T18n0917_001:0945b26": "應無所罣礙。一切妄想。貪瞋癡等一切煩惱。",
    "T18n0917_001:0945b27": "不假斷除。自然不起。性常清淨。依此修習。乃",
    "T18n0917_001:0945b28": "至成佛。唯是一道更無別理。此是諸佛菩薩",
    "T18n0917_001:0945b29": "內證之道。非諸二乘外道境界。作是觀已。一",
    "T18n0917_001:0945c01": "切佛法恒沙功德。不由他悟。以一貫之。自然",
    "T18n0917_001:0945c02": "通達。能開一字演說無量法。剎那悟入於諸",
    "T18n0917_001:0945c03": "法中。自在無礙。無去來起滅。一切平等。行此",
    "T18n0917_001:0945c04": "漸至昇進之相久自證知。非今預說所能究",
    "T18n0917_001:0945c05": "竟。輸波迦羅三藏曰。既能修習。觀一成就已。",
    "T18n0917_001:0945c06": "汝等今於此心中。復有五種心義。行者當知。",
    "T18n0917_001:0945c07": "一者剎那心。謂初心見道一念相應。速還忘",
    "T18n0917_001:0945c08": "失。如夜電光。暫現即滅。故云剎那。二者流",
    "T18n0917_001:0945c09": "注心。既見道已念念加功相續不絕。如流奔",
    "T18n0917_001:0945c10": "注。故云流注。三者甜美心。謂積功不已乃",
    "T18n0917_001:0945c11": "得虛然朗徹身心輕泰翫味於道。故云甜美。",
    "T18n0917_001:0945c12": "四者摧散心。為卒起精懃。或復休廢。二俱違",
    "T18n0917_001:0945c13": "道故云摧散。五者明鏡心。既離散亂之心。",
    "T18n0917_001:0945c14": "鑒達圓明一切無著。故云明鏡。若了達五心。",
    "T18n0917_001:0945c15": "於此自驗。三乘凡夫聖位可自分別矣。汝等",
    "T18n0917_001:0945c16": "行人初學修定。應行過去諸佛祕密方便加",
    "T18n0917_001:0945c17": "持修定法。一體與一切總持門相應。是故。",
    "T18n0917_001:0945c18": "應須受此四陀羅尼。陀羅尼曰。",
    "T18n0917_001:0945c20": "唵　速　乞叉摩(三合)　嚩　日囉(二合)",
    "T18n0917_001:0945c21": "(別本漢注唵蘇乞叉嚩日囉)。",
    "T18n0917_001:0945c22": "此陀羅尼。能令所觀成就。",
    "T18n0917_001:0945c24": "唵　底　瑟吒(二合)　嚩　日羅(二合)",
    "T18n0917_001:0945c25": "此陀羅尼。能令所觀無失。",
    "T18n0917_001:0945c27": "唵　娑　頗囉(二合)　嚩　日囉(二合)",
    "T18n0917_001:0945c28": "此陀羅尼。能令所觀漸廣。",
    "T18n0917_001:0946a02": "唵　僧　賀(引)　囉　嚩　日囉(二合)",
    "T18n0917_001:0946a03": "此陀羅尼。能令所觀廣。復令漸略如故。",
    "T18n0917_001:0946a04": "如是四陀羅尼者。是婆誐梵。自證法中甚深",
    "T18n0917_001:0946a05": "方便。開諸學人令速證入。若欲速求此三摩",
    "T18n0917_001:0946a06": "地者。於四威儀。常誦此陀羅尼。剋念用功勿",
    "T18n0917_001:0946a07": "暫虛廢。無不速驗。汝等習定之人。復須知",
    "T18n0917_001:0946a08": "經行法則。於一靜處平治淨地。面長二十五",
    "T18n0917_001:0946a09": "肘。兩頭竪標。通頭繫索。纔與胸齊。以竹筒盛",
    "T18n0917_001:0946a10": "索。長可手執。其筒隨日右轉平直來往。融心",
    "T18n0917_001:0946a11": "普周視前六尺。乘三昧覺任持本心。諦了分",
    "T18n0917_001:0946a12": "明無令忘失。但下一足便誦一真言。如是四",
    "T18n0917_001:0946a13": "真言從初至後。終而復始。誦念勿住。稍覺",
    "T18n0917_001:0946a14": "疲懈。即隨所安坐。行者應知入道方便深",
    "T18n0917_001:0946a15": "助進。如脩心金剛。不遷不易。被大精進甲",
    "T18n0917_001:0946a16": "冑。作猛利之心。誓願成得為期。終無退轉之",
    "T18n0917_001:0946a17": "異。無以雜學惑心令一生空過。然法無二相",
    "T18n0917_001:0946a18": "心言兩忘。若不方便開示無由悟入。良以梵",
    "T18n0917_001:0946a19": "漢殊隔。非譯難通。聊蒙指陳。隨憶鈔錄。以",
    "T18n0917_001:0946a20": "傳未悟。京西明寺慧警禪師。先有撰集。今",
    "T18n0917_001:0946a21": "再詳補。頗謂備焉。",
    "T18n0917_001:0946a22": "　南無稽首十方佛　　真如海藏甘露門",
    "T18n0917_001:0946a23": "　三賢十聖應真僧　　願賜威神加念力",
    "T18n0917_001:0946a24": "　希有總持禪祕要　　能發圓明廣大心",
    "T18n0917_001:0946a25": "　我今隨分略稱揚　　迴施法界諸含識",
    "T18n0917_001:0946a26": "無畏三藏受戒懺悔文及禪門要法一卷"
}