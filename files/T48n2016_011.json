{
    "T48n2016_011:0474c13": "宗鏡錄卷第十一",
    "T48n2016_011:0474c15": "慧日永明寺主智覺禪師延壽集",
    "T48n2016_011:0474c16": "[0474c16] 夫所度之機無量。能度之法無邊。立五行門。",
    "T48n2016_011:0474c17": "廣闢賢愚之路。張八教網。遍摝人天之魚。何",
    "T48n2016_011:0474c18": "乃以心標宗。能治一切。[0474c18] 答。方便有多門。則",
    "T48n2016_011:0474c19": "遐張八教之網。歸源性無二。乃高峙一心之",
    "T48n2016_011:0474c20": "宗。是以病行。憩聲聞於化城。兒行。誘凡夫於",
    "T48n2016_011:0474c21": "天界。兼但對帶。俯為差別之機。開示悟入。唯",
    "T48n2016_011:0474c22": "證一乘之道。如千方共治一病。萬義俱顯一",
    "T48n2016_011:0474c23": "心。令不執見徇文。失真法之味。所冀研心究",
    "T48n2016_011:0474c24": "理。得正覺之原。如法華玄義云。一心五行。即",
    "T48n2016_011:0474c25": "是三諦三昧。聖行。即真諦三昧。梵行。嬰兒行。",
    "T48n2016_011:0474c26": "病行。即俗諦三昧。天行。即中道王三昧。又圓",
    "T48n2016_011:0474c27": "三三昧。圓破二十五有。即空故。破二十五惡",
    "T48n2016_011:0474c28": "業見思等。即假故。破二十五無知。即中故破",
    "T48n2016_011:0474c29": "二十五無明。即一而三。即三而一。一空一切",
    "T48n2016_011:0475a01": "空。一假一切假。一中一切中。故名如來行。又",
    "T48n2016_011:0475a02": "如來室。冥熏法界。慈善根力。不動真際。和光",
    "T48n2016_011:0475a03": "塵垢。以病行慈悲應之。示。種種身。如聾如啞。",
    "T48n2016_011:0475a04": "說種種法。如狂如癡。有生善機。以嬰兒行慈",
    "T48n2016_011:0475a05": "悲應之。婆婆&#x555D;&#x555D;木牛楊葉。有入空機。以聖",
    "T48n2016_011:0475a06": "行慈悲應之。執持糞器。狀有所畏。有入假機。",
    "T48n2016_011:0475a07": "以梵行慈悲。應之。慈善根力。見如是事。踞師",
    "T48n2016_011:0475a08": "子床。寶机承足。商估賈人。乃遍他國。出入息",
    "T48n2016_011:0475a09": "利。無處不有。有入中機。以天行慈悲應之。如",
    "T48n2016_011:0475a10": "駃馬見鞭影。行大直道。無留難。故無前無後。",
    "T48n2016_011:0475a11": "不並不別。說無分別法。諸法從本來。常自寂",
    "T48n2016_011:0475a12": "滅相。圓應眾機。如阿脩羅琴。若漸引入圓。如",
    "T48n2016_011:0475a13": "前所說。若頓引入圓。如今所說。入圓等證。更",
    "T48n2016_011:0475a14": "無差別。為顯別圓初入之門。慈善根力。令漸",
    "T48n2016_011:0475a15": "頓人。見如此。說此一心法門。橫通&#x7AEA;徹。攝盡",
    "T48n2016_011:0475a16": "恒沙之義。故號總持。能為萬法之宗。遂稱無",
    "T48n2016_011:0475a17": "上。若但論事行。失佛本宗。如金光明經疏云。",
    "T48n2016_011:0475a18": "如王子飼虎。尸毘貸鴿。皆捨父母遺體。非捨",
    "T48n2016_011:0475a19": "己身。己身者。法性實相是也。釋論云。持戒為",
    "T48n2016_011:0475a20": "皮。禪定為血。智慧為骨。微妙善心為髓。為他",
    "T48n2016_011:0475a21": "說戒。能遮罪修福。無相最上。非持非犯尸波",
    "T48n2016_011:0475a22": "羅蜜者。是施己皮也。說諸禪定。神通變化。不",
    "T48n2016_011:0475a23": "起滅定。現諸威儀者。是施己血也。說法皆悉",
    "T48n2016_011:0475a24": "到於一切智地者。是施己骨也。檀忍等。應是",
    "T48n2016_011:0475a25": "肉也。說甚深法相。諸佛行處。不一不二言語",
    "T48n2016_011:0475a26": "道斷。心行處滅。微妙中道者。是施己髓也。將",
    "T48n2016_011:0475a27": "此充足飢餓眾生。況餘飲食。餘飲食者。即是",
    "T48n2016_011:0475a28": "人天二乘。戒皮。定血。慧骨。真諦之髓耳。法華",
    "T48n2016_011:0475a29": "經云。於餘深法中。示教利喜者。即其義也。是",
    "T48n2016_011:0475b01": "以能說此法門者。是徹佛真心施於己髓矣。",
    "T48n2016_011:0475b02": "又此一心宗。若全揀門。則心非一切。神性獨",
    "T48n2016_011:0475b03": "立。若全收門。一切即心。妙體周遍。若非收非",
    "T48n2016_011:0475b04": "揀則遮照兩亡。境智俱空。名義雙絕。可謂難",
    "T48n2016_011:0475b05": "思妙術。點瓦礫以成金。無作神通。攪江河而",
    "T48n2016_011:0475b06": "為酪。轉變自在。隱顯隨時。或卷或舒。能同能",
    "T48n2016_011:0475b07": "別。實乃能治之妙。何病而不痊。巧度之門。何",
    "T48n2016_011:0475b08": "機而不湊。洗除心垢。拔出疑根。言言盡契本",
    "T48n2016_011:0475b09": "心。一一皆含真性。法法是金剛之句。塵塵具",
    "T48n2016_011:0475b10": "祕密之門。如入法界體性經云。文殊言。諸法",
    "T48n2016_011:0475b11": "性不壞。是故名金剛句。華嚴經頌云。若於佛",
    "T48n2016_011:0475b12": "及法。其心了平等。二念不現前。當踐難思位。",
    "T48n2016_011:0475b13": "勝天王般若經云。菩薩摩訶薩。一切境界。無",
    "T48n2016_011:0475b14": "有一法不通達者。修行如是智波羅蜜。二乘",
    "T48n2016_011:0475b15": "外道不能掩蔽。以智觀察。從初發心。至入涅",
    "T48n2016_011:0475b16": "槃。皆悉明了。能以一法知一切境界。一切境",
    "T48n2016_011:0475b17": "界即是一法。何以故。如如一故。不見我能修",
    "T48n2016_011:0475b18": "及所修法。無二無別。自性離故。是名菩薩摩",
    "T48n2016_011:0475b19": "訶薩。行般若波羅蜜。通達智般若波羅蜜。思",
    "T48n2016_011:0475b20": "益經云。網明謂梵天言。是五百比丘從座起",
    "T48n2016_011:0475b21": "者。汝當為作方便。引導其心。入此法門。令得",
    "T48n2016_011:0475b22": "信解。離諸邪見。梵天言。善男子。縱使令去至",
    "T48n2016_011:0475b23": "恒河沙劫。不能得出如此法門。譬如癡人。畏",
    "T48n2016_011:0475b24": "於虛空。捨空而走。在所至處。不離虛空。此諸",
    "T48n2016_011:0475b25": "比丘。亦復如是。雖復遠去。不出空相。不出無",
    "T48n2016_011:0475b26": "相相。不出無作相。又如一人求索虛空。東西",
    "T48n2016_011:0475b27": "馳走。言我欲得空。我欲得空。是人但說虛空",
    "T48n2016_011:0475b28": "名字。而不得空。於空中行。而不見空。此諸比",
    "T48n2016_011:0475b29": "丘。亦復如是。欲求涅槃。行涅槃中。而不得涅",
    "T48n2016_011:0475c01": "槃。所以者何。涅槃者。但有名字。猶如虛空。",
    "T48n2016_011:0475c02": "但名字。不可得取。涅槃亦復如是。但有名字",
    "T48n2016_011:0475c03": "而不可得。是知一切不信眾生。邪見外道。徒",
    "T48n2016_011:0475c04": "生厭離。枉自妄求究竟。一心位中。未曾暫出。",
    "T48n2016_011:0475c05": "故密嚴經偈云。如飯一粒熟。餘粒即可知。諸",
    "T48n2016_011:0475c06": "法亦如是。知一即知彼。譬如鑽酪者。嘗之",
    "T48n2016_011:0475c07": "以指端。如是諸法性。可以一觀察。楞伽經偈",
    "T48n2016_011:0475c08": "云。譬如鏡中像。雖見而非有。於妄想鏡中。愚",
    "T48n2016_011:0475c09": "夫見有二。法集經云。爾時海慧菩薩。白佛言。",
    "T48n2016_011:0475c10": "世尊。菩薩欲願見涅槃。應觀虛妄分別寂滅",
    "T48n2016_011:0475c11": "之心。如是之處得於涅槃。是名勝妙法集。大",
    "T48n2016_011:0475c12": "乘本生心地觀經。觀心品云。爾時文殊師利",
    "T48n2016_011:0475c13": "菩薩摩訶薩。白佛言。世尊。如佛所說。告妙德",
    "T48n2016_011:0475c14": "等五百長者。我為汝等。敷演心地微妙法門。",
    "T48n2016_011:0475c15": "我今為是啟問如來。云何為心。云何為地。乃",
    "T48n2016_011:0475c16": "至薄伽梵。告諸佛母無垢大聖。文殊師利菩薩",
    "T48n2016_011:0475c17": "摩訶薩言。大善男子。此法名為十方如來。最",
    "T48n2016_011:0475c18": "勝祕密。心地法門。此法名為一切凡夫。入如",
    "T48n2016_011:0475c19": "來地。頓悟法門。此法名為一切菩薩。趣大菩",
    "T48n2016_011:0475c20": "提。真實正路。此法名為三世諸佛。自受法樂。",
    "T48n2016_011:0475c21": "微妙寶宮。此法名為一切饒益有情。無盡寶",
    "T48n2016_011:0475c22": "藏。此法能引諸菩薩眾。到色究竟自在智處。",
    "T48n2016_011:0475c23": "此法能引詣菩提樹。後身菩薩。真實導師。此",
    "T48n2016_011:0475c24": "法能雨世出世財。如摩尼寶。滿眾生願。此法",
    "T48n2016_011:0475c25": "能生十方三世一切諸佛。功德本原。此法能",
    "T48n2016_011:0475c26": "消一切眾生。諸惡業果。此法能與一切眾生。",
    "T48n2016_011:0475c27": "所求願印。此法能度一切眾生。生死險難。此",
    "T48n2016_011:0475c28": "法能息一切眾生。苦海波浪。此法能救苦惱",
    "T48n2016_011:0475c29": "眾生。而作急難。此法能竭一切眾生。老病死",
    "T48n2016_011:0476a01": "海。此法善能出生諸佛因緣種子。此法能與",
    "T48n2016_011:0476a02": "生死長夜。為大智炬。此法能破四魔兵眾。而",
    "T48n2016_011:0476a03": "作甲冑。此法即是正勇猛軍。戰勝旍旗。此法",
    "T48n2016_011:0476a04": "即是一切諸佛。無上法輪。此法即是最勝法",
    "T48n2016_011:0476a05": "幢。此法即是擊大法鼓。此法即是吹大法螺。",
    "T48n2016_011:0476a06": "此法即是大師子王。此法即是大師子吼。此",
    "T48n2016_011:0476a07": "法猶如國大聖王。善能正法。若順王化。獲大安",
    "T48n2016_011:0476a08": "樂。若違王化。尋被誅滅。善男子。三界之中。以",
    "T48n2016_011:0476a09": "心為主。能觀心者。究竟解脫。不能觀者。究竟",
    "T48n2016_011:0476a10": "沈淪。眾生之心。猶如大地。五穀五果。從大地",
    "T48n2016_011:0476a11": "生。如是心法。生世出世。善惡五趣。有學無學。",
    "T48n2016_011:0476a12": "獨覺菩薩。及於如來。以是因緣。三界唯心。心",
    "T48n2016_011:0476a13": "名為地。一切凡夫。親近善友。聞心地法。如理",
    "T48n2016_011:0476a14": "觀察。如說修行。自利教他。讚勵慶慰。如是之",
    "T48n2016_011:0476a15": "人。能斷二障。速圓眾行。疾得阿耨多羅三藐",
    "T48n2016_011:0476a16": "三菩提。爾時大聖文殊師利菩薩。白佛言。世",
    "T48n2016_011:0476a17": "尊。如佛所說。唯將心法。為三界主。心法本元。",
    "T48n2016_011:0476a18": "不染塵穢。云何心法。染貪瞋癡。於三世法。誰",
    "T48n2016_011:0476a19": "說為心。過去心已滅。未來心未至。現在心不",
    "T48n2016_011:0476a20": "住。諸法之內性不可得。諸法之外相不可得。",
    "T48n2016_011:0476a21": "諸法中間都不可得。心法本來無有形相。心",
    "T48n2016_011:0476a22": "法本來無有住處。一切如來尚不見心。何況",
    "T48n2016_011:0476a23": "餘人得見心法。一切諸法。從妄想生。以是因",
    "T48n2016_011:0476a24": "緣。今者世尊。為大眾說。三界唯心。願佛哀愍。",
    "T48n2016_011:0476a25": "如實解說。爾時佛告文殊師利菩薩言。如是",
    "T48n2016_011:0476a26": "如是。善男子。如汝所問。心心所法。本性空寂。",
    "T48n2016_011:0476a27": "我說眾喻。以明其義。善男子。心如幻法。由遍",
    "T48n2016_011:0476a28": "計生。種種心想。受苦樂故。心如水流。念念生",
    "T48n2016_011:0476a29": "滅。於前後世。不暫住故。心如大風。一剎那間",
    "T48n2016_011:0476b01": "遍歷方所故。心如燈焰。眾和合而得生故。心",
    "T48n2016_011:0476b02": "如電光。須臾之頃。不久住故。心如虛空。客塵",
    "T48n2016_011:0476b03": "煩惱。所覆障故。心如猿猴。遊五欲樹。不暫住",
    "T48n2016_011:0476b04": "故。心如畫師。能畫世間種種色故。心如僮僕。",
    "T48n2016_011:0476b05": "為諸煩惱所策役故。心如獨行。無第二故。心",
    "T48n2016_011:0476b06": "如國王。起種種事得自在故。乃至善男子。如",
    "T48n2016_011:0476b07": "是所說。心心所法。無內無外。亦無中間。於諸",
    "T48n2016_011:0476b08": "法中求不可得。去來現在。亦不可得。超越三",
    "T48n2016_011:0476b09": "世。非有非無。心懷染著。從妄緣現。緣無自性。",
    "T48n2016_011:0476b10": "心性本空。如是空性。不生不滅。無來無去。不",
    "T48n2016_011:0476b11": "一不異。非斷非常。本無生處。亦無滅處。亦非",
    "T48n2016_011:0476b12": "遠離。非不遠離。如是心等。不異無為。無為之",
    "T48n2016_011:0476b13": "體。不異心等。心法之體。本不可說。非心法者。",
    "T48n2016_011:0476b14": "亦不可說。何以故。若無為是心。即名斷見。若",
    "T48n2016_011:0476b15": "離心法。即名常見。永離二相。不著二邊。如是",
    "T48n2016_011:0476b16": "悟者。名見真諦。悟真諦者。名為賢聖。一切聖",
    "T48n2016_011:0476b17": "賢。性本空寂。無為法中。戒無持犯。亦無小大。",
    "T48n2016_011:0476b18": "無有心王。及心所法。無苦無樂。如是法界。自",
    "T48n2016_011:0476b19": "性無垢。無上中下差別之相。何以故。是無為",
    "T48n2016_011:0476b20": "法。性平等故。如眾河水。流入海中。盡同一味。",
    "T48n2016_011:0476b21": "無別相故。此無垢性。是無等等。遠離於我。及",
    "T48n2016_011:0476b22": "離我所。此無垢性。非實非虛。此無垢性。是第",
    "T48n2016_011:0476b23": "一義。無盡滅相。體本不生。此無垢性。常住不",
    "T48n2016_011:0476b24": "變。最勝涅槃。我樂淨故。此無垢性。遠離一切。",
    "T48n2016_011:0476b25": "平等體無異故。若有善男子善女人。欲求阿",
    "T48n2016_011:0476b26": "耨多羅三藐三菩提者。應當一心。修習如是",
    "T48n2016_011:0476b27": "心地觀法。[0476b27] 大智度論。問云。般若波羅蜜。是菩",
    "T48n2016_011:0476b28": "薩第一道。一相。所謂無相。何以故。說是種種",
    "T48n2016_011:0476b29": "道。[0476b29] 答曰。是道皆入一道中。所謂諸法實相。初",
    "T48n2016_011:0476c01": "學有種種別。後皆同一無有差別。譬如劫盡",
    "T48n2016_011:0476c02": "燒時。一切所有。皆同虛空。故知越此弘修。絕",
    "T48n2016_011:0476c03": "進步之地。離斯方便。無成佛之期。乃至從初",
    "T48n2016_011:0476c04": "得道。畢至涅槃。於中能化所化。師弟始終。本",
    "T48n2016_011:0476c05": "末同時。機應一際。俱不出自心矣。如台教云。",
    "T48n2016_011:0476c06": "心王即如來。心數即弟子。但眾生剎那相續。",
    "T48n2016_011:0476c07": "日夜常生無量百千眾生。心王十數邪。一切",
    "T48n2016_011:0476c08": "法邪。魔眷屬也。心王十數正。則一切法正。今",
    "T48n2016_011:0476c09": "時學道行人。須善得此意。若修智慧。但當內",
    "T48n2016_011:0476c10": "起慧數思惟分別。因此發半滿智慧。自行化",
    "T48n2016_011:0476c11": "他。即同舍利弗。莊嚴雙樹也。如是一一約心",
    "T48n2016_011:0476c12": "數行成。化十弟子。一一之行。顯由心也。若能",
    "T48n2016_011:0476c13": "諦觀心性。即是見佛性。住大涅槃。即同如來。",
    "T48n2016_011:0476c14": "具足莊嚴娑羅雙樹也。若觀行心明者。見心",
    "T48n2016_011:0476c15": "王。即是法王。心數即大弟子。莊嚴雙樹之義。",
    "T48n2016_011:0476c16": "猶如眼見。問。台宗觀心語密。疏豈盡心。還原",
    "T48n2016_011:0476c17": "集云。法華經云。受持行誰經。稱揚何佛道。華",
    "T48n2016_011:0476c18": "嚴經云。色經論。受想行識經論。若隨自意語。",
    "T48n2016_011:0476c19": "亦得云。眼經論。耳鼻舌身意。貪嗔癡經論。所",
    "T48n2016_011:0476c20": "以然者。經云。知眼無生無自性。說空寂滅無",
    "T48n2016_011:0476c21": "所有。六根同此經。經只是法。知眼空法。即眼",
    "T48n2016_011:0476c22": "經論。耳。空法。即是耳。經論。諸界亦爾。道理必",
    "T48n2016_011:0476c23": "須實照。不可虛談為自欺也。行住坐臥。受持",
    "T48n2016_011:0476c24": "陰界入。為行誰經。於色上發智。即是受行色",
    "T48n2016_011:0476c25": "經。乃至隨一切處。悟即是受持一切處經。是",
    "T48n2016_011:0476c26": "乘從三界中出。至薩婆若中住。以不動故。即",
    "T48n2016_011:0476c27": "是其義。若堅信深思。則如法住。經云。如法住",
    "T48n2016_011:0476c28": "者。如彼六根性空法。而假言住也。稱揚何佛",
    "T48n2016_011:0476c29": "道者。瓔珞經云。實智性為法身。若見實性。即",
    "T48n2016_011:0477a01": "是稱揚法身佛。聞身有實性。即於陰界入。得",
    "T48n2016_011:0477a02": "空三昧。六度七覺。三賢十地妙覺等。以報前",
    "T48n2016_011:0477a03": "功。即是稱揚報身佛。得前諸法。應眾生身。即",
    "T48n2016_011:0477a04": "是稱揚應身佛。此則於身內。一念見三佛。眾",
    "T48n2016_011:0477a05": "生不觀察。雖近而不見。大集經云。無出之出。",
    "T48n2016_011:0477a06": "是名佛出。無禪之禪。是名正禪。無脫之脫。是",
    "T48n2016_011:0477a07": "名正脫。魔逆經云。魔請文殊解縛。文殊云。無",
    "T48n2016_011:0477a08": "人縛汝。汝自想為縛也。魔即語云。我畢竟永",
    "T48n2016_011:0477a09": "不解脫。經云。本自無縛。其誰求解。若使法界",
    "T48n2016_011:0477a10": "有繫縛者。我即解脫。此真實不生不滅也。當",
    "T48n2016_011:0477a11": "於心行中求。無智人中。莫說此經。恐生邪見。",
    "T48n2016_011:0477a12": "藥反成病。知離名為法。覺法名為佛。知離者。",
    "T48n2016_011:0477a13": "色性離。受想行識亦自離。從一性空法。而假",
    "T48n2016_011:0477a14": "出三寶之名。黃蘗和尚云。爾若擬著一法。印",
    "T48n2016_011:0477a15": "早成也。印著有。四生文出來。印著空即空界",
    "T48n2016_011:0477a16": "無想文現。如今但知決定不印一切物。此印",
    "T48n2016_011:0477a17": "與虛空不一不異。虛空不空。本印不有。見十",
    "T48n2016_011:0477a18": "方虛空世界諸佛出世。如電一種。觀一切蠢",
    "T48n2016_011:0477a19": "動。如響一種。千經萬論。只說汝之一心。一切",
    "T48n2016_011:0477a20": "法不生不滅。即是大涅槃果。所以道。果滿菩",
    "T48n2016_011:0477a21": "提。圓華開世界起。故知菩提果滿。結自心華。",
    "T48n2016_011:0477a22": "世界緣興。始於識浪。如昔有東國元曉法師。",
    "T48n2016_011:0477a23": "義相法師。二人同來唐國尋師。遇夜宿荒。止",
    "T48n2016_011:0477a24": "於塚內。其元曉法師。因渴思漿。遂於坐側。見",
    "T48n2016_011:0477a25": "一泓水。掬飲甚美。及至來日觀見。元是死屍",
    "T48n2016_011:0477a26": "之汁。當時心惡。吐之。豁然大悟。乃曰。我聞佛",
    "T48n2016_011:0477a27": "言。三界唯心。萬法唯識。故知美惡在我。實非",
    "T48n2016_011:0477a28": "水乎。遂&#x5374;返故園廣弘至教。故知無有不達",
    "T48n2016_011:0477a29": "此者。頓息遊心。任負笈&#x643A;囊。廣歷三乘之學",
    "T48n2016_011:0477b01": "肆。縱尋師訪友。遍參法界之禪扃。若欲絕學",
    "T48n2016_011:0477b02": "栖神。究竟應須歸於宗鏡。如大涅槃經云。佛",
    "T48n2016_011:0477b03": "言。云何菩薩信順一實。菩薩了知一切眾生。",
    "T48n2016_011:0477b04": "皆歸一道。一道者。謂大乘也。釋曰。大乘",
    "T48n2016_011:0477b05": "者。所言大者。即眾生心性。能包能遍。至小無",
    "T48n2016_011:0477b06": "內。無一塵而能入。至大無外。無一法而不含。",
    "T48n2016_011:0477b07": "所言乘者。以運載為義。能運行人。直至薩婆",
    "T48n2016_011:0477b08": "若海。是知此海不遙。心寶常現。則趙璧非貴。",
    "T48n2016_011:0477b09": "隋珠未珍。善友徒泛滄波。卞和虛傳荊岫。若",
    "T48n2016_011:0477b10": "入宗鏡。不動神情。剎那之間。其寶自現。何須",
    "T48n2016_011:0477b11": "遍參法界。廣歷叢林。當親悟時。實非他得。如",
    "T48n2016_011:0477b12": "寒山子詩云。昔年曾入大海中。為探摩尼誓",
    "T48n2016_011:0477b13": "懇求。直到龍宮深密藏。金關鎖斷鬼神愁。龍",
    "T48n2016_011:0477b14": "王守護安身裏。寶劍星寒勿處搜。賈客&#x5374;歸",
    "T48n2016_011:0477b15": "門內去。明珠元在我心頭。杜順和尚偈云。遊",
    "T48n2016_011:0477b16": "子謾波波。巡山禮土坡。文殊只者是。何處覓",
    "T48n2016_011:0477b17": "彌陀。石鞏和尚弄珠吟云。如意珠。大圓鏡。亦",
    "T48n2016_011:0477b18": "有中人喚作性。分身百億我珠分。無始本淨",
    "T48n2016_011:0477b19": "如今淨。日用真珠是佛陀。何勞逐物浪波波。",
    "T48n2016_011:0477b20": "隱顯即今無二相。對面看珠識得麼。[0477b20] 問。一",
    "T48n2016_011:0477b21": "切萬法皆唯識性者。云何有虛有實。立色立",
    "T48n2016_011:0477b22": "空。真俗二諦之門。性相雙通之道。[0477b22] 答。森羅",
    "T48n2016_011:0477b23": "影現。皆唯心之本宗。差別跡分。盡唯識之妙",
    "T48n2016_011:0477b24": "性。唯識之性。略有二種。一者虛妄。即遍計所",
    "T48n2016_011:0477b25": "執。二者真實。即圓成實。於前唯識性。所遣清",
    "T48n2016_011:0477b26": "淨。於後唯識性。所證清淨。又有二種。一者世",
    "T48n2016_011:0477b27": "俗。即依他起。二者勝義。即圓成實。於前所斷",
    "T48n2016_011:0477b28": "清淨。於後所得清淨。又相即依他起。該有為",
    "T48n2016_011:0477b29": "之門。性即圓成實。通無漏之道。又色。即依他",
    "T48n2016_011:0477c01": "起之相。空。即圓成實之性。斯則虛實真俗。性",
    "T48n2016_011:0477c02": "相有空。徹本窮原。皆唯識性矣。慈恩云。識性",
    "T48n2016_011:0477c03": "識相。皆不離心。心所心王。以識為主。歸心泯",
    "T48n2016_011:0477c04": "相。總言唯識。唯遮境有。執有者。喪其真。識簡",
    "T48n2016_011:0477c05": "心空。滯空者。乖其實。是以佛心如海。無一流",
    "T48n2016_011:0477c06": "而不入。佛心如鏡。無一像而不生。佛心如珠。",
    "T48n2016_011:0477c07": "無一寶而不雨。佛心如地。無一種而不成。萬",
    "T48n2016_011:0477c08": "像現於法身。諸義生於般若。則一文一字。一",
    "T48n2016_011:0477c09": "念一塵。皆入不二之法門。盡住不思議解脫",
    "T48n2016_011:0477c10": "矣。如金剛三昧經云。若住大海。則括眾流。住",
    "T48n2016_011:0477c11": "於一味。則攝諸味。無行經偈云。菩提非菩提。",
    "T48n2016_011:0477c12": "佛陀非佛陀。若知是一相。是為世間導。故知",
    "T48n2016_011:0477c13": "能了此一際無相之宗。可為明為導。為師為",
    "T48n2016_011:0477c14": "匠。普救群迷。不憩化城。直至寶所。故經云。",
    "T48n2016_011:0477c15": "常樂觀寂滅。一相無有二。其心不增減。現無",
    "T48n2016_011:0477c16": "量神力。又華嚴經出現品云。佛子。譬如有大",
    "T48n2016_011:0477c17": "經卷。量等三千大千世界。書寫三千大千世",
    "T48n2016_011:0477c18": "界中事。一切皆盡。乃至此大經卷。雖復量等",
    "T48n2016_011:0477c19": "大千世界。而全住在一微塵中。如一微塵。一",
    "T48n2016_011:0477c20": "切微塵皆亦如是。時有一人。智慧明達。具足",
    "T48n2016_011:0477c21": "成就清淨天眼。見此經卷。在微塵內。於諸眾",
    "T48n2016_011:0477c22": "生。無少利益。即作是念。我當以精進力。破彼",
    "T48n2016_011:0477c23": "微塵。出此經卷。令得饒益一切眾生。作是念",
    "T48n2016_011:0477c24": "已。即起方便。破彼微塵。出此大經。令諸眾生。",
    "T48n2016_011:0477c25": "普得饒益。如於一塵。一切微塵應知悉然。佛",
    "T48n2016_011:0477c26": "子。如來智慧。亦復如是。無量無礙。普能利益",
    "T48n2016_011:0477c27": "一切眾生。具足在於眾生身中。但諸凡愚。妄",
    "T48n2016_011:0477c28": "想執著。不知不覺。不得利益。爾時如來。以無",
    "T48n2016_011:0477c29": "障礙清淨智眼。普觀法界一切眾生。而作是",
    "T48n2016_011:0478a01": "言。奇哉奇哉。此諸眾生。云何具有如來智慧。",
    "T48n2016_011:0478a02": "愚癡迷惑。不知不見。我當教以聖道。令其永",
    "T48n2016_011:0478a03": "離妄想執著。自於身中。得見如來廣大智慧",
    "T48n2016_011:0478a04": "與佛無異。即教彼眾生修習聖道。令離妄想。",
    "T48n2016_011:0478a05": "離妄想已。證得如來無量智慧。利益安樂。一",
    "T48n2016_011:0478a06": "切眾生。釋曰。大千經卷者。即如來智慧。在一",
    "T48n2016_011:0478a07": "微塵中。即是全在一眾生心中。一切微塵。皆",
    "T48n2016_011:0478a08": "亦如是。即一切法界眾生皆含佛智。以情塵",
    "T48n2016_011:0478a09": "自隔。不能內照。空埋金藏&#x6282;蔽靈臺。如&#x9B2A;沒",
    "T48n2016_011:0478a10": "額珠。醉迷衣寶。不因指示。何以發明。故先德",
    "T48n2016_011:0478a11": "云。破塵出卷者。恒沙佛法。一心中曉。是知水",
    "T48n2016_011:0478a12": "未入海則不&#x918E;。薪未入火則不燒。境未歸心",
    "T48n2016_011:0478a13": "則不等。但以宗鏡收之。萬法皆同一照。是非",
    "T48n2016_011:0478a14": "俱泯。逆順同歸。無一心而非佛心。無一事而",
    "T48n2016_011:0478a15": "非佛事。未見剎那頃。不是如來得菩提時。無",
    "T48n2016_011:0478a16": "有芥子許。非是菩薩捨身命處。故先德云。心",
    "T48n2016_011:0478a17": "非境外故無得。境非心外故無相。即心是境",
    "T48n2016_011:0478a18": "故甚深。即境是心故難入。如肇法師云。即事",
    "T48n2016_011:0478a19": "無不異。即空無不一。極上窮下。齊以一觀。乃",
    "T48n2016_011:0478a20": "應平等也。台教云。如地無差別。草木若干。若",
    "T48n2016_011:0478a21": "干無若干。無若干若干。又如約心論法。約法",
    "T48n2016_011:0478a22": "論心。心有諸數。法無諸數。心不離法。法不離",
    "T48n2016_011:0478a23": "心。無數而數。數而無數耳。所以起信論云。復",
    "T48n2016_011:0478a24": "次真如。依言說分別。有二種義。云何為二。一",
    "T48n2016_011:0478a25": "者如實空。以能究竟顯實故。二者如實不空。",
    "T48n2016_011:0478a26": "以有自體具足無漏性功德故。所言空者。從",
    "T48n2016_011:0478a27": "本已來。一切染法。不相應故。謂離一切法差",
    "T48n2016_011:0478a28": "別之相。以無虛妄心念故。當知真如自性。非",
    "T48n2016_011:0478a29": "有相。非無相。非非有相。非非無相。非有無俱",
    "T48n2016_011:0478b01": "相。非一相。非異相。非非一相。非非異相。非一",
    "T48n2016_011:0478b02": "異俱相。乃至總說。一切眾生。以有妄心念念",
    "T48n2016_011:0478b03": "分別。皆不相應。故說為空。若離妄心。實無可",
    "T48n2016_011:0478b04": "空故。所言不空者。以顯法體空無妄故。即是",
    "T48n2016_011:0478b05": "真心。常恒不變。淨法滿足。則名不空。亦無有",
    "T48n2016_011:0478b06": "相可取。以離念境界。唯證相應故。真如者。古",
    "T48n2016_011:0478b07": "釋云。遣妄曰真。顯理曰如。觀和尚拂此義云。",
    "T48n2016_011:0478b08": "無法非真。何有妄可遣耶。則真非真矣。無法",
    "T48n2016_011:0478b09": "不如。何稱理可顯耶。故如非如矣。斯則無遣",
    "T48n2016_011:0478b10": "無立。為非安立之真如矣。此釋甚妙。故信心",
    "T48n2016_011:0478b11": "銘云。良由取捨。所以不如。立即是取。遣即是",
    "T48n2016_011:0478b12": "捨。今無遣無立。道自玄會矣。豈有真妄當情",
    "T48n2016_011:0478b13": "乎。如百論序云。儻然靡據。而事不失真。蕭焉",
    "T48n2016_011:0478b14": "無寄。而理自玄會。反本之道。著于茲矣。可謂",
    "T48n2016_011:0478b15": "無心合道。理事俱通。又真如自相。唯離念境",
    "T48n2016_011:0478b16": "界。則不可以有無思。故云非有相。非無相。非",
    "T48n2016_011:0478b17": "非有相。非非無相。非有無俱相。何者。若有二。",
    "T48n2016_011:0478b18": "可得名俱。今有即無故。則有外無無可與有",
    "T48n2016_011:0478b19": "俱。今無即有故。則無無外有可與無俱故。",
    "T48n2016_011:0478b20": "亦有亦無。相違不立。言不俱不立者。若定有",
    "T48n2016_011:0478b21": "有無。遮彼有無。有俱非句。今有即無。何有非",
    "T48n2016_011:0478b22": "無。今無即有。何有非有。故雙非亦寂。故知言",
    "T48n2016_011:0478b23": "亡四句。無句可亡。了此無句。即真亡矣。[0478b23] 問。",
    "T48n2016_011:0478b24": "一心平等。理絕偏圓。云何教中。又說諸法異。",
    "T48n2016_011:0478b25": "[0478b25] 答。隨情說異。雖異而同。對執說同。雖同而",
    "T48n2016_011:0478b26": "異。將同破異。將異破同。雖同雖異。非異非",
    "T48n2016_011:0478b27": "同。如云捉子之矛。刺子之楯。亦如騎賊馬逐",
    "T48n2016_011:0478b28": "賊。以聲止聲。所以云。朝四暮三。令眾狙而喜",
    "T48n2016_011:0478b29": "悅。苦塗水洗。養嬰兒以適時。皆是俯順機宜。",
    "T48n2016_011:0478c01": "善權方便。如莊子云。勞神明為一。而不知其",
    "T48n2016_011:0478c02": "同也。謂之朝三。何謂朝三。狙公賦曰。朝三",
    "T48n2016_011:0478c03": "而暮四。眾狙皆怒曰。然則朝四而暮三。眾狙",
    "T48n2016_011:0478c04": "皆悅。名實未虧。而喜怒為用。亦曰是也。注",
    "T48n2016_011:0478c05": "云。夫四之與三。眾狙妄生喜怒。非之與是。世",
    "T48n2016_011:0478c06": "人競起愛憎。聖人還以是非。止世人之是非。",
    "T48n2016_011:0478c07": "狙公又將四三以息眾狙之三四。達人於一。",
    "T48n2016_011:0478c08": "豈一勞神明於其間哉。大涅槃經云。譬如女",
    "T48n2016_011:0478c09": "人。生育一子。嬰孩得病。是女愁惱求覓良醫。",
    "T48n2016_011:0478c10": "良醫既至。合三種藥。酥乳石蜜。與之令服。因",
    "T48n2016_011:0478c11": "告女人。兒服藥已。且莫與乳。須藥消已。方乃",
    "T48n2016_011:0478c12": "與之。是時女人。即以苦味。用塗其乳。語其兒",
    "T48n2016_011:0478c13": "言。我乳毒塗。不可復觸。其兒渴乏。欲得乳母。",
    "T48n2016_011:0478c14": "聞毒氣便捨遠去。其藥消已。母乃洗乳。喚子",
    "T48n2016_011:0478c15": "與之。是時小兒。雖復渴乏。先聞毒氣。是故不",
    "T48n2016_011:0478c16": "來。母復告言。為汝服藥。故以毒塗。汝藥既",
    "T48n2016_011:0478c17": "消。我已洗竟。汝便可來。飲乳無苦。其兒聞已。",
    "T48n2016_011:0478c18": "漸漸還飲。經合。譬意。譬無我等。猶如毒塗。說",
    "T48n2016_011:0478c19": "如來藏。如喚子飲。或時說我。或說無我。皆為",
    "T48n2016_011:0478c20": "適機。如彼塗洗。如義海云。謂塵事相是異。剋",
    "T48n2016_011:0478c21": "體唯法是無異。只由法體不異。即異義方成。",
    "T48n2016_011:0478c22": "以不失體故。只由塵事差別。即。不異義方成。",
    "T48n2016_011:0478c23": "以不壞緣。方言理也。故經云。奇哉世尊。於無",
    "T48n2016_011:0478c24": "異法中。能說諸法異。如森羅雖異。不能自異。",
    "T48n2016_011:0478c25": "虛妄雖同。不能自同。以無體故。法法常生。以",
    "T48n2016_011:0478c26": "無用故。塵塵恒寂。皆是世間分別。眾生妄情。",
    "T48n2016_011:0478c27": "於平等法中。自生差別。向無二相處強立多",
    "T48n2016_011:0478c28": "端。猶若畫師邈成高下之相狀。或如金匠。鍛",
    "T48n2016_011:0478c29": "出大小之器形。萬法體常虛。但唯自心變。大",
    "T48n2016_011:0479a01": "莊嚴論偈云。譬如工畫師。畫平起凹凸。如是",
    "T48n2016_011:0479a02": "虛分別。於無見能所。譬如善巧畫師。能畫平",
    "T48n2016_011:0479a03": "壁起凹凸相。實無高下。而見高下。不真分別。",
    "T48n2016_011:0479a04": "亦復如是。於平等法界。無二相處。而常見有",
    "T48n2016_011:0479a05": "能所二相。是故不應怖畏。云何不須怖畏。以",
    "T48n2016_011:0479a06": "自心變故。如畫凹凸。由自手畫故。",
    "T48n2016_011:0479a07": "宗鏡錄卷第十一"
}