{
    "T07n0220_537:0756b02": "大般若波羅蜜多經卷第五百三",
    "T07n0220_537:0756b03": "十七",
    "T07n0220_537:0756b05": "三藏法師玄奘奉 詔譯",
    "T07n0220_537:0756b06": "第三分宣化品第三十一之二",
    "T07n0220_537:0756b07": "[0756b07] 爾時，具壽善現便白佛言：「世尊！諸菩薩摩訶",
    "T07n0220_537:0756b08": "薩云何覺知諸法實相？」[0756b08] 佛告善現：「諸菩薩摩",
    "T07n0220_537:0756b09": "訶薩觀一切法無不皆空，是為覺知諸法實",
    "T07n0220_537:0756b10": "相。」[0756b10] 具壽善現復白佛言：「云何菩薩摩訶薩觀",
    "T07n0220_537:0756b11": "一切法無不皆空？」[0756b11] 佛告善現：「諸菩薩摩訶薩",
    "T07n0220_537:0756b12": "於一切法觀自相空，是為菩薩摩訶薩觀一",
    "T07n0220_537:0756b13": "切法無不皆空。[0756b13] 「善現當知！諸菩薩摩訶薩以",
    "T07n0220_537:0756b14": "觀空相毘&#x9262;舍那觀諸法空，都不見有諸法",
    "T07n0220_537:0756b15": "自性可於中住，證得無上正等菩提。所以者",
    "T07n0220_537:0756b16": "何？諸佛無上正等菩提及一切法，皆用無性",
    "T07n0220_537:0756b17": "而為自性，所謂色蘊乃至識蘊，皆用無性而",
    "T07n0220_537:0756b18": "為自性，廣說乃至一切菩薩摩訶薩行、諸佛",
    "T07n0220_537:0756b19": "無上正等菩提亦用無性而為自性。如是無",
    "T07n0220_537:0756b20": "性非諸如來應正等覺、獨覺、菩薩及諸聲聞向",
    "T07n0220_537:0756b21": "果所作亦非餘作，但為有情於一切法不知",
    "T07n0220_537:0756b22": "不見如實皆空。是故菩薩摩訶薩眾行深般",
    "T07n0220_537:0756b23": "若波羅蜜多方便善巧，如自所覺為諸有情",
    "T07n0220_537:0756b24": "宣說開示，令離執著，脫生死苦，得般涅槃畢",
    "T07n0220_537:0756b25": "竟安樂。」[0756b25] 具壽善現便白佛言：「若一切法皆用",
    "T07n0220_537:0756b26": "無性而為自性，如是無性非諸如來應正等",
    "T07n0220_537:0756b27": "覺、獨覺、菩薩、聲聞等作，云何施設諸法有異？",
    "T07n0220_537:0756b28": "謂是地獄、傍生、鬼界、人及諸天種種差別，謂",
    "T07n0220_537:0756b29": "四大王眾天乃至非想非非想處，及有三乘",
    "T07n0220_537:0756c01": "分位差別，由如是業施設地獄，由如是業施",
    "T07n0220_537:0756c02": "設傍生，由如是業施設鬼界，由如是業施設",
    "T07n0220_537:0756c03": "人趣有贍部洲、勝身牛貨俱盧洲等種種差",
    "T07n0220_537:0756c04": "別，由如是業施設天趣有四大王眾天乃至",
    "T07n0220_537:0756c05": "非想非非想處種種差別，由如是業施設預",
    "T07n0220_537:0756c06": "流乃至獨覺，由如是業施設菩薩及諸如來？",
    "T07n0220_537:0756c07": "[0756c07] 「世尊！無性之法必無作用，如何可言由此",
    "T07n0220_537:0756c08": "業故生於地獄，如是乃至由此業故生於非",
    "T07n0220_537:0756c09": "想非非想處，由此業故得預流果廣說乃至",
    "T07n0220_537:0756c10": "獨覺菩提，由此業故入菩薩位行菩薩道，由",
    "T07n0220_537:0756c11": "此業故便能證得一切智智，說名如來、應、正",
    "T07n0220_537:0756c12": "等覺，利益安樂一切有情？」[0756c12] 佛告善現：「如是！",
    "T07n0220_537:0756c13": "如是！如汝所說。無性法中，不可施設諸法有",
    "T07n0220_537:0756c14": "異，無業、無果亦無作用。但諸愚夫不了聖法",
    "T07n0220_537:0756c15": "毘奈耶故，不如實知諸法皆以無性為性，愚",
    "T07n0220_537:0756c16": "癡顛倒發起諸業，隨業差別受種種身。依如",
    "T07n0220_537:0756c17": "是身品類差別，施設地獄、傍生、鬼界、人及諸",
    "T07n0220_537:0756c18": "天乃至非想非非想處。為欲拔濟如是愚夫",
    "T07n0220_537:0756c19": "愚癡顛倒受生死苦，施設聖法及毘奈耶分",
    "T07n0220_537:0756c20": "位差別，依此分位施設預流乃至獨覺、菩薩、如",
    "T07n0220_537:0756c21": "來。然一切法無不皆以無性為性，無性法中",
    "T07n0220_537:0756c22": "實無異法，無業、無果亦無作用，無性之法恒",
    "T07n0220_537:0756c23": "無性故。[0756c23] 「復次，善現！如汝所說。無性之法必",
    "T07n0220_537:0756c24": "無作用，如何可言：由如是業得預流果，乃",
    "T07n0220_537:0756c25": "至證得一切智智，說名如來、應、正等覺，利益",
    "T07n0220_537:0756c26": "安樂一切有情？善現！於意云何？諸所修道",
    "T07n0220_537:0756c27": "是無性不？諸預流果、一來、不還、阿羅漢果、獨",
    "T07n0220_537:0756c28": "覺菩提、諸菩薩道、一切智智是無性不？」[0756c28] 善現",
    "T07n0220_537:0756c29": "對曰：「如是！如是！諸所修道廣說乃至一切智",
    "T07n0220_537:0757a01": "智皆是無性。」[0757a01] 佛告善現：「於意云何？無性法為",
    "T07n0220_537:0757a02": "能得無性法不？」[0757a02] 善現對曰：「不也！世尊！」[0757a02] 佛告",
    "T07n0220_537:0757a03": "善現：「無性及道，是一切法皆非相應非不相",
    "T07n0220_537:0757a04": "應，無色、無見、無對、一相，所謂無相。愚夫異生",
    "T07n0220_537:0757a05": "於無相法虛妄分別起有相想，執著諸蘊、諸",
    "T07n0220_537:0757a06": "處、諸界，於無常中妄生常想，於諸苦中妄生",
    "T07n0220_537:0757a07": "樂想，於無我中妄生我想，於不淨中妄生淨",
    "T07n0220_537:0757a08": "想，愚癡顛倒，於無性法執著有性。由此因",
    "T07n0220_537:0757a09": "緣，諸菩薩摩訶薩行深般若波羅蜜多，成就",
    "T07n0220_537:0757a10": "殊勝方便善巧，拔濟如是諸有情類，令離顛",
    "T07n0220_537:0757a11": "倒虛妄分別，方便安置無相法中，令勤修學",
    "T07n0220_537:0757a12": "解脫生死，證得涅槃畢竟安樂。」",
    "T07n0220_537:0757a13": "[0757a13] 具壽善現復白佛言：「頗有少物是真、是實、非",
    "T07n0220_537:0757a14": "虛、非妄，愚夫異生於中執著造作諸業，由此因",
    "T07n0220_537:0757a15": "緣輪迴諸趣，不能解脫生死苦。不若無少物",
    "T07n0220_537:0757a16": "是真、是實、非虛、非妄，云何愚夫於中執著，造",
    "T07n0220_537:0757a17": "作諸業輪迴諸趣？」[0757a17] 佛告善現：「愚夫異生所執",
    "T07n0220_537:0757a18": "著物，乃至無有如細毛端是真、是實、非虛、非",
    "T07n0220_537:0757a19": "妄。執著彼故造作諸業，由此因緣輪迴諸趣，",
    "T07n0220_537:0757a20": "不能解脫生死眾苦，唯有顛倒虛妄執著。吾",
    "T07n0220_537:0757a21": "今為汝廣說譬喻，重顯斯義令其易了，諸有",
    "T07n0220_537:0757a22": "智者由譬喻故，於所說義便生正解。[0757a22] 「善現！於",
    "T07n0220_537:0757a23": "意云何？夢中見人受五欲樂，夢中頗有少分",
    "T07n0220_537:0757a24": "實事，可令彼人受欲樂不？」[0757a24] 善現對曰：「不也！世",
    "T07n0220_537:0757a25": "尊！夢所見人尚非實有，況有實事可令彼人",
    "T07n0220_537:0757a26": "住在夢中受五欲樂！」[0757a26] 佛告善現：「於意云何？頗",
    "T07n0220_537:0757a27": "有諸法或是有漏，或是無漏，或是世間，或是",
    "T07n0220_537:0757a28": "出世間，或是有為，或是無為，非如夢中所見",
    "T07n0220_537:0757a29": "事不？」[0757a29] 善現對曰：「不也！世尊！定無有法或是",
    "T07n0220_537:0757b01": "有漏，或是無漏，或是世間，或是出世間，或是",
    "T07n0220_537:0757b02": "有為，或是無為，非如夢中所見事者。」[0757b02] 佛告善",
    "T07n0220_537:0757b03": "現：「於意云何？夢中頗有真實諸趣於中往來",
    "T07n0220_537:0757b04": "生死事不？」[0757b04] 善現對曰：「不也！世尊！」[0757b04] 佛告善現：",
    "T07n0220_537:0757b05": "「於意云何？夢中頗有真實修道，依彼修道有",
    "T07n0220_537:0757b06": "離雜染得清淨不？」[0757b06] 善現對曰：「不也！世尊！所以",
    "T07n0220_537:0757b07": "者何？夢所見法都無實事，非能施設、非所施",
    "T07n0220_537:0757b08": "設，修道尚無，況依修道有離雜染及得清淨！」",
    "T07n0220_537:0757b09": "[0757b09] 佛告善現：「於意云何？明鏡等中所見諸像，為",
    "T07n0220_537:0757b10": "有實事可依造業，由所造業或墮惡趣、或生",
    "T07n0220_537:0757b11": "人天受苦樂不？」[0757b11] 善現對曰：「不也！世尊！明鏡",
    "T07n0220_537:0757b12": "等中所見諸像，都無實事但誑愚童，云何可",
    "T07n0220_537:0757b13": "依造作諸業，由所造業或墮惡趣、或生人天",
    "T07n0220_537:0757b14": "受諸苦樂？」[0757b14] 佛告善現：「於意云何？明鏡等中",
    "T07n0220_537:0757b15": "所現諸像，彼像頗有真實修道，依彼修道有",
    "T07n0220_537:0757b16": "離雜染得清淨不？」[0757b16] 善現對曰：「不也！世尊！所",
    "T07n0220_537:0757b17": "以者何？彼所現像都無實事，非能施設、非所",
    "T07n0220_537:0757b18": "施設，修道尚無，況依修道有離雜染及得清",
    "T07n0220_537:0757b19": "淨！」[0757b19] 佛告善現：「於意云何？山谷等中所發諸",
    "T07n0220_537:0757b20": "響，為有實事可依造業，由所造業或墮惡趣、",
    "T07n0220_537:0757b21": "或生人天受苦樂不？」[0757b21] 善現對曰：「不也！世尊！山",
    "T07n0220_537:0757b22": "谷等中所發諸響，都無實事但誑愚童，云何",
    "T07n0220_537:0757b23": "可依造作諸業，由所造業或墮惡趣、或生人",
    "T07n0220_537:0757b24": "天受諸苦樂？」[0757b24] 佛告善現：「於意云何？諸響頗",
    "T07n0220_537:0757b25": "有真實修道，依彼修道有離雜染得清淨不？」",
    "T07n0220_537:0757b26": "[0757b26] 善現對曰：「不也！世尊！所以者何？山谷等響都",
    "T07n0220_537:0757b27": "無實事，非能施設、非所施設，修道尚無，況",
    "T07n0220_537:0757b28": "依修道有離雜染及得清淨！」[0757b28] 佛告善現：「於意",
    "T07n0220_537:0757b29": "云何？陽焰等中現似水等，為有實事可依造",
    "T07n0220_537:0757c01": "業，由所造業或墮惡趣、或生人天受苦樂不？」",
    "T07n0220_537:0757c02": "[0757c02] 善現對曰：「不也！世尊！諸陽焰中所現水等，都",
    "T07n0220_537:0757c03": "無實事但誑愚童，云何可依造作諸業，由所",
    "T07n0220_537:0757c04": "造業或墮惡趣、或生人天受諸苦樂？」[0757c04] 佛告善",
    "T07n0220_537:0757c05": "現：「於意云何？諸陽焰中水等，頗有真實修",
    "T07n0220_537:0757c06": "道，依彼修道有離雜染得清淨不？」[0757c06] 善現對曰：",
    "T07n0220_537:0757c07": "「不也！世尊！所以者何？陽焰水等都無實事，非",
    "T07n0220_537:0757c08": "能施設、非所施設，修道尚無，況依修道有",
    "T07n0220_537:0757c09": "離雜染及得清淨！」[0757c09] 佛告善現：「於意云何？諸光",
    "T07n0220_537:0757c10": "影中所現色相，為有實事可依造業，由所造",
    "T07n0220_537:0757c11": "業或墮惡趣、或生人天受苦樂不？」[0757c11] 善現對曰：",
    "T07n0220_537:0757c12": "「不也！世尊！諸光影中所現色相，都無實事但",
    "T07n0220_537:0757c13": "誑愚童，云何可依造作諸業，由所造業或墮",
    "T07n0220_537:0757c14": "惡趣、或生人天受諸苦樂？」[0757c14] 佛告善現：「於意云",
    "T07n0220_537:0757c15": "何？諸光影中色相，頗有真實修道，依彼修道",
    "T07n0220_537:0757c16": "有離雜染得清淨不？」[0757c16] 善現對曰：「不也！世尊！所",
    "T07n0220_537:0757c17": "以者何？光影色相都無實事，非能施設、非所",
    "T07n0220_537:0757c18": "施設，修道尚無，況依修道有離雜染及得清",
    "T07n0220_537:0757c19": "淨！」[0757c19] 佛告善現：「於意云何？幻師幻作象、馬軍",
    "T07n0220_537:0757c20": "等種種形像，為有實事可依造業，由所造業",
    "T07n0220_537:0757c21": "或墮惡趣、或生人天受苦樂不？」[0757c21] 善現對曰：「不",
    "T07n0220_537:0757c22": "也！世尊！幻象、馬等都無實事但誑愚童，云何",
    "T07n0220_537:0757c23": "可依造作諸業，由所造業或墮惡趣、或生人",
    "T07n0220_537:0757c24": "天受諸苦樂？」[0757c24] 佛告善現：「於意云何？幻事頗有",
    "T07n0220_537:0757c25": "真實修道，依彼修道有離雜染得清淨不？」[0757c25] 善",
    "T07n0220_537:0757c26": "現對曰：「不也！世尊！所以者何？幻象、馬等都",
    "T07n0220_537:0757c27": "無實事，非能施設、非所施設，修道尚無，況依",
    "T07n0220_537:0757c28": "修道有離雜染及得清淨！」[0757c28] 佛告善現：「於意云",
    "T07n0220_537:0757c29": "何？諸能化者所作化身，為有實事可依造業，",
    "T07n0220_537:0758a01": "由所造業或墮惡趣、或生人天受苦樂不？」[0758a01] 善",
    "T07n0220_537:0758a02": "現對曰：「不也！世尊！諸變化身都無實事，云",
    "T07n0220_537:0758a03": "何可依造作諸業，由所造業或墮惡趣、或生",
    "T07n0220_537:0758a04": "人天受諸苦樂？」[0758a04] 佛告善現：「於意云何？化身",
    "T07n0220_537:0758a05": "頗有真實修道，依彼修道有離雜染得清淨",
    "T07n0220_537:0758a06": "不？」[0758a06] 善現對曰：「不也！世尊！所以者何？諸變化",
    "T07n0220_537:0758a07": "身都無實事，非能施設、非所施設，修道尚無，",
    "T07n0220_537:0758a08": "況依修道有離雜染及得清淨！」[0758a08] 佛告善現：「於",
    "T07n0220_537:0758a09": "意云何？尋香城中所現物類，為有實事可依",
    "T07n0220_537:0758a10": "造業，由所造業或墮惡趣、或生人天受苦樂",
    "T07n0220_537:0758a11": "不？」[0758a11] 善現對曰：「不也！世尊！尋香城中所現物",
    "T07n0220_537:0758a12": "類都無實事，云何可依造作諸業，由所造業",
    "T07n0220_537:0758a13": "或墮惡趣、或生人天受諸苦樂？」[0758a13] 佛告善現：「於",
    "T07n0220_537:0758a14": "意云何？尋香城中物類，頗有真實修道，依彼",
    "T07n0220_537:0758a15": "修道有離雜染得清淨不？」[0758a15] 善現對曰：「不也！世",
    "T07n0220_537:0758a16": "尊！所以者何？彼城物類都無實事，非能施",
    "T07n0220_537:0758a17": "設、非所施設，修道尚無，況依修道有離雜染",
    "T07n0220_537:0758a18": "及得清淨！」[0758a18] 佛告善現：「於意云何？頗有諸法",
    "T07n0220_537:0758a19": "或是有漏，或是無漏，或是世間，或是出世間，",
    "T07n0220_537:0758a20": "或是有為，或是無為，非如像、響、陽焰、光影、幻",
    "T07n0220_537:0758a21": "事、變化、尋香城中物類者不？」[0758a21] 善現對曰：「不也！",
    "T07n0220_537:0758a22": "世尊！定無有法或是有漏，或是無漏，或是世",
    "T07n0220_537:0758a23": "間，或是出世間，或是有為，或是無為，非如像",
    "T07n0220_537:0758a24": "等。」[0758a24] 佛告善現：「於意云何？此中頗有實雜染",
    "T07n0220_537:0758a25": "者、清淨者不？」[0758a25] 善現對曰：「不也！世尊！此中都",
    "T07n0220_537:0758a26": "無實雜染者及清淨者。」[0758a26] 佛告善現：「如染、淨者",
    "T07n0220_537:0758a27": "實無所有，由此因緣雜染、清淨亦非實有。所",
    "T07n0220_537:0758a28": "以者何？住我、我所諸有情類虛妄分別，謂有",
    "T07n0220_537:0758a29": "雜染及清淨者，由此因緣謂有雜染及有清",
    "T07n0220_537:0758b01": "淨。非見實者，謂有雜染及清淨者，如見實者，",
    "T07n0220_537:0758b02": "知無雜染及清淨者，如是亦無雜染、清淨，以",
    "T07n0220_537:0758b03": "一切法自相空故。」",
    "T07n0220_537:0758b04": "[0758b04] 爾時，善現便白佛言：「諸見實者無染無淨，不",
    "T07n0220_537:0758b05": "見實者亦無染淨。所以者何？以一切法皆",
    "T07n0220_537:0758b06": "用無性而為自性。世尊！諸實說者無染無淨，",
    "T07n0220_537:0758b07": "不實說者亦無染淨。所以者何？以一切法皆",
    "T07n0220_537:0758b08": "用無性而為自性。世尊！無自性法無染無淨，",
    "T07n0220_537:0758b09": "有自性法亦無染淨，諸無自性有自性法亦",
    "T07n0220_537:0758b10": "無染淨。所以者何？以一切法皆用無性而為",
    "T07n0220_537:0758b11": "自性。世尊！若見實者及實說者無染無淨，不",
    "T07n0220_537:0758b12": "見實者、不實說者亦無染淨，云何世尊有時",
    "T07n0220_537:0758b13": "說有清淨法耶？」[0758b13] 佛告善現：「我說一切法平等",
    "T07n0220_537:0758b14": "性為清淨法。」[0758b14] 具壽善現復白佛言：「何謂一切",
    "T07n0220_537:0758b15": "法平等性？」[0758b15] 佛告善現：「諸法真如廣說乃至不",
    "T07n0220_537:0758b16": "思議界，如來出世、若不出世性相常住，是名",
    "T07n0220_537:0758b17": "一切法平等性。此平等性名清淨法，此依世",
    "T07n0220_537:0758b18": "俗說為清淨，不依勝義。所以者何？勝義諦中",
    "T07n0220_537:0758b19": "既無分別亦無戲論，一切名字言語道斷，不",
    "T07n0220_537:0758b20": "可說為若染若淨。」[0758b20] 具壽善現復白佛言：「若一",
    "T07n0220_537:0758b21": "切法皆如夢境廣說乃至如尋香城，雖現似",
    "T07n0220_537:0758b22": "有而無實事，云何菩薩摩訶薩依止如是非",
    "T07n0220_537:0758b23": "實有法，發趣無上正等覺心，作是願言：『我",
    "T07n0220_537:0758b24": "當圓滿布施等六波羅蜜多，廣說乃至我當",
    "T07n0220_537:0758b25": "圓滿三十二相、八十隨好，我當發起無量光",
    "T07n0220_537:0758b26": "明遍照十方無邊世界，我當發起一妙音聲",
    "T07n0220_537:0758b27": "遍滿十方無邊世界，隨諸有情心、心所法勝",
    "T07n0220_537:0758b28": "解差別，為說種種微妙法門，令勤修學隨應",
    "T07n0220_537:0758b29": "各得諸饒益事？』」[0758b29] 佛告善現：「於意云何？汝所",
    "T07n0220_537:0758c01": "說法，豈不皆如夢境乃至尋香城耶？」[0758c01] 善現對",
    "T07n0220_537:0758c02": "曰：「如是！如是！然我有疑，若一切法如夢乃",
    "T07n0220_537:0758c03": "至如尋香城皆無實事，云何菩薩摩訶薩行",
    "T07n0220_537:0758c04": "深般若波羅蜜多時，發誠諦言：我當圓滿一",
    "T07n0220_537:0758c05": "切佛法，利益安樂無量有情？非夢所見廣說",
    "T07n0220_537:0758c06": "乃至尋香城中所現物類，能行布施乃至般",
    "T07n0220_537:0758c07": "若波羅蜜多，況能圓滿廣說乃至三十二相、",
    "T07n0220_537:0758c08": "八十隨好！亦如是說：非夢所見廣說乃至尋",
    "T07n0220_537:0758c09": "香城中所現物類，能成一切所願事業。餘",
    "T07n0220_537:0758c10": "一切法亦應如是，俱非實故。」[0758c10] 佛告善現：「如是！",
    "T07n0220_537:0758c11": "如是！如汝所說。非實有法尚不能行布施等",
    "T07n0220_537:0758c12": "六波羅蜜多廣說乃至三十二相、八十隨好，況",
    "T07n0220_537:0758c13": "能圓滿！非實有法不能成辦所願事業，亦不",
    "T07n0220_537:0758c14": "能得一切智智。[0758c14] 「復次，善現！布施等六波羅蜜",
    "T07n0220_537:0758c15": "多及餘無量無邊佛法非實有故，不能證得",
    "T07n0220_537:0758c16": "一切智智。善現當知！如是諸法一切皆是思",
    "T07n0220_537:0758c17": "惟造作，諸有思惟所造作法，皆不能得一切",
    "T07n0220_537:0758c18": "智智。[0758c18] 「復次，善現！如是諸法於菩提道雖能引",
    "T07n0220_537:0758c19": "發，而於其果無資助能，由此諸法無生、無起，",
    "T07n0220_537:0758c20": "無實相故。諸菩薩摩訶薩從初發心，雖起種",
    "T07n0220_537:0758c21": "種殊勝善法，謂修布施乃至般若波羅蜜多",
    "T07n0220_537:0758c22": "廣說乃至一切相智，而知一切皆如夢境廣",
    "T07n0220_537:0758c23": "說乃至如尋香城實無所有。[0758c23] 「復次，善現！如是",
    "T07n0220_537:0758c24": "諸法雖非實有，若不圓滿決定不能成熟有",
    "T07n0220_537:0758c25": "情、嚴淨佛土，亦不能得一切智智。謂菩薩摩",
    "T07n0220_537:0758c26": "訶薩，若不圓滿布施等六波羅蜜多廣說乃",
    "T07n0220_537:0758c27": "至一切相智，決定不能成熟有情、嚴淨佛土，",
    "T07n0220_537:0758c28": "亦不能得一切智智。[0758c28] 「復次，善現！是諸菩薩摩",
    "T07n0220_537:0758c29": "訶薩行深般若波羅蜜多時，隨所修住一切",
    "T07n0220_537:0759a01": "善法，皆如實知如夢乃至如尋香城，謂若修",
    "T07n0220_537:0759a02": "行布施等六波羅蜜多廣說乃至一切相智，",
    "T07n0220_537:0759a03": "能如實知如夢乃至如尋香城；若成熟有情、",
    "T07n0220_537:0759a04": "嚴淨佛土及求證得一切智智，亦能如實知",
    "T07n0220_537:0759a05": "如夢乃至如尋香城，亦如實知諸有情類心",
    "T07n0220_537:0759a06": "行差別如夢乃至如尋香城。[0759a06] 「復次，善現！是諸",
    "T07n0220_537:0759a07": "菩薩摩訶薩行深般若波羅蜜多時，於一切",
    "T07n0220_537:0759a08": "法不取為有、不取為無。若由如是取故證得",
    "T07n0220_537:0759a09": "一切智智，亦知彼法如夢乃至如尋香城，不",
    "T07n0220_537:0759a10": "取為有、不取為無。所以者何？布施等六波羅",
    "T07n0220_537:0759a11": "蜜多廣說乃至一切相智皆不可取，若有漏",
    "T07n0220_537:0759a12": "法、若無漏法、若世間法、若出世間法、若有為",
    "T07n0220_537:0759a13": "法、若無為法亦不可取。是菩薩摩訶薩知一",
    "T07n0220_537:0759a14": "切法不可取已，求趣無上正等菩提。所以者",
    "T07n0220_537:0759a15": "何？以一切法皆不可取、都無實事。如夢乃至",
    "T07n0220_537:0759a16": "如尋香城不可取法不能證得不可取法，然",
    "T07n0220_537:0759a17": "諸有情於如是法不知不見。是菩薩摩訶薩",
    "T07n0220_537:0759a18": "為饒益彼諸有情故，求趣無上正等菩提。[0759a18] 「復",
    "T07n0220_537:0759a19": "次，善現！是菩薩摩訶薩從初發心，為欲饒益",
    "T07n0220_537:0759a20": "諸有情故，修行布施乃至般若波羅蜜多，不",
    "T07n0220_537:0759a21": "為自身非為餘事。為欲饒益諸有情故，求趣",
    "T07n0220_537:0759a22": "無上正等菩提，不為自身非為餘事。[0759a22] 「復次，善",
    "T07n0220_537:0759a23": "現！是諸菩薩摩訶薩行深般若波羅蜜多時，",
    "T07n0220_537:0759a24": "見諸愚夫於非我中而住我想，廣說乃至於",
    "T07n0220_537:0759a25": "非見者住見者想。是菩薩摩訶薩見此事已，",
    "T07n0220_537:0759a26": "深生憐愍方便教導，令離顛倒妄想執著，安",
    "T07n0220_537:0759a27": "置無相甘露界中，住此界中不復現起我想",
    "T07n0220_537:0759a28": "乃至使見者想，爾時一切掉動、散亂、戲論、分",
    "T07n0220_537:0759a29": "別不復現行，心多安住寂靜、淡泊、無戲論界。",
    "T07n0220_537:0759b01": "[0759b01] 「善現當知！是菩薩摩訶薩由此方便行深般",
    "T07n0220_537:0759b02": "若波羅蜜多，自於諸法無所執著，亦能教他",
    "T07n0220_537:0759b03": "於一切法無所執著，此依世俗，不依勝義。」[0759b03] 具",
    "T07n0220_537:0759b04": "壽善現便白佛言：「佛證無上正等覺時，所得",
    "T07n0220_537:0759b05": "佛法為依世俗說名為得，為依勝義說名得",
    "T07n0220_537:0759b06": "耶？」[0759b06] 佛告善現：「此依世俗，不依勝義。若依勝",
    "T07n0220_537:0759b07": "義，能得、所得俱不可得。所以者何？若謂此人",
    "T07n0220_537:0759b08": "得如是法便有所得，有所得者便執有二，執",
    "T07n0220_537:0759b09": "有二者不能得果亦無現觀。」[0759b09] 具壽善現復白",
    "T07n0220_537:0759b10": "佛言：「若執有二不能得果亦無現觀，執無二",
    "T07n0220_537:0759b11": "者為能得果、有現觀耶？」[0759b11] 佛告善現：「執有二者",
    "T07n0220_537:0759b12": "不能得果亦無現觀，執無二者亦復如是，有",
    "T07n0220_537:0759b13": "所執故如執有二。若不執二、不執無二，則名",
    "T07n0220_537:0759b14": "得果亦名現觀。所以者何？若執由此便能得",
    "T07n0220_537:0759b15": "果亦有現觀，及執由彼不能得果亦無現觀，",
    "T07n0220_537:0759b16": "俱是戲論。非一切法平等性中有諸戲論，若",
    "T07n0220_537:0759b17": "離戲論乃可名為法平等性。」[0759b17] 具壽善現復白",
    "T07n0220_537:0759b18": "佛言：「若一切法皆用無性而為自性，此中何",
    "T07n0220_537:0759b19": "謂法平等性？」[0759b19] 佛告善現：「若於是處都無有性",
    "T07n0220_537:0759b20": "亦無無性，亦不可說為平等性，如是乃名法",
    "T07n0220_537:0759b21": "平等性。善現當知！法平等性既不可說亦不",
    "T07n0220_537:0759b22": "可知，除平等性無法可得，離一切法無平等",
    "T07n0220_537:0759b23": "性。善現當知！法平等性，異生、聖者俱不能",
    "T07n0220_537:0759b24": "行，非彼境故。」[0759b24] 具壽善現便白佛言：「法平等性",
    "T07n0220_537:0759b25": "豈亦非佛所行境耶？」[0759b25] 佛告善現：「法平等性，一",
    "T07n0220_537:0759b26": "切聖者皆不能行亦不能證，謂諸預流乃至",
    "T07n0220_537:0759b27": "獨覺、若諸菩薩、若諸如來，皆不能以法平等",
    "T07n0220_537:0759b28": "性為所行境，此中一切戲論分別皆不行故。」",
    "T07n0220_537:0759b29": "[0759b29] 具壽善現復白佛言：「如來於法皆得自在，云",
    "T07n0220_537:0759c01": "何可言法平等性，亦非如來所行境界？」[0759c01] 佛告",
    "T07n0220_537:0759c02": "善現：「如來於法雖得自在，若平等性與佛有",
    "T07n0220_537:0759c03": "異，可言是佛所行境界，然平等性與佛無異，",
    "T07n0220_537:0759c04": "云何可說佛行彼境？[0759c04] 「善現當知！若諸異生法",
    "T07n0220_537:0759c05": "平等性乃至如來法平等性，皆同一相，所謂",
    "T07n0220_537:0759c06": "無相，是一平等無二無別故，不可說此是異",
    "T07n0220_537:0759c07": "生法平等性廣說乃至此是如來法平等性。",
    "T07n0220_537:0759c08": "於此一法平等性中，諸平等性既不可得，於",
    "T07n0220_537:0759c09": "中異生及諸聖者差別之相亦不可得。」[0759c09] 具壽",
    "T07n0220_537:0759c10": "善現便白佛言：「若一切法平等性中，諸差別",
    "T07n0220_537:0759c11": "相皆不可得，則諸異生及預流等法及有情",
    "T07n0220_537:0759c12": "應無差別。」[0759c12] 佛告善現：「如是！如是！如汝所說。於",
    "T07n0220_537:0759c13": "一切法平等性中，異生、聖者法及有情皆無",
    "T07n0220_537:0759c14": "差別。」[0759c14] 具壽善現復白佛言：「若一切法平等性",
    "T07n0220_537:0759c15": "中，異生、聖者法及有情皆無差別，云何三寶",
    "T07n0220_537:0759c16": "出現世間？又佛、法、僧應無差別？」[0759c16] 佛告善現：「於",
    "T07n0220_537:0759c17": "意云何？佛、法、僧寶與平等性各有異不？」[0759c17] 善現",
    "T07n0220_537:0759c18": "對曰：「如我解佛所說義者，佛、法、僧寶與平等",
    "T07n0220_537:0759c19": "性皆無差別。所以者何？佛、法、僧寶與平等性，",
    "T07n0220_537:0759c20": "如是一切皆非相應非不相應，無色、無見、無",
    "T07n0220_537:0759c21": "對、一相，所謂無相。然諸如來於無相法方便",
    "T07n0220_537:0759c22": "善巧，建立種種法及有情名相差別，所謂此",
    "T07n0220_537:0759c23": "是異生及法，乃至此是如來及法。」[0759c23] 佛告善現：",
    "T07n0220_537:0759c24": "「如是！如是！如汝所說。諸佛於法方便善巧，建",
    "T07n0220_537:0759c25": "立種種法及有情名相差別。[0759c25] 「復次，善現！於意",
    "T07n0220_537:0759c26": "云何？若佛不證無上菩提，設證不為有情施",
    "T07n0220_537:0759c27": "設諸法名相種種差別，諸有情類為能自知，",
    "T07n0220_537:0759c28": "此是地獄廣說乃至此是非想非非想處，此",
    "T07n0220_537:0759c29": "是色、受、想、行、識蘊廣說乃至一切相智，此是",
    "T07n0220_537:0760a01": "一切相妙願智，此是一切智智，此是三寶，此",
    "T07n0220_537:0760a02": "是三乘。諸有情類於如是等差別名相能自",
    "T07n0220_537:0760a03": "知不？」[0760a03] 善現對曰：「不也！世尊！若佛不為有情",
    "T07n0220_537:0760a04": "施設諸如是等差別名相，諸有情類不能自",
    "T07n0220_537:0760a05": "知。」[0760a05] 佛告善現：「是故諸佛於無相法方便善",
    "T07n0220_537:0760a06": "巧，雖為有情施設種種差別名相，而於諸法",
    "T07n0220_537:0760a07": "平等性中都無所動。」[0760a07] 具壽善現復白佛言：「如",
    "T07n0220_537:0760a08": "佛於法平等性中都無所動，異生乃至菩薩",
    "T07n0220_537:0760a09": "於法平等性中亦不動不？」[0760a09] 佛告善現：「如是！如",
    "T07n0220_537:0760a10": "是！以一切法及諸有情皆不出過平等性故。",
    "T07n0220_537:0760a11": "如平等性，當知真如廣說乃至不思議界亦復",
    "T07n0220_537:0760a12": "如是，諸法異生及諸聖者於真如等無差別",
    "T07n0220_537:0760a13": "故。」[0760a13] 具壽善現復白佛言：「若諸異生及諸聖者",
    "T07n0220_537:0760a14": "并一切法平等之性無差別者，令一切法及",
    "T07n0220_537:0760a15": "諸有情相各異故性亦應別，是則法性亦應",
    "T07n0220_537:0760a16": "各別，謂色等蘊相各異故性亦應別，廣說",
    "T07n0220_537:0760a17": "乃至有為、無為相各異故性亦應別。[0760a17] 「世尊！如",
    "T07n0220_537:0760a18": "是法等性若各別，是則法性亦應各別，云何",
    "T07n0220_537:0760a19": "於諸異相法等可得安立法性一相？云何菩",
    "T07n0220_537:0760a20": "薩摩訶薩行深般若波羅蜜多時，不分別法",
    "T07n0220_537:0760a21": "及諸有情有種種性？若不分別法及有情有",
    "T07n0220_537:0760a22": "種種性，則應不能行深般若波羅蜜多。若不",
    "T07n0220_537:0760a23": "能行甚深般若波羅蜜多，則應不能從一菩",
    "T07n0220_537:0760a24": "薩地至一菩薩地。若定不能從一菩薩地至",
    "T07n0220_537:0760a25": "一菩薩地，則應不能趣入菩薩正性離生。若",
    "T07n0220_537:0760a26": "定不能趣入菩薩正性離生，則應不能超諸",
    "T07n0220_537:0760a27": "聲聞、獨覺等地。若定不能超諸聲聞、獨覺等",
    "T07n0220_537:0760a28": "地，則應不能圓滿神通波羅蜜多。若定不能",
    "T07n0220_537:0760a29": "圓滿神通波羅蜜多，則應不能於諸神通遊",
    "T07n0220_537:0760b01": "戲自在。若定不能於諸神通遊戲自在，則應",
    "T07n0220_537:0760b02": "不能圓滿布施乃至般若波羅蜜多。若定不",
    "T07n0220_537:0760b03": "能圓滿布施乃至般若波羅蜜多，則應不能",
    "T07n0220_537:0760b04": "從一佛土至一佛土，親近供養諸佛世尊。若",
    "T07n0220_537:0760b05": "定不能從一佛土至一佛土，親近供養諸佛世",
    "T07n0220_537:0760b06": "尊，則應不能於諸佛所聽受正法種諸善根。",
    "T07n0220_537:0760b07": "若定不能於諸佛所聽受正法種諸善根，則",
    "T07n0220_537:0760b08": "應不能成熟有情、嚴淨佛土。若定不能成熟",
    "T07n0220_537:0760b09": "有情、嚴淨佛土，應不能得一切智智轉妙法",
    "T07n0220_537:0760b10": "輪度有情眾。」[0760b10] 佛告善現：「如汝所言『若諸異",
    "T07n0220_537:0760b11": "生及諸聖者并一切法平等之性無差別者，",
    "T07n0220_537:0760b12": "令一切法及諸有情相各異故性亦應別，是",
    "T07n0220_537:0760b13": "則法性亦應各別，云何於諸異相法等可得",
    "T07n0220_537:0760b14": "安立法性一相？云何菩薩摩訶薩行深般若",
    "T07n0220_537:0760b15": "波羅蜜多時，不分別法及諸有情有種種性",
    "T07n0220_537:0760b16": "等？』者，於意云何？色蘊法性是空性不？受、想、",
    "T07n0220_537:0760b17": "行、識蘊法性是空性不？廣說乃至有為法性",
    "T07n0220_537:0760b18": "是空性不？無為法性是空性不？」[0760b18] 善現對曰：「如",
    "T07n0220_537:0760b19": "是！如是！一切法性皆是空性。」[0760b19] 佛告善現：「於",
    "T07n0220_537:0760b20": "意云何？於空性中，法等異相為可得不？謂色",
    "T07n0220_537:0760b21": "蘊異相為可得不？受、想、行、識蘊異相為可得",
    "T07n0220_537:0760b22": "不？廣說乃至有為法異相為可得不？無為法",
    "T07n0220_537:0760b23": "異相為可得不？」[0760b23] 善現對曰：「不也！世尊！於空",
    "T07n0220_537:0760b24": "性中，一切異相皆不可得。」[0760b24] 佛告善現：「由此應",
    "T07n0220_537:0760b25": "知法平等性，非即異生，非離異生，廣說乃至",
    "T07n0220_537:0760b26": "非即諸佛，非離諸佛。法平等性，非即色蘊，非",
    "T07n0220_537:0760b27": "離色蘊，非即受、想、行、識蘊，非離受、想、行、識蘊，",
    "T07n0220_537:0760b28": "廣說乃至非即有為法，非離有為法，非即無",
    "T07n0220_537:0760b29": "為法，非離無為法。」[0760b29] 具壽善現復白佛言：「法平",
    "T07n0220_537:0760c01": "等性為是有為、為是無為？」[0760c01] 佛告善現：「法平等",
    "T07n0220_537:0760c02": "性非是有為，非是無為，然離有為法，無為法",
    "T07n0220_537:0760c03": "不可得，離無為法，有為法亦不可得。善現當",
    "T07n0220_537:0760c04": "知！若有為界、若無為界，如是二種皆非相應",
    "T07n0220_537:0760c05": "非不相應，無色、無見、無對、一相，所謂無相，諸",
    "T07n0220_537:0760c06": "佛世尊依世俗說不依勝義。所以者何？非勝",
    "T07n0220_537:0760c07": "義中有身行、語行、意行可得，非離身行、語行、",
    "T07n0220_537:0760c08": "意行勝義可得。即有為法及無為法平等法",
    "T07n0220_537:0760c09": "性說名勝義，非離一切有為、無為別有勝義。",
    "T07n0220_537:0760c10": "是故菩薩摩訶薩行深般若波羅蜜多時，不",
    "T07n0220_537:0760c11": "動勝義而行菩薩摩訶薩行，成熟有情、嚴淨佛",
    "T07n0220_537:0760c12": "土，能疾證得一切智智，盡未來際利樂有",
    "T07n0220_537:0760c13": "情。」",
    "T07n0220_537:0760c14": "[0760c14] 爾時，善現便白佛言：「若諸法等平等之性皆",
    "T07n0220_537:0760c15": "本性空，此本性空於一切法皆非能作亦非",
    "T07n0220_537:0760c16": "所作，云何菩薩摩訶薩行深般若波羅蜜多",
    "T07n0220_537:0760c17": "時，不動勝義以四攝事攝益有情？」[0760c17] 佛告善現：",
    "T07n0220_537:0760c18": "「如是！如是！如汝所說。一切法等平等之性皆",
    "T07n0220_537:0760c19": "本性空，此本性空於有無法皆非能作亦",
    "T07n0220_537:0760c20": "非所作，然諸菩薩能為有情以四攝事作大",
    "T07n0220_537:0760c21": "饒益。若諸有情自知諸法皆本性空，則佛、菩",
    "T07n0220_537:0760c22": "薩不現神通作希有事，謂於諸法本性空中",
    "T07n0220_537:0760c23": "雖無所動，而令有情遠離種種虛妄分別、住",
    "T07n0220_537:0760c24": "諸法空、脫生死苦，謂令有情遠離我想廣說",
    "T07n0220_537:0760c25": "乃至使見者想，亦令有情遠離色想乃至識",
    "T07n0220_537:0760c26": "想，亦令有情遠離眼處想乃至意處想，亦令",
    "T07n0220_537:0760c27": "有情遠離色處想乃至法處想，亦令有情遠",
    "T07n0220_537:0760c28": "離眼界想乃至意界想，亦令有情遠離色界",
    "T07n0220_537:0760c29": "想乃至法界想，亦令有情遠離眼識界想乃",
    "T07n0220_537:0761a01": "至意識界想，亦令有情遠離眼觸想乃至意",
    "T07n0220_537:0761a02": "觸想，亦令有情遠離眼觸為緣所生諸受想",
    "T07n0220_537:0761a03": "乃至意觸為緣所生諸受想，亦令有情遠離",
    "T07n0220_537:0761a04": "地界想乃至識界想，亦令有情遠離因緣想",
    "T07n0220_537:0761a05": "乃至增上緣想，亦令有情遠離從緣所生諸",
    "T07n0220_537:0761a06": "法想，亦令有情遠離無明想乃至老死想，亦",
    "T07n0220_537:0761a07": "令有情遠離有漏、無漏法想，亦令有情遠離",
    "T07n0220_537:0761a08": "世間、出世間法想，亦令有情遠離有為、無為",
    "T07n0220_537:0761a09": "法想，亦令有情遠離諸想已，住無為界解脫一",
    "T07n0220_537:0761a10": "切生老病死。無為界者即諸法空，依世俗說",
    "T07n0220_537:0761a11": "名無為界。」[0761a11] 具壽善現便白佛言：「以何空故說",
    "T07n0220_537:0761a12": "諸法空？」[0761a12] 佛告善現：「以色乃至一切智智皆性",
    "T07n0220_537:0761a13": "空故說諸法空。[0761a13] 「復次，善現！於意云何？若所化",
    "T07n0220_537:0761a14": "身復化作事，此有實事而不空耶？」[0761a14] 善現對曰：",
    "T07n0220_537:0761a15": "「不也！世尊！諸所幻化都無實事，一切皆空。」[0761a15] 佛",
    "T07n0220_537:0761a16": "告善現：「所化與空，如是二法非合非散，此二",
    "T07n0220_537:0761a17": "俱以空空故空，不應分別是空是化。所以者",
    "T07n0220_537:0761a18": "何？非空性中有空、有化二事可得，以一切法",
    "T07n0220_537:0761a19": "畢竟空故。[0761a19] 「復次，善現！無色乃至諸佛無上正",
    "T07n0220_537:0761a20": "等菩提而非化者，諸是化者無不皆空。復次，",
    "T07n0220_537:0761a21": "善現！依如是法，施設種種補特伽羅，所謂異",
    "T07n0220_537:0761a22": "生、聲聞、獨覺、菩薩、如來，無非是化，諸是化者",
    "T07n0220_537:0761a23": "無不皆空。」[0761a23] 具壽善現便白佛言：「蘊、處、界等世",
    "T07n0220_537:0761a24": "間諸法及諸有情可皆是化，四念住等出世",
    "T07n0220_537:0761a25": "間法及諸有情豈亦是化？」[0761a25] 佛告善現：「一切世",
    "T07n0220_537:0761a26": "間、出世間法等無非是化，然於其中有聲聞",
    "T07n0220_537:0761a27": "化，有獨覺化，有菩薩化，有如來化，有煩惱化，",
    "T07n0220_537:0761a28": "有是業化。由此因緣，我說一切皆如幻化等",
    "T07n0220_537:0761a29": "無差別。」[0761a29] 具壽善現復白佛言：「所有斷果，謂",
    "T07n0220_537:0761b01": "預流果、一來、不還、阿羅漢果，獨覺、如來永斷煩",
    "T07n0220_537:0761b02": "惱習氣相續，豈亦是化？」[0761b02] 佛告善現：「如是諸法",
    "T07n0220_537:0761b03": "若與生滅二相相應亦皆是化。」[0761b03] 具壽善現便",
    "T07n0220_537:0761b04": "白佛言：「何法非化？」[0761b04] 佛告善現：「若法不與生",
    "T07n0220_537:0761b05": "滅相應是法非化。」[0761b05] 具壽善現復白佛言：「何法",
    "T07n0220_537:0761b06": "不與生滅相應？」[0761b06] 佛告善現：「不虛誑法即是涅",
    "T07n0220_537:0761b07": "槃，此法不與生滅相應。」[0761b07] 具壽善現便白佛言：",
    "T07n0220_537:0761b08": "「如世尊說平等法性，一切皆空無能動者，無",
    "T07n0220_537:0761b09": "二可得，無有少法非自性空，云何涅槃可說",
    "T07n0220_537:0761b10": "非化？」[0761b10] 佛告善現：「如是！如是！如汝所說。無有",
    "T07n0220_537:0761b11": "少法非自性空。此自性空非聲聞作，非獨覺",
    "T07n0220_537:0761b12": "作，非菩薩作，非諸佛作亦非餘作，有佛無佛",
    "T07n0220_537:0761b13": "自性常空，此即涅槃。是故我說涅槃非化，非",
    "T07n0220_537:0761b14": "實有法名為涅槃，可說無生、無滅、非化。[0761b14] 「復次，",
    "T07n0220_537:0761b15": "善現！新學菩薩聞一切法皆畢竟空乃至涅",
    "T07n0220_537:0761b16": "槃亦皆如化，心便驚怖不能修善，故我為說",
    "T07n0220_537:0761b17": "若法不與生滅相應，此法非化，非別實有不",
    "T07n0220_537:0761b18": "空涅槃。」[0761b18] 爾時，善現便白佛言：「云何方便教誡",
    "T07n0220_537:0761b19": "教授新發無上正等覺心諸菩薩摩訶薩，令",
    "T07n0220_537:0761b20": "知諸法本性常空，聞畢竟空不生怖畏？」[0761b20] 佛告",
    "T07n0220_537:0761b21": "善現：「豈一切法先有後無非本性空？然一切",
    "T07n0220_537:0761b22": "法先既非有後亦非無，本性常空無所怖畏。",
    "T07n0220_537:0761b23": "應作如是教誡教授新發無上正等覺心諸菩",
    "T07n0220_537:0761b24": "薩摩訶薩，令知諸法本性常空，聞畢竟空歡",
    "T07n0220_537:0761b25": "喜信受。」[0761b25] 時，薄伽梵說是經已，無量菩薩摩訶",
    "T07n0220_537:0761b26": "薩眾，及諸聲聞、人非人等一切大眾，聞佛所",
    "T07n0220_537:0761b27": "說皆大歡喜，信受奉行。"
}