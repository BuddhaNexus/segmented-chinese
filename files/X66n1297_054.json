{
    "X66n1297_054:0604c14": "宗鑑法林卷五十四",
    "X66n1297_054:0604c16": "集雲堂　編",
    "X66n1297_054:0604c17": "大鑒下九世",
    "X66n1297_054:0604c18": "金陵清凉院法眼文益禪師(羅漢琛嗣)行脚次。值天雨",
    "X66n1297_054:0604c19": "阻地藏。因參藏。藏曰何往。師曰迤邐行脚去。曰行",
    "X66n1297_054:0604c20": "脚事作麼生。師曰不知。曰不知最親切。師有省。",
    "X66n1297_054:0604c21": "而今飽學似當時。脫盡纖塵到不知。任短任長休剪",
    "X66n1297_054:0604c22": "綴。隨高隨下自平持。家門豐儉臨時用。田地優遊信",
    "X66n1297_054:0604c23": "步移。三十年前行脚事。分明孤負一雙眉。(天童覺)",
    "X66n1297_054:0604c24": "南來北往盡奔波。終日烟塵不奈何。信步蹋翻芳艸",
    "X66n1297_054:0605a01": "路。隨機借看落花多。兩行眉黛橫秋月。一對天池浸",
    "X66n1297_054:0605a02": "玉梭。最好不知頭角盡。轉身何處覓誵譌。(伴我侶)",
    "X66n1297_054:0605a03": "頭角分明轉失真。葉公老嬾不傳神。一朝破壁飛雷",
    "X66n1297_054:0605a04": "電。定有奇仙為點睛。(潭吉忍)",
    "X66n1297_054:0605a05": "氣宇軒昂出禁城。眼中無物可當情。誰知冷地一星",
    "X66n1297_054:0605a06": "火。燒出眉毛八字橫。(無倚照)",
    "X66n1297_054:0605a07": "神仙一粒果無差。點鐵成金事更賒。不似今時藥汞",
    "X66n1297_054:0605a08": "者。聚頭空自說丹砂。(均化度)",
    "X66n1297_054:0605a09": "法眼在地藏。一日呈所見。藏曰佛法不恁麼。師曰",
    "X66n1297_054:0605a10": "某甲辭窮理盡也。藏曰。若論佛法。一切現成。師於",
    "X66n1297_054:0605a11": "言下大悟。",
    "X66n1297_054:0605a12": "滿盤捧出醇甘露。到口令人命即亡。絕後再甦欺不",
    "X66n1297_054:0605a13": "得。翻嗟岐路漫尋羊。(壽昌經)",
    "X66n1297_054:0605a14": "法眼因子方上座自長慶來。師舉先長慶偈問。作",
    "X66n1297_054:0605a15": "麼生是萬象之中獨露身。子方舉拂子。師曰恁麼",
    "X66n1297_054:0605a16": "會又爭得。曰和尚如何。師曰喚什麼作萬象。曰古",
    "X66n1297_054:0605a17": "人不撥萬象。師曰。萬象之中獨露身。說什麼撥不",
    "X66n1297_054:0605a18": "撥。子方言下悟去。",
    "X66n1297_054:0605a19": "萬象之中獨露身。一回相見一回親。東西南北吾皇",
    "X66n1297_054:0605a20": "化。莫向江南苦問津。(浮山遠)",
    "X66n1297_054:0605a21": "離念見佛。破塵出經。現成家法。誰立門庭。日逐舟行",
    "X66n1297_054:0605a22": "江練淨。春隨艸上燒痕青。撥不撥。聽丁寧。三徑就荒",
    "X66n1297_054:0605a23": "歸便得。舊年松菊尚芳馨。(天童覺)",
    "X66n1297_054:0605a24": "雨洗淡紅桃萼嫩。風搖淺碧柳絲輕。一江秋水連天",
    "X66n1297_054:0605b01": "碧。兩岸蓼花笑白蘋。(具足有二)",
    "X66n1297_054:0605b02": "萬象之中獨露身。曉鷄啼散滿天星。啞口牧童牛背",
    "X66n1297_054:0605b03": "穩。鐵笛一聲宇宙清。",
    "X66n1297_054:0605b04": "法眼因慧超問如何是佛。師曰汝是慧超。",
    "X66n1297_054:0605b05": "金粟元云。法眼恁麼抵對。可謂瘥病不假驢馱藥。能",
    "X66n1297_054:0605b06": "彈何必玉絲絃。者僧悟去。亦覺可人。撿點將來。猶有",
    "X66n1297_054:0605b07": "事在。且道是什麼事。咄。玄沙道底。",
    "X66n1297_054:0605b08": "江國春風吹不起。鷓鴣嗁在深花裏。三級浪高魚化",
    "X66n1297_054:0605b09": "龍。癡人猶戽夜塘水。(翠峯顯)",
    "X66n1297_054:0605b10": "巇嶮行時問路難。有人相問北村南。長安無限人來",
    "X66n1297_054:0605b11": "往。幾箇無鈴得過關。(投子青)",
    "X66n1297_054:0605b12": "木人行千里。駿馬不移蹄。落日依南土。因風向北嘶。",
    "X66n1297_054:0605b13": "(正覺逸)",
    "X66n1297_054:0605b14": "妙用不須霜刃劍。能彈何必玉絃絲。嚴冬午後三更",
    "X66n1297_054:0605b15": "夜。閒坐閒眠雲散時。(翠巖真)",
    "X66n1297_054:0605b16": "一文大光錢。買得箇油餈。喫向肚裏了。當下便不饑。",
    "X66n1297_054:0605b17": "(白雲端)",
    "X66n1297_054:0605b18": "微酸梅子始生仁。鶯老花殘迹已陳。一夜南風移斗",
    "X66n1297_054:0605b19": "柄。明朝烟柳不關春。(正堂辨)",
    "X66n1297_054:0605b20": "含元殿裏問長安。直指當人徹骨寒。地沒硃砂翻赤",
    "X66n1297_054:0605b21": "土。廩無粒米倒礱糠。(松濤廣)",
    "X66n1297_054:0605b22": "法眼因僧問如何是曹源一滴水。師曰是曹源一",
    "X66n1297_054:0605b23": "滴水。",
    "X66n1297_054:0605b24": "天童傑云。法眼向百戰場中舞纛旗。未免旁觀者哂。",
    "X66n1297_054:0605c01": "忽有問靈隱如何是曹源一滴水。祇向它道和屎合",
    "X66n1297_054:0605c02": "尿。",
    "X66n1297_054:0605c03": "曹源一滴水澄清。流出千江絕浪聲。大海幾多遊翫",
    "X66n1297_054:0605c04": "者。茫茫空繞水邊行。(白雲端)",
    "X66n1297_054:0605c05": "曹源一滴水。是即波濤起。桃花流出洞中來。漁舟夜",
    "X66n1297_054:0605c06": "宿蘆花裏。(楊無為)",
    "X66n1297_054:0605c07": "曹源一滴異常流。流入滄溟冠九州。埀釣幾番波浪",
    "X66n1297_054:0605c08": "險。未曾聞道失漁舟。(草堂清)",
    "X66n1297_054:0605c09": "得人一牛。還人一馬。珍重曹源。可知禮也。雷奔洶湧",
    "X66n1297_054:0605c10": "海濤生。誰解截流那下行。那下行。通玄日午打三更。",
    "X66n1297_054:0605c11": "(韶禪師)",
    "X66n1297_054:0605c12": "曹源一滴起波濤。萬派聲歸海上消。若謂清凉有別",
    "X66n1297_054:0605c13": "旨。不妨今日與明朝。(跂應華)",
    "X66n1297_054:0605c14": "法眼答前語時。天台韶侍次。豁然開悟。因以所悟",
    "X66n1297_054:0605c15": "白師。師曰汝向後為王者所師。致祖道光大。吾不",
    "X66n1297_054:0605c16": "如也。",
    "X66n1297_054:0605c17": "曹源一滴水。相罵饒插[此/束]。鷃鵲空啾啾。驊騮已千里。",
    "X66n1297_054:0605c18": "(月窟清)",
    "X66n1297_054:0605c19": "白雲散盡碧天高。月落波心映玉苗。江上漁翁休泛",
    "X66n1297_054:0605c20": "泛。寒風乍起利如刀。",
    "X66n1297_054:0605c21": "法眼因僧問。承教有言。從無住本立一切法。如何",
    "X66n1297_054:0605c22": "是無住本。師曰。形興未質。名起未名。",
    "X66n1297_054:0605c23": "博山來云。形未興。名未起。且道森羅萬象從何處得",
    "X66n1297_054:0605c24": "來。者裏放過即不可。喝一喝。",
    "X66n1297_054:0606a01": "沒踪迹。斷消息。白雲無根。清風何色。散乾葢而非心。",
    "X66n1297_054:0606a02": "持坤與而有力。洞千古之淵源。造萬象之模則。剎塵",
    "X66n1297_054:0606a03": "逆會也處處普賢。樓閣門開也頭頭彌勒。(天童覺)",
    "X66n1297_054:0606a04": "漏泄了也。春不著花。冬不藏雪。一對泥牛銜古月。屑",
    "X66n1297_054:0606a05": "屑。形名何處論枯橛。(伴我侶)",
    "X66n1297_054:0606a06": "從來那畔信難通。即使通來尚滯功。肯信一爻通變",
    "X66n1297_054:0606a07": "處。不萌枝上卷春風。(懷清海)",
    "X66n1297_054:0606a08": "法眼問覺上座船來陸來。曰船來。師曰船在甚處。",
    "X66n1297_054:0606a09": "曰船在河裏。覺退。師却問旁僧曰。你道適來者僧",
    "X66n1297_054:0606a10": "具眼不具眼。",
    "X66n1297_054:0606a11": "博山來云。虗空無彩色。大海有波瀾。　報恩琇代旁",
    "X66n1297_054:0606a12": "僧云。賊過點兵。　義山訥云。絲來線去不露鋒鋩。自",
    "X66n1297_054:0606a13": "非見處精明用處自在。何以能此。雖然。你若作佛法",
    "X66n1297_054:0606a14": "會。帶累他二老不值半文錢。",
    "X66n1297_054:0606a15": "水不洗水。金不博金。昧毛色而得馬。靡絲絃而樂琴。",
    "X66n1297_054:0606a16": "結繩畫卦有許事。喪盡真淳盤古心。(天童覺)",
    "X66n1297_054:0606a17": "盛世常聞大雅音。元和協律鳳巢林。無端曲罷停絃",
    "X66n1297_054:0606a18": "後。撥動忽生殺伐心。(星朗雄)",
    "X66n1297_054:0606a19": "法眼問修山主。毫釐有差天地懸隔。你作麼生會。",
    "X66n1297_054:0606a20": "曰毫釐有差天地懸隔。師曰與麼會又爭得。曰。某",
    "X66n1297_054:0606a21": "甲祇與麼。師兄作麼生。師曰毫釐有差天地懸隔。",
    "X66n1297_054:0606a22": "修遂禮拜。",
    "X66n1297_054:0606a23": "東禪齊云。山主恁麼抵對。為什麼不肯。及乎請益法",
    "X66n1297_054:0606a24": "眼。乃仍祇恁麼道。且道誵譌在什麼處。者裏看得透。",
    "X66n1297_054:0606b01": "許你具一隻眼。　五祖戒別法眼。劈脊便打。　保寧",
    "X66n1297_054:0606b02": "勇云。修山主當時何不也好向法眼道。與麼會又爭",
    "X66n1297_054:0606b03": "得。　徑山杲云。二老絲來線去綿綿密密。扶起地藏",
    "X66n1297_054:0606b04": "門風。可謂滿目光生。若是德山臨濟門下。更買艸鞵",
    "X66n1297_054:0606b05": "行脚始得。何故。毫釐有差天地懸隔。甚處得者消息",
    "X66n1297_054:0606b06": "來。　天寧琦云。二老漢不會轉身句。如今有問天寧。",
    "X66n1297_054:0606b07": "向它道昨日有人恁麼問。三十棒趕出院去也。　報",
    "X66n1297_054:0606b08": "恩秀云。萬松當時見法眼道恁麼又爭得。向道久聞",
    "X66n1297_054:0606b09": "和尚有此機要。不然擺手便行。管取一時坐斷。　博",
    "X66n1297_054:0606b10": "山來云。法眼鉤人在不疑之地。且道有多少法術。王",
    "X66n1297_054:0606b11": "言如絲。其出如綸。　河渚謙代修云。和尚元來別有",
    "X66n1297_054:0606b12": "長處。",
    "X66n1297_054:0606b13": "六國當時已太平。太平纔久不知兵。修公換得長蛇",
    "X66n1297_054:0606b14": "陣。天下人人會死生。(佛印元)",
    "X66n1297_054:0606b15": "石城親切問同參。不話東西便指南。明暗兩條來往",
    "X66n1297_054:0606b16": "路。依俙屈曲在烟嵐。(保寧勇)",
    "X66n1297_054:0606b17": "秤頭蠅坐便攲傾。萬世權衡照不平。斤兩錙銖見端",
    "X66n1297_054:0606b18": "的。終歸輸我定盤星。(天童覺)",
    "X66n1297_054:0606b19": "一道如絃直。長安信已傳。萬邦皆入貢。四海息狼烟。",
    "X66n1297_054:0606b20": "(掩室開)",
    "X66n1297_054:0606b21": "兩刃交鋒電影馳。金剛截鐵爛如泥。回頭蹋碎關山",
    "X66n1297_054:0606b22": "月。未免重栽眼上眉。(雪逵照)",
    "X66n1297_054:0606b23": "法眼示眾。識得凳子。周帀有餘。",
    "X66n1297_054:0606b24": "雲門偃云。識得凳子。天地懸殊。　翠峰顯云。澤廣藏",
    "X66n1297_054:0606c01": "山。霾能伏豹。　薦福懷云。識得凳子。是楠木做。　圓",
    "X66n1297_054:0606c02": "通秀云。識得凳子。四脚著地。　泐潭清舉法眼雲門",
    "X66n1297_054:0606c03": "翠峰語畢云。三個漢總是依它見解。明昧兩岐。不脫",
    "X66n1297_054:0606c04": "是聞。如水中月。黃龍即不然。畗塞乾坤外。開張日月",
    "X66n1297_054:0606c05": "前。　徑山杲云。識得凳子。好鬀頭洗脚。雖然如是。錯",
    "X66n1297_054:0606c06": "會者多。　龍池傳云。識得凳子。更參三十年。歸來休",
    "X66n1297_054:0606c07": "云依舊是凳子。　雲門澄云。識得凳子。正有事在。",
    "X66n1297_054:0606c08": "　靈谿昱云。法眼解放不解收。雲門解收不解放。天衣",
    "X66n1297_054:0606c09": "平地上喫交。總是依艸附木。何如拽杖看雲起。閒聽",
    "X66n1297_054:0606c10": "黃鸝三兩聲。",
    "X66n1297_054:0606c11": "不知將甚報君恩。雲起江湖浪皺痕。一片孤帆乘興",
    "X66n1297_054:0606c12": "去。與誰相逐過天門。(保寧勇)",
    "X66n1297_054:0606c13": "一不是。二不成。落花流水裏嗁鶯。閒庭雨散夜將半。",
    "X66n1297_054:0606c14": "片月還從海底生。(象田卿)",
    "X66n1297_054:0606c15": "法眼因僧來參。師以手指簾。尋有二僧齊去卷簾。",
    "X66n1297_054:0606c16": "師曰一得一失。",
    "X66n1297_054:0606c17": "黃龍清云。法眼鏌鎁在手殺活臨時。二僧齊去卷簾。",
    "X66n1297_054:0606c18": "且道那箇得那箇失。還會麼。世事但將公道斷。人心",
    "X66n1297_054:0606c19": "難與月輪齊。　理安問云。法眼探頭。二僧逐塊。直饒",
    "X66n1297_054:0606c20": "收處迅捷。未免平地喫交。　百丈泐云。八字打開。眉",
    "X66n1297_054:0606c21": "橫鼻直。眼裏無筋一世貧。千古萬古空相憶。法眼道",
    "X66n1297_054:0606c22": "一得一失。還有分疎得者麼。卓拄杖云。山僧口門窄。",
    "X66n1297_054:0606c23": "　道峰珍舉理安語畢云。法眼若非二僧出手。幾乎",
    "X66n1297_054:0606c24": "勞而無功。雖然。還知平地喫交處麼。一箭兩垛。",
    "X66n1297_054:0607a01": "松直棘曲。鶴長鳧短。羲黃世人俱忘治亂。其安也潛",
    "X66n1297_054:0607a02": "龍在淵。其逸也翔鳥脫絆。夫何祖禰西來。得失是非",
    "X66n1297_054:0607a03": "相半。篷隨風而轉空。船截流而到岸。箇中靈俐衲僧。",
    "X66n1297_054:0607a04": "看取清凉手段。(天童覺)",
    "X66n1297_054:0607a05": "老將高提白玉鞭。雙駒一策去翩翩。古今得失論量",
    "X66n1297_054:0607a06": "底。空看西山暮雨前。(正堂辨)",
    "X66n1297_054:0607a07": "七夕星河渡鵲橋。穿鍼姹女自徒勞。支磯石畔乘槎",
    "X66n1297_054:0607a08": "客。更向平坡颭白濤。(石磵泐)",
    "X66n1297_054:0607a09": "指點峰巒入望幽。芙蓉削出水天秋。最憐一抹烟嵐",
    "X66n1297_054:0607a10": "好。翻使遊人翳兩眸。(位中符)",
    "X66n1297_054:0607a11": "青桐一葉墮明樓。雙雁南飛海上游。得失惟論千古",
    "X66n1297_054:0607a12": "事。何人能識漢宮秋。(蔗菴範)",
    "X66n1297_054:0607a13": "法眼因僧問。古佛堂前何人先到。師曰不動步者。",
    "X66n1297_054:0607a14": "資福廣云。法眼恁麼答話。引它業識茫茫者坐在無",
    "X66n1297_054:0607a15": "魂必死之地。古佛堂前驢年夢見。然則。畢竟什麼人",
    "X66n1297_054:0607a16": "先到。牛頭獄卒。",
    "X66n1297_054:0607a17": "古佛堂前到者稀。相見難逢掣電機。死水有龍終不",
    "X66n1297_054:0607a18": "聖。驚起依前眼[目*荅]眵。(天衣懷)",
    "X66n1297_054:0607a19": "法眼示眾。盡十方世界皎皎地無一絲頭。若有一",
    "X66n1297_054:0607a20": "絲頭。即是一絲頭。",
    "X66n1297_054:0607a21": "清凉欽云。若有一絲頭。不是一絲頭。　水菴一云。夜",
    "X66n1297_054:0607a22": "來月色十分好。今日秋山無限情。",
    "X66n1297_054:0607a23": "法眼因僧問。如何是塵劫來事。師曰盡於今時。",
    "X66n1297_054:0607a24": "塵劫來事。盡在於今。祖師不會。面壁沉吟。(楊無為)",
    "X66n1297_054:0607b01": "剛春即夏倐驚秋。為問長安諸白頭。何日腰纏十萬",
    "X66n1297_054:0607b02": "貫。御風騎鶴上揚州。(懿山德)",
    "X66n1297_054:0607b03": "法眼拈香匙曰。者箇不得喚作香匙。畢竟喚作什",
    "X66n1297_054:0607b04": "麼。僧曰香匙。師不肯。僧二十日後方省。",
    "X66n1297_054:0607b05": "煙水迢迢去轉賒。霜風肅肅隔天涯。直饒識得香匙",
    "X66n1297_054:0607b06": "也。管保渠儂未到家。(拙菴朴)",
    "X66n1297_054:0607b07": "法眼問僧甚處來。曰泗州禮拜大聖來。師曰大聖",
    "X66n1297_054:0607b08": "今年出塔否。曰出。師却問旁僧曰。你道者僧曾到",
    "X66n1297_054:0607b09": "泗州也無。僧亦無對。",
    "X66n1297_054:0607b10": "浮山遠云。者僧到即到泗州。祇是不見大聖。　道場",
    "X66n1297_054:0607b11": "全云。者僧見即見大聖。祇是不曾識法眼。　東禪觀",
    "X66n1297_054:0607b12": "云。者僧到也到泗州。見也見大聖。識也識法眼。祇是",
    "X66n1297_054:0607b13": "自討頭不見。　報恩琇云。者一隊漢病在膏肓。祇顧",
    "X66n1297_054:0607b14": "道那僧不見。誰知却是自不識那僧。有人出來道和",
    "X66n1297_054:0607b15": "尚也是扶弱不扶強。報恩隨聲便打。且道是肯他不",
    "X66n1297_054:0607b16": "肯它。",
    "X66n1297_054:0607b17": "妙圓金地絕纖塵。到者當觀無相真。莫道玄門難近",
    "X66n1297_054:0607b18": "向。舉頭便是塔中人。(承天宗)",
    "X66n1297_054:0607b19": "法眼因開井次問眾曰。泉眼不通被沙礙。祇如道",
    "X66n1297_054:0607b20": "眼不通被甚麼礙。眾無對。自代曰被眼礙。",
    "X66n1297_054:0607b21": "五祖蕉云。法眼大似不奈船何打破戽斗。若是蕉上",
    "X66n1297_054:0607b22": "座即不然。泉眼不通被沙礙。祇如道眼不通被甚麼",
    "X66n1297_054:0607b23": "礙。直向它道被道礙。不但使其當下瞥地。且與千古",
    "X66n1297_054:0607b24": "留眼。",
    "X66n1297_054:0607c01": "法眼上堂。三通皷罷。蔟蔟上來。佛法人事。一時周",
    "X66n1297_054:0607c02": "畢。",
    "X66n1297_054:0607c03": "慧溫尼云。三通鼓罷。蔟蔟上來。拄杖不在。笤帚柄聊",
    "X66n1297_054:0607c04": "與三十。　平陽忞云。法眼用鉤。慧溫用錐。山僧也不",
    "X66n1297_054:0607c05": "鉤你也不錐你。且放教冷來看。乃云三通鼓罷。蔟蔟",
    "X66n1297_054:0607c06": "上來。向下文長。付在來日。　法林音云。三通鼓罷。蔟",
    "X66n1297_054:0607c07": "蔟上來。不快漆桶。覓甚麼盌。",
    "X66n1297_054:0607c08": "法眼聞齋魚。問僧還聞麼。適來若聞。如今不聞。如",
    "X66n1297_054:0607c09": "今若聞。適來不聞。",
    "X66n1297_054:0607c10": "法林音云。法眼大似因齋慶讚。",
    "X66n1297_054:0607c11": "耳聽如聾。口說如啞。法眼舌頭。孰真孰假。(無著總)",
    "X66n1297_054:0607c12": "法眼因僧問。聲色兩字如何透得。師召眾曰。諸上",
    "X66n1297_054:0607c13": "座。且道者箇僧還透得也未。若會此僧問處。透聲",
    "X66n1297_054:0607c14": "色即不難。",
    "X66n1297_054:0607c15": "天童覺云。從前不了。祇為家賊難防。直下分明。且向",
    "X66n1297_054:0607c16": "草菴止宿。　高峰妙云。明修棧道暗度陳倉。　愚菴",
    "X66n1297_054:0607c17": "盂云。平地上死人無數。　嬾放大云。者僧聲色裏橫",
    "X66n1297_054:0607c18": "眠。被法眼一賺。直得一步也去不得。回視大眾云。還",
    "X66n1297_054:0607c19": "知法眼被者僧賺却麼。",
    "X66n1297_054:0607c20": "親口問來求透路。作家直為指昏矇。眼耳忽然春夢",
    "X66n1297_054:0607c21": "覺。鶯吟燕語盡圓通。(大洪遂)",
    "X66n1297_054:0607c22": "聲色都來兩箇字。衲僧不透眼中沙。黃鶴樓中吹玉",
    "X66n1297_054:0607c23": "笛。江城五月落梅花。(慈受深)",
    "X66n1297_054:0607c24": "曾經洗耳碧溪流。萬壑千巖路轉幽。最是月明風靜",
    "X66n1297_054:0608a01": "夜。一聲長嘯海門秋。(理安問)",
    "X66n1297_054:0608a02": "襄州清溪山洪進禪師(羅漢琛嗣)問修山主曰。明知生",
    "X66n1297_054:0608a03": "是不生之理。為什麼被生死之所流轉。修曰。筍畢",
    "X66n1297_054:0608a04": "竟成竹去。如今作篾使。還得麼。師曰你向後自悟",
    "X66n1297_054:0608a05": "去在。曰紹修所見祇如此。上座意旨如何。師曰者",
    "X66n1297_054:0608a06": "箇是監院房。那箇是典座房。修便禮謝。",
    "X66n1297_054:0608a07": "進老分明到五臺。修師真箇人閩來。維那院主門相",
    "X66n1297_054:0608a08": "對。說著令人兩眼開。(正覺逸)",
    "X66n1297_054:0608a09": "豁落無依。高閒不羈。家邦平怗到人稀。些些力量分",
    "X66n1297_054:0608a10": "階級。蕩蕩身心絕是非。是非絕。介立大方無軌轍。(天",
    "X66n1297_054:0608a11": "童覺)",
    "X66n1297_054:0608a12": "穆滿從王母。階前聽白雲。侍臣渾不識。猶擬是并汾。",
    "X66n1297_054:0608a13": "(俍亭挺)",
    "X66n1297_054:0608a14": "露柱懷胎已有年。臨盆幾度命絲懸。忽鑽石女脇中",
    "X66n1297_054:0608a15": "出。笑倒高堂客滿筵。(芝穎化)",
    "X66n1297_054:0608a16": "撫州龍濟山主紹修禪師(羅漢琛嗣)示眾。具足凡夫法",
    "X66n1297_054:0608a17": "凡夫不知。具足聖人法聖人不會。聖人若會即是",
    "X66n1297_054:0608a18": "凡夫。凡夫若知即是聖人。此語具一理二義。若人",
    "X66n1297_054:0608a19": "辨得。不妨於佛法中有箇入處。若辨不得。莫道不",
    "X66n1297_054:0608a20": "疑。",
    "X66n1297_054:0608a21": "黃龍清云。修山主祇知布網張羅。不覺自遭籠罩。要",
    "X66n1297_054:0608a22": "得出身麼。此亦有一理二義。若人辨得。永墮阿鼻。",
    "X66n1297_054:0608a23": "　徑山杲云。點銕化為金玉易。勸人除却是非難。　淨",
    "X66n1297_054:0608a24": "慈一云。直饒有箇入路。堪作什麼。凡夫則是凡夫。聖",
    "X66n1297_054:0608b01": "人則是聖人。且道凡聖兩忘一句作麼生道。閒持經",
    "X66n1297_054:0608b02": "卷倚松立。笑問客從何處來。　密菴傑卓拄杖云。一",
    "X66n1297_054:0608b03": "不知。二不會。東西南北轉霶霈。　天寧琦云。修山主",
    "X66n1297_054:0608b04": "熟處難忘。也是胡地冬抽笋。　龍池傳云。龍池則不",
    "X66n1297_054:0608b05": "然。凡夫具足聖人法。凡夫不知。聖人具足凡夫法。聖",
    "X66n1297_054:0608b06": "人不會。聖人若會則不有聖人。凡夫若知則凡夫何",
    "X66n1297_054:0608b07": "在。即如老僧如此折倒。還有甄別麼。喝一喝云。路逢",
    "X66n1297_054:0608b08": "達道者。莫將語默對。",
    "X66n1297_054:0608b09": "凡全是聖聖全凡。究實遺名直下參。廓徹迥超凡聖",
    "X66n1297_054:0608b10": "處。無言童子口喃喃。(靈源清)",
    "X66n1297_054:0608b11": "剗除露布葛藤。不用之乎者也。饒君句下精通。未免",
    "X66n1297_054:0608b12": "喚驢作馬。(卍菴顏)",
    "X66n1297_054:0608b13": "融峰強萬丈。未話足先酸。若不緣雲去。那知星斗寒。",
    "X66n1297_054:0608b14": "(虗堂愚)",
    "X66n1297_054:0608b15": "龍濟頌曰。欲識解脫道。諸法不相到。眼耳絕見聞。",
    "X66n1297_054:0608b16": "聲色閙浩浩。",
    "X66n1297_054:0608b17": "昭覺勤云。聲不到耳。色不到眼。聲色交參。萬法成現。",
    "X66n1297_054:0608b18": "且道還蹋著解脫道也無。不省者箇意。修行徒苦辛。",
    "X66n1297_054:0608b19": "龍濟頌曰。初心未入道。不得閙浩浩。鐘聲裏薦取。",
    "X66n1297_054:0608b20": "鼓聲裏顛倒。",
    "X66n1297_054:0608b21": "天目禮云。修山主可謂五音六律無相奪倫。美則美",
    "X66n1297_054:0608b22": "矣。要且活埋在聲塵堆裏。至今出身不得。何故。玄沙",
    "X66n1297_054:0608b23": "道底。",
    "X66n1297_054:0608b24": "龍濟曰。是柱不見柱。非柱不見柱。是非已去了。是",
    "X66n1297_054:0608c01": "非裏薦取。",
    "X66n1297_054:0608c02": "徑山杲云。咄。又是從頭起。　天寧琦云。教裏少哩修",
    "X66n1297_054:0608c03": "山主。有多少奇特。也祇是座主見解。未夢見我衲僧",
    "X66n1297_054:0608c04": "巴鼻在。見露柱但喚作露柱。見燈籠但喚作燈籠。不",
    "X66n1297_054:0608c05": "得動著。動著三十棒。",
    "X66n1297_054:0608c06": "薦得是移花兼蜨至。薦得非擔泉帶月歸。是也好。鄭",
    "X66n1297_054:0608c07": "州棃勝青州棗。非也好。象山路入蓬萊島。是亦沒交",
    "X66n1297_054:0608c08": "涉。蹋著秤錘硬似鐵。非亦沒交涉。金剛寶劍當頭截。",
    "X66n1297_054:0608c09": "阿呵呵。會也麼。知事少時煩惱少。識人多處是非多。",
    "X66n1297_054:0608c10": "(全菴己)",
    "X66n1297_054:0608c11": "猛士腰間大羽箭。拈來一鏃定天山。乾坤一統清如",
    "X66n1297_054:0608c12": "鏡。不用飛書更閉關。(晦石琦)",
    "X66n1297_054:0608c13": "龍濟曰。二破不成一。一法鎮長存。若人一二解。永",
    "X66n1297_054:0608c14": "劫受沉淪。",
    "X66n1297_054:0608c15": "昭覺勤云。修山主直似倚天長劍凜凜神威。向平坦",
    "X66n1297_054:0608c16": "坦處壁立千仞。壁立千仞處平坦坦。雖然。祇道得一",
    "X66n1297_054:0608c17": "半。山僧即不然。二破不成一。一法亦不存。不作一二",
    "X66n1297_054:0608c18": "解。永劫受沉淪。",
    "X66n1297_054:0608c19": "聽不出聲。見不超色。指東話西。將南作北。(古林茂)",
    "X66n1297_054:0608c20": "龍濟曰。萬法是心光。諸緣惟性曉。本無迷悟人。祇",
    "X66n1297_054:0608c21": "要今日了。",
    "X66n1297_054:0608c22": "天寧琦云。既無迷悟。了箇什麼。從前汗馬無人識。祇",
    "X66n1297_054:0608c23": "要重論葢代功。",
    "X66n1297_054:0608c24": "龍濟問僧甚處來。曰翠巖。師曰翠巖有何言句示",
    "X66n1297_054:0609a01": "徒。曰。尋常道出門逢彌勒。入門見釋迦。師曰與麼",
    "X66n1297_054:0609a02": "道又爭得。僧便問和尚又如何。師曰。出門逢阿誰。",
    "X66n1297_054:0609a03": "入門見什麼。僧於言下有省。",
    "X66n1297_054:0609a04": "薦福懷云。雖得一塲榮。刖却一雙足。且道落在賓家",
    "X66n1297_054:0609a05": "分上主家分上。若定當得出。憂則共戚樂則同歡。山",
    "X66n1297_054:0609a06": "僧即不然。出門則吳山楚水。入門則佛殿行廊。或有",
    "X66n1297_054:0609a07": "箇衲僧出問師意如何。許伊具一隻眼。　西禪需云。",
    "X66n1297_054:0609a08": "者僧悟即不無。爭奈未遇諦當。青天白日如被鬼迷。",
    "X66n1297_054:0609a09": "龍濟頭白齒黃作恁麼語話。懶菴即不然。出門竹徑",
    "X66n1297_054:0609a10": "無人掃。入戶方塘照影寒。",
    "X66n1297_054:0609a11": "龍濟因僧問。劫火洞然。大千俱壞。未審者箇壞不",
    "X66n1297_054:0609a12": "壞。師曰不壞。曰為什麼不壞。師曰為同大千。",
    "X66n1297_054:0609a13": "問若剜心。答如劈腹。句裏翻身。何勞迅速。劫火俱然",
    "X66n1297_054:0609a14": "同大千。全機不動劍鋒旋。龍濟山頭龍脫骨。燄摩天",
    "X66n1297_054:0609a15": "上鼓驚湍。",
    "X66n1297_054:0609a16": "有耳不聞牕外事。眼前那有異同機。偶來遇值三家",
    "X66n1297_054:0609a17": "叟。渾語詼言總不羈。(天岸昇)",
    "X66n1297_054:0609a18": "福州東禪玄亮禪師(玄沙備下白龍希嗣)僧問。本無迷悟。為",
    "X66n1297_054:0609a19": "什麼却有佛有眾生。師曰話墮也。",
    "X66n1297_054:0609a20": "瀛山誾云。且道是者僧話墮東禪話墮。　承天怡云。",
    "X66n1297_054:0609a21": "者僧祇解月下趲程。不覺和身墮水。東禪雖能順方",
    "X66n1297_054:0609a22": "指迷。要且無宗師作略。當時待它恁麼問。連棒打出。",
    "X66n1297_054:0609a23": "直令它向佛生情盡迷悟頓空處別立生涯。",
    "X66n1297_054:0609a24": "大鑒下十世",
    "X66n1297_054:0609b01": "台州天台山德韶國師(法眼益嗣)因僧問。乍離凝峰丈",
    "X66n1297_054:0609b02": "室。來坐般若道場。今日家風請師一句。師曰虧汝",
    "X66n1297_054:0609b03": "甚麼處。曰。恁麼則雷音震動乾坤界。人人無不盡",
    "X66n1297_054:0609b04": "沾恩。師曰幸然未會且莫探頭。僧禮拜。師曰探頭",
    "X66n1297_054:0609b05": "即不中。",
    "X66n1297_054:0609b06": "護國蘊云。國師恁麼答話。揭露佛祖家風則不無。要",
    "X66n1297_054:0609b07": "且此僧未肯點頭。若有問山僧今日家風請師一句。",
    "X66n1297_054:0609b08": "但向道天台一萬八千丈。朝夕烟雲八面封。",
    "X66n1297_054:0609b09": "天台初謁龍牙。問雄雄之尊為甚麼近不得。牙曰",
    "X66n1297_054:0609b10": "如火與火。師曰忽遇水來又作麼生。牙曰。去。汝不",
    "X66n1297_054:0609b11": "會我語。",
    "X66n1297_054:0609b12": "懷寶迷邦何太錯。投珠按劍更回還。春風不管花開",
    "X66n1297_054:0609b13": "落。流水依然過萬山。(平陽忞)",
    "X66n1297_054:0609b14": "天台因僧問。櫓棹俱停。如何得到彼岸。師曰慶汝",
    "X66n1297_054:0609b15": "平生。",
    "X66n1297_054:0609b16": "當下自能休歇去。大千那有一毫頭。項王早肯咸陽",
    "X66n1297_054:0609b17": "立。一片皇風八百州。(遠菴僼)",
    "X66n1297_054:0609b18": "天台示眾。青蘿夤緣直上寒松之頂。白雲淡竚出",
    "X66n1297_054:0609b19": "沒太虗之中。萬法本閒。唯人自閙。",
    "X66n1297_054:0609b20": "等是垂慈為你來。舌頭拕地語如雷。葛藤滿地無人",
    "X66n1297_054:0609b21": "翦。狼藉春風又一回。(竹屋簡)",
    "X66n1297_054:0609b22": "天台示眾。通玄峰頂不是人間。心外無法滿目青",
    "X66n1297_054:0609b23": "山。法眼聞曰。祇此一頌堪起吾宗。",
    "X66n1297_054:0609b24": "徑山杲云。滅却法眼宗。祇緣者一頌。　昭慶庭云。天",
    "X66n1297_054:0609c01": "不葢。地不載。無處隱身。水自綠。山自青。纖毫礙眼。祇",
    "X66n1297_054:0609c02": "如通玄峰頂不是人間。且道是什麼所在。一片落花",
    "X66n1297_054:0609c03": "飛。萬國春歸去。　天童悟云。新通玄則不然。今日別",
    "X66n1297_054:0609c04": "開一路。通玄峰頂別是人間。祇緣不薦錯認青山。喝",
    "X66n1297_054:0609c05": "一喝云。還薦麼。便下座。",
    "X66n1297_054:0609c06": "篷底歌眠醉復醒。君山祇在兩眉青。渾家不管興亡",
    "X66n1297_054:0609c07": "事。一味和雲占洞庭。(無文燦)",
    "X66n1297_054:0609c08": "心外本來無一法。國師見處未為親。若言滿目青山",
    "X66n1297_054:0609c09": "是。認著還生眼裏塵。(無隱鑒)",
    "X66n1297_054:0609c10": "金陵清凉泰欽法燈禪師(法眼益嗣)問僧曰如何是祖",
    "X66n1297_054:0609c11": "師西來意。曰不東不西。師不肯。僧却問如何是祖",
    "X66n1297_054:0609c12": "師西來意。師曰不東不西。僧有省。",
    "X66n1297_054:0609c13": "西來祖意不東西。猿鳥春深抱樹嗁。多少行人空悵",
    "X66n1297_054:0609c14": "望。青山孤聳白雲低。(保寧勇)",
    "X66n1297_054:0609c15": "不東不西。一句全提。輭似生鐵。硬如爛泥。投鍼未諳",
    "X66n1297_054:0609c16": "缽水。刮膜再用金鎞。雲鎖家山歸路絕。回頭翻笑杜",
    "X66n1297_054:0609c17": "鵑嗁。(肯堂充)",
    "X66n1297_054:0609c18": "清凉開堂。山僧本欲居山藏拙。養病過時。奈緣先",
    "X66n1297_054:0609c19": "師有未了底公案。出來與它了却。時有僧問如何",
    "X66n1297_054:0609c20": "是先師未了底公案。師便打曰。祖禰不了殃及兒",
    "X66n1297_054:0609c21": "孫。曰過在什麼處。師曰過在我殃及你。",
    "X66n1297_054:0609c22": "翠巖芝云。為眾竭力。禍出私門。　雲峰悅云。者老漢",
    "X66n1297_054:0609c23": "一期與奪也似光前絕後。及乎拶著又却龍頭蛇尾。",
    "X66n1297_054:0609c24": "如今莫有為清凉作主底麼。　昭覺勤云。法燈縱域",
    "X66n1297_054:0610a01": "中。殺活握閫外。威權直得氣概。驚羣風標獨立。山僧",
    "X66n1297_054:0610a02": "卑志本意如斯。今日出來祇緣五祖先師有箇現成",
    "X66n1297_054:0610a03": "公案對眾舉揚。有不惜性命底出來挨拶看。如無。不",
    "X66n1297_054:0610a04": "免自拈自弄去也。喝一喝。擊拂子下座。　天童覺云。",
    "X66n1297_054:0610a05": "者僧若是箇漢。出來便掀倒禪牀。不惟自己有出身",
    "X66n1297_054:0610a06": "之路。亦免祖禰不了殃及兒孫。　東禪觀云。千鈞上",
    "X66n1297_054:0610a07": "弦必思鏖戰。寸鐵入手惟恐無敵。者僧既不惜出來。",
    "X66n1297_054:0610a08": "好大家。割捨理會却祇恁麼。把伊塗糊一上。所以清",
    "X66n1297_054:0610a09": "凉公案至今未了。　仰山欽云。跨竈起家。法燈是則。",
    "X66n1297_054:0610a10": "好手其奈自身不了殃及祖翁。新護聖欲了先師公",
    "X66n1297_054:0610a11": "案。別有人在。且道是阿誰。乃打噴嚏一聲。　古南門",
    "X66n1297_054:0610a12": "云。法燈可謂謙光導物枉尺直尋。山僧則不然。徧界",
    "X66n1297_054:0610a13": "不曾藏。雖踞孤峰絕頂。未嘗不在水雲深處。又何曾",
    "X66n1297_054:0610a14": "隱遯來。本師現在喫得屙得。有甚公案不了。既然如",
    "X66n1297_054:0610a15": "是。今日又向諸人面前叫喚作麼。祖燈續燄明無盡。",
    "X66n1297_054:0610a16": "祇要鉤頭得錦鱗。",
    "X66n1297_054:0610a17": "秋老園林紅葉飛。漁翁月下整竿絲。扁舟不向蘆灣",
    "X66n1297_054:0610a18": "宿。舉棹金波任往回。(瑞白雪)",
    "X66n1297_054:0610a19": "年老生心欲嫁人。巧塗脂粉賣青春。笑它落魄癡公",
    "X66n1297_054:0610a20": "子。空把精神減十分。(子青昊)",
    "X66n1297_054:0610a21": "清凉因僧問如何是西來密密意。師曰苦。",
    "X66n1297_054:0610a22": "幽情無那遠荒村。謾卷湘簾獨倚門。江上風寒秋欲",
    "X66n1297_054:0610a23": "暮。淡烟疎雨斷人魂。(喝輪用)",
    "X66n1297_054:0610a24": "枯木糝花劫外春。沒踪跡處肯藏身。倒騎鐵馬吹橫",
    "X66n1297_054:0610b01": "笛。一曲無腔調自新。(妙叶啟)",
    "X66n1297_054:0610b02": "苔封禁殿漏聲殘。颯颯金風透體寒。夜靜一輪霜月",
    "X66n1297_054:0610b03": "皎。玉人愁絕倚闌干。(一之化)",
    "X66n1297_054:0610b04": "旅邸殘燈影寂寥。孤猿何處夜深號。思量底事真堪",
    "X66n1297_054:0610b05": "惜。縱理瑤琴意未銷。(惟中經)",
    "X66n1297_054:0610b06": "萬籟聲回萬壑風。雨餘艸色入簾櫳。樓頭多少關心",
    "X66n1297_054:0610b07": "事。却在梧桐一葉中。(宗朗月)",
    "X66n1297_054:0610b08": "金陵報恩院玄則禪師(法眼益嗣)初問青峰如何是學",
    "X66n1297_054:0610b09": "人自己。峰曰丙丁童子來求火。後謁法眼。眼問甚",
    "X66n1297_054:0610b10": "處來。師曰青峰。曰青峰有何言句。師舉前話。眼曰",
    "X66n1297_054:0610b11": "上座作麼生會。師曰。丙丁屬火而更求火。如將自",
    "X66n1297_054:0610b12": "己求自己。眼曰與麼會又爭得。師曰。某甲祇與麼。",
    "X66n1297_054:0610b13": "未審和尚如何。眼曰。你問我。我與你道。師問如何",
    "X66n1297_054:0610b14": "是學人自己。曰丙丁童子來求火。師於言下頓悟。",
    "X66n1297_054:0610b15": "高峰妙云。者則公案自古至今。覓箇不錯會底人如",
    "X66n1297_054:0610b16": "星中揀月相似。只如前監寺於法眼言下悟去。要且",
    "X66n1297_054:0610b17": "不是順朱。具眼底試辨看。　奯舟元云。法眼固是就",
    "X66n1297_054:0610b18": "窠打劫。確有假道伐虢之能。則監寺贏得一回頓悟。",
    "X66n1297_054:0610b19": "怎奈刺腦入膠盆。雖然。要見法眼則易。要見青峰則",
    "X66n1297_054:0610b20": "難。",
    "X66n1297_054:0610b21": "末上一回稱八兩。再稱恰重半斤來。定盤星在誰人",
    "X66n1297_054:0610b22": "手。爭著絲毫可怪哉。(白雲端)",
    "X66n1297_054:0610b23": "一回醉倒玉樓前。鬢亂釵橫語笑顛。最是惱人腸斷",
    "X66n1297_054:0610b24": "處。借婆衫子拜婆年。(皖山凝)",
    "X66n1297_054:0610c01": "去年今日此門中。人面桃花相映紅。人面不知何處",
    "X66n1297_054:0610c02": "去。桃花依舊笑春風。(豁堂嵓)",
    "X66n1297_054:0610c03": "玄則開堂日。李王法眼俱在會。僧問。龍吟霧起。虎",
    "X66n1297_054:0610c04": "嘯風生。學人知是出世邊事。到此為甚麼不會。師",
    "X66n1297_054:0610c05": "曰會取好。僧舉頭看。師又看法眼。乃抽身入眾。眼",
    "X66n1297_054:0610c06": "與王當時失色。眼歸方丈。令侍僧喚問話僧至。眼",
    "X66n1297_054:0610c07": "曰。上座適來問底話。不妨許你具一隻眼。人天眾",
    "X66n1297_054:0610c08": "前何不禮拜葢覆。却便摵一坐具。其僧三日後吐",
    "X66n1297_054:0610c09": "光而終。",
    "X66n1297_054:0610c10": "神鼎揆云。者則公案盡道玄則順水推舟當陽落節。",
    "X66n1297_054:0610c11": "法眼憐兒不醜。暗處拔本。如斯話會。未識古人。神鼎",
    "X66n1297_054:0610c12": "不惜眉毛為伊點破。以拄杖卓一卓云。要識者僧麼。",
    "X66n1297_054:0610c13": "背負乾薪遭野火。要識法眼麼。復卓一卓云。雲雷相",
    "X66n1297_054:0610c14": "送化遊龍。玄則[口*尒]。放下拄杖云。水歸大海波濤靜。雲",
    "X66n1297_054:0610c15": "到蒼梧氣象閒。復頌。",
    "X66n1297_054:0610c16": "符靈肘後舞龍泉。掃盡狼烟奏凱旋。贏得威光輝宇",
    "X66n1297_054:0610c17": "宙。英名廊廟古今傳。",
    "X66n1297_054:0610c18": "杭州報恩寺慧明禪師(法眼益嗣)一日有新到參。師問",
    "X66n1297_054:0610c19": "近離甚處。曰城都。師曰上座離城都到此山。則城",
    "X66n1297_054:0610c20": "都少上座。此間賸上座。賸則心外有法。少則心法",
    "X66n1297_054:0610c21": "不周。說得道理即住。不會請出。僧無對。",
    "X66n1297_054:0610c22": "洞山瑩代云。某甲縱說得道理。終不似和尚好。　承",
    "X66n1297_054:0610c23": "天怡云。報恩雖說盡道理。自己也分疎不下。",
    "X66n1297_054:0610c24": "杭州永明寺開山道潛禪師(法眼益嗣)初參法眼。眼曰。",
    "X66n1297_054:0611a01": "子參請外。看什麼經。師曰華嚴。曰總別同異成壞",
    "X66n1297_054:0611a02": "六相是何門攝。師曰世出世間一切法皆具六相。",
    "X66n1297_054:0611a03": "曰空具六相否。師無對。曰何不問去。師却問空具",
    "X66n1297_054:0611a04": "六相否。曰空。師於是開悟。眼曰子作麼生會。師曰",
    "X66n1297_054:0611a05": "空。眼然之。",
    "X66n1297_054:0611a06": "空兮空兮無背面。拈起豁然成兩片。擔向南屏山脚",
    "X66n1297_054:0611a07": "頭。千古萬古少人見。要見麼。以拂子打圓相云。金烏",
    "X66n1297_054:0611a08": "飛上琉璃殿。(斷橋倫)",
    "X66n1297_054:0611a09": "永明因法眼問。律中道隔壁聞釵釧聲即名破戒。",
    "X66n1297_054:0611a10": "現覩金銀合雜朱紫駢闐。是破戒是不破戒。師曰",
    "X66n1297_054:0611a11": "好箇入路。眼曰汝向後有五百毳徒。為王侯所重",
    "X66n1297_054:0611a12": "在。",
    "X66n1297_054:0611a13": "天寧琦云。真箇入得。錦上鋪花。若入不得。眼中著屑。",
    "X66n1297_054:0611a14": "　光相得云。法眼欲從火裏拈出一莖眉毛。既不可",
    "X66n1297_054:0611a15": "得。而永明乃善於就窠打劫。固足稱善。雖然。祇解瞻",
    "X66n1297_054:0611a16": "前不能顧後。　祖鐙紹云。永明如香象渡河。截流而",
    "X66n1297_054:0611a17": "過是則好手。未免被法眼活埋。",
    "X66n1297_054:0611a18": "春光別貯一金壺。擬學江南唱鷓鴣。謾把花枝招石",
    "X66n1297_054:0611a19": "女。橫推不倒直須扶。幾多媸蠢幾多妍。覽遍名山又",
    "X66n1297_054:0611a20": "市廛。無奈家貧遭劫久。借婆衫子拜婆年。(石雨方)",
    "X66n1297_054:0611a21": "多為無心即便休。是金何用博真鍮。百花叢裏佳人",
    "X66n1297_054:0611a22": "面。一笑旁觀盡點頭。(天嶽晝)",
    "X66n1297_054:0611a23": "文君澹抹偶當罏。玉椀光浮琥珀波。公子風流雙眼",
    "X66n1297_054:0611a24": "雋。不嘗佳釀覰佳娥。(西遯超)",
    "X66n1297_054:0611b01": "洛陽才子慣春遊。柳陌花街總自由。更憶西湖橋上",
    "X66n1297_054:0611b02": "過。有錢何處不風流。(仁趾麟)",
    "X66n1297_054:0611b03": "杭州靈隱清聳禪師(法眼益嗣)問僧汝會佛法麼。曰不",
    "X66n1297_054:0611b04": "會。師曰汝端的不會。曰是。師曰且去待別時來。僧",
    "X66n1297_054:0611b05": "珍重。師曰不是者箇道理。",
    "X66n1297_054:0611b06": "玉人清貯一壺冰。雙手呈來瑩且凝。如意倒拈都擊",
    "X66n1297_054:0611b07": "碎。遲遲日影繞觚稜。(六雪誾)",
    "X66n1297_054:0611b08": "相州天平山從漪禪師(清溪進嗣)到西院常自曰。莫道",
    "X66n1297_054:0611b09": "會佛法。覓箇舉話底人也無。院聞而默之。師一日",
    "X66n1297_054:0611b10": "上法堂次。院召從漪。師舉首。院曰錯。師行三兩步。",
    "X66n1297_054:0611b11": "院又曰錯。師近前。院曰適來兩錯。是上座錯是思",
    "X66n1297_054:0611b12": "明老漢錯。師曰從漪錯。院曰錯錯。乃曰上座且在",
    "X66n1297_054:0611b13": "者裏過夏。共汝商量者兩錯。師不肯便去。住後每",
    "X66n1297_054:0611b14": "舉前話曰。我行脚時被惡風吹到汝州。有西院長",
    "X66n1297_054:0611b15": "老勘我。連下兩錯。更留我過夏。待共我商量。我不",
    "X66n1297_054:0611b16": "道恁時錯。發足向南方去時早知錯了也。",
    "X66n1297_054:0611b17": "首山念云。據天平作恁麼解會。未夢見西院在。何故。",
    "X66n1297_054:0611b18": "話在。　昭覺勤云。如今人聞它道未發足向南方時",
    "X66n1297_054:0611b19": "早知道錯了也。便去卜度道未行脚時自無許多佛",
    "X66n1297_054:0611b20": "法禪道。及至行脚被諸方熱瞞。不可未行脚時喚地",
    "X66n1297_054:0611b21": "作天喚山作水。幸無一星子事。若總恁麼作流俗見",
    "X66n1297_054:0611b22": "解。何不買一片帽大家戴。有甚麼用處。佛法不是者",
    "X66n1297_054:0611b23": "箇道理。　徑山杲云。天平似則似。是則未是。何故。貪",
    "X66n1297_054:0611b24": "程太速。當時纔見道且在此中過夏共汝商量者兩",
    "X66n1297_054:0611c01": "錯。便好擒住云。過夏即不辭。者兩錯作麼生商量。待",
    "X66n1297_054:0611c02": "伊擬議。掀倒禪牀便行。非惟慶快平生。亦乃坐斷天",
    "X66n1297_054:0611c03": "下人舌頭。　龍翔訢舉雪竇頌畢云。者則公案。叢林",
    "X66n1297_054:0611c04": "中商量者多決斷者少。中峰今日為諸人斷看。一人",
    "X66n1297_054:0611c05": "監主自盜。一人賣賊放賊。一人知而不首。各與三十",
    "X66n1297_054:0611c06": "拄杖。何也。速則易改。久則難追。　五祖岡云。假使九",
    "X66n1297_054:0611c07": "州之鐵。也難鑄此兩錯。　法林音云。當時西院待伊",
    "X66n1297_054:0611c08": "道是從漪錯。便與痛棒打出。免令者漢向葛藤裏絆",
    "X66n1297_054:0611c09": "倒一生。",
    "X66n1297_054:0611c10": "禪家流。愛輕薄。滿肚參來用不著。堪悲堪笑天平老。",
    "X66n1297_054:0611c11": "却謂當初悔行脚。錯錯。西院清風頓銷爍。復云。忽有",
    "X66n1297_054:0611c12": "箇衲僧出來道。錯。雪竇錯何似天平錯。(翠峰顯)",
    "X66n1297_054:0611c13": "把纜放船。膠柱調絃。遠水不救近火。短綆那汲深泉。",
    "X66n1297_054:0611c14": "天平老。太悤艸。為兩錯。悔行脚。大地茫茫愁殺人。眼",
    "X66n1297_054:0611c15": "裏無筋一世貧。(圓悟勤)",
    "X66n1297_054:0611c16": "兩錯將來竟不成。從而南北路頭分。後來費盡分疎",
    "X66n1297_054:0611c17": "語。半是思君半恨君。(雲衲慶)",
    "X66n1297_054:0611c18": "昨夜西風忽發惡。一園桃李俱吹落。探花遊子競來",
    "X66n1297_054:0611c19": "索。無處摸。滿地尋來用不著。轉憶紅白枝上萼。時時",
    "X66n1297_054:0611c20": "舉起爭忘却。說向人前成大錯。悔行脚。千年故紙中",
    "X66n1297_054:0611c21": "合藥。(啟明鑒)",
    "X66n1297_054:0611c22": "呼蛇易。遣蛇難。覿面機鋒仔細看。絲毫透不盡。咫尺",
    "X66n1297_054:0611c23": "隔千山。錯錯。難難。無限漁翁失釣竿。(寒松操)",
    "X66n1297_054:0611c24": "大鑒下十一世",
    "X66n1297_054:0612a01": "杭州慧日永明寺延壽智覺禪師(天台韶嗣)因二僧參。",
    "X66n1297_054:0612a02": "乃問參頭曾到此間否。曰曾到。又問第二上座曾",
    "X66n1297_054:0612a03": "到此間否。曰不曾到。師曰一得一失。少選侍者問",
    "X66n1297_054:0612a04": "適來二僧未審那箇得那箇失。師曰你曾識者二",
    "X66n1297_054:0612a05": "僧也無。曰不曾。師曰同坑無異土。",
    "X66n1297_054:0612a06": "清化嶾云。平展處不犯鋒鋩。驗人處豈用多辭。尀耐",
    "X66n1297_054:0612a07": "二僧無端累它侍者受屈。　天斗偉云。黃河九曲非",
    "X66n1297_054:0612a08": "無其源。梗楠千尺非無其本。永明一期施設。自非本",
    "X66n1297_054:0612a09": "深源遠豈可得哉。然侍者且置無論。當時被二僧道",
    "X66n1297_054:0612a10": "箇情知和尚曾見天台。又作麼生。",
    "X66n1297_054:0612a11": "到與不到。一得一失。不是砒霜。便是石蜜。舌端無眼",
    "X66n1297_054:0612a12": "如何喫。侍者剛要詢端的。莫怪同坑無異土。閃電未",
    "X66n1297_054:0612a13": "收轟霹靂。(癡絕沖)",
    "X66n1297_054:0612a14": "慧日因僧問如何是永明旨。師曰更添香著。曰謝",
    "X66n1297_054:0612a15": "師指示。師曰且喜沒交涉。僧禮拜。師示偈曰。欲識",
    "X66n1297_054:0612a16": "永明旨。門前一湖水。日照光明生。風來波浪起。",
    "X66n1297_054:0612a17": "愚菴及云。諸人還見祖師麼。卓拄杖云。要識是非。面",
    "X66n1297_054:0612a18": "目現在。",
    "X66n1297_054:0612a19": "門前湖水鏡容開。對面和盤托出來。可是永明無賸",
    "X66n1297_054:0612a20": "語。酒濃初不在多杯。(象潭泳)",
    "X66n1297_054:0612a21": "似日臨波千頃碧。如風吹水自成紋。擬心早已崖州",
    "X66n1297_054:0612a22": "隔。觸處全彰妙絕勳。妙絕勳。更何云。門外湖光說向",
    "X66n1297_054:0612a23": "君。萬象森羅宗鏡裏。一天風月六橋分。(平陽忞)",
    "X66n1297_054:0612a24": "慧日因僧問。學人久在永明。為甚麼不會永明家",
    "X66n1297_054:0612b01": "風。師曰不會處會取。",
    "X66n1297_054:0612b02": "永明無別底家風。杖子挑來兩片空。昨夜特牛生象",
    "X66n1297_054:0612b03": "子。朝來海底火通紅。(頻吉祥)",
    "X66n1297_054:0612b04": "杭州五雲山華嚴院志逢禪師(天台韶嗣)問僧。無為無",
    "X66n1297_054:0612b05": "事人。為甚麼却有金鎖難。僧無對。師代曰祇為無",
    "X66n1297_054:0612b06": "為無事。",
    "X66n1297_054:0612b07": "魯庵遠云。五雲老漢費盡氣力下得一釣。可惜勞而",
    "X66n1297_054:0612b08": "無功。末後重展絲綸。依然在不疑之地。何不待僧無",
    "X66n1297_054:0612b09": "對時痛與三十棒。當時驀地回頭亦未可知。雖然。莫",
    "X66n1297_054:0612b10": "道者僧孤負五雲。古今天下人孤負五雲者亦不少。",
    "X66n1297_054:0612b11": "溫州瑞鹿寺上方遇安禪師(天台韶嗣)首閱楞嚴經。到",
    "X66n1297_054:0612b12": "知見立知。即無明本。知見無見。斯即涅槃。乃破句",
    "X66n1297_054:0612b13": "讀曰。知見立。知即無明本。知見無。見斯即涅槃。於",
    "X66n1297_054:0612b14": "此有省。畢生不易。時謂之安楞嚴。乃說偈曰。不是",
    "X66n1297_054:0612b15": "嶺頭攜得事。豈從鷄足付將來。自古聖賢皆若此。",
    "X66n1297_054:0612b16": "非吾今日為君裁。",
    "X66n1297_054:0612b17": "瀛山誾云。且道伊悟底。有知見無知見。",
    "X66n1297_054:0612b18": "春艸碧色。春水淥波。送君南浦。傷如之何。(偃溪聞)",
    "X66n1297_054:0612b19": "杭州龍華慧居禪師(天台韶嗣)僧出禮拜。師曰。好箇問",
    "X66n1297_054:0612b20": "頭。如法問著。僧擬進前。師曰又沒交涉也。",
    "X66n1297_054:0612b21": "愛人趨侍忌人親。又要獰兮又要馴。若是金毛獅子",
    "X66n1297_054:0612b22": "子。不來者裏弄嚬呻。(六雪誾)",
    "X66n1297_054:0612b23": "秦人蠶食圖吞併。空使韓侯擊浪沙。六國至今歸有",
    "X66n1297_054:0612b24": "道。漢宮定例拜中華。(子青昊)",
    "X66n1297_054:0612c01": "福州嚴峰師术禪師(天台韶嗣)僧問。靈山一會迦葉親",
    "X66n1297_054:0612c02": "聞。嚴峰一會誰是聞者。師曰問者不弱。",
    "X66n1297_054:0612c03": "瀛山誾云。者僧問處。大似把炬逆風先灼手。嚴峰答",
    "X66n1297_054:0612c04": "處。正如當盧賣酒便傾巵。良久復云。笑殺旁觀。",
    "X66n1297_054:0612c05": "杭州九曲觀音院慶祥禪師(天台韶嗣)因僧問。險惡道",
    "X66n1297_054:0612c06": "中以何為津梁。師曰以此為津梁。曰如何是此。師",
    "X66n1297_054:0612c07": "曰築著汝鼻孔。",
    "X66n1297_054:0612c08": "春風在處百花開。險惡道中恁麼來。欲識津梁為以",
    "X66n1297_054:0612c09": "此。石人木馬夜懷胎。(嵩源[灅土])",
    "X66n1297_054:0612c10": "洪州雲居道齊禪師(法燈欽嗣)一日清凉謂師曰。有人",
    "X66n1297_054:0612c11": "問我西來意。答它曰不東不西。藏主作麼生會。師",
    "X66n1297_054:0612c12": "曰不東不西。曰與麼會又爭得。師曰。道齊祇恁麼。",
    "X66n1297_054:0612c13": "未審和尚尊意如何。曰它家自有兒孫在。師頓明",
    "X66n1297_054:0612c14": "厥旨。有頌曰。接物利生絕妙。外甥終是不肖。它家",
    "X66n1297_054:0612c15": "自有兒孫。將來用得恰好。",
    "X66n1297_054:0612c16": "它家自有兒孫在。祖父田園都不愛。平生活計剎那",
    "X66n1297_054:0612c17": "中。東頭買得西頭賣。(大洪恩)",
    "X66n1297_054:0612c18": "倐然[囗@力]地指東西。月滿蒼梧水滿溪。午夜玉人殘夢",
    "X66n1297_054:0612c19": "斷。倚樓獨聽一聲鷄。(無倚炤)",
    "X66n1297_054:0612c20": "秋牕穼雨冷沉沉。月殿風泉聽莫禁。夢破一回清徹",
    "X66n1297_054:0612c21": "耳。曉來無處不生霖。(賡匯先)",
    "X66n1297_054:0612c22": "雲居因大梅煦參。乃曰。我要問汝從什麼處來。若",
    "X66n1297_054:0612c23": "從僧堂來即是謾語。不從僧堂來又是自瞞。汝畢",
    "X66n1297_054:0612c24": "竟從甚處來。梅於言下頓悟。",
    "X66n1297_054:0613a01": "翠巖芝云。若不如是。爭知如是。　友可元云。者僧親",
    "X66n1297_054:0613a02": "從堂中來。為甚却道謾語。雲居也是心斜不覺口歪。",
    "X66n1297_054:0613a03": "大鑒下十二世",
    "X66n1297_054:0613a04": "明州瑞巖義海禪師(雲居齊嗣)參雲居。居問甚麼物恁",
    "X66n1297_054:0613a05": "麼來。師於言下大悟。因僧問如何是祖師西來意。",
    "X66n1297_054:0613a06": "師曰。若到諸方。但道報本不解答話。",
    "X66n1297_054:0613a07": "淵默雷聲。晴飛黑雪。眼聽不真。耳觀却別。半亭烟雨",
    "X66n1297_054:0613a08": "似遊塵。謾把烏龜喚作鱉。(翁元鎧)",
    "X66n1297_054:0613a09": "昂霄架壑怒呼松。洞口曾干出壑龍。擁出當初舊鱗",
    "X66n1297_054:0613a10": "甲。夜吟風雨落殘鐘。(振夫潛)",
    "X66n1297_054:0613a11": "大鑒下十三世",
    "X66n1297_054:0613a12": "明州翠巖嗣元禪師(瑞巖海嗣)因僧問如何是祖師西",
    "X66n1297_054:0613a13": "來意。師曰見錢買賣不曾賒。曰向上更有事也無。",
    "X66n1297_054:0613a14": "師曰好不信人直。",
    "X66n1297_054:0613a15": "道路雖殊貴養家。市憑酬價客憑牙。威音那畔無遺",
    "X66n1297_054:0613a16": "韻。祇者真金不混沙。(妙叶啟)",
    "X66n1297_054:0613a17": "物見相酬眼上親。一腔風月最關情。韻含千古和烟",
    "X66n1297_054:0613a18": "裊。翠竹喬松不犯春。(瑩章玠)",
    "X66n1297_054:0613a19": "祖意由來徹底貧。和聲酬價絕疎親。吹毛倒握連根",
    "X66n1297_054:0613a20": "截。始識靈苗不借春。(杲堂赤)",
    "X66n1297_054:0613a22": "宗鑑法林卷五十四"
}