{
    "T34n1719_008:0295c05": "法華文句記卷第八之一",
    "T34n1719_008:0295c07": "唐天台沙門湛然述",
    "T34n1719_008:0295c08": "釋授記品",
    "T34n1719_008:0295c09": "注家云：業似先違，心符後順，既拂殊音之",
    "T34n1719_008:0295c10": "異，寧爽一味之果哉！故與記也。今云：事似",
    "T34n1719_008:0295c11": "先違，心機本順，然諸菩薩豈無先違後順之",
    "T34n1719_008:0295c12": "人，故知今記聲聞須除通釋。釋此品題，先",
    "T34n1719_008:0295c13": "翻譯，次料簡。於中初「諸經」下先引經問中，",
    "T34n1719_008:0295c14": "初文總舉問意，次「淨名」下別引三經，初引",
    "T34n1719_008:0295c15": "《淨名》者，彌勒得記既為補處，必生兜率為",
    "T34n1719_008:0295c16": "彼天主，彼諸天子預來修敬，彌勒因為說得",
    "T34n1719_008:0295c17": "記由，由不退位；廣為天子說不退行，即不",
    "T34n1719_008:0295c18": "退因也。乃被呵云「眾生諸法、賢聖與彌勒",
    "T34n1719_008:0295c19": "如同記同，何獨彌勒？況如無生滅，何以得",
    "T34n1719_008:0295c20": "記？」次「思益云」者，以記虛假願不聞名。《大",
    "T34n1719_008:0295c21": "品》亦爾。答中為八：初通答，次約二諦，三約",
    "T34n1719_008:0295c22": "四悉，四「若通途」下正明今經，五「他經」下對於",
    "T34n1719_008:0295c23": "他經以辨有無，六「元諸佛」下廣約四悉，七",
    "T34n1719_008:0295c24": "「授記」下判能所異名，八「中根」下來意。初文言",
    "T34n1719_008:0295c25": "「此見須破」等者，意云有見須破、願記須與，",
    "T34n1719_008:0295c26": "豈可專引《淨名》等耶？若約今經須具五",
    "T34n1719_008:0295c27": "意：一破方便教所得近記，二破始記者生",
    "T34n1719_008:0295c28": "染著心，三為顯衍門記無記相，四為未合",
    "T34n1719_008:0295c29": "記者息希望心，五為宜聞破著得益者",
    "T34n1719_008:0296a01": "故。衍門破小，義兼三教四門記相云云。次",
    "T34n1719_008:0296a02": "二諦者，四教並然，何得以真難俗？三四悉",
    "T34n1719_008:0296a03": "者，略同二諦，廣如下釋何得以一難三。",
    "T34n1719_008:0296a04": "四正約今經，有五：一通別，二三因，三遲速，",
    "T34n1719_008:0296a05": "四師弟，五懸記。應言現未但是文略，然此",
    "T34n1719_008:0296a06": "五意須約今經以簡他經，或遲如聲聞、或",
    "T34n1719_008:0296a07": "速如龍女。五對他經辨有無者，又二，初",
    "T34n1719_008:0296a08": "明今有，次「瓔珞」下辨無明有。又諸經為對",
    "T34n1719_008:0296a09": "菩薩，多授法身究竟果記，今此品中秖記八",
    "T34n1719_008:0296a10": "相，如前後說。「瓔珞八記」者，今經已眾無不",
    "T34n1719_008:0296a11": "知者，故前四句中，今經唯有第三句，純顯",
    "T34n1719_008:0296a12": "露故，於中不必在第七地，如不輕中一句",
    "T34n1719_008:0296a13": "通記，故他經記深。後四句中，初句雖云遠",
    "T34n1719_008:0296a14": "處不覺，化道同故亦非不覺，故今經有第",
    "T34n1719_008:0296a15": "三句義同初三二句也。故知諸經實義未",
    "T34n1719_008:0296a16": "暢。言「未得無著行及以七地」者，無著之言",
    "T34n1719_008:0296a17": "應約通判，別圓教中初入地住已名無著，",
    "T34n1719_008:0296a18": "或在別教約教道耳。入無功用方無著",
    "T34n1719_008:0296a19": "故，據空觀成秖合在通。言「七地」者，在於",
    "T34n1719_008:0296a20": "通教，以過二乘堪與記故。然論文中先列",
    "T34n1719_008:0296a21": "四種聲聞，則退大應化與記增上決定不與。",
    "T34n1719_008:0296a22": "有人救云，決定亦記。此亦不然。他計決定",
    "T34n1719_008:0296a23": "即是定性永不發心，須指經文雖生滅想，",
    "T34n1719_008:0296a24": "彼土得聞，彼義自壞，何須別求？但以滅想",
    "T34n1719_008:0296a25": "者作凡夫釋，曲會經文令成己義。又《寶",
    "T34n1719_008:0296a26": "性論》秖云聲聞出界根鈍不云根敗。言根",
    "T34n1719_008:0296a27": "敗者，迦葉於方等即是其人。若至法華敗",
    "T34n1719_008:0296a28": "根還復，若入滅者出界方生。生公云：「會理",
    "T34n1719_008:0296a29": "無累豈容有國，雖曰無土而無不土，無",
    "T34n1719_008:0296b01": "身無名而身名逾有，故國土名號應物而然，",
    "T34n1719_008:0296b02": "引之不足耳。若得今意但云八相誘物。」斯",
    "T34n1719_008:0296b03": "言蔽諸，《法華論》云：「二乘有佛性法身故與",
    "T34n1719_008:0296b04": "記，非修行具足。」《論》言未足者，據極果耳。",
    "T34n1719_008:0296b05": "豈可不修淨土行耶？據斯灼然更須供佛，",
    "T34n1719_008:0296b06": "若緣覺人入聲聞數，即同聲聞，出無佛世",
    "T34n1719_008:0296b07": "同決定性。六從「元諸」下廣約四悉，總有十",
    "T34n1719_008:0296b08": "重以成四悉。世界中二者，初約機應相對，",
    "T34n1719_008:0296b09": "次單約物機，雖義云單終成機應，機感相",
    "T34n1719_008:0296b10": "稱如歡喜也。為人中二者，初文改小入大",
    "T34n1719_008:0296b11": "已生己善。「時眾」下眾願者，又有利他之善。",
    "T34n1719_008:0296b12": "四對治者，初破菩薩退為小惡，次破欲發",
    "T34n1719_008:0296b13": "小心之惡，次正破小惡，次破將欲證小之",
    "T34n1719_008:0296b14": "惡。第三已證第四已入賢位，故異第二，若",
    "T34n1719_008:0296b15": "對菩薩擊彼小人，餘經亦有。今明記小復",
    "T34n1719_008:0296b16": "引小人，故唯今經。第一義二者，先正釋，次",
    "T34n1719_008:0296b17": "釋疑，疑文可見。「然眾生」下釋者，為成第一",
    "T34n1719_008:0296b18": "義意，前之三悉不必無生。又第一義中唯約",
    "T34n1719_008:0296b19": "自記者，前之三悉或兼自他，如對治中一",
    "T34n1719_008:0296b20": "向對他，為人中初一兼自他、後一唯他。初",
    "T34n1719_008:0296b21": "世界中若將化主以對所記，亦唯在他雖",
    "T34n1719_008:0296b22": "有此十，亦且約記二乘以說。佛記一句",
    "T34n1719_008:0296b23": "及菩薩記等，此中未論。初迦葉頌中初四行",
    "T34n1719_008:0296b24": "行因，次半行得果，次六行國淨，次半行佛壽，",
    "T34n1719_008:0296b25": "次一行正像，次半行總結無劫國名。言「三人",
    "T34n1719_008:0296b26": "記各有行因」至「數量如文」者，但旃延中無劫",
    "T34n1719_008:0296b27": "國名，餘文並同。次須菩提中長行可見，偈中",
    "T34n1719_008:0296b28": "初一行誡聽，次二行行因，次一行得果，次六",
    "T34n1719_008:0296b29": "行半國淨，次半行佛壽，次一行正像，闕劫國",
    "T34n1719_008:0296c01": "名。旃延中長行如文，偈中初一行誡聽，次二",
    "T34n1719_008:0296c02": "行行因，此三句得果，次三行一句國淨，闕佛",
    "T34n1719_008:0296c03": "壽、正像。目連長行如文，偈中初四行半行因，",
    "T34n1719_008:0296c04": "次一行半得果兼國名，次半行佛壽，次二行",
    "T34n1719_008:0296c05": "半國淨，次一行正像。",
    "T34n1719_008:0296c06": "釋化城喻品",
    "T34n1719_008:0296c07": "因緣釋中為四：初約喻釋名，次以法合，三",
    "T34n1719_008:0296c08": "「蘇息」下說化意，四「權假」下總結。初文者以大",
    "T34n1719_008:0296c09": "涅槃非化作故不專禦敵，理性即故、具眾",
    "T34n1719_008:0296c10": "德故。次合中初總標，「權智」下合神力所為，",
    "T34n1719_008:0296c11": "「以權」下合無而歘有，「用教」下合化，「防思」下合",
    "T34n1719_008:0296c12": "城。教無實故，故名為「歘」。言非敵譬見思",
    "T34n1719_008:0296c13": "者，非寬敵急、見逼思遙，見親礙故，思不障果。",
    "T34n1719_008:0296c14": "三說意者，蘇息施小引入顯大故，二酥名",
    "T34n1719_008:0296c15": "引醍醐方入，是教道故，「故而言」下郤釋城也。",
    "T34n1719_008:0296c16": "「權假」去結意者，辨異實故。於此四中立四",
    "T34n1719_008:0296c17": "悉者，若通方義立從於權智，若從機說無",
    "T34n1719_008:0296c18": "而欲見，見已生喜即世界益，得入蘇息即為",
    "T34n1719_008:0296c19": "人益，防非禦敵即對治益，而言滅度第一義",
    "T34n1719_008:0296c20": "益。若從能引權立，此城即世界化，為生小",
    "T34n1719_008:0296c21": "善即為人化，且除見思即對治化，終引入",
    "T34n1719_008:0296c22": "大即第一義化。次約教中，三藏菩薩全未發",
    "T34n1719_008:0296c23": "足，是故不論。通教菩薩雖同至城，入而能",
    "T34n1719_008:0296c24": "出不同小故，元出界故一脚入城，以大悲",
    "T34n1719_008:0296c25": "故、不證有餘故，一脚不入。三界機緣名之",
    "T34n1719_008:0296c26": "為子，久發心者義之如妻，通教以二乘為",
    "T34n1719_008:0296c27": "惡道，別教以生死為險阻，至涅槃而不入，",
    "T34n1719_008:0296c28": "故名「徑過」。不極之言對小以說，圓教言化",
    "T34n1719_008:0296c29": "者在昔則斥奪，但云不堪，亦未曾云涅槃",
    "T34n1719_008:0297a01": "是化。故至今教動執開權，方云是化，乃至",
    "T34n1719_008:0297a02": "顯實，化乃成真，即寶渚故。故知藏通謂",
    "T34n1719_008:0297a03": "極非化，別教非極非化，圓教非極是化，",
    "T34n1719_008:0297a04": "亦可是極是化，亦可是極非化，與藏通",
    "T34n1719_008:0297a05": "教言同意別。「今是」等者，亦從破計故且",
    "T34n1719_008:0297a06": "云化。若開顯已無非真實，「本迹觀心不",
    "T34n1719_008:0297a07": "記」者可比知。故應云本住三德涅槃之",
    "T34n1719_008:0297a08": "城，迹入化城，若從化主迹示說化。「問此品」等",
    "T34n1719_008:0297a09": "者，此人附《正法華》設此問也。《正法華》名",
    "T34n1719_008:0297a10": "「往古品」，問者潛改云「宿世品」，故答中不違",
    "T34n1719_008:0297a11": "問者以順正經可消今部。「又上根」下約三",
    "T34n1719_008:0297a12": "時釋。言「探取」等者，其文雖在法說述成，述",
    "T34n1719_008:0297a13": "成正為引起中根，故釋譬喻幼稚等文，皆",
    "T34n1719_008:0297a14": "引用之。「若從」下自約當品，別論三時者，二",
    "T34n1719_008:0297a15": "經俱具，正經從初不及今經處中之說，並",
    "T34n1719_008:0297a16": "不云寶所者，如〈藥草〉中不云地雨，若〈信解〉、",
    "T34n1719_008:0297a17": "〈譬喻〉題通意別，別在實故；〈藥草〉、〈化城〉題別意",
    "T34n1719_008:0297a18": "別。「問化城」等，可知。答中意者，此中文促無復",
    "T34n1719_008:0297a19": "二味，但敘城後即向寶所。準此文意，說化",
    "T34n1719_008:0297a20": "即是開權，開權即是顯實，顯實秖是說化，故",
    "T34n1719_008:0297a21": "前約教中是圓教也，故應知是開顯之圓。又",
    "T34n1719_008:0297a22": "「領解」下釋妨，以陳如記後方領故也。若記後",
    "T34n1719_008:0297a23": "領，具領聞法及以授記，或文少等通有諸意。",
    "T34n1719_008:0297a24": "「如今」下「云云」者，應出前漸後頓之相，具如",
    "T34n1719_008:0297a25": "文中古今二同。次偈七行頌前三義，初一行",
    "T34n1719_008:0297a26": "頌所見事，次四行頌譬久遠，三二行頌結",
    "T34n1719_008:0297a27": "今昔。《經》云「其佛」等者，一切八相垂迹之處",
    "T34n1719_008:0297a28": "皆先破魔，準說《法華》亦應先漸。復云破魔",
    "T34n1719_008:0297a29": "似同穢土，若準壽長復非穢土，故知同居",
    "T34n1719_008:0297b01": "淨穢其相蓋多，故成道等不可全同此土三",
    "T34n1719_008:0297b02": "藏，故知不可若引此土小教以消彼文。問：",
    "T34n1719_008:0297b03": "時諸梵天雨眾天華，其華如山、樹座猶下，其",
    "T34n1719_008:0297b04": "相如何？答不思議事彼此不礙，列十方梵",
    "T34n1719_008:0297b05": "文，正本中先四方、次四維、次上下，此則並是",
    "T34n1719_008:0297b06": "隨譯者意，不知梵本次第如何？然正本列",
    "T34n1719_008:0297b07": "數與此多異。「相應」下「云云」者，皆據諸梵請",
    "T34n1719_008:0297b08": "法偈文，亦與大小半滿意同，然彼佛說法",
    "T34n1719_008:0297b09": "亦約五味，故依古難當謂示勸證。「云云」者，",
    "T34n1719_008:0297b10": "應略辨三轉之相。示者，謂此是苦乃至此",
    "T34n1719_008:0297b11": "是道。勸者，謂苦應知、集應斷、滅應證、道應",
    "T34n1719_008:0297b12": "修。證者，苦我已知不復更知，乃至道我已",
    "T34n1719_008:0297b13": "修不復更修。「示」謂示其相狀，「勸」謂勸其令",
    "T34n1719_008:0297b14": "修，「證」謂引己證彼。《大論》、《俱舍》諸文委釋。若",
    "T34n1719_008:0297b15": "以大小經論轉法輪義同異之相盡著此中，",
    "T34n1719_008:0297b16": "紙數盈百尚不可盡，意令知彼先小後",
    "T34n1719_008:0297b17": "大同此土耳，故不多述。今辨諸門略示",
    "T34n1719_008:0297b18": "同異，於中為四：初約所對，次「為聲聞」下約",
    "T34n1719_008:0297b19": "所為，三「何故」下明三轉意，四「問」下料簡。初文",
    "T34n1719_008:0297b20": "二：先對四法，次對三道，以四法中義類同",
    "T34n1719_008:0297b21": "故。第三意中云「為眾生有三種根」者，聲聞乘",
    "T34n1719_008:0297b22": "中自有此三，故於鹿苑取悟不同。《大論》、《婆",
    "T34n1719_008:0297b23": "沙》亦云三根，上根聞初轉，中下準知。「問初",
    "T34n1719_008:0297b24": "為」等者，既云聲聞自有三根，五人並是聲聞",
    "T34n1719_008:0297b25": "根性，既具三根復有諸天，何意無三？「為生」",
    "T34n1719_008:0297b26": "下答，人天通有三義故也。謂慧根道聞等不",
    "T34n1719_008:0297b27": "同是三慧，悟有前後即三根，見修無學即",
    "T34n1719_008:0297b28": "三道，色無色般義準亦有，但非因轉法輪",
    "T34n1719_008:0297b29": "得耳。次釋十二行者，為二：先雙標兩門教十，",
    "T34n1719_008:0297c01": "「二者」下釋。釋中又六：先略釋，次「又教」下判能",
    "T34n1719_008:0297c02": "所，三「十二」下判輪非輪，四「若作」下判教行，",
    "T34n1719_008:0297c03": "五「教輪」下判名體寬狹，六「或通」下判通別。初",
    "T34n1719_008:0297c04": "文中云「十二行」者，四諦各用示等為教，一",
    "T34n1719_008:0297c05": "轉各生眼等為行。言「能所」者，四皆佛說故",
    "T34n1719_008:0297c06": "云「能」，度入彼心故云「所」。言「是輪非輪」者，",
    "T34n1719_008:0297c07": "輪以摧碾為義，唯教無行豈能摧惑？若不",
    "T34n1719_008:0297c08": "摧惑亦無輪名。佛知機知時亦不無行而",
    "T34n1719_008:0297c09": "徒轉也。今言非者，教從化生、行從受者，是",
    "T34n1719_008:0297c10": "故行輪從受者得、功歸化主故從佛得，以",
    "T34n1719_008:0297c11": "未盡理故重釋之。若作二輪教行相循共",
    "T34n1719_008:0297c12": "能摧惑，況復教行俱由佛轉，是故教行俱得",
    "T34n1719_008:0297c13": "名輪。但眼智等無別體故還指忍等，故",
    "T34n1719_008:0297c14": "眼等行約於諦教而成十六，故三根人聞",
    "T34n1719_008:0297c15": "三轉教，各生眼等成四十八。寬狹中云「教",
    "T34n1719_008:0297c16": "輪」等者，是化他智但屬一權，則能轉唯一、所",
    "T34n1719_008:0297c17": "轉十二，則能轉名狹體寬、所轉名寬體狹。「行",
    "T34n1719_008:0297c18": "法輪」者，教是能詮、行是所詮，故行隨教並有",
    "T34n1719_008:0297c19": "十二，雖俱十二寬狹則異。教定十二、行生",
    "T34n1719_008:0297c20": "眼等，若以示等生於眼等，數同名異。次辨",
    "T34n1719_008:0297c21": "通別中所言「或」者，不定辭也。或三人各聞三",
    "T34n1719_008:0297c22": "轉，或一人前後聞三。初雖別簡，「今就」下正",
    "T34n1719_008:0297c23": "釋。初轉法輪得見諦解，三乘之人方有十",
    "T34n1719_008:0297c24": "二。「所不」下簡不能轉者，又為二：初略示其",
    "T34n1719_008:0297c25": "人，次「有解」下因茲通辨大小通別。初文二：",
    "T34n1719_008:0297c26": "先正示人，次「夫轉」下明不能轉意。初文云",
    "T34n1719_008:0297c27": "「沙門」謂佛法出家者，不因佛說尚不知名，",
    "T34n1719_008:0297c28": "豈能轉耶？故法輪名唯從佛得。沙門尚爾，況",
    "T34n1719_008:0297c29": "餘眾耶？有云：外道中出家者名沙門。若爾，",
    "T34n1719_008:0298a01": "何故云「尚不能知」？當知以正況邪。「有解」至",
    "T34n1719_008:0298a02": "「之意」者，今師有時作此解也，因此通辨非",
    "T34n1719_008:0298a03": "初轉也。於中四：先明一代卷舒，次「小乘」下",
    "T34n1719_008:0298a04": "辨一代體，三「十二」下辨名體同異，四「又三人」",
    "T34n1719_008:0298a05": "下辨通別。初文者且從諦體以論卷舒，從",
    "T34n1719_008:0298a06": "無舒四、卷四歸無，卷舒秖是開合意耳。具",
    "T34n1719_008:0298a07": "如《玄》文七重二諦中說。言「大小」者，且約小",
    "T34n1719_008:0298a08": "衍釋出體耳。委悉應約五味四教以明開",
    "T34n1719_008:0298a09": "顯，具如《玄》文及以《止觀》辨體中說。三明名",
    "T34n1719_008:0298a10": "體中云「十二因緣是別相」者，一者總離而為",
    "T34n1719_008:0298a11": "三世，二者別離因二果五、因三果二，具如《玄》",
    "T34n1719_008:0298a12": "文及《俱舍》等。四明通別為三：先約因緣，次",
    "T34n1719_008:0298a13": "約四諦，三約六度。初文又二：初對三人，次",
    "T34n1719_008:0298a14": "「無生」下明卷舒。初「三人」下通別可見。「相生傳",
    "T34n1719_008:0298a15": "傳滅」者，舒則傳生、卷則傳滅，具如《玄》文以辨",
    "T34n1719_008:0298a16": "興廢。次約四諦，但以二乘對菩薩者，但是",
    "T34n1719_008:0298a17": "文略，亦應先明離合，次對三乘四教，後明",
    "T34n1719_008:0298a18": "卷舒。三約六度中四：先明通小，次明通",
    "T34n1719_008:0298a19": "凡，三「若爾」下釋疑，釋中但云二乘不云凡",
    "T34n1719_008:0298a20": "夫者，二乘猶有分得故也。四「阿毘曇」下引",
    "T34n1719_008:0298a21": "小證通。「寶雲經三乘毘尼」者，引事證通。「云",
    "T34n1719_008:0298a22": "云」者，應具明所以。「脫子果兩縛」者，敘初顯",
    "T34n1719_008:0298a23": "後。「俱解脫云云」者，應釋三脫相對三念處，",
    "T34n1719_008:0298a24": "具如《止觀》第十卷。乃顯俱解脫人具足事",
    "T34n1719_008:0298a25": "定名深妙耳。「諸根」等者，文有二釋意者，初",
    "T34n1719_008:0298a26": "釋即相似位。次釋云「入佛境界」者，即初住位。",
    "T34n1719_008:0298a27": "具如《華嚴》十種六根。下文頌中云「分別真實",
    "T34n1719_008:0298a28": "法」者，分別故始自色心終至種智皆不出",
    "T34n1719_008:0298a29": "實相，故云「真實」。「八萬四千劫」下「云云」者，須",
    "T34n1719_008:0298b01": "得具明時節之意，諸佛奚嘗不與定俱，但",
    "T34n1719_008:0298b02": "由物機在十六子結緣齊限，故爾許時具",
    "T34n1719_008:0298b03": "如次文所述者是。《正法華》云「入定經三十",
    "T34n1719_008:0298b04": "萬劫」，不知法護所以所譯其數頓乖。「逢值有",
    "T34n1719_008:0298b05": "三種」者，前二可知。第三既云但論遇小中",
    "T34n1719_008:0298b06": "間之言，自望元初結小緣者耳。第三類人",
    "T34n1719_008:0298b07": "未曾聞大，便即流轉，此人即以初聞小時",
    "T34n1719_008:0298b08": "為初結緣，復於中間唯習於小，今遇王子",
    "T34n1719_008:0298b09": "初且聞小。人見釋迦一代教中一分聲聞",
    "T34n1719_008:0298b10": "未發心者，便即判云永滅無發，是則不",
    "T34n1719_008:0298b11": "知如來長遠之化。次問答，答中約四悉說，",
    "T34n1719_008:0298b12": "文少不次，先對治，次為人，次樂欲，次第一",
    "T34n1719_008:0298b13": "義。問：此經何文赴其樂短？答：龍女是。〈法師品〉",
    "T34n1719_008:0298b14": "中雖無時節，計應非遠。小乘教中尚乃秖",
    "T34n1719_008:0298b15": "云六十百劫出界，但經八六四二雖大小",
    "T34n1719_008:0298b16": "有殊，猶在權教，故實教中六根五品一世可",
    "T34n1719_008:0298b17": "期，乃至《金光明經》一生十地，故南嶽用《普賢",
    "T34n1719_008:0298b18": "觀》意，云六根極遲不出三生，雖四悉赴機",
    "T34n1719_008:0298b19": "隨好長短，論其自行終無端拱。準論即是",
    "T34n1719_008:0298b20": "眾生意樂，意趣意樂正當四悉之初，仍少餘",
    "T34n1719_008:0298b21": "三。若指他佛為平等者，終不及以四悉",
    "T34n1719_008:0298b22": "意也。問：法華實教秖應實說，何故劫數猶短",
    "T34n1719_008:0298b23": "說長？答：言權實者，論所行法時節，乃是誘",
    "T34n1719_008:0298b24": "進疲夫。應知權教一向說長，如《婆沙》三秖",
    "T34n1719_008:0298b25": "及諸大乘經無量劫，此則定不可短。雖實",
    "T34n1719_008:0298b26": "教中有長有短，若依實道定短為正，如常",
    "T34n1719_008:0298b27": "不輕輕毀之眾，秖經四千億佛皆悉得度，",
    "T34n1719_008:0298b28": "豈有必經多塵劫耶？雖然長短在機，理豈",
    "T34n1719_008:0298b29": "爾耶？既長短約人，但不篤自勤，何須論他",
    "T34n1719_008:0298c01": "時長短耶？「三乘通教有餘國」者，一家明義",
    "T34n1719_008:0298c02": "以土對教，具如《止觀》及《淨名疏》。並有用教",
    "T34n1719_008:0298c03": "橫竪二對，橫論土體與教相當，竪論約土",
    "T34n1719_008:0298c04": "用教多少，則二乘人於彼有餘已成通人，",
    "T34n1719_008:0298c05": "故云「通教有餘國」也。亦有於此已成通人，",
    "T34n1719_008:0298c06": "謂從鹿苑至方等部，重入通教成無生人，",
    "T34n1719_008:0298c07": "亦非更用此教斷惑。「教道」者化道也，教為",
    "T34n1719_008:0298c08": "化道故云「教道」。「眾又清淨」至「立也」者，化道",
    "T34n1719_008:0298c09": "欲畢由眾機熟，熟謂智斷二德具足，故清",
    "T34n1719_008:0298c10": "淨言表煩惱盡故云斷德，正解屬智智必",
    "T34n1719_008:0298c11": "照諦故云了達。諸禪之言義通智斷，界內",
    "T34n1719_008:0298c12": "惑盡也。「四不壞信」者，《俱舍》二十五云：「證淨有",
    "T34n1719_008:0298c13": "四種，謂佛、法、僧、戒，見三得法戒，見道兼佛",
    "T34n1719_008:0298c14": "僧，法謂三諦全，菩薩獨覺道，信戒二為體，",
    "T34n1719_008:0298c15": "四皆唯無漏。」《論》云「經說有四證淨，謂佛等",
    "T34n1719_008:0298c16": "四，四是所證，見三諦時得法界二，見道諦",
    "T34n1719_008:0298c17": "時兼得佛僧。」廣如《論》文。此全從小釋也，此",
    "T34n1719_008:0298c18": "以鹿苑對涅槃時。次釋中「唯清淨一句在",
    "T34n1719_008:0298c19": "小信解」去，具騰漸中二味教也。前釋應〈方",
    "T34n1719_008:0298c20": "便〉、〈譬喻品〉意，次釋應〈信解品〉意。「若世無二乘」",
    "T34n1719_008:0298c21": "等者，問意者準理，世無一人合永入滅，會",
    "T34n1719_008:0298c22": "必歸大，何用施三？答意可見。世言入者，",
    "T34n1719_008:0298c23": "但自謂耳。經文既云無有二乘而得滅度，豈",
    "T34n1719_008:0298c24": "可必立定性者耶？「若中間」至「第二譬也」者，",
    "T34n1719_008:0298c25": "此兩中間各有二意：若為菩提者，須已入",
    "T34n1719_008:0298c26": "不退位，或是初心不必盡退；若住聲聞者，或",
    "T34n1719_008:0298c27": "是初小，或是中途二類，俱須設化城譬。「問此",
    "T34n1719_008:0298c28": "中」等者，問〈化城品〉但云「始終隨逐」，何故無〈信",
    "T34n1719_008:0298c29": "解〉中相失及譬品驚入等耶？若其無者，彼無",
    "T34n1719_008:0299a01": "隨逐。又亦應與中上永乖，何得以此而",
    "T34n1719_008:0299a02": "例於彼？答中意者，用譬方法不同故也。文",
    "T34n1719_008:0299a03": "不合用非意闕也，故云「而其意則通」。所言",
    "T34n1719_008:0299a04": "「通」者，相失相見既是中根得悟已後領於今",
    "T34n1719_008:0299a05": "日，未有大小化前名為背父，及明見父",
    "T34n1719_008:0299a06": "不識之咎。譬中云驚入者，我雖背父而父",
    "T34n1719_008:0299a07": "不捨恒思我機，機生之初故有驚入之義。",
    "T34n1719_008:0299a08": "若論機應結緣已後，奚嘗不隨如今文耶？",
    "T34n1719_008:0299a09": "此中既云中間相遇，乃至今日相見得度，故",
    "T34n1719_008:0299a10": "知中間不無相失驚入，當知隨逐由驚入，",
    "T34n1719_008:0299a11": "驚入故相見，相見由相失，各舉一邊大旨",
    "T34n1719_008:0299a12": "無別。次「問」者，既云隨逐不云失等，今既",
    "T34n1719_008:0299a13": "得益那無不虛？答中意云開顯已多取信",
    "T34n1719_008:0299a14": "為易，故不假用不虛譬也。又上為中下",
    "T34n1719_008:0299a15": "未悟，今此迹事已周。「二十二番」者，準下疏",
    "T34n1719_008:0299a16": "文問五處開權何異？答中具列五文處所，",
    "T34n1719_008:0299a17": "故知此前但有四處，四處則有二十二番。五",
    "T34n1719_008:0299a18": "佛章為一處，長行偈頌各五即十番也。〈譬喻〉",
    "T34n1719_008:0299a19": "中開譬合譬各有長行偈頌，故有四番。〈信",
    "T34n1719_008:0299a20": "解〉中領上開合，各有長行偈頌，又有四番。",
    "T34n1719_008:0299a21": "〈藥草喻〉中亦有開合，各有長行偈頌，又有",
    "T34n1719_008:0299a22": "四番。三四并十即二十二。略開但是動執",
    "T34n1719_008:0299a23": "生疑，非正開顯。頌中雖有略頌等文，但屬",
    "T34n1719_008:0299a24": "釋迦章中共為一意；法說雖有領解述成，",
    "T34n1719_008:0299a25": "非正開顯；藥草疏中雖云先智次教總為",
    "T34n1719_008:0299a26": "開合，若各立者則成多番，有何不可？是故",
    "T34n1719_008:0299a27": "且依疏文為定。釋五百由旬中先出他解，",
    "T34n1719_008:0299a28": "「基師」中先述，次破云「今謂非別非通」者，七",
    "T34n1719_008:0299a29": "地斷習非正別義，八地斷無明又非通義，",
    "T34n1719_008:0299b01": "正似別接通耳。《論》云「初地見道，二地去入",
    "T34n1719_008:0299b02": "修道」者，應知地前是伏別惑，登地是斷同",
    "T34n1719_008:0299b03": "體見思。若不爾者，豈有大乘迴向而齊小",
    "T34n1719_008:0299b04": "乘上忍？十住已斷界內惑盡，故《瓔珞》云：「七",
    "T34n1719_008:0299b05": "心不退，何處煖位名不退耶？十行遍入十方",
    "T34n1719_008:0299b06": "世界，頂法仍退，何能遍遊？忍無出觀之文，安",
    "T34n1719_008:0299b07": "能法界迴向？」《瓔珞》初地三觀現前，如何初地",
    "T34n1719_008:0299b08": "始入見道？請將四十心位，一一以消凡文，",
    "T34n1719_008:0299b09": "伏斷義殊功用天隔。論中破外破小，本令",
    "T34n1719_008:0299b10": "入正入大，焉存定性而令永滅？小乘自謂",
    "T34n1719_008:0299b11": "住果，大判終無不生，故知滅後彼土得聞，",
    "T34n1719_008:0299b12": "不可復依不聞之論。論宗既無開權之說，",
    "T34n1719_008:0299b13": "永滅乃是蔽實之文，有定不定秖可用申斥",
    "T34n1719_008:0299b14": "奪之經廢偏廢小權實之路永隔，具消此",
    "T34n1719_008:0299b15": "意諸教自顯。「有家云流來」等者，依攝大乘師",
    "T34n1719_008:0299b16": "立七種生死，仍少有後無後，復合反出流",
    "T34n1719_008:0299b17": "來，故但云四。具如《止觀》第七及記。彼文破",
    "T34n1719_008:0299b18": "云割二死於荒外等，今文乃成割於四種，",
    "T34n1719_008:0299b19": "故須更問，等是以生死為譬，何故合反出",
    "T34n1719_008:0299b20": "流來。又無餘二中間即是方便生死。「有人難」",
    "T34n1719_008:0299b21": "者，難向攝師。夫因果相當，準教以立因果",
    "T34n1719_008:0299b22": "之稱，具如《勝鬘》，彼以五因對於二果，四住",
    "T34n1719_008:0299b23": "即是分段之因，無明即是變易因也。汝於分",
    "T34n1719_008:0299b24": "段果上既更立流來，於變易果中更開中",
    "T34n1719_008:0299b25": "間，亦應四住無明各更別立。具如《止觀》中",
    "T34n1719_008:0299b26": "破。次引《大論》二文者，證生死但二。言「肉身」",
    "T34n1719_008:0299b27": "者，四住未盡通名肉身。言「法身」者，且通界",
    "T34n1719_008:0299b28": "外兩土，俱稱變易及法性身者是也。此證",
    "T34n1719_008:0299b29": "二死，非論常身，此《大論》正文。當代大乘師，",
    "T34n1719_008:0299c01": "豈過於龍樹，云阿羅漢須捨分段方入變",
    "T34n1719_008:0299c02": "易。「有人云」下，此師所計似通教義，故云「二",
    "T34n1719_008:0299c03": "國中間難過」，以六地與二乘齊，至此多墮",
    "T34n1719_008:0299c04": "二乘地故。「難者」下他人難向所立義也。汝以",
    "T34n1719_008:0299c05": "四百喻於七地，故須六地對於三百，三百",
    "T34n1719_008:0299c06": "又以二乘功齊，既與二乘共行三百，至此",
    "T34n1719_008:0299c07": "去住不同，何名共行？故下難云「不應得齊」。",
    "T34n1719_008:0299c08": "「言六十劫」等者，聲聞極久六十劫，支佛極久",
    "T34n1719_008:0299c09": "百劫。「二乘於佛道紆迴」者，明二乘人與行",
    "T34n1719_008:0299c10": "菩薩道別，且取證故。「今謂」下破云「非通非",
    "T34n1719_008:0299c11": "別」者，破其難者，二十二大僧祇故非通，六",
    "T34n1719_008:0299c12": "地齊二乘故非別。二十二僧祇請檢《大論》，",
    "T34n1719_008:0299c13": "此亦似別接通義也。「有人言」下別義不成，",
    "T34n1719_008:0299c14": "不應七住已上為五百，如《大經》八萬劫到等",
    "T34n1719_008:0299c15": "者，具如《止觀》第七記。具引《大經》三文，此師意",
    "T34n1719_008:0299c16": "以發菩提心處是七住已上。言「如三根」等者，",
    "T34n1719_008:0299c17": "此師意以三周得記為三根人，以同至《大",
    "T34n1719_008:0299c18": "經》發菩提心處。言「五種人」者，指前《大經》四",
    "T34n1719_008:0299c19": "果支佛，此五種人發心同三周人度於五百。",
    "T34n1719_008:0299c20": "「此取」下破前所引，明八萬與三周不同，當",
    "T34n1719_008:0299c21": "知此師全迷次位，亦全不識八萬之言，亦不",
    "T34n1719_008:0299c22": "解二乘得記之位，亦不了於界內外教，若",
    "T34n1719_008:0299c23": "挫若引其意各別，故須善識。「難云」去，今文難",
    "T34n1719_008:0299c24": "意。《經》云「為二乘人立於化城」，故云二地，豈",
    "T34n1719_008:0299c25": "是度三乘而云菩薩至六地時等耶？三乘",
    "T34n1719_008:0299c26": "之人不盡住城，縱入城已，亦不皆至，八六",
    "T34n1719_008:0299c27": "四二發心方出。次「若五人」去縱難，縱有此義，",
    "T34n1719_008:0299c28": "如《涅槃》中二乘人必至界外方度五百者，",
    "T34n1719_008:0299c29": "義不盡然，故云「大經一意」耳。言「一意」者，經",
    "T34n1719_008:0300a01": "存教道，被鈍根者，豈可悉然耶？又經雖三",
    "T34n1719_008:0300a02": "文，但是一義，故云「一意」。然《大經》意令其弊",
    "T34n1719_008:0300a03": "遠、逼令現發，豈可一向待界外耶？「此中」下",
    "T34n1719_008:0300a04": "今家略解，此化城意元為此世先權後實之",
    "T34n1719_008:0300a05": "人。「若五人」下明此五人。若於界外經於長",
    "T34n1719_008:0300a06": "時皆自能進，非此中意；若法華前密進之人",
    "T34n1719_008:0300a07": "為自進者，亦非此中意。準今經意待廢方",
    "T34n1719_008:0300a08": "進，故不聞妙經自度自進者，亦失化城意，",
    "T34n1719_008:0300a09": "即是失今經意也。今經意者，出在外界亦",
    "T34n1719_008:0300a10": "須聞經，況此界耶？「有人云三界為三」等者，",
    "T34n1719_008:0300a11": "具如《止觀》中破。破其二乘不待開權而自",
    "T34n1719_008:0300a12": "顯實，名為輒行四百五百。「凡夫」等者，今家",
    "T34n1719_008:0300a13": "雜列過二障、滅二見，離水火、免二獄，越",
    "T34n1719_008:0300a14": "二邊、超自他，並至五百。「大品」下此立通義，",
    "T34n1719_008:0300a15": "令知非實既是通義，故合二乘共為一百，",
    "T34n1719_008:0300a16": "《論》文以二乘為四百故，若至法華更須",
    "T34n1719_008:0300a17": "開之以為五百，五百須過，具如正解中說。",
    "T34n1719_008:0300a18": "次引《大品》辨非故來，彼《大品》中明通菩薩",
    "T34n1719_008:0300a19": "過二乘地，既未彰言此城是化，故知彼部",
    "T34n1719_008:0300a20": "兼權顯實。若云化城即須引進，若引進者",
    "T34n1719_008:0300a21": "須記二乘；既未記二乘，是故彼部城仍是",
    "T34n1719_008:0300a22": "實。「既未論」下今文設徵，既未云城是化，即",
    "T34n1719_008:0300a23": "未開權，若未開權應亦無實。何故？般若",
    "T34n1719_008:0300a24": "已明實慧，實慧即是實所故也。答意者，顯實",
    "T34n1719_008:0300a25": "語通開權局此十義。別中「行因六百劫」者，恐",
    "T34n1719_008:0300a26": "文誤，應云「六十劫百劫」。聲聞六十、支佛百",
    "T34n1719_008:0300a27": "劫，餘者可見。「火宅三車今為二百」者，今文假",
    "T34n1719_008:0300a28": "立難也。何故？譬品三車須廢化城，但云二",
    "T34n1719_008:0300a29": "百須進，意以二百但是二乘。「三根」下答。先",
    "T34n1719_008:0300b01": "答三車者，三乘根性俱為火燒，俱求出宅",
    "T34n1719_008:0300b02": "以喻三車。次「佛道」下答二百。言「佛道」者指",
    "T34n1719_008:0300b03": "圓果也。故藏通二乘去佛果遠，是故須過",
    "T34n1719_008:0300b04": "二乘二百方至佛果。言「佛乘非障」者，藏通",
    "T34n1719_008:0300b05": "菩薩亦名佛乘，爾前皆進故云「非障」。又三藏",
    "T34n1719_008:0300b06": "菩薩若據斷惑劣於二乘，三百須離豈二百",
    "T34n1719_008:0300b07": "耶？但此菩薩已發大心，雖未斷惑且名佛",
    "T34n1719_008:0300b08": "乘。人見佛乘便為一概，若爾，牟尼說法蘊",
    "T34n1719_008:0300b09": "應已攝九會，五百阿羅漢應是四菩薩，世",
    "T34n1719_008:0300b10": "品應說蓮華藏海，賢聖品應說四十二位，",
    "T34n1719_008:0300b11": "定品應是楞嚴三昧，智品應是諸陀羅尼。若",
    "T34n1719_008:0300b12": "法若眾既其不同，化主化事安能不別？如",
    "T34n1719_008:0300b13": "是別相無量無邊不可具舉，菩薩求此乘",
    "T34n1719_008:0300b14": "故，亦且名為摩訶薩耳。「何故」下更難？何故界",
    "T34n1719_008:0300b15": "內凡夫開為三百？界外聖人但為三百。此問",
    "T34n1719_008:0300b16": "意者離分段界內應短，迷佛道界外應長，",
    "T34n1719_008:0300b17": "如何却短？「此引」下答可見。「若爾」下更難。若也",
    "T34n1719_008:0300b18": "今經是了義者，何故實少而言多？實多而言",
    "T34n1719_008:0300b19": "少？「佛道」下答，界內雖少以有墮苦而難行，",
    "T34n1719_008:0300b20": "界外雖多已住法性而易進。約行論難",
    "T34n1719_008:0300b21": "易，非約地近遠，故所說者真了義也。「問二",
    "T34n1719_008:0300b22": "百是二乘難」等者，問意寶所總有五百由旬，",
    "T34n1719_008:0300b23": "凡夫二乘俱須過之，不云須過菩薩，菩薩",
    "T34n1719_008:0300b24": "應當非是難耶？「菩薩」下以菩薩重徵，若菩",
    "T34n1719_008:0300b25": "薩非難，何故云「願賜我等三種寶車」？若俱須",
    "T34n1719_008:0300b26": "車，則三人俱為三百所障，既得出已應同",
    "T34n1719_008:0300b27": "二乘。「二百是障云云」者，先以通教答此難",
    "T34n1719_008:0300b28": "意，凡夫須出界故三百是難，二乘須發心",
    "T34n1719_008:0300b29": "故二百是難，菩薩已發心雖難而可度，菩薩",
    "T34n1719_008:0300c01": "在凡時，同凡離三百，不共二乘證，不憂",
    "T34n1719_008:0300c02": "二百難。若別教菩薩，初亦同凡夫，本期於五",
    "T34n1719_008:0300c03": "百，圓人初發心，即名至寶所。「大論」下引論",
    "T34n1719_008:0300c04": "辨別是通教意，當知共二乘，同至於四百，",
    "T34n1719_008:0300c05": "今經獨在圓，一切權已廢，廢已一切開，無",
    "T34n1719_008:0300c06": "非菩薩道，是故七方便，皆過於五百。故《大",
    "T34n1719_008:0300c07": "論》通義，三乘所息處同皆名四百，菩薩至此",
    "T34n1719_008:0300c08": "位能入界化物，故初發足處，復名為一百。",
    "T34n1719_008:0300c09": "「此經」下明圓異通。五百之內位在菩薩名",
    "T34n1719_008:0300c10": "菩薩道，過五百者名為果道開權顯實，藏",
    "T34n1719_008:0300c11": "通菩薩是菩薩道，故云「即入佛道」。「云云」者，",
    "T34n1719_008:0300c12": "應更明諸教佛道不同，然後開權論入不",
    "T34n1719_008:0300c13": "入。「今依」下方是正釋，親奉聖音尚云難知，",
    "T34n1719_008:0300c14": "雖曰難知不出此三。「二險難」至「言惡道也」",
    "T34n1719_008:0300c15": "者，導師意本令度五百，以三藏人自行曠",
    "T34n1719_008:0300c16": "絕，三百生疲，導師立化。「一曠絕」等者，入城",
    "T34n1719_008:0300c17": "多是三藏二乘，且云「無人」，據理通於通教",
    "T34n1719_008:0300c18": "二乘，有人之言通指衍教，圓別二教非曠有",
    "T34n1719_008:0300c19": "人，故有依無依俱行曠路，即藏通二乘。「有一",
    "T34n1719_008:0300c20": "導師」至「六根淨」者，即十種六根，初住分得，",
    "T34n1719_008:0300c21": "即十六子初結緣時，若諸方佛今日已前或",
    "T34n1719_008:0300c22": "可亦在初住已上，今八方作佛唯在極果，",
    "T34n1719_008:0300c23": "故釋慧明云三智五眼三明十力。經云「慧」",
    "T34n1719_008:0300c24": "文云「智」，隨語便耳。然明慧等亦通初住真",
    "T34n1719_008:0300c25": "因分成，以是故知通指今昔並名導師，俱",
    "T34n1719_008:0300c26": "六根淨故。下釋中多種導師，並共在此。「所將",
    "T34n1719_008:0300c27": "人眾」等者，上立難云何不立相失驚入？今",
    "T34n1719_008:0300c28": "雖無其言似有其義，以所將之言其意尚",
    "T34n1719_008:0300c29": "寬，與所將共即入義也，故云「別譬廣頌」等。",
    "T34n1719_008:0301a01": "「第二白導師言」至「結緣之導師」者，此四導師，",
    "T34n1719_008:0301a02": "第一通因果，第二唯在因，三四唯在果。言",
    "T34n1719_008:0301a03": "「通途」者，通他人故。言「結緣」者，局我師故。",
    "T34n1719_008:0301a04": "言「權智」者，取施小時。言「實智」者，取開權",
    "T34n1719_008:0301a05": "時。四從時異，人秖是一並是王子，從始至",
    "T34n1719_008:0301a06": "今。言「白結緣」者，初退已後小機欲生，名之",
    "T34n1719_008:0301a07": "為「白」。示城之日通往及今，雖有餘三必",
    "T34n1719_008:0301a08": "須通途常相隨逐。「感於法身」者，大機已滅小",
    "T34n1719_008:0301a09": "機當生，故未見應佛、冥感法身，非冥非顯",
    "T34n1719_008:0301a10": "應耳。「作化說化」者，前雖云化作一城，乃是",
    "T34n1719_008:0301a11": "意輪，故知說化即口輪也。非意無以說，說",
    "T34n1719_008:0301a12": "必身輪，身輪但據示為丈六，先須意輪不",
    "T34n1719_008:0301a13": "謀而運，故知三輪未嘗暫離。「汝等勿怖」等",
    "T34n1719_008:0301a14": "者，義含三轉文不次第者，且明化城具三",
    "T34n1719_008:0301a15": "轉義，何必次第？「前至寶所」者，初今文正釋",
    "T34n1719_008:0301a16": "義，在衍門約共菩薩。次「一說」下他人異解。",
    "T34n1719_008:0301a17": "「若爾」下今文判此三乘中仍取菩薩，似同別",
    "T34n1719_008:0301a18": "教從假入空。若引《勝鬘》但是通途論退大",
    "T34n1719_008:0301a19": "者，故亦應云別義不成且一往耳。何者？別",
    "T34n1719_008:0301a20": "中更無作二乘文。然《大經》中亦借二乘以",
    "T34n1719_008:0301a21": "別別位，故且言之。「又說云」下他人釋。「大品」",
    "T34n1719_008:0301a22": "下今師引《大品》、《淨名》判向一師。云「別接通",
    "T34n1719_008:0301a23": "耳」者，「但入化城竟」，通也；「然後前進」者，別接",
    "T34n1719_008:0301a24": "也。《大品》中明三種菩薩，皆云初發即是被",
    "T34n1719_008:0301a25": "接，若二乘人顯無此事，淨名亦爾，與而言",
    "T34n1719_008:0301a26": "之，似別接通耳。又二乘人聞菩薩不思議",
    "T34n1719_008:0301a27": "法，仍取小果，秖於此座即被彈訶，及加說",
    "T34n1719_008:0301a28": "大，故知從此密蒙被接。若準《玄》文，至般",
    "T34n1719_008:0301a29": "若時冥成別人，故顯露接唯是菩薩，二乘",
    "T34n1719_008:0301b01": "密得無處不通。若言至般若時成別人者，",
    "T34n1719_008:0301b02": "仍是次第之密非不次第，不次第密處處顯",
    "T34n1719_008:0301b03": "實，豈但別耶？「但於今佛」等者，釋出其意。「亦",
    "T34n1719_008:0301b04": "如今人」等者，非文正意，對退大等一往言",
    "T34n1719_008:0301b05": "之，具足應如「從今現在」已下文是。言「今",
    "T34n1719_008:0301b06": "現在」等者，指佛未開權前也。故知末代一",
    "T34n1719_008:0301b07": "時得聞，聞而生信，事須宿種。「如涅槃中意」",
    "T34n1719_008:0301b08": "者，即十仙等至法華中化道已足，故於涅槃",
    "T34n1719_008:0301b09": "顯露教中取小果者，皆知真實。「大經三文」",
    "T34n1719_008:0301b10": "者，然此三文其言小別其意大同，若至菩提",
    "T34n1719_008:0301b11": "心，必至菩提涅槃，初一是因、後二是果，果",
    "T34n1719_008:0301b12": "中既是智斷二德，故初發心菩薩可指初住",
    "T34n1719_008:0301b13": "分得智斷。然經三文皆云八六四二，豈可因",
    "T34n1719_008:0301b14": "果同經爾許時耶？此且一往故菩提涅槃並",
    "T34n1719_008:0301b15": "通因果，若教仍權但至初住，縱至極果其",
    "T34n1719_008:0301b16": "教亦權，豈必八六等方至極果耶？則與一",
    "T34n1719_008:0301b17": "生八地生身得忍為妨。「然過五百三義」者，先",
    "T34n1719_008:0301b18": "列三意，次「菩提心」下釋成三意。菩提心即初",
    "T34n1719_008:0301b19": "住菩提，行者即從初住起行，二文並在因，",
    "T34n1719_008:0301b20": "即《大經》初文也。「得佛道」者，即二三兩文，即是",
    "T34n1719_008:0301b21": "極位菩提涅槃。然須依理使寶所義通，此",
    "T34n1719_008:0301b22": "亦何必以極果為寶所？雖有二意應從",
    "T34n1719_008:0301b23": "初說，良由寶渚、菩提涅槃其名既通，故得",
    "T34n1719_008:0301b24": "兩釋。故從圓義、從初發心，三義具足。「下文",
    "T34n1719_008:0301b25": "云」下至「得佛道也」者，引今文證三義也。「何",
    "T34n1719_008:0301b26": "故」下問。「二乘」下答，一往從果故佛度五百。",
    "T34n1719_008:0301b27": "「免難大機發」者，以文狹故，準〈譬品〉可知。「大",
    "T34n1719_008:0301b28": "經」下正判但至初住也。「此取鈍根」者，有二",
    "T34n1719_008:0301b29": "義，一者五中前三人鈍，以住果故；二者五人",
    "T34n1719_008:0301c01": "大乘根鈍，以教權故。故云若如三藏中至",
    "T34n1719_008:0301c02": "豈須八萬與十千耶？驗知八萬等其教是權。",
    "T34n1719_008:0301c03": "未至界外者尚於此生法華即發，豈定界",
    "T34n1719_008:0301c04": "外必爾許耶？「云云」者，釋出教權須廢所以，",
    "T34n1719_008:0301c05": "當知諸教長遠之位多是教道，豈有出界",
    "T34n1719_008:0301c06": "聞勝應說，必須更經八六四二？雖爾若不",
    "T34n1719_008:0301c07": "釋此開權妙經，豈可專輒汎有此說，今根",
    "T34n1719_008:0301c08": "淺者便生疑謗。佛世尚經四十餘年不顯",
    "T34n1719_008:0301c09": "真實，若除佛滅後及首楞嚴，謗亦成種，但",
    "T34n1719_008:0301c10": "非故惱成種何疑？「漸入佛慧」者，此中文狹，",
    "T34n1719_008:0301c11": "秖云滅化即至寶所，不云城中經諸味者，",
    "T34n1719_008:0301c12": "準〈信解品〉文，理必須有。「舊問」者，先立妨，",
    "T34n1719_008:0301c13": "次「車何故」下列三問。答中先答有無者，初約",
    "T34n1719_008:0301c14": "譬，次「理教」下約法。先譬者，今問車城二譬並",
    "T34n1719_008:0301c15": "出三界宅，與三百俱譬三界，可由對車",
    "T34n1719_008:0301c16": "使三界與涅槃有隔，可由對城使三界",
    "T34n1719_008:0301c17": "望涅槃即逈。次約法者，城在界外如何執",
    "T34n1719_008:0301c18": "教？即令理有長者說車，不應唯理教何",
    "T34n1719_008:0301c19": "必無，然所譬之處是同，安得車隔城逈？長",
    "T34n1719_008:0301c20": "者既其露地而坐，車亦應逈，其路既經三百",
    "T34n1719_008:0301c21": "由旬，城亦應隔。若言其路曠絕名為逈者，",
    "T34n1719_008:0301c22": "門宅俱燒何隔之有？既難法喻無可為憑。",
    "T34n1719_008:0301c23": "何以有無不同而為答耶？今約法寄喻方",
    "T34n1719_008:0301c24": "為通之，昔覆實明權，權隱於實故云車隔。",
    "T34n1719_008:0301c25": "今彰灼說云城是化，故云逈地。豈有執教",
    "T34n1719_008:0301c26": "取理令一理是有、執理取教令三教成",
    "T34n1719_008:0301c27": "無？若爾車城俱有理教，咸是有無。次「車三」",
    "T34n1719_008:0301c28": "下答三一中亦先約譬，次約理教。先譬中",
    "T34n1719_008:0301c29": "云「息處所樂三一不同」者，車可非息處，城",
    "T34n1719_008:0302a01": "可非所樂。車既皆云運載，息其東西馳走；",
    "T34n1719_008:0302a02": "城云快得安隱，令其樂於中止。次約法中",
    "T34n1719_008:0302a03": "「盡無生智不異」等者，並是通義，失藏三乘及",
    "T34n1719_008:0302a04": "別菩薩盡無生智不名為理，習盡不盡不",
    "T34n1719_008:0302a05": "名為教，知見得否亦復如是。如何初立理",
    "T34n1719_008:0302a06": "教，乃以智習釋之？況正當三藏二乘，唯以",
    "T34n1719_008:0302a07": "通教答義，故不可也。應知通教三人各證",
    "T34n1719_008:0302a08": "無生故三，三人同坐解脫床故一，是則人理",
    "T34n1719_008:0302a09": "相望人三理一，三藏人理相望亦然。但菩薩",
    "T34n1719_008:0302a10": "與二乘不得同坐解脫床耳。次「三家」下答",
    "T34n1719_008:0302a11": "動靜者，城豈無造立之日，及須能通之路；",
    "T34n1719_008:0302a12": "車可無作訖之時，及以所至之極。故知果",
    "T34n1719_008:0302a13": "城為因車之所至，果車踐城路之能通。故",
    "T34n1719_008:0302a14": "使索車即是求城，滅城即是等賜，二義無",
    "T34n1719_008:0302a15": "別，何足辨殊？故釋仍闕先譬文也。「難云云」",
    "T34n1719_008:0302a16": "者，意令準望餘文難之，略如向辨。順此",
    "T34n1719_008:0302a17": "注意，故略論之。次「今明」下正解，初斥有無，",
    "T34n1719_008:0302a18": "從「三車」下斥三一。「問城與二使」下，破動靜，",
    "T34n1719_008:0302a19": "破初文中言約眾生心為有者，一者本有，",
    "T34n1719_008:0302a20": "二者中途。今約中途故二並有。又亦可云",
    "T34n1719_008:0302a21": "元發大心，故無中以小接謂有。次約佛智，",
    "T34n1719_008:0302a22": "先立句，次釋亦應更須翻倒說之。實智所",
    "T34n1719_008:0302a23": "明說城為化故亦無，權智所明為子造車",
    "T34n1719_008:0302a24": "故亦有。「云云」者，應須具明多種有無，約能",
    "T34n1719_008:0302a25": "設教故俱有，約所證理故俱無；覆實故有，",
    "T34n1719_008:0302a26": "開權故無；施權故有，廢權故無；俱是造作",
    "T34n1719_008:0302a27": "故有，俱是化他故無。故知《法華》非但化城亦",
    "T34n1719_008:0302a28": "是化車，皆逐便耳。化城正意為退大者，更",
    "T34n1719_008:0302a29": "與上問對論同異，故今文云前路猶遠今",
    "T34n1719_008:0302b01": "欲退還，上兩周未有此語，但云沒苦及以",
    "T34n1719_008:0302b02": "所燒，此亦一往。亦可退大者利通上二周，",
    "T34n1719_008:0302b03": "元小者鈍應在第三。「三車通今昔」等者，昔",
    "T34n1719_008:0302b04": "指三味、今謂法華，故二教中俱有三車，但",
    "T34n1719_008:0302b05": "昔正用、今述昔耳。又應以體外體內之名",
    "T34n1719_008:0302b06": "以簡今昔。言「化城」等者，亦應更云化城唯",
    "T34n1719_008:0302b07": "在今。言「教意」者，若不於今經以說教意，",
    "T34n1719_008:0302b08": "不可輒云小果是化，正施小時云是實",
    "T34n1719_008:0302b09": "故，故云未道是化；至今經中初設之時，即",
    "T34n1719_008:0302b10": "云化作者，以是聲聞大機動時，得說教意",
    "T34n1719_008:0302b11": "云城是化。故知化城在昔對人亦三，三車",
    "T34n1719_008:0302b12": "在昔對理亦一。「問化為三車」等者，問意者，車",
    "T34n1719_008:0302b13": "城二果俱在涅槃，城有化名，車豈非化？忽",
    "T34n1719_008:0302b14": "若許化，同異云何？答中一往二輪雖復小異，",
    "T34n1719_008:0302b15": "論其施化大旨仍同。今從便易，通且從化、",
    "T34n1719_008:0302b16": "說宜從教，又亦應云譬如幻士為幻人",
    "T34n1719_008:0302b17": "說，車亦名化，而於中道說二涅槃城亦是",
    "T34n1719_008:0302b18": "教，故知不可從譬互執。又約聲色者，亦暫",
    "T34n1719_008:0302b19": "約喻車，亦通色說城，是教如前云云。「問城",
    "T34n1719_008:0302b20": "與」等者，問也。「使能」下答也。亦且一往城亦教",
    "T34n1719_008:0302b21": "故，故下所列因緣四諦還是城家能詮教也。",
    "T34n1719_008:0302b22": "城既有教城還是動，何故唯靜？「教通因果」",
    "T34n1719_008:0302b23": "者，能詮因果故也，車城唯為果作譬也。故知",
    "T34n1719_008:0302b24": "俱教並果，何須別途？「教通有為無為」等者，",
    "T34n1719_008:0302b25": "亦約能詮有為無為耳。車城在果約無為",
    "T34n1719_008:0302b26": "故，意亦如向令無各計，故更於權智廣破",
    "T34n1719_008:0302b27": "定計五處，明開權中云雖各於教行人理",
    "T34n1719_008:0302b28": "及知不知，且隨文相一往而說，故一一文皆",
    "T34n1719_008:0302b29": "須並具四一，明如來知不知等也。「今為汝",
    "T34n1719_008:0302c01": "等作大導師」，為合多諸人眾者，此以能",
    "T34n1719_008:0302c02": "將顯於所將。「說二涅槃」者下，此中三釋，具",
    "T34n1719_008:0302c03": "如前文約煩惱生死及智。初文約惑，次文",
    "T34n1719_008:0302c04": "約二乘是約智也，後文約生死。言「中道」下",
    "T34n1719_008:0302c05": "「云云」者，二死中間名為中道。當知亦可作",
    "T34n1719_008:0302c06": "空有二邊、共不共、真俗、權實、大小等說之。「如",
    "T34n1719_008:0302c07": "文」下「云云」者，令引文耳。「上懈退中三」，今略",
    "T34n1719_008:0302c08": "不頌第一中路。又不頌第三不能復進，文",
    "T34n1719_008:0302c09": "闕。重空三昧者，《大論》云：「無相無相乃至無願",
    "T34n1719_008:0302c10": "無願」，觀心釋化亦須約圓。頌合譬中，經",
    "T34n1719_008:0302c11": "云「為一切導師」，文云「合五百」者，即導師譬，",
    "T34n1719_008:0302c12": "五百由旬從所行說。上頌開中不頌中路",
    "T34n1719_008:0302c13": "者，亦是文略，應云亦不頌不進，今頌合",
    "T34n1719_008:0302c14": "中路，又無餘二。「不縱不橫」具如《止觀》第二第",
    "T34n1719_008:0302c15": "三及《玄》文三法。",
    "T34n1719_008:0302c16": "法華文句記卷第八"
}