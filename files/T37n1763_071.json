{
    "T37n1763_071:0608c02": "大般涅槃經集解卷第七十一",
    "T37n1763_071:0608c04": "　梵志名淨第六　犢子梵志第七",
    "T37n1763_071:0608c05": "　納衣梵志第八　弘廣婆羅門第九",
    "T37n1763_071:0608c06": "　阿難為魔所嬈事",
    "T37n1763_071:0608c07": "　說阿難初為侍者緣起",
    "T37n1763_071:0608c08": "　為須跋陀說法",
    "T37n1763_071:0608c09": "憍陳如品下",
    "T37n1763_071:0608c10": "復有梵志名曰清淨(至)乃至非如去非不如",
    "T37n1763_071:0608c11": "去。案。僧亮曰。聞常無常。並是倒。不知倒",
    "T37n1763_071:0608c12": "之所由。故問也。寶亮曰。論義更無所執。直捉",
    "T37n1763_071:0608c13": "六十二見。來問也。佛即為說所以離六十二",
    "T37n1763_071:0608c14": "見之方。於是而悟羅漢道。",
    "T37n1763_071:0608c15": "梵志言瞿曇眾生知何法故(至)是人能知常與",
    "T37n1763_071:0608c16": "無常。案。僧亮曰。知何法者。已知病起。次問",
    "T37n1763_071:0608c17": "滅病之方。",
    "T37n1763_071:0608c18": "梵志言世尊我已知解(至)諸漏永盡得阿羅漢",
    "T37n1763_071:0608c19": "果。案。僧亮曰。因在先名故也。果在後名新",
    "T37n1763_071:0608c20": "也。",
    "T37n1763_071:0608c21": "犢子梵志復作是言(至)彼若問者當隨意答。",
    "T37n1763_071:0608c22": "案。僧亮曰。犢子以所見問佛。欲觀其同異耳。",
    "T37n1763_071:0608c23": "外道所見不同。或說無善惡果報。或說有善",
    "T37n1763_071:0608c24": "惡無道。或說有道不修得。或說男得女不得。",
    "T37n1763_071:0608c25": "或說出家得在家不得。或說離欲。得在欲不",
    "T37n1763_071:0608c26": "得。二問也。寶亮曰。亦無定執也。佛所以默",
    "T37n1763_071:0608c27": "者。欲申己之迹。非置答之謂也。",
    "T37n1763_071:0608c28": "佛言犢子善哉善哉(至)平等雨於優婆塞優婆",
    "T37n1763_071:0608c29": "夷。案。僧亮曰。三種善不善。及十種善不善",
    "T37n1763_071:0609a01": "者。三是出世。十通世間也。寶亮曰。佛今答起",
    "T37n1763_071:0609a02": "三善離十惡。終斷一切障。成聖道也。",
    "T37n1763_071:0609a03": "世尊若諸外道欲來出家(至)還其屍所大設",
    "T37n1763_071:0609a04": "供養。案。僧亮曰。四月試者。外道本異見。假",
    "T37n1763_071:0609a05": "服偷法。皆四月試。如其不爾。不必試也。寶亮",
    "T37n1763_071:0609a06": "曰。如優婆塞戒經云六月試。蓋隨機故。有此",
    "T37n1763_071:0609a07": "法耳。而犢子出家。於十五日後。方得初果者。",
    "T37n1763_071:0609a08": "感應之道。其事不同。著於此也。",
    "T37n1763_071:0609a09": "納衣梵志復作是言(至)善不善身是義不然。",
    "T37n1763_071:0609a10": "案。僧亮曰。說無因果。所以作闡提者。以其謂",
    "T37n1763_071:0609a11": "善惡有性。不從因緣。非無善惡故也。寶亮曰。",
    "T37n1763_071:0609a12": "尋眾生之始無源。故謂善惡皆自然也。",
    "T37n1763_071:0609a13": "何以故如瞿曇說因煩惱故(至)皆有自性不從",
    "T37n1763_071:0609a14": "因緣。案。僧亮曰。第一事。謂先後皆不可一",
    "T37n1763_071:0609a15": "時。以身類一切法。皆無因也。寶亮曰。先作三",
    "T37n1763_071:0609a16": "關難。第一定煩惱。舉身之先後也。",
    "T37n1763_071:0609a17": "復次瞿曇堅是地性(至)自性故有非因緣生。",
    "T37n1763_071:0609a18": "案。僧亮曰。第二以空類五大。以五大類一切",
    "T37n1763_071:0609a19": "也。寶亮曰。下舉七事證義也。此第一事。證各",
    "T37n1763_071:0609a20": "有自性也。",
    "T37n1763_071:0609a21": "復次瞿曇世間之法(至)云何說言從於因緣。",
    "T37n1763_071:0609a22": "案。僧亮曰。第三如木不由善惡。而性有曲直",
    "T37n1763_071:0609a23": "之用。五道性有善惡。隨生處而得名也。寶亮",
    "T37n1763_071:0609a24": "曰。第二證以用有定。故無因緣。",
    "T37n1763_071:0609a25": "復次瞿曇一切眾生(至)一切法中各有自性。",
    "T37n1763_071:0609a26": "案。僧亮曰。第四以類求物。各有性也。寶亮",
    "T37n1763_071:0609a27": "曰。第三證也。",
    "T37n1763_071:0609a28": "復次瞿曇如瞿曇說(至)生一切法以自性故。",
    "T37n1763_071:0609a29": "案。僧亮曰。第五以五塵非貪之因。食瞋自生",
    "T37n1763_071:0609b01": "也。寶亮曰。第四事也。",
    "T37n1763_071:0609b02": "復次瞿曇我見世人(至)各有自性不由因緣。",
    "T37n1763_071:0609b03": "案。僧亮曰。第六謂。若有因。不應一同。而得",
    "T37n1763_071:0609b04": "苦樂二果也。寶亮曰。第五事也。",
    "T37n1763_071:0609b05": "復次瞿曇世間小兒(至)一切諸法各有自性。",
    "T37n1763_071:0609b06": "案。僧亮曰。第七謂。憂喜無因也。寶亮曰。第",
    "T37n1763_071:0609b07": "六事。",
    "T37n1763_071:0609b08": "復次瞿曇世法有二(至)有自性故不從因緣。",
    "T37n1763_071:0609b09": "案。僧亮曰。第八是故外計。虛空有用有名。莬",
    "T37n1763_071:0609b10": "角無用無名也。寶亮曰。第七事也。七事悉是",
    "T37n1763_071:0609b11": "證自然耳。",
    "T37n1763_071:0609b12": "佛言善男子如汝所言(至)同五大者無有是處。",
    "T37n1763_071:0609b13": "案。僧亮曰。先破第二。明諸大無常。故無性",
    "T37n1763_071:0609b14": "也。寶亮曰。若使萬法。從五大者。萬法無常。",
    "T37n1763_071:0609b15": "五大亦應無常也。",
    "T37n1763_071:0609b16": "善男子汝言用處定故(至)說一切法有自性也。",
    "T37n1763_071:0609b17": "案。僧亮曰。答第三也。若名義有因。實亦有",
    "T37n1763_071:0609b18": "因也。寶亮曰。答第二也。明竹木初生。本無箭",
    "T37n1763_071:0609b19": "鎙之性。工匠乃成。豈非因緣耶。",
    "T37n1763_071:0609b20": "善男子汝言如龜陸生(至)無有自性無有一性。",
    "T37n1763_071:0609b21": "案。僧亮曰。答第四也。明龜若無緣。亦可入",
    "T37n1763_071:0609b22": "火也。寶亮曰。答第三證。皆由行業。豈得無緣",
    "T37n1763_071:0609b23": "耶。",
    "T37n1763_071:0609b24": "善男子汝言身為在先(至)何因緣故而作是難。",
    "T37n1763_071:0609b25": "案。僧亮曰。答第一難也。汝性亦無前後。而",
    "T37n1763_071:0609b26": "我因緣。亦無先後。云何為難也。寶亮曰。破",
    "T37n1763_071:0609b27": "三證竟。答其上所執也。且一往總非。明不應",
    "T37n1763_071:0609b28": "為難也。",
    "T37n1763_071:0609b29": "善男子一切眾生身及煩惱(至)皆從因緣無有",
    "T37n1763_071:0609c01": "自性。案。僧亮曰。汝有一時。而無因果。我緣",
    "T37n1763_071:0609c02": "有一時。而有因果也。如炷之與明以下。若不",
    "T37n1763_071:0609c03": "見身因。便言無因者。汝亦不見瓶因。不應說",
    "T37n1763_071:0609c04": "泥是瓶因也。寶亮曰。正答也。云身及煩惱。一",
    "T37n1763_071:0609c05": "時而有。此言似不關眾生之始也。正應是捉",
    "T37n1763_071:0609c06": "十二因緣中。識枝時語也。夫受生為體。要須",
    "T37n1763_071:0609c07": "備起潤業潤生。若但有潤業。無潤生愛。則不",
    "T37n1763_071:0609c08": "為結報。故識支之起。雖由潤業。若不更起",
    "T37n1763_071:0609c09": "潤生。則報不相續。于時。身與煩惱。得言一時",
    "T37n1763_071:0609c10": "而有。雖復一時。要因煩惱而有身也。若言身",
    "T37n1763_071:0609c11": "不在先。知無因者。現見瓶等。不無因緣也。",
    "T37n1763_071:0609c12": "善男子若言一切法(至)亦應如是精勤持戒。",
    "T37n1763_071:0609c13": "案。僧亮曰。謂汝法能生名大。若無因緣。不應",
    "T37n1763_071:0609c14": "說大也。寶亮曰。身先因緣。亦同此也。",
    "T37n1763_071:0609c15": "善男子汝言五大有定堅性(至)故不得說自性",
    "T37n1763_071:0609c16": "故堅。案。僧亮曰。此等有香。香屬地故也。寶",
    "T37n1763_071:0609c17": "亮曰。重破初證也。彼以蘇[萉巴+(日/(句口+匕))]為地。而有時同",
    "T37n1763_071:0609c18": "水。豈有自性耶。",
    "T37n1763_071:0609c19": "善男子白臘鈆錫銅鐵金銀(至)云何說言定名",
    "T37n1763_071:0609c20": "火性。案。僧亮曰。此有明色。色屬火也。寶亮",
    "T37n1763_071:0609c21": "曰。火不定。以流時水性。動時風性。熱時火",
    "T37n1763_071:0609c22": "性。堅時地性。亦非自性也。",
    "T37n1763_071:0609c23": "善男子水性名流若水凍時(至)從因緣見非無",
    "T37n1763_071:0609c24": "因緣。案。僧亮曰。是堅守性。故名為水。然流",
    "T37n1763_071:0609c25": "動性同。若動不失流守性。不名為為風耶。",
    "T37n1763_071:0609c26": "若動不名風以下。若濕多屬水。凍時堅多應",
    "T37n1763_071:0609c27": "屬地也。豈是從緣得名乎。寶亮曰。若凍時猶",
    "T37n1763_071:0609c28": "屬水者。波本因風而動。應名波為風若不名",
    "T37n1763_071:0609c29": "波為風。亦不應凍為水也。",
    "T37n1763_071:0610a01": "善男子汝言非因五塵生貪(至)生貪解脫無有",
    "T37n1763_071:0610a02": "是處。案。僧亮曰。答第五難。非因者。正因",
    "T37n1763_071:0610a03": "也。貪有二因者。覺觀是內因。六塵是外因。因",
    "T37n1763_071:0610a04": "內生外。",
    "T37n1763_071:0610a05": "善男子汝言具足諸根(至)無有自性皆從因緣。",
    "T37n1763_071:0610a06": "案。僧亮曰。答第六難。有好施而貧。慳貪而",
    "T37n1763_071:0610a07": "富。應與諸根同難。故先答後業果。正答根具",
    "T37n1763_071:0610a08": "大富。修時不兼。受報則別耳。",
    "T37n1763_071:0610a09": "善男子如汝所言世間小兒(至)是身因緣煩惱",
    "T37n1763_071:0610a10": "與業。案。僧亮曰。答第七難。若笑是自性。則",
    "T37n1763_071:0610a11": "應常笑。如火休熱。則常熱也。不答第八虛空",
    "T37n1763_071:0610a12": "菟角。皆置答也。",
    "T37n1763_071:0610a13": "梵志言世尊如其是身(至)除三界煩惱得阿羅",
    "T37n1763_071:0610a14": "漢果。案。僧亮曰。還請佛為說身因。聞即悟",
    "T37n1763_071:0610a15": "也。",
    "T37n1763_071:0610a16": "復有婆羅門名曰弘廣(至)能發無上廣大之心。",
    "T37n1763_071:0610a17": "案。僧亮曰。弘廣晦迹。引諸無知。應弘此",
    "T37n1763_071:0610a18": "經。時將顯迹。現所聞不遠也。寶亮曰。更無所",
    "T37n1763_071:0610a19": "執。直作心念試佛。佛即知其所念。復過己心",
    "T37n1763_071:0610a20": "所見。於是即伏。故憍陳如先難己所為。佛即",
    "T37n1763_071:0610a21": "顯其迹也。",
    "T37n1763_071:0610a22": "佛言止止憍陳如(至)汝今能發如是大心。案。",
    "T37n1763_071:0610a23": "僧亮曰。入則入涅槃。出則出生死也。",
    "T37n1763_071:0610a24": "爾時世尊知已即告憍陳如(至)阿難比丘今為",
    "T37n1763_071:0610a25": "所在。案。僧亮曰。經之流通有二人。自上弘",
    "T37n1763_071:0610a26": "廣所持須跋以下。應付囑阿難也。後文似爾。",
    "T37n1763_071:0610a27": "亦可理付弘廣。而文付阿難。寶亮曰。此下去。",
    "T37n1763_071:0610a28": "正顯流通之意也。問阿難所在。有三緣。一欲",
    "T37n1763_071:0610a29": "顯阿難。有八不思議之德。二為流通經。三為",
    "T37n1763_071:0610b01": "名須跋故。",
    "T37n1763_071:0610b02": "憍陳如言世尊阿難比丘(至)不來至此大眾之",
    "T37n1763_071:0610b03": "中。案。僧亮曰。魔欲使佛法。無所付囑滅不",
    "T37n1763_071:0610b04": "流傳故。惱亂阿難也。寶亮曰。所以是表阿難",
    "T37n1763_071:0610b05": "之德。雖不在坐。而能受持。",
    "T37n1763_071:0610b06": "爾時文殊師利菩薩摩訶薩(至)問憍陳如阿難",
    "T37n1763_071:0610b07": "所在。案。僧亮曰。欲顯阿難德故。所以發問。",
    "T37n1763_071:0610b08": "爾時世尊告文殊師利(至)若佛聽者謂往給",
    "T37n1763_071:0610b09": "侍。案。僧亮曰。明阿難有二事。一是親屬。人",
    "T37n1763_071:0610b10": "所敬信。二受持佛語。無有漏失也。",
    "T37n1763_071:0610b11": "文殊師利阿難事我(至)八者具足從聞生智。",
    "T37n1763_071:0610b12": "案。僧亮曰。敘阿難有三意。第一敘進止所為。",
    "T37n1763_071:0610b13": "有八不思議之德。必堪弘通。第二引證。明",
    "T37n1763_071:0610b14": "七佛弟子。有八德者。皆通使流通。第三正釋",
    "T37n1763_071:0610b15": "文殊問。",
    "T37n1763_071:0610b16": "文殊師利毘婆尸佛侍者(至)阿難比丘為多聞",
    "T37n1763_071:0610b17": "藏。案。僧亮曰。第二引七佛為例也。",
    "T37n1763_071:0610b18": "善男子如汝所說此大眾中(至)阿難所聞自能",
    "T37n1763_071:0610b19": "宣通。案。僧亮曰。第三正答問也。",
    "T37n1763_071:0610b20": "文殊師利阿難比丘(至)至心禮敬却住一面。",
    "T37n1763_071:0610b21": "案。寶亮曰。時將欲至。命文殊以呪解魔。召阿",
    "T37n1763_071:0610b22": "難還也。",
    "T37n1763_071:0610b23": "佛告阿難是娑羅林外(至)與須跋陀還至佛所。",
    "T37n1763_071:0610b24": "案。僧亮曰。習未盡者。乃伏欲界結。未伏習",
    "T37n1763_071:0610b25": "也。",
    "T37n1763_071:0610b26": "時須跋陀到已問訊(至)即得涅槃是義云何。",
    "T37n1763_071:0610b27": "案。僧亮曰。慢人不欲自受屈。故假稱外。明得",
    "T37n1763_071:0610b28": "失在彼。不在於我也。寶亮曰。須跋所執。現在",
    "T37n1763_071:0610b29": "苦樂。盡是過去。不因現在。故受投巖赴火。令",
    "T37n1763_071:0610c01": "苦盡也。",
    "T37n1763_071:0610c02": "佛言善男子有沙門(至)是故我今責汝過去業。",
    "T37n1763_071:0610c03": "案。僧亮曰。恐傳者之謬所定也。",
    "T37n1763_071:0610c04": "彼人若言瞿曇我實不知(至)唯過去業非現在",
    "T37n1763_071:0610c05": "耶。案。僧亮曰。下苦因緣得中上苦不者。問",
    "T37n1763_071:0610c06": "得展轉用不耶。若言得者。是則不定。云何定",
    "T37n1763_071:0610c07": "言斷過去業耶。",
    "T37n1763_071:0610c08": "復應問言是現在苦(至)過去已盡云何有苦。",
    "T37n1763_071:0610c09": "案。僧亮曰。若過去有苦。應與業俱盡。不應重",
    "T37n1763_071:0610c10": "受也。寶亮曰。若現在苦行。能斷過去業者。此",
    "T37n1763_071:0610c11": "苦行業。復用何斷耶。",
    "T37n1763_071:0610c12": "仁者如是苦行能令樂業(至)是事不然何以故",
    "T37n1763_071:0610c13": "仁者。案。僧亮曰。次問轉無苦樂。四禪以上",
    "T37n1763_071:0610c14": "業。無漏無報。何因緣受是苦行者。既不能壞。",
    "T37n1763_071:0610c15": "又不能轉。何故受耶。",
    "T37n1763_071:0610c16": "譬如有人為王除怨(至)過去本業受苦樂也。",
    "T37n1763_071:0610c17": "案。僧亮曰。證有現報也。不必盡因過去業也。",
    "T37n1763_071:0610c18": "仁者若以斷業因緣力故(至)心喻於林身喻於",
    "T37n1763_071:0610c19": "樹。案。僧亮曰。償不可畢。遮則不受也。若以",
    "T37n1763_071:0610c20": "受苦為償者。畜生應得道也。先當調心者。身",
    "T37n1763_071:0610c21": "喻於樹。林多而樹少。四陰譬林。色陰譬樹。怖",
    "T37n1763_071:0610c22": "從心生。不從色也。",
    "T37n1763_071:0610c23": "須跋陀言世尊我已先調伏(至)受於惡身況其",
    "T37n1763_071:0610c24": "餘者。案。寶亮曰。佛呵之已。能除麁想。何不",
    "T37n1763_071:0610c25": "血除細想耶。",
    "T37n1763_071:0610c26": "世尊云何能斷一切諸有(至)上智觀故得無上",
    "T37n1763_071:0610c27": "菩提。案。僧亮曰。有假空實空。而外道伏結。",
    "T37n1763_071:0610c28": "緣有不緣空。緣空是實想也。寶亮曰。唯有二",
    "T37n1763_071:0610c29": "諦。忘相為實想。實以慧斷煩惱。作想名說。此",
    "T37n1763_071:0611a01": "其旨也。",
    "T37n1763_071:0611a02": "說是法時十千菩薩(至)須跋陀羅得阿羅漢果。",
    "T37n1763_071:0611a03": "案。寶亮曰。得一生實想者。正一生後得佛",
    "T37n1763_071:0611a04": "也。若是無明住地報。則不可以一生二生往",
    "T37n1763_071:0611a05": "格也。乃約應而辨耳。若尋餘經比例。便是未",
    "T37n1763_071:0611a06": "盡。此土無緣。立以不悉來也。",
    "T37n1763_071:0611a07": "大般涅槃經集解卷第七十一(終)"
}