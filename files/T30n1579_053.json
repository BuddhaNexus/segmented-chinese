{
    "T30n1579_053:0589b06": "瑜伽師地論卷第五十三",
    "T30n1579_053:0589b08": "彌勒菩薩說",
    "T30n1579_053:0589b09": "三藏法師玄奘奉　詔譯",
    "T30n1579_053:0589b10": "攝決擇分中五識身相應地意地之三",
    "T30n1579_053:0589b11": "復次云何表業。謂略有三種。一染污。二善。",
    "T30n1579_053:0589b12": "三無記。若於身語意十不善業道。不離現行",
    "T30n1579_053:0589b13": "增上力故。所有身語表業。名染污表業。若即",
    "T30n1579_053:0589b14": "於彼誓受遠離。所有身語表業。名善表業。",
    "T30n1579_053:0589b15": "若諸威儀路工巧處一分所有身語表業。名",
    "T30n1579_053:0589b16": "無記表業。若有不欲表示於他。唯自起心",
    "T30n1579_053:0589b17": "內意思擇不說語言。但發善染污無記法現",
    "T30n1579_053:0589b18": "行意表業。名意表業。此中唯有身餘處滅",
    "T30n1579_053:0589b19": "於餘處生或即此處唯變異生。名身表業。",
    "T30n1579_053:0589b20": "唯有語音名語表業。唯有發起心造作",
    "T30n1579_053:0589b21": "思名意表業。何以故。由一切行皆剎那故。",
    "T30n1579_053:0589b22": "從其餘方徙至餘方。不應道理。又離唯諸",
    "T30n1579_053:0589b23": "行生餘實作用由眼耳。意皆不可得。是故",
    "T30n1579_053:0589b24": "當知一切表業皆是假有。復次若有生不律",
    "T30n1579_053:0589b25": "儀家有所了別自發期心。謂我當以此活",
    "T30n1579_053:0589b26": "命事而自活命。又於此活命事重復起心",
    "T30n1579_053:0589b27": "欲樂忍可。爾時說名不律儀者。由不律儀所",
    "T30n1579_053:0589b28": "攝故。極重不如理作意。損害心所攝故。但",
    "T30n1579_053:0589b29": "成廣大諸不善根。然未成就殺生所生。及",
    "T30n1579_053:0589c01": "餘不善業道所生諸不善業。乃至所期事未",
    "T30n1579_053:0589c02": "現行。後若現行。若少若多隨其所應。更復",
    "T30n1579_053:0589c03": "成就諸不善業。如生不律儀家如是。隨是",
    "T30n1579_053:0589c04": "何人。隨由何事起決猛心。廣說應知。此人",
    "T30n1579_053:0589c05": "乃至不律儀思未捨已來。常得說名不律儀",
    "T30n1579_053:0589c06": "者。於日日分彼不善思廣積集故。彼不善業",
    "T30n1579_053:0589c07": "多現行故。當知非福運運增長。",
    "T30n1579_053:0589c08": "復次此邪惡願思。恒與不信懈怠忘念散亂",
    "T30n1579_053:0589c09": "惡慧俱行。能受彼業能發彼業。從此已後",
    "T30n1579_053:0589c10": "由種子故及現行故。處相續中現在轉時",
    "T30n1579_053:0589c11": "名不律儀者。乃至由捨因緣未捨未棄。此",
    "T30n1579_053:0589c12": "中若於惡業後不愛果。不信不解亦不隨",
    "T30n1579_053:0589c13": "入。是名不信。若隨所欲於彼惡業憙樂而",
    "T30n1579_053:0589c14": "轉。不能勤勵息滅彼業。是名懈怠。若與過",
    "T30n1579_053:0589c15": "失相應。於有罪法不能如實明記有罪。",
    "T30n1579_053:0589c16": "是名忘念。若散亂染污心相續不安住轉。",
    "T30n1579_053:0589c17": "是名散亂。若顛倒心相續而轉。於諸過失",
    "T30n1579_053:0589c18": "見勝功德。是名惡慧。由惡尸羅增上力故。",
    "T30n1579_053:0589c19": "所有不善思俱行不善不信等現在轉時。名",
    "T30n1579_053:0589c20": "惡戒者。若與此相違。如其所應當知得有",
    "T30n1579_053:0589c21": "律儀。隨轉差別者。謂有堪受律儀方可得",
    "T30n1579_053:0589c22": "受。此中或有由他由自而受律儀。或復有",
    "T30n1579_053:0589c23": "一唯自然受。除苾芻律儀。何以故。由苾芻",
    "T30n1579_053:0589c24": "律儀非一切堪受故。若苾芻律儀。非要從",
    "T30n1579_053:0589c25": "他受者。若堪出家若不堪出家。但欲出",
    "T30n1579_053:0589c26": "家者。便應一切隨其所欲自然出家。如是",
    "T30n1579_053:0589c27": "聖教便無。軌範亦無。善說法毘柰耶而可了",
    "T30n1579_053:0589c28": "知。是故苾芻律儀無有自然受義。",
    "T30n1579_053:0589c29": "問若除苾芻律儀。所餘律儀有自然受者。",
    "T30n1579_053:0590a01": "何因緣故復從他受。答由有二種遠離惡",
    "T30n1579_053:0590a02": "戒受隨護支。所謂慚愧。若於他處及於自",
    "T30n1579_053:0590a03": "處現行罪時深生羞恥。如是於離惡戒",
    "T30n1579_053:0590a04": "受隨護支。乃能具受。故從他受。若有慚正",
    "T30n1579_053:0590a05": "現前必亦有愧。非有愧者必定有慚。是故慚",
    "T30n1579_053:0590a06": "法最為強勝。若有如自所受而深護持。當",
    "T30n1579_053:0590a07": "知所生福德等無差別。又若起心往趣師",
    "T30n1579_053:0590a08": "所慇懃勸請。方便發起禮敬等業。以正威",
    "T30n1579_053:0590a09": "儀在師前住。又以語言表宣所欲造作",
    "T30n1579_053:0590a10": "勝義。是名身表語表業。意表業者。謂二前",
    "T30n1579_053:0590a11": "行。若自然受者唯有意表業。若遠離思與不",
    "T30n1579_053:0590a12": "律儀相違。由遠離增上力故與五根俱行",
    "T30n1579_053:0590a13": "說名律儀。復次當知由百行所攝而受律",
    "T30n1579_053:0590a14": "儀。謂於十種不善業道少分離殺。乃至少",
    "T30n1579_053:0590a15": "分遠離邪見。是名初十行。若多分離殺生。",
    "T30n1579_053:0590a16": "乃至多分離邪見。是名第二十行。若全分",
    "T30n1579_053:0590a17": "離殺生。乃至全分離邪見。是名第三十行。",
    "T30n1579_053:0590a18": "若少時離殺生乃至離邪見。謂或一日一",
    "T30n1579_053:0590a19": "夜。或半月一月。或至一年。是名第四十行。",
    "T30n1579_053:0590a20": "若多時離殺生乃至離邪見。謂過一年不",
    "T30n1579_053:0590a21": "至命終。是名第五十行。若盡壽離殺生乃",
    "T30n1579_053:0590a22": "至離邪見。是名第六十行。若自離殺生乃",
    "T30n1579_053:0590a23": "至離邪見。是名第七十行。若於此事勸進",
    "T30n1579_053:0590a24": "他人。是名第八十行。若即於彼以無量門",
    "T30n1579_053:0590a25": "稱揚讚述。是名第九十行。若見離殺生者",
    "T30n1579_053:0590a26": "乃至離邪見者。深心慶悅生大歡喜。是名",
    "T30n1579_053:0590a27": "第十十行。如是十十行總說為百行。所生福",
    "T30n1579_053:0590a28": "量當知亦爾。",
    "T30n1579_053:0590a29": "復次律儀當知略有八種。一能起律儀。二攝",
    "T30n1579_053:0590b01": "受律儀。三防護律儀。四還引律儀。五下品律",
    "T30n1579_053:0590b02": "儀。六中品律儀。七上品律儀。八清淨律儀。若",
    "T30n1579_053:0590b03": "未正受先作是心我當定受。如是遠離。是",
    "T30n1579_053:0590b04": "名能起律儀。若正攝受遠離戒時。名攝受",
    "T30n1579_053:0590b05": "律儀。從是已後此遠離思五根攝受增上力",
    "T30n1579_053:0590b06": "故。恒與彼種子俱行。於時時間亦與現行",
    "T30n1579_053:0590b07": "俱行。即由五根所攝善思。如先所受律儀",
    "T30n1579_053:0590b08": "防護而轉。由此思故或因親近惡友。或因",
    "T30n1579_053:0590b09": "煩惱增多。隨所生起惡現行欲。即便慚羞",
    "T30n1579_053:0590b10": "速能捨離。勿彼令我違越所受當墮惡趣。",
    "T30n1579_053:0590b11": "是名防護律儀。若時失念諸惡現行。即便速",
    "T30n1579_053:0590b12": "疾令念安住。自懇自責發露所犯蠲除憂",
    "T30n1579_053:0590b13": "悔。後堅守護所受律儀。是名還引律儀。若",
    "T30n1579_053:0590b14": "於殺等諸惡業道。少分遠離少時遠離。唯自",
    "T30n1579_053:0590b15": "遠離不勸進他。不無量門稱揚讚述。亦不",
    "T30n1579_053:0590b16": "見彼諸同法者深心慶悅多生歡喜。是名",
    "T30n1579_053:0590b17": "下品律儀。若於諸惡多分遠離多時遠離不",
    "T30n1579_053:0590b18": "至命終。自能遠離亦勸進他。然於遠離不",
    "T30n1579_053:0590b19": "以無量門稱揚讚述。見同法者不深心慶",
    "T30n1579_053:0590b20": "悅生大歡喜。是名中品律儀。若於諸惡一",
    "T30n1579_053:0590b21": "切分一切時自能遠離亦勸進他。以無量門",
    "T30n1579_053:0590b22": "稱揚讚述。見同法者深心慶悅生大歡喜。",
    "T30n1579_053:0590b23": "是名上品律儀。若即於此所受律儀能無",
    "T30n1579_053:0590b24": "缺犯以為依止修無悔等。乃至具足入初",
    "T30n1579_053:0590b25": "靜慮。由奢摩他能損伏力。損伏一切犯戒種",
    "T30n1579_053:0590b26": "子。是名靜慮律儀。如初靜慮如是。第二第",
    "T30n1579_053:0590b27": "三第四靜慮當知亦爾。此中差別者。由遠分",
    "T30n1579_053:0590b28": "對治所攝奢摩他道轉深。損伏惡戒種子。當",
    "T30n1579_053:0590b29": "知此名初清淨力所引清淨律儀。若即於",
    "T30n1579_053:0590c01": "此尸羅律儀無有缺犯。又復依止靜慮律",
    "T30n1579_053:0590c02": "儀。入諦現觀得不還果。爾時一切惡戒種",
    "T30n1579_053:0590c03": "子皆悉永害。若依未至定證得初果。爾時",
    "T30n1579_053:0590c04": "一切能往惡趣惡戒種子皆悉永害。此即名",
    "T30n1579_053:0590c05": "為聖所愛戒。當知此名第二清淨力所引",
    "T30n1579_053:0590c06": "清淨律儀。即此亦名無漏律儀。此無漏律儀",
    "T30n1579_053:0590c07": "若得阿羅漢果時。但由能治清淨勝故勝。",
    "T30n1579_053:0590c08": "不由所治斷勝故勝。如是八種總立唯三。",
    "T30n1579_053:0590c09": "一受律儀。二持律儀。三清淨律儀。前二是受。",
    "T30n1579_053:0590c10": "防護還引是持。下中上三通受持二。靜慮",
    "T30n1579_053:0590c11": "無漏是清淨攝。",
    "T30n1579_053:0590c12": "問何故世尊建立苾芻近事近住三種律儀。",
    "T30n1579_053:0590c13": "答由三因故。謂佛所化有三種類。或有能",
    "T30n1579_053:0590c14": "行離惡行行及離欲行。或有能行離惡行",
    "T30n1579_053:0590c15": "行非離欲行。或不能行離惡行行及離欲",
    "T30n1579_053:0590c16": "行。依初所化類建立苾芻律儀。依第二所",
    "T30n1579_053:0590c17": "化類建立近事律儀。何以故。非居家迫迮",
    "T30n1579_053:0590c18": "現處塵俗。而能一向相續圓滿護眾學處。",
    "T30n1579_053:0590c19": "依第三所化類建立近住律儀。何以故。由",
    "T30n1579_053:0590c20": "此不能究竟行俱離行。但當勸進攝受。二",
    "T30n1579_053:0590c21": "因勿彼自謂重擔所鎮。謂前三支修離惡",
    "T30n1579_053:0590c22": "行。其後四支修離欲行。離非梵行俱修二",
    "T30n1579_053:0590c23": "種。",
    "T30n1579_053:0590c24": "問苾芻近事近住律儀。當知各由幾支所攝。",
    "T30n1579_053:0590c25": "答苾芻律儀四支所攝。何等為四。一受具足",
    "T30n1579_053:0590c26": "支。二受隨法學處支。三隨護他心支。四隨",
    "T30n1579_053:0590c27": "護如所受學處支。若作表白第四羯磨。及略",
    "T30n1579_053:0590c28": "攝受。隨麁學處。是名受具足支。由具此",
    "T30n1579_053:0590c29": "支故。名初苾芻具苾芻戒。自此以後於毘",
    "T30n1579_053:0591a01": "奈耶別解脫中所有隨順苾芻尸羅。若彼所",
    "T30n1579_053:0591a02": "引眾多學處。於彼一切守護奉行。由此得",
    "T30n1579_053:0591a03": "名守護別解脫律儀者。是名受隨法學處",
    "T30n1579_053:0591a04": "支。由成就此二支者所有軌範具足所行具",
    "T30n1579_053:0591a05": "足。是名隨護他心支。軌範具足所行具足。",
    "T30n1579_053:0591a06": "如聲聞地已說。若於微細罪中深見怖畏。",
    "T30n1579_053:0591a07": "於所受學諸學處中能不毀犯。設犯能出。",
    "T30n1579_053:0591a08": "謂由深見怖畏及聰叡故。是名隨護如所",
    "T30n1579_053:0591a09": "受學處支。近事律儀由三支所攝。何等為",
    "T30n1579_053:0591a10": "三。一受遠離最勝損他事支。二違越所受",
    "T30n1579_053:0591a11": "重修行支。三不越所受支。若永遠離損",
    "T30n1579_053:0591a12": "害他命損壞他財損他妻妾。是名初支遠",
    "T30n1579_053:0591a13": "離妄語。是第二支。遠離諸酒眾放逸處。是第",
    "T30n1579_053:0591a14": "三支。略說近住律儀。由五支所攝。何等為",
    "T30n1579_053:0591a15": "五。一受遠離損害他支。二受遠離損害自他",
    "T30n1579_053:0591a16": "支。三違越所受重修行支。四不越所受正念",
    "T30n1579_053:0591a17": "住支。五不壞正念支。若能遠離損害他命",
    "T30n1579_053:0591a18": "損壞他財。是名初支。離非梵行。是第二支。",
    "T30n1579_053:0591a19": "所以者何。由離此者不染習自妻妾故不",
    "T30n1579_053:0591a20": "自損害。亦不染習他妻妾故不損害他。遠",
    "T30n1579_053:0591a21": "離妄語是第三支。除離諸酒眾放逸處離",
    "T30n1579_053:0591a22": "餘三處。是第四支。何以故。由歌舞伎樂塗",
    "T30n1579_053:0591a23": "冠香鬘昇高大床非時飲食常所串習。若",
    "T30n1579_053:0591a24": "遠離彼數數自憶。我今安住決定齋戒。於",
    "T30n1579_053:0591a25": "一切時堅守正念。遠離諸酒眾放逸處。是",
    "T30n1579_053:0591a26": "第五支。何以故。彼雖安住正憶念支。謂我",
    "T30n1579_053:0591a27": "今住決定齋戒。若為諸酒所醉便發狂亂",
    "T30n1579_053:0591a28": "不自在轉。今於此中若苾芻尼律儀。若正",
    "T30n1579_053:0591a29": "學勤策勤策女律儀。皆在出家品所攝故。",
    "T30n1579_053:0591b01": "當知攝屬苾芻律儀。若近事女律儀墮在家",
    "T30n1579_053:0591b02": "品故。相似學所顯故。當知攝屬近事律儀。",
    "T30n1579_053:0591b03": "問何故世尊於苾芻律儀中。制立苾芻勤策",
    "T30n1579_053:0591b04": "二眾律儀。於苾芻尼律儀中制立苾芻尼正",
    "T30n1579_053:0591b05": "學勤策女三眾律儀。答由彼母邑多煩惱",
    "T30n1579_053:0591b06": "故。令漸受學苾芻尼律儀。若於勤策女少",
    "T30n1579_053:0591b07": "分學處深生喜樂。次應授彼正學所有學",
    "T30n1579_053:0591b08": "處。若於正學多分學處深生愛樂。不應率",
    "T30n1579_053:0591b09": "爾授彼具足。必更二年久處習學。若深愛樂",
    "T30n1579_053:0591b10": "然後當授彼具足戒。如是長時於少學處",
    "T30n1579_053:0591b11": "積修學已。次方有力能受廣大眾多學處。",
    "T30n1579_053:0591b12": "然後於苾芻尼律儀能具修學。問何故於勤",
    "T30n1579_053:0591b13": "策律儀中增離金銀。非於近住律儀耶。答",
    "T30n1579_053:0591b14": "由彼勤策在出家眾攝。夫出家者於二種",
    "T30n1579_053:0591b15": "處極非淨妙。一者墮欲樂邊。嬉戲嚴身所",
    "T30n1579_053:0591b16": "行所受皆隨所樂。二者蓄積財寶。為除斷",
    "T30n1579_053:0591b17": "初非淨妙處。施設遠離歌舞伎樂乃至非時",
    "T30n1579_053:0591b18": "而食。為斷第二非淨妙處。施設遠離執受",
    "T30n1579_053:0591b19": "金銀。由彼金銀一切財寶之根本故。又最勝",
    "T30n1579_053:0591b20": "故。問何故於勤策律儀中。遠離歌舞伎樂",
    "T30n1579_053:0591b21": "及塗冠香鬘。制立二支。於近住律儀中合",
    "T30n1579_053:0591b22": "為一支耶。答諸在家者於此處所非不如",
    "T30n1579_053:0591b23": "法。諸出家者極不如法。是故於在家者就",
    "T30n1579_053:0591b24": "輕總制為一學處。云何令彼若暫違犯尋自",
    "T30n1579_053:0591b25": "懇責合一發露不由二種。諸出家者於此",
    "T30n1579_053:0591b26": "一處就重別制以為兩支。云何令彼若起",
    "T30n1579_053:0591b27": "違犯便自懇責二種發露不但由一。",
    "T30n1579_053:0591b28": "問何故不許扇搋迦半擇迦出家及受具足",
    "T30n1579_053:0591b29": "戒耶。答由此二種若置苾芻眾中便參女",
    "T30n1579_053:0591c01": "過。若置苾芻尼眾中因摩觸等便參男過。",
    "T30n1579_053:0591c02": "由不應與二眾共居。是故不許此類出家",
    "T30n1579_053:0591c03": "及受具足。又由此二煩惱多故。性煩惱障",
    "T30n1579_053:0591c04": "極覆障故。不能發起如是思擇。彼尚不能",
    "T30n1579_053:0591c05": "思擇。思擇令其戒蘊清淨現行。何況當證",
    "T30n1579_053:0591c06": "勝過人法。是故不許彼類出家及受具戒。",
    "T30n1579_053:0591c07": "又彼眾中好人難得亦難觀察。問何故此二",
    "T30n1579_053:0591c08": "雖受歸依亦能隨受諸近事男所有學處。",
    "T30n1579_053:0591c09": "而不得名近事男耶。答近事男者。名能親",
    "T30n1579_053:0591c10": "近承事苾芻苾芻尼眾。彼雖能護所受律",
    "T30n1579_053:0591c11": "儀。而不應數親近承事苾芻苾芻尼眾。苾",
    "T30n1579_053:0591c12": "芻苾芻尼等亦復不應親近攝受若摩若觸。",
    "T30n1579_053:0591c13": "如是種類又亦不應如近事男而相親善。",
    "T30n1579_053:0591c14": "是故彼類不得名近事男。然其受護所有",
    "T30n1579_053:0591c15": "學處。當知福德等無差別。復次云何非律儀",
    "T30n1579_053:0591c16": "非不律儀。謂除如先所說律儀不律儀業。",
    "T30n1579_053:0591c17": "所有善不善等身語意業。當知一切皆是非",
    "T30n1579_053:0591c18": "律儀非不律儀業所攝。問諸有律儀若由自",
    "T30n1579_053:0591c19": "受。若由他受。若從他受若自然受。如是所",
    "T30n1579_053:0591c20": "受律儀所獲福德。為有勝劣差別不耶。答",
    "T30n1579_053:0591c21": "若等心受亦如是持。當知無有差別。",
    "T30n1579_053:0591c22": "問由幾因緣雖樂欲受苾芻律儀。而不應",
    "T30n1579_053:0591c23": "授。答苾芻律儀略由六因。一意樂損害。二",
    "T30n1579_053:0591c24": "依止損害。三男形損害。四白法損害五繫屬",
    "T30n1579_053:0591c25": "於他六為護他故。若有為王之所逼錄。或",
    "T30n1579_053:0591c26": "為強賊之所逼錄。或為債主之所逼迫。或",
    "T30n1579_053:0591c27": "由怖畏之所逼迫。或畏不活。彼如是思我",
    "T30n1579_053:0591c28": "處居家難可存活。是諸苾芻活命甚易。我",
    "T30n1579_053:0591c29": "今應往苾芻眾中。詐現自身與彼同法易",
    "T30n1579_053:0592a01": "當活命。彼由如是諂詐意樂既出家已。雖",
    "T30n1579_053:0592a02": "懷恐怖守護奉行隨一學處。勿諸苾芻與",
    "T30n1579_053:0592a03": "我同止。知我犯戒便當驅擯。然彼意樂被",
    "T30n1579_053:0592a04": "損害故。不名出家受具足戒。如是名為意",
    "T30n1579_053:0592a05": "樂損害。若復有人作如是思。我處居家難",
    "T30n1579_053:0592a06": "可活命。要當出家方易存濟。如諸苾芻所",
    "T30n1579_053:0592a07": "修梵行我亦如是。乃至命終當修梵行。如",
    "T30n1579_053:0592a08": "是出家者不名意樂損害。雖非純淨非",
    "T30n1579_053:0592a09": "不說名出家受具。若有身帶癰腫等疾。如",
    "T30n1579_053:0592a10": "遮法中所說病狀。如是名為依止損害。由",
    "T30n1579_053:0592a11": "彼依止被損害故。雖復出家然無力能供",
    "T30n1579_053:0592a12": "事師長。彼由如是無力能故。所受師長同",
    "T30n1579_053:0592a13": "梵行者供事之業。及受純信施主衣服飲食",
    "T30n1579_053:0592a14": "等淨信施物。此之二種淨信所施。彼極難消",
    "T30n1579_053:0592a15": "不應受用。令彼退減諸善法故。是故依止",
    "T30n1579_053:0592a16": "被損害者。不應出家受具足戒。若扇搋迦",
    "T30n1579_053:0592a17": "及半擇迦。名男形損害。不應出家受具足",
    "T30n1579_053:0592a18": "戒。當知因緣如前已說。又半擇迦略有三",
    "T30n1579_053:0592a19": "種。一全分半擇迦。二一分半擇迦。三損害半",
    "T30n1579_053:0592a20": "擇迦。若有生便不成男根。是名全分半擇",
    "T30n1579_053:0592a21": "迦。若有半月起男勢用。或有被他於己",
    "T30n1579_053:0592a22": "為過。或復見他行非梵行男勢方起。是名",
    "T30n1579_053:0592a23": "一分半擇迦。若被刀等之所損害。或為病",
    "T30n1579_053:0592a24": "藥若火呪等之所損害。先得男根今被斷",
    "T30n1579_053:0592a25": "壞。既斷壞已男勢不轉。是名損害半擇迦。",
    "T30n1579_053:0592a26": "初半擇迦名半擇迦亦扇搋迦。第二唯半擇",
    "T30n1579_053:0592a27": "迦非扇搋迦。第三若不被他於己為過。唯",
    "T30n1579_053:0592a28": "扇搋迦非半擇迦。若有被他於己為過。名",
    "T30n1579_053:0592a29": "半擇迦亦扇搋迦。若造無間業污苾芻尼。",
    "T30n1579_053:0592b01": "外道賊住若別異住若不共住。是名白法損",
    "T30n1579_053:0592b02": "害。不應為授具足戒。所以者何。彼由上",
    "T30n1579_053:0592b03": "品無慚無愧極垢染法。令慚愧等所有白法",
    "T30n1579_053:0592b04": "極成劣薄。若諸王臣若王所惡。若有造作",
    "T30n1579_053:0592b05": "王不宜業。若被債主之所拘執。若他僕隸",
    "T30n1579_053:0592b06": "若他劫引若他所得若有諍訟。若為父母",
    "T30n1579_053:0592b07": "所不開許。是名繫屬於他。不應為授具",
    "T30n1579_053:0592b08": "戒。若變化者為護他故不應為授具戒。所",
    "T30n1579_053:0592b09": "以者何。或有龍等為受法故自化己身為",
    "T30n1579_053:0592b10": "苾芻像求受具戒。若便為彼授具戒者。彼",
    "T30n1579_053:0592b11": "睡眠時便復本形。既睡悟已作苾芻像假想",
    "T30n1579_053:0592b12": "苾芻。若守園者若近事男。率爾往趣見彼身",
    "T30n1579_053:0592b13": "形如是變已。便於一切真苾芻所起憎惡",
    "T30n1579_053:0592b14": "心。謂諸苾芻皆非人類。誰能敬事施彼衣",
    "T30n1579_053:0592b15": "食。勿令他人得此惡見。是故為隨護他。不",
    "T30n1579_053:0592b16": "應為彼受具足戒。由此六因不應授彼",
    "T30n1579_053:0592b17": "苾芻律儀。又除闕減能作羯磨。阿遮利耶鄔",
    "T30n1579_053:0592b18": "波拕耶住清淨戒圓滿僧眾。問由幾因緣",
    "T30n1579_053:0592b19": "不應授彼近事男律儀。答略由二因。一意",
    "T30n1579_053:0592b20": "樂損害故。二男形損害故。若意樂損害者。當",
    "T30n1579_053:0592b21": "知一切不應為受。若男形損害者。或有為",
    "T30n1579_053:0592b22": "受。然不得說名近事男。不說因緣前已具",
    "T30n1579_053:0592b23": "辯。若近住律儀。當知唯由意樂損害不應",
    "T30n1579_053:0592b24": "為受。何以故。或有隨他轉故。或有為得",
    "T30n1579_053:0592b25": "財利恭敬詐稱。欲受近住律儀。然彼實無",
    "T30n1579_053:0592b26": "求受意樂。當知是名意樂損害。若無如所",
    "T30n1579_053:0592b27": "說不應受因緣。當知應受如前所說所有",
    "T30n1579_053:0592b28": "律儀。",
    "T30n1579_053:0592b29": "問有幾因緣苾芻律儀受已還捨。答或由",
    "T30n1579_053:0592c01": "捨所學處故。或由犯根本罪故。或由形",
    "T30n1579_053:0592c02": "沒二形生故。或由善根斷故。或由棄捨眾",
    "T30n1579_053:0592c03": "同分故。苾芻律儀受已還捨。若正法毀壞正",
    "T30n1579_053:0592c04": "法隱沒。雖無新受苾芻律儀。先已受得當",
    "T30n1579_053:0592c05": "知不捨。所以者何。由於爾時穢劫正起。無",
    "T30n1579_053:0592c06": "一有情不損意樂能受具戒。況當有證沙",
    "T30n1579_053:0592c07": "門果者。若近事男律儀。當知由起不同分",
    "T30n1579_053:0592c08": "心故。善根斷故。棄捨眾同分故。受已還捨。",
    "T30n1579_053:0592c09": "若正法隱沒時。如苾芻律儀道理。當知近事",
    "T30n1579_053:0592c10": "男律儀亦爾。若近住律儀。當知由日出已",
    "T30n1579_053:0592c11": "後。或由發起不同分心。或於中間捨眾同",
    "T30n1579_053:0592c12": "分。雖已受得必復還捨。",
    "T30n1579_053:0592c13": "復次云何無想定。謂已離遍淨貪未離上",
    "T30n1579_053:0592c14": "貪。由出離想作意為先故。諸心心所唯滅",
    "T30n1579_053:0592c15": "靜唯不轉。是名無想定。此是假有非實物",
    "T30n1579_053:0592c16": "有。當知差別略有三種。一下品修。二中品",
    "T30n1579_053:0592c17": "修。三上品修。若下品修者。於現法退不能",
    "T30n1579_053:0592c18": "速疾還引現前。若生無想有情。天中所得",
    "T30n1579_053:0592c19": "依身。不甚清淨。威光赫奕形色廣大如餘天",
    "T30n1579_053:0592c20": "眾。定當中夭。若中品修者。雖現法退。然能",
    "T30n1579_053:0592c21": "速疾還引現前。若生無想有情。天中所感",
    "T30n1579_053:0592c22": "依身。雖甚清淨光明赫奕形色廣大。然不",
    "T30n1579_053:0592c23": "究竟最極清淨。雖有中夭而不決定。若上",
    "T30n1579_053:0592c24": "品修者。必無有退。若生無想有情。天中所",
    "T30n1579_053:0592c25": "感依身。甚為清淨威光赫奕形色廣大。又到",
    "T30n1579_053:0592c26": "究竟最極清淨必無中夭。窮滿壽量後方",
    "T30n1579_053:0592c27": "殞沒。",
    "T30n1579_053:0592c28": "復次若由此因此緣。所有生得心心所滅。",
    "T30n1579_053:0592c29": "是名無想。",
    "T30n1579_053:0593a01": "復次云何滅盡定。謂已離無所有處貪未",
    "T30n1579_053:0593a02": "離上貪。或復已離由止息想作意為先故。",
    "T30n1579_053:0593a03": "諸心心所唯滅靜唯不轉。是名滅盡定。",
    "T30n1579_053:0593a04": "此定唯能滅靜轉識。不能滅靜阿賴耶識。",
    "T30n1579_053:0593a05": "當知此定亦是假有非實物有。此定差別略",
    "T30n1579_053:0593a06": "有三種。下品修等如前已說。若下品修者",
    "T30n1579_053:0593a07": "於現法退。不能速疾還引現前。中品修者",
    "T30n1579_053:0593a08": "雖現法退。然能速疾還引現前。上品修者畢",
    "T30n1579_053:0593a09": "竟不退。有學聖者能入此定。謂不還身證。",
    "T30n1579_053:0593a10": "無學聖者亦復能入。謂俱分解脫。前無想定",
    "T30n1579_053:0593a11": "非學所入亦非無學。何以故。此中無有慧",
    "T30n1579_053:0593a12": "現行故。此上有勝寂靜住及生故。又復此",
    "T30n1579_053:0593a13": "定不能證得所未證得諸勝善法。由是稽",
    "T30n1579_053:0593a14": "留誑幻處故。",
    "T30n1579_053:0593a15": "復次虛空云何。謂唯諸色非有所顯。是名",
    "T30n1579_053:0593a16": "虛空。所以者何。若處所行都無所得。是處方",
    "T30n1579_053:0593a17": "有虛空想轉。是故當知此唯假有非實物",
    "T30n1579_053:0593a18": "有。",
    "T30n1579_053:0593a19": "復次云何非擇滅。謂若餘法生緣現前。餘法",
    "T30n1579_053:0593a20": "生故餘不得生。唯滅唯靜名非擇滅。諸所",
    "T30n1579_053:0593a21": "有法此時應生。越生時故彼於此時終不",
    "T30n1579_053:0593a22": "更生。是故此滅亦是假有非實物有。所以者",
    "T30n1579_053:0593a23": "何。此無有餘自相可得故。此法種類非離",
    "T30n1579_053:0593a24": "繫故。復於餘時遇緣可生。是故非擇滅非",
    "T30n1579_053:0593a25": "一向決定。若學見跡。於卵濕二生北拘盧洲",
    "T30n1579_053:0593a26": "無想天。若女若扇搋迦若半擇迦無形二形",
    "T30n1579_053:0593a27": "等生。及於後有若愛若願所得非擇滅。當知",
    "T30n1579_053:0593a28": "一向決定。由學見迹。甞不於後有起希願",
    "T30n1579_053:0593a29": "纏發生後有。唯除未無餘永害愛種子",
    "T30n1579_053:0593b01": "故。",
    "T30n1579_053:0593b02": "問何因緣故名心不相應耶。答此是假想。",
    "T30n1579_053:0593b03": "於諸事中為起言說。於有色等二種俱非。",
    "T30n1579_053:0593b04": "於有見等二種俱非。如是廣說安立道理",
    "T30n1579_053:0593b05": "一切當知。",
    "T30n1579_053:0593b06": "如是已說六種善巧。謂蘊善巧乃至根善巧。",
    "T30n1579_053:0593b07": "云何應知是諸善巧廣建立義。",
    "T30n1579_053:0593b08": "復次嗢柁南曰。",
    "T30n1579_053:0593b09": "　自性義差別　　次第攝依止",
    "T30n1579_053:0593b10": "問何等是色自性。答略有十一。謂眼等十色",
    "T30n1579_053:0593b11": "處及法處所攝色。又總有二。謂四大種及所",
    "T30n1579_053:0593b12": "造色。如是一切皆變礙相。",
    "T30n1579_053:0593b13": "問何等是受自性。答略有六種。謂依眼等六",
    "T30n1579_053:0593b14": "觸所生。此復二種。若色為依名身受。無色",
    "T30n1579_053:0593b15": "為依名心受。何以故。由前五根皆色性故。",
    "T30n1579_053:0593b16": "問若前五根皆是色性依眼等受名身受",
    "T30n1579_053:0593b17": "者。何故眼等非唯是身。答由相異故。所以",
    "T30n1579_053:0593b18": "者何。眼等五根展轉相異。問若眼等根其相",
    "T30n1579_053:0593b19": "異故非皆身相。依彼諸受由是因緣應非",
    "T30n1579_053:0593b20": "身受。答餘有色根不離身故就彼為名。此",
    "T30n1579_053:0593b21": "復何過。問若不離身故無過者。意根亦爾",
    "T30n1579_053:0593b22": "不離身轉。依意根受應名身受。是即一切",
    "T30n1579_053:0593b23": "皆是身受無心受耶。答諸有色根定不離",
    "T30n1579_053:0593b24": "身。意即不爾故無有過。所以者何。生無色",
    "T30n1579_053:0593b25": "界有情意根離身而轉。是故五根所生諸受",
    "T30n1579_053:0593b26": "合名身受。唯依意者獨名心受。故總說二。",
    "T30n1579_053:0593b27": "謂身心受。又一切受皆領納相。問何等是想",
    "T30n1579_053:0593b28": "自性。答此亦六種。如前應知。又想有六。一",
    "T30n1579_053:0593b29": "有相想。二無相想。三狹小想。四廣大想。五無",
    "T30n1579_053:0593c01": "量想。六無所有想。又略有二。一世間想。二",
    "T30n1579_053:0593c02": "出世想。狹小想者。謂欲廛想。廣大想者。謂",
    "T30n1579_053:0593c03": "色廛想。無量想者。謂空識無邊處廛想。無",
    "T30n1579_053:0593c04": "所有想者。謂無所有處廛想。即此一切名有",
    "T30n1579_053:0593c05": "相想。無相想者。謂有頂想及一切出世間學",
    "T30n1579_053:0593c06": "無學想。又一切想皆等了相。",
    "T30n1579_053:0593c07": "問何等是行自性。答此亦六種。如前應知。",
    "T30n1579_053:0593c08": "又此行相由五種類令心造作。一為境隨",
    "T30n1579_053:0593c09": "與。二為彼合會。三為彼別離。四能發雜染",
    "T30n1579_053:0593c10": "業。五令心自在轉。又此行相略有三種。一",
    "T30n1579_053:0593c11": "者善行。二不善行。三無記行。又一切行皆造",
    "T30n1579_053:0593c12": "作相。",
    "T30n1579_053:0593c13": "問何等是識自性。答略有六種。所謂眼識乃",
    "T30n1579_053:0593c14": "至意識。是識自性差別。又識有三種。一領受",
    "T30n1579_053:0593c15": "差別。二採境差別。三分位差別。領受差別有",
    "T30n1579_053:0593c16": "三。採境差別有六。分位差別有三。如是識",
    "T30n1579_053:0593c17": "蘊差別總有十八自性。應知是名諸蘊自",
    "T30n1579_053:0593c18": "性。復次蘊義云何。為顯何義建立諸蘊。謂",
    "T30n1579_053:0593c19": "所有色若去來今乃至遠近。如色乃至識亦",
    "T30n1579_053:0593c20": "爾。如是總略攝一切蘊。積聚義是蘊義。又",
    "T30n1579_053:0593c21": "由諸蘊唯有種種名性諸行。當知為顯無",
    "T30n1579_053:0593c22": "我性義建立諸蘊。",
    "T30n1579_053:0593c23": "復次云何色蘊差別。略由六種。一由事故。",
    "T30n1579_053:0593c24": "二由相故。三由識執不執故。四由識空不",
    "T30n1579_053:0593c25": "空故。五由想所行故。六由邊際故。事者。",
    "T30n1579_053:0593c26": "謂所有諸色皆是四大種及四大種所造。相",
    "T30n1579_053:0593c27": "者。略有三種。一清淨色。二清淨所取色。三",
    "T30n1579_053:0593c28": "意所取色。又變礙相是色共相。識執不執者。",
    "T30n1579_053:0593c29": "若識依執名執受色。此復云何。謂識所託",
    "T30n1579_053:0594a01": "安危事同和合生長。又此為依能生諸受。與",
    "T30n1579_053:0594a02": "此相違非執受色。識空不空者。若識不空名",
    "T30n1579_053:0594a03": "同分色。由此與識等義轉故。若識空者名",
    "T30n1579_053:0594a04": "彼同分色。似自相續而隨轉故。想所行者。謂",
    "T30n1579_053:0594a05": "緣色想略有三種。一者色想。二有對想。三",
    "T30n1579_053:0594a06": "別異想。色想亦三。一有光影相。二據方處",
    "T30n1579_053:0594a07": "相。三積集住相。如是三相隨其次第。三想",
    "T30n1579_053:0594a08": "所行取青等相。名為色想。能取行礙名有",
    "T30n1579_053:0594a09": "對想。能取男女舍田等假名別異想。是名想",
    "T30n1579_053:0594a10": "所行差別。邊際者。謂色邊際略有二種。一墮",
    "T30n1579_053:0594a11": "下界。謂欲廛色。二墮中界。謂色廛色。當知",
    "T30n1579_053:0594a12": "此中就業增上所生諸色。說無色界無有",
    "T30n1579_053:0594a13": "諸色。非就勝定自在色說。何以故。由彼勝",
    "T30n1579_053:0594a14": "定於一切色皆得自在諸定加行令現前",
    "T30n1579_053:0594a15": "故。當知此色名極微細定所生色。",
    "T30n1579_053:0594a16": "復次云何受蘊差別。略由五種。一由事故。",
    "T30n1579_053:0594a17": "二由相故。三由生故。四由觀察故。五由出",
    "T30n1579_053:0594a18": "離故。事者。謂領納及順領納法。相者。謂自",
    "T30n1579_053:0594a19": "相及共相。自相有三。樂受苦受不苦不樂受。",
    "T30n1579_053:0594a20": "樂受壞苦故苦。苦受。苦苦故苦。不苦不樂受。",
    "T30n1579_053:0594a21": "行苦故苦。由此因緣諸所有受皆說名苦。",
    "T30n1579_053:0594a22": "是名受共相。生者。謂一切受。十六觸所生。",
    "T30n1579_053:0594a23": "何等十六。謂眼觸耳觸。鼻觸舌觸。身觸意觸。",
    "T30n1579_053:0594a24": "有對觸增語觸。順樂受觸。順苦受觸。順不苦",
    "T30n1579_053:0594a25": "不樂受觸。愛觸。恚觸。明觸。無明觸。非明非",
    "T30n1579_053:0594a26": "無明觸。由所依及所取境故。建立六觸及",
    "T30n1579_053:0594a27": "有對觸。由分別境故建立增語觸。由領納",
    "T30n1579_053:0594a28": "境故建立順樂受等觸。由染淨故建立愛",
    "T30n1579_053:0594a29": "恚明無明非明非無明觸。是名受生差別。觀",
    "T30n1579_053:0594b01": "察差別者。一切如來應正等覺出現世間。皆",
    "T30n1579_053:0594b02": "於諸受起八種觀。謂受有幾種。誰為受集。",
    "T30n1579_053:0594b03": "誰是受滅。誰是受集趣行。誰是受滅趣行。誰",
    "T30n1579_053:0594b04": "是受愛味。誰是受過患。誰是受出離。如是觀",
    "T30n1579_053:0594b05": "時如實了知受有三種。觸集故受集。應知",
    "T30n1579_053:0594b06": "如經分別廣說。如是八種觀察諸受。當知",
    "T30n1579_053:0594b07": "略顯自相。觀現法轉因觀彼滅。觀後法轉",
    "T30n1579_053:0594b08": "因觀彼滅。觀彼二轉因。觀彼二轉滅。因觀",
    "T30n1579_053:0594b09": "及清淨觀。是名觀察差別。出離者。謂初靜慮",
    "T30n1579_053:0594b10": "出離憂根。第二靜慮出離苦根。第三靜慮",
    "T30n1579_053:0594b11": "出離喜根。第四靜慮出離樂根。於無想界",
    "T30n1579_053:0594b12": "出離捨根。是名出離差別。",
    "T30n1579_053:0594b13": "復次云何想蘊差別。略由五種。一由事故。",
    "T30n1579_053:0594b14": "二由相故。三由顛倒故。四由無顛倒故。五",
    "T30n1579_053:0594b15": "由分別故。事者謂取所緣相及隨順彼法。",
    "T30n1579_053:0594b16": "相者。自相有六種。如前應知。等了相是共",
    "T30n1579_053:0594b17": "相。是名相差別。顛倒差別者。謂諸愚夫無",
    "T30n1579_053:0594b18": "所知曉。隨逐無明起不如理作意。於所緣",
    "T30n1579_053:0594b19": "境無常計常取相而轉。是名想倒。如於無",
    "T30n1579_053:0594b20": "常計常。如是於苦計樂於不淨計淨於",
    "T30n1579_053:0594b21": "無我計我。此想顛倒。諸在家者能發心倒。",
    "T30n1579_053:0594b22": "一分出家者能發見倒。是名顛倒差別。此想",
    "T30n1579_053:0594b23": "顛倒復有差別。謂於四事邪取其相是名",
    "T30n1579_053:0594b24": "想倒。若由如是等了相故於境貪著。是名",
    "T30n1579_053:0594b25": "心倒。若由如是等了相故有執著者。於顛",
    "T30n1579_053:0594b26": "倒事堅執忍可開示建立。是名見倒。無顛倒",
    "T30n1579_053:0594b27": "差別者。謂諸聰叡有所曉了。隨智慧明起",
    "T30n1579_053:0594b28": "如理作意。於所緣境無常知無常。苦知是",
    "T30n1579_053:0594b29": "苦。不淨知不淨。無我知無我。正取相轉。是",
    "T30n1579_053:0594c01": "名想無顛倒。心無顛倒。見無顛倒。是名無",
    "T30n1579_053:0594c02": "顛倒差別。分別差別者。略有五種想分別相。",
    "T30n1579_053:0594c03": "一境界分別。二領納分別。三假設分別。四虛",
    "T30n1579_053:0594c04": "妄分別。五實義分別。若於境界取隨味相。",
    "T30n1579_053:0594c05": "名境界分別。執取境界所生諸受。名領納",
    "T30n1579_053:0594c06": "分別。若於自他取如是名如是類如是姓",
    "T30n1579_053:0594c07": "等種種世俗言說相。名假設分別。於諸境",
    "T30n1579_053:0594c08": "界取顛倒相。名虛妄分別。於諸境界取無",
    "T30n1579_053:0594c09": "倒相。名實義分別。如是總名想蘊分別差",
    "T30n1579_053:0594c10": "別。復次云何行蘊差別。亦由五相。一由境",
    "T30n1579_053:0594c11": "界故。二由分位故。三由雜染故。四由清",
    "T30n1579_053:0594c12": "淨故。五由造作故。由境界者。謂於行",
    "T30n1579_053:0594c13": "蘊立六思身。由分位者。謂立生等不相應",
    "T30n1579_053:0594c14": "行由彼生等唯有分位所顯現故。由雜",
    "T30n1579_053:0594c15": "染者。謂於雜染諸行建立煩惱及隨煩惱。",
    "T30n1579_053:0594c16": "由清淨者。謂於清淨諸行建立信等。由造",
    "T30n1579_053:0594c17": "作者。謂如前說五造作相為境隨與等。",
    "T30n1579_053:0594c18": "瑜伽師地論卷第五十三"
}