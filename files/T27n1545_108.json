{
    "T27n1545_108:0557a09": "阿毘達磨大毘婆沙論卷第一百",
    "T27n1545_108:0557a10": "八",
    "T27n1545_108:0557a12": "五百大阿羅漢等造",
    "T27n1545_108:0557a13": "三藏法師玄奘奉 詔譯",
    "T27n1545_108:0557a14": "智蘊第三中修智納息第四之四",
    "T27n1545_108:0557a15": "[0557a15] 諸結法智斷彼結滅法智作證耶。乃至廣說。",
    "T27n1545_108:0557a16": "問何故作此論。答為止他宗顯正理故。謂",
    "T27n1545_108:0557a17": "或有執。無間道斷諸結得。解脫道證彼滅",
    "T27n1545_108:0557a18": "得。如外國諸論師。為遮彼意顯無間道能",
    "T27n1545_108:0557a19": "斷諸結得亦證彼滅得。若無間道唯斷結",
    "T27n1545_108:0557a20": "得。解脫道方能證彼滅得者便違此說。諸",
    "T27n1545_108:0557a21": "結法智斷。彼結滅法智作證等。若以滅道法",
    "T27n1545_108:0557a22": "智究竟離非想非非想處染者。彼以法智",
    "T27n1545_108:0557a23": "為無間道。類智為解脫道。如何可說諸結",
    "T27n1545_108:0557a24": "法智斷。彼結滅即法智作證耶。是故應知。無",
    "T27n1545_108:0557a25": "間道能斷諸結得。亦證彼滅得。理不可違。",
    "T27n1545_108:0557a26": "由此因緣故作斯論。諸結法智斷。彼結滅",
    "T27n1545_108:0557a27": "法智作證耶。答諸結法智斷。彼結滅法智作",
    "T27n1545_108:0557a28": "證。謂隨法智為無間道。斷爾所結。此無間",
    "T27n1545_108:0557a29": "道即能證彼爾所滅故。有結滅法智作證彼",
    "T27n1545_108:0557b01": "結非法智斷。謂或忍斷。或餘智斷。彼結滅法",
    "T27n1545_108:0557b02": "智作證。如預流者。以世俗道斷欲界一品",
    "T27n1545_108:0557b03": "乃至五品結已。復以法智為無間道。斷第",
    "T27n1545_108:0557b04": "六品得一來果。爾時無間道法智。證先忍所",
    "T27n1545_108:0557b05": "斷三界見所斷結滅。及證先世俗智所斷。欲",
    "T27n1545_108:0557b06": "界前五品修所斷結滅。一來者以世俗道斷",
    "T27n1545_108:0557b07": "欲界第七第八品結已。復以法智為無間",
    "T27n1545_108:0557b08": "道。斷第九品得不還果。爾時無間道法智。",
    "T27n1545_108:0557b09": "證先忍所斷三界見所斷結滅。及證先世俗",
    "T27n1545_108:0557b10": "智所斷。欲界前八品修所斷結滅。不還者以",
    "T27n1545_108:0557b11": "世俗道或類智。離初靜慮乃至無所有處染。",
    "T27n1545_108:0557b12": "以類智斷非想非非想處八品結已。復以",
    "T27n1545_108:0557b13": "法智為無間道。斷第九品得無學果。爾時",
    "T27n1545_108:0557b14": "無間道法智。證先忍所斷三界見所斷結滅。",
    "T27n1545_108:0557b15": "及證先世俗智所斷欲界修所斷結。滅類智",
    "T27n1545_108:0557b16": "世俗智所斷七地修所斷結滅。類智所斷非",
    "T27n1545_108:0557b17": "想非非想處前八品修所斷結滅。如是諸結",
    "T27n1545_108:0557b18": "滅法智作證。彼結非法智斷。諸結類智斷。彼",
    "T27n1545_108:0557b19": "結滅類智作證耶。答諸結類智斷。彼結滅類",
    "T27n1545_108:0557b20": "智作證。謂隨類智為無間道。斷爾所結。此",
    "T27n1545_108:0557b21": "無間道即能證彼爾所滅故。有結滅類智作",
    "T27n1545_108:0557b22": "證。彼結非類智斷謂或忍斷或餘智斷。彼結",
    "T27n1545_108:0557b23": "滅類智作證如諸聖者以法智或世俗道離",
    "T27n1545_108:0557b24": "欲界乃至無所有處染。以法智斷非想非非",
    "T27n1545_108:0557b25": "想處八品結已。復以類智斷第九品得無",
    "T27n1545_108:0557b26": "學果。爾時無間道類智。證先忍所斷三界見",
    "T27n1545_108:0557b27": "所斷結滅。及證先法智世俗智所斷八地修",
    "T27n1545_108:0557b28": "所斷結滅。法智所斷非想非非想處。前八品",
    "T27n1545_108:0557b29": "修所斷結滅。如是諸結滅類智作證。彼結非",
    "T27n1545_108:0557c01": "類智斷。諸結苦智斷彼結滅苦智作證耶。答",
    "T27n1545_108:0557c02": "諸結苦智斷彼結滅苦智作證。謂隨苦智為",
    "T27n1545_108:0557c03": "無間道。斷爾所結。此無間道即能證彼爾所",
    "T27n1545_108:0557c04": "滅故。有結滅苦智作證彼結非苦智斷。謂或",
    "T27n1545_108:0557c05": "忍斷。或餘智斷。彼結滅苦智作證。如預流",
    "T27n1545_108:0557c06": "者。以世俗道或集滅道智。斷欲界一品乃至",
    "T27n1545_108:0557c07": "五品結已。復以苦智為無間道斷第六品。",
    "T27n1545_108:0557c08": "爾時無間道苦智。證先忍所斷三界見所斷",
    "T27n1545_108:0557c09": "結滅。及證先世俗集滅道智所斷欲界前五",
    "T27n1545_108:0557c10": "品修所斷結滅。一來者以世俗道及集滅道",
    "T27n1545_108:0557c11": "智斷欲界第七第八品結已。復以苦智為",
    "T27n1545_108:0557c12": "無間道。斷第九品得不還果。爾時無間道",
    "T27n1545_108:0557c13": "苦智。證先忍所斷三界見所斷結滅。及證先",
    "T27n1545_108:0557c14": "世俗集滅道智所斷。欲界前八品修所斷結",
    "T27n1545_108:0557c15": "滅。不還者以世俗道或集滅道智。離初靜慮",
    "T27n1545_108:0557c16": "乃至無所有處染。以集滅道智。斷非想非非",
    "T27n1545_108:0557c17": "想處八品結已。復以苦智為無間道。斷第",
    "T27n1545_108:0557c18": "九品得無學果。爾時無間道。苦智證先忍",
    "T27n1545_108:0557c19": "所斷三界見所斷結滅。及證先世俗集滅道",
    "T27n1545_108:0557c20": "智所斷。八地修所斷結滅。集滅道所斷非想",
    "T27n1545_108:0557c21": "非非想處。前八品修所斷結滅。如是諸結滅。",
    "T27n1545_108:0557c22": "苦智作證。彼結非苦智斷。如說苦智說集",
    "T27n1545_108:0557c23": "滅道智。應知亦爾。問前門此門有何差別。",
    "T27n1545_108:0557c24": "答諸有欲令無間道斷諸結得。解脫道證",
    "T27n1545_108:0557c25": "彼滅得者。彼說前門顯無間道作用。此門顯",
    "T27n1545_108:0557c26": "解脫道作用。諸有欲令無間道能斷諸結",
    "T27n1545_108:0557c27": "得。亦證彼滅得者。彼說前門顯無間道能",
    "T27n1545_108:0557c28": "斷諸結得及證彼滅得。此門唯顯無間道",
    "T27n1545_108:0557c29": "證諸結滅得。如斷結得證彼滅得。捨過失",
    "T27n1545_108:0558a01": "修功德。捨無義得有義。捨下劣得勝妙。",
    "T27n1545_108:0558a02": "離愛染苦。證寂靜樂。應知亦爾。復次前",
    "T27n1545_108:0558a03": "門顯斷有為。此門顯證無為。復次前門顯",
    "T27n1545_108:0558a04": "頓斷。此門顯數斷。復次前門顯斷時即證。",
    "T27n1545_108:0558a05": "此門顯先斷後證。是謂前門此門差別",
    "T27n1545_108:0558a06": "眼根乃至無色界修所斷無明隨眠。於十智",
    "T27n1545_108:0558a07": "中幾智知耶。乃至廣說。問何故作此論。答",
    "T27n1545_108:0558a08": "為止他宗顯正理故。謂或有執。有諸覺",
    "T27n1545_108:0558a09": "慧無所緣境。如取幻事健達縛城。鏡像水",
    "T27n1545_108:0558a10": "月影光鹿愛旋火輪等。種種覺慧皆無實境。",
    "T27n1545_108:0558a11": "為遮彼執顯諸覺慧皆實有境。或復有執。",
    "T27n1545_108:0558a12": "有能知智不知所知。有所知境非智所知。",
    "T27n1545_108:0558a13": "為遮彼執顯無能知智不知所知。及無",
    "T27n1545_108:0558a14": "所知境非智所知。由此因緣故作斯論。若",
    "T27n1545_108:0558a15": "問攝應依十八界審思而答。若問識應",
    "T27n1545_108:0558a16": "依十二處審思而答。若問隨眠應依五部",
    "T27n1545_108:0558a17": "審思而答。若問智應依四聖諦審思而答。",
    "T27n1545_108:0558a18": "如是諸法易可顯示。易可施設。此中問",
    "T27n1545_108:0558a19": "智故應依四聖諦審思而答。然一切法略",
    "T27n1545_108:0558a20": "有五種。謂四諦所攝及所不攝。此中三界",
    "T27n1545_108:0558a21": "苦集。及道諦所攝法各有二種。謂相應及",
    "T27n1545_108:0558a22": "不相應。滅諦所攝法。及諦所不攝法各唯一",
    "T27n1545_108:0558a23": "種。謂不相應。欲界苦集諦所攝。相應法七",
    "T27n1545_108:0558a24": "智知。除類滅道智。不相應法六智知。除類",
    "T27n1545_108:0558a25": "他心滅道智。色界苦集諦所攝。相應法七智",
    "T27n1545_108:0558a26": "知。除法滅道智。不相應法六智知。除法他",
    "T27n1545_108:0558a27": "心滅道智。無色界苦集諦所攝。相應不相應",
    "T27n1545_108:0558a28": "法俱六智知。除法他心滅道智。滅諦所攝法",
    "T27n1545_108:0558a29": "六智知。除他心苦集道智。道諦所攝相應法",
    "T27n1545_108:0558b01": "七智知。除苦集滅智。不相應法六智知。除",
    "T27n1545_108:0558b02": "他心苦集滅智。諦所不攝法一智知。謂世俗",
    "T27n1545_108:0558b03": "智。是謂此處略毘婆沙。此中眼根七智知等。",
    "T27n1545_108:0558b04": "准前所說應知其相。問何故名智。答能知",
    "T27n1545_108:0558b05": "所知故名為智。問何故名所知。答是智所",
    "T27n1545_108:0558b06": "知故名所知。尊者妙音作如是說。能量故",
    "T27n1545_108:0558b07": "名智。所量故名所知。能稱所稱能度所度",
    "T27n1545_108:0558b08": "應知亦爾。&#x8107;尊者言能知故名智。若法是智",
    "T27n1545_108:0558b09": "所行所緣所取境事。說名所知。智與所知",
    "T27n1545_108:0558b10": "相對建立。故無有智不知所知。亦無所知",
    "T27n1545_108:0558b11": "非智所知。無智無所知。無所知無智",
    "T27n1545_108:0558b12": "如說無常想。若習若修。若多所作。能除一",
    "T27n1545_108:0558b13": "切欲貪。色貪。無色貪。掉舉。我慢。無明。乃至",
    "T27n1545_108:0558b14": "廣說。問何故作此論。答為廣分別契經義",
    "T27n1545_108:0558b15": "故。謂契經說。無常想若習若修若多所作。廣",
    "T27n1545_108:0558b16": "說如前。契經雖有是說而不分別其義。經",
    "T27n1545_108:0558b17": "是此論所依根本。彼未說者今應說之。故",
    "T27n1545_108:0558b18": "作斯論。問世尊何故說此契經。答有諸有",
    "T27n1545_108:0558b19": "情。心多懈怠不勤精進捨諸善軛。為勸策",
    "T27n1545_108:0558b20": "彼故說此經。復次為勸學者捨後有愛故",
    "T27n1545_108:0558b21": "說此經。謂世尊說彌勒當來成佛時事。有",
    "T27n1545_108:0558b22": "諸學者作是念言。願我當見彼成佛事乃",
    "T27n1545_108:0558b23": "般涅槃。故佛告言。汝等今者。有諸資具少",
    "T27n1545_108:0558b24": "時適意故愛後有。若乏資緣為苦所逼便",
    "T27n1545_108:0558b25": "於諸有都不愛樂。爾時應修此無常想。永",
    "T27n1545_108:0558b26": "盡諸漏而般涅槃。是故不應貪愛後有。故",
    "T27n1545_108:0558b27": "為學者說此契經。",
    "T27n1545_108:0558b28": "[0558b28] 然無常想。若習若修若多所作。能除一切欲",
    "T27n1545_108:0558b29": "貪者。此想應言法智相應。謂苦法智。此想",
    "T27n1545_108:0558c01": "應言有尋有伺。謂未至定尋伺俱生。此想應",
    "T27n1545_108:0558c02": "言捨根相應。謂未至定捨根俱生。此想應",
    "T27n1545_108:0558c03": "言與無願俱。謂苦無願相應。此想應言",
    "T27n1545_108:0558c04": "緣欲界繫。謂緣欲界五蘊。能除一切色貪",
    "T27n1545_108:0558c05": "者。此想應言類智相應。謂苦類智。此想應",
    "T27n1545_108:0558c06": "言。或有尋有伺。謂未至定及初靜慮尋伺俱",
    "T27n1545_108:0558c07": "生。或無尋唯伺。謂靜慮中間唯伺俱生。或無",
    "T27n1545_108:0558c08": "尋無伺。謂在後三靜慮。此想應言。或樂根",
    "T27n1545_108:0558c09": "相應。謂在第三靜慮。或喜根相應。謂在初二",
    "T27n1545_108:0558c10": "靜慮。或捨根相應。謂在未至定靜慮中間第",
    "T27n1545_108:0558c11": "四靜慮。此想應言與無願俱。謂苦無願相",
    "T27n1545_108:0558c12": "應。此想應言緣色界繫。謂緣色界五蘊。能",
    "T27n1545_108:0558c13": "除一切無色貪者。此想應言類智相應。謂",
    "T27n1545_108:0558c14": "苦類智。或有尋有伺。或無尋唯伺。或無尋無",
    "T27n1545_108:0558c15": "伺。樂喜捨根相應與無願俱。緣無色界繫。",
    "T27n1545_108:0558c16": "如前能除色貪想說有差別者。此想或無",
    "T27n1545_108:0558c17": "尋無伺。謂在後三靜慮。及前三無色。或捨根",
    "T27n1545_108:0558c18": "相應。謂在未至定靜慮中間第四靜慮及前",
    "T27n1545_108:0558c19": "三無色。緣無色界繫。謂緣無色界四蘊。能",
    "T27n1545_108:0558c20": "除一切掉舉我慢無明者。此想應言法類智",
    "T27n1545_108:0558c21": "相應。謂苦法類智。此想應言。或有尋有伺。或",
    "T27n1545_108:0558c22": "無尋唯伺。或無尋無伺。樂喜捨根相應與無",
    "T27n1545_108:0558c23": "願俱。皆如前能除無色貪想說。此想應言。",
    "T27n1545_108:0558c24": "或緣欲界繫。謂緣欲界五蘊。或緣色界繫。",
    "T27n1545_108:0558c25": "謂緣色界五蘊。或緣無色界繫。謂緣無色",
    "T27n1545_108:0558c26": "界四蘊。",
    "T27n1545_108:0558c27": "[0558c27] 問一切聖道皆能斷結。何故唯說無常想耶。",
    "T27n1545_108:0558c28": "答此中想聲顯諸聖道。謂佛或時以受聲想",
    "T27n1545_108:0558c29": "聲思聲意聲燈聲信精進念定慧聲船筏聲山",
    "T27n1545_108:0559a01": "石聲水聲花聲慈悲喜捨聲。顯諸聖道。廣說",
    "T27n1545_108:0559a02": "如前。此中亦爾故不應難。問無常想唯能",
    "T27n1545_108:0559a03": "對治二部煩惱。謂見苦及修所斷。何故此中",
    "T27n1545_108:0559a04": "說能除一切三界貪等。答此中但應說能",
    "T27n1545_108:0559a05": "除三界貪等。不應說一切。而說一切者。",
    "T27n1545_108:0559a06": "一切有二種。謂少分一切。及一切一切。此",
    "T27n1545_108:0559a07": "中但說少分一切。謂見苦及修所斷一切非",
    "T27n1545_108:0559a08": "餘。復次佛為聖者說此契經。彼已永斷見",
    "T27n1545_108:0559a09": "所斷結。勸彼修習此無常想。令斷一切三",
    "T27n1545_108:0559a10": "界修所斷結故無有過。問無常想能對治",
    "T27n1545_108:0559a11": "七隨眠。何故此中唯說能斷貪慢無明。答由",
    "T27n1545_108:0559a12": "此三種通三界遍五部。是故偏說。五見及",
    "T27n1545_108:0559a13": "疑雖通三界而不遍五部。瞋雖遍五部",
    "T27n1545_108:0559a14": "而不通三界。故不說之。復次由此三種通",
    "T27n1545_108:0559a15": "三界異生聖者。俱可現行。是故偏說。五",
    "T27n1545_108:0559a16": "見及疑雖通三界。而諸聖者必不現行。瞋",
    "T27n1545_108:0559a17": "雖異生聖者俱可現行。而不通三界。是故",
    "T27n1545_108:0559a18": "不說。問何故貪分三界差別而掉舉等不",
    "T27n1545_108:0559a19": "然。答彼亦應分三界差別。而不分者應知",
    "T27n1545_108:0559a20": "有餘。復次欲現異說異文莊嚴於義。令受",
    "T27n1545_108:0559a21": "持者生欣樂故。復次欲現二門二略。乃至",
    "T27n1545_108:0559a22": "廣說。復次貪愛是重難斷難破。多諸過患。",
    "T27n1545_108:0559a23": "是故偏分。復次以貪愛故諸界諸地諸部差",
    "T27n1545_108:0559a24": "別。是故偏分。問修無常想能除七慢。何故",
    "T27n1545_108:0559a25": "此說唯除我慢。答此中且說近對治故。謂",
    "T27n1545_108:0559a26": "無常想是我慢近對治。如契經說。若諸苾",
    "T27n1545_108:0559a27": "芻。修無常想者能引無我想。若住無常無",
    "T27n1545_108:0559a28": "我想者。能斷我慢速盡諸漏。問何故一切",
    "T27n1545_108:0559a29": "隨煩惱中唯說掉舉。答隨煩惱中過患增者",
    "T27n1545_108:0559b01": "唯有掉舉。謂通三界是纏性攝。惛沈雖具",
    "T27n1545_108:0559b02": "如是二義。而在上界順等至故。過患不增。",
    "T27n1545_108:0559b03": "是故此中偏說掉舉。如說七處善三義觀。能",
    "T27n1545_108:0559b04": "於此法毘[木*柰]耶中速盡諸漏。云何為七。謂",
    "T27n1545_108:0559b05": "如實知色色集色滅趣色滅行色味色患色",
    "T27n1545_108:0559b06": "出。如實知受想行識七亦爾。此智當言法",
    "T27n1545_108:0559b07": "智乃至道智耶。乃至廣說。問何故作此論。答",
    "T27n1545_108:0559b08": "為廣分別契經義故。謂契經說。苾芻當知。",
    "T27n1545_108:0559b09": "有七處善及三義觀。廣說如前。契經雖作",
    "T27n1545_108:0559b10": "是說而不分別其義。經是此論所依根本。",
    "T27n1545_108:0559b11": "彼未說者今應說之。故作斯論。問世尊何",
    "T27n1545_108:0559b12": "故說此契經。答有諸學者已入見道。住修",
    "T27n1545_108:0559b13": "道中為修所斷煩惱所惱。世尊欲令修彼",
    "T27n1545_108:0559b14": "對治。告言。汝等已得聖道。何不依之斷餘",
    "T27n1545_108:0559b15": "煩惱。如勇健人為怨所惱。他人告曰汝既",
    "T27n1545_108:0559b16": "勇健。寧不害怨而為彼惱。復次有諸學者",
    "T27n1545_108:0559b17": "已得初果。於後勝果不作加行。設作加",
    "T27n1545_108:0559b18": "行不如實知。世尊欲令起勝加行告言。汝",
    "T27n1545_108:0559b19": "等若能不捨先得預流諸加行者。不久必",
    "T27n1545_108:0559b20": "獲究竟漏盡。佛為彼故說此契經。",
    "T27n1545_108:0559b21": "[0559b21] 如實知色是四智。謂法類世俗苦智者。此中",
    "T27n1545_108:0559b22": "法智知欲界色果。類智知色界色果。世俗",
    "T27n1545_108:0559b23": "智知一切色果。苦智知有漏色果非常苦空",
    "T27n1545_108:0559b24": "非我。此雖有四而立一善。皆同觀察一色",
    "T27n1545_108:0559b25": "果故。如實知色集是四智。謂法類世俗集",
    "T27n1545_108:0559b26": "智者。此中法智知欲界色因。類智知色界色",
    "T27n1545_108:0559b27": "因。世俗智知一切色因。集智知有漏色因集",
    "T27n1545_108:0559b28": "生緣。此雖有四而立一善。皆同觀察一色",
    "T27n1545_108:0559b29": "因故。如實知色滅是四智。謂法類世俗滅",
    "T27n1545_108:0559c01": "智者。此中法智知欲界色滅。類智知色界色",
    "T27n1545_108:0559c02": "滅。世俗智知一切色滅。滅智知有漏色滅",
    "T27n1545_108:0559c03": "靜妙離。此雖有四而立一善。皆同觀察一",
    "T27n1545_108:0559c04": "色滅故。如實知趣色滅行是四智。謂法類",
    "T27n1545_108:0559c05": "世俗道智者。此中法智知欲界色對治道。",
    "T27n1545_108:0559c06": "類智知色界色對治道。世俗智知一切色對",
    "T27n1545_108:0559c07": "治道。道智知有漏色對治道如行出。此雖",
    "T27n1545_108:0559c08": "有四而立一善。皆同觀察一色道故。如實",
    "T27n1545_108:0559c09": "知色味是四智。謂法類世俗集智者。此中四",
    "T27n1545_108:0559c10": "智皆知色味如前應知。此雖有四而立一",
    "T27n1545_108:0559c11": "善。皆同觀察一色集故。如實知色患是四",
    "T27n1545_108:0559c12": "智。謂法類世俗苦智者。此中四智皆知色患",
    "T27n1545_108:0559c13": "如前應知。此雖有四而立一善。皆同觀察",
    "T27n1545_108:0559c14": "一色苦故。如實知色出是四智。謂法類世",
    "T27n1545_108:0559c15": "俗滅智者。此中四智皆知色出如前應知。",
    "T27n1545_108:0559c16": "此雖有四而立一善。皆同觀察一色滅故。",
    "T27n1545_108:0559c17": "如實知受想行識七亦爾者。如觀色說。問",
    "T27n1545_108:0559c18": "若爾。應說三十五處善。或無量處善何故說",
    "T27n1545_108:0559c19": "七。答觀一一蘊各各有七。不過七數故說",
    "T27n1545_108:0559c20": "有七。如餘經說。諸預流者極七反有。彼",
    "T27n1545_108:0559c21": "若別說二趣二有應二十八。謂人趣有七",
    "T27n1545_108:0559c22": "天趣有七。人中有七天中有七。然不過",
    "T27n1545_108:0559c23": "七故說七名。又如餘經說有二法。謂眼色",
    "T27n1545_108:0559c24": "乃至意法。又如餘經說三轉法輪有十二",
    "T27n1545_108:0559c25": "行相。彼不過二及十二故說二十二。此亦",
    "T27n1545_108:0559c26": "如是。&#x8107;尊者言。此經應說如實知色乃至",
    "T27n1545_108:0559c27": "識。如實知色集乃至識集。如實知色滅乃",
    "T27n1545_108:0559c28": "至識滅。如實知趣色滅行乃至趣識滅行。如",
    "T27n1545_108:0559c29": "實知色味乃至識味。如實知色患乃至識患。",
    "T27n1545_108:0560a01": "如實知色出乃至識出。若作是說唯有七處",
    "T27n1545_108:0560a02": "善。非三十五或無量種。復次若略說有七",
    "T27n1545_108:0560a03": "處善。若廣說有三十五或無量種。契經略說",
    "T27n1545_108:0560a04": "故唯有七。如略廣總別。不分別分別頓說漸",
    "T27n1545_108:0560a05": "說應知亦爾。復次為利根者說七處善。為",
    "T27n1545_108:0560a06": "鈍根者說三十五或無量種。如利根鈍根。",
    "T27n1545_108:0560a07": "因力緣力內分力外分力。內思惟力外聞法",
    "T27n1545_108:0560a08": "力。開智說智應知亦爾。復次依近觀察說七",
    "T27n1545_108:0560a09": "處善。依遠觀察說三十五或無量種。如近",
    "T27n1545_108:0560a10": "遠&#x96A3;逼非&#x96A3;逼現前非現前。此眾同分餘眾",
    "T27n1545_108:0560a11": "同分應知亦爾。復次依無漏觀說七處善。",
    "T27n1545_108:0560a12": "依有漏觀說三十五或無量種。如有漏無",
    "T27n1545_108:0560a13": "漏。世出世縛解。繫不繫應知亦爾。復次依",
    "T27n1545_108:0560a14": "現觀時說七處善。依觀察時說三十五或",
    "T27n1545_108:0560a15": "無量種。復次依總相觀故說七處善。依別",
    "T27n1545_108:0560a16": "相觀故說三十五或無量種。如總相別相",
    "T27n1545_108:0560a17": "觀。自相共相觀。自相共相覺。自相共相作意",
    "T27n1545_108:0560a18": "應知亦爾。",
    "T27n1545_108:0560a19": "[0560a19] 問此中為說自相作意。為說共相作意耶。",
    "T27n1545_108:0560a20": "設爾何失。若說自相作意者。此中所說當",
    "T27n1545_108:0560a21": "云何通。如說七處善三義觀。能於此法毘",
    "T27n1545_108:0560a22": "[木*柰]耶中。速盡諸漏非自相作意可能盡",
    "T27n1545_108:0560a23": "漏。若說共相作意者。此中所說復云何通。",
    "T27n1545_108:0560a24": "如說如實知色乃至如實知識。答應作是",
    "T27n1545_108:0560a25": "說。此中正說自相作意。問若爾云何能速盡",
    "T27n1545_108:0560a26": "漏。答此自相作意能引共相作意。彼共相作",
    "T27n1545_108:0560a27": "意能速盡漏。依展轉因故作是說。復有說",
    "T27n1545_108:0560a28": "者。此中正說共相作意。問若爾云何此契經",
    "T27n1545_108:0560a29": "說。如實知色乃至如實知識耶。答此契經中",
    "T27n1545_108:0560b01": "應作是說。如實知蘊蘊集蘊滅趣蘊滅行蘊",
    "T27n1545_108:0560b02": "味蘊患蘊出。而別說者。應知說時異。現觀時",
    "T27n1545_108:0560b03": "異。如佛為四天王先以聖語說四聖諦。二",
    "T27n1545_108:0560b04": "解二不解等如前已說。故知說時異現觀時",
    "T27n1545_108:0560b05": "異。謂說時別說。現觀時總現觀故。",
    "T27n1545_108:0560b06": "問七處善三義觀有何差別。答名即差別。謂",
    "T27n1545_108:0560b07": "名七處善。名三義觀故。有作是說。七處善",
    "T27n1545_108:0560b08": "是無漏。三義觀是有漏。問若爾此說當云何",
    "T27n1545_108:0560b09": "通。如實知色是四智。謂法類世俗苦智等。答",
    "T27n1545_108:0560b10": "此世俗智雖亦容有而不現行。復次此七處",
    "T27n1545_108:0560b11": "善是聖行相。說為無漏實通有漏。對三義",
    "T27n1545_108:0560b12": "觀非聖行相。唯是有漏故名無漏。問為能",
    "T27n1545_108:0560b13": "以七處善入三義觀耶。答不能以七處善",
    "T27n1545_108:0560b14": "是無漏行相。三義觀是有漏行相故。復有說",
    "T27n1545_108:0560b15": "者。七處善通有漏無漏。三義觀唯有漏。問",
    "T27n1545_108:0560b16": "為能以七處善入三義觀耶。答能。然多用",
    "T27n1545_108:0560b17": "功力。多起作意。多作加行。謂如實知色乃",
    "T27n1545_108:0560b18": "至識。如實知色患乃至識患而入蘊觀。如",
    "T27n1545_108:0560b19": "實知色集乃至識集。如實知色味乃至識味",
    "T27n1545_108:0560b20": "而入處觀。如實知色滅乃至識滅。如實知",
    "T27n1545_108:0560b21": "色出乃至識出而入界觀。雖能如是以七",
    "T27n1545_108:0560b22": "處善入三義觀。而多用功力。多起作意。多",
    "T27n1545_108:0560b23": "作加行。問三義觀在前七處善在後。世尊",
    "T27n1545_108:0560b24": "何故先說七處善。後說三義觀耶。答雖三",
    "T27n1545_108:0560b25": "義觀在前七處善在後。而先說七處善後",
    "T27n1545_108:0560b26": "說三義觀者。於說於文皆隨順故。復次如",
    "T27n1545_108:0560b27": "是次第說者受者皆隨順故。復次若作是說。",
    "T27n1545_108:0560b28": "於文於義皆圓滿故。若先說三義觀。後說",
    "T27n1545_108:0560c01": "七處善者。則於義雖圓滿而於文不圓滿。",
    "T27n1545_108:0560c02": "尊者妙音作如是說。應前說者則前說之。",
    "T27n1545_108:0560c03": "應後說者則後說之二俱無過。以三義觀",
    "T27n1545_108:0560c04": "位別有二。一在見道前。二在修道前。見",
    "T27n1545_108:0560c05": "道前者此中不說。修道前者此中說之。如",
    "T27n1545_108:0560c06": "見道修道。見地修地未知當知根已知根應",
    "T27n1545_108:0560c07": "知亦爾。&#x8107;尊者言。此中說四地。謂修行地見",
    "T27n1545_108:0560c08": "地修地無學地。如說七處善三義觀者說修",
    "T27n1545_108:0560c09": "行地。如實知色色集色滅趣色滅行乃至識",
    "T27n1545_108:0560c10": "亦爾者說見地。如實知色味色患色出乃至",
    "T27n1545_108:0560c11": "識亦爾者說修地。速盡諸漏者說無學地。",
    "T27n1545_108:0560c12": "問何故見道中說四處善。修道中但說三處",
    "T27n1545_108:0560c13": "善耶。答以見道處所決定對治決定非修道",
    "T27n1545_108:0560c14": "故。復次以見道所緣決定對治決定非修道",
    "T27n1545_108:0560c15": "故。復次以見道初得見諦初得現觀。修道已",
    "T27n1545_108:0560c16": "得見諦已得現觀故。復次以見道初得聖種",
    "T27n1545_108:0560c17": "性初得聖行相。修道已得聖種性已得聖",
    "T27n1545_108:0560c18": "行相故。問何故於此七處善中。再說前三",
    "T27n1545_108:0560c19": "諦。一說道諦耶。答此中道諦數分別故。謂如",
    "T27n1545_108:0560c20": "實知色乃至識。此如實知皆是道諦。如實知",
    "T27n1545_108:0560c21": "色集乃至識集。色滅乃至識滅趣。色滅行乃",
    "T27n1545_108:0560c22": "至趣識滅行。色味乃至識味。色患乃至識患。",
    "T27n1545_108:0560c23": "色出乃至識出。此如實知亦皆是道諦。既於",
    "T27n1545_108:0560c24": "道諦數分別故不再說之。復次有已生苦",
    "T27n1545_108:0560c25": "有未生苦。有已生苦因有未生苦因。有已",
    "T27n1545_108:0560c26": "生苦滅有未生苦滅。如是諸法唯有道諦",
    "T27n1545_108:0560c27": "能知斷證。故說三諦則已說道。復次有近",
    "T27n1545_108:0560c28": "苦有遠苦。有近苦因有遠苦因。有近苦",
    "T27n1545_108:0560c29": "滅有遠苦滅。如是諸法唯有道諦能知斷",
    "T27n1545_108:0561a01": "證。故說三諦則已說道。復次三諦有邊是",
    "T27n1545_108:0561a02": "故再說。道諦無邊故唯一說。問因論生論。何",
    "T27n1545_108:0561a03": "故三諦說有邊而道諦說無邊耶。答苦可",
    "T27n1545_108:0561a04": "盡知。集可盡斷。滅可盡證。道不可盡修",
    "T27n1545_108:0561a05": "故。餘義廣說。如現觀邊世俗智處。復次前四",
    "T27n1545_108:0561a06": "處善說見道位。見道必具觀察四諦故具說",
    "T27n1545_108:0561a07": "四。後三處善說修道位。修道位中所修聖道",
    "T27n1545_108:0561a08": "即是道諦。未必具觀四聖諦故但說三種。",
    "T27n1545_108:0561a09": "復次一切賢聖皆厭苦集欣樂涅槃。聖道不",
    "T27n1545_108:0561a10": "爾。是故世尊再說三諦一說道諦。問何故見",
    "T27n1545_108:0561a11": "道中先說苦諦後說集諦。而修道中先說",
    "T27n1545_108:0561a12": "集諦後說苦諦耶。答見道中依現觀次第。",
    "T27n1545_108:0561a13": "修道中依因果次第故作是說。復次見道中",
    "T27n1545_108:0561a14": "依見次第。修道中依說次第故作是說。以",
    "T27n1545_108:0561a15": "見次第先果後因。說次第先因後果故。復",
    "T27n1545_108:0561a16": "次佛依修道為愛行者。說斷愛法作如是",
    "T27n1545_108:0561a17": "言。汝等先應觀察諸蘊味。觀察味已見味",
    "T27n1545_108:0561a18": "過患。見過患已能速出離。復次修道位中已",
    "T27n1545_108:0561a19": "於生死有分齊故不多厭苦。但為煩惱擾",
    "T27n1545_108:0561a20": "濁心故多厭煩惱。諸煩惱中愛數行故多分",
    "T27n1545_108:0561a21": "厭愛。故修道中先觀愛味。次觀愛患。後觀",
    "T27n1545_108:0561a22": "愛出。復次愛於現在最能引心馳流諸境。",
    "T27n1545_108:0561a23": "愛於未來最能潤有令不斷絕。故諸聖者",
    "T27n1545_108:0561a24": "厭愛心增。修道位中先觀愛味。次觀愛患。",
    "T27n1545_108:0561a25": "後觀愛出。問何故世尊令所化者數數觀",
    "T27n1545_108:0561a26": "察所知境界。答無始時來迷所知境失於正",
    "T27n1545_108:0561a27": "道。沈淪生死受種種苦。世尊欲令悟所",
    "T27n1545_108:0561a28": "知境趣於正道。超出生死離種種苦。故令",
    "T27n1545_108:0561a29": "數觀所知境界。此中要者。謂七處善及三義",
    "T27n1545_108:0561b01": "觀。問先集後味有何差別。答名即差別。謂",
    "T27n1545_108:0561b02": "名色等集。名色等味故。復次集通六識味",
    "T27n1545_108:0561b03": "唯意地。復次集通染污不染污。味唯染污。復",
    "T27n1545_108:0561b04": "次集通三界味唯欲界。復次集通業煩惱",
    "T27n1545_108:0561b05": "味唯煩惱。復次集通諸煩惱。味唯是愛是謂",
    "T27n1545_108:0561b06": "差別。問諸蘊集為是一為有異耶。設爾何",
    "T27n1545_108:0561b07": "失。若是一者契經所說當云何通。如說&#x6199;集",
    "T27n1545_108:0561b08": "故有色集觸集故有三蘊集。名色集故有",
    "T27n1545_108:0561b09": "識集。若有異者。施設論說復云何通。如說",
    "T27n1545_108:0561b10": "此愛若過去若未來若現在。皆是苦因。苦根",
    "T27n1545_108:0561b11": "本苦道路。苦由緒。苦能作。苦生苦緣。苦有",
    "T27n1545_108:0561b12": "苦集。及苦等起。答應作是說。有別緣故諸",
    "T27n1545_108:0561b13": "蘊集是一。有別緣故諸蘊集有異。謂依遠",
    "T27n1545_108:0561b14": "因故諸蘊集是一。依近因故諸蘊集有異。",
    "T27n1545_108:0561b15": "如依遠近在彼在此不現前現前。餘身眾",
    "T27n1545_108:0561b16": "同分此身眾同分應知亦爾。復次契經中說",
    "T27n1545_108:0561b17": "三種集異一煩惱。集二苦。集三業。集謂&#x6199;",
    "T27n1545_108:0561b18": "集故有色集者說煩惱集。觸集故有三蘊",
    "T27n1545_108:0561b19": "集者說苦集。名色集故有識集者說業",
    "T27n1545_108:0561b20": "集。此經中說業名色故。如說煩惱苦業集",
    "T27n1545_108:0561b21": "煩惱。苦業有煩惱。苦業生煩惱。苦業路應",
    "T27n1545_108:0561b22": "知亦爾。復次契經中說三時有異。一積集",
    "T27n1545_108:0561b23": "時。二受用時。三守護時。謂&#x6199;集故有色集",
    "T27n1545_108:0561b24": "者說積集時。觸集故有三蘊集者說受用",
    "T27n1545_108:0561b25": "時。名色集故有識集者說守護時。復次此",
    "T27n1545_108:0561b26": "中別說三時有異。一將和合時。二正和合",
    "T27n1545_108:0561b27": "時。三不別離時。謂&#x6199;集故有色集者說將",
    "T27n1545_108:0561b28": "和合時。觸集故有三蘊集者說正和合時。",
    "T27n1545_108:0561b29": "名色集故有識集者說不別離時。復次此契",
    "T27n1545_108:0561c01": "經中說三有異。一中有。二本有。三生有。謂",
    "T27n1545_108:0561c02": "&#x6199;集故有色集者說中有。觸集故有三蘊",
    "T27n1545_108:0561c03": "集者說本有。名色集故有識集者說生有。",
    "T27n1545_108:0561c04": "復次喜集故有色集者說名緣色。觸集故",
    "T27n1545_108:0561c05": "有三蘊集者說名緣名。名色集故有識集",
    "T27n1545_108:0561c06": "者說名色緣名。復次以愛希求未來諸有身",
    "T27n1545_108:0561c07": "分自體故。世尊說&#x6199;集故有色集。觸能長",
    "T27n1545_108:0561c08": "養心心所法。任持牽引令現在前。故世尊",
    "T27n1545_108:0561c09": "說觸集故有三蘊集。識依名色增長廣大。",
    "T27n1545_108:0561c10": "故世尊說名色集故有識集。問先苦後患有",
    "T27n1545_108:0561c11": "何差別。答名即差別。謂名色等苦。名色等",
    "T27n1545_108:0561c12": "患故。復次苦通三受。患唯苦受。復次苦通",
    "T27n1545_108:0561c13": "染污不染污患唯染污。復次苦通三界患唯",
    "T27n1545_108:0561c14": "欲界。復次苦通煩惱業苦患唯煩惱。復次",
    "T27n1545_108:0561c15": "苦通諸煩惱。患唯在愛。是謂差別。色乃至",
    "T27n1545_108:0561c16": "識滅。色乃至識出。何差別耶。答若由此愛",
    "T27n1545_108:0561c17": "諸色集起。彼斷名色滅。若諸餘愛緣色增",
    "T27n1545_108:0561c18": "廣。彼斷名色出乃至廣說。問何故此中問色",
    "T27n1545_108:0561c19": "等滅而答愛等滅耶。答因斷故果隨斷。因",
    "T27n1545_108:0561c20": "滅故果隨滅。因息故果隨息。捨因故亦捨果。",
    "T27n1545_108:0561c21": "吐因故果亦吐。若斷道路諸有不續。色等永",
    "T27n1545_108:0561c22": "滅便至苦邊故。問色等滅而答愛等滅。問",
    "T27n1545_108:0561c23": "何故此中已生愛等斷名滅。未生愛等斷名",
    "T27n1545_108:0561c24": "出耶。答已生煩惱業已有所作。已障聖道。",
    "T27n1545_108:0561c25": "已取果。已與果。已為同類遍行異熟因。已",
    "T27n1545_108:0561c26": "取等流異熟果。於自相續已作染污。已作",
    "T27n1545_108:0561c27": "繫縛。已作苦事。但可斷滅。不可出離故說",
    "T27n1545_108:0561c28": "為滅。未生煩惱業與上相違。可出離故說",
    "T27n1545_108:0561c29": "之為出。如三苦事。一者已受。二者正受。",
    "T27n1545_108:0562a01": "三者當受。已正受者不可出離。當應受者或",
    "T27n1545_108:0562a02": "以自力。或以他力。或財物力而可出離。問",
    "T27n1545_108:0562a03": "何故此中三說愛。再說餘煩惱業耶。答以",
    "T27n1545_108:0562a04": "愛難斷難破。難可越度多諸過患。甚可",
    "T27n1545_108:0562a05": "訶責故三說之。如諸賊女人與餘惡法。總",
    "T27n1545_108:0562a06": "訶厭已復別訶厭。復次由愛力故界別地別",
    "T27n1545_108:0562a07": "部別。一切煩惱因愛而生。因愛增長故三說",
    "T27n1545_108:0562a08": "之。問何故諸處以種種問。數數分別滅諦",
    "T27n1545_108:0562a09": "非餘。答以此滅諦一切法中最勝最妙。四聖",
    "T27n1545_108:0562a10": "諦中亦最勝妙故多分別。問何故此中但問",
    "T27n1545_108:0562a11": "答分別滅出差別非集味苦患耶。答亦應",
    "T27n1545_108:0562a12": "說彼二種差別。而不說者是有餘說。復",
    "T27n1545_108:0562a13": "次此中以後顯示於前。謂問答分別滅出",
    "T27n1545_108:0562a14": "差別。應知前二亦應說之。復次滅諦最勝",
    "T27n1545_108:0562a15": "故偏分別苦集非勝故不說之。"
}