{
    "T51n2083_002:0813c05": "釋門自鏡錄卷下",
    "T51n2083_002:0813c07": "害物傷慈錄八",
    "T51n2083_002:0813c08": "晉襄陽竺法慧被害并門人折足事",
    "T51n2083_002:0813c09": "竺法慧姓張。賢直有戒行。頗有神迹。恒語弟",
    "T51n2083_002:0813c10": "子法照云。汝過去曾折一鷄脚。其殃尋至。汝",
    "T51n2083_002:0813c11": "好慎之。照忽出行。誤為人所擲。遂折一脚。照",
    "T51n2083_002:0813c12": "方信悟。語門人曰。我有宿債。今當受之。俄為",
    "T51n2083_002:0813c13": "征西庾稚恭所害。",
    "T51n2083_002:0813c14": "晉霍山僧群折鴨翅見受報事(冥祥記支遁附)",
    "T51n2083_002:0813c15": "釋僧群。未詳何人。清貧守節。蔬食誦經。後居",
    "T51n2083_002:0813c16": "霍山。山孤在海中。上有石盂。徑數丈許。水",
    "T51n2083_002:0813c17": "六七尺。常有清流。古老相傳。群仙所居。飲水",
    "T51n2083_002:0813c18": "不飢。因絕粒。群庵舍與盂隔小澗。常以一木",
    "T51n2083_002:0813c19": "為梁。由之汲水。後時忽有一折翅鴨。舒翼當",
    "T51n2083_002:0813c20": "梁頭就唼。群欲即舉錫杖撥之。忽憶少年時",
    "T51n2083_002:0813c21": "經折一鴨翅。自驗以為見報。乃絕飲而終。臨",
    "T51n2083_002:0813c22": "終向人具說而已。",
    "T51n2083_002:0813c23": "支遁字道林。俗姓藺。陳留人也。少出家神俊",
    "T51n2083_002:0813c24": "超悟千載唯一。而以為。鷄卵受氣未足。謂非",
    "T51n2083_002:0813c25": "有命。言食之無罪。其師戒素之僧恒常誨勵。",
    "T51n2083_002:0813c26": "遁快辯直言師莫能屈。師既亡後忽復見形。",
    "T51n2083_002:0813c27": "取鷄卵對遁擲地。乃有鷄雛從卵而出飛翔",
    "T51n2083_002:0813c28": "飲啄。遁意稍疑。未能全革。後復欲食之。遂夢",
    "T51n2083_002:0813c29": "有夫婦二人。胡跪遁前云。有子三十。明日供",
    "T51n2083_002:0814a01": "厨食。從師乞命。願垂矜救。乃銜鷄子從遁前",
    "T51n2083_002:0814a02": "扣破。皆有白衣兒。從內而出覺已深自悔責",
    "T51n2083_002:0814a03": "蔬食終身。",
    "T51n2083_002:0814a04": "宋江陵四層寺竺慧熾食肉生餓狗地",
    "T51n2083_002:0814a05": "獄事(冥祥記)",
    "T51n2083_002:0814a06": "竺慧熾。新野人。住江陵四層寺。永初二年卒。",
    "T51n2083_002:0814a07": "弟子為設七日會。其日將夕燒香竟。沙門道",
    "T51n2083_002:0814a08": "賢。因往視熾弟子。至房前忽見曖若人形。詳",
    "T51n2083_002:0814a09": "視乃慧熾也。容貌衣服不異生平時。謂賢曰。",
    "T51n2083_002:0814a10": "君且食肉美不。賢曰美。熾曰。我坐食肉今墮",
    "T51n2083_002:0814a11": "餓狗地獄。道賢驚悚未及得答。熾復語言。汝",
    "T51n2083_002:0814a12": "若不信試看我背後。乃迴背示賢。見三黃狗。",
    "T51n2083_002:0814a13": "形半似驢。眼甚赤。光照戶內。狀欲噬熾而復",
    "T51n2083_002:0814a14": "止。賢駭怖悶絕。良久乃蘇具說其事。因茲悛",
    "T51n2083_002:0814a15": "悔。",
    "T51n2083_002:0814a16": "齊令才啖肉入喉苦死事",
    "T51n2083_002:0814a17": "令才俗姓趙。東陽人。雖身預道門。行同流俗。",
    "T51n2083_002:0814a18": "聚集飲噉曾無愧心。甞在吳之豪士顧霈。送",
    "T51n2083_002:0814a19": "客於昇平亭坐。見牽一羊。將充厨膳。才以貪",
    "T51n2083_002:0814a20": "網覆心。曾無諫止。俄而羊挽繩斷走入才膝",
    "T51n2083_002:0814a21": "下。穿頭入袈裟下。欲以求救。才然無言。羊即",
    "T51n2083_002:0814a22": "被牽將去。須臾刳剔既畢焚炙而行。才先食",
    "T51n2083_002:0814a23": "一臠始入咽喉。肉遂從上走下衝心以攻腹。",
    "T51n2083_002:0814a24": "絞戾苦痛不復可堪。起伏呻吟酸切左右。霈",
    "T51n2083_002:0814a25": "即命醫針之。炙猶搖動。乃破皮出之。故臠肉",
    "T51n2083_002:0814a26": "耳。才得病作羊鳴吐沫還寺。少時便死。遠近",
    "T51n2083_002:0814a27": "聞者為之誡肅。",
    "T51n2083_002:0814a28": "陳楊州智慎為王誡勸事(徵驗傳)",
    "T51n2083_002:0814a29": "智慎未詳其氏。言行多穢。沈迷嗜慾。每啖鮮",
    "T51n2083_002:0814b01": "魚以甘口腹。乃於房穿池。廣二丈多養鮮魚。",
    "T51n2083_002:0814b02": "用備朝夕。又圖畫閻羅王像。置之虛座。鱓[榷木+月]",
    "T51n2083_002:0814b03": "先熟以先獻之。有問其故。慎曰。閻羅王幽獄",
    "T51n2083_002:0814b04": "之主。擯罰由其筆端。脫或相遇恕其寬赦耳。",
    "T51n2083_002:0814b05": "同侶譏誨莫之能止。後卒病而絕。遂見閻羅",
    "T51n2083_002:0814b06": "王。語云。弟子比來數蒙供養。雖傾厚意。終令",
    "T51n2083_002:0814b07": "弟子罪累更深。願師勿爾也。殺命事重不可",
    "T51n2083_002:0814b08": "復賒。命獄典。引慎令觀受苦之處。觀已可",
    "T51n2083_002:0814b09": "將師還。慎前行見大鐵城。猛火騰炎未至數",
    "T51n2083_002:0814b10": "百步。星火飛迸亂及於慎。慎驚不肯復前。王",
    "T51n2083_002:0814b11": "曰。師所見如何。慎悲泣請悔乞暫放還以修",
    "T51n2083_002:0814b12": "功德。王曰。獄外尚爾獄裏可知。自作自受斯",
    "T51n2083_002:0814b13": "言不謬。比日蒙恩。今以此為報也。遂得再生",
    "T51n2083_002:0814b14": "深加改勵。曉夕精勤遂成高行僧焉。",
    "T51n2083_002:0814b15": "唐神都太平寺僧威整害蜘蛛事(新錄)",
    "T51n2083_002:0814b16": "釋威整。未詳氏族。少出家修慧解。精勤聽習",
    "T51n2083_002:0814b17": "略無棄日。住神都太平寺。常講數部大乘。深",
    "T51n2083_002:0814b18": "有弘益。忽於床後壁上見一蜘蛛。以杖狹之。",
    "T51n2083_002:0814b19": "遂誤斷一脚。遣人送却。至明日還來整見。又",
    "T51n2083_002:0814b20": "遣人送送向水南經宿。又來整乃以指剔其",
    "T51n2083_002:0814b21": "所患之脚。遂被咬其手指。又遣人送極遠之",
    "T51n2083_002:0814b22": "處。他日不覺。復來重咬其指。乃雖小瘡痛不",
    "T51n2083_002:0814b23": "可忍。又令更送。自爾不來。瘡後稍增漸遍身",
    "T51n2083_002:0814b24": "體。體覺漸微痒。以手搔之隨手作瘡。瘡中有",
    "T51n2083_002:0814b25": "蜘蛛絲。出瘡皆漸大二三寸許。曉夕苦痛難",
    "T51n2083_002:0814b26": "言難忍。經二年間。涕唾小便皆有小蜘蛛子",
    "T51n2083_002:0814b27": "出。至今不差。百方推問莫之能療。合寺徒眾",
    "T51n2083_002:0814b28": "時時來集為其求佛。即覺小可罄捨衣資。於",
    "T51n2083_002:0814b29": "龍門山造一萬五千像一鋪。像今欲成其瘡",
    "T51n2083_002:0814c01": "稍歛。豈非宿殃不請之所致耶。",
    "T51n2083_002:0814c02": "飲噉非法錄九",
    "T51n2083_002:0814c03": "晉天台山竺曇猷在胎經涉辛地被聖",
    "T51n2083_002:0814c04": "驅事",
    "T51n2083_002:0814c05": "竺曇猷。或云法猷。燉煌人。少居苦行習禪定。",
    "T51n2083_002:0814c06": "神迹妙悟未暇詳舉。居赤城山。山巖與天台",
    "T51n2083_002:0814c07": "連屬。而天台懸崖峻峙。古老相傳云。上有精",
    "T51n2083_002:0814c08": "舍。得道者居之。然有石橋跨澗。而橫石斷人。",
    "T51n2083_002:0814c09": "且莓苔青滑。自終古已來。無得至者。猷行",
    "T51n2083_002:0814c10": "至石橋所。聞空中聲。曰知君誠篤。今未得",
    "T51n2083_002:0814c11": "度。却後十年自當來也。猷心悵然。夕留中宿。",
    "T51n2083_002:0814c12": "聞行道唱薩之聲。且後欲前。見一人髮眉皓",
    "T51n2083_002:0814c13": "白。問猷所之。猷具以意答。曰公居生死。罪身",
    "T51n2083_002:0814c14": "何可得去。吾是山神故。相告耳。猷乃退還停",
    "T51n2083_002:0814c15": "少時。潔齋累日。因復更往見橫石洞開。度橋",
    "T51n2083_002:0814c16": "少許覩精舍神僧。果如所說。因燒香中食。食",
    "T51n2083_002:0814c17": "畢神僧告曰。君有葱韭之氣。未應住此。却後",
    "T51n2083_002:0814c18": "十年當來耳。猷曰。自生已來不識辛穢。何況",
    "T51n2083_002:0814c19": "口噉而言氣乎。神僧曰。汝在胎時汝母經歷",
    "T51n2083_002:0814c20": "葱韭之地。猷慚而退。顧看橫石。還合如初。後",
    "T51n2083_002:0814c21": "卒于山。而舉體綠色。",
    "T51n2083_002:0814c22": "宋新寺沙門難公飲酒被讁事(冥祥記)",
    "T51n2083_002:0814c23": "蔣小德江陵人也。少而信向精謹過人。大明",
    "T51n2083_002:0814c24": "末得病而死。夜三更將斂。便蘇活云。有使者",
    "T51n2083_002:0814c25": "稱王命召之。小德隨去既至。王曰。君精勤小",
    "T51n2083_002:0814c26": "心虔奉大法。被帝釋指。以君專至。宜速生善",
    "T51n2083_002:0814c27": "地。而君年算猶長故。令吾特相召也。今日",
    "T51n2083_002:0814c28": "將受天中快樂。相為忻然小德喜諾。王曰。君",
    "T51n2083_002:0814c29": "可且還家所欲囑寄及作功德。速作之七日",
    "T51n2083_002:0815a01": "復來也。小德受言而歸路。由一處有小屋殊",
    "T51n2083_002:0815a02": "陋弊。逢新寺沙門難公。於此屋住。前既素知",
    "T51n2083_002:0815a03": "識具相問訊。難公云。貧道自出家來未曾飲",
    "T51n2083_002:0815a04": "酒。且暫就蘭公蘭公苦見勸逼飲一升許。今",
    "T51n2083_002:0815a05": "被王召問此故也。貧道若不坐此當得生天。",
    "T51n2083_002:0815a06": "今乃居此弊宇。三年之後方得上昇耳。小德",
    "T51n2083_002:0815a07": "還家欲驗其言。即夕遽遣人參訊難公。果以",
    "T51n2083_002:0815a08": "此日於蘭公處睡臥。至夕無疾而亡。小德既",
    "T51n2083_002:0815a09": "愈七日內大設福供。至期奄然而卒。蘭難二",
    "T51n2083_002:0815a10": "僧並居新寺。難道行尤精云云。",
    "T51n2083_002:0815a11": "齊鄴下大莊嚴寺圓通飲酒被聖驅責事",
    "T51n2083_002:0815a12": "釋圓通。不知氏族。少出家研諷涅槃文旨。建",
    "T51n2083_002:0815a13": "德四年夏中。講下有一客僧。忽來寄止。而身",
    "T51n2083_002:0815a14": "嬰重病。臭氣欝蒸。諸僧莫之齒也。通引至房",
    "T51n2083_002:0815a15": "中。為經理湯藥。雖有穢污。初無輕憚。曾於中",
    "T51n2083_002:0815a16": "夜持春酒一盞云。客人寄患服此為佳。客人",
    "T51n2083_002:0815a17": "良久為之。嚬眉飲一咽便止。夏了病愈。便辭",
    "T51n2083_002:0815a18": "通去。臨別執通手誡曰。修道不欺闇室。況酒",
    "T51n2083_002:0815a19": "為不善諸惡之本。法師前去賜之。恐傷來意。",
    "T51n2083_002:0815a20": "從今已往此事請斷。小僧住下舍小寺。正在",
    "T51n2083_002:0815a21": "鼓山石窟寺北五里。當繞澗澤來。即竹林寺",
    "T51n2083_002:0815a22": "也。有緣念相訪耳。通聞竹林是賢聖所止。敬",
    "T51n2083_002:0815a23": "謝前誡當必往展。至明年往石窟夏坐。乃與",
    "T51n2083_002:0815a24": "數人齎香華。尋路而進。至寺北五里山谷。東",
    "T51n2083_002:0815a25": "出升于山阜。見一老翁。手巾袹額執钁。開",
    "T51n2083_002:0815a26": "荒二十餘畝。見群僧放一馬罵曰。去年官寺",
    "T51n2083_002:0815a27": "放馬噉我生苗。我兒遮護被打幾死。今復將",
    "T51n2083_002:0815a28": "面目來耶。拽钁來逐。諸僧馳返而獨不逐通。",
    "T51n2083_002:0815a29": "語云。是爾干健放令餧餓虎。通出東尋小澗",
    "T51n2083_002:0815b01": "聞嶺上諷誦之聲。通問竹林所在。應聲答曰。",
    "T51n2083_002:0815b02": "豈非通法師乎。通應之果是舊僧。披林踰嶮",
    "T51n2083_002:0815b03": "就通歡敘。因相命進數里。忽見雙闕。高門長",
    "T51n2083_002:0815b04": "廊。複道脩竹干雲。青松蔽日。乃立通門左。告",
    "T51n2083_002:0815b05": "曰。須前諮和尚。須臾引入講堂西軒廊下。和",
    "T51n2083_002:0815b06": "尚坐高床。侍者五六十人。和尚可年七十。狀",
    "T51n2083_002:0815b07": "類梵僧。通禮謁却立。乃令安置。將巡禮拜。見",
    "T51n2083_002:0815b08": "兩房僧各坐寶帳。交絡眾飾映奪日光。語引",
    "T51n2083_002:0815b09": "僧云。彼是何酒客輒敢來此。振手遣去。通有",
    "T51n2083_002:0815b10": "慚色僧乃將入己房。并設中食。通因陳願在",
    "T51n2083_002:0815b11": "此常共掃洒。僧曰。須咨和尚。和尚固遣。送出",
    "T51n2083_002:0815b12": "門首。通顧慕流淚。自傷先罪。執僧手而別。西",
    "T51n2083_002:0815b13": "行百步。迴望猶見門闕儼然。步步返望。更",
    "T51n2083_002:0815b14": "四里許。欻見峯崿巉岩。非復寺宇。行至開荒",
    "T51n2083_002:0815b15": "之地。了無蹤緒。但榛林耳。識者云。老翁言去",
    "T51n2083_002:0815b16": "年官寺放馬者。諸僧如馬也。但念水草。不求",
    "T51n2083_002:0815b17": "聖道也。噉我生苗者。言通勸客僧之酒損其",
    "T51n2083_002:0815b18": "道芽也。我兒遮護者。客初護戒不肯飲也。被",
    "T51n2083_002:0815b19": "打幾死者。言被勸一咽幾亡聖道也。逐諸僧",
    "T51n2083_002:0815b20": "者。獨進有緣也。通莫悟此言。而不返加勤悔。",
    "T51n2083_002:0815b21": "驅之令出不亦宜乎。",
    "T51n2083_002:0815b22": "齊梁州薛寺僧道遠飲宴眉毛墮落事",
    "T51n2083_002:0815b23": "釋僧道遠。不知何人也。住梁州薛寺。為性疎",
    "T51n2083_002:0815b24": "誕不修細行。好隨飲宴為任。武平三年忽夢。",
    "T51n2083_002:0815b25": "大人切齒責曰。汝是出家面目如此。遽縱造",
    "T51n2083_002:0815b26": "惡。何不取鏡自照。遠驚覺汗流。至曉以盆水",
    "T51n2083_002:0815b27": "自映。乃見眼邊烏點。謂是垢污。便洗拭之。眉",
    "T51n2083_002:0815b28": "毛墮落。因自悔責。念此殃譴。遂改革常習。反",
    "T51n2083_002:0815b29": "形易志。弊衣破履一食長齋遵奉律儀。昏曉",
    "T51n2083_002:0815c01": "行悔。非淚交注。經一月餘又夢。前人含笑",
    "T51n2083_002:0815c02": "謂曰。知過能改是為智乎。赦汝前愆勿更相",
    "T51n2083_002:0815c03": "續。遠驚喜而覺流汗遍身。面目潤澤眉毛漸",
    "T51n2083_002:0815c04": "出。遠頻鍾報信知三世。竭情奉法。為練行僧",
    "T51n2083_002:0815c05": "也。",
    "T51n2083_002:0815c06": "隋也西陏興寺法四飲酒醉被閻王勸",
    "T51n2083_002:0815c07": "誡事",
    "T51n2083_002:0815c08": "釋法四。戒雖多違犯。每懷崇向。年少時甞與",
    "T51n2083_002:0815c09": "二三間。宵命酌。夜久而散僅出戶。忽有三人。",
    "T51n2083_002:0815c10": "圍遶前後。四問曰。汝是何人。答是閻羅王使。",
    "T51n2083_002:0815c11": "遣追喚尋即挽撮。四極力共諍。曰我有何罪",
    "T51n2083_002:0815c12": "而見擒捉。纔得入房倚倒而絕。闔寺驚愕皆",
    "T51n2083_002:0815c13": "來守視。至曉還穌。因悲泣具陳所見云。往見",
    "T51n2083_002:0815c14": "閻羅王。問造何罪。四曰。少蒙入道。多虧戒",
    "T51n2083_002:0815c15": "行。餘釁尚輕。唯飲酒為頻耳。王即命左右。酌",
    "T51n2083_002:0815c16": "酒與四。左右馳取之。既至以酒一盞與四。大",
    "T51n2083_002:0815c17": "可升許。四受之。入手忽變作沸銅。騰焰數丈。",
    "T51n2083_002:0815c18": "懼而擲之。不能去也。王催令速飲。四哀號乞",
    "T51n2083_002:0815c19": "救。王曰。生作何福。四曰。常誦戒經夜則一",
    "T51n2083_002:0815c20": "遍。言訖所執酒盞忽然離手。王曰。戒為行本。",
    "T51n2083_002:0815c21": "既誦須持。勿復空言徒喪其氣。誦持之力亦",
    "T51n2083_002:0815c22": "微消障累也。放師且還宜思自悔。若欲更飲",
    "T51n2083_002:0815c23": "當念沸銅。遂見一胡僧。引之將出。四後不遵",
    "T51n2083_002:0815c24": "冥悔。重遭追攝。於是改革。遂得無他。",
    "T51n2083_002:0815c25": "唐澤州清化寺玄鑑破酒器及異僧被鬼",
    "T51n2083_002:0815c26": "誡事",
    "T51n2083_002:0815c27": "釋玄鑒姓焦。澤州高平人也。十九出家投誠",
    "T51n2083_002:0815c28": "釋種。酒肉葷辛天然自厭後住清化寺。依止",
    "T51n2083_002:0815c29": "遠公。博釆經論。於大涅槃深得其趣。而正性",
    "T51n2083_002:0816a01": "敦直言行相依。凡值飲酒非法。莫不碎其酒",
    "T51n2083_002:0816a02": "器。故諸俗士聚集飲宴。聞鑑來至並即馳散。",
    "T51n2083_002:0816a03": "時清化寺修營佛殿。澤州官長長孫義頗懷",
    "T51n2083_002:0816a04": "奉信。聞役工匠其數甚眾。乃送兩輿酒以致",
    "T51n2083_002:0816a05": "之。鑑時見此。破其酒器。狼籍在地。吾之功德",
    "T51n2083_002:0816a06": "乍可不成。終不用此非法物也。義聞之大怒。",
    "T51n2083_002:0816a07": "明欲加害。夜夢有人。以刀臨之。既忽驚悟。即",
    "T51n2083_002:0816a08": "便歸依懺悔。又時遇疫氣死亡。非一投鑑悔",
    "T51n2083_002:0816a09": "之。令斷酒肉。痊復者眾矣。鄉人李遷者性偏",
    "T51n2083_002:0816a10": "嗜酒因疾請懺。俄然除差。自斯厭捨甞無言",
    "T51n2083_002:0816a11": "及。甞謂友人曰。自見鑑師已來酒氣如毒。尚",
    "T51n2083_002:0816a12": "不喜聞。況當見也。其戒節感人皆此之類。及",
    "T51n2083_002:0816a13": "武德六年。當部護澤縣李錄事死。經七日來",
    "T51n2083_002:0816a14": "報其妻云。吾得為人間游魂鬼也。未然之事。",
    "T51n2083_002:0816a15": "皆悉知之。與人交言事。同生者。但以物自翳",
    "T51n2083_002:0816a16": "不現其形。鬼時往景業寺。聽維摩經。有餘法",
    "T51n2083_002:0816a17": "師。時或飲酒謂鬼曰。今講此經感何人聽。答",
    "T51n2083_002:0816a18": "曰。自人頭已上便是鬼神。上及諸天。重級充",
    "T51n2083_002:0816a19": "滿然都講。唱文皆斂容傾耳。法師解義皆迴",
    "T51n2083_002:0816a20": "面而聽。聞酒氣故也。此定須斷。若其不然寧",
    "T51n2083_002:0816a21": "不講也。非唯此會。一切皆然耳。僧媿自斷",
    "T51n2083_002:0816a22": "焉。",
    "T51n2083_002:0816a23": "梁高祖斷酒肉文(本文繁廣今少略)",
    "T51n2083_002:0816a24": "弟子蕭衍敬白諸大德等。夫匡正佛法是黑",
    "T51n2083_002:0816a25": "衣事。廼非弟子白衣所急。但經教亦云。佛法",
    "T51n2083_002:0816a26": "寄囑俗人。是以弟子不得無言。今諸大德僧",
    "T51n2083_002:0816a27": "尼開意聽受。勿生疑閉。凡出家人。所以異於",
    "T51n2083_002:0816a28": "外道者。正以信因信果。信經所明信是佛說。",
    "T51n2083_002:0816a29": "經言。行十惡者受於惡報。行十善者受於善",
    "T51n2083_002:0816b01": "報。今出家人。猶嗜飲酒噉食魚肉。是則為行",
    "T51n2083_002:0816b02": "同於外道。外道者執斷常見。無因無果無施",
    "T51n2083_002:0816b03": "無報。今佛弟子酣酒嗜肉。不畏罪因不畏苦",
    "T51n2083_002:0816b04": "果。即是不信因。不信果。與無施無報者復何",
    "T51n2083_002:0816b05": "以異。此事與外道見同而有不及外道。外道",
    "T51n2083_002:0816b06": "各信其師。師所言是弟子言是。師所言非弟",
    "T51n2083_002:0816b07": "子言非。涅槃經言。今日制諸弟子。不得食",
    "T51n2083_002:0816b08": "一切肉。戒律言。飲酒犯波逸提。今諸僧尼飲",
    "T51n2083_002:0816b09": "酒食肉。此事違於師教。是一不及外道。又外",
    "T51n2083_002:0816b10": "道雖邪。持牛狗戒。既受戒已。後更不犯。今出",
    "T51n2083_002:0816b11": "家人既受戒已輕慢毀犯。是二不及外道。又",
    "T51n2083_002:0816b12": "外道雖復五熱炙身投淵赴火。未必噉食眾",
    "T51n2083_002:0816b13": "生。今出家人噉食魚肉。是三不及外道。又外",
    "T51n2083_002:0816b14": "道異學雖不當理。各習師法無有覆藏。今出",
    "T51n2083_002:0816b15": "家人噉食魚肉。於所親者乃自和光。於所疎",
    "T51n2083_002:0816b16": "者則皆隱避。如是為行是四不及外道。又外",
    "T51n2083_002:0816b17": "道各重其法。乃至云不如我道真也。於諸異",
    "T51n2083_002:0816b18": "人無所忌憚。今出家人噉食魚肉。或避同學。",
    "T51n2083_002:0816b19": "或避弟子。或避白衣。或避寺官。懷狹邪志。崎",
    "T51n2083_002:0816b20": "嶇覆藏。此五不及外道。又復外道直情逕行",
    "T51n2083_002:0816b21": "能長自己徒眾惡。不能長異部惡。今出家人",
    "T51n2083_002:0816b22": "噉食魚肉。或與白衣弟子。之所聞見內無慚",
    "T51n2083_002:0816b23": "愧。方飾邪說云。佛教為法本存遠因。在於即",
    "T51n2083_002:0816b24": "日未皆悉斷。白衣愚癡聞是僧說。謂真實語。",
    "T51n2083_002:0816b25": "便復信受。自行不善增廣諸惡。是六不及外",
    "T51n2083_002:0816b26": "道。又外道雖復非法說法。各信經書死不違",
    "T51n2083_002:0816b27": "背。今楞伽經云。為利殺眾生以財網諸肉。二",
    "T51n2083_002:0816b28": "業俱不善死墮叫喚獄。何為以財網肉。陸設",
    "T51n2083_002:0816b29": "罝罘。水設網罟。此是以網網肉。若於屠殺人",
    "T51n2083_002:0816c01": "間以錢買肉。此是以財網肉。若令此人不以",
    "T51n2083_002:0816c02": "財網肉者。習惡律儀。捕害眾生。此人為當專",
    "T51n2083_002:0816c03": "自供口。亦復別有所擬。若別有所擬向食肉",
    "T51n2083_002:0816c04": "者豈無殺分。何得云我不殺生。此是灼然違",
    "T51n2083_002:0816c05": "背經文。是七不及外道。又復外道同其法者",
    "T51n2083_002:0816c06": "和合。異其法者苦治令行禁止。莫不率從。今",
    "T51n2083_002:0816c07": "出家人或為師長。或為寺官。自開酒禁。噉食",
    "T51n2083_002:0816c08": "魚肉。不復能得施其教誡。纔欲發言。他即",
    "T51n2083_002:0816c09": "譏刺。身既有瑕。不能伏物使復摩訶。直爾止",
    "T51n2083_002:0816c10": "存所以在寺者乖違。受道者放逸。此八不及",
    "T51n2083_002:0816c11": "外道也。又外道受人施與如已法受。烏戒人",
    "T51n2083_002:0816c12": "受烏戒施。鹿戒人受鹿戒施。烏戒人終不覆",
    "T51n2083_002:0816c13": "戒受。鹿戒施。鹿戒人終不覆戒受烏戒施。今",
    "T51n2083_002:0816c14": "出家人云。我能精進我能苦行。一時覆相誑",
    "T51n2083_002:0816c15": "諸白衣。出則飲酒開眾惡門。入則噉肉集眾",
    "T51n2083_002:0816c16": "苦本。此九不及外道。又復酒者是臭氣水穀",
    "T51n2083_002:0816c17": "失其正性。成此別味。眾生以罪業因緣故受",
    "T51n2083_002:0816c18": "此惡觸。此非正真道法。亦非甘露上味。云",
    "T51n2083_002:0816c19": "何出家僧尼授白衣五戒。令不飲酒。令不妄",
    "T51n2083_002:0816c20": "語。云何飜自飲酒。違負約誓。七眾戒。八戒",
    "T51n2083_002:0816c21": "齋。五篇七聚。長短律儀。於何科中。而出此",
    "T51n2083_002:0816c22": "文。若白衣人。甘此狂藥。猶當訶止。云何出家",
    "T51n2083_002:0816c23": "人而應自飲。墮尼羅浮陀地獄。身如段肉。無",
    "T51n2083_002:0816c24": "有識知。此是何人皆飲酒者出家僧尼。豈不",
    "T51n2083_002:0816c25": "可深信經教。豈可不內愧猶服如來衣。受人",
    "T51n2083_002:0816c26": "信施居處塔寺仰對尊像。若飲酒食肉者。不",
    "T51n2083_002:0816c27": "及居家。在家人雖復飲酒噉肉。無犯戒罪。此",
    "T51n2083_002:0816c28": "一不及在家。在家人雖復飲酒噉肉。各有屋",
    "T51n2083_002:0816c29": "宅丘窟。終不以此仰觸尊像。此二不及在家。",
    "T51n2083_002:0817a01": "在家人雖復飲酒噉肉。終不吐洩寺舍。此三",
    "T51n2083_002:0817a02": "不及在家。在家人雖復飲酒噉肉。無有譏嫌。",
    "T51n2083_002:0817a03": "出家人若飲酒噉肉。使人輕賤佛法。此四不",
    "T51n2083_002:0817a04": "及在家。在家人雖復飲酒噉肉。門戶井竈各",
    "T51n2083_002:0817a05": "安其鬼。出家人若飲酒噉肉。臭氣熏蒸一切",
    "T51n2083_002:0817a06": "善神皆悉遠離。一切眾魔皆悉歡喜。此五不",
    "T51n2083_002:0817a07": "及在家人。在家人雖復飲酒噉肉。自破財產",
    "T51n2083_002:0817a08": "不破他財。出家人飲酒噉肉。自破善法破他",
    "T51n2083_002:0817a09": "福田。是六不及在家人。在家人雖復飲酒噉",
    "T51n2083_002:0817a10": "肉。皆是自力所辦。出家人若飲酒噉肉。皆他",
    "T51n2083_002:0817a11": "信施。是七不及在家人。在家人雖復飲酒噉",
    "T51n2083_002:0817a12": "肉。是常罪業更非異事。出家人若飲酒噉肉。",
    "T51n2083_002:0817a13": "眾魔外道各得其便。是八不及在家人。在家",
    "T51n2083_002:0817a14": "人雖復飲酒噉肉。猶故不失世業。大耽昏者。",
    "T51n2083_002:0817a15": "此即不得。出家人若飲酒噉肉。若多若少皆",
    "T51n2083_002:0817a16": "斷佛種。是九不及在家人。又食肉者斷大慈",
    "T51n2083_002:0817a17": "種。凡大慈者令一切眾生同得安樂。若食肉",
    "T51n2083_002:0817a18": "者一切眾生皆為冤對。同不安樂。若食肉者",
    "T51n2083_002:0817a19": "是遠離聲聞辟支佛法。遠離菩薩佛果法。遠",
    "T51n2083_002:0817a20": "離菩提涅槃法。若食肉者障生六欲天。何況",
    "T51n2083_002:0817a21": "四禪四空三十七品六波羅蜜法。亦障四弘",
    "T51n2083_002:0817a22": "誓願四攝法一切三昧五眼十力乃至無上菩",
    "T51n2083_002:0817a23": "提。何以故。若食肉者障菩提心。無菩薩法。無",
    "T51n2083_002:0817a24": "四無量心。無大慈大悲。以是因緣。佛子不續。",
    "T51n2083_002:0817a25": "所以經言。食肉者斷大慈種。諸出家人。雖復",
    "T51n2083_002:0817a26": "不能行大慈大悲。究竟菩薩行成就無上菩",
    "T51n2083_002:0817a27": "提。何為不能忍此腥臭修二乘道。至於豺犬",
    "T51n2083_002:0817a28": "野干。皆知嗜肉。人最有知。勝諸眾生。何與此",
    "T51n2083_002:0817a29": "等同甘臭穢。如前所說。此皆遠事。未為近切。",
    "T51n2083_002:0817b01": "諸大德僧尼。若噉食眾生者。是魔行是地獄",
    "T51n2083_002:0817b02": "種。是恐怖斷命燒煮因緣。是割剝皮肉。斷截",
    "T51n2083_002:0817b03": "手足。破腹刳膓。碎髓抉目。貧窮下賤。凍餓醜",
    "T51n2083_002:0817b04": "陋。聾盲瘖瘂。手足跛蹇癰疽。一切病苦。一切",
    "T51n2083_002:0817b05": "生死。皆因是行。乃至黑繩叫喚寒熱。阿鼻餓",
    "T51n2083_002:0817b06": "鬼畜生無量極苦。皆是殺業受如此報。復當",
    "T51n2083_002:0817b07": "思一大事。若噉食眾生父母。眾生亦報食其",
    "T51n2083_002:0817b08": "父母。若噉其子眾生亦復報噉其子。如是冤",
    "T51n2083_002:0817b09": "對報相噉食。歷劫長夜無有窮已。如經說。有",
    "T51n2083_002:0817b10": "一女人。五百世害狼兒。狼兒亦五百世害其",
    "T51n2083_002:0817b11": "子。又有女人。五百世斷鬼命根。鬼亦五百世",
    "T51n2083_002:0817b12": "斷其命根。此是經說。不可不信。其餘相報準",
    "T51n2083_002:0817b13": "例可知。又有一大事。當應信受。從無始已來",
    "T51n2083_002:0817b14": "至于今生。經歷六道。備諸果報。一切親緣遍",
    "T51n2083_002:0817b15": "一切處。直以經生歷死。神明隔障是諸眷屬",
    "T51n2083_002:0817b16": "不復相識。今日眾生或經是父母師長兄弟",
    "T51n2083_002:0817b17": "姊妹兒孫朋友而今日無道眼力。不能分別。",
    "T51n2083_002:0817b18": "還相噉食不自覺知。噉食之時此物有靈。即",
    "T51n2083_002:0817b19": "生忿恨。還成冤對。向者至親還成至冤。如是",
    "T51n2083_002:0817b20": "之事。豈可不思。暫爭口舌端一時少味。永與",
    "T51n2083_002:0817b21": "宿親長為冤對。可為痛心。難以言說。又復",
    "T51n2083_002:0817b22": "當思一事。凡噉食眾生。是一切眾生冤家如",
    "T51n2083_002:0817b23": "是。冤家遍滿六道。若欲修行。皆為障難。一理",
    "T51n2083_002:0817b24": "中障二事中障何者理中障。以業因緣自生",
    "T51n2083_002:0817b25": "障難。令此行人愚癡無慧。不知出要無有方",
    "T51n2083_002:0817b26": "便。設值善知識不能信受。設復信受不能習",
    "T51n2083_002:0817b27": "行。事中障者此諸冤對。或在惡鬼毒獸中。或",
    "T51n2083_002:0817b28": "在神龍天魔中。如此處處來作留難。設遇善",
    "T51n2083_002:0817b29": "友深心信受。適欲修行。便復難起。或引入邪",
    "T51n2083_002:0817c01": "道。或惱令心亂。修戒定慧。修諸功德。常不清",
    "T51n2083_002:0817c02": "淨。常不滿足。皆是舊冤起諸對障。如是之事。",
    "T51n2083_002:0817c03": "又宜深思。弟子蕭衍又敬白諸大德僧尼。弟",
    "T51n2083_002:0817c04": "子蕭衍於十方佛法僧前。與諸僧尼共申約",
    "T51n2083_002:0817c05": "誓。今日集會此是大事因緣。非直一切諸佛",
    "T51n2083_002:0817c06": "在此一切法僧在此。諸天護世四王金剛密",
    "T51n2083_002:0817c07": "迹摩醯首羅散脂大將十方一切八部龍神有",
    "T51n2083_002:0817c08": "大神足。有大威德。皆應在此側塞虛空。如是",
    "T51n2083_002:0817c09": "幽顯莫不鑑觀。古人有言。非知之難。其在行",
    "T51n2083_002:0817c10": "之。弟子蕭衍今日當先發誓以明本心。從今",
    "T51n2083_002:0817c11": "已去至于道場。若飲酒放逸起諸婬佚。欺誑",
    "T51n2083_002:0817c12": "妄語噉食眾生。乃至飲於乳蜜及以酥酪。願",
    "T51n2083_002:0817c13": "一切鬼神先當苦治蕭衍身。然後將付地獄",
    "T51n2083_002:0817c14": "閻羅王。與種種苦。乃至眾生皆成佛盡。弟",
    "T51n2083_002:0817c15": "子蕭衍猶在阿鼻地獄中。僧尼若有飲酒食",
    "T51n2083_002:0817c16": "肉者。而不悔過者一切大力鬼神。亦應如此",
    "T51n2083_002:0817c17": "治問令增廣善眾清淨佛道。若未為幽司之",
    "T51n2083_002:0817c18": "所治問。猶在世者。弟子蕭衍當如法治問驅",
    "T51n2083_002:0817c19": "令還俗隨時使役。弟子蕭衍更白諸大德僧",
    "T51n2083_002:0817c20": "尼。向已粗陳魚肉障累招致苦果。今復重欲",
    "T51n2083_002:0817c21": "通白一言。閻浮提壽云一百二十。至於世間",
    "T51n2083_002:0817c22": "罕聞其人。遷變零落無間宿少。經言。一念",
    "T51n2083_002:0817c23": "頃有六十剎那。生死無常暫有諸根。俄然衰",
    "T51n2083_002:0817c24": "滅。三途等苦倏忽便及欲離地獄。其事甚難。",
    "T51n2083_002:0817c25": "威德清淨猶懼不免。況於毀犯安可免乎。諸",
    "T51n2083_002:0817c26": "大德僧尼當知此事。凡食魚肉是魔境界行",
    "T51n2083_002:0817c27": "於魔行心不決定。多有留難。內外眾魔共相",
    "T51n2083_002:0817c28": "嬈作。所以行者思念。魚肉酒是魔漿故不待",
    "T51n2083_002:0817c29": "言。凡食魚肉嗜飲酒者善神遠離。內無正氣。",
    "T51n2083_002:0818a01": "如是等人法多衰惱。若心決定蔬食苦到。大",
    "T51n2083_002:0818a02": "悲熏心。如是等人多為善力。所扶法多堪能。",
    "T51n2083_002:0818a03": "諸大德今日已去善相開導。令未得者今去",
    "T51n2083_002:0818a04": "皆得若已集行願固志力若未曾行願皆改革",
    "T51n2083_002:0818a05": "今日相與共為菩提種子。勿怪弟子蕭衍向",
    "T51n2083_002:0818a06": "來所白。于時僧尼一千四百四十八人。集華",
    "T51n2083_002:0818a07": "林殿前。令光宅寺雲法師昇座講涅槃經四",
    "T51n2083_002:0818a08": "相品四分之一。陳食肉者斷大慈種義。御親",
    "T51n2083_002:0818a09": "席地在高座北。後又集義學僧尼二百人。於",
    "T51n2083_002:0818a10": "華光殿。令諸律學沙門昇高座。御地鋪而坐",
    "T51n2083_002:0818a11": "制旨。問曰。集大眾求律中意。聞諸僧道。律",
    "T51n2083_002:0818a12": "中無斷肉法。又無懺悔食肉法。諸律師從來",
    "T51n2083_002:0818a13": "作若為開導。使人致有此疑。律師法超奉答。",
    "T51n2083_002:0818a14": "教是一而人取不同。律雖許三種淨肉。意欲",
    "T51n2083_002:0818a15": "永斷。何以知之。先明斷十種不淨。次令食",
    "T51n2083_002:0818a16": "三種淨肉。末令食九種淨肉。如是漸制。便是",
    "T51n2083_002:0818a17": "意欲永斷。又問僧辯。答但教有淺深。階級引",
    "T51n2083_002:0818a18": "物。理當是過。但教未極。又問。其食肉者為是",
    "T51n2083_002:0818a19": "慈悲心無慈悲心。答此非慈悲。又問。律教欲",
    "T51n2083_002:0818a20": "使人出離不。答令人出離。又問。食肉得出離",
    "T51n2083_002:0818a21": "否。答不得。又問寶度律師如何。答曰。愚短所",
    "T51n2083_002:0818a22": "解只是漸教。所以律文許噉三種淨肉。若涅",
    "T51n2083_002:0818a23": "槃究竟不許食肉。若利根者於三種淨肉教",
    "T51n2083_002:0818a24": "即得不食。若鈍根人方待後教。又問法寵比",
    "T51n2083_002:0818a25": "丘。若爾眾僧何故有食。答曰。不應食。但食欲",
    "T51n2083_002:0818a26": "情深。又問。云何懺悔。答懇惻至心是為懺悔。",
    "T51n2083_002:0818a27": "又問。懺竟食不。答無明多者或亦不免。又問。",
    "T51n2083_002:0818a28": "先道懺悔而猶噉食。此是知而故犯。非謂慚",
    "T51n2083_002:0818a29": "愧。若使先時不知或是過誤後方起愧。乃是",
    "T51n2083_002:0818b01": "慚愧。又復慚愧不得重犯。如其重犯罪更彌",
    "T51n2083_002:0818b02": "大。帝與諸大德往返數飜。皆不能答。又勅",
    "T51n2083_002:0818b03": "景猷昇高座。讀楞伽鴦掘摩羅涅槃等經。明",
    "T51n2083_002:0818b04": "斷肉義。唱經文竟設會畢出。其晚又勅右衛",
    "T51n2083_002:0818b05": "率周捨曰。法寵所言慚愧而食眾生。此是經",
    "T51n2083_002:0818b06": "中所明羅剎女婦云。我念汝我食汝。法寵此",
    "T51n2083_002:0818b07": "心即是經之羅剎。又勅捨云。僧辯所道自死",
    "T51n2083_002:0818b08": "肉。若如此說。鴟鵶鳩鴿處空不死那不見有",
    "T51n2083_002:0818b09": "一自死者。麞鹿雉兔充滿野澤。亦不曾見有",
    "T51n2083_002:0818b10": "一自死者。而覓死肉其就屠殺家。覓死魚必",
    "T51n2083_002:0818b11": "就其罟網處。經言買肉與自殺此罪一等。我",
    "T51n2083_002:0818b12": "本不自為。正為諸僧尼作離罪因緣。又勅捨",
    "T51n2083_002:0818b13": "云。眾生所以不可殺。凡一眾生具八萬戶蟲。",
    "T51n2083_002:0818b14": "經亦說有八十億萬戶蟲。若斷一眾生命即",
    "T51n2083_002:0818b15": "是斷八萬戶蟲命。自死眾生又不可食者。前",
    "T51n2083_002:0818b16": "所附蟲雖已滅謝。後所附蟲其數復眾。若煮",
    "T51n2083_002:0818b17": "若炙此新附蟲皆無復命。利舌端少味害無",
    "T51n2083_002:0818b18": "量眾生。其中小者非肉眼能觀。其中大者灼",
    "T51n2083_002:0818b19": "然共見。滅慈悲心增長惡毒。此實非沙門釋",
    "T51n2083_002:0818b20": "子所可應行。又勅捨云。眾僧食肉既犯性罪。",
    "T51n2083_002:0818b21": "又傷戒律。以此為言。有兩重罪。若是學問",
    "T51n2083_002:0818b22": "眾僧食肉者。此為惡業。復倍於前。所以如此。",
    "T51n2083_002:0818b23": "既親違經教。為人講說。口稱慈悲。心懷毒害。",
    "T51n2083_002:0818b24": "非是不知。知而故犯。言行相違。即成詭妄。論",
    "T51n2083_002:0818b25": "學問食肉。即罪有三種。所以貴於解義。正為",
    "T51n2083_002:0818b26": "如說修行。反復噉食魚肉。侵酷生類。作惡知",
    "T51n2083_002:0818b27": "識。起眾冤對。墜墮地獄。疾於鑽矛。凡出家人",
    "T51n2083_002:0818b28": "實宜深思。又勅捨云。聲聞受律儀戒。本制身",
    "T51n2083_002:0818b29": "口七支。一受已後乃至睡眠悶等。律儀恒生",
    "T51n2083_002:0818c01": "念念得未曾得律儀。所以爾者。睡眠等非起",
    "T51n2083_002:0818c02": "惡心。故不損不失乃至常生。若起欲殺心。於",
    "T51n2083_002:0818c03": "聲聞法。雖不失身口戒。而於戒有損。非唯損",
    "T51n2083_002:0818c04": "不殺戒。亦兼污餘戒。至於手挾齒齧動身口",
    "T51n2083_002:0818c05": "業。則失身口戒。爾時律儀無作即斷不續。既",
    "T51n2083_002:0818c06": "失不殺戒亦污餘戒。所以爾者。旃陀羅人為",
    "T51n2083_002:0818c07": "屠肉時為何等人殺。正為食肉者。若食肉者",
    "T51n2083_002:0818c08": "即有殺分。於不殺戒即成有缺。若謂於善律",
    "T51n2083_002:0818c09": "儀受殺生分。於不殺戒無有缺者。是為不善",
    "T51n2083_002:0818c10": "律儀人持八戒齋。是惡律儀猶應相續。若惡",
    "T51n2083_002:0818c11": "律儀人持八戒齋。惡律儀不復相續者。是知",
    "T51n2083_002:0818c12": "善律儀人受諸殺分。是不殺戒即時便缺。別",
    "T51n2083_002:0818c13": "解脫戒不復解脫。惡律儀人無論持八戒齋。",
    "T51n2083_002:0818c14": "但起一念善心。惡律儀即斷。若一念不斷。多",
    "T51n2083_002:0818c15": "念亦應不斷。若多念斷是知一念時斷。善律",
    "T51n2083_002:0818c16": "儀人其事亦爾無論受諸殺分。有少殺分不",
    "T51n2083_002:0818c17": "殺律儀即時亦斷。菩薩人持心戒故知。無有",
    "T51n2083_002:0818c18": "食眾生理。若缺聲聞戒。終不免地獄等苦。",
    "T51n2083_002:0818c19": "慳損僧物錄十",
    "T51n2083_002:0818c20": "西域聖者僧伽耶舍巡游見僧受苦事",
    "T51n2083_002:0818c21": "(付法藏傳)",
    "T51n2083_002:0818c22": "昔如來滅後數百年。有傳法聖僧僧伽耶舍。",
    "T51n2083_002:0818c23": "甞游海邊見一住處。堂閣嚴飾眾事奇妙眾",
    "T51n2083_002:0818c24": "僧滿中。經行禪念日至鳴鐘集堂。食訖所有",
    "T51n2083_002:0818c25": "肴膳變成膿血。鉢器相打頭面破壞。血污身",
    "T51n2083_002:0818c26": "衣。而作是言。何為惜食今受此苦耶。舍前問。",
    "T51n2083_002:0818c27": "答言。長老我等先身迦葉佛。時同止一寺見",
    "T51n2083_002:0818c28": "客僧來。心生忿恚。藏惜飲食不分與之。由此",
    "T51n2083_002:0818c29": "慳惜。今受此苦耶。舍聞之生大怖畏。如是觀",
    "T51n2083_002:0819a01": "察俄登聖果。",
    "T51n2083_002:0819a02": "宋法豐減僧食死作餓鬼事(徵驗傳)",
    "T51n2083_002:0819a03": "釋法豐姓竺氏。燉煌人。往適龜茲。修理一寺。",
    "T51n2083_002:0819a04": "觸事周辯。時因號為法豐寺。既久專寺任。稍",
    "T51n2083_002:0819a05": "恃其功力。出內取與頗乖斟酌。輒減省僧食",
    "T51n2083_002:0819a06": "令不周足。久之遂亡。墮餓鬼中。常在寺院。至",
    "T51n2083_002:0819a07": "初夜後。作餓駝鳴。巡房聲叫。弟子寶慧聞而",
    "T51n2083_002:0819a08": "歎曰。是我師聲。因問那爾。豐曰。由減僧食料",
    "T51n2083_002:0819a09": "受餓鬼苦。苦劇難堪。願見濟度。弟子廣為齋",
    "T51n2083_002:0819a10": "懺。得生清勝云云。",
    "T51n2083_002:0819a11": "宋京師瓦官寺惠果如廁見鬼求救事",
    "T51n2083_002:0819a12": "釋惠果。豫州人。少蔬素為業。誦法華經。甞如",
    "T51n2083_002:0819a13": "廁。廁前見一鬼。致敬於果云。前身出家作維",
    "T51n2083_002:0819a14": "那。為觸穢淨厨。墮在鬼中。常噉糞穢。法師德",
    "T51n2083_002:0819a15": "素高明慈悲拯濟願示除苦之方。又云。昔住",
    "T51n2083_002:0819a16": "此寺東行第三房。庭前有柿樹。當時埋錢三",
    "T51n2083_002:0819a17": "千。在此樹下。願取為福。言訖不見。果告眾。",
    "T51n2083_002:0819a18": "同掘得之。為造法華經。并設齋後夢見鬼。報",
    "T51n2083_002:0819a19": "云。生天闔眾聞之。莫不誡懼。",
    "T51n2083_002:0819a20": "齊永興柏林寺弘明見小兒乞救事(高僧傳)",
    "T51n2083_002:0819a21": "釋弘明本姓羸。會稽山陰人。少出家貞苦有",
    "T51n2083_002:0819a22": "戒節。誦法華經習禪定。明甞於雲門見一小",
    "T51n2083_002:0819a23": "兒來聽明誦經。問曰。汝是何人。答云。昔是此",
    "T51n2083_002:0819a24": "寺沙彌。為盜僧飲食。今墮廁中。願助方便使",
    "T51n2083_002:0819a25": "免斯累。明即說法勸化。領解方隱。",
    "T51n2083_002:0819a26": "周益州索寺慧旻盜僧財作牛事(徵驗傳)",
    "T51n2083_002:0819a27": "慧旻姓顧氏。少出家不修行業。善於興販。甞",
    "T51n2083_002:0819a28": "當眾倉厨。私自食用。知僧財帛。方便割盜。後",
    "T51n2083_002:0819a29": "遇疾而終。遂託牛腹中。生已形容光偉蹄角",
    "T51n2083_002:0819b01": "圓好。眾共愛惜別加養飼。於一時駕車載竹",
    "T51n2083_002:0819b02": "將欲上坂。極力牽挽困而未登。遂兩膝屈地",
    "T51n2083_002:0819b03": "肘鼻流血。時綿州雙男師者不測人也。來在",
    "T51n2083_002:0819b04": "益州因行見之。嗟歎曰。此人也。乃以手撮牛",
    "T51n2083_002:0819b05": "角。問訊牛曰。何似旻公償債辛苦。於是淚下",
    "T51n2083_002:0819b06": "如雨。眾僧見之無不悲愍。遂報旻弟子共贖",
    "T51n2083_002:0819b07": "之。牛不食數日於是而終。",
    "T51n2083_002:0819b08": "禪師輒取僧少菜死作眾奴事(國清寺百錄僧照附)",
    "T51n2083_002:0819b09": "天台山智者禪師。誡知事曰。昔有一寺師徒",
    "T51n2083_002:0819b10": "數百。晝夜禪誦時不虛棄。有一淨人。竊聽",
    "T51n2083_002:0819b11": "說法。係念存習忽踞坐竈前。寂然入定。火滅",
    "T51n2083_002:0819b12": "湯冷。維那恐廢眾食。來白上座。上座云。此是",
    "T51n2083_002:0819b13": "勝事。眾宜忍之慎勿驚觸聽其自起。數日方",
    "T51n2083_002:0819b14": "覺往上座前。具陳所證。敘法轉深。上座止曰。",
    "T51n2083_002:0819b15": "爾向所言皆我境界。而今所說非我所知。勿",
    "T51n2083_002:0819b16": "復言也。因而顧問頗知宿命。答云。薄知。又",
    "T51n2083_002:0819b17": "問何罪為賤。何福易悟。答云。賤身者前世",
    "T51n2083_002:0819b18": "時。乃是今日徒眾老者之師徒眾所學皆昔",
    "T51n2083_002:0819b19": "所訓。爾時多有私客。恒自約制不敢侵眾。忽",
    "T51n2083_002:0819b20": "有急客。過輒取眾僧少菜。忘不陪備。由此譴",
    "T51n2083_002:0819b21": "責。今為眾奴。前習未久。薄修易悟。宿命罪福",
    "T51n2083_002:0819b22": "其事如是。一眾聞此悲不能勝。",
    "T51n2083_002:0819b23": "又云。余有同學照禪師。於南岳眾中。苦行禪",
    "T51n2083_002:0819b24": "定最為第一。輒用僧一撮鹽。自作齋食。所侵",
    "T51n2083_002:0819b25": "無幾。不以為事。後復行方等。忽見相起。計始",
    "T51n2083_002:0819b26": "三年。增長乃至數十斛。急令陪備。仍貨賣衣",
    "T51n2083_002:0819b27": "資。買鹽償眾。此事非遠。亦非傳聞。宜以為",
    "T51n2083_002:0819b28": "規。莫令後悔。",
    "T51n2083_002:0819b29": "隋相州道明侵柴然足事(出幽人記)",
    "T51n2083_002:0819c01": "釋道明姓元。相州人也。少而高尚多奇節。禪",
    "T51n2083_002:0819c02": "誦之譽有聞遐邇。以大業元年三月卒於本",
    "T51n2083_002:0819c03": "寺。其年七月有同房僧玄緒。因行至郊野。日",
    "T51n2083_002:0819c04": "暮忽遇伽藍。便往投宿。至門首乃見道明從",
    "T51n2083_002:0819c05": "寺方出。儀容言語不異平生。遂引緒至房緒",
    "T51n2083_002:0819c06": "私心怪之。而不敦問。至後夜明遂起。謂緒曰。",
    "T51n2083_002:0819c07": "此非常處上人慎勿上堂。至曉鐘時復來語",
    "T51n2083_002:0819c08": "緒。不聽上堂而形體頓銷顏色殊改。明去後",
    "T51n2083_002:0819c09": "緒即往食堂後窓邊觀覘其事。禮佛行香皆",
    "T51n2083_002:0819c10": "如僧法。維那唱施粥已即見有人舁粥將來。",
    "T51n2083_002:0819c11": "皆作血色行食遍。並見諸僧舉身火然宛轉",
    "T51n2083_002:0819c12": "悶絕。如一食久。維那打靜。諸僧一時無復苦",
    "T51n2083_002:0819c13": "相。緒駭懼還所止房。少時明至。轉更顦顇。緒",
    "T51n2083_002:0819c14": "問之曰。此是地獄。苦不可言。緒復曰公何辜",
    "T51n2083_002:0819c15": "至此。明曰。為往時取僧一束柴。煮汁染衣",
    "T51n2083_002:0819c16": "忘不陪償。當一年然足受罪。明乃以手褰衣。",
    "T51n2083_002:0819c17": "劑膝已下並皆焦黑。因泣涕而曰。上人慈悲",
    "T51n2083_002:0819c18": "願見救度。緒驚歎謂明曰。公精練之人猶尚",
    "T51n2083_002:0819c19": "如此。況吾輩當復何如。不審何如可得相免。",
    "T51n2083_002:0819c20": "明曰。買柴百束。陪常住僧。并寫法華經一",
    "T51n2083_002:0819c21": "部。緒曰。吾當自竭所有為君辦之。願公早離",
    "T51n2083_002:0819c22": "此苦。因遂分別。緒即還寺依言為酬。并寫經",
    "T51n2083_002:0819c23": "重更往尋。寂無所見。",
    "T51n2083_002:0819c24": "隋冀州僧道相見靈巖寺諸僧受罪苦",
    "T51n2083_002:0819c25": "事(靈巖寺記)",
    "T51n2083_002:0819c26": "釋道相。冀州人。聞齊州靈巖寺僧徒嚴整神",
    "T51n2083_002:0819c27": "靈警肅。以開皇十六年來寺。行道俄爾暴亡。",
    "T51n2083_002:0819c28": "於冥司中見大勢至菩薩。化稱寺主曇祥。將",
    "T51n2083_002:0819c29": "觀僧獄。初見僧真。僧真墮黑闇地獄。炭火燒",
    "T51n2083_002:0820a01": "之。其門有牓。云此人為私用眾家燈油錢二",
    "T51n2083_002:0820a02": "十貫。但寺內無盡燈油家大有財物。僧真經",
    "T51n2083_002:0820a03": "為寺主。意謂。無盡燈油眾僧有受用之義。雖",
    "T51n2083_002:0820a04": "云貸用。私意不還。是以業道不免受報。僧",
    "T51n2083_002:0820a05": "真多年已來。身常黑瘦多生諸熱瘡。療之不",
    "T51n2083_002:0820a06": "差。祥語相云。汝還寺語僧真急還燈家物。得",
    "T51n2083_002:0820a07": "免地獄。僧真即自當日還。了於是得免。地獄",
    "T51n2083_002:0820a08": "牓隨滅。次見僧法迴。在方梁壓地獄。其牓",
    "T51n2083_002:0820a09": "云。此人私用僧三十匹絹。祥語相云。汝還寺",
    "T51n2083_002:0820a10": "語法迴。速還僧絹。得出地獄。相具陳上事。法",
    "T51n2083_002:0820a11": "迴即拒不承。乃云。比來不用僧家一尺物。何",
    "T51n2083_002:0820a12": "因得有三十匹。道相說牓云。開皇五年眾僧。",
    "T51n2083_002:0820a13": "遣法迴向京師請靈巖寺額。將絹百匹驢兩",
    "T51n2083_002:0820a14": "頭。除糧食。迴至京師。逢通事舍人。是靈巖檀",
    "T51n2083_002:0820a15": "越為奏得額。不費一錢。法迴自思惟。此寺",
    "T51n2083_002:0820a16": "額因此法迴而得。於寺有恩。應銷三十匹絹。",
    "T51n2083_002:0820a17": "乃以十匹買金。五匹愽絲布。六匹市鍾乳及",
    "T51n2083_002:0820a18": "石斛。六匹買沈香。三匹買鍮石篢鎖三十具。",
    "T51n2083_002:0820a19": "其二十五具賣。五具仍在匱中。其香並現在。",
    "T51n2083_002:0820a20": "鍾乳石斛用訖。絲布現兩匹在匱。金一兩亦",
    "T51n2083_002:0820a21": "未用。法迴現見事驗。當即首伏還三十匹絹。",
    "T51n2083_002:0820a22": "當日即了。獄門上牓滅沒耳。次見道廓。在",
    "T51n2083_002:0820a23": "火燒地獄。牓云。此人然僧八十錢柴故墮此",
    "T51n2083_002:0820a24": "地獄。道相具陳而道廓不承。自云在此寺來。",
    "T51n2083_002:0820a25": "一寸草葉未甞敢然。何況有私用八十錢柴。",
    "T51n2083_002:0820a26": "道相見牓云。有人盜僧林內杏樹。曳至界外。",
    "T51n2083_002:0820a27": "截作梳材由有不盡。道廓拾得殘木。截作",
    "T51n2083_002:0820a28": "三束。一根是麁故。云計直八十錢。廓由不伏。",
    "T51n2083_002:0820a29": "云林外將柴三束。麁者一根入束。其時時價",
    "T51n2083_002:0820b01": "賣柴。至寺二十文。即得一截。何有三束杏柴",
    "T51n2083_002:0820b02": "得直八十錢。道相說牓云。麁者一根仍堪作",
    "T51n2083_002:0820b03": "梳木。故直八十錢。道廓見此即承。還僧八十",
    "T51n2083_002:0820b04": "錢。如上即出。次見慧泰在火燒地獄。牓云。然",
    "T51n2083_002:0820b05": "僧一簸箕木札。唯直二十錢。慧泰即承。還二",
    "T51n2083_002:0820b06": "十文。如上得出。次見慧侃。牓云。四十人蘭若",
    "T51n2083_002:0820b07": "日並作一食齋。慧侃勸外來僧可食粥。損米",
    "T51n2083_002:0820b08": "三升故。入地獄還得出。次見一別道相。墮",
    "T51n2083_002:0820b09": "接燭地獄。火燒手焦。牓云。此人被差為僧作",
    "T51n2083_002:0820b10": "燭。遂闕而不作。其同作。人頻喚不得。乃作戲",
    "T51n2083_002:0820b11": "言。大德何能與汝作燭。以此違眾故墮此地",
    "T51n2083_002:0820b12": "獄。道相還僧燭價。得出此獄。次見三沙彌。忘",
    "T51n2083_002:0820b13": "其名字。墮在火燒地獄。牓云。此寺法絕不",
    "T51n2083_002:0820b14": "然乾柴。此沙彌輒然乾柴。獄門有一聚蟲子。",
    "T51n2083_002:0820b15": "從沙彌索命。故墮此獄。祥語相云。汝還寺語",
    "T51n2083_002:0820b16": "三沙彌。各設一供供養眾僧懺悔。得免。三沙",
    "T51n2083_002:0820b17": "彌等各設一供得出次見明基沙彌。墮沸鐵",
    "T51n2083_002:0820b18": "薄餅地獄。迸火燒面。牓云。此人為僧常作薄",
    "T51n2083_002:0820b19": "餅。更不餘使。為不用心護麵。乃拂麵令落地。",
    "T51n2083_002:0820b20": "不可收取故入此獄。其明基四五年來滿面",
    "T51n2083_002:0820b21": "生瘡。受大苦惱。療治不差。祥語道相。汝可語",
    "T51n2083_002:0820b22": "明基。基承。設供得免。次見道弘沙彌。入吞鐵",
    "T51n2083_002:0820b23": "圓地獄。圓燒入口。口悉焦爛。牓云。此人為",
    "T51n2083_002:0820b24": "僧。作餛飩。大眾未喫。盜食一鉢。故入此獄。",
    "T51n2083_002:0820b25": "其道弘數年已來。口裏生瘡。非常苦痛。祥令",
    "T51n2083_002:0820b26": "為僧設一供。得免此獄。諸如此事。凡有三十",
    "T51n2083_002:0820b27": "餘人。道相七日內十三度死。皆見曇祥指示",
    "T51n2083_002:0820b28": "罪相。廣如別記。",
    "T51n2083_002:0820b29": "唐國清寺僧智瓌死作眾奴事(新錄)",
    "T51n2083_002:0820c01": "僧智瓌。不詳其氏姓。出家住天台國清寺。次",
    "T51n2083_002:0820c02": "當直歲。乃將小布十端。貸始豐縣丞李意及。",
    "T51n2083_002:0820c03": "畢竟不還。後瓌身死作寺家奴。名師立。背",
    "T51n2083_002:0820c04": "上有文。作智瓌之字。現在同見。其李意及死",
    "T51n2083_002:0820c05": "後作寺家奴。名士嵩。背上亦有李意及名字。",
    "T51n2083_002:0820c06": "唐楊州白塔寺道昶冥官誡勸事(新錄尼妙覺附)",
    "T51n2083_002:0820c07": "道昶俗姓宋。楊州江都人。少出家住白塔寺。",
    "T51n2083_002:0820c08": "任都維那。掌知僧物。自在侵用。至永昌年中。",
    "T51n2083_002:0820c09": "忽有冥官數人。悉衣朱紫。乘駿騎。白日入房。",
    "T51n2083_002:0820c10": "曳昶下地。怒目揮刀。將斷其頸。昶不知何人。",
    "T51n2083_002:0820c11": "唯驚叫乞命。弟子等走報寺主。寺主前見流",
    "T51n2083_002:0820c12": "污側立。都不得言。冥官厲聲言。所有合房資",
    "T51n2083_002:0820c13": "財。並送還僧當放汝活。昶叩頭答云。不敢違",
    "T51n2083_002:0820c14": "命。官言且去三日更來。昶即鳴鐘集僧。罄捨",
    "T51n2083_002:0820c15": "衣物。陪僧造像。設齋懺悔。冥官三日又來。見",
    "T51n2083_002:0820c16": "昶一鉢一衲更無遺積。遂不言而去。自爾無",
    "T51n2083_002:0820c17": "他。後成明行。",
    "T51n2083_002:0820c18": "法界寺尼妙覺身當直歲。將錢二十六貫。憑",
    "T51n2083_002:0820c19": "開業寺僧玄湛。糴官粟二百碩。欠一十三貫",
    "T51n2083_002:0820c20": "錢粟。未還其錢。官典腹內。其僧苦索不得。遂",
    "T51n2083_002:0820c21": "經三年。至聖歷元年九月內。尼妙覺在房。忽",
    "T51n2083_002:0820c22": "得重病。遂有人追云。王追師。即隨使至閻羅",
    "T51n2083_002:0820c23": "王所。王問。阿師何以用寺家錢。尼妙覺云。一",
    "T51n2083_002:0820c24": "生不曾用寺家錢。王言。身當直歲。用錢十",
    "T51n2083_002:0820c25": "三貫糶粟。粟既不得。錢何不還。尼妙覺云。",
    "T51n2083_002:0820c26": "此錢僧玄湛將付官典。妙覺實不自用。王急",
    "T51n2083_002:0820c27": "遣覓僧玄湛對當其尼。當即於冥道中。兩日",
    "T51n2083_002:0820c28": "處處。覓僧玄湛不得。遂請王為追。王亦許追。",
    "T51n2083_002:0820c29": "其妙覺亡在冥道。覓僧之時。妙覺在床上臥。",
    "T51n2083_002:0821a01": "口數數云。急喚僧玄湛。傍人遂即為覓經兩",
    "T51n2083_002:0821a02": "日。覓得此僧病。尼既聞此僧來。不覺床上忽",
    "T51n2083_002:0821a03": "起大嗔云。為阿師被追喚太急。兩日處處覓",
    "T51n2083_002:0821a04": "師不得。脚總破盡。阿師何為不來。當時傍",
    "T51n2083_002:0821a05": "人撿尼脚下總破作瘡。尼語僧云。阿師莫不",
    "T51n2083_002:0821a06": "為急還寺家物。若不得物終不相放。王亦現",
    "T51n2083_002:0821a07": "追阿師。如是紛紜苦索其僧。玄湛遂即立帖",
    "T51n2083_002:0821a08": "求還。云到明年臘月內不還。乞現在房內物",
    "T51n2083_002:0821a09": "總與任阿師取。尼妙覺領得帖了還。至冥中",
    "T51n2083_002:0821a10": "具陳委曲云。僧玄湛總與知當。不關妙覺事。",
    "T51n2083_002:0821a11": "冥中官典猶自苦留不放。遂見隱法師邃法",
    "T51n2083_002:0821a12": "師勸云。事既不相關。何為不放。其冥中典吏。",
    "T51n2083_002:0821a13": "遂給妙覺抄。云放師去。其尼病遂差。其僧於",
    "T51n2083_002:0821a14": "後至臘月內。還錢遂了。兩寺徒眾並具知之。",
    "T51n2083_002:0821a15": "唐印州僧割杓減粥現噉糞穢事(新錄)",
    "T51n2083_002:0821a16": "印州僧失其名。經作直歲。割杓令小。使僧粥",
    "T51n2083_002:0821a17": "不足。後經一月。日不出房。諸僧怪私覘見。此",
    "T51n2083_002:0821a18": "僧每至食時。將鉢就廁取糞自食。僧等因此",
    "T51n2083_002:0821a19": "輒開其房。房內特臭問其所由。其僧對眾懺",
    "T51n2083_002:0821a20": "悔遂得如舊。",
    "T51n2083_002:0821a21": "唐寧州道勝寺慧仙神英受苦事(新錄)",
    "T51n2083_002:0821a22": "寧州道勝寺上座慧仙。都維那僧神英。俱為",
    "T51n2083_002:0821a23": "寺住。同事和睦。常住僧物用。無齊限借。便勝",
    "T51n2083_002:0821a24": "遊飲噉無數。因果業道素不關心。禪誦經行",
    "T51n2083_002:0821a25": "無不在意。雖居住僧侶。實點污緇風。道俗謗",
    "T51n2083_002:0821a26": "譏謂無報應。其上座慧仙染患身死。三年已",
    "T51n2083_002:0821a27": "後都維那神英去。萬歲通天年七月內。忽遇",
    "T51n2083_002:0821a28": "郭里師婆。因即問之。神英好否。師婆看神英",
    "T51n2083_002:0821a29": "云。師後常有一僧逐師。得過八月。即應無事。",
    "T51n2083_002:0821b01": "英謂言戲語。至八月初。寺家家人夜夢。見上",
    "T51n2083_002:0821b02": "座慧仙。共一人執赤索入寺。問家人。都師何",
    "T51n2083_002:0821b03": "在。其家人報云不在。上座慧仙云。吾共伊同",
    "T51n2083_002:0821b04": "知僧事。私破僧物。費散極多。吾緣此罪入磑",
    "T51n2083_002:0821b05": "輪地獄。晝夜受苦。何可言。伊不為作少功",
    "T51n2083_002:0821b06": "德。豈得遣吾獨受於苦。遂於寺內覓都師神",
    "T51n2083_002:0821b07": "英。遇見寺主八仁。其執赤索人即以索。剔取",
    "T51n2083_002:0821b08": "寺主八仁。八仁云。不關我事。即以手捉索。牽",
    "T51n2083_002:0821b09": "挽拒之。因即得脫踰牆而出。其家人夢。已後",
    "T51n2083_002:0821b10": "向諸人說。又見神英云。昨夜得一夢。大是不",
    "T51n2083_002:0821b11": "好。欲向都師說之。恐畏師瞋。都師報云。但說",
    "T51n2083_002:0821b12": "何畏。其家人即以上事。具述其夢。仍云。師此",
    "T51n2083_002:0821b13": "月不須在寺。其都師意悟與前師婆言同。懼",
    "T51n2083_002:0821b14": "而歸家。至八月二十一日。語家內云。寺上",
    "T51n2083_002:0821b15": "今日官齋無人歎佛。吾暫歸寺。家內云。師不",
    "T51n2083_002:0821b16": "宜在寺。何須去也。報云。豈由於此。暫往即",
    "T51n2083_002:0821b17": "來。因遂向寺。齋時未至。向厨頭。撿挍暫坐。",
    "T51n2083_002:0821b18": "人送麵食與都師。即取食之兩三口。體內熱",
    "T51n2083_002:0821b19": "悶。吾舊服藥。似不相宜。齋時既至。即自歎",
    "T51n2083_002:0821b20": "佛。至半氣力轉微不能得了。即向師主法凝",
    "T51n2083_002:0821b21": "云。神英體內不好。歸家將息。師云。吾觀汝以",
    "T51n2083_002:0821b22": "困。不宜久住。至家一夜明日不能起上。家",
    "T51n2083_002:0821b23": "內共看即見兩人相隨入來。神英云扶我。張",
    "T51n2083_002:0821b24": "王二都官已來。即向王都叩頭云。放神英更",
    "T51n2083_002:0821b25": "得一年修營功德。亦為都官造作功德。恩澤",
    "T51n2083_002:0821b26": "何猶可言。王都報言。必不可得。其上座慧",
    "T51n2083_002:0821b27": "仙早亡三年受磑輪地獄苦痛。何言他家待",
    "T51n2083_002:0821b28": "師甚急無已。神英求王都不得。即向張都叩",
    "T51n2083_002:0821b29": "頭云。與都官同姓。豈不相救。其張都即向王",
    "T51n2083_002:0821c01": "都云。英師與公作功德何意不放。王都報云。",
    "T51n2083_002:0821c02": "此事必不可得少時王至。豈得自由。乃約束",
    "T51n2083_002:0821c03": "神英云。更莫多言。王至瞋責。神英既求不得。",
    "T51n2083_002:0821c04": "即問家中云。有酥蜜不。家內報云。無酥蜜有",
    "T51n2083_002:0821c05": "果子在。即云移床鋪設。安果子十餘楪。擬供",
    "T51n2083_002:0821c06": "大王。少時間大王即至。身長八尺餘。騎紫騮",
    "T51n2083_002:0821c07": "馬。著紫袍。侍從極盛。一向三十餘人。來至臥",
    "T51n2083_002:0821c08": "處。張王兩都官。即下階側立。其神英即起坐。",
    "T51n2083_002:0821c09": "欲有辭謝。王語兩都官云。更待何時。急手反",
    "T51n2083_002:0821c10": "縛。其神英兩手。向後欲似反縛。向前挽之。",
    "T51n2083_002:0821c11": "竟不能得。王又云何不急棒。其神英呻吟苦",
    "T51n2083_002:0821c12": "痛。家人舉衣。看背上。背上闊兩手許。棒處青",
    "T51n2083_002:0821c13": "瘀。徹於胸前。日晚亡矣。",
    "T51n2083_002:0821c14": "唐京師慈恩寺僧玄辯被冥官追捉事",
    "T51n2083_002:0821c15": "(開業神德附)",
    "T51n2083_002:0821c16": "玄辯俗姓王。長安人也。幼入緇門。少參流俗。",
    "T51n2083_002:0821c17": "雖霑法雨。不萌焦種。曾為眾差充同州莊直",
    "T51n2083_002:0821c18": "歲。乃弗思業累。暢此無厭。私用眾胡麻三十",
    "T51n2083_002:0821c19": "碩大豆二十碩。既苞藏積歲。莫知陳懺。至永",
    "T51n2083_002:0821c20": "昌年中。忽遇苦患。自見身在火坑中。又有",
    "T51n2083_002:0821c21": "大蛇欲來吞噉。身色紅赤。兩脚焦爛。宛轉",
    "T51n2083_002:0821c22": "號叫。酷毒難聞。僧眾見之。毛竪流汗。中少",
    "T51n2083_002:0821c23": "醒。即遣傍守一人代書。并召引寺僧景先。先",
    "T51n2083_002:0821c24": "時身在。辯已見先在火坑內。辯罄割衣資克",
    "T51n2083_002:0821c25": "己陳懺。經二十日。乃見冥官將五六百人器",
    "T51n2083_002:0821c26": "仗來取。辯但知叩頭叩頭於是而卒。于時華",
    "T51n2083_002:0821c27": "嚴法師在中講說。道俗數百咸悉知之。",
    "T51n2083_002:0821c28": "又開業寺神德。亦多用常住物。忽暴亡。新豐",
    "T51n2083_002:0821c29": "人姓劉。亦暴亡。見德頭如火山。身作鑊脚。又",
    "T51n2083_002:0822a01": "引同寺上座將去。并引都維那仁敬。師捨衣",
    "T51n2083_002:0822a02": "物陪常住。曉夕精修遂免追攝。",
    "T51n2083_002:0822a03": "唐汾州啟福寺慧澄互用受苦事(新錄)",
    "T51n2083_002:0822a04": "汾州啟福寺寺主慧澄。富慧解律儀。冠帶門",
    "T51n2083_002:0822a05": "徒。門徒數百令譽當時。以調露三年六月。染",
    "T51n2083_002:0822a06": "患將盡。數日牛吼。無何而終。數日有寺僧長",
    "T51n2083_002:0822a07": "寧。精修禪行。夜忽見澄來。形色顦顇云。吾為",
    "T51n2083_002:0822a08": "互用三寶物。苦劇難言。今望從公乞一食。又",
    "T51n2083_002:0822a09": "語寧云。諸罪差輕。第一不得用伽藍物。數數",
    "T51n2083_002:0822a10": "須陪。時有一僧。名智感。學行兼通精修慎密。",
    "T51n2083_002:0822a11": "澄語寧云。一州之中。唯此人可得全免。餘者",
    "T51n2083_002:0822a12": "大難。又云。唐興寺善澄法師。亦互用三寶物。",
    "T51n2083_002:0822a13": "不久當受。",
    "T51n2083_002:0822a14": "唐并州義興寺智韜侵僧物徵卒來現",
    "T51n2083_002:0822a15": "事(新錄)",
    "T51n2083_002:0822a16": "并州義興寺僧智韜。調露元年忽於夜中。見",
    "T51n2083_002:0822a17": "房內猛火騰炎舉頭數丈。牛頭獄卒森列前",
    "T51n2083_002:0822a18": "後。語韜云。汝自在用僧物。應入地獄。其人悲",
    "T51n2083_002:0822a19": "泣乞救。誓即陪酬。瀝血懇誠至曉獲免。數日",
    "T51n2083_002:0822a20": "昏悶。後乃說之。當即悛革。遂無他故。",
    "T51n2083_002:0822a21": "唐汾州界內寺伯達死作寺牛事(新錄)",
    "T51n2083_002:0822a22": "貞觀年中。汾州界內寺中有一僧。名伯達。性",
    "T51n2083_002:0822a23": "嗜酒。每日常醉。後充常庫直歲。常私以眾",
    "T51n2083_002:0822a24": "錢沽酒而飲。數年身死。其後寺眾市得一牛。",
    "T51n2083_002:0822a25": "甚多膂力。僧眾在門外。徙倚或坐或立。見家",
    "T51n2083_002:0822a26": "人驅群牛入寺。其新市得者。於群牛後數十",
    "T51n2083_002:0822a27": "步後來。一僧云。此行步鄧濁大似我輩舊時",
    "T51n2083_002:0822a28": "伯達。此牛聞其名。遂往迴顧向眾僧。僧等云。",
    "T51n2083_002:0822a29": "多是伯達。乃語云。汝若實是即向眾中。來牛",
    "T51n2083_002:0822b01": "應聲即來。因以頭叩地。而目中淚下。眾僧因",
    "T51n2083_002:0822b02": "撫其頭。對之泣淚。為其懺悔受戒。十九年太",
    "T51n2083_002:0822b03": "宗。伐遼東。令左丞宇文節。於諸州括牛擬供",
    "T51n2083_002:0822b04": "軍食。行至此寺索牛。此牛獨陸梁牴拒不出。",
    "T51n2083_002:0822b05": "僧眾具向宇文節使論之。宇文節令僧眾等",
    "T51n2083_002:0822b06": "告牛使不取爾。因語牛曰。使人但欲見汝。不",
    "T51n2083_002:0822b07": "將汝去。牛應聲即出。使人令跪即跪。宇文節",
    "T51n2083_002:0822b08": "大驚愕而去。",
    "T51n2083_002:0822b09": "唐益州空慧寺僧覺用寺錢鑿額苦死",
    "T51n2083_002:0822b10": "事(新錄)",
    "T51n2083_002:0822b11": "僧覺未詳其氏姓。早歲出家住空慧寺。寺中",
    "T51n2083_002:0822b12": "生途豐渥福物盈贍。覺志好闚窬。極多侵盜。",
    "T51n2083_002:0822b13": "至年次當知事。擅用眾錢。曾無愧悔。後忽脫",
    "T51n2083_002:0822b14": "衣。赤體手如反縛。號叫大呼。悲泣流淚。于時",
    "T51n2083_002:0822b15": "寺僧僧泰等怪往問之。覺曰。我今現身生入",
    "T51n2083_002:0822b16": "地獄。有人於空中執鑿。鑿吾額上腦後及以",
    "T51n2083_002:0822b17": "背上。皆作大孔。空中有錢。或編或貫。或千或",
    "T51n2083_002:0822b18": "百。從口中入背上孔中出。背上孔中入口中",
    "T51n2083_002:0822b19": "而出。或從額入腦出。腦入額出。錢迴之時。痛",
    "T51n2083_002:0822b20": "不可言。欲有懺悔求謝。輒即迷悶。宛轉數日。",
    "T51n2083_002:0822b21": "於是命終。",
    "T51n2083_002:0822b22": "唐西京勝光寺孝贄取果噉親得報事",
    "T51n2083_002:0822b23": "(新錄)",
    "T51n2083_002:0822b24": "孝贄俗姓竇。華國公誕之子也。弱而篤志經",
    "T51n2083_002:0822b25": "戒。馳心釋教。貞觀二十三年出家。住勝光寺。",
    "T51n2083_002:0822b26": "寺既密邇壥閈。兄弟親姻往來頗劇。贄數以",
    "T51n2083_002:0822b27": "寺果噉之。無幾得嘔血之疾。發便僅死。氣息",
    "T51n2083_002:0822b28": "綿綿哀叫酸楚。見者莫不股慄。少間蘇而血",
    "T51n2083_002:0822b29": "止。自說云。輒欲吐血前。覩赤衣使者。將贄往",
    "T51n2083_002:0822c01": "黑林中。扇大風吹贄肢節。使令分散。俄頃復",
    "T51n2083_002:0822c02": "引贄。向一明處。臺觀閑敞上有人。儀容可畏。",
    "T51n2083_002:0822c03": "厲聲謂贄曰。何乃以寺家果飼親等耶。言已",
    "T51n2083_002:0822c04": "而失。如此經月以為常候。顯慶五秊六月二",
    "T51n2083_002:0822c05": "十四卒於寺。春秋二十一。",
    "T51n2083_002:0822c06": "釋門自鏡錄卷下"
}