{
    "X56n0949_035:0916a21": "閑居編第三十五",
    "X56n0949_035:0916a23": "宋孤山沙門 智圓 著",
    "X56n0949_035:0916a24": "四諦具惑釋義頌",
    "X56n0949_035:0916b01": "[0916b01] 俱舍云",
    "X56n0949_035:0916b02": "[0916b02] 苦下具一切集滅除三見道除於二見上界不行恚。",
    "X56n0949_035:0916b03": "[0916b03] 釋曰。",
    "X56n0949_035:0916b04": " 苦諦十使皆具足  身見唯緣苦境生",
    "X56n0949_035:0916b05": " 集諦癡業有漏因  滅體無為無漏果",
    "X56n0949_035:0916b06": " 皆非身見所緣境  邊見并及戒禁取",
    "X56n0949_035:0916b07": " 此二隨身亦不生  是故集滅除三見",
    "X56n0949_035:0916b08": " 道諦本為無漏因  是故身見亦不起",
    "X56n0949_035:0916b09": " 邪見既撥無聖道  戒禁還須邪見生",
    "X56n0949_035:0916b10": " 執取非道為真道  是故則有戒禁取",
    "X56n0949_035:0916b11": " 四諦具惑有親&#x758E;  苦下&#x758E;三親有七",
    "X56n0949_035:0916b12": " 執我我所為身見  邊見後身計斷常",
    "X56n0949_035:0916b13": " 邪見撥無因果法  見取執劣以為勝",
    "X56n0949_035:0916b14": " 禁取於非因計因  疑則猶豫而不決",
    "X56n0949_035:0916b15": " 無明迷暗不了故  此等皆依苦境起",
    "X56n0949_035:0916b16": " 是故七惑&#x53F7;親迷  貪瞋與慢三種惑",
    "X56n0949_035:0916b17": " 不從苦諦境上起  但緣前七背上生",
    "X56n0949_035:0916b18": " 是故三得&#x758E;迷&#x53F7;  集七四親三種&#x758E;",
    "X56n0949_035:0916b19": " 邪見撥無疑猶豫  見取執劣癡迷暗",
    "X56n0949_035:0916b20": " 三&#x758E;名目亦如前  貪等只依四法起",
    "X56n0949_035:0916b21": " 滅則三親四是&#x758E;  &#x758E;則前三添見取",
    "X56n0949_035:0916b22": " 苦諦是劣執為勝  是故見取得為親",
    "X56n0949_035:0916b23": " 今滅諦是勝妙法  不可更言劣為勝",
    "X56n0949_035:0916b24": " 但從邪見背上起  執劣為勝名見取",
    "X56n0949_035:0916c01": " 是故滅諦&#x758E;有四  親&#x758E;行相悉如前",
    "X56n0949_035:0916c02": " 道八三親五種&#x758E;  親則疑癡與邪見",
    "X56n0949_035:0916c03": " &#x758E;法望前加禁取  苦諦戒禁則為因",
    "X56n0949_035:0916c04": " 有漏果非無漏道  妄執為因為果故",
    "X56n0949_035:0916c05": " 則有戒禁親緣起  道諦真因真道故",
    "X56n0949_035:0916c06": " 不可親緣非因道  但緣邪見起非道",
    "X56n0949_035:0916c07": " 故以戒取屬&#x758E;法  道滅俱是無漏法",
    "X56n0949_035:0916c08": " 非是執劣以為勝  見取同前亦屬&#x758E;",
    "X56n0949_035:0916c09": " 但從邪見起其執  總依俱舍釋如上",
    "X56n0949_035:0916c10": "依婆沙釋第十六心屬修道義 頌曰",
    "X56n0949_035:0916c11": " 忍智十六心  三五屬見道  後一修道攝",
    "X56n0949_035:0916c12": " 前見未曾見(謂前十五心從無始來未得法眼未曾見故名見道)",
    "X56n0949_035:0916c13": " 後見已曾見(第十五心道類忍時已見道諦境故故十六心是重見諦)",
    "X56n0949_035:0916c14": " 故前見後修  比智方見理  一緣一諦理",
    "X56n0949_035:0916c15": " 智得稱重見  中間法比忍  雖後亦重見",
    "X56n0949_035:0916c16": " 見未究竟故  是故但屬見",
    "X56n0949_035:0916c17": "淨名經釋見見章",
    "X56n0949_035:0916c18": "[0916c18] 荊溪淨名記至聲益初頻云見見者今釋之為三一",
    "X56n0949_035:0916c19": "正解二引證三科簡初文者謂昔斷有為保證小果",
    "X56n0949_035:0916c20": "見有小乘今被大訶起心欣慕復見有大故云見見",
    "X56n0949_035:0916c21": "若至法華開小即大兩執都忘故無見見二乘既爾",
    "X56n0949_035:0916c22": "三教鈍根菩薩亦然二引證者荊溪指釋甚明與人",
    "X56n0949_035:0916c23": "或未見故記云執小即是小乘見有果人生釋上一",
    "X56n0949_035:0916c24": "見字也又云慕仰大乘者知有大乘起見敬服此釋",
    "X56n0949_035:0917a01": "下一見字也此二見二乘見見也又云雖有三教正",
    "X56n0949_035:0917a02": "意以圓訶諸菩薩不任大旨見見同小此言菩薩見",
    "X56n0949_035:0917a03": "見也謂昔起偏見以不達即偏是圓故又云至法華",
    "X56n0949_035:0917a04": "會方乃見咸歸此言開會同一佛乘無復見見也三",
    "X56n0949_035:0917a05": "料簡者問荊溪何故於此忽立見見之名答此中疏",
    "X56n0949_035:0917a06": "文以顯義耳前經未明彈訶疏文未明緣集豈得論",
    "X56n0949_035:0917a07": "手問經疏無此名相荊溪何故以強立答大論云四",
    "X56n0949_035:0917a08": "依問見見屬何惑乎答根本無明也。",
    "X56n0949_035:0917a09": "注天台涅槃疏主頂法師讚",
    "X56n0949_035:0917a10": "[0917a10] 三月能語(法師諱灌頂字法雲常州義興人也世祖避地東歐因而不反今為臨海之章安焉",
    "X56n0949_035:0917a11": "父夭早亡母親鞠養生甫三月核而欲名思審物類未知所目母夜稱佛法僧名師仍口效音句清辯時共驚",
    "X56n0949_035:0917a12": "異因告攝靜寺慧拯法師聞而歎曰此子非凡即以非凡為名)早歲出家(及年七歲還為拯公",
    "X56n0949_035:0917a13": "弟子才業日新玄儒並騖清詞麗藻馳譽當時年登二十進具奉儀德瓶油&#x9262;彌所留思洎拯師厭世沐道天",
    "X56n0949_035:0917a14": "台承褶定綱網有闕緒陳至德元年從智者禪主出居光宅研覈觀門頻承印可)。",
    "X56n0949_035:0917a15": "[0917a15] 杖麾裂石(&#x751E;於佛隴講暇&#x64D5;引學徒累石為塔別須二石用搆塔戶弟子光英初以車運一石",
    "X56n0949_035:0917a16": "咸疑厚大更欲旁求復勞人力師舉杖聊揮前所運石颯然驚裂遂為兩段厚薄等均用施塔戶宛如舊契)。",
    "X56n0949_035:0917a17": "[0917a17] 言涌白沙(樂安南嶺地曰安洲碧樹清溪流泉伏溺人徑不通師留連愛翫顧而誓曰若使斯",
    "X56n0949_035:0917a18": "地夷坦當來此講經曾未浹旬白砂&#x5FA7;涌平如玉鑑師不違前願乃講法華光明二部用酬靈意)。",
    "X56n0949_035:0917a19": "[0917a19] 香流愈病(師化流囂俗神用無方村人於法龍去山三十里染患將絕眾治不愈其子奔馳入",
    "X56n0949_035:0917a20": "山祈救師為轉法華經焚旃檀香疾者雖遠乃聞檀香入鼻即時痊愈)鐘擊摧邪(&#x751E;於章安",
    "X56n0949_035:0917a21": "攝靜寺講涅槃經值海賊鈔掠道俗奔委師撞鐘就講顏無懾懼賊徒麾幡詣寺忽見兵旗耀日持弓執戟人",
    "X56n0949_035:0917a22": "皆丈餘雄悍奮發&#x7FA3;賊驚散)。",
    "X56n0949_035:0917a23": "[0917a23] 智晞所觀(有同學智晞智者親度以唐貞觀元年卒臨終云吾生兜率矣見先師智者寶座行",
    "X56n0949_035:0917a24": "列皆悉有人唯一座獨空云&#x5374;後六年灌頂法師升此說法)推驗無差(師以貞觀六年八月",
    "X56n0949_035:0917b01": "七日終于國清寺春秋七十有二初示輕疾無論藥療而室有異香臨終命弟子曰彌勒經說佛入城日香煙",
    "X56n0949_035:0917b02": "若雲汝多燒香吾將去矣色貌歡愉奄然而逝舉體柔&#x8F2D;頂煖經日焚香驗意即慈氏降靈計歲論期審既言",
    "X56n0949_035:0917b03": "不謬矣)。",
    "X56n0949_035:0917b04": "自恣文",
    "X56n0949_035:0917b05": "[0917b05] 某謹言式觀我法眇覿真風大師成道十有二年教",
    "X56n0949_035:0917b06": "略人真毗尼未作逮乎須提那子之犯也旋制初篇",
    "X56n0949_035:0917b07": "次立餘聚隨犯隨制肅然憲章初篇既在於擯科餘",
    "X56n0949_035:0917b08": "聚乃開於懺法懺法著矣釋子行焉但以人心多迷",
    "X56n0949_035:0917b09": "罕能自訟故必假他人之糾舉方隨篇聚以懺揚俾",
    "X56n0949_035:0917b10": "破器以重完若垢衣而載淨懺罪之法其利博哉是",
    "X56n0949_035:0917b11": "以安居告圓自恣斯作且夫西域則分於三際中華",
    "X56n0949_035:0917b12": "則開於四時彼既以熱際護生此則以夏中禁足抑",
    "X56n0949_035:0917b13": "又此以合朔為月旦彼以既望為月初乃護夏九旬",
    "X56n0949_035:0917b14": "以哉生魄為其終也恭惟某院幽奇勝&#x69E9;蕭灑精藍",
    "X56n0949_035:0917b15": "無非博識之名人盡有清高之景行豈慮明珠之有",
    "X56n0949_035:0917b16": "類何疑美玉以多瑕蓋以稟佛&#x52C5;以無違行僧門之",
    "X56n0949_035:0917b17": "盛事者也所言自恣者自謂自宣己罪恣謂恣僧舉",
    "X56n0949_035:0917b18": "過內彰無私隱外顯有瑕玼身口託於他人故稱自",
    "X56n0949_035:0917b19": "恣所以制在夏末以夏初&#x524F;集若互相舉過則廢道",
    "X56n0949_035:0917b20": "妨業夏末將行各陳發露則蕩過除疑今以坐夏既",
    "X56n0949_035:0917b21": "圓遊方無阻於是開月殿集緇徒循本部之文行自",
    "X56n0949_035:0917b22": "恣之法如某者臘卑德薄學淺才荒叨受品提謬當",
    "X56n0949_035:0917b23": "宣秉而況英賢畢集耆德俱臻祇對乖&#x758E;無任悚慄",
    "X56n0949_035:0917b24": "之至。",
    "X56n0949_035:0917c01": "南山大師忌",
    "X56n0949_035:0917c02": "[0917c02] 右伏以祖有功而宗有德則百世不除能捍患而能",
    "X56n0949_035:0917c03": "禦災則四時宜祀矧以儒教乃不刊之典在吾宗為",
    "X56n0949_035:0917c04": "可則之規爰自像教東傳毗尼西出雖五部之星分",
    "X56n0949_035:0917c05": "岳峙競化竺乾而四分之鶚立鷹揚獨行震旦莫不",
    "X56n0949_035:0917c06": "祖乎法密宗我南山況當不樂之辰合展惟馨之薦",
    "X56n0949_035:0917c07": "恭惟南山律主育靈隋世闡化唐朝撰事鈔則法施",
    "X56n0949_035:0917c08": "於人荷佛寄則名揚於世垂範以作則功德以昭明",
    "X56n0949_035:0917c09": "止惡防非頞捍禦而顯著其道甚大無德而稱某幸",
    "X56n0949_035:0917c10": "賴夙因獲傳遺訓戒珠有類固非赤水以求來律海",
    "X56n0949_035:0917c11": "無涯且乏浮囊而渡去粗陳供養式表歸依伏乞以",
    "X56n0949_035:0917c12": "慈修身享我克誠之薦無剎不現鑒斯明信之心所",
    "X56n0949_035:0917c13": "願聖歷縣長黎元緌帨戒律而燈分來裔照耀不窮",
    "X56n0949_035:0917c14": "講談而雨散諸方霑潤無極高步涅槃之境同遊解",
    "X56n0949_035:0917c15": "脫之門某不任拜首稽首歸依殞越之至。",
    "X56n0949_035:0917c16": "智者大師忌",
    "X56n0949_035:0917c17": "[0917c17] 右伏以達本還源實無今而無古傳心授道必有祖",
    "X56n0949_035:0917c18": "而有宗既名揚於八紘則道濟於千古恭惟天台教",
    "X56n0949_035:0917c19": "主智者大師位居五品德振初依八彩重瞳現唐虞",
    "X56n0949_035:0917c20": "之聖相四教三觀紐解行之宏綱廣龍樹之華宗闡",
    "X56n0949_035:0917c21": "鷲&#x5CEF;之妙唱大賢山而&#x5374;沒既瑞應於前朝石城寺",
    "X56n0949_035:0917c22": "而告終忌辰當於斯日某等心霑法水身偃慈風未",
    "X56n0949_035:0917c23": "窮三點之圓伊空受百金之遣寄由是聊陳蘋藻式",
    "X56n0949_035:0917c24": "表歸依庶彰明信之心敢謂惟馨之薦伏乞智者大",
    "X56n0949_035:0918a01": "師照而常寂不動真源感而遂通潛施妙應俾某等",
    "X56n0949_035:0918a02": "祕密藏內期安住以非遙名字即中冀流通而無盡",
    "X56n0949_035:0918a03": "五蓋除而五眼開發三障滅而三觀圓明然後剎土",
    "X56n0949_035:0918a04": "無邊含靈無極同歸妙覺咸悟本源某等不任歸命",
    "X56n0949_035:0918a05": "之至。"
}