{
    "T48n2003_008:0200a14": "佛果圜悟禪師碧巖錄卷第八",
    "T48n2003_008:0200a16": "[0200a16] 【七一】舉。百丈復問五&#x5CEF;。併&#x5374;咽喉唇吻。作麼",
    "T48n2003_008:0200a17": "生道(阿呵呵。箭過新羅國)&#x5CEF;云和尚也須併&#x5374;(攙旗奪鼓。一句截流。",
    "T48n2003_008:0200a18": "萬機寢削)丈云。無人處斫額望汝(土曠人稀相逢者少此一則與七卷末",
    "T48n2003_008:0200a19": "公案同看)。",
    "T48n2003_008:0200a20": "[0200a20] 溈山把定封疆。五&#x5CEF;截斷眾流。這些子。要是",
    "T48n2003_008:0200a21": "箇漢當面提掇。如馬前相撲。不容擬議。直",
    "T48n2003_008:0200a22": "下便用緊迅危峭。不似溈山盤&#x7934;滔滔地。如",
    "T48n2003_008:0200a23": "今禪和子。只向架下行。不能出他一頭地。所",
    "T48n2003_008:0200a24": "以道。欲得親切。莫將問來問。五&#x5CEF;答處。當頭",
    "T48n2003_008:0200a25": "坐斷。不妨快俊。百丈云。無人處斫額望汝。且",
    "T48n2003_008:0200a26": "道是肯他。是不肯他。是殺是活。見他阿轆轆",
    "T48n2003_008:0200a27": "地。只與他一點。雪竇頌云。",
    "T48n2003_008:0200a28": "和尚也併&#x5374;(已在言前了。截斷眾流) 龍蛇陣上看謀略",
    "T48n2003_008:0200a29": "(須是金牙始解七事隨身。慣戰作家)  令人長憶李將軍(妙手無多子。匹馬",
    "T48n2003_008:0200b01": "單鎗。千里萬里。千人萬人)  萬里天邊飛一鶚(大眾見麼。且道落在什麼處。中",
    "T48n2003_008:0200b02": "也。打云。飛過去也)",
    "T48n2003_008:0200b03": "[0200b03] 和尚也併&#x5374;。雪竇於一句中。拶一拶云。龍蛇",
    "T48n2003_008:0200b04": "陣上看謀略。如排兩陣突出突入。七縱八橫。",
    "T48n2003_008:0200b05": "有&#x9B2A;將底手&#x811A;。有大謀略底人。匹馬單鎗。向",
    "T48n2003_008:0200b06": "龍蛇陣上。出沒自在。爾作麼生圍繞得他。若",
    "T48n2003_008:0200b07": "不是這箇人。爭知有如此謀略。雪竇此三頌。",
    "T48n2003_008:0200b08": "皆就裏頭。狀出底語如此。大似李廣神箭。萬",
    "T48n2003_008:0200b09": "里天邊飛一鶚。一箭落一雕定也。更不放過。",
    "T48n2003_008:0200b10": "雪竇頌百丈問處如一鶚。五&#x5CEF;答處如一箭",
    "T48n2003_008:0200b11": "相似。山僧只管讚歎五&#x5CEF;。不覺渾身入泥水",
    "T48n2003_008:0200b12": "了也。",
    "T48n2003_008:0200b13": "[0200b13] 【七二】舉。百丈又問雲巖。併&#x5374;咽喉唇吻。作麼",
    "T48n2003_008:0200b14": "生道(蝦蟆窟裏出來。道什麼)巖云。和尚有也未(粘皮著骨。&#x62D5;泥帶水。",
    "T48n2003_008:0200b15": "前不搆村後不迭店)丈云。喪我兒孫(灼然有此答得半前落後)。",
    "T48n2003_008:0200b16": "[0200b16] 雲巖在百丈。二十年作侍者。後同道吾至藥",
    "T48n2003_008:0200b17": "山。山問云。子在百丈會下。為箇什麼事。巖",
    "T48n2003_008:0200b18": "云。透脫生死。山云。還透脫也未。巖云。渠無",
    "T48n2003_008:0200b19": "生死。山云。二十年在百丈。習氣也未除。巖辭",
    "T48n2003_008:0200b20": "去見南泉。後復歸藥山。方契悟。看他古人。二",
    "T48n2003_008:0200b21": "十年參究。猶自半青半黃。粘皮著骨。不能&#x9834;",
    "T48n2003_008:0200b22": "脫。是則也是。只是前不搆村。後不迭店。不見",
    "T48n2003_008:0200b23": "道。語不離窠臼。焉能出蓋纏。白雲橫谷口。迷",
    "T48n2003_008:0200b24": "&#x5374;幾人源。洞下謂之觸破。故云。躍開仙仗",
    "T48n2003_008:0200b25": "鳳凰樓。時人嫌觸當今號。所以道。荊棘林須",
    "T48n2003_008:0200b26": "是透過始得。若不透過。終始涉廉纖。斬不斷。",
    "T48n2003_008:0200b27": "適來道。前不搆村。後不迭店。雲巖只管去。點",
    "T48n2003_008:0200b28": "檢他人底。百丈見他如此。一時把來打殺了",
    "T48n2003_008:0200b29": "也。雪竇頌云。",
    "T48n2003_008:0200c01": "和尚有也未(公案現成。隨波逐浪。和泥合水) 金毛獅子不踞",
    "T48n2003_008:0200c02": "地(灼然。有什麼用處。可惜許)  兩兩三三舊路行(併&#x5374;咽喉唇吻。作麼生",
    "T48n2003_008:0200c03": "道。轉身吐氣。&#x811A;跟下蹉過了也)  大雄山下空彈指(一死更不再活。可悲可",
    "T48n2003_008:0200c04": "痛。蒼天中更添怨苦)",
    "T48n2003_008:0200c05": "[0200c05] 和尚有也未。雪竇據&#x6B35;結案。是則是。只是金",
    "T48n2003_008:0200c06": "毛獅子。爭柰不踞地。獅子捉物。藏牙伏爪。踞",
    "T48n2003_008:0200c07": "地返擲。物無大小。皆以全威。要全其功。雲巖",
    "T48n2003_008:0200c08": "云。和尚有也未。只是向舊路上行。所以雪竇",
    "T48n2003_008:0200c09": "云。百丈向大雄山下空彈指。",
    "T48n2003_008:0200c10": "[0200c10] 垂示云。夫說法者。無說無示。其聽法者。無聞",
    "T48n2003_008:0200c11": "無得。說既無說無示。爭如不說。聽既無聞無",
    "T48n2003_008:0200c12": "得。爭如不聽。而無說又無聽。&#x5374;較些子。只如",
    "T48n2003_008:0200c13": "今諸人。聽山僧在這裏說。作麼生免得此過。",
    "T48n2003_008:0200c14": "具透關眼者。試舉看。",
    "T48n2003_008:0200c15": "[0200c15] 【七三】舉。僧問馬大師。離四句絕百非。請師直",
    "T48n2003_008:0200c16": "指某甲西來意(什麼處得這話頭來。那裏得這消息)馬師云。我今",
    "T48n2003_008:0200c17": "日勞倦。不能為汝說。問取智藏去(退身三步蹉過也不知。",
    "T48n2003_008:0200c18": "藏身露影。不妨是這老漢推過。與別人)僧問智藏(也須與他一拶。蹉過也不知)藏",
    "T48n2003_008:0200c19": "云。何不問和尚(草裏焦尾大蟲出來也。道什麼。直得草繩自縛。去死十分)",
    "T48n2003_008:0200c20": "僧云。和尚教來問(愛人處分。前箭猶輕後箭深)藏云。我今日",
    "T48n2003_008:0200c21": "頭痛。不能為汝說。問取海兄去(不妨是八十四員善知識。",
    "T48n2003_008:0200c22": "一樣患這般病痛)僧問海兄(轉與別人。抱&#x8D1C;叫屈)海云。我到這裏",
    "T48n2003_008:0200c23": "&#x5374;不會(不用忉忉。從教千古萬古黑漫漫)僧舉似馬大師(這僧&#x5374;有些子",
    "T48n2003_008:0200c24": "眼睛)馬師云。藏頭白海頭黑(寰中天子&#x52C5;。塞外將軍令)。",
    "T48n2003_008:0200c25": "[0200c25] 這箇公案。山僧舊日。在成都參真覺。覺云。只",
    "T48n2003_008:0200c26": "消看馬祖第一句。自然一時理會得。且道這",
    "T48n2003_008:0200c27": "僧。是會來問。不會來問。此問不妨深遠。離四",
    "T48n2003_008:0201a01": "句者。有。無。非有。非無。非非有。非非無。離此",
    "T48n2003_008:0201a02": "四句。絕其百非。只管作道理。不識話頭。討頭",
    "T48n2003_008:0201a03": "腦不見。若是山僧。待馬祖道了。也便與展坐",
    "T48n2003_008:0201a04": "具。禮三拜。看他作麼生道。當時馬祖。若見這",
    "T48n2003_008:0201a05": "僧來。問離四句絕百非。請師直指某甲西來",
    "T48n2003_008:0201a06": "意。以拄杖劈脊便棒趕出。看他省不省。馬",
    "T48n2003_008:0201a07": "大師只管與他打葛藤。以至這漢。當面蹉過。",
    "T48n2003_008:0201a08": "更令去問智藏。殊不知馬大師來風深辨。這",
    "T48n2003_008:0201a09": "僧懞懂。走去問智藏。藏云。何不問和尚。僧",
    "T48n2003_008:0201a10": "云。和尚教來問。看他這些子。拶著便轉。更無",
    "T48n2003_008:0201a11": "閑暇處。智藏云。我今日頭痛。不能為汝說得。",
    "T48n2003_008:0201a12": "問取海兄去。這僧又去問海兄。海兄云。我到",
    "T48n2003_008:0201a13": "這裏&#x5374;不會。且道為什麼。一人道頭痛。一人",
    "T48n2003_008:0201a14": "云不會。畢竟作麼生。這僧&#x5374;回來。舉似馬大",
    "T48n2003_008:0201a15": "師。師云。藏頭白海頭黑。若以解路卜度。&#x5374;謂",
    "T48n2003_008:0201a16": "之相瞞。有者道。只是相推過。有者道。三箇總",
    "T48n2003_008:0201a17": "識他問頭。所以不答。總是拍盲地。一時將",
    "T48n2003_008:0201a18": "古人醍醐上味。著毒藥在裏許。所以馬祖道。",
    "T48n2003_008:0201a19": "待汝一口吸盡西江水。即向汝道。與此公案",
    "T48n2003_008:0201a20": "一般。若會得藏頭白海頭黑。便會西江水話。",
    "T48n2003_008:0201a21": "這僧將一檐懞懂。換得箇不安樂。更勞他三",
    "T48n2003_008:0201a22": "人尊宿。入泥入水。畢竟這僧不瞥地。雖然一",
    "T48n2003_008:0201a23": "恁麼。這三箇宗師。&#x5374;被箇擔板漢勘破。如",
    "T48n2003_008:0201a24": "今人只管去語言上。作活計云。白是明頭合。",
    "T48n2003_008:0201a25": "黑是暗頭合。只管鑽研計較。殊不知。古人一",
    "T48n2003_008:0201a26": "句截斷意根。須是向正脈裏。自看始得穩當。",
    "T48n2003_008:0201a27": "所以道。末後一句。始到牢關。把斷要津。不通",
    "T48n2003_008:0201a28": "凡聖。若論此事。如當門按一口劍相似。擬議",
    "T48n2003_008:0201a29": "則喪身失命。又道。譬如擲劍揮空。莫論及之",
    "T48n2003_008:0201b01": "不及。但向八面玲瓏處會取。不見古人道。這",
    "T48n2003_008:0201b02": "漆桶。或云。野狐精。或云。瞎漢。且道與一棒",
    "T48n2003_008:0201b03": "一喝。是同是別。若知千差萬別。只是一般。自",
    "T48n2003_008:0201b04": "然八面受敵。要會藏頭白海頭黑麼。五祖先",
    "T48n2003_008:0201b05": "師道。封后先生。雪竇頌云。",
    "T48n2003_008:0201b06": "藏頭白海頭黑(半合半開。一手&#x64E1;一手搦。金聲玉振) 明眼衲僧會",
    "T48n2003_008:0201b07": "不得(更行&#x811A;三十年。終是被人穿&#x5374;爾鼻孔。山僧故是口似匾檐)  馬駒踏殺天",
    "T48n2003_008:0201b08": "下人(叢林中也須是這老漢始得。放出這老漢)  臨濟未是白拈賊(癩兒",
    "T48n2003_008:0201b09": "牽伴。直饒好手。也被人捉了也)  離四句絕百非(道什麼。也須是自點檢看。",
    "T48n2003_008:0201b10": "阿爺似阿爹)  天上人間唯我知(用我作什麼。奪&#x5374;拄杖子。或若無人無我無得",
    "T48n2003_008:0201b11": "無失。將什麼知)",
    "T48n2003_008:0201b12": "[0201b12] 藏頭白海頭黑。且道意作麼生。這些子。天下",
    "T48n2003_008:0201b13": "衲僧跳不出。看他雪竇。後面合殺得好。道直",
    "T48n2003_008:0201b14": "饒是明眼衲僧。也會不得。這箇些子消息。謂",
    "T48n2003_008:0201b15": "之神仙祕訣父子不傳。釋迦老子。說一代時",
    "T48n2003_008:0201b16": "教。末後單傳心印。喚作金剛王寶劍。喚作正",
    "T48n2003_008:0201b17": "位。恁麼葛藤。早是事不獲己。古人略露些子",
    "T48n2003_008:0201b18": "鋒鋩。若是透得底人。便乃七穿八穴。得大自",
    "T48n2003_008:0201b19": "在。若透不得。從前無悟入處。轉說轉遠也。馬",
    "T48n2003_008:0201b20": "駒踏殺天下人。西天般若多羅。讖達磨云。震",
    "T48n2003_008:0201b21": "旦雖闊無別路。要假兒孫&#x811A;下行。金雞解銜",
    "T48n2003_008:0201b22": "一粒粟。供養十方羅漢僧。又六祖謂讓和尚",
    "T48n2003_008:0201b23": "曰。向後佛法。從汝邊去。已後出一馬駒。踏",
    "T48n2003_008:0201b24": "殺天下人。厥後江西法嗣。布於天下。時號馬",
    "T48n2003_008:0201b25": "祖焉。達磨六祖。皆先讖馬祖。看他作略。果然",
    "T48n2003_008:0201b26": "別。只道藏頭白海頭黑。便見踏殺天下人處。",
    "T48n2003_008:0201b27": "只這一句黑白語千人萬人咬不破。臨濟未",
    "T48n2003_008:0201b28": "是白拈賊。臨濟一日示眾云。赤肉團上有一",
    "T48n2003_008:0201c01": "無位真人。常向汝等諸人面門出入。未證據",
    "T48n2003_008:0201c02": "者看看。時有僧出問。如何是無位真人。臨濟",
    "T48n2003_008:0201c03": "下禪床搊住云。道道。僧無語。濟托開云。無位",
    "T48n2003_008:0201c04": "真人。是什麼乾屎橛。雪&#x5CEF;後聞云。臨濟大似",
    "T48n2003_008:0201c05": "白拈賊。雪竇要與他臨濟相見。觀馬祖機鋒。",
    "T48n2003_008:0201c06": "尤過於臨濟。此正是白拈賊。臨濟未是白拈。",
    "T48n2003_008:0201c07": "賊也。雪竇一時穿&#x5374;了也。&#x5374;頌這僧道。離四",
    "T48n2003_008:0201c08": "句絕百非。天上人間唯我知。且莫向鬼窟裏",
    "T48n2003_008:0201c09": "作活計。古人云。問在答處。答在問處。早是奇",
    "T48n2003_008:0201c10": "特。爾作麼生。離得四句。絕得百非。雪竇道。",
    "T48n2003_008:0201c11": "此事唯我能知。直饒三世諸佛。也&#x89B0;不見。既",
    "T48n2003_008:0201c12": "是獨自箇知。諸人更上來求箇什麼。大溈真",
    "T48n2003_008:0201c13": "如拈云。這僧恁麼問。馬祖恁麼答。離四句絕",
    "T48n2003_008:0201c14": "百非。智藏海兄都不知。要會麼。不見道。馬駒",
    "T48n2003_008:0201c15": "踏殺天下人搊(初尤切拘也)。",
    "T48n2003_008:0201c16": "[0201c16] 垂示云。鏌&#x9381;橫按。鋒前剪斷葛藤窠。明鏡高",
    "T48n2003_008:0201c17": "懸。句中引出毘盧印。田地穩密處。著衣喫飯。",
    "T48n2003_008:0201c18": "神通遊戲處。如何湊泊。還委悉麼。看取下文。",
    "T48n2003_008:0201c19": "[0201c19] 【七四】舉。金牛和尚每至齋時。自將飯桶。於僧",
    "T48n2003_008:0201c20": "堂前作舞。呵呵大笑云。菩薩子喫飯來(竿頭絲線",
    "T48n2003_008:0201c21": "從君弄。不犯清波意自殊。醍醐毒藥一時行。是則是七珍八寶一時羅列。爭奈相逢者少)雪",
    "T48n2003_008:0201c22": "竇云。雖然如此。金牛不是好心(是賊識賊。是精識精。",
    "T48n2003_008:0201c23": "來說是非者。便是是非人)僧問長慶。古人道。菩薩子喫飯",
    "T48n2003_008:0201c24": "來。意旨如何(不妨疑著。元來不知落處。長慶道什麼)慶云。大似",
    "T48n2003_008:0201c25": "因齋慶讚(相席打令。據&#x6B35;結案)。",
    "T48n2003_008:0201c26": "[0201c26] 金牛乃馬祖下尊宿。每至齋時。自將飯桶。於",
    "T48n2003_008:0201c27": "僧堂前作舞。呵呵大笑云。菩薩子喫飯來。如",
    "T48n2003_008:0201c28": "此者二十年。且道他意在什麼處。若只喚作",
    "T48n2003_008:0202a01": "喫飯。尋常敲魚擊鼓。亦自告報矣。又何須更",
    "T48n2003_008:0202a02": "自將飯桶來。作許多伎倆。莫是他顛麼。莫是",
    "T48n2003_008:0202a03": "提唱建立麼。若是提唱此事。何不去寶華王",
    "T48n2003_008:0202a04": "座上。敲床&#x7AEA;拂。須要如此作什麼。今人殊不",
    "T48n2003_008:0202a05": "知。古人意在言外。何不且看祖師當時初來",
    "T48n2003_008:0202a06": "底題目道什麼。分明說道。教外別傳。單傳心",
    "T48n2003_008:0202a07": "印。古人方便。也只教爾直截承當去。後來",
    "T48n2003_008:0202a08": "人妄自卜度。便道那裏有許多事。寒則向火。",
    "T48n2003_008:0202a09": "熱則乘涼。飢則喫飯。困則打眠。若恁麼以常",
    "T48n2003_008:0202a10": "情。義解詮註。達磨一宗。掃土而盡。不知古",
    "T48n2003_008:0202a11": "人。向二六時中。念念不捨。要明此事。雪竇",
    "T48n2003_008:0202a12": "云。雖然如此。金牛不是好心。只這一句。多少",
    "T48n2003_008:0202a13": "人錯會。所謂醍醐上味。為世所珍。遇斯等人。",
    "T48n2003_008:0202a14": "翻成毒藥。金牛既是落草為人。雪竇為什麼",
    "T48n2003_008:0202a15": "道。不是好心。因什麼&#x5374;恁麼道。衲僧家須是",
    "T48n2003_008:0202a16": "有生機始得。今人不到古人田地。只管道見",
    "T48n2003_008:0202a17": "什麼心。有什麼佛。若作這見解。壞&#x5374;金牛老",
    "T48n2003_008:0202a18": "作家了也。須是子細看始得。若只今日明日。",
    "T48n2003_008:0202a19": "口快些子。無有了期。後來長慶上堂。僧問。古",
    "T48n2003_008:0202a20": "人道。菩薩子喫飯來。意旨如何。慶云。大似因",
    "T48n2003_008:0202a21": "齋慶讚。尊宿家忒殺慈悲。漏逗不少。是則是。",
    "T48n2003_008:0202a22": "因齋慶讚。爾且道。慶讚箇什麼。看他雪竇頌",
    "T48n2003_008:0202a23": "云。",
    "T48n2003_008:0202a24": "白雲影裏笑呵呵(笑中有刀。熱發作什麼。天下衲僧不知落處) 兩手",
    "T48n2003_008:0202a25": "持來付與他(豈有恁麼事。莫謗金牛好。喚作飯桶得麼。若是本分衲僧。不喫這般茶",
    "T48n2003_008:0202a26": "飯)  若是金毛獅子子(須是他格外始得。許他具眼。只恐眼不正) 三千",
    "T48n2003_008:0202a27": "里外見&#x8AB5;訛(不直半文錢。一場漏逗。&#x8AB5;訛在什麼處。瞎漢)",
    "T48n2003_008:0202a28": "[0202a28] 白雲影裏笑呵呵。長慶道。因齋慶讚。雪竇道。",
    "T48n2003_008:0202a29": "兩手持來付與他。且道只是與他喫飯。為當",
    "T48n2003_008:0202b01": "別有奇特。若向箇裏知得端的。便是箇金毛",
    "T48n2003_008:0202b02": "獅子子。若是金毛獅子子。更不必金牛將飯",
    "T48n2003_008:0202b03": "桶來作舞大笑。直向三千里外。便知他敗缺",
    "T48n2003_008:0202b04": "處。古人道。鑒在機先。不消一&#x63D1;。所以衲僧",
    "T48n2003_008:0202b05": "家。尋常須是向格外用始得稱本分宗師。若",
    "T48n2003_008:0202b06": "只據語言。未免漏逗。",
    "T48n2003_008:0202b07": "[0202b07] 垂示云。靈鋒寶劍。常露現前。亦能殺人亦能",
    "T48n2003_008:0202b08": "活人。在彼在此。同得同失。若要提持。一任提",
    "T48n2003_008:0202b09": "持。若要平展。一任平展。且道不落賓主。不拘",
    "T48n2003_008:0202b10": "回互時如何。試舉看。",
    "T48n2003_008:0202b11": "[0202b11] 【七五】舉。僧從定州和尚會裏。來到烏臼。烏臼",
    "T48n2003_008:0202b12": "問。定州法道何似這裏(言中有響。要辨淺深。探竿影草。太殺瞞人)",
    "T48n2003_008:0202b13": "僧云。不別(死漢中有活底。一箇半箇。鐵橛子一般。踏著實地)臼云。若",
    "T48n2003_008:0202b14": "不別更轉彼中去。便打(灼然。正令當行)僧云。棒頭",
    "T48n2003_008:0202b15": "有眼。不得草草打人(也是這作家始得。&#x5374;是獅子兒)臼云。",
    "T48n2003_008:0202b16": "今日打著一箇也。又打三下(說什麼一箇。千箇萬箇)僧",
    "T48n2003_008:0202b17": "便出去(元來是屋裏人。只得受屈。只是見機而作)臼云。屈棒元來",
    "T48n2003_008:0202b18": "有人喫在(啞子喫苦瓜。放去又收來點。得回來堪作何用)僧轉身云。爭",
    "T48n2003_008:0202b19": "奈杓柄。在和尚手裏(依前三百六十日。&#x5374;是箇伶俐衲僧)臼云。",
    "T48n2003_008:0202b20": "汝若要山僧回與汝(知他阿誰是君。阿誰是臣。敢向虎口橫身。忒殺不識好",
    "T48n2003_008:0202b21": "惡)僧近前奪臼手中棒。打臼三下(也是一箇作家禪客",
    "T48n2003_008:0202b22": "始得。賓主互換縱奪臨時)臼云。屈棒屈棒(點。這老漢。著什麼死急)僧",
    "T48n2003_008:0202b23": "云。有人喫在(呵呵。是幾箇杓柄&#x5374;在這僧手裏)臼云。草草打著",
    "T48n2003_008:0202b24": "箇漢(不落丙邊。知他是阿誰)僧便禮拜(臨危不變。方是丈夫兒)臼云。和",
    "T48n2003_008:0202b25": "尚&#x5374;恁麼去也(點)僧大笑而出(作家禪客天然有在。猛虎須",
    "T48n2003_008:0202b26": "得清風隨。方知盡始盡終。天下人摸素不著)臼云。消得恁麼。消得",
    "T48n2003_008:0202b27": "恁麼(可惜放過。何不劈脊便棒。將謂走到什麼處去)。",
    "T48n2003_008:0202c01": "[0202c01] 僧從定州和尚會裏來到烏臼。臼亦是作家。",
    "T48n2003_008:0202c02": "諸人若向這裏。識得此二人一出一入。千箇",
    "T48n2003_008:0202c03": "萬箇只是一箇。作主也恁麼。作賓也恁麼。二",
    "T48n2003_008:0202c04": "人畢竟合成一家。一期勘辨。賓主問答。始",
    "T48n2003_008:0202c05": "終作家。看烏臼問這僧云。定州法道何似這",
    "T48n2003_008:0202c06": "裏。僧便云。不別。當時若不是烏臼。難奈這僧",
    "T48n2003_008:0202c07": "何。臼云。若不別。更轉彼中去。便打。爭奈這",
    "T48n2003_008:0202c08": "僧是作家漢。便云。棒頭有眼不得草草打人。",
    "T48n2003_008:0202c09": "臼一向行令云。今日打著一箇也。又打三下。",
    "T48n2003_008:0202c10": "其僧便出去。看他兩箇轉轆轆地。俱是作家。",
    "T48n2003_008:0202c11": "了這一事。須要分緇素別休咎。這僧雖出去。",
    "T48n2003_008:0202c12": "這公案。&#x5374;未了在。烏臼始終。要驗他實處看",
    "T48n2003_008:0202c13": "他如何。這僧&#x5374;似撐門拄戶。所以未見得他。",
    "T48n2003_008:0202c14": "烏臼&#x5374;云。屈棒元來有人喫在。這僧要轉身",
    "T48n2003_008:0202c15": "吐氣。&#x5374;不與他爭。輕輕轉云。爭奈杓柄在和",
    "T48n2003_008:0202c16": "尚手裏。烏臼是頂門具眼底宗師。敢向猛虎",
    "T48n2003_008:0202c17": "口裏橫身云。汝若要山僧回與汝。這漢是箇",
    "T48n2003_008:0202c18": "肘下有符底漢。所謂見義不為無勇也。更不",
    "T48n2003_008:0202c19": "擬議。近前奪烏臼手中棒。打臼三下。臼云。屈",
    "T48n2003_008:0202c20": "棒屈棒。爾且道意作麼生。頭上道。屈棒元來",
    "T48n2003_008:0202c21": "有人喫在。及乎到這僧打他。&#x5374;道屈棒屈棒。",
    "T48n2003_008:0202c22": "僧云。有人喫在。臼云。草草打著箇漢。頭上道",
    "T48n2003_008:0202c23": "草草打著一箇也。到末後自喫棒。為什麼亦",
    "T48n2003_008:0202c24": "道草草打著箇漢。當時若不是這僧卓朔地。",
    "T48n2003_008:0202c25": "也不奈他何。這僧便禮拜。這箇禮拜最毒。也",
    "T48n2003_008:0202c26": "不是好心。若不是烏臼。也識他不破。烏臼云。",
    "T48n2003_008:0202c27": "&#x5374;恁麼去也。其僧大笑而出。烏臼云。消得",
    "T48n2003_008:0202c28": "恁麼消得恁麼。看他作家相見。始終賓主分",
    "T48n2003_008:0202c29": "明。斷而能續。其實也只是互換之機。他到這",
    "T48n2003_008:0203a01": "裏。亦不道有箇互換處。自是他古人。絕情塵",
    "T48n2003_008:0203a02": "意想。彼此作家。亦不道有得有失。雖是一期",
    "T48n2003_008:0203a03": "間語言。兩個活鱍鱍地。都有血脈針線。若",
    "T48n2003_008:0203a04": "能於此見得。亦乃向十二時中。歷歷分明。其",
    "T48n2003_008:0203a05": "僧便出是雙放。已下是雙收。謂之互換也。雪",
    "T48n2003_008:0203a06": "竇正恁麼地。頌出。",
    "T48n2003_008:0203a07": "呼即易(天下人總疑著。臭肉引來蠅。天下衲僧總不知落處) 遣即難(不妨勦絕。海",
    "T48n2003_008:0203a08": "上明公秀)  互換機鋒子細看(一出一入。二俱作家。一條拄杖兩人扶。且道在阿",
    "T48n2003_008:0203a09": "誰邊)  劫石固來猶可壞(袖裏金鎚如何辨取。千聖不傳) 滄溟深處",
    "T48n2003_008:0203a10": "立須乾(向什麼處安排。棒頭有眼。獨許他親得)  烏臼老烏臼老(可惜",
    "T48n2003_008:0203a11": "許。這老漢不識好惡)  幾何般(也是箇無端漢。百千萬重) 與他杓柄太",
    "T48n2003_008:0203a12": "無端(已在言前。洎合打破蔡州。好與三十棒。且道過在什麼處)",
    "T48n2003_008:0203a13": "[0203a13] 呼即易遣即難。一等是落草。雪竇忒殺慈悲。",
    "T48n2003_008:0203a14": "尋常道。呼蛇易遣蛇難。如今將箇瓢子吹來。",
    "T48n2003_008:0203a15": "喚蛇即易。要遣時即難。一似將棒與他&#x5374;易。",
    "T48n2003_008:0203a16": "復奪他棒。遣去&#x5374;難。須是有本分手&#x811A;。方能",
    "T48n2003_008:0203a17": "遣得他去。烏臼是作家。有呼蛇底手&#x811A;。亦有",
    "T48n2003_008:0203a18": "遣蛇底手段。這僧也不是瞌睡底。烏臼問。定",
    "T48n2003_008:0203a19": "州法道何似這裏。便是呼他。烏臼便打。是遣",
    "T48n2003_008:0203a20": "他。僧云。棒頭有眼。不得草草打人。&#x5374;轉在這",
    "T48n2003_008:0203a21": "僧處。便是呼來。烏臼云。汝若要山僧回與汝。",
    "T48n2003_008:0203a22": "僧便近前奪棒。也打三下。&#x5374;是這僧遣去。乃",
    "T48n2003_008:0203a23": "至這僧大笑而出。烏臼云。消得恁麼消得恁",
    "T48n2003_008:0203a24": "麼。此分明是遣得他恰好。看他兩箇機鋒互",
    "T48n2003_008:0203a25": "換。絲來線去。打成一片。始終賓主分明。有時",
    "T48n2003_008:0203a26": "主&#x5374;作賓。有時賓&#x5374;作主。雪竇也讚歎不及。",
    "T48n2003_008:0203a27": "所以道。互換之機。教人且子細看。劫石固",
    "T48n2003_008:0203a28": "來猶可壞。謂此劫石。長四十里。廣八萬四千",
    "T48n2003_008:0203b01": "由旬。厚八萬四千由旬。凡五百年乃有天人",
    "T48n2003_008:0203b02": "下來。以六銖衣袖拂一下。又去至五百年。又",
    "T48n2003_008:0203b03": "來如此拂。拂盡此石。乃為一劫。謂之輕衣拂",
    "T48n2003_008:0203b04": "石劫。雪竇道。劫石固來猶可壞。石雖堅固。尚",
    "T48n2003_008:0203b05": "爾可消磨盡。此二人機鋒。千古萬古。更無有",
    "T48n2003_008:0203b06": "窮盡。滄溟深處立須乾。任是滄溟。洪波浩渺",
    "T48n2003_008:0203b07": "白浪滔天。若教此二人。向內立地。此滄溟也",
    "T48n2003_008:0203b08": "須乾竭。雪竇到此。一時頌了。末後更道。烏臼",
    "T48n2003_008:0203b09": "老烏臼老。幾何般。或擒或縱。或殺或活。畢竟",
    "T48n2003_008:0203b10": "是幾何般。與他杓柄太無端。這箇拄杖子。三",
    "T48n2003_008:0203b11": "世諸佛也用。歷代祖師也用。宗師家也用。與",
    "T48n2003_008:0203b12": "人抽釘拔楔。解粘去縛。爭得輕易分付與人。",
    "T48n2003_008:0203b13": "雪竇意要獨用。賴值這僧當時只與他平展。",
    "T48n2003_008:0203b14": "忽若旱地起雷。看他如何當抵。烏臼過杓柄",
    "T48n2003_008:0203b15": "與人去。豈不是太無端。",
    "T48n2003_008:0203b16": "[0203b16] 垂示云。細如米末。冷似&#x6C37;霜。&#x7550;塞乾坤。離明",
    "T48n2003_008:0203b17": "絕暗。低低處觀之有餘。高高處平之不足。把",
    "T48n2003_008:0203b18": "住放行。總在這裏許還有出身處也無。試舉",
    "T48n2003_008:0203b19": "看 &#x7550;(拍逼切滿也)。",
    "T48n2003_008:0203b20": "[0203b20] 【七六】舉。丹霞問僧。甚處來(正是不可總沒來處也。要知來處也不難)",
    "T48n2003_008:0203b21": "僧云。山下來(著草鞋入爾肚裏過也。只是不會。言中有響諳含來。知他是黃是綠)",
    "T48n2003_008:0203b22": "霞云。喫飯了也未(第一杓惡水澆。何必定盤星。要知端的)僧云。",
    "T48n2003_008:0203b23": "喫飯了(果然撞著箇露柱。&#x5374;被旁人穿&#x5374;鼻孔。元來是箇無孔鐵鎚)霞云。將",
    "T48n2003_008:0203b24": "飯來與汝喫底人。還具眼麼(雖然是倚勢欺人。也是據&#x6B35;結案。當",
    "T48n2003_008:0203b25": "時好掀倒禪床。無端作什麼)僧無語(果然走不得。這僧若是作家。向他道。與和尚眼一",
    "T48n2003_008:0203b26": "般)長慶問保福。將飯與人喫。報恩有分。為",
    "T48n2003_008:0203b27": "什麼不具眼(也只道得一半。通身是遍身是。一刀兩段。一手&#x64E1;一手搦)福",
    "T48n2003_008:0203b28": "云。施者受者二俱瞎漢(據令而行。一句道盡。罕遇其人)長慶",
    "T48n2003_008:0203c01": "云。盡其機來。還成瞎否(識甚好惡。猶自未肯。討什麼碗)福",
    "T48n2003_008:0203c02": "云。道我瞎得麼(兩箇俱是草裏漢。龍頭蛇尾。當時待他道盡其機來。還成瞎否。只",
    "T48n2003_008:0203c03": "向他道瞎。也只道得一半。一等是作家。為什麼前不搆村。後不迭店)。",
    "T48n2003_008:0203c04": "[0203c04] 鄧州丹霞天然禪師。不知何許人。初習儒學。",
    "T48n2003_008:0203c05": "將入長安應舉。方宿於逆旅。忽夢白光滿室。",
    "T48n2003_008:0203c06": "占者曰。解空之祥。偶一禪客問曰。仁者何往。",
    "T48n2003_008:0203c07": "曰。選官去。禪客曰。選官何如選佛。霞云。選",
    "T48n2003_008:0203c08": "佛當往何所。禪客曰。今江西馬大師出世。是",
    "T48n2003_008:0203c09": "選佛之場。仁者可往。遂直造江西。才見馬",
    "T48n2003_008:0203c10": "大師。以兩手托&#x5E5E;頭&#x811A;。馬師顧視云。吾非",
    "T48n2003_008:0203c11": "汝師。南嶽石頭處去。遽抵南嶽。還以前意投",
    "T48n2003_008:0203c12": "之。石頭云。著槽廠去。師禮謝。入行者堂。隨",
    "T48n2003_008:0203c13": "眾作務。凡三年。石頭一日告眾云。來日&#x5257;佛",
    "T48n2003_008:0203c14": "殿前草。至來日。大眾各備鍬鋤&#x5257;草。丹霞獨",
    "T48n2003_008:0203c15": "以盆盛水淨頭。於師前跪膝。石頭見而笑之。",
    "T48n2003_008:0203c16": "便與剃髮。又為說戒。丹霞掩耳而出。便往江",
    "T48n2003_008:0203c17": "西。再謁馬祖。未參禮。便去僧堂內。騎聖僧",
    "T48n2003_008:0203c18": "頸而坐。時大眾驚愕。急報馬祖。祖躬入堂。視",
    "T48n2003_008:0203c19": "之曰。我子天然。霞便下禮拜曰。謝師賜法號。",
    "T48n2003_008:0203c20": "因名天然他古人天然。如此&#x9834;脫。所謂選官",
    "T48n2003_008:0203c21": "不如選佛也。傳燈錄中載其語句。直是壁立",
    "T48n2003_008:0203c22": "千仞。句句有與人抽釘拔楔底手&#x811A;。似問這",
    "T48n2003_008:0203c23": "僧道。什麼處來。僧云。山下來。這僧&#x5374;不通來",
    "T48n2003_008:0203c24": "處。一如具眼倒去勘主家相似。當時若不是",
    "T48n2003_008:0203c25": "丹霞。也難為收拾。丹霞&#x5374;云。喫飯了也未。頭",
    "T48n2003_008:0203c26": "邊總未見得。此是第二回勘他。僧云。喫飯了",
    "T48n2003_008:0203c27": "也。懵懂漢元來不會。霞云。將飯與汝喫底",
    "T48n2003_008:0203c28": "人。還具眼麼。僧無語。丹霞意道。與爾這般漢",
    "T48n2003_008:0203c29": "飯喫。堪作什麼。這僧若是箇漢。試與他一劄。",
    "T48n2003_008:0204a01": "看他如何。雖然如是。丹霞也未放爾在。這",
    "T48n2003_008:0204a02": "僧便眼眨眨地無語。保福長慶。同在雪&#x5CEF;會",
    "T48n2003_008:0204a03": "下。常舉古人公案商量。長慶問保福。將飯與",
    "T48n2003_008:0204a04": "人喫。報恩有分。為什麼不具眼。不必盡問公",
    "T48n2003_008:0204a05": "案中事。大綱借此語作話頭。要驗他諦當處。",
    "T48n2003_008:0204a06": "保福云。施者受者二俱瞎漢。快哉到這裏。只",
    "T48n2003_008:0204a07": "論當機事。家裏有出身之路。長慶云。盡其機",
    "T48n2003_008:0204a08": "來。還成瞎否。保福云。道我瞎得麼。保福意",
    "T48n2003_008:0204a09": "謂。我恁麼具眼。與爾道了也。還道我瞎得麼。",
    "T48n2003_008:0204a10": "雖然如是。半合半開。當時若是山僧。等他道",
    "T48n2003_008:0204a11": "盡其機來。還成瞎否。只向他道瞎。可惜許。保",
    "T48n2003_008:0204a12": "福當時。若下得這箇瞎字。免得雪竇許多葛",
    "T48n2003_008:0204a13": "藤。雪竇亦只用此意頌。",
    "T48n2003_008:0204a14": "盡機不成瞎(只道得一半。也要驗他過。言猶在耳) 按牛頭喫草(失錢",
    "T48n2003_008:0204a15": "遭罪。半河南半河北。殊不知傷鋒犯手)  四七二三諸祖師(有條攀條。帶",
    "T48n2003_008:0204a16": "累先聖。不唯只帶累一人)  寶器持來成過咎(盡大地人換手搥胸。還我拄杖來。",
    "T48n2003_008:0204a17": "帶累山僧也出頭不得)  過咎深(可殺深。天下衲僧跳不出。且道深多少) 無處尋",
    "T48n2003_008:0204a18": "(在爾&#x811A;跟下。摸索不著)  天上人間同陸沈(天下衲僧一坑埋&#x5374;。還有活底人",
    "T48n2003_008:0204a19": "麼。放過一著。蒼天蒼天)  廠(齒兩切馬屋無壁也) 眨(側洽切目動也)",
    "T48n2003_008:0204a20": "[0204a20] 盡機不成瞎。長慶云。盡其機來。還成瞎否。保",
    "T48n2003_008:0204a21": "福云。道我瞎得麼。一似按牛頭喫草。須是等",
    "T48n2003_008:0204a22": "他自喫始得。那裏按他頭教喫。雪竇恁麼頌。",
    "T48n2003_008:0204a23": "自然見得丹霞意。四七二三諸祖師。寶器持",
    "T48n2003_008:0204a24": "來成過咎。不唯只帶累長慶。乃至西天二十",
    "T48n2003_008:0204a25": "八祖。此土六祖。一時埋沒。釋迦老子。四十九",
    "T48n2003_008:0204a26": "年。說一大藏教。末後唯傳這箇寶器。永嘉道。",
    "T48n2003_008:0204a27": "不是標形虛事褫。如來寶杖親蹤跡。若作保",
    "T48n2003_008:0204a28": "福見解。寶器持來。都成過咎。過咎深無處尋。",
    "T48n2003_008:0204b01": "這箇與爾說不得。但去靜坐。向他句中點檢",
    "T48n2003_008:0204b02": "看。既是過咎深。因什麼&#x5374;無處尋。此非小",
    "T48n2003_008:0204b03": "過也。將祖師大事。一齊於陸地上平沈&#x5374;。所",
    "T48n2003_008:0204b04": "以雪竇道。天上人間同陸沈。",
    "T48n2003_008:0204b05": "[0204b05] 垂示云。向上轉去。可以穿天下人鼻孔。似鶻",
    "T48n2003_008:0204b06": "捉鳩。向下轉去。自己鼻孔在別人手裏。如",
    "T48n2003_008:0204b07": "龜藏殼。箇中忽有箇出來道。本來無向上向",
    "T48n2003_008:0204b08": "下。用轉作什麼。只向伊道。我也知爾向鬼窟",
    "T48n2003_008:0204b09": "裏作活計。且道作麼生。辨箇緇素。良久云。有",
    "T48n2003_008:0204b10": "條攀條無條攀例。試舉看。",
    "T48n2003_008:0204b11": "[0204b11] 【七七】舉。僧問雲門。如何是超佛越祖之談(開。旱地",
    "T48n2003_008:0204b12": "忽雷。拶)門云。餬餅(舌拄上齶。過也)。",
    "T48n2003_008:0204b13": "[0204b13] 這僧問雲門。如何是超佛越祖之談。門云。餬",
    "T48n2003_008:0204b14": "餅。還覺寒毛卓&#x7AEA;麼。衲僧家問佛問祖。問禪",
    "T48n2003_008:0204b15": "問道。問向上向下了。更無可得問。&#x5374;致箇問",
    "T48n2003_008:0204b16": "端。問超佛越祖之談。雲門是作家。便水長",
    "T48n2003_008:0204b17": "船高。泥多佛大。便答道。餬餅。可謂道不虛",
    "T48n2003_008:0204b18": "行。功不浪施。雲門復示眾云。爾勿可作了。見",
    "T48n2003_008:0204b19": "人道著祖師意。便問超佛越祖之談道理。爾",
    "T48n2003_008:0204b20": "且喚什麼作佛。喚什麼作祖。即說超佛越祖",
    "T48n2003_008:0204b21": "之談。便問箇出三界。爾把三界來看。有什麼",
    "T48n2003_008:0204b22": "見聞覺知隔礙著爾。有什麼聲色佛法與汝",
    "T48n2003_008:0204b23": "可了。了箇什麼碗。以那箇為差殊之見。他古",
    "T48n2003_008:0204b24": "聖勿奈爾何。橫身為物。道箇舉體全真物物",
    "T48n2003_008:0204b25": "覿體。不可得。我向汝道。直下有什麼事。早是",
    "T48n2003_008:0204b26": "埋沒了也。會得此語。便識得餬餅。五祖云。",
    "T48n2003_008:0204b27": "驢屎比麝香。所謂直截根源佛所印。摘葉",
    "T48n2003_008:0204b28": "尋枝我不能。到這裏欲得親切。莫將問來問。",
    "T48n2003_008:0204b29": "看這僧問。如何是超佛越祖之談。門云。餬",
    "T48n2003_008:0204c01": "餅。還識羞慚麼。還覺漏逗麼。有一般人。杜撰",
    "T48n2003_008:0204c02": "道。雲門見兔放鷹。便道餬餅。若恁麼將餬餅。",
    "T48n2003_008:0204c03": "便是超佛越祖之談見去。豈有活路。莫作餬",
    "T48n2003_008:0204c04": "餅會。又不作超佛越祖會。便是活路也。與麻",
    "T48n2003_008:0204c05": "三斤解打鼓一般。雖然只道餬餅。其實難見。",
    "T48n2003_008:0204c06": "後人多作道理云。&#x9E81;言及細語皆歸第一義。",
    "T48n2003_008:0204c07": "若恁麼會。且去作座主。一生贏得多知多解。",
    "T48n2003_008:0204c08": "如今禪和子道。超佛越祖之時。諸佛也踏在",
    "T48n2003_008:0204c09": "&#x811A;跟下。祖師也踏在&#x811A;跟下。所以雲門只向",
    "T48n2003_008:0204c10": "他道餬餅。既是餬餅。豈解超佛越祖。試去參",
    "T48n2003_008:0204c11": "詳看。諸方頌極多。盡向問頭邊作言語。唯雪",
    "T48n2003_008:0204c12": "竇頌得最好試舉看。頌云。",
    "T48n2003_008:0204c13": "超談禪客問偏多(箇箇出來便作這般見解。如麻似粟) 縫罅披離",
    "T48n2003_008:0204c14": "見也麼(已在言前。開也。自屎不覺臭)  餬餅[祝/土]來猶不住(將木",
    "T48n2003_008:0204c15": "&#x69F5;子換&#x5374;爾眼睛了也)  至今天下有&#x8AB5;訛(畫箇圓相云。莫是恁麼會麼。咬人言",
    "T48n2003_008:0204c16": "語。有甚了期。大地茫茫愁殺人。便打)  [祝/土](仄六切塞也)",
    "T48n2003_008:0204c17": "[0204c17] 超談禪客問偏多。此語禪和家偏愛問。不見",
    "T48n2003_008:0204c18": "雲門道。爾諸人橫擔拄杖。道我參禪學道。便",
    "T48n2003_008:0204c19": "覓箇超佛越祖道理。我且問爾。十二時中。行",
    "T48n2003_008:0204c20": "住坐臥。屙屎放尿。至於茅坑裏蟲子市肆買",
    "T48n2003_008:0204c21": "賣羊肉案頭。還有超佛越祖底道理麼。道得",
    "T48n2003_008:0204c22": "底出來。若無莫妨我東行西行。便下座。有者",
    "T48n2003_008:0204c23": "更不識好惡。作圓相。土上加泥。添枷帶鎖。縫",
    "T48n2003_008:0204c24": "罅披離見也麼。他致問處。有大小大縫罅。雲",
    "T48n2003_008:0204c25": "門見他問處披離。所以將餬餅攔縫塞定。這",
    "T48n2003_008:0204c26": "僧猶自不肯住。&#x5374;更問。是故雪竇道。餬餅[祝/土]",
    "T48n2003_008:0204c27": "來猶不住。至今天下有&#x8AB5;訛。如今禪和子。只",
    "T48n2003_008:0204c28": "管去餬餅上解會。不然去超佛越祖處作道",
    "T48n2003_008:0204c29": "理。既不在這兩頭。畢竟在什麼處。三十年後。",
    "T48n2003_008:0205a01": "待山僧換骨出來。&#x5374;向爾道。",
    "T48n2003_008:0205a02": "[0205a02] 【七八】舉。古有十六開士(成群作隊。有什麼用處。這一隊不唧[口*留]漢)於浴",
    "T48n2003_008:0205a03": "僧時隨例入浴(撞著露柱。漆桶作什麼)忽悟水因(惡水驀頭澆)",
    "T48n2003_008:0205a04": "諸禪德作麼生會。他道妙觸宣明(更不干別人事。作麼生",
    "T48n2003_008:0205a05": "會他。撲落非他物)成佛子住(天下衲僧到這裏摸索不著。兩頭三而作什麼)也須",
    "T48n2003_008:0205a06": "七穿八穴始得(一棒一條痕。莫辜負山僧好。撞著磕著。還曾見德山臨濟麼)。",
    "T48n2003_008:0205a07": "[0205a07] 楞嚴會上。跋陀婆羅菩薩。與十六開士。各修",
    "T48n2003_008:0205a08": "梵行。乃各說所證圓通法門之因。此亦二十",
    "T48n2003_008:0205a09": "五圓通之一數也。他因浴僧時。隨例入浴。忽",
    "T48n2003_008:0205a10": "悟水因。云。既不洗塵。亦不洗體。且道洗箇什",
    "T48n2003_008:0205a11": "麼。若會得去。中間安然。得無所有。千箇萬",
    "T48n2003_008:0205a12": "箇。更近傍不得。所謂以無所得是真般若。若",
    "T48n2003_008:0205a13": "有所得。是相似般若。不見達磨謂二祖云。將",
    "T48n2003_008:0205a14": "心來與汝安。二祖云。覓心了不可得。這裏些",
    "T48n2003_008:0205a15": "子。是衲僧性命根本。更總不消得如許多葛",
    "T48n2003_008:0205a16": "藤。只消道箇忽悟水因。自然了當。既不洗塵。",
    "T48n2003_008:0205a17": "亦不洗體。且道悟箇什麼。到這般田地。一",
    "T48n2003_008:0205a18": "點也著不得。道箇佛字。也須諱&#x5374;。他道。妙觸",
    "T48n2003_008:0205a19": "宣明。成佛子住。宣則是顯也。妙觸是明也。既",
    "T48n2003_008:0205a20": "悟妙觸。成佛子住。即住佛地也。如今人亦入",
    "T48n2003_008:0205a21": "浴亦洗水。也恁麼觸。因甚&#x5374;不悟。皆被塵境",
    "T48n2003_008:0205a22": "惑障。粘皮著骨。所以不能便惺惺去。若向這",
    "T48n2003_008:0205a23": "裏。洗亦無所得。觸亦無所得。水因亦無所得。",
    "T48n2003_008:0205a24": "且道。是妙觸宣明。不是妙觸宣明。若向箇裏。",
    "T48n2003_008:0205a25": "直下見得。便是妙觸宣明。成佛子住。如今人",
    "T48n2003_008:0205a26": "亦觸。還見妙處麼。妙觸非常觸與觸者合則",
    "T48n2003_008:0205a27": "為觸。離則非也。玄沙過嶺。磕著&#x811A;指頭。以至",
    "T48n2003_008:0205a28": "德山棒。豈不是妙觸。雖然恁麼。也須是七穿",
    "T48n2003_008:0205b01": "八穴始得。若只向身上摸索。有什麼交涉。爾",
    "T48n2003_008:0205b02": "若七穿八穴去。何須入浴。便於一毫端上現",
    "T48n2003_008:0205b03": "寶王剎。向微塵裏。轉大法輪。一處透得。千處",
    "T48n2003_008:0205b04": "萬處一時透。莫只守一窠一窟。一切處都是",
    "T48n2003_008:0205b05": "觀音入理之門。古人亦有聞聲悟道見色明",
    "T48n2003_008:0205b06": "心。若一人悟去。則故是。因甚十六開士。同時",
    "T48n2003_008:0205b07": "悟去。是故古人同修同證。同悟同解。雪竇拈",
    "T48n2003_008:0205b08": "他教意。令人去妙觸處會取。出他教眼頌。免",
    "T48n2003_008:0205b09": "得人去教網裏籠罩半醉半醒。要令人直下",
    "T48n2003_008:0205b10": "灑灑落落。頌云。",
    "T48n2003_008:0205b11": "了事衲僧消一箇(現有一箇。朝打三千暮打八百。跳出金剛圈。一箇也不",
    "T48n2003_008:0205b12": "消得)  長連床上展&#x811A;臥(果然是箇瞌睡漢。論劫不論禪) 夢中曾",
    "T48n2003_008:0205b13": "說悟圓通(早是瞌睡更說夢。&#x5374;許爾夢見。寐語作什麼)  香水洗來驀",
    "T48n2003_008:0205b14": "面唾(咄。土上加泥又一重。莫來淨地上屙)。",
    "T48n2003_008:0205b15": "[0205b15] 了事衲僧消一箇。且道了得箇什麼事。作家",
    "T48n2003_008:0205b16": "禪客。聊聞舉著。剔起便行。似恁麼衲僧。只消",
    "T48n2003_008:0205b17": "得一箇。何用成群作隊。長連床上展&#x811A;臥。古",
    "T48n2003_008:0205b18": "人道。明明無悟法。悟了&#x5374;迷人。長舒兩&#x811A;睡。",
    "T48n2003_008:0205b19": "無偽亦無真。所以胸中無一事。飢來喫飯困",
    "T48n2003_008:0205b20": "來眠。雪竇意道。爾若說入浴悟得妙觸宣明。",
    "T48n2003_008:0205b21": "在這般無事衲僧分上。只似夢中說夢。所以",
    "T48n2003_008:0205b22": "道。夢中曾說悟圓通。香水洗來驀面唾。似恁",
    "T48n2003_008:0205b23": "麼只是惡水驀頭澆。更說箇什麼圓通。雪竇",
    "T48n2003_008:0205b24": "道似這般漢。正好驀頭驀面唾。山僧道土上",
    "T48n2003_008:0205b25": "加泥又一重。",
    "T48n2003_008:0205b26": "[0205b26] 垂示云。大用現前。不存軌則。活捉生擒。不勞",
    "T48n2003_008:0205b27": "餘力。且道是什麼人。曾恁麼來。試舉看。",
    "T48n2003_008:0205b28": "[0205b28] 【七九】舉。僧問投子。一切聲是佛聲是否(也解捋虎鬚。青天",
    "T48n2003_008:0205c01": "轟霹靂。自屎不覺臭)投子云。是(賺殺一船人。賣身與爾了也。拈放一邊。是什麼心",
    "T48n2003_008:0205c02": "行)僧云。和尚莫[尸@豖]沸碗鳴聲(只見錐頭利。不見鑿頭方。道什",
    "T48n2003_008:0205c03": "麼。果然納敗缺)投子便打(著。好打。放過則不可)又問。&#x9E81;言及",
    "T48n2003_008:0205c04": "細語皆歸第一義。是否(第二回捋虎鬚。抱贓叫屈作什麼。東西南北。",
    "T48n2003_008:0205c05": "猶有影響在)投子云。是(又是賣身與爾了也。陷虎之機。也是什麼心行)僧云。",
    "T48n2003_008:0205c06": "喚和尚作一頭驢得麼(只見錐頭利。不見鑿頭方。雖有逆水之波。只",
    "T48n2003_008:0205c07": "是頭上無角。含血噀人)投子便打(著。不可放過。好打。拄杖未到折。因什麼便休去)",
    "T48n2003_008:0205c08": "[尸@豖](都木切臀也)。",
    "T48n2003_008:0205c09": "[0205c09] 投子朴實頭。得逸群之辯。凡有致問。開口便",
    "T48n2003_008:0205c10": "見膽。不費餘力。便坐斷他舌頭。可謂運籌帷",
    "T48n2003_008:0205c11": "幄之中。決勝千里之外。這僧將聲色佛法見",
    "T48n2003_008:0205c12": "解。貼在他額頭上。逢人便問。投子作家。來風",
    "T48n2003_008:0205c13": "深辨。這僧知投子實頭。合下做箇圈繢子。教",
    "T48n2003_008:0205c14": "投子入來。所以有後語。投子&#x5374;使陷虎之機。",
    "T48n2003_008:0205c15": "釣他後語出來。這僧接他答處道。和尚莫[尸@豖]",
    "T48n2003_008:0205c16": "沸碗鳴聲。果然一釣便上。若是別人。則不奈",
    "T48n2003_008:0205c17": "這僧何。投子具眼。隨後便打。咬&#x732A;狗底手&#x811A;。",
    "T48n2003_008:0205c18": "須還作家始得。左轉也隨他阿轆轆地。右轉",
    "T48n2003_008:0205c19": "也隨他阿轆轆地。這僧既是做箇圈繢子。要",
    "T48n2003_008:0205c20": "來捋虎鬚。殊不知投子。更在他圈繢頭上。投",
    "T48n2003_008:0205c21": "子便打。這僧可惜許。有頭無尾。當時等他",
    "T48n2003_008:0205c22": "拈棒。便與掀倒禪床。直饒投子全機。也須倒",
    "T48n2003_008:0205c23": "退三千里。又問。&#x9E81;言及細語皆歸第一義是",
    "T48n2003_008:0205c24": "否。投子亦云是。一似前頭語無異。僧云。喚和",
    "T48n2003_008:0205c25": "尚作一頭驢得麼。投子又打。這僧雖然作窠",
    "T48n2003_008:0205c26": "窟。也不妨奇特。若是曲彔木床上老漢。頂門",
    "T48n2003_008:0205c27": "無眼。也難折挫他。投子有轉身處。這僧既做",
    "T48n2003_008:0205c28": "箇道理。要攙他行市。到了依舊不奈投子老",
    "T48n2003_008:0206a01": "漢何。不見巖頭道。若論戰也。箇箇立在轉處。",
    "T48n2003_008:0206a02": "投子放去太遲。收來太急。這僧當時。若解轉",
    "T48n2003_008:0206a03": "身吐氣。豈不作得箇口似血盆底漢。衲僧家",
    "T48n2003_008:0206a04": "一不做二不休。這僧既不能返擲。&#x5374;被投子",
    "T48n2003_008:0206a05": "穿了鼻孔。頌云。",
    "T48n2003_008:0206a06": "投子投子(灼然。天下無這實頭老漢。教壞人家男女) 機輪無阻(有什麼奈",
    "T48n2003_008:0206a07": "何他處。也有些子)  放一得二(換&#x5374;爾眼睛。什麼處見投子) 同彼同此(恁麼來也",
    "T48n2003_008:0206a08": "喫棒。不恁麼來也喫棒。闍黎替他。便打)  可憐無限弄潮人(叢林中放出一箇半",
    "T48n2003_008:0206a09": "箇。放出這兩箇漢。天下衲僧要恁麼去)  畢竟還落潮中死(可惜許。爭奈出",
    "T48n2003_008:0206a10": "這圈繢不得。愁人莫向愁人說)  忽然活(禪床震動。驚殺山僧。也倒退三千里) 百川",
    "T48n2003_008:0206a11": "倒流&#x9599;活活(嶮。徒勞佇思。山僧不敢開口。投子老漢。也須是拗折拄杖始得)",
    "T48n2003_008:0206a12": " 活(古活切水流聲)",
    "T48n2003_008:0206a13": "[0206a13] 投子投子。機輪無阻。投子尋常道。爾總道投",
    "T48n2003_008:0206a14": "子實頭。忽然下山三步。有人問爾。道如何是",
    "T48n2003_008:0206a15": "投子實頭處。爾作麼生抵對。古人道。機輪轉",
    "T48n2003_008:0206a16": "處。作者猶迷。他機輪轉轆轆地全無阻隔。所",
    "T48n2003_008:0206a17": "以雪竇道。放一得二。不見僧問。如何是佛。投",
    "T48n2003_008:0206a18": "子云。佛。又問。如何是道。投子云。道。又問。如",
    "T48n2003_008:0206a19": "何是禪。投子云。禪。又問。月未圓時如何。投",
    "T48n2003_008:0206a20": "子云。吞&#x5374;三箇四箇。圓後如何。吐&#x5374;七箇",
    "T48n2003_008:0206a21": "八箇。投子接人。常用此機。答這僧。只是一箇",
    "T48n2003_008:0206a22": "是字。這僧兩回被打。所以雪竇道。同彼同此。",
    "T48n2003_008:0206a23": "四句一時。頌投子了也。末後頌這僧道。可憐",
    "T48n2003_008:0206a24": "無限弄潮人。這僧敢攙旗奪鼓道。和尚莫[尸@豖]",
    "T48n2003_008:0206a25": "沸碗鳴聲。又道喚和尚作一頭驢得麼。此便",
    "T48n2003_008:0206a26": "是弄潮處。這僧做盡伎倆。依前死在投子句",
    "T48n2003_008:0206a27": "中。投子便打。此僧便是畢竟還落潮中死。雪",
    "T48n2003_008:0206a28": "竇出這僧云。忽然活便與掀倒禪床。投子也",
    "T48n2003_008:0206b01": "須倒退三千里。直得百川倒流&#x9599;活活。非唯",
    "T48n2003_008:0206b02": "禪床震動。亦乃山川岌崿。天地陡暗。苟或箇",
    "T48n2003_008:0206b03": "箇如此。山僧且打退鼓。諸人向什麼處。安身",
    "T48n2003_008:0206b04": "立命 岌(逆及切) 崿(逆各切)。",
    "T48n2003_008:0206b05": "[0206b05] 【八&#x3007;】舉。僧問趙州。初生孩子。還具六識也無",
    "T48n2003_008:0206b06": "(閃電之機。說什麼初生孩兒子)趙州云。急水上打毬子(過也。俊鷂趁",
    "T48n2003_008:0206b07": "不及。也要驗過)僧復問投子。急水上打毬子。意旨",
    "T48n2003_008:0206b08": "如何(也是作家同驗過。還會麼。過也)子云。念念不停流(打葛藤漢)。",
    "T48n2003_008:0206b09": "[0206b09] 此六識。教家立為正本。山河大地。日月星辰。",
    "T48n2003_008:0206b10": "因其所以生。來為先鋒。去為殿後。古人道。三",
    "T48n2003_008:0206b11": "界唯心。萬法唯識。若證佛地。以八識。轉為四",
    "T48n2003_008:0206b12": "智。教家謂之改名不改體。根塵識是三。前塵",
    "T48n2003_008:0206b13": "元不會分別。勝義根能發生識。識能顯色分",
    "T48n2003_008:0206b14": "別。即是第六意識。第七識末那識。能去執持",
    "T48n2003_008:0206b15": "世間一切影事。令人煩惱。不得自由自在。皆",
    "T48n2003_008:0206b16": "是第七識。到第八識。亦謂之阿賴耶識。亦謂",
    "T48n2003_008:0206b17": "之含藏識。含藏一切善惡種子。這僧知教意。",
    "T48n2003_008:0206b18": "故將來問趙州道。初生孩子。還具六識也無。",
    "T48n2003_008:0206b19": "初生孩兒。雖具六識眼能見耳能聞。然未曾",
    "T48n2003_008:0206b20": "分別六塵。好惡長短。是非得失。他恁麼時",
    "T48n2003_008:0206b21": "總不知。學道之人要復如嬰孩。榮辱功名。逆",
    "T48n2003_008:0206b22": "情順境。都動他不得。眼見色與盲等。耳聞聲",
    "T48n2003_008:0206b23": "與聾等。如癡似兀。其心不動。如須彌山。這箇",
    "T48n2003_008:0206b24": "是衲僧家。真實得力處。古人道。衲被蒙頭萬",
    "T48n2003_008:0206b25": "事休。此時山僧都不會。若能如此。方有少分",
    "T48n2003_008:0206b26": "相應。雖然如此。爭奈一點也瞞他不得。山依",
    "T48n2003_008:0206b27": "舊是山。水依舊是水。無造作。無緣慮。如日月",
    "T48n2003_008:0206b28": "運於太虛未嘗暫止。亦不道我有許多名相。",
    "T48n2003_008:0206b29": "如天普蓋。似地普擎。為無心故。所以長養",
    "T48n2003_008:0206c01": "萬物。亦不道我有許多功行。天地為無心故。",
    "T48n2003_008:0206c02": "所以長久。若有心則有限齊。得道之人亦復",
    "T48n2003_008:0206c03": "如是。於無功用中施功用。一切違情順境。皆",
    "T48n2003_008:0206c04": "以慈心攝受。到這裏。古人尚自呵責道。了了",
    "T48n2003_008:0206c05": "了時無可了。玄玄玄處直須呵。又道。事事通",
    "T48n2003_008:0206c06": "兮物物明。達者聞之暗裏驚。又云。入聖超凡",
    "T48n2003_008:0206c07": "不作聲。臥龍長怖碧潭清。人生若得長如此。",
    "T48n2003_008:0206c08": "大地那能留一名。然雖恁麼。更須跳出窠窟",
    "T48n2003_008:0206c09": "始得。豈不見。教中道。第八不動地菩薩。以無",
    "T48n2003_008:0206c10": "功用智。於一微塵中。轉大法輪。於一切時中。",
    "T48n2003_008:0206c11": "行住坐臥。不拘得失。任運流入薩婆若海。衲",
    "T48n2003_008:0206c12": "僧家。到這裏。亦不可執著。但隨時自在。遇茶",
    "T48n2003_008:0206c13": "喫茶遇飯喫飯。這箇向上事著箇定字也不",
    "T48n2003_008:0206c14": "得。著箇不定字也不得。石室善道和尚示眾",
    "T48n2003_008:0206c15": "云。汝不見小兒出胎時。何曾道我會看教。當",
    "T48n2003_008:0206c16": "恁麼時。亦不知有佛性義。無佛性義。及至長",
    "T48n2003_008:0206c17": "大。便學種種知解出來。便道我能我解。不知",
    "T48n2003_008:0206c18": "是客塵煩惱。十六觀行中。嬰兒行為最。哆哆",
    "T48n2003_008:0206c19": "&#x555D;&#x555D;時。喻學道之人離分別取捨心。故讚歎",
    "T48n2003_008:0206c20": "嬰兒。可況喻取之。若謂嬰兒是道。今時人錯",
    "T48n2003_008:0206c21": "會。南泉云。我十八上。解作活計。趙州道。我",
    "T48n2003_008:0206c22": "十八上解破家散宅。又道。我在南方二十年。",
    "T48n2003_008:0206c23": "除粥飯二時。是雜用心處。曹山問僧。菩薩定",
    "T48n2003_008:0206c24": "中。聞香象渡河。歷歷地。出什麼經。僧云。涅",
    "T48n2003_008:0206c25": "槃經。山云。定前聞定後聞。僧云。和尚流也。",
    "T48n2003_008:0206c26": "山云。灘下接取。又楞嚴經云。湛入合湛入識",
    "T48n2003_008:0206c27": "邊際。又楞伽經云。相生執礙。想生妄想。流",
    "T48n2003_008:0206c28": "注生則逐妄流轉。若到無功用地。猶在流注",
    "T48n2003_008:0206c29": "相中。須是出得第三流注生相。方始快活自",
    "T48n2003_008:0207a01": "在。所以溈山問仰山云。寂子如何。仰山云。和",
    "T48n2003_008:0207a02": "尚問他見解。問他行解。若問他行解。某甲不",
    "T48n2003_008:0207a03": "知。若是見解。如一瓶水注一鉼水。若得如",
    "T48n2003_008:0207a04": "此。皆可以為一方之師。趙州云。急水上打毬",
    "T48n2003_008:0207a05": "子。早是轉轆轆地。更向急水上打時。眨眼便",
    "T48n2003_008:0207a06": "過。譬如楞嚴經云。如急流水。望為恬靜。古人",
    "T48n2003_008:0207a07": "云。譬如駛流水。水流無定止。各各不相知。諸",
    "T48n2003_008:0207a08": "法亦如是。趙州答處。意渾類此。其僧又問",
    "T48n2003_008:0207a09": "投子。急水上打毬子。意旨如何。子云。念念不",
    "T48n2003_008:0207a10": "停流。自然與他問處恰好。古人行履綿密。答",
    "T48n2003_008:0207a11": "得只似一箇。更不消計較。爾纔問他。早知爾",
    "T48n2003_008:0207a12": "落處了也。孩子六識。雖然無功用。爭奈念念",
    "T48n2003_008:0207a13": "不停。如密水流。投子恁麼答。可謂深辨來風。",
    "T48n2003_008:0207a14": "雪竇頌云 駛(音史疾也)。",
    "T48n2003_008:0207a15": "六識無功伸一問(有眼如盲。有耳如聾。明鏡當臺。明珠在掌。一句道盡)",
    "T48n2003_008:0207a16": "  作家曾共辨來端(何必。也要辨箇緇素。唯證乃知) 茫茫急水",
    "T48n2003_008:0207a17": "打毬子(始終一貫。過也。道什麼)  落處不停誰解看(看即瞎過也。",
    "T48n2003_008:0207a18": "灘下接取)",
    "T48n2003_008:0207a19": "[0207a19] 六識無功伸一問。古人學道。養到這裏。謂之",
    "T48n2003_008:0207a20": "無功之功。與嬰兒一般。雖有眼耳鼻舌身意。",
    "T48n2003_008:0207a21": "而不能分別六塵。蓋無功用也。既到這般田",
    "T48n2003_008:0207a22": "地。便乃降龍伏虎。坐脫立亡。如今人但將目",
    "T48n2003_008:0207a23": "前萬境。一時歇&#x5374;。何必八地以上。方乃如是。",
    "T48n2003_008:0207a24": "雖然無功用處。依舊山是山水是水。雪竇前",
    "T48n2003_008:0207a25": "面頌云。活中有眼還同死。藥忌何須鑒作家。",
    "T48n2003_008:0207a26": "蓋為趙州投子是作家。故云。作家曾共辨來",
    "T48n2003_008:0207a27": "端。茫茫急水打毬子。投子道。念念不停流。諸",
    "T48n2003_008:0207a28": "人還知落處麼。雪竇末後教人自著眼看。是",
    "T48n2003_008:0207a29": "故云。落處不停誰解看。此是雪竇活句。且道",
    "T48n2003_008:0207b01": "落在什麼處。"
}