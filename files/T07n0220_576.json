{
    "T07n0220_576:0974b05": "大般若經第八會那伽室利分序",
    "T07n0220_576:0974b07": "西明寺沙門玄則撰",
    "T07n0220_576:0974b08": "載惟清規外滌乃照晉於襟靈，神理內康俄",
    "T07n0220_576:0974b09": "發揮於事業，若不訊諸動寂，將或謬以隨迎。",
    "T07n0220_576:0974b10": "是故妙祥資舍衛之稟、龍祥扣分衛之節，挫",
    "T07n0220_576:0974b11": "舉下而迂足、措屈伸而矯手，慮不慮以思惟、",
    "T07n0220_576:0974b12": "行無行以發趣，食夫幻食，反類懸匏；資以無",
    "T07n0220_576:0974b13": "資，翻同冽井。俄而縱觀空術、澄襟海定，孕生",
    "T07n0220_576:0974b14": "靈為水性、罄功德為珍府，晏六動而不搖、走",
    "T07n0220_576:0974b15": "三乘以終駐，無宰不宰，黜心王而利見；無親",
    "T07n0220_576:0974b16": "不親，恢善友而遙集。是令近事取鉢，駭脩",
    "T07n0220_576:0974b17": "臂之不存；應供投襟，兀撫心其已滅。譬蜃樓",
    "T07n0220_576:0974b18": "切景，知積氣以忘躋；鸞鏡含姿，悟唯空而",
    "T07n0220_576:0974b19": "輟攬。故能自近而鑒遠、由真以立俗，識危生",
    "T07n0220_576:0974b20": "之露集、知幻質之泡浮，電倐青紫之輝、雲空",
    "T07n0220_576:0974b21": "軒蓋之影。文約理贍，昔祕今傳，雖一軸且單",
    "T07n0220_576:0974b22": "譯，而三復固多重味矣。",
    "T07n0220_576:0974c02": "大般若波羅蜜多經卷第五百七",
    "T07n0220_576:0974c03": "十六",
    "T07n0220_576:0974c05": "三藏法師玄奘奉　詔譯",
    "T07n0220_576:0974c06": "第八那伽室利分",
    "T07n0220_576:0974c07": "如是我聞：一時，薄伽梵在室羅筏住誓多林",
    "T07n0220_576:0974c08": "給孤獨園，為諸大眾宣揚正法。爾時，妙吉祥",
    "T07n0220_576:0974c09": "菩薩摩訶薩於日初分著衣持鉢，漸次將入",
    "T07n0220_576:0974c10": "室羅筏城。時，有菩薩名龍吉祥，見已問言：",
    "T07n0220_576:0974c11": "「尊者何所往？」妙吉祥曰：「我欲入此室羅筏城巡",
    "T07n0220_576:0974c12": "行乞食，為欲利樂多眾生故，哀愍世間大眾",
    "T07n0220_576:0974c13": "生故，利益安樂諸天、人故。」龍吉祥言：「唯然！尊",
    "T07n0220_576:0974c14": "者！今於食想猶未破耶？」妙吉祥曰：「吾於食想",
    "T07n0220_576:0974c15": "都不見有，知何所破？所以者何？以一切法本",
    "T07n0220_576:0974c16": "性空寂，猶若虛空無壞無斷，我何能破？諸天、",
    "T07n0220_576:0974c17": "魔、梵，世間沙門、婆羅門等亦不能破。所以者",
    "T07n0220_576:0974c18": "何？諸法自性等虛空界，畢竟皆空，不可動搖，",
    "T07n0220_576:0974c19": "無能破者。又一切法如太虛空，無有天、魔、梵、",
    "T07n0220_576:0974c20": "沙門等諸有情類可能攝受。所以者何？以一",
    "T07n0220_576:0974c21": "切法性遠離故非所攝受。」龍吉祥言：「若如",
    "T07n0220_576:0974c22": "所說，云何菩薩與魔戰諍？」妙吉祥曰：「菩薩",
    "T07n0220_576:0974c23": "未嘗與擊大鼓魔軍戰諍，菩薩爾時亦不見",
    "T07n0220_576:0974c24": "法有少真實可依入定。所以者何？菩薩見彼",
    "T07n0220_576:0974c25": "雖擊鼓等而無怖畏。譬如幻師幻作怨敵，雖",
    "T07n0220_576:0974c26": "現擾惱而不生怖；如是菩薩知法性空皆如",
    "T07n0220_576:0974c27": "幻等，都無怖畏。若時菩薩有怖畏者，非天、人",
    "T07n0220_576:0974c28": "等所應供養，然諸菩薩解空無怖，堪為一切",
    "T07n0220_576:0974c29": "真淨福田。」龍吉祥言：「頗有能證菩提者不？」妙",
    "T07n0220_576:0975a01": "吉祥曰：「亦有能證。」龍吉祥言：「誰為證者？」妙吉",
    "T07n0220_576:0975a02": "祥曰：「若無名姓、施設、語言，彼為能證。」龍吉祥",
    "T07n0220_576:0975a03": "言：「彼既如是，云何能證？」妙吉祥曰：「彼心無",
    "T07n0220_576:0975a04": "生，不念菩提及菩提座，亦不愍念一切有情，",
    "T07n0220_576:0975a05": "以無表心、無見心等能證無上正等菩提。」龍",
    "T07n0220_576:0975a06": "吉祥言：「若爾，尊者以何心等當得菩提？」妙吉",
    "T07n0220_576:0975a07": "祥曰：「我無所趣亦非能趣，都無所學。非我當",
    "T07n0220_576:0975a08": "來詣菩提樹，坐金剛座證大菩提，轉妙法輪拔",
    "T07n0220_576:0975a09": "濟生死。所以者何？諸法無動，不可破壞，不可",
    "T07n0220_576:0975a10": "攝受，畢竟空寂。我以如是非趣心等當得菩",
    "T07n0220_576:0975a11": "提。」龍吉祥言：「尊者所說皆依勝義，令諸有情",
    "T07n0220_576:0975a12": "信解是法解脫煩惱。若諸有情煩惱解脫，便",
    "T07n0220_576:0975a13": "能畢竟破魔羂網。」妙吉祥曰：「魔之羂網不可",
    "T07n0220_576:0975a14": "破壞。所以者何？魔者不異菩提增語。何以故？",
    "T07n0220_576:0975a15": "魔及魔軍性俱非有都不可得，是故我說魔",
    "T07n0220_576:0975a16": "者不異菩提增語。」龍吉祥言：「菩提何謂？」妙吉",
    "T07n0220_576:0975a17": "祥曰：「言菩提者，遍諸時處一切法中。譬如虛",
    "T07n0220_576:0975a18": "空都無障礙，於時處法無所不在，菩提亦爾，",
    "T07n0220_576:0975a19": "無障礙故遍在一切時處法中。如是菩提最",
    "T07n0220_576:0975a20": "為無上，仁今欲證何等菩提？」龍吉祥言：「欲證",
    "T07n0220_576:0975a21": "無上。」妙吉祥曰：「汝今應止！無上菩提非可證",
    "T07n0220_576:0975a22": "法，汝欲證者便行戲論。何以故？無上菩提離",
    "T07n0220_576:0975a23": "相寂滅，仁今欲取，成戲論故。譬如有人作如",
    "T07n0220_576:0975a24": "是說：『我令幻士坐菩提座，證幻無上正等菩",
    "T07n0220_576:0975a25": "提。』如是所言極成戲論，以諸幻士尚不可得，",
    "T07n0220_576:0975a26": "豈令能證幻大菩提！幻於幻法，非合非散，無",
    "T07n0220_576:0975a27": "取無捨，自性俱空。諸佛世尊說一切法不可",
    "T07n0220_576:0975a28": "分別皆如幻事，汝今欲證無上菩提，豈不便",
    "T07n0220_576:0975a29": "成分別幻法？然一切法皆不可取亦不可捨，",
    "T07n0220_576:0975b01": "無成無壞。非法於法能有造作及有滅壞，無",
    "T07n0220_576:0975b02": "法於法能有和合及有別離。所以者何？以",
    "T07n0220_576:0975b03": "一切法非合非散，自性皆空，離我、我所，等虛",
    "T07n0220_576:0975b04": "空界，無說無示、無讚無毀、無高無下、無損無",
    "T07n0220_576:0975b05": "益、不可想像、不可戲論，本性虛寂，皆畢竟空，",
    "T07n0220_576:0975b06": "如幻如夢，無對無比，寧可於彼起分別心？」龍",
    "T07n0220_576:0975b07": "吉祥言：「善哉！尊者！我今由此定得菩提，何以",
    "T07n0220_576:0975b08": "故？由尊為我說深法故。」妙吉祥曰：「吾於今者，",
    "T07n0220_576:0975b09": "曾未為汝有所宣說若顯若密、若深若淺，云",
    "T07n0220_576:0975b10": "何令汝能得菩提？所以者何？諸法自性皆不",
    "T07n0220_576:0975b11": "可說，汝謂我說甚深法者，為行戲論；然我實",
    "T07n0220_576:0975b12": "非能說法者，諸法自性亦不可說。如有人言：",
    "T07n0220_576:0975b13": "『我能辯說幻士識相，謂諸幻士識有如是如",
    "T07n0220_576:0975b14": "是差別。』彼由此說害自實言。所以者何？夫幻",
    "T07n0220_576:0975b15": "士者尚非所識，況有識相！汝今謂我說甚深",
    "T07n0220_576:0975b16": "法，令汝證得無上菩提，亦復如是。以一切法",
    "T07n0220_576:0975b17": "皆如幻事，畢竟性空尚不可知，況有宣說！」",
    "T07n0220_576:0975b18": "爾時，無能勝菩薩摩訶薩來至其所，聞已讚",
    "T07n0220_576:0975b19": "言：「善哉！善哉！正士！大士！能共辯說甚深法門。」",
    "T07n0220_576:0975b20": "時，妙吉祥詰無能勝言：「正士、大士為說何法？",
    "T07n0220_576:0975b21": "夫為菩薩不作是念：『我是菩薩正士、大士，能",
    "T07n0220_576:0975b22": "為有情說甚深法。』作是念者便行戲論。又，無",
    "T07n0220_576:0975b23": "能勝！頗有谷響，自性實有能發語言，生聞者",
    "T07n0220_576:0975b24": "識詮諸法不？」時，無能勝答曰：「不也！」妙吉祥言：",
    "T07n0220_576:0975b25": "「如是諸法一切非實，皆如谷響無名、無相、無",
    "T07n0220_576:0975b26": "所取著，於斯有執便行戲論，若行戲論流轉",
    "T07n0220_576:0975b27": "生死。彼於如響一切法中不如實知，起諸乖",
    "T07n0220_576:0975b28": "諍，乖諍起故心則動搖，心動搖時多諸迷謬，",
    "T07n0220_576:0975b29": "迷謬增故諸趣輪迴。是故世尊親於晝夜教",
    "T07n0220_576:0975c01": "誡教授諸苾芻言：『汝等苾芻勿行戲論，於我",
    "T07n0220_576:0975c02": "所說寂滅法中，常應思惟、審諦觀察、精勤修",
    "T07n0220_576:0975c03": "習無得法忍。』如是能寂大聖法王說諸法空",
    "T07n0220_576:0975c04": "本性寂靜，無染、無得、無所依住。能如實知解",
    "T07n0220_576:0975c05": "脫生死，定當證得菩提涅槃。」時，龍吉祥聞是",
    "T07n0220_576:0975c06": "語已，因即復問妙吉祥言：「尊者從何生死解",
    "T07n0220_576:0975c07": "脫？」妙吉祥曰：「仁謂如來從何生死而得解脫？",
    "T07n0220_576:0975c08": "十力世尊常說過去未來現在為生死法。」龍",
    "T07n0220_576:0975c09": "吉祥言：「世尊！豈不說一切法皆如幻化，既爾，",
    "T07n0220_576:0975c10": "有情應本已證無上菩提，寧有生死？所以者",
    "T07n0220_576:0975c11": "何？尊者亦說諸法非實皆如幻化。」妙吉祥曰：",
    "T07n0220_576:0975c12": "「我從昔來於法性相曾未宣說，亦不分別，取",
    "T07n0220_576:0975c13": "著造作。所以者何？諸法性相不可表示、不可",
    "T07n0220_576:0975c14": "分別、不可取著、不可造作。「一切有情設能如",
    "T07n0220_576:0975c15": "實了達諸法皆如幻化，應本已證無上菩提；",
    "T07n0220_576:0975c16": "然由有情於一切法，不能通達皆如幻化故，",
    "T07n0220_576:0975c17": "於諸趣生死輪迴。如工幻師隨依何物，幻作",
    "T07n0220_576:0975c18": "種種所幻化事，所謂世間天、魔、梵、釋、沙門、梵",
    "T07n0220_576:0975c19": "志、諸龍、藥叉、阿素洛等人非人眾，諸愚癡類迷",
    "T07n0220_576:0975c20": "執實有，智者幻師知無實性，但有種種虛妄",
    "T07n0220_576:0975c21": "相現。如是諸法雖如幻化，而有情類愚癡不",
    "T07n0220_576:0975c22": "了，非有謂有、無常計常，於諸法中種種分別，",
    "T07n0220_576:0975c23": "或分別色或分別心，有為無為、有漏無漏如",
    "T07n0220_576:0975c24": "是等類種種分別，由此分別於諸法中，不如",
    "T07n0220_576:0975c25": "實知皆如幻化，由不知故生死輪迴。設諸有",
    "T07n0220_576:0975c26": "情於一切法如實了知皆如幻化，則於佛法",
    "T07n0220_576:0975c27": "不復增長。所以者何？諸有情類本來皆有，諸",
    "T07n0220_576:0975c28": "佛妙法一切已有，無退佛智故。「諸有情咸可",
    "T07n0220_576:0975c29": "安立於佛妙法覺慧無動，知法性空，無名無",
    "T07n0220_576:0976a01": "相、無依無住、無取無執、無礙無著、猶如虛空，",
    "T07n0220_576:0976a02": "無阿賴耶、無尼延底，無上寂靜、最極寂靜，無",
    "T07n0220_576:0976a03": "生無滅、無染無淨、無成無壞、非有非無。由此",
    "T07n0220_576:0976a04": "於中成甚深忍，常不遠離諸佛妙法。所以者",
    "T07n0220_576:0976a05": "何？諸佛妙法離性離相，不可施設、不可宣說、",
    "T07n0220_576:0976a06": "不可表示，遍有情類猶若虛空。」時，龍吉祥聞",
    "T07n0220_576:0976a07": "甚深法歡喜踊躍，讚妙吉祥：「善哉！善哉！尊者",
    "T07n0220_576:0976a08": "所說，甚深微妙不可思議，說諸有情常不遠",
    "T07n0220_576:0976a09": "離諸佛妙法，誰能信解？」妙吉祥曰：「諸佛真子",
    "T07n0220_576:0976a10": "皆能信解，謂隨信行、若隨法行、若第八、若預",
    "T07n0220_576:0976a11": "流、若一來、若不還、若阿羅漢、若諸獨覺、若諸菩",
    "T07n0220_576:0976a12": "薩已得不退，於諸白法無動無轉，已善安住",
    "T07n0220_576:0976a13": "畢竟空法無所得法，能深信解。所以者何？是",
    "T07n0220_576:0976a14": "諸菩薩妙菩提座已現在前，能對世間天、魔、",
    "T07n0220_576:0976a15": "梵、釋、沙門、梵志、阿素洛等人非人前大師子",
    "T07n0220_576:0976a16": "吼：『我於此座結跏趺坐，乃至未得無上菩提，",
    "T07n0220_576:0976a17": "終不中間暫解斯坐。』何以故？是諸菩薩已善",
    "T07n0220_576:0976a18": "安住畢竟空法無所得法，不可動故。譬如帝",
    "T07n0220_576:0976a19": "杙極善安固，諸牛王等不能動搖；如是菩薩",
    "T07n0220_576:0976a20": "已善安住畢竟空法無所得法，一切有情不",
    "T07n0220_576:0976a21": "能傾動，令離覺所覺及菩提座處。」",
    "T07n0220_576:0976a22": "龍吉祥言：「覺所覺處、菩提座處何所謂耶？」時，",
    "T07n0220_576:0976a23": "妙吉祥還詰彼曰：「云何名為如來變化？云何",
    "T07n0220_576:0976a24": "如來變化之處？云何如來變化所依？云何如",
    "T07n0220_576:0976a25": "來變化證法，由此說為如來變化說法示導？」",
    "T07n0220_576:0976a26": "龍吉祥言：「我尚不見有實如來，況當見有如",
    "T07n0220_576:0976a27": "來變化及變化處、變化所依、變化證法，由此",
    "T07n0220_576:0976a28": "可說如來變化說法示導！」妙吉祥曰：「善哉！善",
    "T07n0220_576:0976a29": "哉！所說所知甚為如理，汝已起證於一切法",
    "T07n0220_576:0976b01": "無所得忍能作是說，覺所覺等應知亦然。」龍",
    "T07n0220_576:0976b02": "吉祥言：「非一切法無所得忍有起有壞。所以",
    "T07n0220_576:0976b03": "者何？以一切法空無自性，自相亦空。如是諸",
    "T07n0220_576:0976b04": "法無相、無對、無色、無見，與虛空等，云何得起",
    "T07n0220_576:0976b05": "於一切法無所得忍？若一切法無所得忍有",
    "T07n0220_576:0976b06": "可起義，則谷響忍、若光影忍、若聚沫忍、若浮",
    "T07n0220_576:0976b07": "泡忍、若陽焰忍、若芭蕉忍、若幻事忍、若夢境",
    "T07n0220_576:0976b08": "忍、若變化忍、若鏡像忍、若尋香城忍、若虛空",
    "T07n0220_576:0976b09": "界忍應有起義。所以者何？虛空等忍有起義",
    "T07n0220_576:0976b10": "者必無是處。若菩薩摩訶薩聞如是法，不驚、",
    "T07n0220_576:0976b11": "不怖、無惑、無疑、心不沈沒，即是菩薩無上法",
    "T07n0220_576:0976b12": "忍。」妙吉祥言：「諸菩薩眾無得法忍豈無差別？」",
    "T07n0220_576:0976b13": "龍吉祥曰：「若菩薩眾於少分法有執著者，是",
    "T07n0220_576:0976b14": "則名為行有所得。若諸菩薩作是念言：『我於",
    "T07n0220_576:0976b15": "甚深悉能解了。』是則名為行有所得。若諸菩",
    "T07n0220_576:0976b16": "薩作是念言：『我是成就甚深忍者。』是則名為",
    "T07n0220_576:0976b17": "行有所得。若諸菩薩作是念言：『我於甚深悉",
    "T07n0220_576:0976b18": "能信受。』是則名為行有所得。若諸菩薩作是",
    "T07n0220_576:0976b19": "念言：『我於諸義悉能解了。』是則名為行有所",
    "T07n0220_576:0976b20": "得。若諸菩薩作是念言：『我於諸法悉能覺了。』",
    "T07n0220_576:0976b21": "是則名為行有所得。若諸菩薩作是念言：『我",
    "T07n0220_576:0976b22": "能解了諸法本性。』是則名為行有所得。若諸",
    "T07n0220_576:0976b23": "菩薩作是念言：『我能修行諸菩薩道。』是則名",
    "T07n0220_576:0976b24": "為行有所得。若諸菩薩作是念言：『我能嚴淨",
    "T07n0220_576:0976b25": "種種佛土。』是則名為行有所得。若諸菩薩作",
    "T07n0220_576:0976b26": "是念言：『我能成熟諸有情類。』是則名為行有",
    "T07n0220_576:0976b27": "所得。若諸菩薩作是念言：『我於菩提決定當",
    "T07n0220_576:0976b28": "證。』是則名為行有所得。若諸菩薩作是念言：",
    "T07n0220_576:0976b29": "『我定能轉無上法輪。』是則名為行有所得。若",
    "T07n0220_576:0976c01": "諸菩薩作是念言：『我能濟拔諸有情類。』是則",
    "T07n0220_576:0976c02": "名為行有所得。若諸菩薩作是念言：『我有所",
    "T07n0220_576:0976c03": "行、我有所證。』是則名為行有所得。若諸菩薩",
    "T07n0220_576:0976c04": "作是念言：『我能修行布施、淨戒、安忍、精進、靜",
    "T07n0220_576:0976c05": "慮、般若波羅蜜多。』是則名為行有所得。若諸",
    "T07n0220_576:0976c06": "菩薩作是念言：『我能修行四念住等三十七",
    "T07n0220_576:0976c07": "種菩提分法。』是則名為行有所得。若諸菩薩",
    "T07n0220_576:0976c08": "作是念言：『我能修行靜慮、無量、等持、等至、陀",
    "T07n0220_576:0976c09": "羅尼門。』是則名為行有所得。若諸菩薩作是",
    "T07n0220_576:0976c10": "念言：『我能趣證如來十力、四無所畏、四無礙",
    "T07n0220_576:0976c11": "解、大慈、大悲、大喜、大捨并十八佛不共法等無",
    "T07n0220_576:0976c12": "量無邊諸佛妙法。』是則名為行有所得。菩薩",
    "T07n0220_576:0976c13": "不行有所得故，無得法忍非有差別。」妙吉祥",
    "T07n0220_576:0976c14": "言：「若爾，菩薩云何修學趣菩提行？」龍吉祥曰：",
    "T07n0220_576:0976c15": "「若菩薩眾於諸法中無所取著，是為修學趣",
    "T07n0220_576:0976c16": "菩提行；若菩薩眾於諸法中無所恃怙，是為",
    "T07n0220_576:0976c17": "修學趣菩提行；若菩薩眾現觀諸法依託眾",
    "T07n0220_576:0976c18": "緣、空無自性、離我、我所，是為修學趣菩提行；",
    "T07n0220_576:0976c19": "若菩薩眾雖有所行而無行想，是為修學趣",
    "T07n0220_576:0976c20": "菩提行。」妙吉祥言：「如是！如是！誠如所說。如人",
    "T07n0220_576:0976c21": "夢中雖謂遊止種種方所，而無去、來、行、住、坐、",
    "T07n0220_576:0976c22": "臥，亦無真實遊止處所。菩薩亦爾，雖住寤時，",
    "T07n0220_576:0976c23": "有所修行而無行想，觀所行行本性皆空，於",
    "T07n0220_576:0976c24": "諸法中無所取著，達一切法無狀、無相、無阿",
    "T07n0220_576:0976c25": "賴耶、無尼延底，與虛空等本性空寂。若諸菩",
    "T07n0220_576:0976c26": "薩能如是行，無所執取、離諸戲論，是天、人等",
    "T07n0220_576:0976c27": "真淨福田，堪受世間恭敬供養。」",
    "T07n0220_576:0976c28": "爾時，龍吉祥菩薩摩訶薩聞是語已，歡喜踊",
    "T07n0220_576:0976c29": "躍而作是言：「唯然！尊者！我今欲往室羅筏城，",
    "T07n0220_576:0977a01": "為有情故巡行乞食。」妙吉祥曰：「隨汝意往，然",
    "T07n0220_576:0977a02": "於行時，勿得舉足，勿得下足，勿屈、勿伸，勿起",
    "T07n0220_576:0977a03": "於心，勿興戲論，勿生路想，勿生城邑、聚落之",
    "T07n0220_576:0977a04": "想，勿生小大、男女之想，勿生街巷、園林、舍宅、",
    "T07n0220_576:0977a05": "戶牖等想。所以者何？菩提遠離諸所有想，無",
    "T07n0220_576:0977a06": "高無下、無卷無舒，心絕動搖，言亡戲論，無有",
    "T07n0220_576:0977a07": "數量，是為菩薩所趣菩提。仁今若能如是行",
    "T07n0220_576:0977a08": "者，隨意所往而行乞食。」時，龍吉祥既承教",
    "T07n0220_576:0977a09": "授教誡威力入海喻定。譬如大海其水廣深，",
    "T07n0220_576:0977a10": "盈滿湛然豐諸珍寶，含育種種水族生命。如",
    "T07n0220_576:0977a11": "是此定威力廣深、神用難思、三業安靜，具功",
    "T07n0220_576:0977a12": "德寶攝養含識。時，有菩薩名曰善思，為欲令",
    "T07n0220_576:0977a13": "彼速出定故，設大加行觸動其身，雖令三千",
    "T07n0220_576:0977a14": "大千世界諸山、大地六反變動，而龍吉祥身",
    "T07n0220_576:0977a15": "心宴寂，安固不動如妙高山。所以者何？彼由",
    "T07n0220_576:0977a16": "此定，令身、語、意安住無動。後從定起，雨諸香",
    "T07n0220_576:0977a17": "花，向誓多林曲躬合掌，至誠恭敬而作是言：",
    "T07n0220_576:0977a18": "「歸命如來、應、正等覺，所證所說無不甚深，自",
    "T07n0220_576:0977a19": "性皆空無染無得，能令聞者獲斯勝定。」善思",
    "T07n0220_576:0977a20": "菩薩便問彼言：「仁在定中覺地動不？」龍吉祥",
    "T07n0220_576:0977a21": "曰：「善思當知！若諸身心有動轉者，見大地等",
    "T07n0220_576:0977a22": "亦有傾搖。諸佛世尊、不退菩薩及大獨覺、大",
    "T07n0220_576:0977a23": "阿羅漢，身心安靜遠離動搖，於諸法中不見",
    "T07n0220_576:0977a24": "不覺有動、有轉、有傾、有搖。所以者何？以常安",
    "T07n0220_576:0977a25": "住無動、無轉、無傾搖法，謂空、無相、無願、寂靜，",
    "T07n0220_576:0977a26": "證相本空、性遠離法，由住此法身心無動。」",
    "T07n0220_576:0977a27": "時，妙吉祥見聞此已，歡喜讚歎龍吉祥言：「善",
    "T07n0220_576:0977a28": "哉！善哉！能成是事，今者隨意入城乞食。」龍吉",
    "T07n0220_576:0977a29": "祥曰：「我今已證海喻勝定無上法食，於諸段",
    "T07n0220_576:0977b01": "食不復希求。我今唯求布施、淨戒、安忍、精進、",
    "T07n0220_576:0977b02": "靜慮、般若、方便善巧、妙願、力、智波羅蜜多及餘",
    "T07n0220_576:0977b03": "無邊菩薩勝行，疾證無上正等菩提，轉妙法",
    "T07n0220_576:0977b04": "輪拔有情類生死大苦，令住究竟清淨涅槃。",
    "T07n0220_576:0977b05": "我今欣求棄捨諸行，不欲資養雜穢身心。今",
    "T07n0220_576:0977b06": "我由尊真淨善友哀愍我力證獲勝定，我今",
    "T07n0220_576:0977b07": "頂禮殊妙吉祥、無邊吉祥、勇猛吉祥、廣大吉",
    "T07n0220_576:0977b08": "祥、妙法吉祥、勝慧吉祥、難思吉祥、大仙善",
    "T07n0220_576:0977b09": "友、真淨善友。」妙吉祥言：「善哉！仁者！能得如",
    "T07n0220_576:0977b10": "是海喻勝定，了達諸法如響、如像、如夢、如幻、",
    "T07n0220_576:0977b11": "如陽焰、如光影、如變化事、如尋香城。汝今應",
    "T07n0220_576:0977b12": "求如來十力、四無所畏、四無礙解、大慈、大悲、大",
    "T07n0220_576:0977b13": "喜、大捨并十八佛不共法等無量無邊無上法",
    "T07n0220_576:0977b14": "食，用自資益解脫法身。一切如來、應、正等覺",
    "T07n0220_576:0977b15": "皆由此食，能經無量、無數、無邊不可思議殑伽",
    "T07n0220_576:0977b16": "沙等大劫而住。所以者何？如是法食無漏無",
    "T07n0220_576:0977b17": "繫，能永解脫執著世間不出離法，亦能永滅",
    "T07n0220_576:0977b18": "一切憍慢，無阿賴耶、無尼延底，無諸戲論本",
    "T07n0220_576:0977b19": "性空寂。一切菩薩摩訶薩眾皆希此食，汝亦",
    "T07n0220_576:0977b20": "當求，勿求世間下劣法食。」龍吉祥曰：「我今聽",
    "T07n0220_576:0977b21": "尊所讚如斯無上法食已為充足，況得食耶！",
    "T07n0220_576:0977b22": "我若當來得斯法食，即以無食而為方便，自",
    "T07n0220_576:0977b23": "充足已，復持充足一切有情。」妙吉祥言：「汝能",
    "T07n0220_576:0977b24": "充足虛空界不？」答曰：「不能！」妙吉祥言：「汝能充",
    "T07n0220_576:0977b25": "足響、像、夢幻、陽焰、光影、諸變化事、尋香城不？」",
    "T07n0220_576:0977b26": "答曰：「不能！」妙吉祥言：「汝頗能以眾流充足諸",
    "T07n0220_576:0977b27": "大海不？」答曰：「不能！」妙吉祥言：「諸法亦爾，云何",
    "T07n0220_576:0977b28": "汝欲充足一切？汝欲一切皆充足者，則欲充",
    "T07n0220_576:0977b29": "足太虛空界，亦欲充足響、像、夢等，亦欲充足",
    "T07n0220_576:0977c01": "一切大海，亦欲充足一切法空、無相、無願、無",
    "T07n0220_576:0977c02": "造、無作、無生、無滅，亦欲充足遠離、寂靜、離染、",
    "T07n0220_576:0977c03": "涅槃、畢竟、解脫，亦欲充足無色、無見、無對、一",
    "T07n0220_576:0977c04": "相與虛空等不可執取真如、法界。」龍吉祥言：",
    "T07n0220_576:0977c05": "「如尊所說食及食者無不皆空，則諸有情應",
    "T07n0220_576:0977c06": "不資食。」妙吉祥曰：「如是！如是！一切有情皆不",
    "T07n0220_576:0977c07": "資食。設佛化為殑伽沙等諸有情類無不須",
    "T07n0220_576:0977c08": "食，汝令誰造爾所食耶？」龍吉祥言：「化無所食，",
    "T07n0220_576:0977c09": "何假為造？」妙吉祥曰：「法及有情皆如幻化，是",
    "T07n0220_576:0977c10": "故一切無資食者。若諸有情不能如實了達",
    "T07n0220_576:0977c11": "諸法皆如幻化，則於諸趣生死輪迴，虛妄執",
    "T07n0220_576:0977c12": "為有所資持，然彼資持都不可得。如實觀察",
    "T07n0220_576:0977c13": "法及有情，自性俱空無少真實，則於諸食無",
    "T07n0220_576:0977c14": "所資持。」龍吉祥言：「我今欲住斷除飢渴。」妙吉",
    "T07n0220_576:0977c15": "祥曰：「飢渴尚無，何有能斷？譬如幻士作如是",
    "T07n0220_576:0977c16": "言：『我今欲求陽焰中水斷除飢渴。』汝今亦然。",
    "T07n0220_576:0977c17": "所以者何？以一切法皆如陽焰，一切有情皆",
    "T07n0220_576:0977c18": "如幻士，云何欲住斷除飢渴？虛妄分別所作",
    "T07n0220_576:0977c19": "法中，能斷、所斷俱不可得，既無飢渴，除斷者",
    "T07n0220_576:0977c20": "誰？諸法本來自性充足都無飢渴，何所除斷？",
    "T07n0220_576:0977c21": "愚夫於此不如實知，謂我飢渴欲求除斷；諸",
    "T07n0220_576:0977c22": "有智者能如實知飢渴本無不求除斷，既能",
    "T07n0220_576:0977c23": "了達諸法性空，不復輪迴生死諸趣，遠離戲",
    "T07n0220_576:0977c24": "論無所分別，於一切法住無所住，無依、無染，",
    "T07n0220_576:0977c25": "無入、無出，畢竟解脫，分別永無。」龍吉祥言：「如",
    "T07n0220_576:0977c26": "如尊者說諸法要，如是如是法界出現。」妙吉",
    "T07n0220_576:0977c27": "祥曰：「非真法界有出、有沒、有屈、有伸。所以者",
    "T07n0220_576:0977c28": "何？真法界者，離相寂然，無出、無沒，不可分別、",
    "T07n0220_576:0977c29": "不可戲論，無依、無住，無取、無捨，無動、無轉，無",
    "T07n0220_576:0978a01": "染、無淨。如虛空界，無動、無轉，無取、無捨，無依、",
    "T07n0220_576:0978a02": "無住，不可戲論、不可分別，無出、無沒；諸法亦",
    "T07n0220_576:0978a03": "爾，自相本空，性亦非有，相不可得。若諸法相",
    "T07n0220_576:0978a04": "有可得者，已般涅槃佛應可得故。「一切法無",
    "T07n0220_576:0978a05": "阿賴耶、無尼延底，無色、無見、無對、無相，本來",
    "T07n0220_576:0978a06": "寂滅。是故諸佛如殑伽沙，雖已般涅槃而無",
    "T07n0220_576:0978a07": "一法滅，謂無色蘊滅及受、想、行、識蘊滅，亦無",
    "T07n0220_576:0978a08": "眼處滅及耳、鼻、舌、身、意處滅，亦無色處滅及",
    "T07n0220_576:0978a09": "聲、香、味、觸、法處滅，亦無眼界滅及耳、鼻、舌、身、",
    "T07n0220_576:0978a10": "意界滅，亦無色界滅及聲、香、味、觸、法界滅，亦",
    "T07n0220_576:0978a11": "無眼識界滅及耳、鼻、舌、身、意識界滅，亦無眼",
    "T07n0220_576:0978a12": "觸滅及耳、鼻、舌、身、意觸滅，亦無眼觸為緣所",
    "T07n0220_576:0978a13": "生諸受滅及耳、鼻、舌、身、意觸為緣所生諸受",
    "T07n0220_576:0978a14": "滅，亦無地界滅及水、火、風、空、識界滅。如是諸",
    "T07n0220_576:0978a15": "佛雖般涅槃，而無一法般涅槃者。諸有欲令",
    "T07n0220_576:0978a16": "般涅槃位有法滅者，即為欲令太虛空界彼",
    "T07n0220_576:0978a17": "位亦滅。所以者何？一切法性本來寂滅，自性",
    "T07n0220_576:0978a18": "寂靜，最極寂靜，不可更滅。「諸愚夫類不如實",
    "T07n0220_576:0978a19": "知，般涅槃時方起滅想，謂：『我、我所今時乃滅。』",
    "T07n0220_576:0978a20": "彼由執著我及有情廣說乃至知者、見者，及",
    "T07n0220_576:0978a21": "由執有、無自性法般涅槃時一切永滅，我說",
    "T07n0220_576:0978a22": "彼類皆不能解脫生老病死愁歎苦憂惱。所",
    "T07n0220_576:0978a23": "以者何？彼愚癡類於法本性不知不覺，由不",
    "T07n0220_576:0978a24": "知覺法本性故，與佛世尊及大弟子不退菩",
    "T07n0220_576:0978a25": "薩於甚深法有深信解，恒樂受行無所得行，",
    "T07n0220_576:0978a26": "於過去佛多種善根，有大神通具大勢力，真",
    "T07n0220_576:0978a27": "淨商主、無上天仙常有違諍。以違諍故，彼諸",
    "T07n0220_576:0978a28": "愚夫長夜沈淪不淨臭穢，一切賢聖咸遠避",
    "T07n0220_576:0978a29": "之，智者共訶鄙惡生死。如近城邑村落糞壤，",
    "T07n0220_576:0978b01": "如如晝夜人畜往來，如是如是增長不淨、可",
    "T07n0220_576:0978b02": "惡、臭穢便利等物；如是愚夫於法本性不能",
    "T07n0220_576:0978b03": "覺了，增長極惡、生臭、爛臭、不淨生死，聖賢訶",
    "T07n0220_576:0978b04": "毀，智者遠離，我說彼類不能解脫生老病等",
    "T07n0220_576:0978b05": "種種過患。」時，龍吉祥問言：「尊者！云何於法能",
    "T07n0220_576:0978b06": "如實知？」妙吉祥曰：「諸有能以無分別心隨順",
    "T07n0220_576:0978b07": "遠離、趣向遠離、臨至遠離，如是於法能如實",
    "T07n0220_576:0978b08": "知。」龍吉祥言：「誰於幻事而能遠離？」妙吉祥",
    "T07n0220_576:0978b09": "曰：「即此能於幻事遠離。」",
    "T07n0220_576:0978b10": "爾時，善現來到其所，言：「二大士何所談論？」時，",
    "T07n0220_576:0978b11": "妙吉祥詰言：「大德！今說何法名為大士？我等",
    "T07n0220_576:0978b12": "不見有少實法可名大士而共談論，大聖法",
    "T07n0220_576:0978b13": "王亦未曾說有少實法名大士者。諸法如響",
    "T07n0220_576:0978b14": "皆非真實，其響豈能有所談論？」具壽善現聞",
    "T07n0220_576:0978b15": "是語已，入無所得三摩地門，經須臾間還從",
    "T07n0220_576:0978b16": "定起，合掌恭敬向誓多林作如是言：「我今歸",
    "T07n0220_576:0978b17": "佛所證所說，無不甚深、微妙、寂靜，難見、難覺，",
    "T07n0220_576:0978b18": "非所尋思、超尋思境，永害執取，斷諸纏、縛，如",
    "T07n0220_576:0978b19": "是妙法不可思議，令諸有情聞獲利樂。若諸",
    "T07n0220_576:0978b20": "菩薩已得不退，曼殊室利而為上首，乃至或",
    "T07n0220_576:0978b21": "有最初發心趣大菩提諸菩薩眾，皆共於此",
    "T07n0220_576:0978b22": "甚深法中，展轉相親作斯談論。」妙吉祥曰：「大",
    "T07n0220_576:0978b23": "德！當知此中無親、無不親者，亦無迷謬、不迷",
    "T07n0220_576:0978b24": "謬者，又無展轉共談論事。所以者何？無有少",
    "T07n0220_576:0978b25": "法能與少法為親怨等。何以故？以一切法無",
    "T07n0220_576:0978b26": "所有故。」具壽善現復言：「向者見二大士共論",
    "T07n0220_576:0978b27": "深法，云何而言無談論事？」妙吉祥曰：「大德！頗",
    "T07n0220_576:0978b28": "聞幻士、夢境、響、像、陽焰、光影、變化及尋香城展",
    "T07n0220_576:0978b29": "轉共論深法義不？」答言：「不也！」妙吉祥言：「諸法",
    "T07n0220_576:0978c01": "如幻、夢境、響等，云何可言見共談論？豈有幻",
    "T07n0220_576:0978c02": "士聞化佛說甚深法義，信解、受持、取相思惟名",
    "T07n0220_576:0978c03": "身等事？」爾時，善現聞是語已，於此方所便入",
    "T07n0220_576:0978c04": "滅定。時，舍利子來至其處，問妙吉祥：「大士！頗",
    "T07n0220_576:0978c05": "知善現今者入何等定？」妙吉祥言：「唯！舍利子！",
    "T07n0220_576:0978c06": "大德善現不違少法，由此常入不違法定、無",
    "T07n0220_576:0978c07": "所住定、無依法定、無執藏定、害執藏定。非",
    "T07n0220_576:0978c08": "住此中，有言有說，有來有往，有住有臥。何以",
    "T07n0220_576:0978c09": "故？大德善現信解諸法自性皆空、不可得故。」",
    "T07n0220_576:0978c10": "時，舍利子復問：「諸法以何為性？」妙吉祥言：「諸",
    "T07n0220_576:0978c11": "法皆以無性為性，如是無性亦不可得。」善現",
    "T07n0220_576:0978c12": "爾時便從定起。妙吉祥曰：「食時將至，宜速入",
    "T07n0220_576:0978c13": "城巡行乞食。」善現對曰：「大士當知！我今不復",
    "T07n0220_576:0978c14": "入城乞食。所以者何？我已遠離一切城邑、村",
    "T07n0220_576:0978c15": "落等想，亦已遠離諸色、聲、香、味、觸、法想。」妙吉",
    "T07n0220_576:0978c16": "祥曰：「大德善現！若已遠離一切想者，云何",
    "T07n0220_576:0978c17": "現有遊履往來？」善現詰言：「如來變化，云何現",
    "T07n0220_576:0978c18": "有色、受、想、行、識等諸法，云何現有遊履往來、",
    "T07n0220_576:0978c19": "屈伸、顧視？」妙吉祥曰：「善哉！善哉！大德善現！佛",
    "T07n0220_576:0978c20": "之真子，是故如來常說：『善現得無諍住最為",
    "T07n0220_576:0978c21": "第一。』」復言：「大德！且止斯事，我欲入城巡行乞",
    "T07n0220_576:0978c22": "食，飯食事訖詣如來所。我當奉請令諸大德，",
    "T07n0220_576:0978c23": "設希有食令獲善利。」舍利子言：「大士！今者欲",
    "T07n0220_576:0978c24": "為我輩設何等食？」妙吉祥曰：「大德！我今所設",
    "T07n0220_576:0978c25": "食者，不可分段，不可吞咽，非香、味、觸，非三",
    "T07n0220_576:0978c26": "界攝，亦非不繫。大德當知！如是妙食是如來",
    "T07n0220_576:0978c27": "食，非餘食也！」舍利子言：「今我等輩聞大士說",
    "T07n0220_576:0978c28": "希有食名悉已飽滿，況當得食！」妙吉祥曰：「我",
    "T07n0220_576:0978c29": "此食者，肉、天、慧眼皆不能見。」爾時，善現及舍",
    "T07n0220_576:0979a01": "利子聞如是語俱入滅定。時，善思菩薩問妙",
    "T07n0220_576:0979a02": "吉祥言：「今二上人食何等食、入何等定？」妙吉",
    "T07n0220_576:0979a03": "祥言：「此二尊者食無漏食，入無所依、無雜染",
    "T07n0220_576:0979a04": "定。諸食此食、住此定者，畢竟不復食三界",
    "T07n0220_576:0979a05": "食。」",
    "T07n0220_576:0979a06": "爾時，善現及舍利子俱從定起，與妙吉祥及",
    "T07n0220_576:0979a07": "諸菩薩、聲聞等眾互相慶慰，各各入城，隨意",
    "T07n0220_576:0979a08": "所往巡行乞食。具壽善現隨入一家空靜之",
    "T07n0220_576:0979a09": "所默然而住，有近事女見已問言：「大德！住斯",
    "T07n0220_576:0979a10": "為何所欲？」善現報曰：「姊妹當知！為乞食故，",
    "T07n0220_576:0979a11": "我來住此。」近事女言：「聖者善現！今於食想未",
    "T07n0220_576:0979a12": "遍知耶？」善現報言：「我從本際所有食想皆已",
    "T07n0220_576:0979a13": "遍知。所以者何？一切食想前、中、後際皆自然",
    "T07n0220_576:0979a14": "空。」近事女言：「唯然！聖者！應自伸手，我當奉食。」",
    "T07n0220_576:0979a15": "具壽善現便伸其手。近事女言：「聖者善現！阿",
    "T07n0220_576:0979a16": "羅漢手今此是耶？」善現報言：「阿羅漢手非所",
    "T07n0220_576:0979a17": "能見，亦不可伸。譬如幻士問幻士曰：『何等名",
    "T07n0220_576:0979a18": "為幻士之手，吾今欲見請為伸之。』姊妹當知！",
    "T07n0220_576:0979a19": "彼幻士手頗有能見及可伸耶？」近事女言：「不",
    "T07n0220_576:0979a20": "也！大德！」善現報曰：「如是！姊妹！佛說一切如幻",
    "T07n0220_576:0979a21": "皆空故，不可言阿羅漢手實有可見及有可伸。」",
    "T07n0220_576:0979a22": "時，彼女人聞如是說，尋即不見善現之手，遂",
    "T07n0220_576:0979a23": "經淹久不得施食，欲置鉢中，鉢復不現。彼近",
    "T07n0220_576:0979a24": "事女遶善現身，循環覓手竟不能得，瞬息之",
    "T07n0220_576:0979a25": "間身亦不現，即便恭敬讚善現言：「善哉！善哉！",
    "T07n0220_576:0979a26": "聖者！聖者！乃能如是身亦不住、相亦不現，實",
    "T07n0220_576:0979a27": "為希有，是故如來常說：『善現得無諍住最為第",
    "T07n0220_576:0979a28": "一。』」時，近事女即於是處，永斷我見獲預流果。",
    "T07n0220_576:0979a29": "具壽善現便現其身，讚言：「善哉！善哉！姊妹！遂",
    "T07n0220_576:0979b01": "能如是成丈夫業。」爾時，女人踊躍歡喜，以所",
    "T07n0220_576:0979b02": "持食奉施善現，善現受已出還食之。時，妙吉",
    "T07n0220_576:0979b03": "祥與諸菩薩、聲聞等眾，各飯食已，俱詣佛所，",
    "T07n0220_576:0979b04": "頂禮雙足，右遶三匝，退坐一面，以如上事具",
    "T07n0220_576:0979b05": "白世尊。爾時，如來聞其所述，即便讚曰：「善哉！",
    "T07n0220_576:0979b06": "善哉！汝等乃能成斯勝事，當知皆是佛之神",
    "T07n0220_576:0979b07": "力。」具壽善現亦以所經化近事女得初果事",
    "T07n0220_576:0979b08": "以白於佛，爾時，世尊亦讚歎彼善巧方便。時，",
    "T07n0220_576:0979b09": "妙吉祥謂善現曰：「彼近事女所斷我見即非",
    "T07n0220_576:0979b10": "我見，是故如來說名我見。如是，大德！諸有發",
    "T07n0220_576:0979b11": "趣菩薩乘者，於一切法應知、應見、應深信解。",
    "T07n0220_576:0979b12": "云何信解？謂如其法不住於想。所以者何？大",
    "T07n0220_576:0979b13": "德善現！夫法想者即非法想，是故如來說名",
    "T07n0220_576:0979b14": "法想。大德當知！若菩薩摩訶薩無數世界成",
    "T07n0220_576:0979b15": "滿七寶，持用布施，有善男子、善女人等於此",
    "T07n0220_576:0979b16": "般若波羅蜜多，乃至受持一四句頌，為他開",
    "T07n0220_576:0979b17": "示無開示想。是善男子、善女人等所獲福聚",
    "T07n0220_576:0979b18": "甚多於前。」爾時，世尊而說頌曰：",
    "T07n0220_576:0979b19": "「如星翳燈幻，　　露泡夢電雲，",
    "T07n0220_576:0979b20": "　於一切有為，　　應作如是觀。」",
    "T07n0220_576:0979b21": "時，薄伽梵說是經已，一切菩薩及諸苾芻，世",
    "T07n0220_576:0979b22": "間天、人、阿素洛等一切眾會，聞佛所說皆大",
    "T07n0220_576:0979b23": "歡喜、信受奉行。",
    "T07n0220_576:0979b24": "大般若波羅蜜多經卷第五百七十六"
}