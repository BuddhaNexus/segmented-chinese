{
    "X28n0593_005:0712c04": "法華天台文句輔正記卷第五(輔妙樂記)",
    "X28n0593_005:0712c06": "吳興永定寺　釋沙門　道暹　述",
    "X28n0593_005:0712c07": "釋譬喻品",
    "X28n0593_005:0712c08": "將釋此文先敘題目今品雙用權實為名何者以",
    "X28n0593_005:0712c09": "法說周既雙明權實是故譬文雙譬於法在昔須",
    "X28n0593_005:0712c10": "云鹿苑三車在今須云等與大車所以權實俱名",
    "X28n0593_005:0712c11": "譬喻也。",
    "X28n0593_005:0712c12": "大九無譬者圓鏡云大經云為利根人說大乘九部",
    "X28n0593_005:0712c13": "略於譬喻即其事也。",
    "X28n0593_005:0712c14": "應有譬成小者便破他也。",
    "X28n0593_005:0712c15": "有云至多門者圓鏡云來意門者此經又雖七軸宗",
    "X28n0593_005:0712c16": "歸一乘但入此乘有種種門或從法說門入或從",
    "X28n0593_005:0712c17": "譬喻說門入或從因緣門入即其相也。",
    "X28n0593_005:0712c18": "若今若昔者今即大車昔即三車也。",
    "X28n0593_005:0712c19": "以因緣等者等取約教本迹觀心三也謂今昔譬喻",
    "X28n0593_005:0712c20": "皆具四釋昔則權實相對今則唯圓乘。",
    "X28n0593_005:0712c21": "玉篇云等者以類比況是能況之事。",
    "X28n0593_005:0712c22": "曉訓者從所曉訓也今與玉篇義同也。",
    "X28n0593_005:0712c23": "佛事迷悟者火宅為迷三車出宅為悟又三車為迷",
    "X28n0593_005:0712c24": "大車為悟後釋為正。",
    "X28n0593_005:0713a01": "唯小對圓者者此則尅體明今文正意唯小為迷唯",
    "X28n0593_005:0713a02": "圓是悟。",
    "X28n0593_005:0713a03": "疏云抱迷者抱於別惑迷理未遣也樹扇喻圓教風",
    "X28n0593_005:0713a04": "月喻圓理也。",
    "X28n0593_005:0713a05": "還待不已悲智者此中結前即絕待意故云上根圓",
    "X28n0593_005:0713a06": "聞獲悟也生後即相待意故云大悲不已等。",
    "X28n0593_005:0713a07": "風月意彰者只是今圓教圓理意顯也。",
    "X28n0593_005:0713a08": "何隱等者意云實相之理不當隱之與顯亦不與上",
    "X28n0593_005:0713a09": "根即顯於中下則隱且由機緣謂有隱顯耳。",
    "X28n0593_005:0713a10": "如長風靡息者大虗空中風未甞有息而眾生謂有",
    "X28n0593_005:0713a11": "謂無月體亦爾雖蹔隱須彌而常處於空界次合",
    "X28n0593_005:0713a12": "譬云謂真常性月隱煩惱山圓音教風息化歸寂",
    "X28n0593_005:0713a13": "故動樹舉扇使實理易彰。",
    "X28n0593_005:0713a14": "尚無庸作之心者應知密遣之時雖未即受亦由昔",
    "X28n0593_005:0713a15": "結大緣致令今日受於庸作由庸作故得委業付",
    "X28n0593_005:0713a16": "財皆由於昔展轉相因領財即般若時也。",
    "X28n0593_005:0713a17": "天性相關者一理性同故為相關二大通佛時結緣",
    "X28n0593_005:0713a18": "為天性相關也。",
    "X28n0593_005:0713a19": "爾前憂悔者憂悔之言通至法華故云爾前。",
    "X28n0593_005:0713a20": "大小兩乘者三車大車今昔俱喜也。",
    "X28n0593_005:0713a21": "資具也者謂珍玩之具是世間資生之物也又昔珍",
    "X28n0593_005:0713a22": "玩及以三車皆為今經莊嚴具度此取意耳。",
    "X28n0593_005:0713a23": "出世生法者即三乘所證法也。",
    "X28n0593_005:0713a24": "妙珍玩攝者從開顯說也宅內生滅之法由於三車",
    "X28n0593_005:0713b01": "得免難也。",
    "X28n0593_005:0713b02": "通論於今至除惡者此從開顯意說也。",
    "X28n0593_005:0713b03": "父之本有者非新造作也。",
    "X28n0593_005:0713b04": "至處不壞者現賜諸子遊於四方等。",
    "X28n0593_005:0713b05": "三悉似寄施權者謂詑於世間及以三車等且寄昔",
    "X28n0593_005:0713b06": "說故云似也開權即妙所何似之。",
    "X28n0593_005:0713b07": "有遮那始終者此指在法身地常思子機為遮那一",
    "X28n0593_005:0713b08": "音之始今日開顯以為其終也。",
    "X28n0593_005:0713b09": "巧喻兼權者兼三權也。",
    "X28n0593_005:0713b10": "小車大車火宅父舍者小車火宅在昔大車父舍唯",
    "X28n0593_005:0713b11": "今。",
    "X28n0593_005:0713b12": "舊純用一音者古人專用一音判教如玄文破。",
    "X28n0593_005:0713b13": "疏云二乘以下中者緣覺中聲聞下。",
    "X28n0593_005:0713b14": "疏云涅槃[少/兔]馬者永嘉集云夫三獸度河河寧從獸",
    "X28n0593_005:0713b15": "合復何獨河非獸合亦乃獸不河分河尚不成三",
    "X28n0593_005:0713b16": "河豈得以河而合獸獸尚不成一獸豈得以獸而",
    "X28n0593_005:0713b17": "成河河非獸而河三獸非河而獸一一河獨包三",
    "X28n0593_005:0713b18": "獸而河未曾三三獸共履一河而獸未甞一獸之",
    "X28n0593_005:0713b19": "非一明其足有短長河之不三知其水無深淺水",
    "X28n0593_005:0713b20": "無深淺譬真法無差足有短長類智之明昧如是",
    "X28n0593_005:0713b21": "則法本無三而人自三耳。",
    "X28n0593_005:0713b22": "疏云涅槃云[少/兔]馬者二乘之人雖觀因緣又未能度",
    "X28n0593_005:0713b23": "十二緣河猶如[少/兔]馬何以故不見佛性故故可喻",
    "X28n0593_005:0713b24": "通乘也。",
    "X28n0593_005:0713c01": "只應於牛車以簡菩薩者只應將菩薩喻牛以對二",
    "X28n0593_005:0713c02": "乘而簡出於三菩薩淺深不等耳。",
    "X28n0593_005:0713c03": "三乘俱異譬之者藏三乘自以羊鹿牛為譬通三乘",
    "X28n0593_005:0713c04": "自有[少/兔]馬象為譬故云俱異也。",
    "X28n0593_005:0713c05": "不異復於不二者生公解色即是空空即是色色不",
    "X28n0593_005:0713c06": "異空空不異色彼將下句複於上句他云是則複",
    "X28n0593_005:0713c07": "疎兩端顯空色不異。",
    "X28n0593_005:0713c08": "上根一處者聞略開權時執動也。",
    "X28n0593_005:0713c09": "中根二處者聞法說略廣。",
    "X28n0593_005:0713c10": "五處者加五佛長行偈頌及身子領解長行偈頌及",
    "X28n0593_005:0713c11": "述成身子文並法說廣略文為五也。",
    "X28n0593_005:0713c12": "下根三處者法說略廣加聞譬喻三也。",
    "X28n0593_005:0713c13": "或云十一處者譬喻長行偈頌二信解二述成二並",
    "X28n0593_005:0713c14": "前五為十一也。",
    "X28n0593_005:0713c15": "已懷進退者只是進則無後退則無據故云為是極",
    "X28n0593_005:0713c16": "果為何方便即其相也。",
    "X28n0593_005:0713c17": "為何方便者此述其疑意何者我為是小方便為是",
    "X28n0593_005:0713c18": "大方便若是於大不應被斥若小方便應不證得。",
    "X28n0593_005:0713c19": "嗅苦蔔之流芳者此即讚而挫之何者只知二經但",
    "X28n0593_005:0713c20": "是廣略而已未窮兼獨之旨歸故也。",
    "X28n0593_005:0713c21": "蓮華三譬者為蓮故華等三各譬本迹也。",
    "X28n0593_005:0713c22": "若欲進寄至設教者只是若欲探寄久本初成時亦",
    "X28n0593_005:0713c23": "有三一施化良由本證三一垂於中間今日三一",
    "X28n0593_005:0713c24": "之迹復由今日三一之迹顯於久遠三一之本開",
    "X28n0593_005:0714a01": "廢會等亦復如是。",
    "X28n0593_005:0714a02": "五百三千者五百本門譬三千迹門譬。",
    "X28n0593_005:0714a03": "過意所謀者以聲聞人本謀羅漢今蒙開顯為佛真",
    "X28n0593_005:0714a04": "子故云過意也。",
    "X28n0593_005:0714a05": "疏云心懷踊躍者踊躍兼身喜。",
    "X28n0593_005:0714a06": "疏云籠焚煩音繫馬使不行也。",
    "X28n0593_005:0714a07": "為別惑所薰者二乘人昔證真諦全是別惑由此所",
    "X28n0593_005:0714a08": "薰今聞大法外被內解開發故使踊躍歡喜也。",
    "X28n0593_005:0714a09": "廣簡如釋方便品者今正明權實一雙也。",
    "X28n0593_005:0714a10": "表覩他實境者只尊顏為他此即圓滿報身體稱法",
    "X28n0593_005:0714a11": "界故名為實也。",
    "X28n0593_005:0714a12": "具述所從所聞者經云今從世尊即所從聞此法音",
    "X28n0593_005:0714a13": "即所聞也。",
    "X28n0593_005:0714a14": "疏云若日照高山者云若以二蘇中顯有聞義故云",
    "X28n0593_005:0714a15": "若也。",
    "X28n0593_005:0714a16": "疏云顯如聾如瘂者問二乘之人至方等般若時亦",
    "X28n0593_005:0714a17": "未能入何故不名如聾如瘂耶答二乘於彼顯雖",
    "X28n0593_005:0714a18": "未入而於方等已聞般若能說故無聾啞之稱。",
    "X28n0593_005:0714a19": "疏云思益淨名中者思益經云薩婆若者非諸聲聞",
    "X28n0593_005:0714a20": "緣覺所及淨名云迦葉聞說不思議解脫歎未曾",
    "X28n0593_005:0714a21": "有謂舍利弗一切聲聞聞是法門皆應號泣聲振",
    "X28n0593_005:0714a22": "三千大千世界等。",
    "X28n0593_005:0714a23": "佛印迦葉者如迦葉緣中佛分半座命迦葉坐乃云",
    "X28n0593_005:0714a24": "吾有四禪三昧四定等汝亦如是即其事也。",
    "X28n0593_005:0714b01": "始入圓常者此即辯異也非初即聞圓常入法性也。",
    "X28n0593_005:0714b02": "心則不死者若於方等般若中但發當教菩提者心",
    "X28n0593_005:0714b03": "二乘心則不死由不發起心則死矣。",
    "X28n0593_005:0714b04": "佛性論　釋所因有三一應得因謂菩提心二加行",
    "X28n0593_005:0714b05": "因謂諸波羅蜜三圓滿因謂三德佛果圓滿因於",
    "X28n0593_005:0714b06": "加行因加行因於發心不因發心無由加行不因",
    "X28n0593_005:0714b07": "加行無由圓滿小乘都無此三雖入佛法因不成",
    "X28n0593_005:0714b08": "就故不得大乘度脫。",
    "X28n0593_005:0714b09": "方等勝境非一者覩諸菩薩種種不思議事如不思",
    "X28n0593_005:0714b10": "議品說。",
    "X28n0593_005:0714b11": "般若法相該通者始自色心終乎種智乃至十力四",
    "X28n0593_005:0714b12": "無所畏等皆經二乘心只法門通三教故云通。",
    "X28n0593_005:0714b13": "不須至三慧者圓鏡云從佛口生因聞得解即聞慧",
    "X28n0593_005:0714b14": "也從法化生由理生解即思慧也得佛法分開佛",
    "X28n0593_005:0714b15": "知見即修慧也准玄文大師釋云從佛口生者從",
    "X28n0593_005:0714b16": "聞慧開佛知見從法化生者從思慧開佛知見得",
    "X28n0593_005:0714b17": "佛法分者從修慧開佛知見也以三慧在因佛知",
    "X28n0593_005:0714b18": "見在於分果故不可用三慧消經也。",
    "X28n0593_005:0714b19": "故且一往者且從生事善為為人破理惡為對治也",
    "X28n0593_005:0714b20": "三十二乃至如止觀者下提婆品中具釋。",
    "X28n0593_005:0714b21": "八十神者大經云世有眾生事八十種神謂十二日",
    "X28n0593_005:0714b22": "十二大天五星北斗馬天行道天等為此眾生修",
    "X28n0593_005:0714b23": "八十好以自莊嚴何以故是八十天一切眾生之",
    "X28n0593_005:0714b24": "所信伏是故修此八十種好令彼眾生隨其所信",
    "X28n0593_005:0714c01": "各各而見發菩提心觀佛三昧海經云勝諸天故",
    "X28n0593_005:0714c02": "說八十好為諸菩薩說八萬四千諸妙相好意云",
    "X28n0593_005:0714c03": "一神只有一好如來一身自具八十以破外人令",
    "X28n0593_005:0714c04": "知神好非真實故。",
    "X28n0593_005:0714c05": "中道實理為日者即是非生死非涅槃為中理疏文",
    "X28n0593_005:0714c06": "語略應加雙非。",
    "X28n0593_005:0714c07": "或被者般若中加被轉教也。",
    "X28n0593_005:0714c08": "或喜者亦在般若中信小果故喜呵憂並在方等。",
    "X28n0593_005:0714c09": "自行利物者自斷惑自證理為自行為諸菩薩說為",
    "X28n0593_005:0714c10": "利物。",
    "X28n0593_005:0714c11": "自他少別者菩薩化他二乘自行。",
    "X28n0593_005:0714c12": "諸味草創者味味皆有草來入者與二乘不同。",
    "X28n0593_005:0714c13": "疏云從阿毗曇等者謂依有門備歷七方便修於事",
    "X28n0593_005:0714c14": "觀勝依成實一向觀空。",
    "X28n0593_005:0714c15": "昔聞異本者在方等般若座席被彈呵及淘汰時聞",
    "X28n0593_005:0714c16": "不思議事異本鹿苑所證所以謂佛為魔此即機",
    "X28n0593_005:0714c17": "中冥有此事今方述昔失耳。",
    "X28n0593_005:0714c18": "覺所悞是佛者述昔錯解謂佛為魔今方知昔是悞",
    "X28n0593_005:0714c19": "除疑者經云疑悔永已盡也。",
    "X28n0593_005:0714c20": "所證者經云安住實知中。",
    "X28n0593_005:0714c21": "所成者經云我定當作佛也。",
    "X28n0593_005:0714c22": "感報者經云為天人所敬。",
    "X28n0593_005:0714c23": "作用者經云轉無上法輪等二句命即利也見即正",
    "X28n0593_005:0714c24": "見也。",
    "X28n0593_005:0715a01": "即身口意者就律中身和者謂應來人來等口和者",
    "X28n0593_005:0715a02": "應訶人訶等意和者應與來與欲來不應與欲來",
    "X28n0593_005:0715a03": "等謂正命離二邊之邪行正見無諸偏小之邪解",
    "X28n0593_005:0715a04": "中道之戒為諸善本定慧由生故菩薩戒云戒如",
    "X28n0593_005:0715a05": "明日月亦如瓔珞珠微塵菩薩眾由是成正覺況",
    "X28n0593_005:0715a06": "命見俱正十戒無缺則遍收大小行解故稱具足",
    "X28n0593_005:0715a07": "無上四辯為智慧無上者欲知智在說又智慧具",
    "X28n0593_005:0715a08": "故辯說無窮六波羅蜜一一皆到彼岸故經云生",
    "X28n0593_005:0715a09": "我法中者名字觀行初詑聖胎名生我法中也。",
    "X28n0593_005:0715a10": "修二謂聖梵證一謂天行二能謂病兒也聖行者聖",
    "X28n0593_005:0715a11": "者正也戒定慧三是聖人所行之法為聖行梵者",
    "X28n0593_005:0715a12": "淨也以依三淨修七善法及四無量心六念等法",
    "X28n0593_005:0715a13": "從因至果妙覺方極備宜始終無過勝者故云無",
    "X28n0593_005:0715a14": "上三淨者淨入空也淨不淨者入假也非淨非不",
    "X28n0593_005:0715a15": "淨入中也。",
    "X28n0593_005:0715a16": "疏云阿羅訶者大論云名應受供養佛諸結使除盡",
    "X28n0593_005:0715a17": "得一切智慧應受一切天地眾生供養以是佛名",
    "X28n0593_005:0715a18": "阿羅訶。",
    "X28n0593_005:0715a19": "三藐三佛陀者三藐名正三名遍佛名知是言正遍",
    "X28n0593_005:0715a20": "知一切法也。",
    "X28n0593_005:0715a21": "疏云若偏前二教若次別教也。",
    "X28n0593_005:0715a22": "初四對昔者謂昔不記昔教願今記及願滿也。",
    "X28n0593_005:0715a23": "第三通當現者現在與物結緣當來成佛處而熟脫",
    "X28n0593_005:0715a24": "之。",
    "X28n0593_005:0715b01": "第二唯未來者專為勉勵中下故。",
    "X28n0593_005:0715b02": "第四唯過現者昔日發願今方願滿也。",
    "X28n0593_005:0715b03": "三如重會者昔結於大今方與記故云重會令云此",
    "X28n0593_005:0715b04": "屬述成者經云我今還故令汝等則是重會也。",
    "X28n0593_005:0715b05": "疏云無虗妄名如來者此約實因實果滿名為如來",
    "X28n0593_005:0715b06": "也。",
    "X28n0593_005:0715b07": "疏云知三聚者善惡無記又邪定不定正定三聚也。",
    "X28n0593_005:0715b08": "疏云婆伽婆者大論第二云婆伽言德婆言有是名",
    "X28n0593_005:0715b09": "有德又婆伽名分別婆名巧巧分別諸法總相別",
    "X28n0593_005:0715b10": "相故又婆伽名聲婆名有是名有名聲無有得名",
    "X28n0593_005:0715b11": "聲如佛者又婆伽名破婆名能是人能破婬怒癡",
    "X28n0593_005:0715b12": "故稱為婆伽婆瓔珞經云秦言妙覺。",
    "X28n0593_005:0715b13": "行因中有供佛修行者經中奉持正法四字兩屬總",
    "X28n0593_005:0715b14": "得若屬供佛須至奉持正法若屬修行則云奉持",
    "X28n0593_005:0715b15": "正法等。",
    "X28n0593_005:0715b16": "眾數中有人有行者從彼諸菩薩下至無能知者是",
    "X28n0593_005:0715b17": "人數從若欲行時下明菩薩依報從此諸菩薩下",
    "X28n0593_005:0715b18": "是行。",
    "X28n0593_005:0715b19": "酬願說三者但遂本願非被權機故云即施即廢。",
    "X28n0593_005:0715b20": "虗空藏經者經云身子昔於禪陀羅佛所六十小劫",
    "X28n0593_005:0715b21": "行菩薩道為婆羅門乞眼得已置地蹈之因生悔",
    "X28n0593_005:0715b22": "心謂菩薩道長難忍諸苦願成佛日等如記。",
    "X28n0593_005:0715b23": "願成佛日開三乘法者以一乘難行故願說三也就",
    "X28n0593_005:0715b24": "經中從如來亦以三乘下是三乘從舍利弗下舉",
    "X28n0593_005:0715c01": "悲惡世顯出一乘。",
    "X28n0593_005:0715c02": "得無生等者等取乃至八界發心也。",
    "X28n0593_005:0715c03": "龍女至方便者先於龍宮已曾習前三教別在地前",
    "X28n0593_005:0715c04": "名方便耳此從實說權則易明。",
    "X28n0593_005:0715c05": "或疑有過至廣者如一吉罪則五百千歲墮泥梨。",
    "X28n0593_005:0715c06": "小善招功自多者念一稱阿彌陀佛滅八十億劫生",
    "X28n0593_005:0715c07": "死重罪等又如經中云有一貧女以竹蔽帛與比",
    "X28n0593_005:0715c08": "丘覆瘡後於天上人中常感寶帳諸寶具足又於",
    "X28n0593_005:0715c09": "此中應四句分別或心境俱勝或心勝境劣境勝",
    "X28n0593_005:0715c10": "心劣心境俱劣等故爾。",
    "X28n0593_005:0715c11": "菩薩示迹參差者或逆或順等。",
    "X28n0593_005:0715c12": "但信教仰理者應更云不篤自勤此是生公之言。",
    "X28n0593_005:0715c13": "與法身記殊者今文八相與下分別品中法身記不",
    "X28n0593_005:0715c14": "同耳。",
    "X28n0593_005:0715c15": "疏云又直是時節者意云劫須經若干增減今明劫",
    "X28n0593_005:0715c16": "者以於神力經於時節小劫之時三灾減外物非",
    "X28n0593_005:0715c17": "以時劫釋之經云成佛普智尊者此非別號又非",
    "X28n0593_005:0715c18": "通號但是歎極果之智名智中尊耳。",
    "X28n0593_005:0715c19": "具足十力因者如華嚴住前十梵行空為入住菩薩",
    "X28n0593_005:0715c20": "十力因。",
    "X28n0593_005:0715c21": "疏云初住能百佛世界作佛者舊華嚴云初地菩薩",
    "X28n0593_005:0715c22": "若出家勤行精進須臾之間須百三昧得見百佛",
    "X28n0593_005:0715c23": "能動百佛世界飛過百佛世界照百佛世界能度",
    "X28n0593_005:0715c24": "百佛世界眾生能知過未百劫事能善入百法門",
    "X28n0593_005:0716a01": "能變身為百於一一身能示百菩薩以為眷屬後",
    "X28n0593_005:0716a02": "後十倍增之或百倍別地證同是故引之以為況",
    "X28n0593_005:0716a03": "例經云菩薩為大寶者例此土楚夏之朝以名賢",
    "X28n0593_005:0716a04": "為寶。",
    "X28n0593_005:0716a05": "忘相為法者依於大乘忘相為法若於小乘由是執",
    "X28n0593_005:0716a06": "相又忘小乘相為大法也。",
    "X28n0593_005:0716a07": "自他悉轉者自行入住已亦令他因果依正俱轉。",
    "X28n0593_005:0716a08": "人等四者只是四一皆妙。",
    "X28n0593_005:0716a09": "境等十者十妙也。",
    "X28n0593_005:0716a10": "或佛等三者大法只是佛法眾生法心法妙即三法",
    "X28n0593_005:0716a11": "妙也。",
    "X28n0593_005:0716a12": "圓音不當大小者破他應知昔權今實方成稱讚法",
    "X28n0593_005:0716a13": "華皆是如來圓音曲巧逗會物機引令入極但云",
    "X28n0593_005:0716a14": "不當大小致令今昔不分故不可也。",
    "X28n0593_005:0716a15": "經云分別說諸法何者是諸法釋云五眾之生滅是",
    "X28n0593_005:0716a16": "五眾即五陰法故俱舍云蘊是積聚義陰是蓋義",
    "X28n0593_005:0716a17": "經云少有能信者舉昔少信顯今多信。",
    "X28n0593_005:0716a18": "已獲分記至請者自能百界教化眾生為他所請故",
    "X28n0593_005:0716a19": "無勸請。",
    "X28n0593_005:0716a20": "已有所至者已入初住名分所至。",
    "X28n0593_005:0716a21": "五悔者始自初心終至等覺一一度品無不須之請",
    "X28n0593_005:0716a22": "佛住世轉法於人自沾其益隨順中理故得其名",
    "X28n0593_005:0716a23": "一切凡夫並順中理迴因向果如流趣海願求佛",
    "X28n0593_005:0716a24": "道初住分證。",
    "X28n0593_005:0716b01": "全住實行者意非但實行獲益權行亦乃化功歸己",
    "X28n0593_005:0716b02": "又若無權人但任實人何能自至於實。",
    "X28n0593_005:0716b03": "諸土示疾等者始從同居乃至實報三或對土或盡",
    "X28n0593_005:0716b04": "長短不同示疾示痊不等(云云)。",
    "X28n0593_005:0716b05": "淮此釋前者前授記中第三意云令聞者結緣即修",
    "X28n0593_005:0716b06": "淨土行也。",
    "X28n0593_005:0716b07": "二者入位者由昔已入羅漢之位是故難悟。",
    "X28n0593_005:0716b08": "前三後一始末根由者始謂火宅輪迴及具列三車",
    "X28n0593_005:0716b09": "出宅是始由也兼示索三與一之意即末由也。",
    "X28n0593_005:0716b10": "疏云無住涅槃者即大涅槃也對小涅槃故云無住。",
    "X28n0593_005:0716b11": "可云遍喻者依涅槃經喻有八種一者順喻如天際",
    "X28n0593_005:0716b12": "雨溝瀆皆滿溝瀆皆滿故小坑滿小坑滿故大坑",
    "X28n0593_005:0716b13": "滿大坑滿故大河滿大河滿故大海滿如來法雨",
    "X28n0593_005:0716b14": "亦爾令諸眾生戒滿戒滿故不悔心滿不悔心滿",
    "X28n0593_005:0716b15": "故乃至涅槃滿二者逆喻大海有本所謂大河大",
    "X28n0593_005:0716b16": "河有本乃至大雨涅槃有本所謂解脫解脫有本",
    "X28n0593_005:0716b17": "乃至具持戒持戒有本所謂法雨三者現喻如經",
    "X28n0593_005:0716b18": "中諸眾生心性猶若獼猴捨一取一若色聲等無",
    "X28n0593_005:0716b19": "暫住時四者非喻如我昔告波斯匿王有四大山",
    "X28n0593_005:0716b20": "從四方來欲害於人我說四山即是生老病死五",
    "X28n0593_005:0716b21": "者先喻譬如有人貪著妙華採取之時為水所漂",
    "X28n0593_005:0716b22": "眾生亦爾貪愛五欲為生老病死之所漂故六者",
    "X28n0593_005:0716b23": "後喻莫輕小罪以為無殃水渧雖微漸盈大器七",
    "X28n0593_005:0716b24": "者先後喻譬如芭蕉生果則死愚人得□亦復如",
    "X28n0593_005:0716c01": "是螺懷妊命不久全八者遍喻如說波利質多羅",
    "X28n0593_005:0716c02": "樹葉色黃者喻念出家其葉落者喻剃除鬚髮乃",
    "X28n0593_005:0716c03": "至香喻無量眾生持戒光喻如來名號等今言遍",
    "X28n0593_005:0716c04": "喻者界內火宅遍三車遍界外大車遍謂等賜子",
    "X28n0593_005:0716c05": "等是機遍心等是父心遍故當遍喻也。",
    "X28n0593_005:0716c06": "火宅始終者長行中從唯有一門乃至焚燒舍宅等",
    "X28n0593_005:0716c07": "偈中始從其宅久故乃至蜈蚣等。",
    "X28n0593_005:0716c08": "及救火者長行中從長者見是大火已下文是偈中",
    "X28n0593_005:0716c09": "從是時宅主在門外立已下文是。",
    "X28n0593_005:0716c10": "先與後奪者先與三後斥為方便已方與真實即當",
    "X28n0593_005:0716c11": "奪也。",
    "X28n0593_005:0716c12": "今出所顯者今此一門是彼所顯佛道故云唯有一",
    "X28n0593_005:0716c13": "門。",
    "X28n0593_005:0716c14": "各出其能者彼種種法門為能通今一門為能通故",
    "X28n0593_005:0716c15": "云也。",
    "X28n0593_005:0716c16": "以能對所者上種種法門為能對於所顯佛道佛道",
    "X28n0593_005:0716c17": "即實也今以一實教門通於實理二能雖異所通",
    "X28n0593_005:0716c18": "一也。",
    "X28n0593_005:0716c19": "更互相顯者以權名行顯實名行也。",
    "X28n0593_005:0716c20": "疏云舊以十方虗空等者意云寂光是體可是所入",
    "X28n0593_005:0716c21": "不應云是所被故不用也。",
    "X28n0593_005:0716c22": "橫竪相帶者同居具四方便三實報二寂光具一皆",
    "X28n0593_005:0716c23": "是竪帶橫故云寂光如器諸土如飯眾機如共食",
    "X28n0593_005:0716c24": "等。",
    "X28n0593_005:0717a01": "二而不二者只是橫竪不出寂光一理。",
    "X28n0593_005:0717a02": "今從土用者寂光為體三土為用故云遍三土也。",
    "X28n0593_005:0717a03": "終無行劣者諸三教行也。",
    "X28n0593_005:0717a04": "疏云隣閭者即里門也合如記。",
    "X28n0593_005:0717a05": "疏云口無擇言者謂身行禮樂口言詩書心則德義",
    "X28n0593_005:0717a06": "之經有何擇耶此附俗釋也。",
    "X28n0593_005:0717a07": "疏云洋溢者洋美也盛也溢餘也言名行眾粲煥然",
    "X28n0593_005:0717a08": "盛美有餘合法如記。",
    "X28n0593_005:0717a09": "說文云以鼠者色黃而大生於胡零丁國外柔而內",
    "X28n0593_005:0717a10": "剛是以趙武靈王改効胡服用其皮以飾。",
    "X28n0593_005:0717a11": "侍中冠左貂右蟬者從右橫蟬徹冠之左以冠於首。",
    "X28n0593_005:0717a12": "如蟬之清高者古者[住/尺]以蟬翅粧冠表三品清正也",
    "X28n0593_005:0717a13": "弼亦輔也承相左輔右弼於帝者也。",
    "X28n0593_005:0717a14": "鹽梅者尚書云殷高宗聘傅說(悅音)於傅巖之下云若",
    "X28n0593_005:0717a15": "濟大川以汝為舟檝若歲大旱以汝為霖雨若作",
    "X28n0593_005:0717a16": "酒醴以汝為麴糵若作和羮以汝為鹽梅梅醋也。",
    "X28n0593_005:0717a17": "阿衡者謂帝者衡而任之令均百姓。",
    "X28n0593_005:0717a18": "金谷者晉書云石崇家有金谷在洛陽東豐宇(敷容反)",
    "X28n0593_005:0717a19": "此園貴以布金買之又云金華苑亦石崇家所有",
    "X28n0593_005:0717a20": "也。",
    "X28n0593_005:0717a21": "侈者奢役也細好也言其資蓄豐盛奢侈精好也。",
    "X28n0593_005:0717a22": "疏云不肅者爾雅云肅進也謂不待誘進而物畏威。",
    "X28n0593_005:0717a23": "疏云智則胷如武庫者晉時人名杜預善住春秋明",
    "X28n0593_005:0717a24": "於軍法若出言摩略皆說軍法時人號為杜武庫",
    "X28n0593_005:0717b01": "智略起自胷襟而作此即智略多也。",
    "X28n0593_005:0717b02": "疏云蒼蒼者說文云草白色蒼蒼也。",
    "X28n0593_005:0717b03": "稜稜者高峻之貌又威嚴也謂年尊德高能伏物也",
    "X28n0593_005:0717b04": "疏云十號無極者圓異前三故云無極。",
    "X28n0593_005:0717b05": "疏云早成正覺者迹門指大通佛時為早成本門指",
    "X28n0593_005:0717b06": "久遠為早成。",
    "X28n0593_005:0717b07": "疏云隨智運動無石者隨智運動為行無失故對行",
    "X28n0593_005:0717b08": "淨也。",
    "X28n0593_005:0717b09": "疏云具佛威儀者如止觀助道中道品攝佛威儀一",
    "X28n0593_005:0717b10": "一皆具四釋故云等也。",
    "X28n0593_005:0717b11": "果分權實者三教果佛十德俱名為權。",
    "X28n0593_005:0717b12": "所歸多小亦別者前三教約於七方便傳咸入當教",
    "X28n0593_005:0717b13": "理不等圓則七種方便十界眾生皆悉權謂實故",
    "X28n0593_005:0717b14": "云所歸。",
    "X28n0593_005:0717b15": "疏云生在佛家者境生於智智還照境名在佛家。",
    "X28n0593_005:0717b16": "三觀對於四教者空攝藏通別假圓中。",
    "X28n0593_005:0717b17": "具佛威儀者觀心謂攝諸因果威儀十力無畏等法",
    "X28n0593_005:0717b18": "故知一心定慧攝法無外。",
    "X28n0593_005:0717b19": "稱理含藏者境觀皆具一切法。",
    "X28n0593_005:0717b20": "不生法愛者由無法愛得入初住是以七方便人無",
    "X28n0593_005:0717b21": "不入實。",
    "X28n0593_005:0717b22": "令成今經觀心十法者前三十法本為實施況今開",
    "X28n0593_005:0717b23": "顯無非大車唯妙十法。",
    "X28n0593_005:0717b24": "因緣約教觀心三者世二釋義當因緣權三實一即",
    "X28n0593_005:0717c01": "約教也觀心如文。",
    "X28n0593_005:0717c02": "廣略多少者或十四空或七空或二空或一空或二",
    "X28n0593_005:0717c03": "十空乃至無量境皆空等。",
    "X28n0593_005:0717c04": "出宅之路者若離為譬出宅之路只是於慧若合為",
    "X28n0593_005:0717c05": "譬田及能詑只是定慧為田譬於出宅門譬於慧",
    "X28n0593_005:0717c06": "故云出宅之路。",
    "X28n0593_005:0717c07": "入宅路門者更作能入釋已慧為能趣之行故云十",
    "X28n0593_005:0717c08": "八空等亦可兼定俱為能入。",
    "X28n0593_005:0717c09": "若依四觀者即絕待跨節觀也。",
    "X28n0593_005:0717c10": "僮僕名者說文云男有罪為奴曰僮給使曰僕定慧",
    "X28n0593_005:0717c11": "之餘助者三藏為一實定慧之僮僕。",
    "X28n0593_005:0717c12": "用與權變者用謂能用與謂稱機故云和光。",
    "X28n0593_005:0717c13": "冗冗者(而龍反)亦是不依正道。",
    "X28n0593_005:0717c14": "若欲出宅唯有一門者佛道為一門。",
    "X28n0593_005:0717c15": "有邪有正者唯佛道是正餘九十五並邪止觀中意",
    "X28n0593_005:0717c16": "亦爾。",
    "X28n0593_005:0717c17": "得能者眾者意云有教須行行方契理若只單教故",
    "X28n0593_005:0717c18": "不可也。",
    "X28n0593_005:0717c19": "義已兼於能所者智取於理猶不云教故為今所破",
    "X28n0593_005:0717c20": "住在何處者應云未被會時住在二味也。",
    "X28n0593_005:0717c21": "具有二義者宅車二義相待絕待。",
    "X28n0593_005:0717c22": "三界尚如何別之有者意云所治尚如何況能出三",
    "X28n0593_005:0717c23": "車之法而非真實。",
    "X28n0593_005:0717c24": "不安穩處亦復如是者不安穩處謂三界對於涅槃",
    "X28n0593_005:0718a01": "法即安穩處也以不安穩對安穩處。",
    "X28n0593_005:0718a02": "定果心所者以於定中四陰心起於化事之身即是",
    "X28n0593_005:0718a03": "定家之果故云也(更檢)。",
    "X28n0593_005:0718a04": "疏云頹落譬減損者皆論念念減損也下諸文皆爾。",
    "X28n0593_005:0718a05": "無色非全無色者如大經云無色界色非諸聲聞緣",
    "X28n0593_005:0718a06": "覺所知既云有色皆是無常故云與此合也。",
    "X28n0593_005:0718a07": "以依正合喻者圓鏡云一約器世間釋堂喻欲界閣",
    "X28n0593_005:0718a08": "喻上二界劫成來久名為朽故如此賢劫八十中",
    "X28n0593_005:0718a09": "劫為一大劫四十九中劫已過餘十一中劫即入",
    "X28n0593_005:0718a10": "壞分故言朽故也大千如外墻中千如內壁皆有",
    "X28n0593_005:0718a11": "鐵圍山圍之崩墜不停故言頹落舍以柱為根世",
    "X28n0593_005:0718a12": "界以五輪為根地依水水依火火依風風依空俱",
    "X28n0593_005:0718a13": "舍但言三輪不說火及空劫住已久將入於壞地",
    "X28n0593_005:0718a14": "諂水溢腐敗義也樑棟者維持堂閣空地二居高",
    "X28n0593_005:0718a15": "舉重疊三禪已下災變所及曰傾四禪已上無常",
    "X28n0593_005:0718a16": "亦至曰危七日並現大千洞然無處非大故云周",
    "X28n0593_005:0718a17": "匝人焚燒業火之爾故云欻然火起也。",
    "X28n0593_005:0718a18": "正報因果者因謂煩惱果即五陰故以因果譬於五",
    "X28n0593_005:0718a19": "濁也。",
    "X28n0593_005:0718a20": "若約小乘者煩惱無始相續名為本有今念念生滅",
    "X28n0593_005:0718a21": "無常名為今無若消今文只應用小教以消其義",
    "X28n0593_005:0718a22": "即是今疏附大乘以釋。",
    "X28n0593_005:0718a23": "涅槃四柱者以四處出如涅槃四柱若釋不當則令",
    "X28n0593_005:0718a24": "涅槃室傾。",
    "X28n0593_005:0718b01": "大理雖同者四釋皆不出無明法性故也。",
    "X28n0593_005:0718b02": "差別無差別義者差別是煩惱無差別是涅槃差即",
    "X28n0593_005:0718b03": "無差謂本有煩惱今無煩惱則是今有涅槃也無",
    "X28n0593_005:0718b04": "差即差別是本有涅槃今無涅槃則是今有煩惱",
    "X28n0593_005:0718b05": "也。",
    "X28n0593_005:0718b06": "三世有法無有是處者謂煩惱即涅槃涅槃之法不",
    "X28n0593_005:0718b07": "屬三世故云無有是處亦是無明涅槃俱不屬三",
    "X28n0593_005:0718b08": "世得不得言定不定亦爾。",
    "X28n0593_005:0718b09": "成論師云金剛心等者如涅槃經疏第六釋四出偈",
    "X28n0593_005:0718b10": "中此中釋差別無差別義成論師云金剛心未是",
    "X28n0593_005:0718b11": "常後心是常常則等如記章安破云此釋正是純",
    "X28n0593_005:0718b12": "陀之所疑非關偈意又云本有煩惱此昔日之本",
    "X28n0593_005:0718b13": "今無般若即昔日之今也皆是金剛心前本有今",
    "X28n0593_005:0718b14": "無耳。",
    "X28n0593_005:0718b15": "三世有法無有是處者今據金剛心後常住佛果不",
    "X28n0593_005:0718b16": "屬三世故。",
    "X28n0593_005:0718b17": "地論師云者常法非是始得本來體用俱具足但為",
    "X28n0593_005:0718b18": "妄惑所覆後時方顯若爾先隱顯已還隱既顯已",
    "X28n0593_005:0718b19": "不隱亦應隱而不顯章安難也。",
    "X28n0593_005:0718b20": "三藏云眾生至終者謂眾生煩惱有可斷故有終也。",
    "X28n0593_005:0718b21": "涅槃無終而有始者有發心之始一得不失故無終",
    "X28n0593_005:0718b22": "也今難之下先難眾生句無始之法方乃無終云",
    "X28n0593_005:0718b23": "何而言眾生有終也無終之法下難涅槃句謂無",
    "X28n0593_005:0718b24": "終之法必須無始云何涅槃而有始耶若煩惱下",
    "X28n0593_005:0718c01": "更難眾生成有始何謂無始而有終也有始有終",
    "X28n0593_005:0718c02": "下雙牒眾生涅槃俱屬緣生也何得涅槃下更雙",
    "X28n0593_005:0718c03": "牒眾生涅槃既有始終全屬煩惱也其實本有下",
    "X28n0593_005:0718c04": "明本有涅槃由煩惱故今無涅槃也理淨本無下",
    "X28n0593_005:0718c05": "明本無煩惱今有煩惱故云本無今有也。",
    "X28n0593_005:0718c06": "小宗若立本無者應云本無煩惱今有煩惱從緣生",
    "X28n0593_005:0718c07": "故本有涅槃今無涅槃從緣滅故涅槃煩惱不屬",
    "X28n0593_005:0718c08": "三世故云無有是處。",
    "X28n0593_005:0718c09": "章安初約三諦者涅槃疏云今則不爾只一句論差",
    "X28n0593_005:0718c10": "無差無差別非無差別即一諦而三諦故言本有",
    "X28n0593_005:0718c11": "即三諦而一諦故云今無即三一而非三一故言",
    "X28n0593_005:0718c12": "三世有法無有是處如是展轉不相離乃是差別",
    "X28n0593_005:0718c13": "無差別無差別差別非差別非不差別遣迦葉之",
    "X28n0593_005:0718c14": "難也亦是即無常而常即常而無常即非常非無",
    "X28n0593_005:0718c15": "常釋純陀之難耳就智語亦如是悟一智即三智",
    "X28n0593_005:0718c16": "名本有悟三智即一智名今無悟三智一智非三",
    "X28n0593_005:0718c17": "非一名無有是處此乃遣難釋疑耳本有者一有",
    "X28n0593_005:0718c18": "一切有即世界悉檀今無者一無一切無即對治",
    "X28n0593_005:0718c19": "悉檀也合此有無名一切亦有亦無即為人悉檀",
    "X28n0593_005:0718c20": "三世有法無有是處即第一義悉檀此一悉檀却",
    "X28n0593_005:0718c21": "即四悉檀乃遣難釋疑本有即有句有門今無即",
    "X28n0593_005:0718c22": "無句無門聲聞緣覺亦有差別亦無差別即亦有",
    "X28n0593_005:0718c23": "亦無句即亦有亦無門三世有法無有是處即非",
    "X28n0593_005:0718c24": "有非無句即非有非無門一句即四句乃遣難釋",
    "X28n0593_005:0719a01": "疑耳。",
    "X28n0593_005:0719a02": "且用無常一邊者亦得用本有今無唯無明故。",
    "X28n0593_005:0719a03": "疏云天性相關者一昔結大緣二昔會結小二理性",
    "X28n0593_005:0719a04": "同故俱名天性相關也。",
    "X28n0593_005:0719a05": "却指前列者指前若十等。",
    "X28n0593_005:0719a06": "三十別在緣了者昔聞大乘為了因子中間以天人",
    "X28n0593_005:0719a07": "等化為緣因子也。",
    "X28n0593_005:0719a08": "十智者一法智謂苦法智等四諦智也二比智謂苦",
    "X28n0593_005:0719a09": "比智等四諦智三他心智謂他心心數法若緣他",
    "X28n0593_005:0719a10": "無漏心則用法類道他心智若緣他有滿心則用",
    "X28n0593_005:0719a11": "世俗他心智四世智謂世間有漏智亦名等智謂",
    "X28n0593_005:0719a12": "凡聖俱有五苦智謂修苦諦四行觀時得無漏智",
    "X28n0593_005:0719a13": "六集智謂修集諦四行觀時得無漏智七滅智謂",
    "X28n0593_005:0719a14": "修滅諦四行觀時得無漏智八道智謂修道諦四",
    "X28n0593_005:0719a15": "行觀時得無漏智九盡智謂我見苦已斷集已證",
    "X28n0593_005:0719a16": "滅已修道如是念時證無漏智十無生智謂我見",
    "X28n0593_005:0719a17": "苦已不復更見餘三諦准此如是念無漏智也。",
    "X28n0593_005:0719a18": "一有漏無漏者世智他心屬有漏餘六屬無漏也。",
    "X28n0593_005:0719a19": "疏云還是釋成驚怖者謂廣上第二釋成第三也。",
    "X28n0593_005:0719a20": "倒所依者於身起淨倒於受起樂倒於心起常倒於",
    "X28n0593_005:0719a21": "法起我倒止觀文中廣約空假破於凡小四倒次",
    "X28n0593_005:0719a22": "以中道結成秘藏。",
    "X28n0593_005:0719a23": "入修要二門者修謂修行修五停心觀行也要謂修",
    "X28n0593_005:0719a24": "行要門有二門若貪多用不淨尋伺多用數息。",
    "X28n0593_005:0719b01": "如次第者謂先不淨次數息。",
    "X28n0593_005:0719b02": "為通治四貪者一供奉二妙觸並顯形二為四只用",
    "X28n0593_005:0719b03": "不淨觀能治此四。",
    "X28n0593_005:0719b04": "且辯觀骨鏁廣至海者謂先觀己身為骨漸漸令至",
    "X28n0593_005:0719b05": "海際。",
    "X28n0593_005:0719b06": "復略者至海際已復令次第漸減還至最初自身一",
    "X28n0593_005:0719b07": "具骨人。",
    "X28n0593_005:0719b08": "名初習業位除足至頭半者又更令自身骨人還從",
    "X28n0593_005:0719b09": "足下漸漸生宍唯留半頭是骨何故留之恐更起",
    "X28n0593_005:0719b10": "貪故留半頭至此位時名已熟修。",
    "X28n0593_005:0719b11": "繫心在眉間者又更令前半頭盡生宍全成好人唯",
    "X28n0593_005:0719b12": "繫心在眉間任運不起於貪則能超於骨人之位",
    "X28n0593_005:0719b13": "顯色謂青黃赤白形色謂方圓長短供奉謂一喚",
    "X28n0593_005:0719b14": "百諾以見他高貴心中欲如彼故妙觸即上價臥",
    "X28n0593_005:0719b15": "具細軟服飾等。",
    "X28n0593_005:0719b16": "大論六者今形色顯色即論中第一色欲今妙觸即",
    "X28n0593_005:0719b17": "論中第二形貌纖細欲今供奉即論中第三言語",
    "X28n0593_005:0719b18": "音聲欲謂辯捷應意承旨能動人心論中第四細",
    "X28n0593_005:0719b19": "滑欲謂寒時體溫熱時體涼即今妙觸攝論中第",
    "X28n0593_005:0719b20": "五姿態欲謂美容貌善進止即今供奉攝論中第",
    "X28n0593_005:0719b21": "六人相欲謂男女形色謂高眉臎頸丹脣皓齒明",
    "X28n0593_005:0719b22": "眸善膝等或動人心即今形色攝。",
    "X28n0593_005:0719b23": "大經云於下苦中等者迦葉云若下苦中生樂想者",
    "X28n0593_005:0719b24": "未見有人當受千罰初一下時已生樂想若不生",
    "X28n0593_005:0719c01": "者云何說言於下苦中而生樂想佛告迦葉如是",
    "X28n0593_005:0719c02": "如是如汝所說以是義故無有樂想何以故猶如",
    "X28n0593_005:0719c03": "彼人當受千罸受一下已得脫者是人爾時便生",
    "X28n0593_005:0719c04": "樂想是故當知於無樂中妄生樂想善男子生死",
    "X28n0593_005:0719c05": "之中實有樂受菩薩摩訶薩以苦樂性不相捨離",
    "X28n0593_005:0719c06": "是故說言一切皆受苦又生死中實無有樂諸佛",
    "X28n0593_005:0719c07": "菩薩隨順世間說言有樂。",
    "X28n0593_005:0719c08": "二至終者胎中成就名為至終也。",
    "X28n0593_005:0719c09": "五種類者初生出時觸冷觸熱等俱是苦種類。",
    "X28n0593_005:0719c10": "心病者為世苦逼心中憂惱等是也。",
    "X28n0593_005:0719c11": "三時節代謝者一代之壽終名為代謝。",
    "X28n0593_005:0719c12": "外緣(云云)者只是為外水火等所觸耳。",
    "X28n0593_005:0719c13": "修五停已者五停屬定與四念對辯也。",
    "X28n0593_005:0719c14": "一切有為至相者問有為與有漏何別答有為攝法",
    "X28n0593_005:0719c15": "寬能攝得道諦是有為無漏等有漏唯在苦集不",
    "X28n0593_005:0719c16": "攝於餘故四念皆屬有為等。",
    "X28n0593_005:0719c17": "苦相者即總相也一切有為下觀心無常次一切有",
    "X28n0593_005:0719c18": "漏下觀受是苦次及一切下觀身不淨不淨故空",
    "X28n0593_005:0719c19": "自餘下觀想行即法念處。",
    "X28n0593_005:0719c20": "謂自他俱者謂先觀自次觀他觀成就時俱觀自他",
    "X28n0593_005:0719c21": "身也。",
    "X28n0593_005:0719c22": "唯法念總者前觀身念時縱具於四以由皆約一觀",
    "X28n0593_005:0719c23": "常名故名為別至法念時其觀成就方名無總耳。",
    "X28n0593_005:0719c24": "疏四邊者此即傍釋也文中正在計五陰為四倒即",
    "X28n0593_005:0720a01": "四念處為正又由生老等起於四倒二義同也。",
    "X28n0593_005:0720a02": "義兼大小者義兼大善如昔聞下即其相也義兼小",
    "X28n0593_005:0720a03": "善中間曾聞於小小善未濃退大流轉亡其觀解",
    "X28n0593_005:0720a04": "記中但釋無大有苦不釋無小有苦故今釋。",
    "X28n0593_005:0720a05": "大小應法須釋出之者只前大悲小應等文而其意",
    "X28n0593_005:0720a06": "也又初發大心以大應之中間取小以小起之今",
    "X28n0593_005:0720a07": "還說於大小遂其本願。",
    "X28n0593_005:0720a08": "佛智之言雖通本實者謂本時實教即迹中權法以",
    "X28n0593_005:0720a09": "本對迹以實對權。",
    "X28n0593_005:0720a10": "疏云如來至憂火者由眾生為憂火所燒故動如來",
    "X28n0593_005:0720a11": "慈悲憂火也。",
    "X28n0593_005:0720a12": "何殊九十者若人被燒則同外道斷見無因果也。",
    "X28n0593_005:0720a13": "小理不滅者只是真諦之理亦不可滅大教抑之名",
    "X28n0593_005:0720a14": "為滅耳。",
    "X28n0593_005:0720a15": "疏云所燒之門者只名無常為所燒耳。",
    "X28n0593_005:0720a16": "疏云大經因無常者彼經陳如品中有婆羅門名闍",
    "X28n0593_005:0720a17": "提首那作如是言瞿曇汝說涅槃是常法耶佛言",
    "X28n0593_005:0720a18": "如是婆羅門言瞿曇常說修無常想獲得涅槃因",
    "X28n0593_005:0720a19": "是無常果云何常佛言汝性常不答常佛言是性",
    "X28n0593_005:0720a20": "生於地水火風及五根等常無常耶答我法性常",
    "X28n0593_005:0720a21": "地等無常佛言汝法因常而果無常然我法中因",
    "X28n0593_005:0720a22": "雖無常而果是常有何等過借彼合此如記。",
    "X28n0593_005:0720a23": "大小色教並皆是常者從開已說但有即不即者在",
    "X28n0593_005:0720a24": "昔不即在今方即。",
    "X28n0593_005:0720b01": "順理故無燒者亦是約開已說故不被燒。",
    "X28n0593_005:0720b02": "餘二少別者同在衍門故且名不燒同藏灰斷亦名",
    "X28n0593_005:0720b03": "為燒別人地前以未證中由同通教故故云少別。",
    "X28n0593_005:0720b04": "隨處非遍者謂三界九地不同故。",
    "X28n0593_005:0720b05": "疏云不解火是熱法者只是不解火是燒法雖稟於",
    "X28n0593_005:0720b06": "權而不知權如不識火是熱也。",
    "X28n0593_005:0720b07": "迷途方盡者若得滅諦煩惱將盡也。",
    "X28n0593_005:0720b08": "非初剎那者卒爾取境但名眼識等未名意識今言",
    "X28n0593_005:0720b09": "俱受苦境取成就邊同時緣境故簡非初。",
    "X28n0593_005:0720b10": "大理者理即文中法身。",
    "X28n0593_005:0720b11": "智乘者謂智慧迷於身智而起苦集故云逼也。",
    "X28n0593_005:0720b12": "四門各二者謂勸誡亦名智斷。",
    "X28n0593_005:0720b13": "各四者門門皆具四悉有二必具四也。",
    "X28n0593_005:0720b14": "四無畏者記但列名相由不顯今具錄之。",
    "X28n0593_005:0720b15": "一切知無畏者即是備知四種苦諦為他分別明示",
    "X28n0593_005:0720b16": "過患決定師子吼無微畏相無能難言是法非法。",
    "X28n0593_005:0720b17": "障道無畏者四種集諦障四道滅決定師子吼無微",
    "X28n0593_005:0720b18": "畏相無能難言此非障道。",
    "X28n0593_005:0720b19": "盡苦道無畏者四種道諦能行是道得盡苦出世門",
    "X28n0593_005:0720b20": "決定師子吼無微畏相。",
    "X28n0593_005:0720b21": "無漏無畏者四種滅諦各有所證各有所滅決定師",
    "X28n0593_005:0720b22": "子吼無微畏相也。",
    "X28n0593_005:0720b23": "離二為四者二即知見離於知見各具四諦何者種",
    "X28n0593_005:0720b24": "智具三智故佛眼具足五眼故各有四諦故云二",
    "X28n0593_005:0720c01": "俱依諦也。",
    "X28n0593_005:0720c02": "次十力者一是處非處力道品即是四種四諦智決",
    "X28n0593_005:0720c03": "定因果知生滅之集決定受三界之苦斯有是處",
    "X28n0593_005:0720c04": "生滅之集若至無餘涅槃斯無是處若生滅之道",
    "X28n0593_005:0720c05": "能盡苦入涅槃斯有是處生滅之道若至三界斯",
    "X28n0593_005:0720c06": "無是處二業報智力知四種集等三禪定力知四",
    "X28n0593_005:0720c07": "種道諦八定分別深淺照了不誤四根力知過去",
    "X28n0593_005:0720c08": "苦集不同名根五欲力知現在苦集樂欲不同六",
    "X28n0593_005:0720c09": "性力知未來苦集得失不同七至處道力知四種",
    "X28n0593_005:0720c10": "道諦所至之處八宿命力照過去一世多世種性",
    "X28n0593_005:0720c11": "好惡壽命長短九天眼力照未來好醜十漏盡力",
    "X28n0593_005:0720c12": "四種滅諦所證無漏心專等解脫圓說一一皆著",
    "X28n0593_005:0720c13": "法界之言。",
    "X28n0593_005:0720c14": "經云復更思惟者此從佛本意說本意只與一實物",
    "X28n0593_005:0720c15": "機不堪故更思惟。",
    "X28n0593_005:0720c16": "別約三義者理教行三也。",
    "X28n0593_005:0720c17": "但守方便者但自守七方便行耳亦應云但守七方",
    "X28n0593_005:0720c18": "便教也由子不入者圓中理教行三七方便子皆",
    "X28n0593_005:0720c19": "不能入。",
    "X28n0593_005:0720c20": "唯約圓理對教者亦是圓教對圓理耳。",
    "X28n0593_005:0720c21": "疏云二乘因聞少知出要者亦是抑挫之言耳。",
    "X28n0593_005:0720c22": "疏云將談無機者從佛意說爾前但是機中論無至",
    "X28n0593_005:0720c23": "略開時方得彰言而說故云將也。",
    "X28n0593_005:0720c24": "入地必證者此即始終一教俱名教道。",
    "X28n0593_005:0721a01": "疏云憶本戲處者謂雖曾發大心今還退轉故云憶",
    "X28n0593_005:0721a02": "本云。",
    "X28n0593_005:0721a03": "疏云墮落三途者應云六道且從重說故云三途。",
    "X28n0593_005:0721a04": "復令離濁者意云此即施於大化治濁不同小乘治",
    "X28n0593_005:0721a05": "濁。",
    "X28n0593_005:0721a06": "疏云不知喪失法身者由不能忘於五濁故失五分",
    "X28n0593_005:0721a07": "法身也。",
    "X28n0593_005:0721a08": "疏云背明向闇者夫立譬皆有其意日在東若向西",
    "X28n0593_005:0721a09": "者名為背明日在西即向東亦爾。",
    "X28n0593_005:0721a10": "從文從理者從文應身若不時出文也從理謂前法",
    "X28n0593_005:0721a11": "身能於所燒之門得出也。",
    "X28n0593_005:0721a12": "今謂但得俱出之理者若言感應但得俱出之道理",
    "X28n0593_005:0721a13": "而失若不時出必為所焚之義。",
    "X28n0593_005:0721a14": "一者厭苦者由厭苦故聞苦能破。",
    "X28n0593_005:0721a15": "二者是治者即以小法逗彼所宜故云是治。",
    "X28n0593_005:0721a16": "六心中退者瓔珞經云從初一住至第六住若不值",
    "X28n0593_005:0721a17": "諸佛菩薩善知識所護若一劫乃至十劫退菩提",
    "X28n0593_005:0721a18": "心如舍利弗等欲入七住值因緣退入凡夫不善",
    "X28n0593_005:0721a19": "惡中乃至外道邪見無惡不造。",
    "X28n0593_005:0721a20": "他答有餘者答中車是獨載之物故言三車城是眾",
    "X28n0593_005:0721a21": "居之所故言一城二乘齊教領解故言二使即圓",
    "X28n0593_005:0721a22": "鏡文。",
    "X28n0593_005:0721a23": "但是離合者三車合為一但是一能出之法。",
    "X28n0593_005:0721a24": "從實義故俱無者至法華開顯已故無車城之名。",
    "X28n0593_005:0721b01": "俱通權實者從權示邊則法華前有今從開顯故云",
    "X28n0593_005:0721b02": "無。",
    "X28n0593_005:0721b03": "經云汝若不取至悔者意云若不速取三車出宅而",
    "X28n0593_005:0721b04": "為火宅所燒後當憂悔無益。",
    "X28n0593_005:0721b05": "疏云思慧方便者只此思心動慮是思慧方便。",
    "X28n0593_005:0721b06": "三十二諦者忍有三品若下忍位具修三十二行緣",
    "X28n0593_005:0721b07": "於八諦八諦者欲界四諦及上二界共四諦也三",
    "X28n0593_005:0721b08": "十二行者初用四行觀欲苦諦謂苦空無常無我",
    "X28n0593_005:0721b09": "如次觀之次觀上界苦諦准欲界說次以四行觀",
    "X28n0593_005:0721b10": "欲界集謂集因緣生如次觀之次觀上界集准說",
    "X28n0593_005:0721b11": "次以四行觀欲界滅謂滅諍妙離如次觀之次觀",
    "X28n0593_005:0721b12": "上界滅准說次以四行觀欲界道謂道如行出如",
    "X28n0593_005:0721b13": "次觀之次觀上界道准說斯則上下四諦各十六",
    "X28n0593_005:0721b14": "行故成三十二。",
    "X28n0593_005:0721b15": "疏趣真道者謂見道已去也。",
    "X28n0593_005:0721b16": "疏後縮觀者明中上二忍位凡七周減緣二十四周",
    "X28n0593_005:0721b17": "減行故云縮觀上下八諦是所緣境名之為緣三",
    "X28n0593_005:0721b18": "十二行是能緣行名之為行減者從後漸減於中",
    "X28n0593_005:0721b19": "忍初謂先觀欲界苦次觀上界苦乃至上界道諦",
    "X28n0593_005:0721b20": "即減最後出行名為第一周次還從欲界苦諦為",
    "X28n0593_005:0721b21": "頭如是乃至上界道諦減行行為第二周次還從",
    "X28n0593_005:0721b22": "欲界苦諦起乃至上界道諦即減如行為第三周",
    "X28n0593_005:0721b23": "次還從欲界苦諦起乃至上界道諦即減道行與",
    "X28n0593_005:0721b24": "道諦緣同時俱減名為三周減行一周減緣次還",
    "X28n0593_005:0721c01": "以四遍減欲界道諦下四行及道緣亦爾減上界",
    "X28n0593_005:0721c02": "滅諦亦爾次減欲界滅諦亦爾次減上界集諦亦",
    "X28n0593_005:0721c03": "爾次減欲界集諦亦爾次減上界苦諦亦爾次減",
    "X28n0593_005:0721c04": "欲界苦諦下先除無我行次除空行次除無常行",
    "X28n0593_005:0721c05": "留苦諦及苦行謂一行二剎那心名中忍滿名為",
    "X28n0593_005:0721c06": "七周減緣二十四周減行次上忍唯觀一行一剎",
    "X28n0593_005:0721c07": "那心名上忍滿然世第一位亦觀一行一剎那心",
    "X28n0593_005:0721c08": "即入苦法忍證無漏十五心名為見道。",
    "X28n0593_005:0721c09": "隨觀一行者然世第一位唯苦諦下一行一剎那心",
    "X28n0593_005:0721c10": "即入苦法忍真道文中具舉四行故云與四觀不",
    "X28n0593_005:0721c11": "別應知從世第一入見道有二種根性不同利是",
    "X28n0593_005:0721c12": "見行見行有二若著我多者留無我行著我所多",
    "X28n0593_005:0721c13": "者即留空行二鈍是愛行愛行有二我慢多者留",
    "X28n0593_005:0721c14": "無常行懈怠多者即留苦行故云隨觀一行也。",
    "X28n0593_005:0721c15": "境多觀少者一塵多塵如香味少不能觸境成就故",
    "X28n0593_005:0721c16": "云境多觀少。",
    "X28n0593_005:0721c17": "疏云心王至速疾者心王照境心所即隨故云速疾。",
    "X28n0593_005:0721c18": "欲令成互者意云若據今經但是經文迴互非謂其",
    "X28n0593_005:0721c19": "義亦隨迴互何者若諸聲聞來至今經必先除濁",
    "X28n0593_005:0721c20": "大機始發故不成互欲作互義故以華嚴共法華",
    "X28n0593_005:0721c21": "為先動後除又三藏與大品末共為先除後動以",
    "X28n0593_005:0721c22": "明互義互名雖同而互義與今永異理通初後者",
    "X28n0593_005:0721c23": "此約今經迹本二門初謂法說周天龍八部歡喜",
    "X28n0593_005:0721c24": "是後如分別功德品八世界發心是又通二蘇中",
    "X28n0593_005:0722a01": "凡夫眾也。",
    "X28n0593_005:0722a02": "唯第四句非法華中人者五千句也餘三句並在法",
    "X28n0593_005:0722a03": "華中得益即是無量義中一句今疏文中二句為",
    "X28n0593_005:0722a04": "三句也。",
    "X28n0593_005:0722a05": "佛果無二者三十四心成佛已與諸佛道同也故不",
    "X28n0593_005:0722a06": "可更從諸佛索車。",
    "X28n0593_005:0722a07": "皆未善行者如經云若不能得見聞書持是法華經",
    "X28n0593_005:0722a08": "者當知是人未善行菩薩道。",
    "X28n0593_005:0722a09": "心淨踊躍者應更引下文云我今從佛聞授記莊嚴",
    "X28n0593_005:0722a10": "事及轉次受決身心遍歡喜。",
    "X28n0593_005:0722a11": "准今經須作四句者經文無四句之相但是從義應",
    "X28n0593_005:0722a12": "四句索車耳。",
    "X28n0593_005:0722a13": "然機不動者於法華前通途有此句矣。",
    "X28n0593_005:0722a14": "時節既促者至三十三心時更不出觀即斷後品故",
    "X28n0593_005:0722a15": "云促也。",
    "X28n0593_005:0722a16": "進退有妨者且置於權[泳永+衣]難但從實行以責何者縱",
    "X28n0593_005:0722a17": "有稟教實行之人從因至果還同羅漢何以不索",
    "X28n0593_005:0722a18": "進有妨也若言三十心不須索者則退有妨何者",
    "X28n0593_005:0722a19": "至果上尚須有索何況因耶。",
    "X28n0593_005:0722a20": "待二不局者藏菩薩待當教二乘即菩薩唯一通菩",
    "X28n0593_005:0722a21": "薩亦自待當教二乘菩薩為唯一別教雙待兩教",
    "X28n0593_005:0722a22": "二乘別菩薩為唯一。",
    "X28n0593_005:0722a23": "疏云闇執瓦礫者大經云譬如春時有諸人等乘船",
    "X28n0593_005:0722a24": "入水共失琉璃寶沒深水中是時諸人悉共入水",
    "X28n0593_005:0722b01": "求覓是寶競投瓦石草木砂礫各各自謂得琉璃",
    "X28n0593_005:0722b02": "珠歡喜持出乃知非真是時寶珠猶在水中以珠",
    "X28n0593_005:0722b03": "力故水皆澄清於是大眾乃是見寶珠故在水中",
    "X28n0593_005:0722b04": "猶如仰觀虗空月形彼喻尚三假謂真諦為實故",
    "X28n0593_005:0722b05": "今引之以為況斥。",
    "X28n0593_005:0722b06": "夜光者此即隨候珠也在夜能照前後十二乘故史",
    "X28n0593_005:0722b07": "記云侯救靈蛇之難獲夜光漢武帝昆明池為漁",
    "X28n0593_005:0722b08": "魚脫鈎乃感神珠之報即其事也。",
    "X28n0593_005:0722b09": "疏云天龍四眾至菩薩者此亦約多分說云是菩薩",
    "X28n0593_005:0722b10": "耳。",
    "X28n0593_005:0722b11": "博附通者但云斷正習不列通教地始終故云博附。",
    "X28n0593_005:0722b12": "離為四句者亦由古人一不索句故今離彼以為四",
    "X28n0593_005:0722b13": "句示索義遍故云離也。",
    "X28n0593_005:0722b14": "全令墮非者若云法華前三藏菩薩不斷不索古人",
    "X28n0593_005:0722b15": "仍得一句來至法華必須索車是則古人全無一",
    "X28n0593_005:0722b16": "句故云無句可得。",
    "X28n0593_005:0722b17": "故初句中望後三句者今立四句一往且以初句同",
    "X28n0593_005:0722b18": "古後之三句永異古人故云名同意殊。",
    "X28n0593_005:0722b19": "縱彼斥時亦無可索者三藏菩薩自法華前由未斷",
    "X28n0593_005:0722b20": "惑未有果證縱被斥時亦未索車此亦且約顯露",
    "X28n0593_005:0722b21": "而說密入非無。",
    "X28n0593_005:0722b22": "顯密不同者前即法華前二乘密入後即法華顯入",
    "X28n0593_005:0722b23": "故也。",
    "X28n0593_005:0722b24": "疏云宏綱等者四句五味為佛教之大都法門之鏂",
    "X28n0593_005:0722c01": "鍵學者之津要方欲細開且略結耳。",
    "X28n0593_005:0722c02": "未發非宗者今經正明機動索車是其本意應知未",
    "X28n0593_005:0722c03": "發非宗。",
    "X28n0593_005:0722c04": "似是從根本者文中但是通途引於四句非專從前",
    "X28n0593_005:0722c05": "第二通教句中離出其相似彼故云似也。",
    "X28n0593_005:0722c06": "皆以文中四句例諸教上者只是將根本四句遍對",
    "X28n0593_005:0722c07": "四教則令一教皆具四句。",
    "X28n0593_005:0722c08": "皆以除等對動為言者如三藏菩薩障未除機動緣",
    "X28n0593_005:0722c09": "覺及羅漢位障已除機動二三果人為兩亦句當",
    "X28n0593_005:0722c10": "教所證理為非除非不除機動然當教理雖不當",
    "X28n0593_005:0722c11": "除與不除亦須動至圓教實理通別第四句例爾",
    "X28n0593_005:0722c12": "通教七地為已除機動乾慧性地為未除機動五",
    "X28n0593_005:0722c13": "六地為兩亦句無生理為非除非不除動別教七",
    "X28n0593_005:0722c14": "住已上為已除動四五六住為兩亦句外凡伏惑",
    "X28n0593_005:0722c15": "為未除動真理為非除非不除動約十行亦爾向",
    "X28n0593_005:0722c16": "後修中亦成四句索車。",
    "X28n0593_005:0722c17": "故有當教者以當教各自作四句也且如藏教二乘",
    "X28n0593_005:0722c18": "已發心求當教佛菩提果亦得名發餘句准例可",
    "X28n0593_005:0722c19": "見通別當教為四句亦爾。",
    "X28n0593_005:0722c20": "後教者三藏菩薩未除發即發通教心也二乘已除",
    "X28n0593_005:0722c21": "發二三果為兩亦發真理即雙非句也是則三教",
    "X28n0593_005:0722c22": "展轉皆以前教入後即以通入別別入圓復論顯",
    "X28n0593_005:0722c23": "密雖傳傳入望於法華未名為入唯至法華一切",
    "X28n0593_005:0722c24": "皆入入即極矣記中云當教除不除等可見又文",
    "X28n0593_005:0723a01": "中不單約藏菩薩作四句者以菩薩未斷惑故無",
    "X28n0593_005:0723a02": "理可證則闕第二第三第四三句所以亦得與二",
    "X28n0593_005:0723a03": "乘共為四句耳。",
    "X28n0593_005:0723a04": "菩薩通前者三教菩薩爾前有彰[火*句]索故。",
    "X28n0593_005:0723a05": "二乘不定者爾前密入顯露唯今故云不定。",
    "X28n0593_005:0723a06": "一切凡夫不斷者謂名字隨喜位已上凡夫。",
    "X28n0593_005:0723a07": "五品名斷者此依普賢觀經判彼經以五信對五品",
    "X28n0593_005:0723a08": "初信已斷見惑二信已上斷思六信已上名六根",
    "X28n0593_005:0723a09": "清淨斷思方盡及斷塵沙伏無明故對第三句也",
    "X28n0593_005:0723a10": "然五品法雖圓融且約作意名為斷耳。",
    "X28n0593_005:0723a11": "機情可知者口索必具機情故也。",
    "X28n0593_005:0723a12": "次師似當者但云會三亦不知何教之三不能全破",
    "X28n0593_005:0723a13": "且云似也。",
    "X28n0593_005:0723a14": "佛菩薩乘離合者離即四佛同來至法華唯一佛乘",
    "X28n0593_005:0723a15": "又自法華前離為四教菩薩不同來至今經合即",
    "X28n0593_005:0723a16": "唯一故名合也。",
    "X28n0593_005:0723a17": "初後同異者只是初離後合故云會不會也又瓔珞",
    "X28n0593_005:0723a18": "離為九乘不同合亦只是三乘而已如第三記引。",
    "X28n0593_005:0723a19": "皆引證四至具例者佛乘為能出三乘為所出又約",
    "X28n0593_005:0723a20": "開顯三乘為能入佛乘為所入故云能所具列。",
    "X28n0593_005:0723a21": "問車城俱方便者他人問記家為答問若爾下物是",
    "X28n0593_005:0723a22": "記家問答也。",
    "X28n0593_005:0723a23": "三車容可有上下者古人意云宅內上車宅外下二",
    "X28n0593_005:0723a24": "乘車即索菩薩車會二歸一即其事也。",
    "X28n0593_005:0723b01": "一城何得有出入者他意云若有三城可出二乘城",
    "X28n0593_005:0723b02": "入菩薩城更無三城何故復言出入此最無意。",
    "X28n0593_005:0723b03": "城亦不曾說有出者既說是化即化當開權何得言",
    "X28n0593_005:0723b04": "出。",
    "X28n0593_005:0723b05": "據果計因者光宅據果莊嚴計因。",
    "X28n0593_005:0723b06": "因乘無體者只是無因乘耳。",
    "X28n0593_005:0723b07": "果尚須索者以盡無生名在小乘極果既屬小果理",
    "X28n0593_005:0723b08": "須會之。",
    "X28n0593_005:0723b09": "以用為體者只是盡無生智是體但名為用何名為",
    "X28n0593_005:0723b10": "體。",
    "X28n0593_005:0723b11": "以隔凡下者凡謂凡夫下即等覺已下因位。",
    "X28n0593_005:0723b12": "不解始終不二者應知始終之不二是宗家之體不",
    "X28n0593_005:0723b13": "二之始終是體家之宗方是其車高廣也。",
    "X28n0593_005:0723b14": "從所盡所無者只是從所盡煩惱邊名為盡智從煩",
    "X28n0593_005:0723b15": "惱斷無邊為無生智也。",
    "X28n0593_005:0723b16": "疏云盲觸象者大經本譬眾生不解佛語隨聞所說",
    "X28n0593_005:0723b17": "各執色等六法而為佛性今諸師互執與彼略同",
    "X28n0593_005:0723b18": "故引而斥之非麤言也。",
    "X28n0593_005:0723b19": "通別俱迷者各通而言之具度及體俱名為車別而",
    "X28n0593_005:0723b20": "言之除具度莊狹外獨車為體故知古人各互指",
    "X28n0593_005:0723b21": "一邊則車義不成所以俱廢故云俱迷也。",
    "X28n0593_005:0723b22": "若他心智緣佗無漏心者即用己法類道智緣他無",
    "X28n0593_005:0723b23": "漏心故得他心名也。",
    "X28n0593_005:0723b24": "緣他有漏心者還用己世俗智知他有漏心故得他",
    "X28n0593_005:0723c01": "心名以他心一智通漏無漏餘六智一向屬無漏",
    "X28n0593_005:0723c02": "故若盡無生覽因成果是則十智全在於果。",
    "X28n0593_005:0723c03": "又云果地他心世俗智者即羅漢等用智緣他無漏",
    "X28n0593_005:0723c04": "心若用世智知他瓶衣等名為世俗智也。",
    "X28n0593_005:0723c05": "從後為名者意云雖從因運至於果要以果地盡無",
    "X28n0593_005:0723c06": "生智運入無餘方名好運頒布還反又附文反布",
    "X28n0593_005:0723c07": "也。",
    "X28n0593_005:0723c08": "釋却成妨者只由云用天眼試觀等言即成於妨如",
    "X28n0593_005:0723c09": "何天眼能見界外故不可也。",
    "X28n0593_005:0723c10": "般若淘汰至同者如般若中佛語五百比丘汝能發",
    "X28n0593_005:0723c11": "菩提心我皆隨喜聲聞既爾八千菩薩亦然故云",
    "X28n0593_005:0723c12": "同也。",
    "X28n0593_005:0723c13": "廣釋間出者只是先列廣車次釋廣車次列廣子次",
    "X28n0593_005:0723c14": "釋廣子故云也。",
    "X28n0593_005:0723c15": "色心者只是陰界入等。",
    "X28n0593_005:0723c16": "逆順者除調達外餘皆名順。",
    "X28n0593_005:0723c17": "行理者行謂七方便行及人天行理謂真俗二理。",
    "X28n0593_005:0723c18": "因果者因即前三教因位及人天小善因位也果則",
    "X28n0593_005:0723c19": "三教分果等。",
    "X28n0593_005:0723c20": "自他者三教皆有自行化他之位即止善為自行善",
    "X28n0593_005:0723c21": "為他。",
    "X28n0593_005:0723c22": "解惑者解即諸教內外凡位已上觀解惑即諸教伏",
    "X28n0593_005:0723c23": "惑及惑未盡位並於人天皆具惑也小即兩教二",
    "X28n0593_005:0723c24": "乘大即三教菩薩慧即諸教斷惑之智福即三祇",
    "X28n0593_005:0724a01": "及二乘人涅槃經云有為有漏名聲聞僧即屬福",
    "X28n0593_005:0724a02": "也。",
    "X28n0593_005:0724a03": "遍攝者攝外也只舉一如遍攝一切如。",
    "X28n0593_005:0724a04": "遍具者一一法當體皆具三德故。",
    "X28n0593_005:0724a05": "遍入者一一法無不悉入於如故更互相融重重自",
    "X28n0593_005:0724a06": "在又此融彼名此入彼開彼即是名彼入此。",
    "X28n0593_005:0724a07": "待時者法華時也。",
    "X28n0593_005:0724a08": "待緣者待緣了成也亦是待法華為入如之緣耳。",
    "X28n0593_005:0724a09": "疏云如來知見深遠者見周法界為遠竪徹如理為",
    "X28n0593_005:0724a10": "深又照窮法界為遠竪達如理為深又一智即三",
    "X28n0593_005:0724a11": "智名為遠三智即一智名為深又一眼具五眼為",
    "X28n0593_005:0724a12": "遠五眼即佛眼為深。",
    "X28n0593_005:0724a13": "不二互顯者以法界言之三諦無非是橫以三諦言",
    "X28n0593_005:0724a14": "之法界無非是竪即互顯之相橫竪體一故云不",
    "X28n0593_005:0724a15": "二。",
    "X28n0593_005:0724a16": "疏云四面懸鈴者鈴有聲故喻四辯垂向下故喻下",
    "X28n0593_005:0724a17": "化。",
    "X28n0593_005:0724a18": "七辯者一捷辯以無蹇故二迅辯如懸河故三應辯",
    "X28n0593_005:0724a19": "不差機故四不謬辯契當理故五無斷辯如連珠",
    "X28n0593_005:0724a20": "故六義辯多義理故七最上辯如雷震故今唯開",
    "X28n0593_005:0724a21": "顯故不同權也。",
    "X28n0593_005:0724a22": "三乘不壞法性者分別三乘宛然而三乘不出法性",
    "X28n0593_005:0724a23": "故云口雖說權而心不違實相其義也。",
    "X28n0593_005:0724a24": "多小廣狹者多少約機廣狹約土也從能於一字下",
    "X28n0593_005:0724b01": "三句次第對前三句。",
    "X28n0593_005:0724b02": "二苦等者悲故拔二苦謂苦集也慈故與二樂謂道",
    "X28n0593_005:0724b03": "滅也喜捨為成上慈悲耳又大經云為諸眾生除",
    "X28n0593_005:0724b04": "滅利益是名大慈欲與眾生無量利樂是名大悲",
    "X28n0593_005:0724b05": "於諸眾生心生歡喜是名大喜自捨己樂與他人",
    "X28n0593_005:0724b06": "是名大捨唯四無量能令具足六波羅蜜其餘諸",
    "X28n0593_005:0724b07": "行不必能爾是則四等無不最高悉皆普覆。",
    "X28n0593_005:0724b08": "疏云珍奇等者珍奇真實雜寶故莊嚴。",
    "X28n0593_005:0724b09": "四攝者一布施如法求財常思行施二愛語施已安",
    "X28n0593_005:0724b10": "處令住安樂三利行自利利他平等攝取四同事",
    "X28n0593_005:0724b11": "為利益故同其事業又如行而說為布施無染心",
    "X28n0593_005:0724b12": "說名愛語授他無廢名利行離過安他名同事前",
    "X28n0593_005:0724b13": "約財後約法。",
    "X28n0593_005:0724b14": "神通者天眼天耳如意他心宿命漏盡皆以圓心遍",
    "X28n0593_005:0724b15": "知四教等法。",
    "X28n0593_005:0724b16": "七覺者謂以圓心除身口之麤名除覺分圓捨十界",
    "X28n0593_005:0724b17": "依正名捨覺分法界體寂名定覺分念念趣實名",
    "X28n0593_005:0724b18": "精進覺分擇喜覺分正觀不二全無念失名念覺",
    "X28n0593_005:0724b19": "分。",
    "X28n0593_005:0724b20": "疏言妙鬘者大論云無學實此七能到淨名云覺意",
    "X28n0593_005:0724b21": "淨妙華即其義也。",
    "X28n0593_005:0724b22": "用時常靜者枕用車則靜枕閑而車動。",
    "X28n0593_005:0724b23": "自因之果等者謂即動而靜何者稱理而修故云自",
    "X28n0593_005:0724b24": "因之果等。",
    "X28n0593_005:0724c01": "所以如風下譬即靜而動萬行下釋前因果即解脫",
    "X28n0593_005:0724c02": "般若二德也行即理故故云無作般若契理故云",
    "X28n0593_005:0724c03": "莫觀上法譬既其體用相即合文亦爾謂即一而",
    "X28n0593_005:0724c04": "三合即靜而動即三而一合即動而靜故云三德",
    "X28n0593_005:0724c05": "俱不二也。",
    "X28n0593_005:0724c06": "去住自在者如仁王經云一生有超登十地之義今",
    "X28n0593_005:0724c07": "亦如是得車之者案位勝進故云去住自在。",
    "X28n0593_005:0724c08": "舉事示理者舉修得佛果之事示眾生理等。",
    "X28n0593_005:0724c09": "是故理賜者約六即位論賜車也。",
    "X28n0593_005:0724c10": "疏云又四念處者道品有四一當分二相攝三約位",
    "X28n0593_005:0724c11": "四相生三四二五單七雙八是為當分。",
    "X28n0593_005:0724c12": "相攝者如念處一法皆攝諸品。",
    "X28n0593_005:0724c13": "三約位者如念處當其位正勤是燸位如意足是頂",
    "X28n0593_005:0724c14": "位五根是忍位五力是世第一位八正道是見諦",
    "X28n0593_005:0724c15": "位七覺是修道位。",
    "X28n0593_005:0724c16": "相生者如修念處能生正勤正勤發如意足如意足",
    "X28n0593_005:0724c17": "生五根五根生五力五力生七覺七覺入八正是",
    "X28n0593_005:0724c18": "為善巧調適勤觀念處名正勤見思本起名已生",
    "X28n0593_005:0724c19": "惡觀於即空令已生不生故勤精進塵沙無明名",
    "X28n0593_005:0724c20": "未生惡勤觀即假即中令未生不生故勤精進竭",
    "X28n0593_005:0724c21": "力盡誠行四三昧遮此二惡一切智名已生善此",
    "X28n0593_005:0724c22": "善易生故云泥洹道易得道種智一切種智名未",
    "X28n0593_005:0724c23": "生善空智已生勤加增長俗智中智未生令得開",
    "X28n0593_005:0724c24": "發四如意足者欲精進心思惟欲者專向彼法亦",
    "X28n0593_005:0725a01": "發彼法等五根者信進念定慧五力者信力精進",
    "X28n0593_005:0725a02": "力念力定力慧力七覺者調停心浮動時以除覺",
    "X28n0593_005:0725a03": "分捨定覺分安之若心沉時以精進擇覺喜覺分",
    "X28n0593_005:0725a04": "起之念通兩處八正者正語正業正命正精進正",
    "X28n0593_005:0725a05": "思惟正定正念正見殖種於地芽[口*(隹/乃)]初開生根下",
    "X28n0593_005:0725a06": "向枝葉上布葉敷榮結菓成實法性法界為大地",
    "X28n0593_005:0725a07": "念處觀為種子正勤如抽芽五根如生根五力如",
    "X28n0593_005:0725a08": "莖葉增長七覺如開華八正如結菓。",
    "X28n0593_005:0725a09": "修二性一者合性二為正因法身德也。",
    "X28n0593_005:0725a10": "高廣不二者高即白牛廣即具度不二即車體也。",
    "X28n0593_005:0725a11": "四眾酬恩者如四眾領解中各各脫身所著上衣以",
    "X28n0593_005:0725a12": "供養佛是也。",
    "X28n0593_005:0725a13": "若廣帳行相者明今經文略廣顯菩薩行願如華嚴",
    "X28n0593_005:0725a14": "說廣明觀法具如大品是故今經粗論十觀仍不",
    "X28n0593_005:0725a15": "解釋經具十乘觀法如止觀第七卷末其車高廣",
    "X28n0593_005:0725a16": "即妙境幰蓋等即發心內枕即安心如風即破遍",
    "X28n0593_005:0725a17": "外枕即通塞白牛即道品償從即助開取後偈文",
    "X28n0593_005:0725a18": "遊於四方即次位等(云云)。",
    "X28n0593_005:0725a19": "不別解釋至無生者意云佛但舉大車為喻亦不廣",
    "X28n0593_005:0725a20": "解釋大車十觀之相四大弟子讒聞此說即悟無",
    "X28n0593_005:0725a21": "生。",
    "X28n0593_005:0725a22": "豈學大觀者只是學大乘觀者全棄具度而已。",
    "X28n0593_005:0725a23": "行理窮也者先標福慧二法圓滿也福成行下却釋",
    "X28n0593_005:0725a24": "二法也。",
    "X28n0593_005:0725b01": "皆具二德者只於一切法上皆具智斷二德。",
    "X28n0593_005:0725b02": "一切法趣等者大品云一切法趣一法大論兩文共",
    "X28n0593_005:0725b03": "釋此句初云何菩薩為世間趣故發菩提心菩薩",
    "X28n0593_005:0725b04": "為眾生說色趣空乃至種智為眾生故說色非趣",
    "X28n0593_005:0725b05": "非不趣乃至種智次文云為眾生故說一切法趣",
    "X28n0593_005:0725b06": "空無相無願是趣不過何以故是空無相中趣不",
    "X28n0593_005:0725b07": "趣不可得故初文以能趣為假具歷色心乃至種",
    "X28n0593_005:0725b08": "智故知具一切法即是假也所趣為空非趣非不",
    "X28n0593_005:0725b09": "趣為中次文以能從所為空是趣不過為假趣不",
    "X28n0593_005:0725b10": "趣不可得為中前能所為開次總能所為合。",
    "X28n0593_005:0725b11": "果極利物者果極故內充利物故外溢。",
    "X28n0593_005:0725b12": "雖有二釋至不殊者一約自行理二約實智是。",
    "X28n0593_005:0725b13": "但以心釋子者應云由父心等故子心等父心等又",
    "X28n0593_005:0725b14": "父之所有即子之所有子之所有即父之所有故",
    "X28n0593_005:0725b15": "云財富及心等也。",
    "X28n0593_005:0725b16": "疏云富而非子者如華嚴方等般若中說於圓常之",
    "X28n0593_005:0725b17": "法方諸行願悉皆具足名之為富不攝二乘及偏",
    "X28n0593_005:0725b18": "菩薩名非子。",
    "X28n0593_005:0725b19": "疏云是子而貧者說別教時初談中理稟教之人名",
    "X28n0593_005:0725b20": "之為子發心修行隔歷不融財富無量理藏行藏",
    "X28n0593_005:0725b21": "悉皆未具故云而貧所以記云兩義尚無。",
    "X28n0593_005:0725b22": "由財子互闕者只由機生未受於財寶致令父亦隱",
    "X28n0593_005:0725b23": "實而賜權權同乏財非子故也並闕可知藏通闕",
    "X28n0593_005:0725b24": "財闕子故也。",
    "X28n0593_005:0725c01": "各賜等一者各賜謂開權等一謂顯實。",
    "X28n0593_005:0725c02": "寂光土者今經尚益中下寂光況復同居結緣子耶。",
    "X28n0593_005:0725c03": "疏云譬上受行悟入者法說經云菩薩聞是法疑網",
    "X28n0593_005:0725c04": "皆已除等。",
    "X28n0593_005:0725c05": "疏云盡於變易者現且分盡當永盡也。",
    "X28n0593_005:0725c06": "疏云亦名以重奪輕者意云先但許小今乃與大故",
    "X28n0593_005:0725c07": "成以重奪輕也。",
    "X28n0593_005:0725c08": "疏云命重身輕者命謂常住慧命身謂五分法身疏",
    "X28n0593_005:0725c09": "家即以五分法身況於大乘慧命故云命重身輕",
    "X28n0593_005:0725c10": "經中但是舉於小乘身命而已。",
    "X28n0593_005:0725c11": "借義互說者借小乘五分法身況於大乘慧命又更",
    "X28n0593_005:0725c12": "借於小乘無漏慧命對於常住法身相況亦應無",
    "X28n0593_005:0725c13": "失故云以為對況。",
    "X28n0593_005:0725c14": "疏云繁而不會者只是光宅十義中合總譬及火捨",
    "X28n0593_005:0725c15": "机用車不虗等五句為正第五兼第六第八兼第",
    "X28n0593_005:0725c16": "九光十不應三周耳。",
    "X28n0593_005:0725c17": "自體者無明與法性體同故名自體無明障中理邊",
    "X28n0593_005:0725c18": "得緣集名又應知自受用報從智契境緣因究竟",
    "X28n0593_005:0725c19": "滿莊嚴於智為實報復與寂光能所有別今上下",
    "X28n0593_005:0725c20": "諸文皆約他受用報說。",
    "X28n0593_005:0725c21": "法界緣集者此是[戶@句]之盛也與自體同而名[戶@句]。",
    "X28n0593_005:0725c22": "前二仍舊者謂同居有餘仍今家立名。",
    "X28n0593_005:0725c23": "如像如飯者譬諸機不同。",
    "X28n0593_005:0725c24": "如鏡如器者譬諸土不同故淨名云譬如諸天共寶",
    "X28n0593_005:0726a01": "器食隨其福德飯色有異等。",
    "X28n0593_005:0726a02": "[戶@句]彼大虗者一通漫[戶@句]二即狹[戶@句]何者一一陰質一",
    "X28n0593_005:0726a03": "一毛孔皆遍法界由生情謂[戶@句]在我身名通漫[戶@句]",
    "X28n0593_005:0726a04": "二者不信諸佛及以眾生依土等與己無二但[戶@句]",
    "X28n0593_005:0726a05": "我身名即狹[戶@句]。",
    "X28n0593_005:0726a06": "所離同麤者示同諸子斷於通惑名無明永盡能離",
    "X28n0593_005:0726a07": "本是圓教誡門實報寂光所對故云理極。",
    "X28n0593_005:0726a08": "下過於離界者意云如此者上則不及諸佛下只過",
    "X28n0593_005:0726a09": "於二乘故今不用。",
    "X28n0593_005:0726a10": "疏云見字乃至之眼者佛眼見實四眼權中智照實",
    "X28n0593_005:0726a11": "二智權故云也。",
    "X28n0593_005:0726a12": "疏云即是行為門意者以無漏智故則不當理即是",
    "X28n0593_005:0726a13": "行狹少也。",
    "X28n0593_005:0726a14": "疏云此文無故捨語者放捨即息化也以經中息化",
    "X28n0593_005:0726a15": "之言不彰且云無也。",
    "X28n0593_005:0726a16": "初後二智者我生已盡是初智不受後有是後智此",
    "X28n0593_005:0726a17": "二盡智攝梵行已立所作已辦是中間二智即無",
    "X28n0593_005:0726a18": "生智攝。",
    "X28n0593_005:0726a19": "言亦非餘人作者意云性自具及自業作非關他人。",
    "X28n0593_005:0726a20": "此即決定答者謂指揀答也指十二因緣本自有之",
    "X28n0593_005:0726a21": "又如問云作善業為得善果為得不善果耶佛則",
    "X28n0593_005:0726a22": "決定答也。",
    "X28n0593_005:0726a23": "二分別答者如云何由無明故有乃至老死生等亦",
    "X28n0593_005:0726a24": "如為說四諦等此即求問故須分別答也。",
    "X28n0593_005:0726b01": "三不定答者如云常無常等亦名隨問隨答也。",
    "X28n0593_005:0726b02": "四置答者如嘿然是為破執著問故須置答也。",
    "X28n0593_005:0726b03": "經云求一切智等者謂三十四心斷惑及照真理名",
    "X28n0593_005:0726b04": "一切智。",
    "X28n0593_005:0726b05": "佛智者覺悟世間苦集出世間道滅法名佛智。",
    "X28n0593_005:0726b06": "自然智者智任運起而常照境名自然智。",
    "X28n0593_005:0726b07": "無師智者佛名自覺無師悟故又智體不由造成名",
    "X28n0593_005:0726b08": "無師智。",
    "X28n0593_005:0726b09": "經求此乘故名為摩訶薩者三藏菩薩至百劫時方",
    "X28n0593_005:0726b10": "受此名口雖求昔所許意在今日大車(云云)。",
    "X28n0593_005:0726b11": "疏云下牒免難者經云見諸子等安穩得出到無畏",
    "X28n0593_005:0726b12": "處即得小涅槃故免難也。",
    "X28n0593_005:0726b13": "三德具如玄文者玄文第五圓教三法者以真性軌",
    "X28n0593_005:0726b14": "為乘體不偽名真不改名性即正因常住理諸佛",
    "X28n0593_005:0726b15": "所師謂此法也觀照軌者只點真性寂而常照更",
    "X28n0593_005:0726b16": "是觀照即是第一義空了因佛性明資成軌者只",
    "X28n0593_005:0726b17": "點真性法界含藏諸行無量眾具即如來藏緣因",
    "X28n0593_005:0726b18": "佛性顯故譬云如點如意珠珠中論光論寶等若",
    "X28n0593_005:0726b19": "真性顯名法身觀照顯名般若資成顯名解脫此",
    "X28n0593_005:0726b20": "兩即是定慧莊嚴法身法身是乘體定慧是眾具",
    "X28n0593_005:0726b21": "故云其車高廣具足莊嚴高即般若廣即解脫高",
    "X28n0593_005:0726b22": "廣不二即法身又然經現文高廣即當車體屬法",
    "X28n0593_005:0726b23": "身具三眾寶等總屬解脫具三白牛等即般若具",
    "X28n0593_005:0726b24": "三(云云)。",
    "X28n0593_005:0726c01": "止觀第三通德中總二釋一約真伊字義釋明能詮",
    "X28n0593_005:0726c02": "教云即一而三故不橫即三而一故不縱不三而",
    "X28n0593_005:0726c03": "三故不一不一而一故不異故涅槃經云譬如伊",
    "X28n0593_005:0726c04": "字三點不縱不橫等二約行因釋謂智能導行故",
    "X28n0593_005:0726c05": "譬天日謂身常智圓斷具一切皆是佛法無有優",
    "X28n0593_005:0726c06": "劣故不縱三德相冥同一法身故不橫能種種建",
    "X28n0593_005:0726c07": "立故不一同歸第一義不異故大經云如首羅一",
    "X28n0593_005:0726c08": "面三目等三約理藏釋謂摩訶般若解脫法身一",
    "X28n0593_005:0726c09": "德即三德名秘密藏故大經云摩訶般若亦非涅",
    "X28n0593_005:0726c10": "槃解脫法身亦爾三法具足乃名涅槃我今安住",
    "X28n0593_005:0726c11": "如是三德秘藏名入涅槃(云云)彼與今經高廣一",
    "X28n0593_005:0726c12": "體無二故指同彼也。",
    "X28n0593_005:0726c13": "疏云初牒三車誘引者經云舍利弗如彼長者已下",
    "X28n0593_005:0726c14": "文是。",
    "X28n0593_005:0726c15": "疏云後與大車譬者經云然後但與大車是。",
    "X28n0593_005:0726c16": "疏云頌家宅兼得一門者宅必有門緣了之子不出",
    "X28n0593_005:0726c17": "五道之內故並云兼。",
    "X28n0593_005:0726c18": "疏云國邑所崇者文略應云三土所崇也智斷內德",
    "X28n0593_005:0726c19": "慈悲外德。",
    "X28n0593_005:0726c20": "因果相成者由今因成彼果又彼壽盡時任運隨此",
    "X28n0593_005:0726c21": "即是相成之相又如四禪比丘報盡時見中陰相",
    "X28n0593_005:0726c22": "即起謗云佛向我說羅漢不受生今那有生即墮",
    "X28n0593_005:0726c23": "地獄即是彼因成此果。",
    "X28n0593_005:0726c24": "但慢與憍能所別者慢從所慢得名以慢於他憍從",
    "X28n0593_005:0727a01": "自貴得名。",
    "X28n0593_005:0727a02": "於他等者只是二人德業等而不相尊耳。",
    "X28n0593_005:0727a03": "餘名不同者其義雖同憍慢二名由別。",
    "X28n0593_005:0727a04": "疏云譬非理生嗔者非世道理及非順佛法道理也",
    "X28n0593_005:0727a05": "虺許鬼反。○蝮苦伏反。○蛇黃赤色說文云食",
    "X28n0593_005:0727a06": "鼠。",
    "X28n0593_005:0727a07": "疏云戲論嗔者只是因世間調戲之事而嗔耳。",
    "X28n0593_005:0727a08": "疏云譬相應者如貁等緣一樹至一樹與處相應。",
    "X28n0593_005:0727a09": "疏云或緣三界如交橫者地地皆具諸見為橫也。",
    "X28n0593_005:0727a10": "是鈍中道理者專以邪計為道理應知此文似於利",
    "X28n0593_005:0727a11": "使由未有宗計但是於六塵上起於推度似於見",
    "X28n0593_005:0727a12": "使所以判屬鈍中之利。",
    "X28n0593_005:0727a13": "疏云遍緣五陰四諦下者只由迷五陰故而起於苦",
    "X28n0593_005:0727a14": "既有於苦而生苦因既有苦集而失道滅故云五",
    "X28n0593_005:0727a15": "陰四諦亦是執世間因果撥出世道滅故云也。",
    "X28n0593_005:0727a16": "水神者魍魎是水神總名。",
    "X28n0593_005:0727a17": "自部地前生者謂迷解四諦為因而招善惡之果地",
    "X28n0593_005:0727a18": "前生者只因前果後也五部者四諦為四思惟為",
    "X28n0593_005:0727a19": "一。",
    "X28n0593_005:0727a20": "疏云起見蓋者見謂見惑蓋即思惑而蓋正理亦利",
    "X28n0593_005:0727a21": "中之鈍經云撲令失聲者以橫計故望得涅槃永",
    "X28n0593_005:0727a22": "無於生即是撥無果也。",
    "X28n0593_005:0727a23": "謗無兩因者只是世出世之二因也。",
    "X28n0593_005:0727a24": "疏云兩足為覺觀者此即欲界中重覺觀不同初禪",
    "X28n0593_005:0727b01": "覺觀也。",
    "X28n0593_005:0727b02": "外人修多在計常者始從初禪節節皆計為常故云",
    "X28n0593_005:0727b03": "乃至悲想。",
    "X28n0593_005:0727b04": "須順內故者夫觀心義皆約佛弟子修行以釋故云",
    "X28n0593_005:0727b05": "也。",
    "X28n0593_005:0727b06": "疏云呌呼求食者呌呼合上宣說求食合上望得道",
    "X28n0593_005:0727b07": "果即邪涅槃也。",
    "X28n0593_005:0727b08": "僮僕瓔珞窟宅者窟宅是我所居瓔珞是我莊嚴僮",
    "X28n0593_005:0727b09": "僕是我走使。",
    "X28n0593_005:0727b10": "本劫本見者長阿含十三云佛告善念梵志此本末",
    "X28n0593_005:0727b11": "見不出六十二本劫本見一十八末劫末見四十",
    "X28n0593_005:0727b12": "四合六十二言一十八者有四四句及根本二句",
    "X28n0593_005:0727b13": "初四句者一見二十劫成敗二見四十劫三見八",
    "X28n0593_005:0727b14": "十劫四以捷疾智說一一句皆云神及世間常第",
    "X28n0593_005:0727b15": "二四句者一我及世間半常半無常二計由戲笑",
    "X28n0593_005:0727b16": "三計失意生四以捷疾智說廣如初句第三四句",
    "X28n0593_005:0727b17": "者一神及世間有邊二無邊三上下方有邊四方",
    "X28n0593_005:0727b18": "無邊四以捷疾智說廣如初句此三四句初皆云",
    "X28n0593_005:0727b19": "或有沙門婆羅門以種種方便定意觀見二十劫",
    "X28n0593_005:0727b20": "等第四四句者一我不知見善惡有報無報耶二",
    "X28n0593_005:0727b21": "我不知見有他世無他世耶三我不知見何者善",
    "X28n0593_005:0727b22": "何者惡耶四愚癡闇鈍隨他問答此四句頭皆云",
    "X28n0593_005:0727b23": "異問異答根本二句者一者定意知眾生未來無",
    "X28n0593_005:0727b24": "因緣而有二者捷疾智說次未劫未見四十四句",
    "X28n0593_005:0727c01": "者初四四句中第一有相四句一我此終後生有",
    "X28n0593_005:0727c02": "色有想二生無色有想三生有色無色有想四非",
    "X28n0593_005:0727c03": "有色非無有想廣如初句第二四句者以有邊無",
    "X28n0593_005:0727c04": "邊對有想作四句第三四句者以有樂無樂對有",
    "X28n0593_005:0727c05": "想作四句第四四句者一有想二若干想三小想",
    "X28n0593_005:0727c06": "四無量想第二有二四句初四句者以有色無色",
    "X28n0593_005:0727c07": "對無想作四句如初四句唯以無想替有想次四",
    "X28n0593_005:0727c08": "句者以有邊無邊對無想作四句如初文中次四",
    "X28n0593_005:0727c09": "句說但改無想以替有想第三有二四句初四句",
    "X28n0593_005:0727c10": "者以有色無色對非有想非無想為四句次四句",
    "X28n0593_005:0727c11": "者以有邊無邊對非有想非無想為四句此兩二",
    "X28n0593_005:0727c12": "四並前四四合三十二復有斷見七句一者若沙",
    "X28n0593_005:0727c13": "門婆羅門作是論我身從父母乳哺衣食長養而",
    "X28n0593_005:0727c14": "生終歸磨滅二者欲界諸天生具足斷滅三者色",
    "X28n0593_005:0727c15": "界諸天生具足斷滅四者空處五者識處六者不",
    "X28n0593_005:0727c16": "用處七者非想非非想處廣如欲界句說次常見",
    "X28n0593_005:0727c17": "有五句計一切眾生現在涅槃一計現在五欲自",
    "X28n0593_005:0727c18": "恣得涅槃二初禪三二禪四三禪五四禪並計得",
    "X28n0593_005:0727c19": "涅槃合十二句前三十二句合四十四句經釋甚",
    "X28n0593_005:0727c20": "廣數雖六十二不出單四句見也。",
    "X28n0593_005:0727c21": "以所計為頭者非想最高最極所以借為譬。",
    "X28n0593_005:0727c22": "和竊也者只是邪推不依佛教名為和竊。",
    "X28n0593_005:0727c23": "或優或劣者國城家傳傳為優劣又在同居為有漏",
    "X28n0593_005:0727c24": "在方便土為無漏在實報為中道。",
    "X28n0593_005:0728a01": "一色一香一切皆然者一色一香皆由佛有及以菩",
    "X28n0593_005:0728a02": "薩眾生而有咸歸於佛又復應知一色一香等無",
    "X28n0593_005:0728a03": "非虗空之影及以影並自身影以合佛及眾生己",
    "X28n0593_005:0728a04": "身互入二故也。",
    "X28n0593_005:0728a05": "疏云令伏五濁者彼時非不全斷令從初說故云令",
    "X28n0593_005:0728a06": "伏。",
    "X28n0593_005:0728a07": "疏云於後便起五濁者初發大心時義當已離二死",
    "X28n0593_005:0728a08": "因果於後流轉名為後起此約化義以說。",
    "X28n0593_005:0728a09": "後文准此中意者只是宿世因緣中起濁捨應及屬",
    "X28n0593_005:0728a10": "于一人等意亦同此。",
    "X28n0593_005:0728a11": "疏云身受心法等者等取四大為四面也。",
    "X28n0593_005:0728a12": "今當界二勢者且約欲界為當界也。",
    "X28n0593_005:0728a13": "若且指欲界至知者且以欲界為宅五陰為舍。",
    "X28n0593_005:0728a14": "疏云諸部解義者小乘二十部中分通大乘義者說",
    "X28n0593_005:0728a15": "嗔通三界也。",
    "X28n0593_005:0728a16": "疏云雖復不及門外者謂得出於色入無色故云門",
    "X28n0593_005:0728a17": "外以離色故名蔽豁耳。",
    "X28n0593_005:0728a18": "雙譬二四者四念四大也。",
    "X28n0593_005:0728a19": "疏云心生異念者只念此定即名為苦又欲從空處",
    "X28n0593_005:0728a20": "求於識處等者為異念。",
    "X28n0593_005:0728a21": "疏云行心擾擾者以非想地中具有十種心所煩惱",
    "X28n0593_005:0728a22": "妨亂於定故爾。",
    "X28n0593_005:0728a23": "疏云悶走者具煩惱故如悶轉迴不已故如走。",
    "X28n0593_005:0728a24": "前四第八在果者四謂生老病死及五盛陰屬果餘",
    "X28n0593_005:0728b01": "三屬因。",
    "X28n0593_005:0728b02": "疏云門外立者正頌上我雖等者上文所燒等語乃",
    "X28n0593_005:0728b03": "是第三驚怖之文今將門外之義同得出故頌上",
    "X28n0593_005:0728b04": "也亦非頓異。",
    "X28n0593_005:0728b05": "照體是法者道種智依中境而照也。",
    "X28n0593_005:0728b06": "如佛眼觀等者等取餘四眼也若取觀機專在法眼",
    "X28n0593_005:0728b07": "今體用合說故云佛眼等。",
    "X28n0593_005:0728b08": "疏云或曾發心至三界者發大小心俱得名出。",
    "X28n0593_005:0728b09": "雖發大心者理已名為出未破無明為入。",
    "X28n0593_005:0728b10": "亦具二釋者意云應須二釋約理釋中亦由聞法而",
    "X28n0593_005:0728b11": "知性淨故二釋相成。",
    "X28n0593_005:0728b12": "小火之所焚燒者上界但以烟燄為火故名小也。",
    "X28n0593_005:0728b13": "經云將為火害者眾生以愛於苦若不設於方便於",
    "X28n0593_005:0728b14": "苦果上更起苦因故云將為。",
    "X28n0593_005:0728b15": "經云今在門外者得有餘無餘涅槃俱名門外雖未",
    "X28n0593_005:0728b16": "即是門外已是門外之因故云今也。",
    "X28n0593_005:0728b17": "經云隨意所樂者一隨方便化二隨三乘根性故云",
    "X28n0593_005:0728b18": "隨意。",
    "X28n0593_005:0728b19": "立者冥利者父雖在門外若於諸子已得大乘冥利。",
    "X28n0593_005:0728b20": "驗知上文是父坐者此明上露地而坐文雖有二釋",
    "X28n0593_005:0728b21": "通於子坐此文驗之父坐義強。",
    "X28n0593_005:0728b22": "諸根具一切行者六度行十二因緣行四諦行空行",
    "X28n0593_005:0728b23": "假行中行等。",
    "X28n0593_005:0728b24": "以行歷根者如眼中行六波羅蜜具足大車餘根亦",
    "X28n0593_005:0728c01": "爾。",
    "X28n0593_005:0728c02": "行遠根淺者以行導根諸法方顯故行遠也。",
    "X28n0593_005:0728c03": "權宜名造者三德本有在理名性稱理修成權宜名",
    "X28n0593_005:0728c04": "造行多子多者三乘人天等習性不同故云多也。",
    "X28n0593_005:0728c05": "以性泯修者以性了修即全修成性又於修照性全",
    "X28n0593_005:0728c06": "性成修故云泯也。",
    "X28n0593_005:0728c07": "造還本有者修合於性故云本有。",
    "X28n0593_005:0728c08": "以妙尅麤者只於事禪皆見實相故云也。",
    "X28n0593_005:0728c09": "有異凡小者小乘禪定望於大乘由名垢染達禪實",
    "X28n0593_005:0728c10": "相方名鮮白。",
    "X28n0593_005:0728c11": "經云寂然閑居者喻佛久住王三昧生死不能喧動",
    "X28n0593_005:0728c12": "故云寂然閑居安處林野者寂而常照恬惔明朗",
    "X28n0593_005:0728c13": "故云安處智德明監喻之如材放瞻蕭然同夫曰",
    "X28n0593_005:0728c14": "野。",
    "X28n0593_005:0728c15": "兼三藏者至第三僧祇方名不退。",
    "X28n0593_005:0728c16": "免難索車為謗者免難索車其言屬權非佛本意故",
    "X28n0593_005:0728c17": "云傍也。",
    "X28n0593_005:0728c18": "經云以此譬喻者應云三車大車譬喻皆賜一大車。",
    "X28n0593_005:0728c19": "經云汝等若信受者明有機也一切皆當得成佛道",
    "X28n0593_005:0728c20": "者明其應也即是感應道交故云得成佛道。",
    "X28n0593_005:0728c21": "經云佛所悅可等者此之妙乘是佛可計可尊之法",
    "X28n0593_005:0728c22": "故須稱歎供養。",
    "X28n0593_005:0728c23": "經云無量億千者三句經是實法及佛餘法同體權",
    "X28n0593_005:0728c24": "法也。",
    "X28n0593_005:0729a01": "疏云除佛方便至言者謂此座定無三乘除佛於餘",
    "X28n0593_005:0729a02": "方施三教化則不在言耳。",
    "X28n0593_005:0729a03": "疏云佛頌其譬者上長行不虗譬文先佛問次身子",
    "X28n0593_005:0729a04": "答合頌合不虗但合身子答文由長行合文但舉",
    "X28n0593_005:0729a05": "佛不虗以合身子答文故今亦只合其標釋二文。",
    "X28n0593_005:0729a06": "經云佛說苦諦真實無異者遺教經云佛說苦諦實",
    "X28n0593_005:0729a07": "不可令樂但有世智者以二乘智望於大乘實智",
    "X28n0593_005:0729a08": "但名世智而已。",
    "X28n0593_005:0729a09": "次半行顯集諦能治者有集故唯道能治此未是道",
    "X28n0593_005:0729a10": "諦。",
    "X28n0593_005:0729a11": "經云無所依止者著滅苦因苦果則無依止也。",
    "X28n0593_005:0729a12": "疏云破無作苦集者觀煩惱即菩提生死即涅槃是",
    "X28n0593_005:0729a13": "其相也。",
    "X28n0593_005:0729a14": "疏云勸信流通者上長行中佛答為三一發起二譬",
    "X28n0593_005:0729a15": "喻三勸信此云勸信流通者二義同故故雙舉也。",
    "X28n0593_005:0729a16": "經云阿惟越致者一身子正入初住二通論觀行六",
    "X28n0593_005:0729a17": "根皆分得不退也。",
    "X28n0593_005:0729a18": "經云汝舍利弗等者謂汝上根利智尚須深信方始",
    "X28n0593_005:0729a19": "得入況餘中下之流彌深信佛說方能隨此經故",
    "X28n0593_005:0729a20": "云況餘等非己智分者意云但任諸聲聞自智何",
    "X28n0593_005:0729a21": "能得入必佛威力再聞開顯方能得入故云非己",
    "X28n0593_005:0729a22": "智分。",
    "X28n0593_005:0729a23": "疏云必起惡謗者謗即因也因必招界故獲惡果。",
    "X28n0593_005:0729a24": "疏云此取境界性者謂六塵惡境能生煩惱故名境",
    "X28n0593_005:0729b01": "界此即理性了因皆具三因性故云境界性應知",
    "X28n0593_005:0729b02": "一因具三因也。",
    "X28n0593_005:0729b03": "疏云獲惡果報者生公云將欲依經後代使道宣通",
    "X28n0593_005:0729b04": "天下故設得失言軌以誡人也注家云失理卒宗",
    "X28n0593_005:0729b05": "則方福自至矣。",
    "X28n0593_005:0729b06": "經云其人命終入阿鼻獄者大品云謗大乘者墮阿",
    "X28n0593_005:0729b07": "鼻獄若此劫盡生於他方大地獄中他方劫盡後",
    "X28n0593_005:0729b08": "生佗方如是展轉遍十方界他方劫盡還生此間",
    "X28n0593_005:0729b09": "大地獄中地獄罪畢生畜生中亦遍十方畜生罪",
    "X28n0593_005:0729b10": "畢來生人中無佛法處貧窮下賤諸根不具常癡",
    "X28n0593_005:0729b11": "狂駭無所別知。",
    "X28n0593_005:0729b12": "經云常生難處者永不見佛即佛前佛後難難處謂",
    "X28n0593_005:0729b13": "三塗北州長壽天狂聾即根不具難准闕辨聰難",
    "X28n0593_005:0729b14": "謗經之報要居愚鈍即八難足其猶四大損益斯",
    "X28n0593_005:0729b15": "成者謂四大是一有增色力有減色力雖增損不",
    "X28n0593_005:0729b16": "同不得嗔於四大經亦如是猶信猶謗獲報不同",
    "X28n0593_005:0729b17": "不得嗔經令爾經生輙聾啞者不生而已生即聾",
    "X28n0593_005:0729b18": "瘂等疏云諧和兩門者以知起惡獲罪而不為說",
    "X28n0593_005:0729b19": "正是通經善須為說則是諧和之相又如勝意等",
    "X28n0593_005:0729b20": "亦是諧和相也經云乃至不受餘經者專指三藏",
    "X28n0593_005:0729b21": "為餘經如梵網制云而捨七寶不學邪見二乘外",
    "X28n0593_005:0729b22": "道經典等驗知經餘指三藏也。",
    "X28n0593_005:0729b24": "法華天台文句輔正記卷第五"
}