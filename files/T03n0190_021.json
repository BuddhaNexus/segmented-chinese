{
    "T03n0190_021:0749a04": "佛本行集經卷第二十一",
    "T03n0190_021:0749a06": "隋天竺三藏闍那崛多譯",
    "T03n0190_021:0749a07": "王使往還品下",
    "T03n0190_021:0749a08": "[0749a08] 「『時，淨飯王復如是言：「我智慧子！汝今雖於諸",
    "T03n0190_021:0749a09": "親族邊無愛戀心，但取我意，還來向家，勿令",
    "T03n0190_021:0749a10": "我今為於汝故，憂愁懊惱，取於命終。善子！凡",
    "T03n0190_021:0749a11": "人行法行者，皆於一切諸眾生邊生慈悲心，",
    "T03n0190_021:0749a12": "如是乃得名為法行，豈但獨自身入深山，始",
    "T03n0190_021:0749a13": "名法行？所以者何？我昔曾聞，往古已來，或有",
    "T03n0190_021:0749a14": "諸人，在自己家，不脫瓔珞種種嚴身，長養鬚",
    "T03n0190_021:0749a15": "髮，具足功德，求解脫故，在於家內，亦能得",
    "T03n0190_021:0749a16": "於解脫之法。凡是修習解脫行法，唯須智慧",
    "T03n0190_021:0749a17": "及以精進，如此即是解脫正因。汝今違我而",
    "T03n0190_021:0749a18": "入山者，如此乃是避於五欲驚畏之法。然其",
    "T03n0190_021:0749a19": "彼等諸人在家，以諸瓔珞莊嚴自身，得解脫",
    "T03n0190_021:0749a20": "者，今當為汝，略而說之。昔有仁者，名曰隨",
    "T03n0190_021:0749a21": "常，仁者力金剛，仁者多有，仁者流行，仁者大",
    "T03n0190_021:0749a22": "富，仁者邊天，又復有於毘提訶國王，名能生",
    "T03n0190_021:0749a23": "耶耶底王(隋言行行)，仁者淨仙，又羅摩王(隋言作喜)，有",
    "T03n0190_021:0749a24": "如是等無量無邊在家諸王，悉得解脫。汝今",
    "T03n0190_021:0749a25": "須知，在於家中求解脫法，亦能令得，未必出",
    "T03n0190_021:0749a26": "家。是故汝可速來還家，滿二種願：一汝得受",
    "T03n0190_021:0749a27": "五欲之樂；二令我心常得歡喜。凡世間人，",
    "T03n0190_021:0749a28": "受王位者，若令心得如願功能，是名真王。我",
    "T03n0190_021:0749a29": "今能為汝滿此願，王位難捨，我為汝故，此",
    "T03n0190_021:0749b01": "難捨事能捨與汝灌於汝頂。汝若建立如是",
    "T03n0190_021:0749b02": "因緣，則我歡喜，便即辭退，捨世出家，入山求",
    "T03n0190_021:0749b03": "道。」』而說偈言：",
    "T03n0190_021:0749b04": "「『王位親密實難捐，  今悉割斷持付汝，",
    "T03n0190_021:0749b05": "  見汝堪治世間故，  我生歡喜即入山。』",
    "T03n0190_021:0749b06": "[0749b06] 「爾時，大臣并及國師婆羅門等，宣淨飯王如",
    "T03n0190_021:0749b07": "是口&#x52C5;所說之偈，悉具委曲諮菩薩已，復更",
    "T03n0190_021:0749b08": "別以三種事意，諫菩薩言：『大智聖子！此是聖",
    "T03n0190_021:0749b09": "子父王淨飯，流淚嗚咽，向我等&#x52C5;酸切之",
    "T03n0190_021:0749b10": "語。是故聖子！今聞父王如是苦&#x52C5;，堪應供養",
    "T03n0190_021:0749b11": "恭敬父&#x52C5;，不得違逆。聖子父王，今以沒溺",
    "T03n0190_021:0749b12": "大深苦河，無人能拔出於智岸，唯有聖子，能",
    "T03n0190_021:0749b13": "作救護，堪拔彼苦。猶如墮於最極深水，唯大",
    "T03n0190_021:0749b14": "船師乃能拔出。如是如是，聖子父王，今以沒",
    "T03n0190_021:0749b15": "深大苦惱海，更無有人能拔出者，唯聖子耳。",
    "T03n0190_021:0749b16": "又復聖子，小嬰孩時，增長養育，唯憍曇彌，兼",
    "T03n0190_021:0749b17": "其復是聖子姨母，莫令孤寡，使其命終。今為",
    "T03n0190_021:0749b18": "憶念於聖子故，受大苦惱，譬如牸牛失犢子",
    "T03n0190_021:0749b19": "故，悲喚而鳴。如是如是，彼憍曇彌，以眼不見",
    "T03n0190_021:0749b20": "於聖子故，悲苦嗚咽，常恒啼哭，是故聖子，",
    "T03n0190_021:0749b21": "不應捨離。復以往昔養育之恩，猶如彼牛愛",
    "T03n0190_021:0749b22": "戀其子，并及宮內婦女眷屬，亦然受苦。又迦",
    "T03n0190_021:0749b23": "毘羅城內，一切釋種男女人民大小，為愛聖",
    "T03n0190_021:0749b24": "子心煎迫故，被苦惱火之所燒然。是故聖子！",
    "T03n0190_021:0749b25": "今可還家見於彼等，譬如大地被焚燒時，在",
    "T03n0190_021:0749b26": "上諸天，降大甘雨，滅彼燋熱苦劇之火。』",
    "T03n0190_021:0749b27": "[0749b27] 「爾時，菩薩聞父王使如是語已，少時思惟，以",
    "T03n0190_021:0749b28": "調身心口喘氣已，報使人言：『我亦久知，人父",
    "T03n0190_021:0749b29": "向子皆有愛心，我知我父淨飯大王，向於我",
    "T03n0190_021:0749c01": "邊極大憐念憶戀著心。我今但以怖畏世間",
    "T03n0190_021:0749c02": "生老病死，自身見沒，豈能救沈？欲求度脫，故",
    "T03n0190_021:0749c03": "捨離彼諸眷屬耳。誰復樂捨此之親愛，可不",
    "T03n0190_021:0749c04": "欲得恒相見也？若世間中無愛別離，誰不樂",
    "T03n0190_021:0749c05": "世？雖復久住共諸親聚，會當別離，是故我今",
    "T03n0190_021:0749c06": "捨於一切所愛親族及以父母，志求菩提。若",
    "T03n0190_021:0749c07": "汝所言，因愛我故，致令父王生大苦惱。我聞",
    "T03n0190_021:0749c08": "此言，實不戀著如是恩愛。所以者何？譬如",
    "T03n0190_021:0749c09": "有人，於睡眠中，夢見親愛聚集合會，覺還別",
    "T03n0190_021:0749c10": "離，若是凡人，不解方便，心生苦惱，此是無識",
    "T03n0190_021:0749c11": "愚癡眾生。若有智人，能自思念，親愛合會，猶",
    "T03n0190_021:0749c12": "如路行，道上結伴，相與共行，隨逐近遠，到",
    "T03n0190_021:0749c13": "所至處，各散還本。以是事故，親愛眷屬，聚集",
    "T03n0190_021:0749c14": "有離，何須愁惱？又前世時，曾為眷屬，捨已",
    "T03n0190_021:0749c15": "來此；此處眷屬，捨至後世；後世捨已，復至後",
    "T03n0190_021:0749c16": "世；如是展轉，更互相捨，此諸眷屬，愛戀之",
    "T03n0190_021:0749c17": "心，從何處來？去至何處？凡世間人，從初受",
    "T03n0190_021:0749c18": "胎，至一切處，如是念念剎那時間，悉皆有",
    "T03n0190_021:0749c19": "於死命鬼逐。如此何者？是時非時。今乃語我：",
    "T03n0190_021:0749c20": "「我子即今非是入山求道之時。」何況在家受",
    "T03n0190_021:0749c21": "五欲時？若當問我時非時者，今當略之。所",
    "T03n0190_021:0749c22": "以者何？彼死命鬼，於一切時，攝諸眾生，無不",
    "T03n0190_021:0749c23": "攝時，是故我今欲求離彼生老病死，以如是",
    "T03n0190_021:0749c24": "故，無時非時。』",
    "T03n0190_021:0749c25": "[0749c25] 「菩薩復言：『若當我父，喚子但來，我必與子灌",
    "T03n0190_021:0749c26": "頂王位。我父必有大弘願心，如是難事易能",
    "T03n0190_021:0749c27": "與我，可惜於道令我不修。但我不欲受此王",
    "T03n0190_021:0749c28": "位，親愛繫縛非解脫道。譬如患人不思美食，",
    "T03n0190_021:0749c29": "云何智人貪是世樂？其無智想愚癡之身，大",
    "T03n0190_021:0750a01": "有苦惱故，乃能受此王位耳。既居王位，放逸",
    "T03n0190_021:0750a02": "自在，耽荒酒色不能捨離，譬如金屋猛火熾",
    "T03n0190_021:0750a03": "然，譬如美漿和諸毒藥，譬如花沼而有蛟",
    "T03n0190_021:0750a04": "龍。如是如是，王位快樂，意所娛樂，諸患隨",
    "T03n0190_021:0750a05": "逐，不覺不知。以是因緣，我今不樂，亦非是",
    "T03n0190_021:0750a06": "法。』而說偈言：",
    "T03n0190_021:0750a07": "「『譬如金屋火熾盛，  如食甘美毒藥和，",
    "T03n0190_021:0750a08": "  如滿池花有蛟龍，  王位受樂後大苦。』",
    "T03n0190_021:0750a09": "[0750a09] 「爾時菩薩說是偈已，復作是言：『以如是故，往",
    "T03n0190_021:0750a10": "昔諸王得王位已，年少之時治化受樂，後至",
    "T03n0190_021:0750a11": "老年厭離五欲，棄捨宮殿便入山林。凡人",
    "T03n0190_021:0750a12": "寧當在於山林，食草活命，不居宮殿受五欲",
    "T03n0190_021:0750a13": "樂，如養黑蛇，後受其殃。初受樂時，不知患",
    "T03n0190_021:0750a14": "害，後時瞋發，遂便螫人。寧捨居家，入於山",
    "T03n0190_021:0750a15": "林，莫捨山林，還入家居。何以故？為於先聖所",
    "T03n0190_021:0750a16": "譏嫌故。我今既得生於善家，應修善法，莫如",
    "T03n0190_021:0750a17": "癡人行不善法，自縱恣心。既剃鬚髮，著袈裟",
    "T03n0190_021:0750a18": "衣，止住山林，修道學問。而彼於後，捨袈裟",
    "T03n0190_021:0750a19": "衣，不懷慚愧，是名無羞愚癡之人。或為貪",
    "T03n0190_021:0750a20": "故，或為瞋故，或為癡故，或為畏他，如是反",
    "T03n0190_021:0750a21": "退。我今不羨天帝釋宮，況復還欲入自己宅？",
    "T03n0190_021:0750a22": "譬如有人已得美食，食訖已後，吐變此食棄",
    "T03n0190_021:0750a23": "之於地，復欲還喫，可得以不？如是如是，若",
    "T03n0190_021:0750a24": "人捨彼五欲出家，或為諸緣，還欲入家，亦",
    "T03n0190_021:0750a25": "復如是。譬如有人已離火宅，還欲入來。如",
    "T03n0190_021:0750a26": "是如是，已見俗患，捨白衣形，入山修道，迴",
    "T03n0190_021:0750a27": "還亦爾。』而說偈言：",
    "T03n0190_021:0750a28": "「『如人捨於火宅走，  後時忽復更迴還，",
    "T03n0190_021:0750a29": "  既見俗患離出家，  從林反歸亦如是。』",
    "T03n0190_021:0750b01": "[0750b01] 「爾時菩薩說此偈已，告二使言：『汝等前稱父",
    "T03n0190_021:0750b02": "王所說，往昔諸王在家修法得解脫者，此事",
    "T03n0190_021:0750b03": "不然。何以故？此之二事，因緣相乖，甚大懸",
    "T03n0190_021:0750b04": "遠。所以者何？求解脫人，其心寂定，微妙之",
    "T03n0190_021:0750b05": "處，乃得居停。若在宮中，五欲情蕩，出外治",
    "T03n0190_021:0750b06": "民，須行鞭捶瞋責罪罰，於是心中，求解脫",
    "T03n0190_021:0750b07": "者，無有是處。若人意樂無為寂靜，彼則不貪",
    "T03n0190_021:0750b08": "世間王位，設在位時，應須捨離；若樂王位，其",
    "T03n0190_021:0750b09": "人心意，不能寂靜。若樂寂定，復貪世務，此",
    "T03n0190_021:0750b10": "二相乖，天地懸遠，譬如水火不得共居。如是",
    "T03n0190_021:0750b11": "如是，求解脫法，復著五欲，終無是處。是故",
    "T03n0190_021:0750b12": "我今決定知彼往昔諸王，捨王位已然後",
    "T03n0190_021:0750b13": "乃得寂定之法。若居王位教化之時，其智未",
    "T03n0190_021:0750b14": "成，且學用心治理民耳，不必專求解脫之法。",
    "T03n0190_021:0750b15": "其事雖然，彼等諸王，各隨其意，或求解脫，",
    "T03n0190_021:0750b16": "或受五欲；我今不然，不學彼等，亦復不曾",
    "T03n0190_021:0750b17": "發如此心。我今已斷住家欲&#x93C1;，得於解脫，",
    "T03n0190_021:0750b18": "不復貪著世間五欲，豈得還家？』",
    "T03n0190_021:0750b19": "[0750b19] 「時，二使人聞於菩薩如是等說無染著言，專",
    "T03n0190_021:0750b20": "正決定至真之語，更復詳共白菩薩言：『大聖",
    "T03n0190_021:0750b21": "王子！今者誓願，求無上法，此是真實，非無道",
    "T03n0190_021:0750b22": "理。但如此行，今未是時。所以者何？聖子父",
    "T03n0190_021:0750b23": "王，今受如是憂愁苦惱，是故聖子！違背此",
    "T03n0190_021:0750b24": "心，非是正法。』而說偈言：",
    "T03n0190_021:0750b25": "「『今求法藏實是利，  雖有正理未合時，",
    "T03n0190_021:0750b26": "  父王愁毒切割心，  孝德既乖是何道？』",
    "T03n0190_021:0750b27": "[0750b27] 「爾時二使說此偈已，重白聖子，作如是言：『大",
    "T03n0190_021:0750b28": "聖王子！如我所見，此意非是細觀法行，於世",
    "T03n0190_021:0750b29": "財利及以五欲，非巧方便。所以者何？聖子",
    "T03n0190_021:0750c01": "今者未曾見因，云何求果？現得果報，而便捨",
    "T03n0190_021:0750c02": "背，方求未來。大聖王子！凡是世間一切書",
    "T03n0190_021:0750c03": "典，各各皆自有於悉檀，或有人言：「有未來世。」",
    "T03n0190_021:0750c04": "或有人言：「無未來世。」然此義中，人多有疑。是",
    "T03n0190_021:0750c05": "故聖子！以得果報現在且受，若無來世，何",
    "T03n0190_021:0750c06": "須精勤求彼解脫？",
    "T03n0190_021:0750c07": "[0750c07] 「『復有人言：「決定世間，有善有惡，未來世受。」以",
    "T03n0190_021:0750c08": "是義故，精勤修行，求解脫道，是名為癡。若",
    "T03n0190_021:0750c09": "使諸根，決定破壞，親愛別離，怨憎聚會，境",
    "T03n0190_021:0750c10": "界相合，自然捨離，生老病死，何假須作勤",
    "T03n0190_021:0750c11": "劬方便？當知此義無有實也。又在胎時，手足",
    "T03n0190_021:0750c12": "胸背，腹肚髮爪，諸節支脈，自然而成。或復有",
    "T03n0190_021:0750c13": "人，得成身已，還復破壞，或有人言：「既破壞",
    "T03n0190_021:0750c14": "已，還自然成。」故先典中，有如是語：「棘針頭",
    "T03n0190_021:0750c15": "尖，是誰磨造？鳥獸色雜，是誰畫之？此義自",
    "T03n0190_021:0750c16": "然，無人所作，亦復不可欲得即成，世間諸物，",
    "T03n0190_021:0750c17": "不得隨心即使迴轉。」而有偈說：",
    "T03n0190_021:0750c18": "「『棘刺頭尖是誰磨？  鳥獸雜色復誰畫？",
    "T03n0190_021:0750c19": "  各隨其業展轉變，  世間無有造作人。",
    "T03n0190_021:0750c20": "[0750c20] 「『復有人言：「世間作者，一切皆由自在天作，若",
    "T03n0190_021:0750c21": "自然者，人亦何須勤劬作業？可不是因流轉",
    "T03n0190_021:0750c22": "自來，及其去時，還是彼因流轉自去。」",
    "T03n0190_021:0750c23": "[0750c23] 「『復有人言：「以分別故，則我相生，故受於有，有",
    "T03n0190_021:0750c24": "盡亦然；若受有時，不假勤求，自然而受；若",
    "T03n0190_021:0750c25": "有盡時，自然而盡，亦不假滅。」",
    "T03n0190_021:0750c26": "[0750c26] 「『復有人言：「世間欲受人身之時，其父不負他",
    "T03n0190_021:0750c27": "人之債，則便得生，生天生仙，一切悉然。若此",
    "T03n0190_021:0750c28": "三處，不負債者，此人不用勤劬，而求自然，",
    "T03n0190_021:0750c29": "而得彼處解脫如是。」次第諸經典中，各各悉",
    "T03n0190_021:0751a01": "檀自說如是，各得解脫。其有智人，精勤欲",
    "T03n0190_021:0751a02": "求勝處之時，必損其心。是故我知聖子，若欲",
    "T03n0190_021:0751a03": "求解脫者，依理依法，應如是求解脫之路，如",
    "T03n0190_021:0751a04": "古書典悉檀所說。若如是者，必定當得，無有",
    "T03n0190_021:0751a05": "疑也。聖子慈父淨飯大王，為聖子故，受愛心",
    "T03n0190_021:0751a06": "苦，當得除愈。聖子今者還宮之時，意中若見",
    "T03n0190_021:0751a07": "宮殿，患厭此事，亦復不須思惟。何以故？昔諸",
    "T03n0190_021:0751a08": "王仙，棄捨家已，至山林中，後還迴向自家宮",
    "T03n0190_021:0751a09": "中。言彼王者各有名號。所謂菴婆梨沙王",
    "T03n0190_021:0751a10": "(隋言虛空箭)，捨離家已，在山林中，諸臣百官，開諫",
    "T03n0190_021:0751a11": "曉喻，左右前後，圍遶而還。其羅摩王(隋言能喜)，",
    "T03n0190_021:0751a12": "既見大地，被諸惡人之所毀敗，各各相奪，",
    "T03n0190_021:0751a13": "迭相殺害，心不忍看，從山出來，如法擁護。",
    "T03n0190_021:0751a14": "又復往昔毘耶離城，有一大王，名徒盧摩",
    "T03n0190_021:0751a15": "(隋言樹)，亦從山林下來本國，護持世間。往昔又",
    "T03n0190_021:0751a16": "有一梵仙王，名娑枳(居岐反)梨低(隋言離言)，又",
    "T03n0190_021:0751a17": "羅枳提婆王(隋言喜天)，達摩耶舍王(隋言法稱)，諸如是",
    "T03n0190_021:0751a18": "等梵仙諸王，無量無邊，各捨山林，還來本宮，",
    "T03n0190_021:0751a19": "綏撫大地。是故聖子！聞此往昔諸王本事，今",
    "T03n0190_021:0751a20": "若還宮，無有患苦。』而說偈言：",
    "T03n0190_021:0751a21": "「『如是名稱諸王等，  各捨婇女入山林，",
    "T03n0190_021:0751a22": "  後並棄山還本宮，  聖子今迴有何過。』",
    "T03n0190_021:0751a23": "[0751a23] 「爾時，菩薩聞彼二使如是語已，告彼大臣并",
    "T03n0190_021:0751a24": "及國師婆羅門言：『有無之義，疑與不疑，我",
    "T03n0190_021:0751a25": "自知耳。但此二義，所有真理，隱之與顯，我忍",
    "T03n0190_021:0751a26": "受之。其傳聞者，既無因緣，何由可信？若有",
    "T03n0190_021:0751a27": "智人，應不依他虛說而行，猶如盲人，欲行道",
    "T03n0190_021:0751a28": "路，既無導者，不見真實，云何得行？心自不",
    "T03n0190_021:0751a29": "決，若善非善，彼盲癡人，假令淨法心見不淨，",
    "T03n0190_021:0751b01": "以無智故。我今寧發精進之心，而雖未得，甘",
    "T03n0190_021:0751b02": "從果報長受苦惱，實不忍在五欲淤泥迷沒",
    "T03n0190_021:0751b03": "沈溺，為於諸聖之所譏訶，暫受快樂。又汝等",
    "T03n0190_021:0751b04": "言，往昔已來，虛空箭王，及能作喜，並從山",
    "T03n0190_021:0751b05": "林，還入家者。彼等諸王，我不取於解脫法中",
    "T03n0190_021:0751b06": "用為證明。何以故？彼等諸王，以其所學，盡神",
    "T03n0190_021:0751b07": "通故，別更無有苦行之法，是故彼等迴反還",
    "T03n0190_021:0751b08": "宮。汝等今者莫作是心，我當立誓，假使日",
    "T03n0190_021:0751b09": "月墮落於地，此雪山王移離本所，我若未得",
    "T03n0190_021:0751b10": "正法之寶，貪世事故，以凡夫身還入本宮，無",
    "T03n0190_021:0751b11": "有是處。我今寧入熾盛猛炎大熱火坑，不得",
    "T03n0190_021:0751b12": "自利而還入宮，無有是處。』",
    "T03n0190_021:0751b13": "[0751b13] 「爾時菩薩作是誓已，從座而起，捨棄此林，",
    "T03n0190_021:0751b14": "背彼二人，獨自而行。時彼二使，聞於菩薩",
    "T03n0190_021:0751b15": "如是言已，復見決定捨諸親族，發如是願，知",
    "T03n0190_021:0751b16": "必不迴，舉身自撲，從地而起，流淚滿面，大聲",
    "T03n0190_021:0751b17": "而哭，隨菩薩行，欲近菩薩。是時菩薩，威德甚",
    "T03n0190_021:0751b18": "大，彼等二人，不能得逼，猶如日光，耀彼等",
    "T03n0190_021:0751b19": "目，不能&#x89A9;見菩薩之身。",
    "T03n0190_021:0751b20": "[0751b20] 「爾時，使人復更重諮菩薩是言：『唯願聖子！莫",
    "T03n0190_021:0751b21": "作如是剛[革*卬]志意，願定我等戀慕之心，我等",
    "T03n0190_021:0751b22": "愛心既未除斷，不忍棄捨聖子而去。』彼等二",
    "T03n0190_021:0751b23": "人，愛菩薩故，兼復重意向淨飯王，以是因",
    "T03n0190_021:0751b24": "緣，隨菩薩後東西而行，或住或看，或行或",
    "T03n0190_021:0751b25": "走。時彼二人，更復別教四人，隱身隨菩薩後，",
    "T03n0190_021:0751b26": "左右而行。『汝等人輩！莫離聖子，看至何處。』如",
    "T03n0190_021:0751b27": "是教已，時彼二人，心中愁毒，受大苦惱，啼",
    "T03n0190_021:0751b28": "哭叫喚，各相問言：『我等今者云何至城，見大",
    "T03n0190_021:0751b29": "王面？大王心情，為聖子故，大受苦惱，我等此",
    "T03n0190_021:0751c01": "言，云何得奏？若至王邊，復作何語，能解王",
    "T03n0190_021:0751c02": "心？』而有偈說：",
    "T03n0190_021:0751c03": "「『彼等二使知聖子，  決定不還至自宮，",
    "T03n0190_021:0751c04": "  別遣四人逐後行，  自迴見王云何說。』",
    "T03n0190_021:0751c05": "佛本行集經問阿羅邏品第二十六上",
    "T03n0190_021:0751c06": "[0751c06] 「爾時，菩薩捨其父王大臣使人，并及國師婆",
    "T03n0190_021:0751c07": "羅門時，兩俱流淚，既分別已漸漸前行，安",
    "T03n0190_021:0751c08": "庠而向毘舍離城。未至彼城，於其中路，有一",
    "T03n0190_021:0751c09": "仙人，修道之所，名阿羅邏，姓迦藍氏。時彼仙",
    "T03n0190_021:0751c10": "人，有一弟子，遙見菩薩，向已而來，見已生大",
    "T03n0190_021:0751c11": "希有之心，從生未曾&#x89A9;見斯事。見已速疾走",
    "T03n0190_021:0751c12": "向其師所坐之處，至已向彼諸同學等摩那",
    "T03n0190_021:0751c13": "婆邊，大聲唱喚彼等姓名，各各自言仁者跋",
    "T03n0190_021:0751c14": "伽婆！仁者彌多羅摩！仁者設摩！諸如是類摩",
    "T03n0190_021:0751c15": "那婆等，皆悉告言：『汝等今者可各喜歡，心應",
    "T03n0190_021:0751c16": "捨離祭祀之法，今此處所有遠方客大德仁",
    "T03n0190_021:0751c17": "來，應須迎接。然此仁者，已能厭離諸結煩惱，",
    "T03n0190_021:0751c18": "欲求最上至真解脫，即是釋主淨飯王子！諸",
    "T03n0190_021:0751c19": "相端嚴，猶如金柱，身光明曜，巍巍堂堂，脩",
    "T03n0190_021:0751c20": "臂下垂，手過于膝，足趺下蹈，千輻之輪，行",
    "T03n0190_021:0751c21": "步安庠，如牛王視，圓光威德，猶如日輪，身",
    "T03n0190_021:0751c22": "若黃金，衣袈裟服。我等福利，最上之尊，漸",
    "T03n0190_021:0751c23": "漸自來，向我等邊。我等今者應須辦具，隨力",
    "T03n0190_021:0751c24": "所有供養承事，勿令虧少，恭敬尊重，頂戴",
    "T03n0190_021:0751c25": "奉迎。』爾時，彼摩那婆即以偈頌歎菩薩言：",
    "T03n0190_021:0751c26": "「『安庠善巧能行步，  顧盻猶若大牛王，",
    "T03n0190_021:0751c27": "  眾相滿足莊嚴身，  一切諸毛皆上靡，",
    "T03n0190_021:0751c28": "  足下圓輪具千輻，  眉間宛轉妙白毫，",
    "T03n0190_021:0751c29": "  脩臂洪直自在垂，  此是人中大師子。』",
    "T03n0190_021:0752a01": "[0752a01] 「爾時，彼摩那婆口說此偈歎菩薩已，重告彼",
    "T03n0190_021:0752a02": "諸摩那婆言：『汝等一切諸摩那婆！可共相隨，",
    "T03n0190_021:0752a03": "向於師所，諮白此事。』是時彼諸摩那婆等，即",
    "T03n0190_021:0752a04": "便相隨，往詣其師阿羅邏邊，到已委具諮白",
    "T03n0190_021:0752a05": "於師如前等事，言語既訖。",
    "T03n0190_021:0752a06": "[0752a06] 「爾時，菩薩安庠而行，忽然來至阿羅邏邊。其",
    "T03n0190_021:0752a07": "阿羅邏仙人，遙見菩薩，近來見已，不覺大聲",
    "T03n0190_021:0752a08": "告言：『善來聖子！』菩薩前至阿羅邏所，二人",
    "T03n0190_021:0752a09": "對面，相共問訊：『少病少惱，安隱已不？』相慰",
    "T03n0190_021:0752a10": "問訖，其阿羅邏請菩薩坐草鋪之上。而有偈",
    "T03n0190_021:0752a11": "說：",
    "T03n0190_021:0752a12": "「『二人相見大喜歡，  各各問訊少病惱，",
    "T03n0190_021:0752a13": "  相對語言時未幾，  清淨草座即便鋪。』",
    "T03n0190_021:0752a14": "[0752a14] 「爾時，菩薩坐草鋪已，其阿羅邏諦心觀察菩",
    "T03n0190_021:0752a15": "薩之身，上下觀已，生大歡喜希有之事，即對",
    "T03n0190_021:0752a16": "菩薩，以美音辭，往來談說，稱讚菩薩，作如是",
    "T03n0190_021:0752a17": "言：『仁者瞿曇！我久承聞，仁者丈夫！能捨王",
    "T03n0190_021:0752a18": "位，踰城出家，割絕親愛染穢羅網。譬如大象",
    "T03n0190_021:0752a19": "斷牢鐵&#x93C1;，或[革*卬]皮繩頓絕之後，自在走出，",
    "T03n0190_021:0752a20": "隨心所行。如是如是，仁者今日，乃能猛心，捨",
    "T03n0190_021:0752a21": "宮入山，於一切處，知足少欲，大有智慧。仁",
    "T03n0190_021:0752a22": "者瞿曇！既得如是希有之事，世間富貴，果報",
    "T03n0190_021:0752a23": "功能，得已能棄，剃落山林，此實難辦。往昔",
    "T03n0190_021:0752a24": "諸王，雖得王位果報具足，備受五欲，至年",
    "T03n0190_021:0752a25": "老時，喚於世子，付囑王位，灌頂為王，於後方",
    "T03n0190_021:0752a26": "捨宮內而出，至於山林，行求於道。彼不為難，",
    "T03n0190_021:0752a27": "亦非希有。如我所見，仁今年少，不受五欲，",
    "T03n0190_021:0752a28": "捨是富貴功德之事，能辦是心，來此求道，",
    "T03n0190_021:0752a29": "既得如是不可思議大聖王位，最勝境界，正",
    "T03n0190_021:0752b01": "盛年時，能斂心意，不著諸欲，志求解脫，不",
    "T03n0190_021:0752b02": "被縛著，不為諸根境界所染，能知有中一切",
    "T03n0190_021:0752b03": "諸患，不被諸有之所纏繞。何以故？往昔有王，",
    "T03n0190_021:0752b04": "名曰頂生，彼王已得統四天下，猶不知足，騰",
    "T03n0190_021:0752b05": "上至彼三十三天，得於帝釋半座而坐，以其",
    "T03n0190_021:0752b06": "內心不知足故，五欲境界便即失盡，墮落",
    "T03n0190_021:0752b07": "於地。",
    "T03n0190_021:0752b08": "[0752b08] 「『復有一王，名那&#x777A;沙，亦得王領於四天下，還",
    "T03n0190_021:0752b09": "復上至三十三天，治化諸天，猶尚不足，亦失",
    "T03n0190_021:0752b10": "王位，墮落於地。諸如是類，羅摩王、陀盧呼彌",
    "T03n0190_021:0752b11": "王、阿沙羅吒迦王等，又多有諸轉輪聖王，以",
    "T03n0190_021:0752b12": "得王位不知足故，皆失境界，富貴王位悉皆",
    "T03n0190_021:0752b13": "滅盡。世間無人得境界已，心知足者，猶如大",
    "T03n0190_021:0752b14": "火得薪熾盛。』其阿羅邏作是語已，菩薩報言：",
    "T03n0190_021:0752b15": "『仁者大仙！我見世間如是相已，復&#x89A9;一切，猶",
    "T03n0190_021:0752b16": "如芭蕉，心內不牢，後還破壞。以得境界，恐不",
    "T03n0190_021:0752b17": "知足，不求自利，厭離欲事。我知是已，尋求",
    "T03n0190_021:0752b18": "正路，處處遊行，猶如有人行於曠野，失伴迷",
    "T03n0190_021:0752b19": "路，心惑諸方，不得導師，以求導故，處處遊",
    "T03n0190_021:0752b20": "行，今我亦然。』",
    "T03n0190_021:0752b21": "[0752b21] 「爾時菩薩作是語已，時，阿羅邏更復諮白於",
    "T03n0190_021:0752b22": "菩薩言：『仁者瞿曇！我久見於大士心相，仁於",
    "T03n0190_021:0752b23": "解脫，堪作大器。』",
    "T03n0190_021:0752b24": "[0752b24] 「爾時，眾中有一摩那婆，是阿羅邏仙人弟子，",
    "T03n0190_021:0752b25": "合掌白師，歎於菩薩作如是言：『希有此人，不",
    "T03n0190_021:0752b26": "可思議，能辦此心。往昔諸王，年少之時，坐於",
    "T03n0190_021:0752b27": "宮內，當受五欲，於後得年頭白老時，各喚",
    "T03n0190_021:0752b28": "太子，付囑王位，灌頂為王，於後捨家，而入",
    "T03n0190_021:0752b29": "山林，行行修道，而得王仙。此者不然，盛年少",
    "T03n0190_021:0752c01": "壯，正是快意受五欲時，少病少惱，氣力充",
    "T03n0190_021:0752c02": "足，頭髮烏黑，身體柔軟，勇猛具足，無所乏",
    "T03n0190_021:0752c03": "少。父王年老，不貪王位，厭離世間，不貪果",
    "T03n0190_021:0752c04": "報，而能出家，入山求道。』",
    "T03n0190_021:0752c05": "[0752c05] 「時阿羅邏白菩薩言：『仁者發心，欲求何事？欲",
    "T03n0190_021:0752c06": "辦何道？乃能發心，來於此處。』菩薩報言：『尊者",
    "T03n0190_021:0752c07": "大師！我以見此世間眾生，以為生老病死纏",
    "T03n0190_021:0752c08": "縛，不能自出，今發如是精勤之心。』時阿羅",
    "T03n0190_021:0752c09": "邏復作是言：『仁者瞿曇！乃能生於如是慧眼，",
    "T03n0190_021:0752c10": "發如是想，此義真實。所以者何？』而說偈言：",
    "T03n0190_021:0752c11": "「『一切法勝唯有行，  清淨寂定不過心，",
    "T03n0190_021:0752c12": "  染著恩愛最怨家，  諸有恐怖是老死。』",
    "T03n0190_021:0752c13": "[0752c13] 「爾時阿藍說是語已，而彼眾有一摩那婆，是",
    "T03n0190_021:0752c14": "阿羅邏仙人弟子，白菩薩言：『仁者今捨親愛",
    "T03n0190_021:0752c15": "眷屬，背而來此，有何心意？』菩薩報言：『世界",
    "T03n0190_021:0752c16": "所有集聚合會，決有別離。我知如是，故發此",
    "T03n0190_021:0752c17": "意，欲求至真。』",
    "T03n0190_021:0752c18": "[0752c18] 「時阿羅邏仙人重更白菩薩言：『仁者今已得",
    "T03n0190_021:0752c19": "於解脫。所以者何？眾生所沒，此泥難渡，世",
    "T03n0190_021:0752c20": "間所縛，此牢強繩，仁者已能獨辦此心，我當",
    "T03n0190_021:0752c21": "說此解脫法門。所謂愛心，仁須遠離，言愛",
    "T03n0190_021:0752c22": "心者，是世間中大惡蛟龍，於心水內，居止停",
    "T03n0190_021:0752c23": "住，失一切利。以如是故，我今觀知世間之人，",
    "T03n0190_021:0752c24": "非是正行，其能取於正行之法，唯有智人，遠",
    "T03n0190_021:0752c25": "離愛染，應須發心，斷見有相，作於無相。』",
    "T03n0190_021:0752c26": "[0752c26] 「菩薩答言：『大仙尊者！我受是語，如尊所言。』阿",
    "T03n0190_021:0752c27": "羅邏仙復問菩薩：『仁云何受？』菩薩報言：『世間",
    "T03n0190_021:0752c28": "之人，以作相縛。其相縛者，凡是父母，生子養",
    "T03n0190_021:0752c29": "育，為立家故，養育兒息，有能增長成就我家，",
    "T03n0190_021:0753a01": "以是緣故，父母養子；若無因緣，自許眷屬，猶",
    "T03n0190_021:0753a02": "不親近，況復他人？凡親近人，貪求利故，而",
    "T03n0190_021:0753a03": "昵於人，終無處覓。』阿羅邏仙復更讚言：『善",
    "T03n0190_021:0753a04": "哉仁者！仁今已知世間諸法，瞿曇沙門！乃爾",
    "T03n0190_021:0753a05": "明證一切諸智。』",
    "T03n0190_021:0753a06": "[0753a06] 「時，彼眾有一摩那婆，亦是羅邏仙人弟子，白",
    "T03n0190_021:0753a07": "菩薩言：『仁者瞿曇！仁今已得是最上樂。何",
    "T03n0190_021:0753a08": "以故？能漸離於一切愛相，即得世間諸無惱",
    "T03n0190_021:0753a09": "法。所以者何？我見世間，少有人能不怜婦",
    "T03n0190_021:0753a10": "兒，不求財物，不舉兩手，哭於世間。多見有",
    "T03n0190_021:0753a11": "人，以不少欲，不知厭足，愛惜資財，常起貪",
    "T03n0190_021:0753a12": "心，染著世利，家家盡皆舉手大哭。』而說偈言：",
    "T03n0190_021:0753a13": "「『世間罕見知足人，  少欲無求不受苦，",
    "T03n0190_021:0753a14": "  所有哭泣恩愛者，  多是貪著聚資財。』",
    "T03n0190_021:0753a15": "[0753a15] 「時阿羅邏白菩薩言：『希有仁者瞿曇！如是廣",
    "T03n0190_021:0753a16": "大智慧，是故仁今辦是勇猛，制伏諸根，不令",
    "T03n0190_021:0753a17": "增長於諸欲染，勿為所牽。』是時菩薩，問於",
    "T03n0190_021:0753a18": "尊者阿羅邏言：『大仙尊者！諸根何故如是不",
    "T03n0190_021:0753a19": "定？欲降伏者，方便云何？唯願尊者！為我解",
    "T03n0190_021:0753a20": "說。』其阿羅邏仙人報言：『沙門大士！凡人在世，",
    "T03n0190_021:0753a21": "欲厭離生，我今當為大士略說方便之相。大",
    "T03n0190_021:0753a22": "士諦聽。』而有偈說：",
    "T03n0190_021:0753a23": "「『大尊仙人阿羅邏，  發遣菩薩神智心，",
    "T03n0190_021:0753a24": "  於自己論悉檀中，  分別要略而宣說。』",
    "T03n0190_021:0753a25": "[0753a25] 「『瞿曇大士！凡欲除於諸根體相，及根境界，應",
    "T03n0190_021:0753a26": "須如是思量分別。何以故？是諸根等，一切境",
    "T03n0190_021:0753a27": "界，既分別知，悉須捐捨。乃至諸根境界之內，",
    "T03n0190_021:0753a28": "有諸愛染，彼愛所染，即能令著。以此著故，則",
    "T03n0190_021:0753a29": "令眾生沈沒世間，不能得出諸凡夫人，受於",
    "T03n0190_021:0753b01": "貪愛繫縛等苦，一切皆由境界故，得如是等",
    "T03n0190_021:0753b02": "事。大士當知！何因緣爾？』而說偈言：",
    "T03n0190_021:0753b03": "「『山羊被殺因作聲，  飛蛾投燈由火色，",
    "T03n0190_021:0753b04": "  水魚懸鉤為吞餌，  世人趣死以境牽。』",
    "T03n0190_021:0753b05": "[0753b05] 「爾時，菩薩聞此偈已，復更問言：『尊者今說調",
    "T03n0190_021:0753b06": "伏諸根方便相貌，共因緣生，體性虛空，誑惑",
    "T03n0190_021:0753b07": "無實，猶如火坑，猶如夢幻，如草上露。我今心",
    "T03n0190_021:0753b08": "想，以如是知。』",
    "T03n0190_021:0753b09": "[0753b09] 「時，阿羅邏仙人復問菩薩大士：『仁何故言，諸",
    "T03n0190_021:0753b10": "境界內，無利益想？』菩薩報言：『凡人欲依諸境",
    "T03n0190_021:0753b11": "界住受果報者，猶如有人造立屋舍，欲蔽日",
    "T03n0190_021:0753b12": "光，或避風雨。如人以渴故求於水，又如人飢",
    "T03n0190_021:0753b13": "故求覓食，如人垢穢欲洗浴身，如人露形求",
    "T03n0190_021:0753b14": "衣覆體，如人困乏故求乘騎，欲得除寒故求",
    "T03n0190_021:0753b15": "於暖，欲得除熱故求於涼，欲去疲勞故坐床",
    "T03n0190_021:0753b16": "鋪。如是等事，諸所求者，皆為以苦來逼身",
    "T03n0190_021:0753b17": "故，所以推求。如似病人，為患重故，方覓良",
    "T03n0190_021:0753b18": "醫。世間之人，一切悉皆如是悕望。』",
    "T03n0190_021:0753b19": "[0753b19] 「時，阿羅邏讚言：『瞿曇！希有此心。大德！云何於",
    "T03n0190_021:0753b20": "世間中，能作如是速疾，即生無常之想？希有",
    "T03n0190_021:0753b21": "希有！能見真實。大德利根，聰敏易悟，若能",
    "T03n0190_021:0753b22": "如是明了見者，是名真見；若異見者，是名誑",
    "T03n0190_021:0753b23": "惑。如仁所言，為飢求食，避藏風雨，以此寒",
    "T03n0190_021:0753b24": "熱暫易奪故，世間人心即生樂想。』又復歎言：",
    "T03n0190_021:0753b25": "『仁者瞿曇！真是法橋，任持大器，我雖傳聞，先",
    "T03n0190_021:0753b26": "觀弟子，堪受法不？若能堪受，然後為說種種",
    "T03n0190_021:0753b27": "諸論。如我所見，仁者今日，則不復然，俯仰云",
    "T03n0190_021:0753b28": "為，深得進止，不假須觀，如我論中，有真實",
    "T03n0190_021:0753b29": "義，盡為仁說。』",
    "T03n0190_021:0753c01": "[0753c01] 「爾時，菩薩聞阿羅邏仙如是語已，生大歡喜，",
    "T03n0190_021:0753c02": "而重問言：『尊者大仙！今日未知我之孝心，忽",
    "T03n0190_021:0753c03": "為我作如是妙說，我知是相，雖未即益，今",
    "T03n0190_021:0753c04": "已得利。所以者何？譬如有人，欲見於色，而",
    "T03n0190_021:0753c05": "得光明，如人遠行須得善導，如度彼岸須得",
    "T03n0190_021:0753c06": "船師，尊者今日顯示我心，亦復如是。唯願尊",
    "T03n0190_021:0753c07": "者！更為我說尊者所知，云何度脫生老病死？』"
}