{
    "T16n0694_001:0790a11": "No. 694",
    "T16n0694_001:0790a12": "佛說大乘造像功德經卷上",
    "T16n0694_001:0790a14": "大唐于闐三藏提雲般若奉 制譯",
    "T16n0694_001:0790a15": "[0790a15] 如是我聞：[0790a15] 一時佛在三十三天波利質多羅",
    "T16n0694_001:0790a16": "樹下，與無量大比丘眾及無量大菩薩眾俱，",
    "T16n0694_001:0790a17": "彌勒菩薩摩訶薩而為上首。",
    "T16n0694_001:0790a18": "[0790a18] 爾時世尊在彼天上，三月安居，為母說法，於",
    "T16n0694_001:0790a19": "諸天眾多所利益，令無量諸天離苦解脫。無",
    "T16n0694_001:0790a20": "量諸天皆蒙法利，獲大福果。時彼眾中有一",
    "T16n0694_001:0790a21": "天子，壽將欲盡，五衰相現，以聞法力，命終之",
    "T16n0694_001:0790a22": "後還生此天，永離惡道。",
    "T16n0694_001:0790a23": "[0790a23] 爾時閻浮提中無有如來——譬如暗夜，星中無",
    "T16n0694_001:0790a24": "月；如國無君，如家無主——歡娛、戲樂一切都息。",
    "T16n0694_001:0790a25": "是時眾生孤獨無依，皆於如來心懷戀慕，生大",
    "T16n0694_001:0790a26": "憂惱，如喪父母，如箭入心，共往世尊曾所住",
    "T16n0694_001:0790a27": "處，園林、庭宇悉空無佛，倍加悲戀，不能自止。",
    "T16n0694_001:0790a28": "[0790a28] 爾時優陀延王住在宮中，常懷悲感，渴仰於",
    "T16n0694_001:0790a29": "佛，夫人、婇女諸歡樂事皆不涉心，作是念",
    "T16n0694_001:0790b01": "言：「我今憂悲，不久當死。云何令我未捨命間，",
    "T16n0694_001:0790b02": "得見於佛？」尋復思惟：「譬若有人，心有所愛，而",
    "T16n0694_001:0790b03": "不得見，見其住處及相似人，或除憂惱。」復更",
    "T16n0694_001:0790b04": "思惟：「我今若詣佛先住處，不見於佛，哀號感",
    "T16n0694_001:0790b05": "切，或致於死。我觀世間無有一人能與如來",
    "T16n0694_001:0790b06": "色相、福德、智慧等者。云何令我得見是人除",
    "T16n0694_001:0790b07": "其憂惱？」作是念已，即更思惟：「我今應當造佛",
    "T16n0694_001:0790b08": "形像，禮拜供養。」復生是念：「若我造像不似於",
    "T16n0694_001:0790b09": "佛，恐當令我獲無量罪。」復作念言：「假使世間",
    "T16n0694_001:0790b10": "有智之人，咸共稱揚如來功德猶不能盡，若",
    "T16n0694_001:0790b11": "有一人隨分讚美獲福無量，我今亦然當隨",
    "T16n0694_001:0790b12": "分造。」[0790b12] 即時告&#x52C5;國內所有工巧之人，並令來",
    "T16n0694_001:0790b13": "集。人既集已，而語之言：「誰能為我造佛形像，",
    "T16n0694_001:0790b14": "當以珍寶重相酬償。」[0790b14] 諸工巧人共白王言：「王",
    "T16n0694_001:0790b15": "今所&#x52C5;，甚為難事！如來相好，世間無匹。我今",
    "T16n0694_001:0790b16": "何能造佛形像！假使毘首羯磨天而有所作，",
    "T16n0694_001:0790b17": "亦不能得似於如來。我若受命造佛形像，但",
    "T16n0694_001:0790b18": "可摸擬螺髻、玉毫少分之相，諸餘相好光明",
    "T16n0694_001:0790b19": "威德誰能作耶？世尊會當從天來下，所造",
    "T16n0694_001:0790b20": "形像若有虧誤，我等名稱並皆退失！竊共",
    "T16n0694_001:0790b21": "籌量，無能敢作。」[0790b21] 其王爾時復告之曰：「我心決",
    "T16n0694_001:0790b22": "定，勿有所辭！如人患渴，欲飲河水，豈以飲不",
    "T16n0694_001:0790b23": "能盡，而不飲耶？」[0790b23] 是時諸人聞王此語，皆前拜",
    "T16n0694_001:0790b24": "跪共白王言：「當依所&#x52C5;！然請大王垂許我等，",
    "T16n0694_001:0790b25": "今夜思審，明晨就作。」復白王言：「王今造像應",
    "T16n0694_001:0790b26": "用純紫栴檀之木，文理、體質堅密之者，但其",
    "T16n0694_001:0790b27": "形相為坐、為立、高下若何？」[0790b27] 王以此語問諸臣",
    "T16n0694_001:0790b28": "眾，有一智臣前白王言：「大王！當作如來坐像。",
    "T16n0694_001:0790b29": "何以故？一切諸佛得大菩提，轉正法輪，現大",
    "T16n0694_001:0790c01": "神通，降伏外道，作大佛事，皆悉坐故。是以",
    "T16n0694_001:0790c02": "應作坐師子座，結加之像。」",
    "T16n0694_001:0790c03": "[0790c03] 爾時毘首羯磨天遙見其事，審知王意欲造",
    "T16n0694_001:0790c04": "佛像，於其夜中作是思惟：「我身所解最為",
    "T16n0694_001:0790c05": "巧妙，世間之中無如我者。我若為作，應少",
    "T16n0694_001:0790c06": "似佛。」即變其身，而為匠者，持諸利器，至明",
    "T16n0694_001:0790c07": "清旦，住王門側，令守門人具白王言：「我今",
    "T16n0694_001:0790c08": "欲為大王造像！我之工巧世中無匹。唯願大",
    "T16n0694_001:0790c09": "王莫使餘人！」[0790c09] 王聞此語心大欣慶，命之令入。",
    "T16n0694_001:0790c10": "觀其容止，知是巧匠，便生念言：「世間之中何",
    "T16n0694_001:0790c11": "有此人？將非毘首羯磨天，或其弟子，而來此",
    "T16n0694_001:0790c12": "耶？」王於爾時即脫身上所著瓔珞，手自捧持，",
    "T16n0694_001:0790c13": "以挂其頸，仍更許以種種無量諸珍寶物。時",
    "T16n0694_001:0790c14": "王即與主藏大臣於內藏中選擇香木，肩自",
    "T16n0694_001:0790c15": "荷負，持與天匠，而謂之言：「善哉，仁者！當用",
    "T16n0694_001:0790c16": "此木為我造像，令與如來形相相似。」[0790c16] 爾時天",
    "T16n0694_001:0790c17": "匠即白王言：「我之工巧雖云第一，然造佛形",
    "T16n0694_001:0790c18": "相終不能盡。譬如有人以炭畫日，言相似者，",
    "T16n0694_001:0790c19": "無有是處。設以真金而作佛像，亦復如是。有",
    "T16n0694_001:0790c20": "外道言：『梵王能作一切世間，然亦不能造",
    "T16n0694_001:0790c21": "佛形像盡諸相好！』但我工巧世中為上，是",
    "T16n0694_001:0790c22": "故我今為王作耳！今晨即是月初八日，弗",
    "T16n0694_001:0790c23": "沙宿合毘婆訶底出現之時，佛初誕生，還有",
    "T16n0694_001:0790c24": "此應。此日祥慶，宜應起作。」發是語已，操斧",
    "T16n0694_001:0790c25": "斫木，其聲上徹三十三天，至佛會所。以佛",
    "T16n0694_001:0790c26": "神力聲所及處，眾生聞者，罪垢、煩惱皆得銷",
    "T16n0694_001:0790c27": "除。爾時如來即便微笑，種種歎美其王功",
    "T16n0694_001:0790c28": "德，乃至遙授阿耨多羅三藐三菩提記。",
    "T16n0694_001:0790c29": "[0790c29] 爾時三十三天主白佛言：「世尊！今在人間頗",
    "T16n0694_001:0790c30": "亦有人，曾於曩生作佛像不？」[0790c30] 佛言：「天主！諸",
    "T16n0694_001:0791a01": "有曾經作佛像者，皆於過去先已解脫，在天",
    "T16n0694_001:0791a02": "眾中尚復無有，況於餘處！唯有北方毘沙門",
    "T16n0694_001:0791a03": "子那履沙婆，曾於往昔造菩薩像，以斯福故，",
    "T16n0694_001:0791a04": "後得為王，名頻婆娑羅。復因見我，今得生天，",
    "T16n0694_001:0791a05": "有大勢力，永離惡道。優樓頻螺迦葉、伽耶迦",
    "T16n0694_001:0791a06": "葉、那提迦葉並曾於往世修故佛堂，由此",
    "T16n0694_001:0791a07": "因緣永得解脫。憍梵波提昔作牛身，追求水",
    "T16n0694_001:0791a08": "草，右遶精舍，食諸草竹，因見尊容，發歡喜心，",
    "T16n0694_001:0791a09": "乘茲福故，今得解脫。尸毘羅曾持寶蓋，供養",
    "T16n0694_001:0791a10": "佛像；阿[少/兔]樓馱然一支燈亦以供養；輸鞞那",
    "T16n0694_001:0791a11": "曾掃佛堂；阿婆摩那於佛像前燃燈施明；難",
    "T16n0694_001:0791a12": "陀比丘愛重尊儀，香水洗沐。有如是等無量",
    "T16n0694_001:0791a13": "諸阿羅漢，皆悉曾於佛像之所薄申供養——乃",
    "T16n0694_001:0791a14": "至極下如那伽波羅，於像座前，以少許黃丹",
    "T16n0694_001:0791a15": "畫一像身，而為供養——由此福故，皆永離苦而",
    "T16n0694_001:0791a16": "得解脫。天主！若復有人能於我法未滅盡",
    "T16n0694_001:0791a17": "來，造佛像者，於彌勒初會皆得解脫。若有眾",
    "T16n0694_001:0791a18": "生非但為已而求出離，乃為欲得無上菩提，",
    "T16n0694_001:0791a19": "造佛像者，當知此則為三十二相之因，能令",
    "T16n0694_001:0791a20": "其人速致成佛。」",
    "T16n0694_001:0791a21": "[0791a21] 爾時優陀延王心自思惟：「云何令我所造之",
    "T16n0694_001:0791a22": "像速得成就？」作是念已，語彼匠言：「汝可勤心",
    "T16n0694_001:0791a23": "令功速畢，使我早得瞻仰禮敬。」是時天匠運",
    "T16n0694_001:0791a24": "其工巧，專精匪懈，不日而成。其像加趺，坐高",
    "T16n0694_001:0791a25": "七尺，面及手足皆紫金色。時優陀延王見像",
    "T16n0694_001:0791a26": "得成，相好端嚴，心生淨信，獲柔順忍。既得忍",
    "T16n0694_001:0791a27": "已，益加欣慶，所有業障及諸憂惱並得銷除。",
    "T16n0694_001:0791a28": "譬如日出，霧露皆盡，唯除一業，現身受者，以",
    "T16n0694_001:0791a29": "曾於聖人起惡語故。[0791a29] 其王爾時即以種種殊",
    "T16n0694_001:0791b01": "珍異物賞彼天匠。是時天匠敬白王言：「王今",
    "T16n0694_001:0791b02": "造像，我心隨喜。願與大王同修此福！今王",
    "T16n0694_001:0791b03": "所賜，非我敢受。若要相與，待餘吉日。」作是語",
    "T16n0694_001:0791b04": "已，即於其夜還昇本天。",
    "T16n0694_001:0791b05": "[0791b05] 爾時諸大國王阿闍世等，並先於佛心懷渴",
    "T16n0694_001:0791b06": "慕。聞王造像，功已獲成，皆生喜慶。共至王所，",
    "T16n0694_001:0791b07": "各以無量花香、音樂供養佛像，復以種種諸",
    "T16n0694_001:0791b08": "珍寶物贈奉於王，咸作是言：「大王！所作甚為",
    "T16n0694_001:0791b09": "希有，能拔我等愁憂毒箭！」",
    "T16n0694_001:0791b10": "[0791b10] 爾時如來在彼天中為母說法，及諸天眾咸",
    "T16n0694_001:0791b11": "得利喜，所應作事皆已作訖，復告眾言：「諸",
    "T16n0694_001:0791b12": "天子！諸佛、世尊是常住身，若諸眾生有可度",
    "T16n0694_001:0791b13": "者，即為出現教化說法。若所作事畢，更無",
    "T16n0694_001:0791b14": "有能受法化者，如來於此即便不現。無智之",
    "T16n0694_001:0791b15": "人，謂佛實滅。如來身者，法身、常身，實不滅度。",
    "T16n0694_001:0791b16": "諸天子！一切諸佛法皆如是，為化眾生有現、",
    "T16n0694_001:0791b17": "不現。」",
    "T16n0694_001:0791b18": "[0791b18] 爾時如來復作是言：「汝等當知！此諸天眾所",
    "T16n0694_001:0791b19": "應度者，皆已度訖。吾今將欲下閻浮提。汝等",
    "T16n0694_001:0791b20": "諸天若念我者，當勤精進，勿復放逸。所以者",
    "T16n0694_001:0791b21": "何？放逸過失故，令汝等不得阿耨多羅三藐",
    "T16n0694_001:0791b22": "三菩提。然汝等以於往昔曾種善根，今得在",
    "T16n0694_001:0791b23": "此受天快樂，便著放逸，不修福行。此諸快樂，",
    "T16n0694_001:0791b24": "無常所隨，一從隕墜，長淪惡道。又汝等諸",
    "T16n0694_001:0791b25": "天煩惱尤重，見有勝己，便生嫉&#x59AC;，曾不念言：",
    "T16n0694_001:0791b26": "『彼天勝樂由多福業之所感致，我若勤修必",
    "T16n0694_001:0791b27": "亦當得。』又今汝等身色光澤，如日初輝，若懷",
    "T16n0694_001:0791b28": "嫉&#x59AC;，心黯如死炭，復當令墮大黑闇中，乃",
    "T16n0694_001:0791b29": "至不能自見手掌，後復當作食吐之鬼。又汝",
    "T16n0694_001:0791c01": "等諸天受眾福報，身相嚴潔，威勢勇猛，由嫉",
    "T16n0694_001:0791c02": "&#x59AC;故，當受女身，永失丈夫威猛之力。[0791c02] 「諸天子！",
    "T16n0694_001:0791c03": "我念昔者有無量諸王，皆為汝等嫉&#x59AC;之心",
    "T16n0694_001:0791c04": "非理所害。諸天子！昔有阿修羅王名曰鄔羅，",
    "T16n0694_001:0791c05": "修行苦行，戒品清潔，而汝諸天等遣一天女，",
    "T16n0694_001:0791c06": "名鄔婆尸，惑彼王心，令虧淨行。其王染著，威",
    "T16n0694_001:0791c07": "德損減，被那羅延天之所殺害，并無量阿修",
    "T16n0694_001:0791c08": "羅眾同時敗滅。其那羅延天既殺此王，又誅",
    "T16n0694_001:0791c09": "其眾，因即收取鄔婆尸女，而往天宮。復有一",
    "T16n0694_001:0791c10": "王，名曰那訶受，汝等諸天誑惑之語，助諸天",
    "T16n0694_001:0791c11": "眾伐阿修羅。修羅破已，汝等諸天反加其害。",
    "T16n0694_001:0791c12": "又汝等諸天以舍支夫人故，心生忿&#x59AC;，構行讒",
    "T16n0694_001:0791c13": "毀，令阿伽娑仙人無故被嫌，而興惡願。又汝",
    "T16n0694_001:0791c14": "等諸天曾為誑惑，謂曀荼王曰：『仙人之處，多",
    "T16n0694_001:0791c15": "有真金。』王信此言，逼之令出，仙人由是心",
    "T16n0694_001:0791c16": "生憤恚，即時猛火燒殺其王。昔復有王，名曰",
    "T16n0694_001:0791c17": "提婆，&#x751E;設大會，以為供養，以斯福業威力",
    "T16n0694_001:0791c18": "自在，上此天中，受天快樂。汝諸天等，心懷嫉",
    "T16n0694_001:0791c19": "&#x59AC;，令從忉利退墮閻浮，所有威勢並皆喪失，",
    "T16n0694_001:0791c20": "如月無光，如河無水。諸天子！世中有人威",
    "T16n0694_001:0791c21": "德自在，或得諸定，或得神通，或有成就四",
    "T16n0694_001:0791c22": "神足等，若起一念嫉&#x59AC;之心，如是功德一時",
    "T16n0694_001:0791c23": "退失。如提婆達多愚癡厚重，乃於我所生嫉",
    "T16n0694_001:0791c24": "&#x59AC;意，即時自失五種神通。」",
    "T16n0694_001:0791c25": "[0791c25] 爾時天帝釋白佛言：「世尊！我今有疑，欲有所",
    "T16n0694_001:0791c26": "問。言嫉&#x59AC;者，云何是耶？」復作是言：「世尊！若",
    "T16n0694_001:0791c27": "有眾生見他勝己，生如是念：『云何令我獲彼",
    "T16n0694_001:0791c28": "所得？』如是之心，是嫉&#x59AC;不？」[0791c28] 佛言：「不也！此是",
    "T16n0694_001:0791c29": "貪心，非為嫉&#x59AC;。天主！其嫉&#x59AC;者，自求名利，不",
    "T16n0694_001:0792a01": "欲他有，於有之人而生憎恚，是為嫉&#x59AC;。」[0792a01] 爾時",
    "T16n0694_001:0792a02": "諸天眾皆從座起，右膝著地，合掌向佛，而作",
    "T16n0694_001:0792a03": "是言：「如佛所誨，我諸天眾皆當奉行。如來、世",
    "T16n0694_001:0792a04": "尊為父、為主、為尊重者、為最勝者，能於我等",
    "T16n0694_001:0792a05": "起大慈悲而來至此，令諸天眾皆得利益。我",
    "T16n0694_001:0792a06": "等所願，猶為未滿，欲於如來重請一事。世尊！",
    "T16n0694_001:0792a07": "世間之人於我等諸天多生輕慢。何以故？以",
    "T16n0694_001:0792a08": "諸佛、如來人中生故，復於人中成正覺故；人",
    "T16n0694_001:0792a09": "中多有諸阿羅漢而得果故；諸大威德、辟支",
    "T16n0694_001:0792a10": "佛復於人間而出現故。如來今者，若不住",
    "T16n0694_001:0792a11": "此，下閻浮提，世間之人謂我等諸天，不知如",
    "T16n0694_001:0792a12": "來有大威德，應受諸天如法供養，復謂我等",
    "T16n0694_001:0792a13": "不能供養諸佛、世尊。唯願如來少住於此，受",
    "T16n0694_001:0792a14": "我微供！令彼人間知我等諸天供養於佛。」于",
    "T16n0694_001:0792a15": "時世尊默然許可。",
    "T16n0694_001:0792a16": "[0792a16] 爾時佛告大目揵連：「汝可先往閻浮提，問",
    "T16n0694_001:0792a17": "訊四眾，作如是言：『一切眾生憶念我者，咸應",
    "T16n0694_001:0792a18": "集會僧伽尸國。&#x5374;後七日，皆當見我。』」",
    "T16n0694_001:0792a19": "[0792a19] 爾時大目揵連頂禮佛足。禮佛足已，如一",
    "T16n0694_001:0792a20": "瞬頃到閻浮提，以佛所&#x52C5;告諸四眾。時優陀",
    "T16n0694_001:0792a21": "延王等及一切眾生，聞佛此言，若身若心歡",
    "T16n0694_001:0792a22": "喜踊躍，皆除憂惱，普得清涼。",
    "T16n0694_001:0792a23": "[0792a23] 爾時四眾比丘、比丘尼、優婆塞、優婆夷欲共",
    "T16n0694_001:0792a24": "往詣僧伽尸國，並先來集王舍城中，互相謂",
    "T16n0694_001:0792a25": "言：「如來、世尊下閻浮提，誰能先得恭敬禮拜，",
    "T16n0694_001:0792a26": "法未盡來恒為上首！」[0792a26] 爾時摩訶迦旃延聞此",
    "T16n0694_001:0792a27": "語已，心懷不悅，恐比丘尼得為上首。何以故？",
    "T16n0694_001:0792a28": "彼眾之中，有優波難陀、蓮花色二比丘尼，善",
    "T16n0694_001:0792a29": "能通達諸佛法藏，所得神通唯除目連更無",
    "T16n0694_001:0792b01": "等故。作是念已，種種訶責比丘尼眾。[0792b01] 時蓮花",
    "T16n0694_001:0792b02": "色比丘尼告諸尼言：「我等女人在於俗間常",
    "T16n0694_001:0792b03": "被尊貴，縱使種族卑賤之者，仍得丈夫恭敬、",
    "T16n0694_001:0792b04": "禮重、承事、供養。又佛法中諸比丘尼，父母、眷",
    "T16n0694_001:0792b05": "屬多是王種，精進持戒，不犯威儀，具諸德業，",
    "T16n0694_001:0792b06": "仍令禮敬初戒比丘。又尊者迦旃延，今復作",
    "T16n0694_001:0792b07": "此種種呵責。我為汝等設諸方便，令比丘尼",
    "T16n0694_001:0792b08": "出過於彼。」作是語已，與諸四眾即時往赴",
    "T16n0694_001:0792b09": "僧伽尸城。",
    "T16n0694_001:0792b10": "[0792b10] 爾時波斯匿王、阿闍世王及毘舍離國嚴熾",
    "T16n0694_001:0792b11": "王等，各將四兵，前後導從，有大勢力，所乘象",
    "T16n0694_001:0792b12": "馬，皆以種種寶物莊嚴，幡蓋、香花并眾妓樂，",
    "T16n0694_001:0792b13": "威容肅穆，狀若諸天，皆亦往詣僧伽城所。",
    "T16n0694_001:0792b14": "[0792b14] 爾時優陀延王嚴整四兵以為侍從，乘大白",
    "T16n0694_001:0792b15": "象珍寶綺飾，躬自荷戴所造之像，花幡音樂",
    "T16n0694_001:0792b16": "隨逐供養，從其本國向僧伽尸城。",
    "T16n0694_001:0792b17": "[0792b17] 爾時毘首羯磨天并諸天眾，知佛將欲下閻",
    "T16n0694_001:0792b18": "浮提，作三道寶階，從僧伽尸城至忉利天，其",
    "T16n0694_001:0792b19": "階中道&#x7460;璃所成，兩邊階道悉用黃金，足所",
    "T16n0694_001:0792b20": "踐處布以白銀，諸天七寶而為間飾。",
    "T16n0694_001:0792b21": "[0792b21] 爾時帝釋遣使往詣夜摩天、兜率陀天、化樂",
    "T16n0694_001:0792b22": "天、他化自在天及于梵世，而告之曰：「如來",
    "T16n0694_001:0792b23": "不久下閻浮提。欲有供養，願來至此！」復遣使",
    "T16n0694_001:0792b24": "往四天王天、大海龍王、揵闥婆、緊那羅、夜",
    "T16n0694_001:0792b25": "叉等眾，而謂之言：「世尊今欲下閻浮提，可",
    "T16n0694_001:0792b26": "持所有來此供養！」時彼諸天及龍、神等聞此",
    "T16n0694_001:0792b27": "語已，靡不雲集忉利天中。",
    "T16n0694_001:0792b28": "[0792b28] 爾時世尊在須彌山頂，與諸天眾將欲下時，",
    "T16n0694_001:0792b29": "一切諸天前後翼從，威德熾盛，光明赫奕。如",
    "T16n0694_001:0792c01": "滿月在空，眾星共遶；如旭日初出，彩霞紛映。",
    "T16n0694_001:0792c02": "時佛眾會，其狀如是。",
    "T16n0694_001:0792c03": "[0792c03] 爾時閻浮提中，以佛威神有五種希有之事：",
    "T16n0694_001:0792c04": "一者、令彼諸天不見人間不淨之物；二者、令",
    "T16n0694_001:0792c05": "諸女人見彼天男而無欲想；三者、亦令丈夫",
    "T16n0694_001:0792c06": "見諸天女不生染意；四者、令於人間遙見諸",
    "T16n0694_001:0792c07": "天種種供養；五者、諸天之身光潔細妙，非人",
    "T16n0694_001:0792c08": "所&#x89A9;，以佛神力顯然明著，皆可得見。[0792c08] 爾時世",
    "T16n0694_001:0792c09": "尊從天初下，足蹈寶階。梵王在右，手執白蓋；",
    "T16n0694_001:0792c10": "帝釋在左，手持白拂。其餘諸天皆乘虛空，隨",
    "T16n0694_001:0792c11": "佛而下，一時同奏種種音樂，各自捧持幢幡、",
    "T16n0694_001:0792c12": "寶蓋，散花供養。淨居天眾側塞虛空，無量",
    "T16n0694_001:0792c13": "百千諸天婇女，持寶珠、瓔珞歌讚佛德。復",
    "T16n0694_001:0792c14": "有諸天於虛空中雨種種香及種種花，諸龍",
    "T16n0694_001:0792c15": "雨於微細香雨。于時空中淨無雲曀，雷聲美",
    "T16n0694_001:0792c16": "妙，聞者喜悅。揵闥婆神、緊那羅神奏提婆",
    "T16n0694_001:0792c17": "那伽微妙之曲，歌讚如來本生之事。[0792c17] 于時閻",
    "T16n0694_001:0792c18": "浮提內，王及臣人并四眾等，周匝遍滿僧伽",
    "T16n0694_001:0792c19": "尸城，或散香花或持幡蓋，吹螺擊鼓，種種音",
    "T16n0694_001:0792c20": "樂向空供養，舉手合掌，瞻仰於佛。人、天名花，",
    "T16n0694_001:0792c21": "上、下交散，繽紛而下，積至於膝。諸外道眾見",
    "T16n0694_001:0792c22": "斯事者，咸亦發心，歸依禮敬。",
    "T16n0694_001:0792c23": "[0792c23] 爾時世尊足蹈寶階，次第而下，至於半路。四",
    "T16n0694_001:0792c24": "天王天即於其所，廣設供養。此供殊妙，劫初",
    "T16n0694_001:0792c25": "已來，未曾有也！",
    "T16n0694_001:0792c26": "[0792c26] 爾時如來受天供畢，復與大眾巡階而下，至",
    "T16n0694_001:0792c27": "最下級。欲踐地時，其蓮花色比丘尼即變其",
    "T16n0694_001:0792c28": "身，作轉輪王，領四種兵七寶前導，從空來下",
    "T16n0694_001:0792c29": "疾至佛所。諸國王等各興是念：「此轉輪王從",
    "T16n0694_001:0793a01": "何所來？」于時尊者須菩提在自房中見佛下",
    "T16n0694_001:0793a02": "來，即整衣服，遙申禮敬。時蓮花色比丘尼捨",
    "T16n0694_001:0793a03": "輪王身，還復本形，遽即頂禮佛、世尊足。[0793a03] 爾時",
    "T16n0694_001:0793a04": "世尊種種呵責彼比丘尼，而謂之曰：「汝今知",
    "T16n0694_001:0793a05": "不！須菩提已先禮我。汝得誰教，變作輪王？汝",
    "T16n0694_001:0793a06": "得預出家，受具足戒，已過其分。汝智慧微少，",
    "T16n0694_001:0793a07": "諂詐無邊，慈悲報恩，如露一滴。豈能於我",
    "T16n0694_001:0793a08": "法中而為上首！」[0793a08] 時蓮花色比丘尼聞佛教誨，",
    "T16n0694_001:0793a09": "深生愧恥，即白佛言：「世尊！我今自知為過",
    "T16n0694_001:0793a10": "不少。從今以往，不敢復更變現神通！」",
    "T16n0694_001:0793a11": "[0793a11] 爾時閻浮提內，國王、大臣并四部眾，皆以所",
    "T16n0694_001:0793a12": "持種種供具供養於佛。時優陀延王頂戴佛",
    "T16n0694_001:0793a13": "像，并諸上供珍異之物，至如來所而以奉獻。",
    "T16n0694_001:0793a14": "佛身相好，具足端嚴，在諸天中殊特明顯。譬",
    "T16n0694_001:0793a15": "如滿月離眾雲曀。所造之像而對於佛，猶",
    "T16n0694_001:0793a16": "如堆阜比須彌山，不可為喻，但有螺髻及以",
    "T16n0694_001:0793a17": "玉毫少似於佛，而令四眾知是佛像。",
    "T16n0694_001:0793a18": "[0793a18] 爾時優陀延王白佛言：「世尊！如來過去於生",
    "T16n0694_001:0793a19": "死中為求菩提，行無量無邊難行苦行，獲",
    "T16n0694_001:0793a20": "是最上微妙之身，無與等者。我所造像不似",
    "T16n0694_001:0793a21": "於佛，竊自思惟，深為過咎！」",
    "T16n0694_001:0793a22": "[0793a22] 爾時世尊告彼王言：「非為過咎！汝今已作無",
    "T16n0694_001:0793a23": "量利益，更無有人與汝等者。汝今於我佛法",
    "T16n0694_001:0793a24": "之中初為軌則，以是因緣故，令無量眾生得",
    "T16n0694_001:0793a25": "大信利。汝今已獲無量福德、廣大善根。」[0793a25] 時天",
    "T16n0694_001:0793a26": "帝釋復告王言：「王今於此勿懷憂懼！如來先",
    "T16n0694_001:0793a27": "在天上及此人間，皆稱讚於王造像功德，凡",
    "T16n0694_001:0793a28": "諸天眾悉亦隨喜。未來世中有信之人，皆因",
    "T16n0694_001:0793a29": "王故，造佛形像而獲勝福。王今宜應歡喜自",
    "T16n0694_001:0793b01": "慶！」"
}