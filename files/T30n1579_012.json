{
    "T30n1579_012:0335a13": "瑜伽師地論卷第十二",
    "T30n1579_012:0335a15": "彌勒菩薩說",
    "T30n1579_012:0335a16": "三藏法師玄奘奉 詔譯",
    "T30n1579_012:0335a17": "本地分中三摩呬多地第六之二",
    "T30n1579_012:0335a18": "[0335a18] 復次。云何修習所緣諸相作意。謂即於彼彼",
    "T30n1579_012:0335a19": "諸相。作意思惟。以思惟故。能作四事。謂即",
    "T30n1579_012:0335a20": "修習如是作意。又能遠彼所治煩惱。又能",
    "T30n1579_012:0335a21": "練此作意及餘。令後所生轉更明盛。又即",
    "T30n1579_012:0335a22": "修習此作意時。厭壞所緣。捨諸煩惱。任持",
    "T30n1579_012:0335a23": "斷滅。令諸煩惱遠離相續。是故修習如是",
    "T30n1579_012:0335a24": "所緣諸相作意。",
    "T30n1579_012:0335a25": "[0335a25] 復次由四因緣。入初靜慮乃至有頂。謂因",
    "T30n1579_012:0335a26": "力。方便力。說力。教授力。云何因力。謂曾&#x96A3;",
    "T30n1579_012:0335a27": "近入靜慮等。云何方便力。謂雖不&#x96A3;近入",
    "T30n1579_012:0335a28": "靜慮等。然由數習無間修力。能入諸定。云",
    "T30n1579_012:0335a29": "何說力。謂於靜慮等增上緣法多聞任持。乃",
    "T30n1579_012:0335b01": "至廣說。即依此法。獨處空閑。離諸放逸。勇",
    "T30n1579_012:0335b02": "猛精進。自策勵。住法隨法行。由此能入",
    "T30n1579_012:0335b03": "靜慮等定。云何教授力。謂於親教軌範師所。",
    "T30n1579_012:0335b04": "或於隨一餘尊長所。獲得隨順初靜慮等。",
    "T30n1579_012:0335b05": "無倒教授。從此審諦作意思惟。能入靜慮及",
    "T30n1579_012:0335b06": "諸餘定。如是顯示四觀行者。謂具因力者。",
    "T30n1579_012:0335b07": "方便力者。若利根者。及鈍根者。",
    "T30n1579_012:0335b08": "[0335b08] 復次有四得靜慮者。一愛上靜慮者。二見",
    "T30n1579_012:0335b09": "上靜慮者。三慢上靜慮者。四疑上靜慮者。云",
    "T30n1579_012:0335b10": "何愛上靜慮者。謂如有一先聞靜慮諸定功",
    "T30n1579_012:0335b11": "德。而不聞彼出離方便。於彼一向見勝功",
    "T30n1579_012:0335b12": "德。勇猛精勤。由此因緣。入初靜慮或所餘",
    "T30n1579_012:0335b13": "定。如是入已。後生愛味。云何見上靜慮者。",
    "T30n1579_012:0335b14": "謂如有一。從自師所或餘師所。聞諸世間",
    "T30n1579_012:0335b15": "皆是常等。如是方便入初靜慮乃至有頂。能",
    "T30n1579_012:0335b16": "得清淨解脫出離。彼依此見。勇猛精勤。由",
    "T30n1579_012:0335b17": "是因緣。入初靜慮或所餘定。如是入已。能",
    "T30n1579_012:0335b18": "自憶念過去多劫。遂生是見。我及世間皆是",
    "T30n1579_012:0335b19": "常等。從定起已。即於此見。堅執不捨。復於",
    "T30n1579_012:0335b20": "後時。審思審慮。審諦觀察。謂由此故當得",
    "T30n1579_012:0335b21": "清淨解脫出離。云何慢上靜慮者。謂如有一",
    "T30n1579_012:0335b22": "聞如是名諸長老等入初靜慮乃至有頂。聞",
    "T30n1579_012:0335b23": "是事已。遂生憍慢。彼既能入靜慮等定。我",
    "T30n1579_012:0335b24": "復何緣。而不當入。依止此慢。勇猛精勤。由",
    "T30n1579_012:0335b25": "是因緣。入初靜慮及所餘定。如是入已。後",
    "T30n1579_012:0335b26": "生憍慢。或入定已。作是思惟。唯我能得如",
    "T30n1579_012:0335b27": "是靜慮。餘不能得。彼依此慢。復於後時。",
    "T30n1579_012:0335b28": "於諸靜慮。審思審慮。審諦觀察。云何疑上靜",
    "T30n1579_012:0335b29": "慮者。謂如有一為性暗鈍。本嘗樂習奢摩",
    "T30n1579_012:0335c01": "他行。由此因緣。入諸靜慮或所餘定。如是",
    "T30n1579_012:0335c02": "入已。復於上定勤修方便。為得未得。於",
    "T30n1579_012:0335c03": "四聖諦。勤修現觀。性暗鈍故不能速證",
    "T30n1579_012:0335c04": "聖諦現觀。由此因緣。於餘所證。便生疑惑。",
    "T30n1579_012:0335c05": "依此疑惑。復於勝進。審思審慮。審諦觀察。",
    "T30n1579_012:0335c06": "[0335c06] 復次。云何愛味相應靜慮等定。謂有鈍根。或",
    "T30n1579_012:0335c07": "貪行故。或煩惱多故。彼唯得聞初靜慮等所",
    "T30n1579_012:0335c08": "有功德。廣說如前。愛上靜慮於上出離。不",
    "T30n1579_012:0335c09": "了知故。便生愛味。戀著堅住。其所愛味。當",
    "T30n1579_012:0335c10": "言已出。其能愛味。當言正入。云何清淨靜",
    "T30n1579_012:0335c11": "慮等定。謂有中根或利根性等。煩惱行或薄",
    "T30n1579_012:0335c12": "塵行。彼從他聞初靜慮等愛味過患及上出",
    "T30n1579_012:0335c13": "離。勇猛精進。入初靜慮或所餘定。如是入",
    "T30n1579_012:0335c14": "已。便能思惟諸定過患。於上出離。亦能了",
    "T30n1579_012:0335c15": "知。不生愛味。云何無漏靜慮等定。謂如有",
    "T30n1579_012:0335c16": "一是隨信行。或隨法行。薄塵行類。彼或先時",
    "T30n1579_012:0335c17": "於四聖諦。已入現觀。或復正修現觀方便。",
    "T30n1579_012:0335c18": "彼先所由諸行狀相。入初靜慮或所餘定。今",
    "T30n1579_012:0335c19": "於此行此狀此相。不復思惟。然於諸色乃",
    "T30n1579_012:0335c20": "至識法。思惟如病如癰等行。於有為法。心",
    "T30n1579_012:0335c21": "生厭惡。怖畏制伏。於甘露界。繫念思惟。如",
    "T30n1579_012:0335c22": "是方能入無漏定。",
    "T30n1579_012:0335c23": "[0335c23] 復次。云何順退分定。謂有鈍根下劣。欲解",
    "T30n1579_012:0335c24": "勤精進故。入初靜慮或所餘定。於喜於樂。",
    "T30n1579_012:0335c25": "於勝功德。不堪忍故。從靜慮退。如如暫",
    "T30n1579_012:0335c26": "入諸定差別。如是如是還復退失。乃至。未",
    "T30n1579_012:0335c27": "善調練諸根。云何順住分定。謂有中根或利",
    "T30n1579_012:0335c28": "根性。彼唯得聞諸定功德。廣說如前。愛味",
    "T30n1579_012:0335c29": "相應。於所得定。唯生愛味。不能上進。亦",
    "T30n1579_012:0336a01": "不退下。云何順勝分定。謂有亦聞出離方",
    "T30n1579_012:0336a02": "便。於所得定。不生喜足。是故於彼不生",
    "T30n1579_012:0336a03": "愛味。更求勝位。由此因緣。便得勝進。云何",
    "T30n1579_012:0336a04": "順決擇分定。謂於一切薩迦耶中。深見過",
    "T30n1579_012:0336a05": "患。由此因緣。能入無漏。又諸無漏名決擇",
    "T30n1579_012:0336a06": "分。極究竟故。猶如世間珠瓶等物。已善簡者",
    "T30n1579_012:0336a07": "名為決擇。自此已後。無可擇故。此亦如是。",
    "T30n1579_012:0336a08": "過此更無可簡擇故。名決擇分。",
    "T30n1579_012:0336a09": "[0336a09] 復次。云何無間入諸等至。謂如有一得初",
    "T30n1579_012:0336a10": "靜慮乃至有頂。然未圓滿清淨鮮白。先順次",
    "T30n1579_012:0336a11": "入乃至有頂。後逆次入至初靜慮。",
    "T30n1579_012:0336a12": "[0336a12] 復次。云何超越入諸等至。謂即於此已得",
    "T30n1579_012:0336a13": "圓滿清白故。從初靜慮無間超入第三靜",
    "T30n1579_012:0336a14": "慮。第三無間超入空無邊處。空處無間超入",
    "T30n1579_012:0336a15": "無所有處。乃至廣說。逆超亦爾。以極遠故。",
    "T30n1579_012:0336a16": "無有能超第三等至。唯除如來及出第二",
    "T30n1579_012:0336a17": "阿僧企耶諸大菩薩。彼隨所欲入諸定故。",
    "T30n1579_012:0336a18": "[0336a18] 復次。云何薰修靜慮。謂如有一已得有漏",
    "T30n1579_012:0336a19": "及與無漏四種靜慮。為於等至得自在故。",
    "T30n1579_012:0336a20": "為受等至自在果故。長時相續入諸靜慮。",
    "T30n1579_012:0336a21": "有漏無漏更相間雜。乃至有漏無間無漏現",
    "T30n1579_012:0336a22": "前。無漏無間還入有漏。當知齊此薰修成",
    "T30n1579_012:0336a23": "就。若於是處是時是事。欲入諸定。即於",
    "T30n1579_012:0336a24": "此處此時此事能入諸定。是名於諸等",
    "T30n1579_012:0336a25": "至獲得自在。等至自在果者。謂於現法樂",
    "T30n1579_012:0336a26": "住。轉更明淨。又由此故。得不退道。又淨修",
    "T30n1579_012:0336a27": "治解脫勝處及遍處等勝品功德能引之道。",
    "T30n1579_012:0336a28": "若有餘取而命終者。由此因緣。便入淨居。",
    "T30n1579_012:0336a29": "由軟中上品修諸靜慮有差別故。於一切",
    "T30n1579_012:0336b01": "處受三地果。如前有尋有伺地已廣分別。",
    "T30n1579_012:0336b02": "修習無尋唯伺三摩地故。得為大梵。由軟",
    "T30n1579_012:0336b03": "中上。上勝上極品。薰修力故。生五淨居。當",
    "T30n1579_012:0336b04": "知因修清淨靜慮定故。生靜慮地。不由習",
    "T30n1579_012:0336b05": "近愛味相應。既生彼已。若起愛味。即便退",
    "T30n1579_012:0336b06": "沒。若修清淨。還生於彼。或生下定。或進上",
    "T30n1579_012:0336b07": "定。先於此間。修得定已。後往彼生。何以故。",
    "T30n1579_012:0336b08": "非未離欲得生彼故。非諸異生未修得",
    "T30n1579_012:0336b09": "定能離欲故。又非此間及在彼處入諸等",
    "T30n1579_012:0336b10": "至樂有差別。唯所依身而有差別。",
    "T30n1579_012:0336b11": "[0336b11] 復次。已說修習作意相差別。云何攝諸經宗",
    "T30n1579_012:0336b12": "要。謂八解脫等。如經廣說。[0336b12] 八解脫者。謂如",
    "T30n1579_012:0336b13": "前說。有色觀諸色等。前七解脫。於已解脫。",
    "T30n1579_012:0336b14": "生勝解故。名為解脫。第八解脫。棄背想受",
    "T30n1579_012:0336b15": "故名解脫。云何有色觀諸色。謂生欲界。已",
    "T30n1579_012:0336b16": "離欲界欲。未離色界欲。彼於如是所解脫",
    "T30n1579_012:0336b17": "中。已得解脫。即於欲界諸色。以有光明",
    "T30n1579_012:0336b18": "相。作意思惟。而生勝解。由二因緣。名為有",
    "T30n1579_012:0336b19": "色。謂生欲界故。得色界定故。又於有光",
    "T30n1579_012:0336b20": "明。而作勝解故。問觀諸色者。觀何等色。復",
    "T30n1579_012:0336b21": "以何行。答欲界諸色。於諸勝處所制少色。",
    "T30n1579_012:0336b22": "若好若惡若劣若勝。如是於多。乃至廣說。",
    "T30n1579_012:0336b23": "何故修習如是觀行。為淨修治能引最勝",
    "T30n1579_012:0336b24": "功德方便。何等名為最勝功德。謂勝處。遍",
    "T30n1579_012:0336b25": "處。諸聖神通。無諍願智。無礙解等。雖先於",
    "T30n1579_012:0336b26": "彼欲界諸色已得離欲。然於彼色未能證",
    "T30n1579_012:0336b27": "得勝解自在。為證得故。數數於彼思惟勝",
    "T30n1579_012:0336b28": "解。云何內無色想觀外諸色。謂生欲界。已",
    "T30n1579_012:0336b29": "離色界欲。無色界定不現在前。又不思惟",
    "T30n1579_012:0336c01": "彼想明相。但於外色而作勝解。若於是色",
    "T30n1579_012:0336c02": "已得離欲。說彼為外。由二因緣。名內無",
    "T30n1579_012:0336c03": "色想。謂已證得無色等至。亦自了知得此",
    "T30n1579_012:0336c04": "定故。不思惟內光明相故。餘如前說。云何",
    "T30n1579_012:0336c05": "淨解脫身作證具足住。謂如有一已得捨念",
    "T30n1579_012:0336c06": "圓滿清白。以此為依。修習清淨聖行圓滿",
    "T30n1579_012:0336c07": "名淨解脫。何以故。三因緣故。謂已超過諸",
    "T30n1579_012:0336c08": "苦樂故。一切動亂已寂靜故。善磨瑩故。身作",
    "T30n1579_012:0336c09": "證者。於此住中。一切賢聖多所住故。云何",
    "T30n1579_012:0336c10": "空無邊處解脫。謂如有一於彼空處已得",
    "T30n1579_012:0336c11": "離欲。即於虛空思惟勝解如是。識無邊處",
    "T30n1579_012:0336c12": "解脫。於彼識處已得離欲。即於是識思惟",
    "T30n1579_012:0336c13": "勝解。無所有處解脫者。謂已得無所有處。",
    "T30n1579_012:0336c14": "於識無邊處思惟勝解。有頂解脫。更不於",
    "T30n1579_012:0336c15": "餘而作勝解。乃至遍於想可生處。即於是",
    "T30n1579_012:0336c16": "處應作勝解。",
    "T30n1579_012:0336c17": "[0336c17] 復次。先已修治作意勝解。後方能起勝知勝",
    "T30n1579_012:0336c18": "見故名勝處。此勝當知復有五種。一形奪",
    "T30n1579_012:0336c19": "卑下故名為勝。謂如有一以己勝上工巧",
    "T30n1579_012:0336c20": "等事形奪他人置下劣位。二制伏羸劣故",
    "T30n1579_012:0336c21": "名為勝。謂如有一以己強力摧諸劣者。三",
    "T30n1579_012:0336c22": "能隱蔽他故名為勝。謂瓶盆等能有覆障。",
    "T30n1579_012:0336c23": "或諸藥草&#x546A;術神通有所隱蔽。四厭壞所",
    "T30n1579_012:0336c24": "緣故名為勝。謂厭壞境界捨諸煩惱。五自",
    "T30n1579_012:0336c25": "在迴轉故。名為勝。謂世君王隨所欲為處",
    "T30n1579_012:0336c26": "分臣僕。於此義中。意顯隱蔽及自在。勝前",
    "T30n1579_012:0336c27": "解脫中勝解自在。今於勝處制伏自在。觀",
    "T30n1579_012:0336c28": "色少者。謂諸有情資具等色。觀色多者。謂",
    "T30n1579_012:0336c29": "諸宮殿房舍等色。言好色者。謂美妙顯色。",
    "T30n1579_012:0337a01": "一向淨妙故。與此相違。名為惡色。言劣色",
    "T30n1579_012:0337a02": "者。謂聲香味觸不可意色。與此相違。當知",
    "T30n1579_012:0337a03": "勝色。此四顯色。有情資具宮殿等攝。言勝",
    "T30n1579_012:0337a04": "知者。謂數數隱蔽所緣勝解。有如是想",
    "T30n1579_012:0337a05": "者。謂有制伏想也。",
    "T30n1579_012:0337a06": "[0337a06] 復次。由諸遍處於勝解事生遍勝解故名",
    "T30n1579_012:0337a07": "遍處。言無二者。謂諸賢聖無我我所二差",
    "T30n1579_012:0337a08": "別故。言無量者。遍一切故。何故遍處。唯",
    "T30n1579_012:0337a09": "就色觸二處建立。由此二種共自他身遍",
    "T30n1579_012:0337a10": "有色界常相續故。眼等根色。唯屬自身。香",
    "T30n1579_012:0337a11": "味二塵。不遍一切。聲聲有間。是故不說。",
    "T30n1579_012:0337a12": "如是有色諸遍處。定色界後邊。於無色中。",
    "T30n1579_012:0337a13": "空遍一切故立遍處。識所行境遍一切故。",
    "T30n1579_012:0337a14": "亦立遍處。",
    "T30n1579_012:0337a15": "[0337a15] 復次修觀行者。先於所緣思惟勝解。次能",
    "T30n1579_012:0337a16": "制伏。既於制伏得自在。已後即於此遍一",
    "T30n1579_012:0337a17": "切處。如其所欲而作勝解。是故此三如是",
    "T30n1579_012:0337a18": "次第。八色遍處。善清淨故。能引賢聖勝解神",
    "T30n1579_012:0337a19": "通。及於諸事轉變神通。如其勝解。隨所轉",
    "T30n1579_012:0337a20": "變。皆能成就。又能變作金銀等物。堪有所",
    "T30n1579_012:0337a21": "用。由識遍處善清淨故。便能引發無諍願",
    "T30n1579_012:0337a22": "智無礙解等諸勝功德。由空遍處善清淨故。",
    "T30n1579_012:0337a23": "隨其所欲皆轉成空。譬如世間凡鐵金師。",
    "T30n1579_012:0337a24": "初和泥等未善調練。解脫位亦爾。如善調",
    "T30n1579_012:0337a25": "練。勝處位亦爾。如調練已隨欲轉變。遍處",
    "T30n1579_012:0337a26": "位亦爾。",
    "T30n1579_012:0337a27": "[0337a27] 復次。三三摩地者。云何空三摩地。謂於遠離",
    "T30n1579_012:0337a28": "有情命者及養育者數取趣等。心住一緣。",
    "T30n1579_012:0337a29": "當知空性略有四種。一觀察空。謂觀察諸",
    "T30n1579_012:0337b01": "法空無常樂。乃至。空無我我所等。二彼果",
    "T30n1579_012:0337b02": "空。謂不動心解脫。空無貪等一切煩惱。三",
    "T30n1579_012:0337b03": "者內空。謂於自身空。無計我我所及我慢",
    "T30n1579_012:0337b04": "等一切僻執。四者外空。謂於五欲空無欲",
    "T30n1579_012:0337b05": "愛。如說我已超過一切有色想故。於外空",
    "T30n1579_012:0337b06": "身作證具足住。乃至廣說。此中緣妙欲想。名",
    "T30n1579_012:0337b07": "為色想。此想所起貪欲斷故。說為外空。又",
    "T30n1579_012:0337b08": "修行者。由彼果空。或時作意思惟外空。",
    "T30n1579_012:0337b09": "或時作意思惟內空。由觀察空或時思惟",
    "T30n1579_012:0337b10": "內外空性。由此力故。心俱證會。設復於此",
    "T30n1579_012:0337b11": "內外空性。不證會者。便應作意思惟無動。",
    "T30n1579_012:0337b12": "言無動者。謂無常想。或復苦想。如是思惟。",
    "T30n1579_012:0337b13": "便不為彼我慢等動。由彼不為計我我",
    "T30n1579_012:0337b14": "慢乃至廣說動其心故。便於二空心俱證",
    "T30n1579_012:0337b15": "會。云何無願心三摩地。謂於五取蘊。思惟",
    "T30n1579_012:0337b16": "無常。或思惟苦。心住一緣。云何無相心三",
    "T30n1579_012:0337b17": "摩地。謂即於彼諸取蘊滅。思惟寂靜。心住",
    "T30n1579_012:0337b18": "一緣。如經言。無相心三摩地。不低不昂。乃",
    "T30n1579_012:0337b19": "至廣說。云何名為不低不昂。違順二相不相",
    "T30n1579_012:0337b20": "應故。又二因緣入無相定。一不思惟一切",
    "T30n1579_012:0337b21": "相故。二正思惟無相界故。由不思惟一切",
    "T30n1579_012:0337b22": "相故。於彼諸相不厭不壞。惟不加行作",
    "T30n1579_012:0337b23": "意思惟。故名不低。於無相界正思惟故。於",
    "T30n1579_012:0337b24": "彼無相不堅執著。故名不昂。此三摩地略",
    "T30n1579_012:0337b25": "有二種。一者方便。二方便果。言方便者。數",
    "T30n1579_012:0337b26": "數策勵。思擇安立。於彼諸相。未能解脫。由",
    "T30n1579_012:0337b27": "隨相識。於時時中。擾亂心故。彼復數數自",
    "T30n1579_012:0337b28": "策自勵。思擇安立。方能取果。解脫隨相。於",
    "T30n1579_012:0337b29": "此解脫又解脫。故不自策勵思擇而住。是故",
    "T30n1579_012:0337c01": "名為極善解脫。若數策勵。思擇安立。方得",
    "T30n1579_012:0337c02": "住者。雖名解脫。非善解脫。又曉了果。曉了",
    "T30n1579_012:0337c03": "功德者。謂煩惱斷究竟故。現法樂住究竟故。",
    "T30n1579_012:0337c04": "又復滅道俱應曉了。即此二種。隨其次第。",
    "T30n1579_012:0337c05": "名曉了果曉了功德。又諦現觀阿羅漢果。俱",
    "T30n1579_012:0337c06": "應曉了。於見道位中。名曉了果。於阿羅漢",
    "T30n1579_012:0337c07": "果。名曉了功德。若於此處無有彼物。由",
    "T30n1579_012:0337c08": "此道理觀之為空。故名空性。即所觀空。無",
    "T30n1579_012:0337c09": "可希願。故名無願。觀此遠離一切行相",
    "T30n1579_012:0337c10": "故名無相。何故此中先說空性。餘處宣說",
    "T30n1579_012:0337c11": "無常故苦。苦故無我。後方說空。謂若無無",
    "T30n1579_012:0337c12": "我。無常苦觀終不清淨。要先安住無我之",
    "T30n1579_012:0337c13": "想。從此無間方得無願。是故經言。諸無常",
    "T30n1579_012:0337c14": "想。依無我想。而得安住。乃至廣說。彼於無",
    "T30n1579_012:0337c15": "常。觀無我已。不生希願。唯願無相專求",
    "T30n1579_012:0337c16": "出離。故此無間宣說無相。",
    "T30n1579_012:0337c17": "[0337c17] 復次云何有尋有伺三摩地。謂三摩地。尋伺",
    "T30n1579_012:0337c18": "相應。云何無尋唯伺三摩地。謂三摩地唯伺",
    "T30n1579_012:0337c19": "相應。大梵修已為大梵王。云何無尋無伺三",
    "T30n1579_012:0337c20": "摩地。謂三摩地。尋伺二種。俱不相應。修習",
    "T30n1579_012:0337c21": "此故。生次上地乃至有頂。唯除無漏諸三",
    "T30n1579_012:0337c22": "摩地。云何無尋無伺三摩地相。謂於尋伺。心",
    "T30n1579_012:0337c23": "生棄捨。唯由一味。於內所緣。而作勝解。又",
    "T30n1579_012:0337c24": "唯一味平等顯現。",
    "T30n1579_012:0337c25": "[0337c25] 復次云何小三摩地。謂或由所緣故。小觀",
    "T30n1579_012:0337c26": "少色故。或由作意故小。小信小欲小勝解",
    "T30n1579_012:0337c27": "故。云何大三摩地。謂或由所緣故大。觀多",
    "T30n1579_012:0337c28": "色故。而非無邊無際觀諸色故或由作意",
    "T30n1579_012:0337c29": "故大。上信上欲上勝解故。而非無邊無際信",
    "T30n1579_012:0338a01": "欲勝解故。云何無量三摩地。謂或由所緣",
    "T30n1579_012:0338a02": "故。無量無邊無際觀諸色故。或由作意故。",
    "T30n1579_012:0338a03": "無量無邊無際信欲勝解故。此中大心三摩",
    "T30n1579_012:0338a04": "地者。謂於一樹下想諸天光而生勝解。",
    "T30n1579_012:0338a05": "乃至廣說。無量三摩地者。謂四無量。云何於",
    "T30n1579_012:0338a06": "一樹下想諸天光而生勝解。謂於欲界極",
    "T30n1579_012:0338a07": "厭壞已得初靜慮。為令此定善清淨故。更",
    "T30n1579_012:0338a08": "修方便。又聞諸天身帶光明。便思惟彼身",
    "T30n1579_012:0338a09": "光明相遍一樹下乃至大地大海邊際。發生",
    "T30n1579_012:0338a10": "勝解。由三摩地。後後轉增。有差別故。令",
    "T30n1579_012:0338a11": "所生起而有差別。云何作意得成唯二。謂",
    "T30n1579_012:0338a12": "隨勝解分齊。施設作意故。云何作意唯二",
    "T30n1579_012:0338a13": "為緣修成唯二。謂即由此作意力故。施設",
    "T30n1579_012:0338a14": "所修定有差別。圓滿清淨轉增勝故。云何",
    "T30n1579_012:0338a15": "以修唯二為緣行成唯二。謂如如善修",
    "T30n1579_012:0338a16": "定轉增勝。如是如是施設所感生有差別。",
    "T30n1579_012:0338a17": "云何以行唯二為緣補特伽羅建立唯二。",
    "T30n1579_012:0338a18": "謂此因緣所生有情。施設高下勝劣差別。問",
    "T30n1579_012:0338a19": "初二靜慮諸天光明有何差別。答如末尼珠",
    "T30n1579_012:0338a20": "外有光明內無光明。初靜慮身亦復如是。",
    "T30n1579_012:0338a21": "外放光明內則不爾。譬如明燈外發光明",
    "T30n1579_012:0338a22": "內自照了。第二靜慮身亦如是。若內若外俱",
    "T30n1579_012:0338a23": "有光明。是故經說彼地已上唯一種身。非",
    "T30n1579_012:0338a24": "於下地。",
    "T30n1579_012:0338a25": "[0338a25] 復次云何建立四無量定。謂諸有情有三品",
    "T30n1579_012:0338a26": "故。一者無苦無樂。二者有苦。三者有樂。如",
    "T30n1579_012:0338a27": "其次第。欲與其樂。欲令離苦。欲令其樂",
    "T30n1579_012:0338a28": "永不相離。於彼作意。有四種故。如其次第。",
    "T30n1579_012:0338a29": "建立四種。謂由與樂作意故。拔苦作意故。",
    "T30n1579_012:0338b01": "樂不相離隨喜作意故。建立前三。即於此",
    "T30n1579_012:0338b02": "三欲與樂等。為欲令彼不樂思慕不染污",
    "T30n1579_012:0338b03": "作意故。瞋恚不染污作意故。貪欲不染污作",
    "T30n1579_012:0338b04": "意故。建立於捨。經言以慈俱心。乃至廣說。",
    "T30n1579_012:0338b05": "現前饒益故名慈俱。饒益相故名慈善友。其",
    "T30n1579_012:0338b06": "饒益相略有二種。一欲利益。二欲安樂。此",
    "T30n1579_012:0338b07": "二種相。一切無量之所顯示。無怨者。離惡",
    "T30n1579_012:0338b08": "意樂故。無敵者。離現乖諍故。無惱害者。離",
    "T30n1579_012:0338b09": "不饒益事故。廣者。所緣廣大故。大者。利益",
    "T30n1579_012:0338b10": "安樂思惟最勝故。無量者。果無量故。如四大",
    "T30n1579_012:0338b11": "河眾流雜處。善修習者。極純熟故。設有問",
    "T30n1579_012:0338b12": "言。慈俱等心有何等相。故次答言。勝解遍滿",
    "T30n1579_012:0338b13": "具足而住。勝解遍滿者。增上意樂勝解周",
    "T30n1579_012:0338b14": "普。義具足者。圓滿清白故。住者。所修觀行日",
    "T30n1579_012:0338b15": "夜專注時專注故。問如經言。善修習慈極",
    "T30n1579_012:0338b16": "於遍淨。乃至廣說。此何密意。答第三靜慮。",
    "T30n1579_012:0338b17": "於諸樂中其樂最勝。憶念此樂。修習慈心。",
    "T30n1579_012:0338b18": "慈最第一故。說修慈極於遍淨。憶念空",
    "T30n1579_012:0338b19": "處。修習悲心。亦最第一。以修悲者樂欲拔",
    "T30n1579_012:0338b20": "苦。無色界中。遠離眾苦斷壞等苦。彼都無",
    "T30n1579_012:0338b21": "故。是故憶念無邊空處。修悲等至。作如是",
    "T30n1579_012:0338b22": "念。當令一切有苦有情。到無眾苦及所依",
    "T30n1579_012:0338b23": "處。修喜定者。亦常憶念無邊識處。慶諸有",
    "T30n1579_012:0338b24": "情所得安樂。作如是念。當令一切有情之",
    "T30n1579_012:0338b25": "類受無量樂。猶如識處。識無限量。是故憶",
    "T30n1579_012:0338b26": "念識無邊處。修習喜定。為最第一。修捨定",
    "T30n1579_012:0338b27": "者。亦常憶念無所有處。作如是念。無所有",
    "T30n1579_012:0338b28": "處無漏心地最為後邊。捨最第一。如阿羅漢",
    "T30n1579_012:0338b29": "苾芻一切苦樂不苦不樂現行位中皆無染",
    "T30n1579_012:0338c01": "污。當令一切有情之類得如是捨。是故憶",
    "T30n1579_012:0338c02": "念無所有處。修習捨定為最第一。如是一",
    "T30n1579_012:0338c03": "切皆是聖行。唯聖能修。故經宣說覺分俱",
    "T30n1579_012:0338c04": "行。",
    "T30n1579_012:0338c05": "[0338c05] 復次。云何一分修三摩地。謂於此中。或唯",
    "T30n1579_012:0338c06": "作意思光明相。或唯作意思惟色相。而",
    "T30n1579_012:0338c07": "入於定。如是二種隨其次第。或了光明或",
    "T30n1579_012:0338c08": "&#x89A9;眾色。云何具分修三摩地。謂俱思惟而入",
    "T30n1579_012:0338c09": "於定。亦了光明亦見眾色。如是修習光明",
    "T30n1579_012:0338c10": "定者。定難差別。有十一種。所謂疑等。如經",
    "T30n1579_012:0338c11": "廣說。問此誰難耶。答三摩地相。相有二種。",
    "T30n1579_012:0338c12": "謂所緣相。及因緣相。用彼為依住三摩地。",
    "T30n1579_012:0338c13": "若退彼相便不能住。此中最初於所顯",
    "T30n1579_012:0338c14": "現光明色相。不善知故。便覺有疑。方便緩",
    "T30n1579_012:0338c15": "故。有不作意。如於眾色不欲見者。或閉",
    "T30n1579_012:0338c16": "於目。或復背面。此觀行者。於諸色中不欲",
    "T30n1579_012:0338c17": "作意。亦復如是。由不善守根門等故。有",
    "T30n1579_012:0338c18": "身&#x9E81;重。多習睡眠。或多覺悟。便增惛睡不",
    "T30n1579_012:0338c19": "見眾色。設有所見而不圓滿。為此二事極",
    "T30n1579_012:0338c20": "作功用。力勵思惟。故有太過勇猛精進。由",
    "T30n1579_012:0338c21": "有太過策勵過故。還極下劣。如急捉持",
    "T30n1579_012:0338c22": "斥鷃鳥者。彼唯思求光明之相。此與見",
    "T30n1579_012:0338c23": "色若俱生時。悕一得二。便生踊躍。猶如有",
    "T30n1579_012:0338c24": "人得二伏藏。遍於諸方欻然並見不祥之",
    "T30n1579_012:0338c25": "色便生大怖。猶如有人兩邊旋轉卒起。彼",
    "T30n1579_012:0338c26": "於行時或復住時。於世雜類起種種想。如",
    "T30n1579_012:0338c27": "是外想。與定為難。或復因其所修習定。",
    "T30n1579_012:0338c28": "謂己為勝。觀他為劣。便自高舉。如是亦得",
    "T30n1579_012:0338c29": "名種種想。或多言論。或久尋思。令身疲勞。",
    "T30n1579_012:0339a01": "心不得定。如是多言與定為難。若從定",
    "T30n1579_012:0339a02": "生光明之相及見色時。便捨內修相續作",
    "T30n1579_012:0339a03": "意願樂。於外諦視眾色故。極思察與定為",
    "T30n1579_012:0339a04": "難。如是諸難。隨其所應障三摩地。所緣境",
    "T30n1579_012:0339a05": "相及因緣相。或有遇此退失所緣因緣相",
    "T30n1579_012:0339a06": "故。如其次第二相俱沒。",
    "T30n1579_012:0339a07": "[0339a07] 復次云何喜俱行三摩地。謂初二靜慮諸三",
    "T30n1579_012:0339a08": "摩地。云何樂俱行三摩地。謂第三靜慮諸三",
    "T30n1579_012:0339a09": "摩地。云何捨俱行三摩地。謂第四靜慮已上",
    "T30n1579_012:0339a10": "諸三摩地。",
    "T30n1579_012:0339a11": "[0339a11] 復次云何修定為得現法樂住。謂於四種",
    "T30n1579_012:0339a12": "現法樂住。方便道中所有修定。及未圓滿清",
    "T30n1579_012:0339a13": "淨鮮白諸根本地所有修定。為顯修習未曾",
    "T30n1579_012:0339a14": "得定。是故世尊說初靜慮前方便道。云何修",
    "T30n1579_012:0339a15": "定為得智見。謂諸苾芻。於光明相。慇懃懇",
    "T30n1579_012:0339a16": "到審諦而取。如經廣說。當知此在能發天",
    "T30n1579_012:0339a17": "眼前方便道所有修定。此中天眼於諸色境",
    "T30n1579_012:0339a18": "能照能觀說名為見。能知諸天如是名字如",
    "T30n1579_012:0339a19": "是種類。乃至廣說。如勝天經。是名為智。云",
    "T30n1579_012:0339a20": "何修定生分別慧。謂諦現觀預流果向方便",
    "T30n1579_012:0339a21": "道中所有修定。或為修習諸無礙解。云何修",
    "T30n1579_012:0339a22": "定為盡諸漏。謂阿羅漢果方便道中所有修",
    "T30n1579_012:0339a23": "定。",
    "T30n1579_012:0339a24": "[0339a24] 復次云何五聖智三摩地。謂我此三摩地是",
    "T30n1579_012:0339a25": "聖無染無執。廣說如經。此中示現五行相",
    "T30n1579_012:0339a26": "智。謂自體智。補特伽羅智。清淨智。果智。入",
    "T30n1579_012:0339a27": "出定相智。聖者。善故名聖。又無漏故名聖。",
    "T30n1579_012:0339a28": "無染者。顯善聖性。無執者。顯無漏聖性。非",
    "T30n1579_012:0339a29": "凡夫所近者。謂諸佛及聖弟子所親近故。",
    "T30n1579_012:0339b01": "是聰叡所讚者。謂即彼所稱讚故。是諸聰叡",
    "T30n1579_012:0339b02": "同梵行者。常不呵毀者。謂一切時常稱讚",
    "T30n1579_012:0339b03": "故。非如世間初靜慮等為背下地修方便",
    "T30n1579_012:0339b04": "故。先以靜相而稱讚之。為趣上地修方",
    "T30n1579_012:0339b05": "便故。後以&#x9E81;相而復呵毀。寂靜者。所治煩",
    "T30n1579_012:0339b06": "惱永寂靜故。微妙者。自地煩惱不愛味故。",
    "T30n1579_012:0339b07": "得安隱道者。所得之道無退轉故。證心一趣",
    "T30n1579_012:0339b08": "者。已得無尋無伺地故。現在安樂者。能得",
    "T30n1579_012:0339b09": "現法樂住故。後樂異熟者。引無餘依涅槃",
    "T30n1579_012:0339b10": "樂故。正念而入者。善取能入三摩地相。無",
    "T30n1579_012:0339b11": "忘失故。正念而出者。善取能出三摩地相。",
    "T30n1579_012:0339b12": "無忘失故。",
    "T30n1579_012:0339b13": "[0339b13] 復次云何聖五支三摩地。謂諸苾芻。即此身",
    "T30n1579_012:0339b14": "內離生喜樂。廣說如經。離生喜樂者。謂初",
    "T30n1579_012:0339b15": "靜慮地所攝喜樂。所滋潤者。謂喜所潤。遍滋",
    "T30n1579_012:0339b16": "潤者。謂樂所潤。遍充滿者。謂加行究竟作意",
    "T30n1579_012:0339b17": "位。遍適悅者。謂在已前諸作意位。由彼位",
    "T30n1579_012:0339b18": "中亦有喜樂時時間起。然非久住。亦不圓",
    "T30n1579_012:0339b19": "滿。於此身中。無有少分而不充滿者。謂在",
    "T30n1579_012:0339b20": "加行究竟果作意位。譬如黠慧能沐浴人。或",
    "T30n1579_012:0339b21": "彼弟子者。當知喻於修觀行者。銅器瓦器",
    "T30n1579_012:0339b22": "或&#x872F;蛤器者。喻為離欲生喜樂故教授教",
    "T30n1579_012:0339b23": "誡。細沐浴末者。喻能順彼出離尋等。水澆",
    "T30n1579_012:0339b24": "灌者。當知喻於尋清淨道。沐浴摶者。以喻",
    "T30n1579_012:0339b25": "於身。帶津膩者。喻喜和合。膩所隨者。喻樂",
    "T30n1579_012:0339b26": "和合。遍內外者。喻無間隙喜樂和合。不強",
    "T30n1579_012:0339b27": "者。喻無散動。不弱者。喻無染污亦無愛",
    "T30n1579_012:0339b28": "味。又於第二喻有差別。山者喻於無尋伺",
    "T30n1579_012:0339b29": "定。尖頂者。喻於第二靜慮。無尋無伺於所",
    "T30n1579_012:0339c01": "緣境一味勝解。泉者。喻於內等淨支。水軸",
    "T30n1579_012:0339c02": "者。謂水傍流出。水索者。謂水上涌出。此二種",
    "T30n1579_012:0339c03": "喻。如其次第。顯示喜樂。滋潤等言。如前解",
    "T30n1579_012:0339c04": "釋。無不充滿者。當知喻於無間相應。又",
    "T30n1579_012:0339c05": "於第三喻有差別。如嗢&#x9262;羅等。離喜之樂。",
    "T30n1579_012:0339c06": "彼相應法。及所依身。當知亦爾。水喻離喜",
    "T30n1579_012:0339c07": "無尋伺定。喜發踊躍。由無彼故。喻花胎藏",
    "T30n1579_012:0339c08": "沒在水中。又於第四喻有差別。清淨心者。",
    "T30n1579_012:0339c09": "謂與捨念清淨相應。超過下地諸災患故。",
    "T30n1579_012:0339c10": "鮮白者。謂性是善。自地煩惱無愛味故。何",
    "T30n1579_012:0339c11": "故復以長者為喻。謂彼所作皆審悉故。不",
    "T30n1579_012:0339c12": "放逸故。思惟籌量觀察勝故。於增減門無",
    "T30n1579_012:0339c13": "不知故。證得清淨第四靜慮者。亦復如是。",
    "T30n1579_012:0339c14": "凡有所為審諦圓滿無諸放逸。於一切義",
    "T30n1579_012:0339c15": "無不了知。其性捷利。八經九經以為喻者。",
    "T30n1579_012:0339c16": "由堅緻故。顯蚊虻等不能侵損。首足皆覆",
    "T30n1579_012:0339c17": "者。若有二失容可侵損。謂衣薄故。有露處",
    "T30n1579_012:0339c18": "故。今此顯示二失俱無。此定亦爾。其心清淨",
    "T30n1579_012:0339c19": "鮮白周遍。一切散動所不能侵。堪忍寒暑",
    "T30n1579_012:0339c20": "乃至他所呵叱惡言。及內身中種種苦受。又",
    "T30n1579_012:0339c21": "於第五喻有差別。於所觀相慇懃懇到等。",
    "T30n1579_012:0339c22": "當知已如前釋。謂審觀察三世諸行。於能",
    "T30n1579_012:0339c23": "觀察又復觀察。是此中總義。何等名為聖三",
    "T30n1579_012:0339c24": "摩地。云何建立五支差別。謂四靜慮中所有",
    "T30n1579_012:0339c25": "聖賢心一境性。及於安立審諦觀察。如是",
    "T30n1579_012:0339c26": "名為聖三摩地。依於四種現法樂住。建立",
    "T30n1579_012:0339c27": "四支。依審觀察緣起法故。又為斷除餘結",
    "T30n1579_012:0339c28": "縛故。建立第五。當知此由二因緣故。建",
    "T30n1579_012:0339c29": "立五支。[0339c29] 復次。云何有因有具聖正三摩地。當",
    "T30n1579_012:0340a01": "知善故。及無漏故。說名為聖。有五道支名",
    "T30n1579_012:0340a02": "此定因。所謂正見。正思惟。正語。正業。正命。",
    "T30n1579_012:0340a03": "具有三種。所謂正見正精進正念。此中薄伽",
    "T30n1579_012:0340a04": "梵總說。前七道支與聖正三摩地。為因為",
    "T30n1579_012:0340a05": "具隨其所應。差別當知。謂由前導次第義",
    "T30n1579_012:0340a06": "故。立五為因。於三摩地資助義故。立三",
    "T30n1579_012:0340a07": "為具。云何正見等前導次第義。謂先了知世",
    "T30n1579_012:0340a08": "間實有真阿羅漢正行正至。便於出離。深",
    "T30n1579_012:0340a09": "生樂欲。獲得正見。次復思惟。何當出離居",
    "T30n1579_012:0340a10": "家迫迮。乃至廣說。從此出家受學尸羅。修",
    "T30n1579_012:0340a11": "治淨命。是名正語正業正命。此正見等。於",
    "T30n1579_012:0340a12": "所對治邪見等五。猶未能斷。還即依止此",
    "T30n1579_012:0340a13": "五善法。從他聞音。展轉發生聞慧正見。為",
    "T30n1579_012:0340a14": "欲斷除所治法故。又為修習道資糧故。",
    "T30n1579_012:0340a15": "方便觀察。次依聞慧。發生思慧。復依思慧。",
    "T30n1579_012:0340a16": "發生修慧。由此正見。於諸邪見。如實了知",
    "T30n1579_012:0340a17": "此是邪見。於諸正見。如實了知此是正見。",
    "T30n1579_012:0340a18": "乃至正命。如實知已。為欲斷除邪見等故。",
    "T30n1579_012:0340a19": "及為圓滿正見等故。發勤精進。若由此故。",
    "T30n1579_012:0340a20": "能斷所治。集能治法。令其圓滿。是名正念。",
    "T30n1579_012:0340a21": "此念即是三摩地分故。亦兼說正三摩地。若",
    "T30n1579_012:0340a22": "是時中。捨邪見等。令不復生。修正見等。令",
    "T30n1579_012:0340a23": "得圓滿。即於如是方便道中。亦能棄捨邪",
    "T30n1579_012:0340a24": "精進念。兼能修滿正精進念。若於是時。於",
    "T30n1579_012:0340a25": "彼諸法。能斷能滿。即於此時。聖正三摩地。",
    "T30n1579_012:0340a26": "亦得圓滿。此中由慧為導首。於增上戒。先",
    "T30n1579_012:0340a27": "自安處。次聞他音。如理作意。及增上戒學。",
    "T30n1579_012:0340a28": "二為依止。於方便道中。發生增上心學。及",
    "T30n1579_012:0340a29": "增上慧學。此中正念。名增上心學。正見正精",
    "T30n1579_012:0340b01": "進。名增上慧學。如是三學。於修聖正三摩",
    "T30n1579_012:0340b02": "地時。皆得圓滿。",
    "T30n1579_012:0340b03": "[0340b03] 復次。云何金剛喻三摩地。謂最後邊學三摩",
    "T30n1579_012:0340b04": "地。此三摩地最第一故。最尊勝故。極堅牢故。",
    "T30n1579_012:0340b05": "上無煩惱能摧伏故。摧伏一切諸煩惱故。",
    "T30n1579_012:0340b06": "是故此定名金剛喻。譬如金剛其性堅固。諸",
    "T30n1579_012:0340b07": "末尼等不能穿壞。穿壞一切末尼寶等。此",
    "T30n1579_012:0340b08": "定亦爾。故喻金剛。",
    "T30n1579_012:0340b09": "[0340b09] 復次。云何五現見三摩&#x9262;底。謂諸苾芻。即於",
    "T30n1579_012:0340b10": "此身等。廣說如經。已見諦者修此等至。是",
    "T30n1579_012:0340b11": "故名為現見等至。是諸修道所斷煩惱制伏",
    "T30n1579_012:0340b12": "對治。斷滅對治。及觀察斷。當知此中總略體",
    "T30n1579_012:0340b13": "性。初不淨觀。方便念住。以為依止。為令欲",
    "T30n1579_012:0340b14": "貪不現行故。觀察內身種種不淨。第二不",
    "T30n1579_012:0340b15": "淨觀。即彼念住以為依止。乃至。觀察骨人",
    "T30n1579_012:0340b16": "之相。為令彼貪不現行故。觀察此身種種",
    "T30n1579_012:0340b17": "不淨。當知齊此名具觀察一切不淨。最極",
    "T30n1579_012:0340b18": "通達者。是青瘀等觀。品類次第極逾越義。",
    "T30n1579_012:0340b19": "初不淨觀觀察內身現前安住種種不淨。後",
    "T30n1579_012:0340b20": "不淨觀。通達法性。觀察此身有如是法有",
    "T30n1579_012:0340b21": "如是性。乃至廣說。觀識流轉者。觀察此識",
    "T30n1579_012:0340b22": "生滅相續。或觀生身展轉相續。謂&#x9E81;觀察行",
    "T30n1579_012:0340b23": "緣識等。或觀剎那展轉相續。謂細觀察若",
    "T30n1579_012:0340b24": "有貪心離貪心等品類差別。荏苒過度彼彼",
    "T30n1579_012:0340b25": "日夜。剎那臘縛。牟呼栗多。於其中間。非一",
    "T30n1579_012:0340b26": "眾多種種心識異生異滅。觀察有學未離欲",
    "T30n1579_012:0340b27": "者俱住二世。已離欲者惟住他世。阿羅漢",
    "T30n1579_012:0340b28": "果俱無所住。如是名為觀察。[0340b28] 於斷勝處等",
    "T30n1579_012:0340b29": "至遍處等至。如前已說。",
    "T30n1579_012:0340c01": "[0340c01] 復次。云何無想三摩&#x9262;底。謂已離遍淨欲。未",
    "T30n1579_012:0340c02": "離上欲。求出離想作意為先。諸心心法滅。",
    "T30n1579_012:0340c03": "問以何方便入此等至。答觀想如病如癰",
    "T30n1579_012:0340c04": "如箭。入第四靜慮。修背想作意。於所生",
    "T30n1579_012:0340c05": "起種種想中。厭背而住。唯謂無想寂靜微",
    "T30n1579_012:0340c06": "妙。於無想中持心而住。如是漸次離諸所",
    "T30n1579_012:0340c07": "緣。心便寂滅。於此生中。亦入亦起。若生於",
    "T30n1579_012:0340c08": "彼。唯入不起。其想若生便從彼沒。",
    "T30n1579_012:0340c09": "[0340c09] 復次。云何滅盡三摩&#x9262;底。謂已離無所有處",
    "T30n1579_012:0340c10": "欲。暫安住想作意為先。諸心心法滅。問以",
    "T30n1579_012:0340c11": "何方便。入此等至。答若諸聖者。已離無所",
    "T30n1579_012:0340c12": "有處欲。或依非想非非想處相而入於定。",
    "T30n1579_012:0340c13": "或依滅盡相而入於定。依非想非非想處",
    "T30n1579_012:0340c14": "相而入定者。謂於此上心深生厭捨。非想",
    "T30n1579_012:0340c15": "非非想處進趣所緣皆滅盡故。心便寂滅。依",
    "T30n1579_012:0340c16": "滅盡相而入定者。亦復如是。將欲趣入滅",
    "T30n1579_012:0340c17": "盡定時。有二種法。多有所作。謂奢摩他。毘",
    "T30n1579_012:0340c18": "&#x9262;舍那。云何奢摩他。云何毘&#x9262;舍那。云何此",
    "T30n1579_012:0340c19": "二多有所作。謂於此義中八次第定名奢摩",
    "T30n1579_012:0340c20": "他。所有聖慧名毘&#x9262;舍那。於此二中隨闕",
    "T30n1579_012:0340c21": "一種即不能入滅盡等至。要具此二方能",
    "T30n1579_012:0340c22": "趣入。是故此二多有所作。問入滅定時云",
    "T30n1579_012:0340c23": "何次第滅三種行。答此有二種。謂行時住時。",
    "T30n1579_012:0340c24": "若於行時。亦起言說。於初靜慮有此作用。",
    "T30n1579_012:0340c25": "有語行故。若於住時。從第二靜慮已上次",
    "T30n1579_012:0340c26": "第定力。彼三種行次第而滅。當知出時。由",
    "T30n1579_012:0340c27": "逆次第次第而起。問滅盡定中。諸心心法並",
    "T30n1579_012:0340c28": "皆滅盡。云何說識不離於身。答由不變壞",
    "T30n1579_012:0340c29": "諸色根。中有能執持轉識種子阿賴耶識。不",
    "T30n1579_012:0341a01": "滅盡故。後時彼法從此得生。問入滅定時。",
    "T30n1579_012:0341a02": "無有分別。我當入定。我當出定。正在定",
    "T30n1579_012:0341a03": "時。心寂滅故。遠離加行。將出定時。心先滅",
    "T30n1579_012:0341a04": "故。亦無作意。云何能入云何能出。答先於其",
    "T30n1579_012:0341a05": "心善修治故。若有諸行諸狀諸相。能入於",
    "T30n1579_012:0341a06": "定。能出於定。於彼修習極多修習。由修習",
    "T30n1579_012:0341a07": "故。任運能入。任運能出。云何出滅定時。觸",
    "T30n1579_012:0341a08": "三種觸。一不動觸。二無所有觸。三無相觸。謂",
    "T30n1579_012:0341a09": "出定時。多由三境而出於定。一由有境。二",
    "T30n1579_012:0341a10": "由境境。三由滅境。由此三境。於出定時。",
    "T30n1579_012:0341a11": "如其次第。觸三種觸。緣於有境。而出定時。",
    "T30n1579_012:0341a12": "無有我慢擾動其心。謂此為我而起我慢。",
    "T30n1579_012:0341a13": "或計未來我當有等。乃至廣說。是故說言",
    "T30n1579_012:0341a14": "觸不動觸。緣於境境而出定時。無貪所",
    "T30n1579_012:0341a15": "有無瞋所有無癡所有。是故言觸無所有",
    "T30n1579_012:0341a16": "觸。緣於滅境而出定時。於一切相不思",
    "T30n1579_012:0341a17": "惟故緣無相界。是故說言觸無相觸。如是",
    "T30n1579_012:0341a18": "已說靜慮解脫等持等至。"
}