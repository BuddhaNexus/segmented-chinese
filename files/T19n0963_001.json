{
    "T19n0963_001:0337b17": "No. 963",
    "T19n0963_001:0337b18": "佛說熾盛光大威德消災吉祥陀",
    "T19n0963_001:0337b19": "羅尼經序",
    "T19n0963_001:0337b21": "越溪沙門性澄述",
    "T19n0963_001:0337b22": "[0337b22] 夫能仁之為教也。所契者道。所體者神。統法",
    "T19n0963_001:0337b23": "界而有為。窮三世而不息。無乎不在。故天為",
    "T19n0963_001:0337b24": "覆。地為載。日月星辰為照臨。群生品物為吉",
    "T19n0963_001:0337b25": "凶消長。感而遂通。故凶可以避。吉可以趨。",
    "T19n0963_001:0337b26": "天地日月星辰萬物。各可以使其至於當者。",
    "T19n0963_001:0337b27": "皆斯經之宗用也。其消禳災難。導致禎祥。方",
    "T19n0963_001:0337b28": "軌壇儀。要制期限。粲然靡所不載。足以上福",
    "T19n0963_001:0337b29": "邦家。下祐民庶。即近而達遠。即事而顯真。誠",
    "T19n0963_001:0337c01": "博要之道歟。爰自不空傳譯。歷代寶之。依法",
    "T19n0963_001:0337c02": "誦持。眾機蒙益。可無訓釋以裨流通。維昔雲",
    "T19n0963_001:0337c03": "間鑑師。雖嘗疏解繁略未馴輒不自揆。採摭",
    "T19n0963_001:0337c04": "山家諸祖格言。刪補治定。庶或少補于將來。",
    "T19n0963_001:0337c05": "時至治二年。龍集壬戌。奉詔赴都。乘驛淮河。",
    "T19n0963_001:0337c06": "中秋日敘。",
    "T19n0963_001:0337c09": "佛說熾盛光大威德消災吉祥陀",
    "T19n0963_001:0337c10": "羅尼經",
    "T19n0963_001:0337c12": "唐特進試鴻臚卿三藏沙門",
    "T19n0963_001:0337c13": "大廣智不空奉 詔譯",
    "T19n0963_001:0337c14": "[0337c14] 爾時釋迦牟尼佛在淨居天宮。告諸宿曜遊",
    "T19n0963_001:0337c15": "空天眾九執大天。及二十八宿十二宮神一",
    "T19n0963_001:0337c16": "切聖眾。我今說過去娑羅王如來所說。熾盛",
    "T19n0963_001:0337c17": "光大威德陀羅尼除災難法。若有國王及諸",
    "T19n0963_001:0337c18": "大臣所居之處及諸國界。或被五星陵逼。羅",
    "T19n0963_001:0337c19": "&#x777A;彗孛妖星。照臨所屬本命宮宿及諸星位。",
    "T19n0963_001:0337c20": "或臨帝座於國於家及分野處。陵逼之時。或",
    "T19n0963_001:0337c21": "退或進作諸障難者。但於清淨處置立道場。",
    "T19n0963_001:0337c22": "念此陀羅尼一百八遍或一千遍。若一日二",
    "T19n0963_001:0337c23": "日三日乃至七日。依法修飾壇場。至心受持",
    "T19n0963_001:0337c24": "讀誦。一切災難皆悉消滅不能為害。若太白",
    "T19n0963_001:0337c25": "火星入於南斗。於國於家及分野處作諸障",
    "T19n0963_001:0337c26": "難者。於一忿怒像前。畫彼設都嚕形。厲聲念",
    "T19n0963_001:0337c27": "此陀羅尼加持。其災即除移於不順王命悖",
    "T19n0963_001:0337c28": "逆人身上。受者即說陀羅尼曰。",
    "T19n0963_001:0337c29": "[0337c29] 曩謨三滿跢(一)沒馱喃(上聲二)阿&#x9262;囉(二合)底(丁逸切三)",
    "T19n0963_001:0338a01": "賀哆舍(四)娑(上聲)娜喃(上聲五)怛姪他(六)唵(引七)佉",
    "T19n0963_001:0338a02": "佉(八)佉呬(上聲)佉呬(九)吽吽(短呼十)入&#x56A9;(二合)囉(十一)",
    "T19n0963_001:0338a03": "入&#x56A9;囉(十二)&#x9262;囉(二合)入&#x56A9;(二合)&#x651E;(十三)&#x9262;囉入&#x56A9;",
    "T19n0963_001:0338a04": "&#x651E;(十四)底瑟&#x59F9;(二合十五)底瑟&#x59F9;(二合十六)瑟致(二合)哩(十七)",
    "T19n0963_001:0338a05": "瑟致(二合)哩(十八)薩普(二合)吒(十九)薩普(二合)吒(二",
    "T19n0963_001:0338a06": "十)扇底迦(二十一)室哩(二合)曳(二十二)娑&#x56A9;(二合)賀(二十三)",
    "T19n0963_001:0338a07": "[0338a07] 此陀羅尼。一切如來同共宣說。若有苾芻苾",
    "T19n0963_001:0338a08": "芻尼族姓男族姓女。受持讀誦此陀羅尼者。",
    "T19n0963_001:0338a09": "能成就八萬種吉祥事。能除滅八萬種不吉",
    "T19n0963_001:0338a10": "祥事。若有國王大臣及諸眷屬一切庶民。或",
    "T19n0963_001:0338a11": "被五星羅&#x777A;計都彗孛妖怪惡星。陵逼帝座",
    "T19n0963_001:0338a12": "於國於家及分野處。所屬宮宿。災難競起。或",
    "T19n0963_001:0338a13": "鎮星陵逼。或進或退。及宿世冤家欲相謀害。",
    "T19n0963_001:0338a14": "諸惡橫事口舌厭禱&#x546A;詛。以為災難者。令諸",
    "T19n0963_001:0338a15": "眾生依法受持。一切災難悉皆消滅不能為",
    "T19n0963_001:0338a16": "害。變災為福皆得吉祥。我今說此陀羅尼不",
    "T19n0963_001:0338a17": "可思議功德無比。祕密受持勿妄宣傳。爾時",
    "T19n0963_001:0338a18": "如來告諸四眾。若有國界不安災難並起。請",
    "T19n0963_001:0338a19": "清淨眾如法建立道場。安置佛像結界護持。",
    "T19n0963_001:0338a20": "香華燈燭隨分供養。令諸有情獲福無量。其",
    "T19n0963_001:0338a21": "災即除。爾時如來說是陀羅尼經已。時曼殊",
    "T19n0963_001:0338a22": "室利菩薩摩訶薩。及諸聲聞四眾遊空大天。",
    "T19n0963_001:0338a23": "及諸星辰一切聖眾。咸依佛&#x52C5;頂禮奉持各",
    "T19n0963_001:0338a24": "還本宮。及天龍八部一切大眾。聞佛所說皆",
    "T19n0963_001:0338a25": "大歡喜信受奉行。"
}