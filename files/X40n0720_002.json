{
    "X40n0720_002:0496b03": "毗尼關要卷第二",
    "X40n0720_002:0496b05": "清金陵寶華山律學沙門　德基　輯",
    "X40n0720_002:0496b06": "二正釋戒相。有九。初四波羅夷至九七佛略教",
    "X40n0720_002:0496b07": "誡經。",
    "X40n0720_002:0496b08": "初波羅夷。分四。初總標。二別列戒相。三結問。四",
    "X40n0720_002:0496b09": "勸持。",
    "X40n0720_002:0496b10": "今初。",
    "X40n0720_002:0496b11": "諸大德。是四波羅夷法半月半月說。戒經中來。",
    "X40n0720_002:0496b12": "釋　僧祇律云。波羅夷者。義當極惡。以三義釋之。",
    "X40n0720_002:0496b13": "一者退沒。由犯此戒。道果無分。二者不共住。非但",
    "X40n0720_002:0496b14": "失道果而已。不得於僧中羯磨說戒共住故。三者",
    "X40n0720_002:0496b15": "墮落。非唯退沒道果不共住。捨此形命。墮大呌喚",
    "X40n0720_002:0496b16": "地獄中受苦故。律攝云。波羅市迦者。是極惡義。",
    "X40n0720_002:0496b17": "是他勝義。纔犯之時。被他梵行者所欺勝故。出家",
    "X40n0720_002:0496b18": "近圓為除煩惱。今破禁戒。反被降伏。又能害善品",
    "X40n0720_002:0496b19": "使消滅故。又復能生惡趣之罪。故名波羅市迦。又",
    "X40n0720_002:0496b20": "被非法軍而來降伏。法王之子受敗於他。既失所",
    "X40n0720_002:0496b21": "尊。故云非沙門非釋子(出家。謂出煩惱家。入如來家。近圓者。圓謂涅槃。本為",
    "X40n0720_002:0496b22": "親近涅槃。出家受比丘戒。故云近圓。又云具圓。亦名圓具。以此具戒。乃具涅槃正因。故名具圓圓具也。煩",
    "X40n0720_002:0496b23": "惱即見修惑也)。律云。犯波羅夷者。譬如有人截斷其頭。終",
    "X40n0720_002:0496b24": "不能還活。斷多羅樹心。不復更生長。如針鼻缺。不",
    "X40n0720_002:0496c01": "堪復用。如大石破為二分。終不可還合一處。比丘",
    "X40n0720_002:0496c02": "亦如是。犯波羅夷罪。不復成比丘行(多羅梵語。此翻岸形。直而",
    "X40n0720_002:0496c03": "且高。葉可書經。此樹若斷其心。即便枯死。永不復生也)。薩婆多論云。波羅夷",
    "X40n0720_002:0496c04": "者。名墮不如意處。如二人共鬪。一勝一負。犯此戒",
    "X40n0720_002:0496c05": "者。不聽懺悔。畢竟永墮負處。又如焦穀種。雖種良",
    "X40n0720_002:0496c06": "田勤加溉灌。不生苗實。犯戒亦爾。雖勤加精進。終",
    "X40n0720_002:0496c07": "不能生道果苗實。問曰。犯五篇戒。皆名墮落。何",
    "X40n0720_002:0496c08": "故此獨得墮落之名耶。答餘篇戒中。當犯之時。亦",
    "X40n0720_002:0496c09": "名墮落。但尋生悔心。作法懺悔。罪即消滅。不同此",
    "X40n0720_002:0496c10": "篇纔犯之時不通懺悔。永墮之墮。故獨得其名也",
    "X40n0720_002:0496c11": "半月半月說(如前)戒經中來(謂所誦戒從戒經中來。顯非臆說也)。",
    "X40n0720_002:0496c12": "二別列戒相。有四。初婬。二盜。三殺。四妄。",
    "X40n0720_002:0496c13": "問何此四他勝逆次而說。不如餘處殺盜婬妄耶。",
    "X40n0720_002:0496c14": "答律攝云。先婬後殺。此依犯緣前後而說。又復",
    "X40n0720_002:0496c15": "煩惱最強盛者。在前而制。此四他勝。其相云何。謂",
    "X40n0720_002:0496c16": "無厭離。不忍不證。然無厭離。最強盛者。立為初二。",
    "X40n0720_002:0496c17": "一於婬欲。二於資財。不忍故行殺。不證故妄語。",
    "X40n0720_002:0496c18": "若以酌量人情。起婬多故。婬乃首制。又婬欲乃生",
    "X40n0720_002:0496c19": "死之原。聲聞不起大悲。惟怖生死。故婬戒為先。殺",
    "X40n0720_002:0496c20": "者慈悲之敵。大士不怖生死。大悲普度。故殺戒居",
    "X40n0720_002:0496c21": "首。故不同餘處殺盜婬妄而說也。每戒釋文分為",
    "X40n0720_002:0496c22": "九科(或具或缺)。初總釋大義。二緣起處。三起緣人。四所",
    "X40n0720_002:0496c23": "立戒相。五解釋文義。六犯戒具緣。七定罪輕重。八",
    "X40n0720_002:0496c24": "隨緣別開。九會詳經論。",
    "X40n0720_002:0497a01": "○第一婬戒",
    "X40n0720_002:0497a02": "初總釋。",
    "X40n0720_002:0497a03": "婬非梵行事。此是共戒。尼犯亦同。大乘同制。梵",
    "X40n0720_002:0497a04": "網經云。一切女人不得故婬等。此是性罪。律攝",
    "X40n0720_002:0497a05": "云。由癡故。因婬煩惱及婬事故。制斯學處(准瑜伽言。學處",
    "X40n0720_002:0497a06": "有七義。一自利處。二利他處。三真實義處。四威力處。五成熟有情處。六成熟自佛法處。七無上正等菩提",
    "X40n0720_002:0497a07": "處。由尸羅不清淨。三昧不現前。以依定故。方得發慧。是故偏得學處之名。根本能生。故名為處。是處應學。",
    "X40n0720_002:0497a08": "故名學處也)此戒三緣合結。",
    "X40n0720_002:0497a09": "二緣起處。",
    "X40n0720_002:0497a10": "爾時佛在毗舍離(名義集云。毗耶離亦名維耶離。鞞舍隸。吠舍離。此云廣嚴。西域",
    "X40n0720_002:0497a11": "記云。吠舍離國。舊譌曰毗舍離。什師云。毗言稻。土之所宜也。離耶言廣嚴。其地平正莊嚴。淨名略疏云。此",
    "X40n0720_002:0497a12": "云廣博嚴淨。其國寬平。名為廣博。城邑華麗。故名嚴淨。有師翻為好稻。出好粳糧。勝於餘國故也。有言好",
    "X40n0720_002:0497a13": "道。國有道砥直。有言好道。其國人民好樂正道。自敦仁義。不須君主。五百長者。共行道法。率土人民。莫不",
    "X40n0720_002:0497a14": "歸悅)。",
    "X40n0720_002:0497a15": "三起緣人。",
    "X40n0720_002:0497a16": "時迦蘭陀村須提那子(言迦蘭陀村者。善見律云。是山鼠之名也。時毗舍離",
    "X40n0720_002:0497a17": "王入山。於樹下眠。有毒蛇欲出害王。於此樹下。有鼠來鳴令王覺。王感其恩。將邨中食供此山鼠。乃號此",
    "X40n0720_002:0497a18": "邨。為迦蘭陀村。而此村中有一長者。居金錢四十萬億。王即賜於長者之號。由此邨故。所以立名。迦蘭陀",
    "X40n0720_002:0497a19": "長者也。為長者財富無量。唯無子息。求請神祇。而生須提那。此云求得)。於彼邨中。饒",
    "X40n0720_002:0497a20": "財多寶。持信堅固。出家為道。時世穀貴。諸比丘乞",
    "X40n0720_002:0497a21": "食難得。時須提那作是念。我今寧可將諸比丘詣",
    "X40n0720_002:0497a22": "迦蘭陀邨乞食。諸比丘因我故。得大利養。得修梵",
    "X40n0720_002:0497a23": "行。使我宗族快行布施。作諸福德。作是念已。即將",
    "X40n0720_002:0497a24": "比丘詣迦蘭陀邨。母聞子歸。即往子所。語其子言。",
    "X40n0720_002:0497b01": "可時捨道還家。何以故。汝父已死。我今單獨。恐家",
    "X40n0720_002:0497b02": "財物入官。即答言。我今不能捨道習此非法。今甚",
    "X40n0720_002:0497b03": "樂梵行。修無上道。母如是至三勸。其子再三不允。",
    "X40n0720_002:0497b04": "乃令與婦安子。使種子不斷。子白母言。此事甚易。",
    "X40n0720_002:0497b05": "我能為之。時佛未制戒前。不見欲過。便捉婦臂。將",
    "X40n0720_002:0497b06": "至園中。三行不淨行。時園中有鬼命終。即處其胎。",
    "X40n0720_002:0497b07": "九月生男。字為種子(問何故三行不淨。又不停二。復不至四耶。答薩婆多論云。",
    "X40n0720_002:0497b08": "為懷妊故。其母三反問。得子便止。如是至三。方得子故。三行不淨也)時須提那行不",
    "X40n0720_002:0497b09": "淨已來。常懷愁憂。同梵行者問知其故。往白世尊。",
    "X40n0720_002:0497b10": "爾時世尊以此因緣。集比丘僧。世尊知而問。知而",
    "X40n0720_002:0497b11": "不問。時而問。時而不問。義合問。義不合不問。世尊",
    "X40n0720_002:0497b12": "知時義合問。須提那。汝實與故二行不淨行耶。如",
    "X40n0720_002:0497b13": "是世尊。我犯不淨行(言故二者。梵語褒羅那地那。此云舊第二。以妻次於夫故。",
    "X40n0720_002:0497b14": "名故二也)。爾時世尊以無數方便。訶責須提那。汝所為",
    "X40n0720_002:0497b15": "非。非威儀。非沙門(什法師云。佛法及外道。凡出家者。皆名沙門。肇法師云。出家之",
    "X40n0720_002:0497b16": "都名也。秦言義訓勤行。勤行取涅槃　阿含經云。捨離恩愛。出家修道。攝御諸根。不染外欲。慈心一切無",
    "X40n0720_002:0497b17": "所傷害。遇樂不欣。逢苦不慼。能忍如地。故號沙門。後漢書郊祀志云。沙門漢言息心。削髮去家。絕情洗欲。",
    "X40n0720_002:0497b18": "而歸於無為也　瑞應云。息心達本源。故號為沙門。文本為絕情洗欲出家。今反為不淨事。非沙門也)。",
    "X40n0720_002:0497b19": "非淨行。非隨順行(謂非隨順涅槃之行)。所不應為。汝須提那。",
    "X40n0720_002:0497b20": "云何於此清淨法中。乃至愛盡涅槃。與故二行不",
    "X40n0720_002:0497b21": "淨行耶(言愛盡涅槃者。善見律云。由三界愛欲。眾生所以不得出離。為愛欲所纏縛故。盡即",
    "X40n0720_002:0497b22": "滅也。愛盡者即涅槃也。又涅者不生。槃者不滅。謂不生不滅義)。告諸比丘。寧以男",
    "X40n0720_002:0497b23": "根著毒蛇口中。不持著女根中。何以故。不以此緣",
    "X40n0720_002:0497b24": "墮於惡道。若犯女人。身壞命終。墮三惡道。何以故。",
    "X40n0720_002:0497c01": "我無數方便說斷欲法(謂如來訶欲不淨。教諸有情斷除欲愛。若欲愛乾枯。",
    "X40n0720_002:0497c02": "則盡此殘質。不受後有矣)。斷於欲想。滅欲念。除散欲熱(薩婆多論云。欲",
    "X40n0720_002:0497c03": "想者。身口不動心想女人。欲念者。於諸婬欲。非但不動身口心念。亦當絕止也。欲熱者。二身交會。欲火熾",
    "X40n0720_002:0497c04": "然。故云欲熱也)。我說欲如火(不觸則已。觸則焦爛)。如把草炬(安得不燒身也)。",
    "X40n0720_002:0497c05": "亦如樹果(熟時即墮。犯婬亦爾。五陰熟時墮三惡趣)。又如假借。猶如枯",
    "X40n0720_002:0497c06": "骨。亦如段肉(謂男女形質。假借四大和合而成。本是幻化。非實枯骨。及段肉者。謂皮肉",
    "X40n0720_002:0497c07": "包骨。而成人相。一朝散壞。皮肉脫落。白骨相現。如此不淨。何得染欲)。如夢所見(謂如夢中",
    "X40n0720_002:0497c08": "所見之事。不應生喜而妄生喜心。不應生嗔怖而妄生嗔怖。今婬欲亦復如是。不應生染而妄生染着)。",
    "X40n0720_002:0497c09": "如履鋒刃(豈無傷身之患)。如新瓦器盛水著於日中(日及新瓦",
    "X40n0720_002:0497c10": "器。能消於水。婬欲亦爾。能消滅一切善法)。如毒蛇頭。如轉輪刀。如在尖",
    "X40n0720_002:0497c11": "標。如利戟刺(如毒蛇頭轉輪刀者。此物不可觸。觸則能害身命。婬欲亦爾。能害法身慧",
    "X40n0720_002:0497c12": "命。尖標戟刺者。苦痛厭患。婬欲亦然。深可患厭也)甚可穢惡。佛無數方便",
    "X40n0720_002:0497c13": "訶責已。告諸比丘。自今已去。與比丘結戒(薩婆多論云。問",
    "X40n0720_002:0497c14": "一切善法不言結。何故但言結戒。答戒是萬善之本。但言結戒。即一切結也)。",
    "X40n0720_002:0497c15": "集十句義。一攝取於僧。二令僧歡喜。三令僧安樂。",
    "X40n0720_002:0497c16": "四未信者令信。五已信者令增長。六難調者令調",
    "X40n0720_002:0497c17": "順。七慚愧者得安樂。八斷現在有漏。九斷未來有",
    "X40n0720_002:0497c18": "漏。十正法得久住。",
    "X40n0720_002:0497c19": "(二百五十戒中皆集此十句義結戒。以下更不重出)。",
    "X40n0720_002:0497c20": "一攝取於僧(謂如來制諸學處。威儀細行。清淨護持。令居家男女見之。不生譏謗。譏謗",
    "X40n0720_002:0497c21": "不興。自然發心。發心即受化。受化即攝歸僧寶也)。",
    "X40n0720_002:0497c22": "二令僧歡喜(謂如來制戒。令諸比丘住於戒中。蕩滌凡情。善法日茂。六和無違。極善安",
    "X40n0720_002:0497c23": "住。故云令僧歡喜)。",
    "X40n0720_002:0497c24": "三令僧安樂(如來示諸比丘。此作不得罪。此作得罪。一切惡法制止令斷。不令比丘造",
    "X40n0720_002:0498a01": "作諸惡。而示行善道。勿令有惡趣之怖。今世後世令得安樂。故曰令僧安樂)。",
    "X40n0720_002:0498a02": "四未信者令信(因制戒故。比丘戒律慎持。威儀清淨。若未信心。見之生信。而作是言。",
    "X40n0720_002:0498a03": "沙門釋子勤心精進。戒行威儀皆悉具足。見如是已而生信心。故云未信者令信)。",
    "X40n0720_002:0498a04": "五已信者令增長(謂持信堅固出家者。隨諸禁戒如說而行。世人見聞。淨信重增。",
    "X40n0720_002:0498a05": "甚為恭敬。是名已信增長)。",
    "X40n0720_002:0498a06": "六難調者令調順(謂不慙愧者。作不善法。不生羞耻。佛制戒已。若有犯者。眾僧以",
    "X40n0720_002:0498a07": "毗尼法治。令彼更不敢作。是名難調能調)。",
    "X40n0720_002:0498a08": "七慚愧者得安樂(謂佛制戒已。令不慙愧比丘不得入眾羯磨說戒。不得觸嬈如",
    "X40n0720_002:0498a09": "法比丘。故令慚愧者得安樂住也)。",
    "X40n0720_002:0498a10": "八斷現在有漏(謂諸有情三毒不制。放縱六根。於非情境上有漏事興。如來依事制",
    "X40n0720_002:0498a11": "戒。斷除有漏。無令興起。是名斷現在有漏)。",
    "X40n0720_002:0498a12": "九斷未來有漏(謂諸異生不斷五情。而行惡法。後身墮地獄中。受種種苦毒。非直一",
    "X40n0720_002:0498a13": "受而已。輪轉在中。無央數劫。如來為說此戒。依戒而修。令證道果。不受後有之身。故云斷未來有漏)。",
    "X40n0720_002:0498a14": "十正法得久住(善見律云。正法有三。一者學正法久住。二者信受正法久住。三者得",
    "X40n0720_002:0498a15": "道正法久住。何謂學正法久住。謂學三藏。一切久住佛所說法。是名正法。於三藏中。十二頭陀威儀細行",
    "X40n0720_002:0498a16": "禪定三昧。是名信受正法久住。四沙門果及涅槃。是名得道正法久住。如來結戒。故令比丘隨順戒學。因",
    "X40n0720_002:0498a17": "學戒故正心持律。因持律故得入禪定。因禪定故而得道果正法久住。故學為初也)。",
    "X40n0720_002:0498a18": "欲說戒者。當如是說。若比丘犯不淨行。行婬欲法。",
    "X40n0720_002:0498a19": "是比丘波羅夷。不共住。如是世尊。與諸比丘結戒。",
    "X40n0720_002:0498a20": "時有跋闍子比丘。愁憂不樂梵行。即還家。共故二",
    "X40n0720_002:0498a21": "行不淨行。彼作是念。將不犯波羅夷耶。當云何。即",
    "X40n0720_002:0498a22": "便語諸同學。善哉長老。為我以此事白佛。隨佛所",
    "X40n0720_002:0498a23": "教。我當奉行。時諸比丘白佛。佛言癡人。犯波羅夷。",
    "X40n0720_002:0498a24": "不共住(薩婆多論云。佛訶是愚癡人者。佛大慈大悲。兼無惡口。云何言愚癡人。答曰。佛是稱",
    "X40n0720_002:0498b01": "實之語。非是惡口。此具縛煩惱眾生。具足愚癡故。二慈悲心故訶責折伏。如今和尚阿闍黎教誡弟子故。",
    "X40n0720_002:0498b02": "稱言癡人。非是惡口)。若有餘人。不樂淨行。聽捨戒還家。若復",
    "X40n0720_002:0498b03": "欲出家修梵行。應度令出家受大戒。乃更結不還",
    "X40n0720_002:0498b04": "戒戒羸不自悔之語(此第二結戒也)。時有一乞食比丘。依",
    "X40n0720_002:0498b05": "林中住(薩婆多論云。林中住者。以在眾中多事多惱。妨修善法故。若以智慧偏多。以在眾中。",
    "X40n0720_002:0498b06": "多聞多見。多論多語。雖生智慧。少於禪定。宜在靜處以修其心。若定多者。則宜在眾廣求知見。以此義故。",
    "X40n0720_002:0498b07": "在林中住)。有一雌獼猴。先在彼林中。時乞食比丘到邨",
    "X40n0720_002:0498b08": "乞食。還在林中食。食已。餘食與此獼猴。如是漸漸",
    "X40n0720_002:0498b09": "調順。逐比丘後行。乃至手捉不去。此比丘即捉獼",
    "X40n0720_002:0498b10": "猴。共行不淨。時有眾多比丘。案行住處。至彼林中。",
    "X40n0720_002:0498b11": "時彼獼猴在比丘前。現其婬相。時諸比丘作是念。",
    "X40n0720_002:0498b12": "將無餘比丘作此不淨行耶。屏處伺之。見已。即來",
    "X40n0720_002:0498b13": "語言。如來不制言。比丘不得行不淨行耶。報言。如",
    "X40n0720_002:0498b14": "來所制男女。不制畜生。諸比丘往白佛。佛以無數",
    "X40n0720_002:0498b15": "方便訶責已。初入波羅夷。自今已去。當如是說戒。",
    "X40n0720_002:0498b16": "四所立戒相。",
    "X40n0720_002:0498b17": "若比丘共比丘同戒。若不還戒。戒羸不自悔。犯不淨",
    "X40n0720_002:0498b18": "行。乃至共畜生。是比丘波羅夷。不共住。",
    "X40n0720_002:0498b19": "釋義　若比丘者。有八種比丘。一名字比丘(謂如世間",
    "X40n0720_002:0498b20": "人為欲呼召男女時。遂立名字。喚作比丘。又如檀越來請比丘。沙彌雖未受大戒。亦入比丘之數。是名字",
    "X40n0720_002:0498b21": "比丘也)。二相似比丘(謂如外道白衣。自剃鬚髮。着袈裟。無師僧受具。形貌相似比丘。",
    "X40n0720_002:0498b22": "而實非比丘。故名相似比丘也)。三自稱比丘(如長老阿難夜行見一犯戒比丘。而問咄",
    "X40n0720_002:0498b23": "汝為是誰。犯戒比丘應言。我是比丘。又如賊住之人。非是比丘。而自稱言我是比丘)。四善來",
    "X40n0720_002:0498b24": "比丘(謂如來觀其根性成熟堪可化度。欲求出家。佛便呼言善來比丘。於我法中。快自娛樂。可",
    "X40n0720_002:0498c01": "修梵行。得盡苦源。佛語未竟。鬚髮自落。袈裟在身。鉢盂在手。如百臘老比丘)。五乞求比",
    "X40n0720_002:0498c02": "丘(謂不受請食盡形。乞食資身。遠離。邪命。故云乞求比丘)。六着割截衣比丘",
    "X40n0720_002:0498c03": "(謂衣。價直百千萬。比丘得已。便割截而着。壞衣價直。以針線刺衲。毀其細輭。遂成粗衣。而以樹皮壞其本",
    "X40n0720_002:0498c04": "色。便是故衣。能着割截衣者。是名着割截衣比丘)。七破結使比丘(結使者即見思",
    "X40n0720_002:0498c05": "煩惱。先明見惑。後明思惑。頌云。苦具一切集滅七身邊見取三使無　道諦雙除身邊二　上不行嗔",
    "X40n0720_002:0498c06": "八十八　謂分別我執所惑者。總有十種。謂五鈍使五利使。鈍者即遲鈍也。謂此五種妄惑由推身見等。",
    "X40n0720_002:0498c07": "五種利使而生。對利說鈍。故名鈍使。謂貪嗔癡慢疑　五利使者。利即快利之義。謂此五種妄惑動念即",
    "X40n0720_002:0498c08": "生。造次恒有也。謂身見邊見邪見見取戒禁取　今斷惑不出四諦。所謂苦集滅道。令知苦斷集慕滅修",
    "X40n0720_002:0498c09": "道。謂所取之惑。有障諦有不障諦。於四諦之中。有全具有不全具。云苦具一切者。謂苦諦下十使全具。集",
    "X40n0720_002:0498c10": "滅二諦各具七使。除去身邊二見與戒取。故云三使無也。道諦止具八使。除去身邊二見也。此約欲界四",
    "X40n0720_002:0498c11": "諦。共具三十二使。上界不行嗔者。謂色界無色界禪定力勝。所以嗔使不行。故於四諦之中。各除一嗔。謂",
    "X40n0720_002:0498c12": "苦下具九。集滅二諦具六。道諦惟七。是知上色界止有二十八使。無色界亦爾。三界共有八十八品。故云",
    "X40n0720_002:0498c13": "八十八使也。斷此惑已。即證初果　次明俱生我執。細而難斷。故起修道方除也　思惑者有四。謂貪嗔",
    "X40n0720_002:0498c14": "癡慢。欲界四惑全具。上二界各除一嗔故。色界有三。貪癡慢。無色界亦爾。總名十諦思惟也。若將前八十",
    "X40n0720_002:0498c15": "八品見惑合說者。名九十八使也。又思惑難斷。故潤七生。今三界分為九地。欲界一地名為五趣雜居地",
    "X40n0720_002:0498c16": "　色界四地。初禪離生喜樂地。二禪定生喜樂地。三禪離喜妙樂地。四禪捨念清淨地　無色界四地者。",
    "X40n0720_002:0498c17": "一空無邊處地。二識無邊處地。三無所有處地。四非非想處地。故云三界九地也　又此思惑分為八十",
    "X40n0720_002:0498c18": "一品。一地之中而有九品。共為八十一品也。謂初果人已斷八十八使見惑。復起修道位。方斷欲界九品",
    "X40n0720_002:0498c19": "思惑。所以最強難斷者。以欲界五欲心強盛故。潤七生也。謂上上品獨潤二生。二生天上。二反人間。上中",
    "X40n0720_002:0498c20": "品上下品共潤二生方斷。中上品獨潤一生。中中品中下品共潤一生。斷此六品。方證二果。名為一來果。",
    "X40n0720_002:0498c21": "猶一來生。惑未斷故。下上品獨潤半生。下中品下下品共潤半生。如是合潤一生。此謂欲界九品思惑斷",
    "X40n0720_002:0498c22": "盡。方證三果。名曰不還果。住五不還天。不來人間受生也。已破欲界思惑盡故。餘有上二界七十二品殘",
    "X40n0720_002:0498c23": "思。以三果聖人修滅盡定時。定力增勝。稍易斷故。若斷盡此惑。即出三界。名曰阿羅漢。此云無生。永不來",
    "X40n0720_002:0498c24": "三界受分段生死也　言分段者。分即分限。段即形段。謂三界果報。壽有長短分限。身有大小形段。皆不",
    "X40n0720_002:0499a01": "免於生死。是名為分段生死　已上二惑。八十八使名曰見惑。謂見一切住地　言一切者。通三界見惑",
    "X40n0720_002:0499a02": "也　上客下塵　謂見思等惑。皆由眾生不了外塵之境。種種妄想而生。若以智慧觀察。惑體本空。則法",
    "X40n0720_002:0499a03": "性理顯。惑亦何有。故經云。不住名客。是名客義。二塵者。謂微細之惑而能染汙清淨真性。譬如牖隙光流。",
    "X40n0720_002:0499a04": "諸塵相現。亦能亂於虗空之性。若智慧發明。了惑本無。則理現前。塵亦何有。經云。澄寂名空。搖動名塵。是",
    "X40n0720_002:0499a05": "名塵義　三界思惑者。欲界九品名曰欲愛住地。色界三十六品名曰色愛住地。無色界三十六品名曰",
    "X40n0720_002:0499a06": "有愛住地。總名四住地煩惱。感三界分段生死之果。若能三界果喪。四住因亡。則證有餘涅槃。此二乘人",
    "X40n0720_002:0499a07": "極果也。名破結使比丘)。八受大戒白四羯磨如法成就得處",
    "X40n0720_002:0499a08": "所比丘。是中比丘。若受大戒。白四羯磨。如法成就",
    "X40n0720_002:0499a09": "得處所。住比丘法中。是名比丘義(是中取最後義)。共比丘",
    "X40n0720_002:0499a10": "者。如餘比丘。受大戒。白四羯磨。如法成就得處所。",
    "X40n0720_002:0499a11": "住比丘法中。是名共比丘義。云何名為同戒。我為",
    "X40n0720_002:0499a12": "諸弟子結戒已。寧死不犯。是中共餘比丘一戒(謂戒",
    "X40n0720_002:0499a13": "體無二故)同戒(謂戒相無別故)等戒(謂百臘老比丘及新受戒比丘。所行戒行俱等。更無",
    "X40n0720_002:0499a14": "有異故)。是名同戒。云何名為不捨戒(捨即還也)。顛狂捨戒。",
    "X40n0720_002:0499a15": "心亂捨戒。痛惱捨戒。啞捨戒。聾捨戒。瘂聾捨戒。顛",
    "X40n0720_002:0499a16": "狂心亂痛惱瘂聾人前捨戒。中國人邊地人前捨",
    "X40n0720_002:0499a17": "戒。邊地人中國人前捨戒。不靜靜想捨戒。靜作不",
    "X40n0720_002:0499a18": "靜想捨戒。戲笑捨戒。若天。若龍。若夜叉。若餓鬼。若",
    "X40n0720_002:0499a19": "睡眠人。若死人。若無知人。若自不語。若語前人不",
    "X40n0720_002:0499a20": "解。如是等不名捨戒。云何名捨戒。若比丘不樂",
    "X40n0720_002:0499a21": "梵行。欲得還家。厭比丘法。常懷慚愧。貪樂在家。貪",
    "X40n0720_002:0499a22": "樂優婆塞法。或念沙彌法。或樂外道法。或樂外道",
    "X40n0720_002:0499a23": "弟子法。或樂非沙門非釋子法。便作如是語。我捨",
    "X40n0720_002:0499a24": "佛。捨法。捨比丘僧。捨和尚。捨同和尚。捨阿闍黎。捨",
    "X40n0720_002:0499b01": "同阿闍黎(同和尚者。謂同和尚一輩。或戒臘同等。或同師秉戒。阿闍黎亦爾)。捨諸",
    "X40n0720_002:0499b02": "梵行。捨戒。捨律。捨學事。受居家法。我作淨人。我作",
    "X40n0720_002:0499b03": "優婆塞。我作沙彌。我作外道。及作外道弟子。我作",
    "X40n0720_002:0499b04": "非沙門非釋子。如是說而了了者。是名捨戒(根本律云。",
    "X40n0720_002:0499b05": "如有苾芻情懷顧戀。欲希還俗。於沙門道。無愛樂心。為沙門苦。羞慚厭背。詣苾芻所。如是言　具壽存念。",
    "X40n0720_002:0499b06": "我某甲今捨學處　薩婆多論云。若捨戒時。都無出家人。若得白衣。不問佛弟子。非佛弟子。但使言音相",
    "X40n0720_002:0499b07": "聞解。人情去就。亦得捨戒。一說便捨。不須三說　問曰。受戒時須三師七僧。捨戒何故一人便捨。答曰。求",
    "X40n0720_002:0499b08": "增上法故。則須多緣多力。捨戒如從高墜下。故不須多也。又云。受戒時如得財寶。捨戒時如失財寶。又如",
    "X40n0720_002:0499b09": "入海採寶。無數方便。然後得之。及其失時。盜賊水火須臾散滅。捨戒亦爾)。戒羸不自悔",
    "X40n0720_002:0499b10": "者(謂持戒心劣。非法心盛。故云羸也。不自悔者。不自悔改)。或有戒羸不捨戒。",
    "X40n0720_002:0499b11": "或戒羸而捨戒。何者戒羸不捨戒。若比丘愁憂不",
    "X40n0720_002:0499b12": "樂梵行。欲得還家。厭比丘法。常懷慚愧。意樂在家。",
    "X40n0720_002:0499b13": "乃至樂作非沙門非釋子法。便作是言。我念父母",
    "X40n0720_002:0499b14": "兄弟姊妹婦兒邨落城邑田園浴池。我欲捨佛法",
    "X40n0720_002:0499b15": "僧乃至學事。欲受持家業乃至非沙門非釋子。是",
    "X40n0720_002:0499b16": "謂戒羸不捨戒。何者戒羸而捨戒。若作如是思",
    "X40n0720_002:0499b17": "惟。我欲捨戒。便捨戒。是謂戒羸而捨戒。犯不淨",
    "X40n0720_002:0499b18": "行者。是婬欲法(律攝云。行謂聖道。淨謂涅槃。由八聖道。方能證會。作不淨行。正違彼",
    "X40n0720_002:0499b19": "故)。乃至共畜生者(薩婆多論云。畜生於六道中是邊鄙。故云下至畜生。既下至畜",
    "X40n0720_002:0499b20": "生。凡可婬處。一切盡結也)。是比丘波羅夷。不共住(是比丘指犯罪者言)。不",
    "X40n0720_002:0499b21": "共住者。有二。同一羯磨。同一說戒。不得於是二事",
    "X40n0720_002:0499b22": "中住。是名不共住。",
    "X40n0720_002:0499b23": "犯緣　此戒具足四緣。方成本罪。若緣有缺。罪結",
    "X40n0720_002:0499b24": "方便。一有欲心受樂。二堪行婬境。三要根全。四入",
    "X40n0720_002:0499c01": "過限。復有五因緣。而犯諸罪。一無知故(無所知識)。二放",
    "X40n0720_002:0499c02": "逸故(放蕩縱逸不檢三業)。三煩惱熾盛故(以貪嗔癡煩惱增盛不能制伏)。四",
    "X40n0720_002:0499c03": "不尊敬教故。五無慚愧故。以無慚愧故。不尊敬受",
    "X40n0720_002:0499c04": "持如來所制清淨禁戒。或可五義相躡而起。由無",
    "X40n0720_002:0499c05": "知故放逸。放逸故煩惱盛。煩惱盛故不尊敬教。不",
    "X40n0720_002:0499c06": "尊敬教故無慚愧也。善見云。若長老聞此不淨",
    "X40n0720_002:0499c07": "行。慎勿驚怪。何以故。如來憐愍我輩。為結戒故。說",
    "X40n0720_002:0499c08": "此惡言。若不說者。云何得知波羅夷偷蘭遮突吉",
    "X40n0720_002:0499c09": "羅。若法師為人講聽者。慎勿露齒笑。若有笑者驅",
    "X40n0720_002:0499c10": "出。何以故。佛憐愍眾生。金口所說。汝等應生慚愧",
    "X40n0720_002:0499c11": "心而聽。何以笑。",
    "X40n0720_002:0499c12": "定罪　此中犯者。三種行不淨行。波羅夷。人。非人。",
    "X40n0720_002:0499c13": "畜生。復有五種。行不淨行。波羅夷。人婦。童女。二",
    "X40n0720_002:0499c14": "形。黃門。男子。於三種婦。行不淨行。波羅夷。人婦。",
    "X40n0720_002:0499c15": "非人婦。畜生婦。如是三種童女。三種二形。",
    "X40n0720_002:0499c16": "三種不能男。三種男子。犯人婦。三處波羅夷。",
    "X40n0720_002:0499c17": "大便道。小便道。及口。非人婦。畜生。婦人。童女。非",
    "X40n0720_002:0499c18": "人童女。畜生童女。人二形。非人二形。畜生二形。三",
    "X40n0720_002:0499c19": "處亦如是。人黃門二處行不淨行。波羅夷。大便",
    "X40n0720_002:0499c20": "道。及口。非人黃門。畜生黃門。亦如是。人男。非",
    "X40n0720_002:0499c21": "人男。畜生男。亦如是。比丘有婬心。向人婦女大",
    "X40n0720_002:0499c22": "便道小便道及口。若初入。波羅夷。不入不犯。有隔",
    "X40n0720_002:0499c23": "有隔(謂男女二根俱有衣隔)。有隔無隔(謂女根有衣隔男根無衣隔)。無隔",
    "X40n0720_002:0499c24": "有隔(女根無衣隔男根有衣隔)。無隔無隔(男女二根俱無衣隔)波羅夷。乃",
    "X40n0720_002:0500a01": "至畜生亦如是。若比丘婬意向睡眠婦女。若死",
    "X40n0720_002:0500a02": "形未壞。大便道小便道。及口亦如是。若比丘為",
    "X40n0720_002:0500a03": "怨家。將至人婦女所。強持男根。令入三處。始入覺",
    "X40n0720_002:0500a04": "樂。入已樂。出時樂。波羅夷。於三時中。隨有一時受",
    "X40n0720_002:0500a05": "樂。皆波羅夷。乃至男子亦如是。若怨家強捉比",
    "X40n0720_002:0500a06": "丘。大便道中行不淨行。若初入時。入已出時。於三",
    "X40n0720_002:0500a07": "時中。隨有一時受樂。皆波羅夷(僧祗律云。受樂者。如饑得食。如渴得",
    "X40n0720_002:0500a08": "飲。不受樂者。譬如好淨之人。以種種死屍。繫其頸上。又如破癰熱鐵燒身。不受樂者。亦復如是)。從",
    "X40n0720_002:0500a09": "道入道。從道入非道。從非道入道(從道入道者。謂二道合。或從小",
    "X40n0720_002:0500a10": "便道入。從大便道出。或從大便道入。小便道出。從道入非道者。始從大小便道入。從瘡穴中出。謂瘡穴與",
    "X40n0720_002:0500a11": "二道連合也。從非道入道者。先從瘡穴而入。後從二道中出)。若齊限入。若盡入。",
    "X40n0720_002:0500a12": "若語。若不語。皆波羅夷(齊限者。謂作齊限不盡入也。語者告知也。不語者不",
    "X40n0720_002:0500a13": "告彼人知。如眠等人)。若比丘。方便求欲行不淨行。成波羅夷。",
    "X40n0720_002:0500a14": "不成偷蘭遮。若比丘教比丘行不淨行。彼比丘",
    "X40n0720_002:0500a15": "若作教者。偷蘭遮。若不作教者。突吉羅。比丘尼",
    "X40n0720_002:0500a16": "教比丘行不淨行。若比丘作。尼偷蘭遮。不作尼突",
    "X40n0720_002:0500a17": "吉羅。除比丘比丘尼。餘眾相教行不淨行。作不",
    "X40n0720_002:0500a18": "作盡突吉羅(餘眾者小三眾)。若死屍半壞行不淨行。入便",
    "X40n0720_002:0500a19": "偷蘭遮。若多分壞。若一切壞。偷蘭遮。若骨",
    "X40n0720_002:0500a20": "間行不淨行。偷蘭遮。若穿地作孔。摶泥作孔。若",
    "X40n0720_002:0500a21": "君持口中犯。偷蘭遮(謂作大小便道想行婬。偷蘭遮。若不作道想。僧殘)。若",
    "X40n0720_002:0500a22": "道作道想。波羅夷。道疑。波羅夷。道非道想。波",
    "X40n0720_002:0500a23": "羅夷。非道道想。偷蘭遮。非道疑。偷蘭遮。僧",
    "X40n0720_002:0500a24": "祗律云。若比丘以染汙心。欲看女人。得越毗尼心",
    "X40n0720_002:0500b01": "悔(即責心突吉羅)。若眼見。若聞聲。犯越毗尼罪。相觸得。",
    "X40n0720_002:0500b02": "偷蘭遮。乃至入如胡麻。波羅夷。若身大雖入不",
    "X40n0720_002:0500b03": "觸其邊者。得偷蘭遮(謂身根大)。若女人裂為二分。就二",
    "X40n0720_002:0500b04": "分行婬者。偷蘭遮。繫令合行婬者。波羅夷。薩",
    "X40n0720_002:0500b05": "婆多論云。欲作重婬。若起還坐。輕偷蘭遮。發足",
    "X40n0720_002:0500b06": "趣女人。未捉已還。及捉已失精。乃至共相嗚抱。輕",
    "X40n0720_002:0500b07": "偷蘭。男形垂入女形已來。未失精。亦輕偷蘭。",
    "X40n0720_002:0500b08": "若失精。重偷蘭。若男形觸女形。及半珠已還不",
    "X40n0720_002:0500b09": "問失精不失精。盡重偷蘭。若生女死女三處行",
    "X40n0720_002:0500b10": "婬。若壞墮蟲食。於中行婬。俱得重偷蘭。若生女",
    "X40n0720_002:0500b11": "死女非處行婬。腋下股間行婬。得重偷蘭。若發",
    "X40n0720_002:0500b12": "足向死人女非人女畜生女二根。欲作重婬。得罪",
    "X40n0720_002:0500b13": "如前。發足向人男非人男畜生男黃門。欲作重",
    "X40n0720_002:0500b14": "婬。得罪同前。若先正為女人上出精而已。除三",
    "X40n0720_002:0500b15": "瘡門。一切身分處精出。僧殘。若先為摩捉嗚抱",
    "X40n0720_002:0500b16": "而已。若摩若捉。盡僧殘。若欲女人身上出精。手",
    "X40n0720_002:0500b17": "已摩捉。精未出。便止四人。偷蘭。比丘尼波羅夷。",
    "X40n0720_002:0500b18": "式叉摩那沙彌沙彌尼突吉羅滅擯。是謂為犯。",
    "X40n0720_002:0500b19": "開緣　不犯者。若睡眠無所覺知。不受樂。一切無",
    "X40n0720_002:0500b20": "有婬意。不犯。第四分云。佛在舍衛國。有比丘住",
    "X40n0720_002:0500b21": "阿蘭若處。晝日眠時。有取薪女人。於比丘上行婬",
    "X40n0720_002:0500b22": "已。去比丘不遠而住。比丘覺已。見身不淨汙。念言。",
    "X40n0720_002:0500b23": "此女必於我身上行婬。生疑問佛。佛言。汝覺不。答",
    "X40n0720_002:0500b24": "言。我不覺。佛言。不犯。比丘不應如是處晝眠。不",
    "X40n0720_002:0500c01": "犯者。最初未制戒。癡狂心亂。痛惱所纏。(善見律云。初者於行",
    "X40n0720_002:0500c02": "婬中之初。如須提那子。不犯波羅夷。餘者犯)。(十誦律云。有五相名狂人。即癡狂也。親里死盡故狂。財物",
    "X40n0720_002:0500c03": "失盡故狂。田業人民失盡故狂。或四大錯亂故狂。或先世業報故狂。若雖有如是狂病。自知我是比丘作",
    "X40n0720_002:0500c04": "婬欲。得波羅夷)。(有五種因緣。令心散亂。為非人所打。故心散亂。或非人令心散亂。或非人食心精氣。故",
    "X40n0720_002:0500c05": "心散亂。或四大錯。故心散亂。或先世業報。故心散亂。若雖有如是散亂。自知是比丘作婬欲。犯波羅夷",
    "X40n0720_002:0500c06": "有五種病壞心。或風發故病壞心。或熱發故病壞心。或冷發故病壞心。或三種俱發故病壞心。或時節氣",
    "X40n0720_002:0500c07": "發故病壞心。雖有如是病壞心。若自覺是比丘作婬欲。得波羅夷。若不自知不犯　病壞心。即痛惱所纏)。",
    "X40n0720_002:0500c08": "(又云。若此顛狂。失本心故。見火而捉。如金無異。見糞而捉。如旃檀無異。如是顛狂犯戒無罪)。",
    "X40n0720_002:0500c09": "會詳　楞嚴經云。若諸世界六道眾生。其心不婬。",
    "X40n0720_002:0500c10": "則不隨其生死相續。汝修三昧。本出塵勞。婬心不",
    "X40n0720_002:0500c11": "除。塵不可出。縱有多智禪定現前。如不斷婬。必落",
    "X40n0720_002:0500c12": "魔道。上品魔王。中品魔民。下品魔女。又云。當觀婬",
    "X40n0720_002:0500c13": "欲。猶如毒蛇。如見怨賊。先持聲聞四棄八棄。執身",
    "X40n0720_002:0500c14": "不動。後行菩薩清淨律儀。執心不起。禁戒成就。則",
    "X40n0720_002:0500c15": "於世間。永無相生相殺之業。又云。必使婬機身心",
    "X40n0720_002:0500c16": "俱斷。斷性亦無。於佛菩提。斯可希冀。梵網經云。",
    "X40n0720_002:0500c17": "持佛禁戒。作是願言。寧以此身。投熾然猛火。大坑",
    "X40n0720_002:0500c18": "刀山。終不毀犯。三世諸佛經律與一切女人。作不",
    "X40n0720_002:0500c19": "淨行。法苑珠林云。二種婬報。一婦不貞潔。謂因",
    "X40n0720_002:0500c20": "前世犯他妻妾。邪行穢汙。故感今生婦不貞艮端",
    "X40n0720_002:0500c21": "潔也。二得不順意眷屬。謂因前世邪婬奪人所寵。",
    "X40n0720_002:0500c22": "令不如意。故感今生眷屬常不順意也。",
    "X40n0720_002:0500c23": "○第二盜戒",
    "X40n0720_002:0500c24": "初總釋。",
    "X40n0720_002:0501a01": "盜乃最為不良之事。此是共戒。尼犯亦同。大乘同",
    "X40n0720_002:0501a02": "制。梵網經云。自盜。教人盜。方便盜。呪盜。乃至鬼",
    "X40n0720_002:0501a03": "神有主物。劫賊物。一切財物不得故盜等。此是性",
    "X40n0720_002:0501a04": "罪。然菩薩見機。得作戒本。經云。菩薩淨戒律儀。善",
    "X40n0720_002:0501a05": "權方便。為利他故。於諸性罪。少分現行。由是因緣。",
    "X40n0720_002:0501a06": "於菩薩戒。無所違犯。生多功德。律攝云。此由癡",
    "X40n0720_002:0501a07": "故。因積畜事。畜積煩惱。制斯學處。",
    "X40n0720_002:0501a08": "二緣起處。",
    "X40n0720_002:0501a09": "爾時佛遊羅閱城耆闍崛山中(言羅閱者。此云王舍域。大論云。昔有",
    "X40n0720_002:0501a10": "須陀摩王。精進持戒。常依實語。晨朝乘車。與諸婇女。入園遊戲。出城門時。一婆羅門來乞財物。而語王言。",
    "X40n0720_002:0501a11": "王是大福德人。我身貧窮。當見愍念。賜我少多。王言。當相布施。須我出還。作此語已。入園澡浴嬉戲。時兩",
    "X40n0720_002:0501a12": "翅王名曰鹿足空中飛來。捉王將去。至所住處。置九百九十九王中。須陀摩王言。我不畏死。自恨失信。我",
    "X40n0720_002:0501a13": "從生來。初不妄語。即語前事。鹿足王言。汝意欲爾。聽汝還去。七日布施婆羅門訖。當便來還。若過七日。我",
    "X40n0720_002:0501a14": "有翅力。取汝不難。須陀摩王得還本國。恣意布施。立太子為王。大會人民。懺謝之言。我智不周。初治多不",
    "X40n0720_002:0501a15": "如法。當見忠恕。如我今日。身非己有。正爾還去。舉國人民及諸親戚叩頭留之。願王留意。慈蔭此國。勿以",
    "X40n0720_002:0501a16": "鹿足鬼王為慮。當設鐵舍奇兵。鹿足雖神。不畏之也。王言不得。而說偈言　實語第一戒　實語升天梯",
    "X40n0720_002:0501a17": "　實語為大人　妄語入地獄　我今守實語　寧棄身壽命　心無有悔恨　如是思惟已。即發去到",
    "X40n0720_002:0501a18": "鹿足所。鹿足喜言。汝是實語人。不失信。要一切人皆惜身命。汝從死得脫。還來赴信。汝是大人。今相放捨",
    "X40n0720_002:0501a19": "九百九十九王。亦布施汝。隨意各還本國。由此千王共居。故名王舍。此城有三名。或言羅閱城。亦言摩竭",
    "X40n0720_002:0501a20": "提。亦言摩竭陀。此三義一名異。漢言王舍城。羅者言王。閱者言舍。故言王舍。又翻無害。從劫初以來。無刑",
    "X40n0720_002:0501a21": "害故。中印度境　善見律云。王舍城國邑人民有八億萬戶。邑外屬王舍城者。有八萬聚落。國土縱廣三",
    "X40n0720_002:0501a22": "百由旬　耆闍崛山者。耆者鷲鳥。崛者頂也。耆闍鳥食竟。還就山頂栖。故名耆闍崛山。又有一解。山頂名",
    "X40n0720_002:0501a23": "崛。形似鷲鳥。是故名耆闍崛山也)。",
    "X40n0720_002:0501a24": "三起緣人。",
    "X40n0720_002:0501b01": "時羅閱城中有比丘。字檀尼迦。陶師子(陶師者。即瓦師。此比",
    "X40n0720_002:0501b02": "丘是瓦師之子)。在閒靜處。止一草屋。入邨乞食。後有取薪",
    "X40n0720_002:0501b03": "人。破其草屋持歸。比丘乞食。還作是念。我今自有",
    "X40n0720_002:0501b04": "伎藝。寧可和泥作全成瓦屋。取薪牛糞燒之。屋成",
    "X40n0720_002:0501b05": "赤色如火。爾時世尊從耆闍崛山下。遙見此舍色",
    "X40n0720_002:0501b06": "赤如火。知而故問。諸比丘以此因緣。具白世尊。世",
    "X40n0720_002:0501b07": "尊以無數方便訶責。自今已去。不得作赤色全成",
    "X40n0720_002:0501b08": "瓦屋。作者突吉羅。時世尊勅諸比丘。汝等共集。相",
    "X40n0720_002:0501b09": "率速詣打破(善見律云。檀尼迦比丘作屋。自用物。作屋成。如來何故打破。答曰。所以破",
    "X40n0720_002:0501b10": "者。此屋不淨故。是外道法。復有餘義。無慈悲眾生作此瓦屋。檀尼迦是瓦師家子。善能和泥。作屋窓牖扄。",
    "X40n0720_002:0501b11": "悉是泥作。唯戶扇是木。取柴薪牛糞及草。以赤土汙塗外。燒之熟已。赤如火。打之鳴喚。狀如鈴聲。風吹窓",
    "X40n0720_002:0501b12": "牖。猶如樂音也)。檀尼迦見屋破已。時摩竭國王有守材人。",
    "X40n0720_002:0501b13": "與檀尼迦親厚知識。乃語守材人。汝知王瓶沙。與",
    "X40n0720_002:0501b14": "我材木不。彼人言。若王與者。好惡多少。隨意自取",
    "X40n0720_002:0501b15": "王所留要材。比丘輙斫截持去(梵語瓶沙。此翻模實。身模充實故。又",
    "X40n0720_002:0501b16": "翻形牢。亦云影堅。影謂形影。亦云影勝。又名頻婆娑羅。此云顏色端正。皆取強壯姝好為義。其形長大。性",
    "X40n0720_002:0501b17": "行雄猛。常自躬為征戰也)。時有一大臣。統知城事。至材坊見王",
    "X40n0720_002:0501b18": "所留要材斫截狼籍。問知其故。白王。檀尼迦比丘",
    "X40n0720_002:0501b19": "後往王所。王言。大德。應死。王自念言。何以少材而",
    "X40n0720_002:0501b20": "斷出家人命。是所不應訶責已放去。諸臣不平。羅",
    "X40n0720_002:0501b21": "閱城中居士譏嫌。少欲比丘聞白佛。佛以此因緣。",
    "X40n0720_002:0501b22": "集比丘僧。知而故問。檀尼迦比丘。汝審爾不。答言",
    "X40n0720_002:0501b23": "實爾世尊以無數方便訶責。有一比丘。名曰迦樓。",
    "X40n0720_002:0501b24": "本是王大臣。善知世法(迦樓或作迦留。或作迦羅。秦言黑。此比丘是王瓶沙",
    "X40n0720_002:0501c01": "舊大臣。善知世法。故佛問之。然後隨國法制戒)。去佛不遠。在眾中坐。世尊",
    "X40n0720_002:0501c02": "知而故問。王法不與取。幾許物應死。比丘言。若取",
    "X40n0720_002:0501c03": "五錢。若直五錢物。應死。世尊告諸比丘。檀尼迦癡",
    "X40n0720_002:0501c04": "人(善見律云。因癡故掘土蹋泥。取火燒多。諸眾生因此而死。故云癡人也)。多種有漏",
    "X40n0720_002:0501c05": "處。最初犯戒。自今已去。與諸比丘結戒。",
    "X40n0720_002:0501c06": "四所立戒相。",
    "X40n0720_002:0501c07": "若比丘。若在邨落。若閒靜處。不與盜心取。隨不與取",
    "X40n0720_002:0501c08": "法。若為王王大臣所捉。若殺。若縛。若驅出國。汝是賊。",
    "X40n0720_002:0501c09": "汝癡。汝無所知。是比丘波羅夷。不共住。",
    "X40n0720_002:0501c10": "釋義　邨者有四種。一者周帀垣墻。二者柵籬。三",
    "X40n0720_002:0501c11": "者籬墻不周。四者四周有屋(律攝云。聚落者。中有巷陌店肆。名之為聚。",
    "X40n0720_002:0501c12": "落者邨外之家。名之為落。故云聚落也)。閒靜處者。邨外靜地(僧祗云。空地者。",
    "X40n0720_002:0501c13": "垣墻院外。除聚落界。盡名空地。聚落界者。去籬不遠。多人所行。踪跡到處。盡名聚落界　五分云。聚落外",
    "X40n0720_002:0501c14": "盡一箭道。有慚愧人。所便利處。是名聚落。所行處即界也)。不與者。他不捨。盜者。",
    "X40n0720_002:0501c15": "盜心取隨。不與取法者。若五錢若五錢直(薩婆多云。於閻",
    "X40n0720_002:0501c16": "浮提。一切國法禮樂。以王舍城為正。王舍國法。盜五錢已上。入重罪中。佛依此法。盜至五錢。得波羅夷。如",
    "X40n0720_002:0501c17": "閻浮提內現有佛法處。限五錢得波羅夷罪。若國不用錢。准五錢成罪　善見律云。二十摩娑迦成一迦",
    "X40n0720_002:0501c18": "利沙槃。分一迦利沙槃。分為四分。一分是五摩娑迦。過去未來諸佛皆以一分。結波羅夷。一切諸佛不異",
    "X40n0720_002:0501c19": "結四波羅夷。不增不減。是故如來以一分。結第二波羅夷也。十誦云。一銅錢。直十六小錢)。王者。",
    "X40n0720_002:0501c20": "得自在。不屬人(貫三才。主萬物。無為化。世有道。恩民)。大臣者。種種大",
    "X40n0720_002:0501c21": "臣輔佐王。捉者(僧祗云。王使人執。或捉其手。及餘身分。是名捉)。殺者(奪其",
    "X40n0720_002:0501c22": "命根)。縛者(僧祗律云。或以屋縛。或以城縛。或以材縛。或着鏁絆。或着杻械。是名為縛)驅出",
    "X40n0720_002:0501c23": "國者(驅出聚落。驅出城。驅出國。是名驅出)。汝是賊。汝癡。汝無所知(此訶",
    "X40n0720_002:0501c24": "責之詞　律攝云。汝是賊者。是總標癡。無所知等。是別釋無明。是賊因正作業時。由癡無所知故。方便興",
    "X40n0720_002:0502a01": "盜。無現行法怖。及未來怖。應知為盜因也。作如是盜者。正明盜業。不告主知。若強若竊。並名為盜)。",
    "X40n0720_002:0502a02": "犯緣　此戒具足五緣。方成本罪。若緣有缺。罪便",
    "X40n0720_002:0502a03": "開輕。一有盜心。二有主物。三有主想。四直五錢。五",
    "X40n0720_002:0502a04": "離本處。",
    "X40n0720_002:0502a05": "定罪　此中犯者。共有七十二句。今去複存單。合",
    "X40n0720_002:0502a06": "有十句。若自手取。若看取。若遣人取。非己物想取。",
    "X40n0720_002:0502a07": "非暫用取。非本意取(本字該同字。恐筆悞耳)。他物他物想取。",
    "X40n0720_002:0502a08": "若離本處。有主有主想。取他護他護想取。波羅夷。",
    "X40n0720_002:0502a09": "處者。若地處。若地上處。若乘處。若擔處。若虗空。",
    "X40n0720_002:0502a10": "若樹上。若邨。若阿蘭若處。若田。若處所。若舡。若水",
    "X40n0720_002:0502a11": "處。若私度關塞不輸稅。若取他寄信物。若水楊枝",
    "X40n0720_002:0502a12": "樹果草木。無足二足四足多足眾生。若同財業。若",
    "X40n0720_002:0502a13": "要。若伺候。若守護。若邏要道。是謂處。地處者。地",
    "X40n0720_002:0502a14": "中伏藏。未發出七寶。金銀真珠。瑠璃璧玉。硨磲碼",
    "X40n0720_002:0502a15": "碯。生像金銀衣被。若復有餘地中所須之物屬主",
    "X40n0720_002:0502a16": "者。若以盜心取五錢。若過五錢。若牽挽取(言牽者連也。挽",
    "X40n0720_002:0502a17": "者引也。着地牽引而去。名牽挽取)。若埋藏。若舉離本處。初離波羅",
    "X40n0720_002:0502a18": "夷。方便欲舉而不舉。偷蘭遮(自下結罪皆同)。地上者。金",
    "X40n0720_002:0502a19": "銀乃至所須之物屬主。乘處者。乘有四種。象乘。",
    "X40n0720_002:0502a20": "馬乘。車乘。步乘。若復有餘乘。盡名為乘。乘上若有",
    "X40n0720_002:0502a21": "金銀七寶。乃至所須之物有主。若取乘從道至",
    "X40n0720_002:0502a22": "道。從道至非道。從非道至道。從坑中至岸上。從岸",
    "X40n0720_002:0502a23": "上至坑中。擔處者。頭擔。肩擔。背擔。若抱。若復有",
    "X40n0720_002:0502a24": "餘擔。此諸擔上有金銀七寶。乃至所須之物有主。",
    "X40n0720_002:0502b01": "若取擔者。從道至道。乃至坑中。空處者。若風",
    "X40n0720_002:0502b02": "吹毳。若劫貝。若拘遮羅。若差羅波尼(此云灰水乃衣名也)。若",
    "X40n0720_002:0502b03": "芻摩。若麻。若綿。若缽躭嵐婆(漢言絹)。若頭頭羅(此云細布)。",
    "X40n0720_002:0502b04": "若鴈。若鶴。若孔雀。鸚鵡。鸜鵒。若復有餘所須之物",
    "X40n0720_002:0502b05": "有主。上處者。若舉物在樹上。墻上。籬上。杙上。龍",
    "X40n0720_002:0502b06": "牙杙上。衣架上。繩牀上。木牀上。若大小褥上。枕上",
    "X40n0720_002:0502b07": "地敷上。有金銀七寶。乃至所須之物有主。邨處",
    "X40n0720_002:0502b08": "者。邨有四種如上。若邨中有金銀。乃至所須之物",
    "X40n0720_002:0502b09": "有主。若以機關攻擊破村。若作水澆。或依親厚",
    "X40n0720_002:0502b10": "強力。或以言辭辯說。誑惑而得。得者波羅夷。不得",
    "X40n0720_002:0502b11": "偷蘭遮。若處者。邨外有主空地。彼空處有金銀",
    "X40n0720_002:0502b12": "七寶。乃至所須之物有主。若以方便壞他空地。",
    "X40n0720_002:0502b13": "若作水澆。或依親厚強力。或以言辭辯說而得。",
    "X40n0720_002:0502b14": "田處者。稻田。麥田。甘蔗田。若復有餘田。彼田中有",
    "X40n0720_002:0502b15": "金銀七寶。乃至所須之物有主。若方便壞他田。",
    "X40n0720_002:0502b16": "若作水澆。若依親厚強力。或以言辭辯說。誑惑而",
    "X40n0720_002:0502b17": "得。處所者。若家處所。若市肆處。若果園。若菜園。",
    "X40n0720_002:0502b18": "若池。若庭前。若舍後。若復有餘處。彼有金銀七寶。",
    "X40n0720_002:0502b19": "乃至所須之物有主。船處者。小船。大船。壺船(以形",
    "X40n0720_002:0502b20": "似壺)。一木船(以大木刳空。以為船也)。舫船(即方船也)。櫓船(櫓即進船之器具。以",
    "X40n0720_002:0502b21": "為名)。龜形船。鼈形船(謂形似龜鼈也)。皮船(用皮為之)。浮瓠船(瓠即瓢也。",
    "X40n0720_002:0502b22": "又瓠者瓦器。並可浮物也)果船(亦以形為名也)。懸船(今時神廟中多以船懸。於梁上供神)。",
    "X40n0720_002:0502b23": "筏船(郭璞曰。木曰[簿尃+卑]。竹曰筏。編竹渡物也)。若復有餘船上有金銀七",
    "X40n0720_002:0502b24": "寶。乃至所須之物有主。若從此岸至彼岸。從彼",
    "X40n0720_002:0502c01": "岸至此岸。若順流。若逆流。若沉着水中。若移着岸",
    "X40n0720_002:0502c02": "上。若解移處。水處者。若藏金銀七寶衣被。沉着",
    "X40n0720_002:0502c03": "水中。若水獺。若魚。若鼈。若失收摩羅(收字或作守字。善見律云。",
    "X40n0720_002:0502c04": "鰐魚長二丈餘。有四足似鼉。齒至利。禽鹿入水。齧腰即斷。又翻殺子魚。廣州有之)。若優缽",
    "X40n0720_002:0502c05": "羅華(此云青蓮華)。缽頭摩華(此云紅蓮華)。拘物頭華(此云地喜華。亦",
    "X40n0720_002:0502c06": "云拘某陀。此云黃蓮華)。分陀利華(此云白蓮華。叡師云。未敷名屈摩羅。將落時名迦摩",
    "X40n0720_002:0502c07": "羅。處中盛時名分陀利。體逐時遷名。隨色變故。有三名也)。及餘水中之物有主。",
    "X40n0720_002:0502c08": "若以方便壞他水處。直五錢波羅夷。減五錢偷",
    "X40n0720_002:0502c09": "蘭遮。輸稅者。比丘無輸稅法。若白衣應輸稅物。",
    "X40n0720_002:0502c10": "比丘以盜心為他過物。若擲關外。若五錢。若過五",
    "X40n0720_002:0502c11": "錢。若埋藏舉。若以辯辭言說誑惑。若以呪術過。",
    "X40n0720_002:0502c12": "取他寄信物者。持寄信物去。作盜心取五錢。若過",
    "X40n0720_002:0502c13": "五錢。頭上移着肩上。若從右手移着左手。從左手",
    "X40n0720_002:0502c14": "移着右手。若抱中。若着地。舉離本處。水者。若大",
    "X40n0720_002:0502c15": "小瓮。及種。種水器。若眾香水。若藥水。以盜心取五",
    "X40n0720_002:0502c16": "錢。若過五錢。楊枝者。若一。若兩。若眾多。若一抱",
    "X40n0720_002:0502c17": "若一束。若一擔。若香所熏。若藥塗。若盜心取五錢。",
    "X40n0720_002:0502c18": "若過五錢。若牽挽。取離本處。園者。一切草木藂",
    "X40n0720_002:0502c19": "林華果有主。無足眾生者。蛇魚。及餘無足眾生。",
    "X40n0720_002:0502c20": "有主。二足眾生者。人非人。鳥。及餘二足眾生有",
    "X40n0720_002:0502c21": "主。四足眾生者象馬馲駝驢鹿羊。及餘四足眾",
    "X40n0720_002:0502c22": "生有主。多足眾生者。蜂。鬱周隆伽(此虫身有多毛。而復多足。",
    "X40n0720_002:0502c23": "類似毛虫)。若百足。及餘多足眾生有主。以盜心取。直五",
    "X40n0720_002:0502c24": "錢。若過五錢。同財業者。同事業得財物。當共以",
    "X40n0720_002:0503a01": "盜心取五錢。若過五錢。共要者。共他作要。教言",
    "X40n0720_002:0503a02": "某時去。某時來。若穿墻取物。若道路劫取。若燒從",
    "X40n0720_002:0503a03": "彼得財物來。共以盜心取。直五錢。若過五錢。伺",
    "X40n0720_002:0503a04": "候者。我當往觀彼邨。若城邑。若船渡處。若山谷。若",
    "X40n0720_002:0503a05": "人所居處。市肆處。作坊處。於彼所得物。一切共以",
    "X40n0720_002:0503a06": "盜心取。直五錢。若過五錢。守護者。從外得財物",
    "X40n0720_002:0503a07": "來。我當守護。若所得物一切共。若以盜心取。直五",
    "X40n0720_002:0503a08": "錢。若過五錢。看道者。我當看道。若有王者軍來。",
    "X40n0720_002:0503a09": "若賊軍來。若長者軍來。當相告語。若有所得財物",
    "X40n0720_002:0503a10": "一切共。若以盜心取。直五錢。若過五錢。如上一切",
    "X40n0720_002:0503a11": "初離本處。波羅夷。方便欲舉而不舉。偷蘭遮。方",
    "X40n0720_002:0503a12": "便求過五錢。得過五錢。得五錢。皆波羅夷。得",
    "X40n0720_002:0503a13": "減五錢。不得。皆偷蘭遮。方便求五錢。得過五錢。",
    "X40n0720_002:0503a14": "得五錢。波羅夷。得減五錢。不得。偷蘭遮。方便",
    "X40n0720_002:0503a15": "求減五錢。得過五錢。得五錢。波羅夷。得減五錢。",
    "X40n0720_002:0503a16": "偷蘭遮。不得。突吉羅。教人方便求過五錢。得",
    "X40n0720_002:0503a17": "過五錢。得五錢。二俱波羅夷。得減五錢。不得。二",
    "X40n0720_002:0503a18": "俱偷蘭遮。方便教人求五錢。得過五錢。得五錢。",
    "X40n0720_002:0503a19": "二俱波羅夷。得減五錢。不得。二俱偷蘭遮。方",
    "X40n0720_002:0503a20": "便教人求減五錢。得過五錢。得五錢。取者波羅夷。",
    "X40n0720_002:0503a21": "教者偷蘭遮。得減五錢。二俱偷蘭遮。不得。二",
    "X40n0720_002:0503a22": "俱突吉羅。方便教人求五錢。若過五錢。受教者",
    "X40n0720_002:0503a23": "取異物。取者波羅夷。教者偷蘭遮。方便教人求",
    "X40n0720_002:0503a24": "五錢。若過五錢。受教者異處取物。受教者波羅夷。",
    "X40n0720_002:0503b01": "教者偷蘭遮。方便教人求五錢。若過五錢。受教",
    "X40n0720_002:0503b02": "者謂使取物。無盜心而取得五錢。若過五錢。教者",
    "X40n0720_002:0503b03": "波羅夷。受使者無犯。若教人取物。受教者謂教",
    "X40n0720_002:0503b04": "盜取。若取得直五錢。若過五錢。受教者波羅夷。教",
    "X40n0720_002:0503b05": "者無犯。有主有主想。不與取五錢。若過五錢。波",
    "X40n0720_002:0503b06": "羅夷。有主疑。偷蘭遮。無主有主想。偷蘭遮。",
    "X40n0720_002:0503b07": "無主疑。偷蘭遮。有主有主想減五錢。偷蘭遮。",
    "X40n0720_002:0503b08": "有主疑減五錢。突吉羅。無主有主想減五錢。",
    "X40n0720_002:0503b09": "無主疑減五錢。盡突吉羅。根本律云。起盜心興",
    "X40n0720_002:0503b10": "方便。得惡作罪。觸彼物。窣吐羅底也(即偷蘭遮罪)。舉離",
    "X40n0720_002:0503b11": "處滿五錢。波羅市迦。不滿者。得粗罪(亦偷蘭罪)。若是",
    "X40n0720_002:0503b12": "畜生邊物觸彼物。惡作罪。舉離處滿五錢者。得麤",
    "X40n0720_002:0503b13": "罪。不滿者。惡作罪。僧祇律云。有比丘多有衣",
    "X40n0720_002:0503b14": "盋。大畜弟子。彼諸弟子不修戒行作是念言。可往",
    "X40n0720_002:0503b15": "和尚阿闍黎房中盜諸衣缽。自己衣缽亦在師房",
    "X40n0720_002:0503b16": "中。便共作要汝得衣物者。與我共分。若我得者。亦",
    "X40n0720_002:0503b17": "共汝分。便入房中。就衣架上。捉和尚阿闍黎衣。徙",
    "X40n0720_002:0503b18": "就己衣。衣不離本架者。犯偷蘭遮。若舉師衣離",
    "X40n0720_002:0503b19": "架。着己衣中者。波羅夷。若師衣帶衣角。若線縷",
    "X40n0720_002:0503b20": "未離衣架者。未波羅夷。一切離已。波羅夷。若",
    "X40n0720_002:0503b21": "彼和尚阿闍黎疑是弟子。或能偷我衣缽。便自藏",
    "X40n0720_002:0503b22": "衣缽。更着餘處。其弟子便入暗中。誤偷自己衣缽。",
    "X40n0720_002:0503b23": "出外不分。故是中半衣邊滿者。波羅夷(以先共要。凡所得物。",
    "X40n0720_002:0503b24": "一切共既誤。盜己衣亦准分半。既不與分滿五錢。波羅夷)。若比丘在道行。為賊",
    "X40n0720_002:0503c01": "所劫。或賊少比丘多。或賊藏物已。更往餘處。是比",
    "X40n0720_002:0503c02": "丘若未作失想。還奪還取。無罪。若已作失想。還",
    "X40n0720_002:0503c03": "奪還取。便為賊復劫。賊滿五錢。波羅夷。又或順",
    "X40n0720_002:0503c04": "道去。漸近聚落。持物將分。比丘還從乞。得無罪。",
    "X40n0720_002:0503c05": "若以勢力恐怖令還。無罪。若告聚落主。方便慰",
    "X40n0720_002:0503c06": "令還。無罪。若知令彼或殺或縛。則不應告。若",
    "X40n0720_002:0503c07": "比丘作摩摩帝(言摩摩帝者。或云毗呵羅莎弭。此云寺主)。塔無物。眾僧",
    "X40n0720_002:0503c08": "有物。便作是念。天人所以供養眾僧者。皆蒙佛恩",
    "X40n0720_002:0503c09": "供養佛者。便為供養眾僧。即持僧物。修治塔者。此",
    "X40n0720_002:0503c10": "摩摩帝得波羅夷。若塔有物。眾僧無物。便作是",
    "X40n0720_002:0503c11": "念。供養眾僧者。佛亦在中。便持塔物。供養眾僧。摩",
    "X40n0720_002:0503c12": "摩帝用者。得波羅夷。若塔無物。僧有物。得如法",
    "X40n0720_002:0503c13": "貸。但分明疏記言。某時貸用某時得當還。若僧",
    "X40n0720_002:0503c14": "無物。塔有物。亦如是。若交代時。應僧中讀疏。分",
    "X40n0720_002:0503c15": "明付授。若不讀疏。越毗尼罪。若有二比丘共財",
    "X40n0720_002:0503c16": "應分。一比丘盜心。獨取除自。分他分滿。波羅夷。",
    "X40n0720_002:0503c17": "若同意取者。無罪。若作是念。我今用。後當償還。",
    "X40n0720_002:0503c18": "無罪。第四分云。眾多比丘遣一人。取他物。得五",
    "X40n0720_002:0503c19": "錢以上。共分雖各得減五錢。盡波羅夷(以各具盜心取他物。",
    "X40n0720_002:0503c20": "離本處時。滿五錢故)。於彼處得直五錢物。到此處直減五錢。",
    "X40n0720_002:0503c21": "波羅夷(至此處雖得減五錢。初離本處時。已得波羅夷。唯取當時得罪耳)。於彼處",
    "X40n0720_002:0503c22": "得減五錢。物到此處。直過五錢。偷蘭遮(至此處雖直過五錢。",
    "X40n0720_002:0503c23": "離本處時。減五錢故。又物主只失減五錢物。故得偷蘭遮)。知前人以盜心。使我",
    "X40n0720_002:0503c24": "取物。先可之。後悔不往。突吉羅。欲盜他衣。錯取",
    "X40n0720_002:0504a01": "己衣。偷蘭遮。他盜取物。而奪取。彼盜者波羅夷。",
    "X40n0720_002:0504a02": "前後取滿五錢者。波羅夷(此謂盜心相續)。若自受用。若",
    "X40n0720_002:0504a03": "令他損減。一切波羅夷(此謂貪嗔二盜)。律攝云。獵師逐",
    "X40n0720_002:0504a04": "鹿走入寺中。隨傷不傷不還。無罪(謂慈護眾生。非同盜故也)。若",
    "X40n0720_002:0504a05": "鹿被箭入寺便死。應還勿留。若與賊同心。示彼",
    "X40n0720_002:0504a06": "舍處。後時受分。隨得招罪(問此與教他取。有何差別。倘不受分。豈無罪耶。",
    "X40n0720_002:0504a07": "答教他為我取。則決定得物之心。物離本處。即成本罪。此示彼舍處。不決生得物之心。雖賊劫去彼物時",
    "X40n0720_002:0504a08": "不結罪。待後受分時滿五錢。方結本罪。雖不受分。亦結偷蘭遮罪)。若後生悔。向彼",
    "X40n0720_002:0504a09": "物家。報遣防護。勿令失脫。設彼賊偷。皆得方便罪",
    "X40n0720_002:0504a10": "(亦偷蘭遮)。後雖受分。亦窣吐羅。與賊同行欲為盜事。",
    "X40n0720_002:0504a11": "中路而退。但得惡作。同心作賊。為他守道。分物",
    "X40n0720_002:0504a12": "受分者。成犯。由怖為伴。無心共盜。彼雖偷得。苾",
    "X40n0720_002:0504a13": "芻非犯。若持自物。或是他物。作如是語。欲偷稅。",
    "X40n0720_002:0504a14": "得越法罪。教偷稅者。從異道去。得惡作罪。若",
    "X40n0720_002:0504a15": "作惡心。指他異道。冀免稅直。得窣吐羅罪。若持",
    "X40n0720_002:0504a16": "他物。過彼稅處。無心取分者。麤罪。未至稅處。或",
    "X40n0720_002:0504a17": "取半分。或取全分。而未過稅處。得窣吐羅(問此既得稅直。",
    "X40n0720_002:0504a18": "已滿五錢。何不得本罪。而結方便耶。答雖得稅直。未過稅處。恐後過稅。而有阻隔。未作實得之心。先結方",
    "X40n0720_002:0504a19": "便。待過稅已方結本罪)。若過稅處數滿。本罪。若持己物到",
    "X40n0720_002:0504a20": "於稅處。使他越過。亦得本罪。實是己財。決心迴",
    "X40n0720_002:0504a21": "與父母兄弟等。告掌稅者。此非我物。不與汝稅。或",
    "X40n0720_002:0504a22": "乘空去。或口含。或衣裏。或避路。並得粗罪(問此亦仍同為",
    "X40n0720_002:0504a23": "他越稅。云何不得本罪答為他過物。利必歸己。故結本罪。今是己物決心廻施。無利歸己。罪結方便也)。",
    "X40n0720_002:0504a24": "若為父母及三寶事。持物過稅處。應為稅官種種",
    "X40n0720_002:0504b01": "說法。稱讚三寶。說父母恩。彼不取直者。無犯。若",
    "X40n0720_002:0504b02": "猶索者。應與。盜事略有五種。一對面強取。二竊",
    "X40n0720_002:0504b03": "盜取。三調弄取。四恩寄取。五與更奪取。此之五事",
    "X40n0720_002:0504b04": "咸是盜收。有施物來知非己分。言我合得者。窣",
    "X40n0720_002:0504b05": "吐羅罪。若受其分。准數成犯。他不請食。輙去",
    "X40n0720_002:0504b06": "食者。得惡作罪。若興方便。欲盜他財。觸着之後。",
    "X40n0720_002:0504b07": "便從主乞。彼與得時。得前麤罪。初為貸借。後欲",
    "X40n0720_002:0504b08": "不還。決絕之時。便得本罪。若他寄物。先作盜心。",
    "X40n0720_002:0504b09": "得窣吐羅。後時移處。便得本罪。若先移處。後心",
    "X40n0720_002:0504b10": "決絕。亦得本罪。博奕偷子。迷惑取物。准數成犯。",
    "X40n0720_002:0504b11": "凡是賭物。皆得惡作。意偷彼物。而錯偷此。既乖",
    "X40n0720_002:0504b12": "本心。但得粗罪。五分云。非同意人。輒作同意。取",
    "X40n0720_002:0504b13": "其衣食。突吉羅。善見云。若受人寄物。物主還取。",
    "X40n0720_002:0504b14": "答言。我不受汝寄。突吉羅。令物主狐疑。偷蘭遮。",
    "X40n0720_002:0504b15": "主言我不得此物。波羅夷。若偷人取物。比丘",
    "X40n0720_002:0504b16": "以偷心奪取物。離偷人身分。若此人健又奪物去。",
    "X40n0720_002:0504b17": "比丘雖不得物。波羅夷。以決定得偷心。離本處故。",
    "X40n0720_002:0504b18": "若檀越施眾僧果樹。或擬衣服。或擬湯藥。眾僧",
    "X40n0720_002:0504b19": "不得分食。若以果樹為四事。布施比丘。以盜心過",
    "X40n0720_002:0504b20": "分食。隨直多少。結罪。若為作房舍。施眾僧。迴食",
    "X40n0720_002:0504b21": "得。偷蘭遮。應還直。若為衣施應作衣。若饑儉時。",
    "X40n0720_002:0504b22": "眾僧羯磨和合食用。無罪。以衣施作房舍。以房",
    "X40n0720_002:0504b23": "舍施作衣食。亦如是。寺中房舍多無人修治敗",
    "X40n0720_002:0504b24": "壞。應留好者。餘粗敗得壞。賣為食用。為護住處故。",
    "X40n0720_002:0504c01": "十誦云。若水中浮物來。比丘以偷奪心取。選擇",
    "X40n0720_002:0504c02": "時。偷蘭遮。若捉留住。後水到前。或沉着水底。或",
    "X40n0720_002:0504c03": "舉離水。直五錢以上。波羅夷。盜佛舍利。偷蘭遮。",
    "X40n0720_002:0504c04": "若尊敬清淨心取。無罪(尊敬者。謂見佛舍利。如見佛身。心生尊敬。清淨",
    "X40n0720_002:0504c05": "心者。謂無盜心。以恭敬供養心取去。供養無罪)。盜經卷。隨計直犯。盜",
    "X40n0720_002:0504c06": "塔寺中供養具。若有守護。隨計直犯。奪神像物。",
    "X40n0720_002:0504c07": "偷蘭遮。薩婆多云。若自盜他物。欲取五錢。五錢",
    "X40n0720_002:0504c08": "已上從始發足。步步輕偷蘭。乃至選擇取三錢已",
    "X40n0720_002:0504c09": "還。得輕偷蘭。四錢成重偷蘭。若取一錢乃至四",
    "X40n0720_002:0504c10": "錢亦爾。若遣使取他物。當教時。得輕偷蘭。取五",
    "X40n0720_002:0504c11": "錢已上。離本處時。得重罪。若盜僧物五錢已上。",
    "X40n0720_002:0504c12": "得重偷蘭。四錢已下。得輕偷蘭。而報罪甚深。",
    "X40n0720_002:0504c13": "若舍屬一主。物不異主。若不離地。未出家界。步步",
    "X40n0720_002:0504c14": "輕偷蘭。若入女姊妹奴婢房中。得波羅夷。若",
    "X40n0720_002:0504c15": "入兄弟兒房中。得輕偷蘭。若出主地相。亦波羅",
    "X40n0720_002:0504c16": "夷。比丘尼波羅夷。三小眾突吉羅滅擯。是謂為",
    "X40n0720_002:0504c17": "犯。",
    "X40n0720_002:0504c18": "開緣　不犯者。與想。取己有想。取糞掃想。暫取想。",
    "X40n0720_002:0504c19": "親厚意想。一切無罪(第三分云。有七法。是親友利益慈愍故。何等七難。與能與",
    "X40n0720_002:0504c20": "難。作能作難。忍能忍密事。相語不相發露。遭苦不捨。貧賤不輕　根本雜事云。凡是親友可委寄人有其",
    "X40n0720_002:0504c21": "五種。一心相愛愍。二近為得意。三是所尊重。四久故通懷。五聞用己財心生歡喜)。不犯者",
    "X40n0720_002:0504c22": "最初未制戒等。",
    "X40n0720_002:0504c23": "會詳　首楞嚴經云。若諸世界六道眾生。其心不",
    "X40n0720_002:0504c24": "偷。則不隨其生死相續。汝修三昧。本出塵勞。偷心",
    "X40n0720_002:0505a01": "不除。塵不可出。縱有多智禪定現前。如不斷偷。必",
    "X40n0720_002:0505a02": "落邪道。上品精靈。中品妖魅。下品邪人。法苑珠",
    "X40n0720_002:0505a03": "林云。偷盜二報。一貧窮。謂因前。世盜他財物。令彼",
    "X40n0720_002:0505a04": "空乏。故感今生自亦貧窮也。二不得自在。謂因前",
    "X40n0720_002:0505a05": "世劫奪他財。而令他人不得自在。故感今生雖有",
    "X40n0720_002:0505a06": "財物。而屬五家。不得自在受用也。",
    "X40n0720_002:0505a08": "毗尼關要卷第二"
}