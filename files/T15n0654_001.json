{
    "T15n0654_001:0805b13": "No. 654",
    "T15n0654_001:0805b14": "佛說入無分別法門經",
    "T15n0654_001:0805b16": "西天譯經三藏朝奉大夫試光祿卿",
    "T15n0654_001:0805b17": "傳法大師賜紫臣施護奉 詔譯",
    "T15n0654_001:0805b18": "[0805b18] 如是我聞：[0805b18] 一時，佛與無數百千大眾俱。是諸",
    "T15n0654_001:0805b19": "大眾恭敬圍繞聽佛說法，其所演說，謂以大",
    "T15n0654_001:0805b20": "乘無分別法而為發起。",
    "T15n0654_001:0805b21": "[0805b21] 爾時，世尊普觀大會諸菩薩眾。即時會中有一",
    "T15n0654_001:0805b22": "菩薩名無分別光，從座而起，偏袒右肩，右膝",
    "T15n0654_001:0805b23": "著地，合掌向佛而白佛言：「唯願世尊，演說入",
    "T15n0654_001:0805b24": "無分別法門，令諸菩薩聞是法已，如理修學。」",
    "T15n0654_001:0805b25": "[0805b25] 佛言：「善男子，汝等諦聽，我當宣說入無分別",
    "T15n0654_001:0805b26": "法門。」[0805b26] 時無分別光菩薩復白佛言：「善哉，世尊！",
    "T15n0654_001:0805b27": "願樂欲聞。」時諸菩薩受教而聽。",
    "T15n0654_001:0805b28": "[0805b28] 佛言：「善男子！若諸菩薩得聞增上無分別法，",
    "T15n0654_001:0805b29": "住無分別心，即一切分別相離。此言無分別",
    "T15n0654_001:0805c01": "者，應先了知，從初自性有分別相。分別相者，",
    "T15n0654_001:0805c02": "謂取捨二法，即此取捨是自性分別相。由此",
    "T15n0654_001:0805c03": "即起有漏事相；以有漏相故，即有五取蘊。五",
    "T15n0654_001:0805c04": "取蘊者，謂色取蘊、受取蘊、想取蘊、行取蘊、",
    "T15n0654_001:0805c05": "識取蘊。[0805c05] 「善男子！云何得離自性分別相？謂",
    "T15n0654_001:0805c06": "不現前別異作意，如是即離自性分別相。若",
    "T15n0654_001:0805c07": "異自性取相是有所行，此不能得無礙相",
    "T15n0654_001:0805c08": "應。是故應知，布施無色、無分別相，持戒、忍",
    "T15n0654_001:0805c09": "辱、精進、禪定、智慧無色無分別相。何以故？謂",
    "T15n0654_001:0805c10": "自性無色、功用無色、真實無色。若起別異作",
    "T15n0654_001:0805c11": "意，欲離分別相者，即後有無色、無分別相可",
    "T15n0654_001:0805c12": "離；如是即有所行，而不能得無礙相應。是",
    "T15n0654_001:0805c13": "故應知空、無色、無分別相。[0805c13] 「真如實際勝義諦",
    "T15n0654_001:0805c14": "法界無色、無分別相。何以故？謂自性無色、功",
    "T15n0654_001:0805c15": "用無色、真實無色，是故應於無色、無分別相，",
    "T15n0654_001:0805c16": "不異性觀、不作意離。若別異作意離者，即於",
    "T15n0654_001:0805c17": "無色、無分別相後有所得。如是乃為有所行，",
    "T15n0654_001:0805c18": "即不能得現前無礙相應。何以故？謂初地",
    "T15n0654_001:0805c19": "所得法，無色、無分別相；乃至十地所得法，",
    "T15n0654_001:0805c20": "亦無色、無分別相；得無生法忍，亦無色、無",
    "T15n0654_001:0805c21": "分別相；得授記別，亦無色、無分別相；得",
    "T15n0654_001:0805c22": "嚴淨佛土成熟有情，亦無色無分別相；乃",
    "T15n0654_001:0805c23": "至得一切相智，亦無色、無分別相。如是所",
    "T15n0654_001:0805c24": "說，謂以自性無色、功用無色、真實無色。[0805c24] 「若",
    "T15n0654_001:0805c25": "菩薩於是諸所得法，起異所得、分別相別、異",
    "T15n0654_001:0805c26": "作意者，即於一切無分別相，悉起別異作",
    "T15n0654_001:0805c27": "意，如是即與無分別理而不相應，彼不能入",
    "T15n0654_001:0805c28": "無分別界。若菩薩住三摩地，心入無分別",
    "T15n0654_001:0805c29": "界，而於所入起無所得想，彼正相應，是正",
    "T15n0654_001:0805c30": "所行，是正所修、正所作事，是正作意，住無作",
    "T15n0654_001:0806a01": "行而無發悟，是名真入無分別界所行清淨。",
    "T15n0654_001:0806a02": "[0806a02] 「善男子，所言無分別界者，以何義故，名無分",
    "T15n0654_001:0806a03": "別界？謂於一切色過諸分別，於一切根過諸",
    "T15n0654_001:0806a04": "分別，過一切分別境界，過一切表了，一切煩",
    "T15n0654_001:0806a05": "惱、隨煩惱障無所攝藏，是故說名無分別界。",
    "T15n0654_001:0806a06": "於是無分別界中，無色、無見、無住、無礙、無表",
    "T15n0654_001:0806a07": "了、無種種相，若菩薩如是了知，已如是安住",
    "T15n0654_001:0806a08": "無分別界，是即入無分別智，與虛空等，於一",
    "T15n0654_001:0806a09": "切法無所觀而觀，得大樂行，增長大心，得大",
    "T15n0654_001:0806a10": "智慧，大說無礙。於一切時、一切相，普為一切",
    "T15n0654_001:0806a11": "眾生作大利益，得勇力增長，於無發悟佛事",
    "T15n0654_001:0806a12": "得大輕安。[0806a12] 「善男子，譬如一處有一大石山，",
    "T15n0654_001:0806a13": "於其山下，有大寶藏眾寶充滿，所謂銀寶、金",
    "T15n0654_001:0806a14": "寶及種種異寶，復有大摩尼寶出大光明。是",
    "T15n0654_001:0806a15": "時，有求寶人，來詣此山，欲求珍寶。彼有一",
    "T15n0654_001:0806a16": "人，先知其寶所藏伏處，見來求者即謂彼言：",
    "T15n0654_001:0806a17": "『汝求寶人，當知此處，大石山下，有大寶藏眾",
    "T15n0654_001:0806a18": "寶充滿，復有大摩尼寶出現光明。』時求寶人",
    "T15n0654_001:0806a19": "聞其言已，即時勤力堅固作意，開鑿彼山，取",
    "T15n0654_001:0806a20": "大摩尼寶。開已，乃見銀寶現光、石無光現。是",
    "T15n0654_001:0806a21": "人見已，不作大珍寶想。時先知寶人亦如前",
    "T15n0654_001:0806a22": "人，開鑿彼山而取其寶，開已，乃見金寶現光、",
    "T15n0654_001:0806a23": "石無光現，是人亦復不作大珍寶想。時知寶",
    "T15n0654_001:0806a24": "人，乃作是言：『汝求寶人，不應勤力堅固作意",
    "T15n0654_001:0806a25": "而求大寶。若不作意者，應得見彼廣大珍寶；",
    "T15n0654_001:0806a26": "以作意故，寶不能得。若有得彼大珍寶者，即",
    "T15n0654_001:0806a27": "得大富，如意自在，自他俱利，普遍施作，悉得",
    "T15n0654_001:0806a28": "圓滿。』」[0806a28] 佛言：「善男子，如是等事以喻說故，若",
    "T15n0654_001:0806a29": "有菩薩知是義者，即見是義如先所言。一",
    "T15n0654_001:0806b01": "大石山者，即煩惱一法，二處作行增語。山",
    "T15n0654_001:0806b02": "下有寶藏，即無無分別界增語。彼求寶人",
    "T15n0654_001:0806b03": "者，即是菩薩增語。彼知寶人者，即是如來",
    "T15n0654_001:0806b04": "增語。石自性者，即是有分別自性增語。開鑿",
    "T15n0654_001:0806b05": "取寶者，即不作意增語。石下有銀光者，是自",
    "T15n0654_001:0806b06": "性分別增語。石下有金光者，是空等分別相",
    "T15n0654_001:0806b07": "增語。石下有種種寶光者，是有所得分別相",
    "T15n0654_001:0806b08": "增語。念求大寶者，即是樂入無分別界。[0806b08] 「善男",
    "T15n0654_001:0806b09": "子，是義云何？若菩薩如所說能如實觀者，即",
    "T15n0654_001:0806b10": "入無分別界。又善男子！諸菩薩當於無分別",
    "T15n0654_001:0806b11": "界，如虛空界住。何以故？若色自性，若分別自",
    "T15n0654_001:0806b12": "性，如是觀時相不現前。若行我有色，是行分",
    "T15n0654_001:0806b13": "別相；若行他有色，是行分別相；若行色有生",
    "T15n0654_001:0806b14": "有滅有染有淨，是行分別相；若於色自性、若",
    "T15n0654_001:0806b15": "因若果、若業若行，取有、取無者，自為行色",
    "T15n0654_001:0806b16": "行；若如是行，是行分別相；若於色中見所表",
    "T15n0654_001:0806b17": "者，是行分別相。是故當知，色法於一切處，",
    "T15n0654_001:0806b18": "若對礙、若有表、若無表，畢竟無少法可得；即",
    "T15n0654_001:0806b19": "此色法，一切無表、無性可觀；異此色法，一切",
    "T15n0654_001:0806b20": "無表、無性可觀。彼色對礙表了悉無性可觀，",
    "T15n0654_001:0806b21": "於有表中，非一性可觀、非異性可觀，即彼表",
    "T15n0654_001:0806b22": "了而亦無性。此無性、非無性，若如是觀，即平",
    "T15n0654_001:0806b23": "等觀。如是觀時，一切分別悉無分別，是為無",
    "T15n0654_001:0806b24": "分別界。[0806b24] 「諸菩薩應如是觀、如是入，入是無分",
    "T15n0654_001:0806b25": "別界者，於有分別、於無分別，悉無分別。如是",
    "T15n0654_001:0806b26": "平等觀，是為真入無分別界，是名菩薩得安",
    "T15n0654_001:0806b27": "住無分別界。受、想、行、識，及布施、持戒、忍辱、精",
    "T15n0654_001:0806b28": "進、禪定、智慧諸波羅蜜多空，真如實際勝義",
    "T15n0654_001:0806b29": "諦法界，十地所證法，乃至一切相智出世間",
    "T15n0654_001:0806c01": "行，亦復如是。於受想行識，乃至一切相智，若",
    "T15n0654_001:0806c02": "自性、若因、若果、若業、若行，取有、取無者，即於",
    "T15n0654_001:0806c03": "一切相智等，乃為對礙。若如是行，是行分別",
    "T15n0654_001:0806c04": "相。而彼一切相智等無表了性，若有所表了，",
    "T15n0654_001:0806c05": "即行一切相智等，是行分別相。彼一切相智",
    "T15n0654_001:0806c06": "等，若於表了中有相可行者，是行分別相。若",
    "T15n0654_001:0806c07": "信無相可行者，亦行一切相智等，是行分",
    "T15n0654_001:0806c08": "別相，是故當知此表了法非一性可觀、非異",
    "T15n0654_001:0806c09": "性可觀。此表了法無性，亦非無性。若如是於",
    "T15n0654_001:0806c10": "一切相智等，若表、若無表悉無分別，即此無",
    "T15n0654_001:0806c11": "分別、不取相者，是無分別界。諸菩薩應如是",
    "T15n0654_001:0806c12": "觀、如是入，如是入者，是為真入無分別界，是",
    "T15n0654_001:0806c13": "名菩薩，得安住無分別界。」[0806c13] 爾時世尊復說伽",
    "T15n0654_001:0806c14": "陀曰：",
    "T15n0654_001:0806c15": "「無分別心若安住，  彼從諸佛正法生，",
    "T15n0654_001:0806c16": " 一切分別悉遠離，  所行即得無分別。",
    "T15n0654_001:0806c17": " 是法寂靜無垢勝，  名稱功德而普集，",
    "T15n0654_001:0806c18": " 無分別法最上樂，  菩薩得已成菩提。」"
}