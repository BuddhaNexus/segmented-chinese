{
    "T32n1668_004:0623a02": "釋摩訶衍論卷第四",
    "T32n1668_004:0623a04": "龍樹菩薩造",
    "T32n1668_004:0623a05": "姚秦三藏筏提摩多奉 詔譯",
    "T32n1668_004:0623a06": "[0623a06] 已說廣說性淨本覺門。次說根本無明住地",
    "T32n1668_004:0623a07": "門。",
    "T32n1668_004:0623a08": "[0623a08] 本曰。所言不覺義者。謂不如實知真如法",
    "T32n1668_004:0623a09": "一故。不覺心起而有其念。念無自相不離",
    "T32n1668_004:0623a10": "本覺。猶如迷人依方故迷。若離於方則無",
    "T32n1668_004:0623a11": "有迷。眾生亦爾。依覺故迷。若離覺性則無",
    "T32n1668_004:0623a12": "不覺。以有不覺妄想心故。能知名義為說",
    "T32n1668_004:0623a13": "真覺。若離不覺之心。則無真覺自相可說。",
    "T32n1668_004:0623a14": "[0623a14] 論曰。則此文中自有二門。云何為二。一者",
    "T32n1668_004:0623a15": "異說相應契當門。二者隨次別釋散說門。初",
    "T32n1668_004:0623a16": "門云何。頌曰。",
    "T32n1668_004:0623a17": " 牟尼大覺尊  一代聖說中",
    "T32n1668_004:0623a18": " 總有六種說  謂明闇俱非",
    "T32n1668_004:0623a19": " 空及與具足  如是六無明",
    "T32n1668_004:0623a20": " 隨義立異名  剋體無差別",
    "T32n1668_004:0623a21": "[0623a21] 論曰。凡集牟尼尊一代中種種異說。總有六",
    "T32n1668_004:0623a22": "種。云何為六。一者明無明。二者闇無明。三",
    "T32n1668_004:0623a23": "者俱是無明。四者俱非無明。五者空無明。六",
    "T32n1668_004:0623a24": "者具足無明。是名為六。如是六種隨義立",
    "T32n1668_004:0623a25": "名。據體無別。明無明者。字義差別其相云",
    "T32n1668_004:0623a26": "何。頌曰。",
    "T32n1668_004:0623a27": " 究竟無餘無  通達顯了明",
    "T32n1668_004:0623a28": " 以此因緣故  言總意別明",
    "T32n1668_004:0623a29": "[0623a29] 論曰。究竟無餘故名為無。通達顯了故名為",
    "T32n1668_004:0623b01": "明。所謂圓滿般若之日周遍法界。無一一",
    "T32n1668_004:0623b02": "法而非明故。是故當知如是無明言總意",
    "T32n1668_004:0623b03": "別光明實智契經中作如是說。爾時舍利弗",
    "T32n1668_004:0623b04": "則白佛言。世尊何因緣故。於大眾中唱如",
    "T32n1668_004:0623b05": "是言。我今所說一切契經中。一一字字一",
    "T32n1668_004:0623b06": "一句句。盡攝一切無量所詮。而為鈍根之眾",
    "T32n1668_004:0623b07": "生故。以種種言說而談論耳。若如世尊說。",
    "T32n1668_004:0623b08": "當應有過失。何以故。如無明字唯表黑品。",
    "T32n1668_004:0623b09": "不能表示般若智明。乃至無常字唯表生",
    "T32n1668_004:0623b10": "滅之相。不能詮表無為當住真實理焉。如",
    "T32n1668_004:0623b11": "何世尊作如是說。於是世尊告舍利弗言。",
    "T32n1668_004:0623b12": "我今所說實無過失。何以故。如無明字。不",
    "T32n1668_004:0623b13": "可得言唯表黑品。汝智慧之力狹劣小見",
    "T32n1668_004:0623b14": "小聞故。作如是疑。而此無明字盡攝一切",
    "T32n1668_004:0623b15": "般若智明。具足圓滿無所闕失。所謂究竟",
    "T32n1668_004:0623b16": "義故。周遍義故圓滿義故。平等義故。無餘義",
    "T32n1668_004:0623b17": "故。說言為無。通達義故。顯了義故。觀照義",
    "T32n1668_004:0623b18": "故。現前義故。無礙義故。說言為明。乃至廣",
    "T32n1668_004:0623b19": "說故。闇無明者。字義差別其相云何。頌曰。",
    "T32n1668_004:0623b20": " 一切般若明  隱覆令不生",
    "T32n1668_004:0623b21": " 譬如闇中具  無有殊勝事",
    "T32n1668_004:0623b22": "[0623b22] 論曰。根本無明。能覆一切總持慧明礙令",
    "T32n1668_004:0623b23": "不生。譬如暗中莊嚴具雖有勝妙相。而為",
    "T32n1668_004:0623b24": "闇障故。彼殊勝事不得出現。是故名為暗",
    "T32n1668_004:0623b25": "之無明。圓滿契經中作如是說。一切眾生",
    "T32n1668_004:0623b26": "具足三智。由顛倒故不知不覺故。俱是無",
    "T32n1668_004:0623b27": "明者。字義差別其相云何。頌曰。",
    "T32n1668_004:0623b28": " 唯一種無明  或明或暗俱",
    "T32n1668_004:0623b29": " 譬如一暗色  二人各異見",
    "T32n1668_004:0623c01": "[0623c01] 論曰。一種無明或明或闇。譬如一色二人異",
    "T32n1668_004:0623c02": "見。此義云何。謂如迦羅鳩奢那。及人同分極",
    "T32n1668_004:0623c03": "闇夜分中。同在一處見此暗色。若迦羅鳩",
    "T32n1668_004:0623c04": "奢那唯見清淨光明之色。若人同分唯見一",
    "T32n1668_004:0623c05": "向黑暗之色。俱是無明亦復如是。唯一無明。",
    "T32n1668_004:0623c06": "或智慧明或黑法暗具二事故。甚深密嚴契",
    "T32n1668_004:0623c07": "經中作如是說。根本無明於幻人中能作",
    "T32n1668_004:0623c08": "幻質。於德人中能作德質。不可取一非",
    "T32n1668_004:0623c09": "一故。俱非無明者。字義差別其相云何。頌",
    "T32n1668_004:0623c10": "曰。",
    "T32n1668_004:0623c11": " 從無始已來  無有言說依",
    "T32n1668_004:0623c12": " 遠離了別轉  遠離遠離故",
    "T32n1668_004:0623c13": "[0623c13] 論曰。言俱非者無言依故。離心轉故。是",
    "T32n1668_004:0623c14": "故名為俱非無明。八勝天子契經中作如是",
    "T32n1668_004:0623c15": "說。爾時光明自在華寶妙輪天子。即承佛神",
    "T32n1668_004:0623c16": "力白佛言。世尊無明有耶。答曰非也。問曰",
    "T32n1668_004:0623c17": "無耶。答曰。非也。問曰亦有亦無耶。答曰非",
    "T32n1668_004:0623c18": "也問曰非有非無耶。答曰非也。問曰非是耶。",
    "T32n1668_004:0623c19": "答曰非也。問曰何故如是耶。答曰以無可",
    "T32n1668_004:0623c20": "明之事故。是故說言無始無明故。空無明",
    "T32n1668_004:0623c21": "者。字義差別其相云何。頌曰。",
    "T32n1668_004:0623c22": " 無體用則空  譬如兔角無",
    "T32n1668_004:0623c23": " 如是道理了  是故說言明",
    "T32n1668_004:0623c24": "[0623c24] 論曰。空無明者。體用俱空。故名為無。如是",
    "T32n1668_004:0623c25": "道理明了現前。故名為明。譬如兔角本來",
    "T32n1668_004:0623c26": "無體。一切人眾皆悉現知。無始契經中作如",
    "T32n1668_004:0623c27": "是說。根本無明無所有事。遍計所執性故。",
    "T32n1668_004:0623c28": "具足無明者。字義差別其相云何。頌曰。",
    "T32n1668_004:0623c29": " 染淨一切法  通出生增長",
    "T32n1668_004:0624a01": " 以此因緣故  建立具足名",
    "T32n1668_004:0624a02": "[0624a02] 論曰。言具足者。根本無明能生一切染淨",
    "T32n1668_004:0624a03": "諸法。令增長故立具足名。佛性解脫契經",
    "T32n1668_004:0624a04": "中作如是說。從無明種出覺知樹從覺知",
    "T32n1668_004:0624a05": "樹出功德智慧華。從兩輪華結法身解脫",
    "T32n1668_004:0624a06": "果。乃至廣說故。如是六種根本無明。於論",
    "T32n1668_004:0624a07": "文中明了說故。安立配屬且略而已。且暗無",
    "T32n1668_004:0624a08": "明名字差別其相云何。契經異說其數幾有。",
    "T32n1668_004:0624a09": "頌曰。",
    "T32n1668_004:0624a10": " 總有十種名  契經異說故",
    "T32n1668_004:0624a11": " 見一處住地  或報恩無盡",
    "T32n1668_004:0624a12": " 或無始有終  或無等等生",
    "T32n1668_004:0624a13": " 或生得觀滿  智礙及不覺",
    "T32n1668_004:0624a14": " 覺了與子藏  如是十種名",
    "T32n1668_004:0624a15": " 隨義用差別  唯一暗無明",
    "T32n1668_004:0624a16": "[0624a16] 論曰。凡集一代種種契經總有十種。云何",
    "T32n1668_004:0624a17": "為十。一者見一處住地。二者報恩無盡住地。",
    "T32n1668_004:0624a18": "三者無始有終住地。四者無等等生住地。五",
    "T32n1668_004:0624a19": "者生得住地。六者觀滿住地。七者智礙住地。",
    "T32n1668_004:0624a20": "八者不覺住地。九者覺了住地。十者子藏住",
    "T32n1668_004:0624a21": "地是名為十。如是十名唯是一體。隨義用",
    "T32n1668_004:0624a22": "別。應審觀察。見一處住地者。字義差別其相",
    "T32n1668_004:0624a23": "云何。頌曰。",
    "T32n1668_004:0624a24": " 圓滿般若慧  現見一法界",
    "T32n1668_004:0624a25": " 無明體頓斷  故名見一處",
    "T32n1668_004:0624a26": "[0624a26] 論曰。金剛心還智慧未滿福德微少。不達",
    "T32n1668_004:0624a27": "一心中實處故。根本無明猶未出離。而率",
    "T32n1668_004:0624a28": "萬行到果位時。始覺般若分明顯了。本有",
    "T32n1668_004:0624a29": "功德具足圓滿。現見一中法界之心安立住",
    "T32n1668_004:0624b01": "處。根本無明頓斷無餘。是故名為見一處",
    "T32n1668_004:0624b02": "惑。光嚴童子契經中作如是說。復次有惑。",
    "T32n1668_004:0624b03": "一切聲聞辟支佛。及十地菩薩所不能斷。",
    "T32n1668_004:0624b04": "謂見一處無明住地。如是住地證一法界。清",
    "T32n1668_004:0624b05": "淨覺者乃所能斷故。報恩無盡住地者。字義",
    "T32n1668_004:0624b06": "差別其相云何。頌曰。",
    "T32n1668_004:0624b07": " 無量一切佛  報無明之恩",
    "T32n1668_004:0624b08": " 盡未來無窮  故名恩無盡",
    "T32n1668_004:0624b09": "[0624b09] 論曰。十方三世一切諸佛報無明恩。盡未",
    "T32n1668_004:0624b10": "來際無有窮盡。所以者何。一切覺者以",
    "T32n1668_004:0624b11": "無明作無為因。具足莊嚴法身果故。本來",
    "T32n1668_004:0624b12": "清淨契經中作如是說。文殊師利則白佛",
    "T32n1668_004:0624b13": "言。世尊無量劫中不惜身命。斷一切惡",
    "T32n1668_004:0624b14": "修一切善。圓滿行因莊嚴性海。喜樂自在",
    "T32n1668_004:0624b15": "德用無礙。何因緣故作如是言。我有多恩",
    "T32n1668_004:0624b16": "盡未來際不能盡報。佛言我由無明。以之",
    "T32n1668_004:0624b17": "為質成正覺道。是故我說有極重恩。於塵",
    "T32n1668_004:0624b18": "劫中報恩不盡。以此義故。無明住地亦名",
    "T32n1668_004:0624b19": "報恩無盡住地故。無始有終住地者。字義差",
    "T32n1668_004:0624b20": "別其相云何。頌曰。",
    "T32n1668_004:0624b21": " &#x5374;過去無際  進未來有盡",
    "T32n1668_004:0624b22": " 以此因緣故  名無始有終",
    "T32n1668_004:0624b23": "[0624b23] 論曰。根本無明若&#x5374;過去無其本際。名為",
    "T32n1668_004:0624b24": "無始。若進未來必有間斷。名為有終。般若",
    "T32n1668_004:0624b25": "波羅蜜中作如是說。始覺淨智有始無終。",
    "T32n1668_004:0624b26": "無明住地無始有終。故無等等生住地者。字",
    "T32n1668_004:0624b27": "義差別其相云何。頌曰。",
    "T32n1668_004:0624b28": " 過恒上煩惱  無前後一時",
    "T32n1668_004:0624b29": " 具足出生故  名無等等生",
    "T32n1668_004:0624c01": "[0624c01] 論曰。根本無明有勝力故。過於恒沙諸上煩",
    "T32n1668_004:0624c02": "惱。無有前後一時俱生。是故名為無等等",
    "T32n1668_004:0624c03": "生。自體契經中作如是說。譬如天魔波旬",
    "T32n1668_004:0624c04": "於大自在天。色力壽命眷屬眾具自在殊勝。",
    "T32n1668_004:0624c05": "無等等出生大力住地。亦復如是。&#x9E81;細前後",
    "T32n1668_004:0624c06": "無有前後。一時生長故。生得住地者。字義",
    "T32n1668_004:0624c07": "差別其相云何。頌曰。",
    "T32n1668_004:0624c08": " 生謂三種生  得謂立成就",
    "T32n1668_004:0624c09": " 無明彼成立  故名為生得",
    "T32n1668_004:0624c10": "[0624c10] 論曰。所言生者。所謂即是三種生相。所言",
    "T32n1668_004:0624c11": "得者。即有二義。云何為二。一者建立義。二",
    "T32n1668_004:0624c12": "者成就義。根本無明能善成立彼三種相。是",
    "T32n1668_004:0624c13": "故名為生得住地。十種妄想契經中作如是",
    "T32n1668_004:0624c14": "說。據子子轉生得住地。非據自體名為生",
    "T32n1668_004:0624c15": "得故。觀滿住地者。字義差別其相云何。頌",
    "T32n1668_004:0624c16": "曰。",
    "T32n1668_004:0624c17": " 根本無明體  金剛還不盡",
    "T32n1668_004:0624c18": " 當待果滿位  故名為觀滿",
    "T32n1668_004:0624c19": "[0624c19] 論曰。根本無明金剛心還猶存不盡。當待滿",
    "T32n1668_004:0624c20": "位永斷無餘。是故名為觀滿住地。無上菩",
    "T32n1668_004:0624c21": "提契經中作如是說。根本無明待究竟道。",
    "T32n1668_004:0624c22": "名為觀滿。諸戲論識隨位漸除。名為觀分",
    "T32n1668_004:0624c23": "故。智礙住地者。字義差別其相云何。頌曰。",
    "T32n1668_004:0624c24": " 礙一切種智  逆世間通達",
    "T32n1668_004:0624c25": " 相違過極重  故名為智礙",
    "T32n1668_004:0624c26": "[0624c26] 論曰。根本無明漠冥極暗。一切種智顯了極",
    "T32n1668_004:0624c27": "明。如是明暗相違過失。極重深故。是故名為",
    "T32n1668_004:0624c28": "智礙住地。甚深因緣契經中作如是說。染",
    "T32n1668_004:0624c29": "煩惱礙與正體智。相違過極建立為障。般若",
    "T32n1668_004:0625a01": "慧礙與後得智。相違過重建立為障。乃至廣",
    "T32n1668_004:0625a02": "說故。不覺住地者。字義差別其相云何。頌曰。",
    "T32n1668_004:0625a03": " 從無始已來  備三身菩提",
    "T32n1668_004:0625a04": " 圓四德涅盤  不能覺不覺",
    "T32n1668_004:0625a05": "[0625a05] 論曰。一切眾生從無始來。具足三身圓滿",
    "T32n1668_004:0625a06": "四德。自性清淨遠離繫縛。而由無明不知",
    "T32n1668_004:0625a07": "不覺。是故名為不覺住地。大本楞伽契經中",
    "T32n1668_004:0625a08": "作如是說。般若無知。諸戲論識即是知無。",
    "T32n1668_004:0625a09": "根本無明即是不覺。所以者何不覺覺故。乃",
    "T32n1668_004:0625a10": "至廣說故。覺了住地者。字義差別其相云何。",
    "T32n1668_004:0625a11": "頌曰。",
    "T32n1668_004:0625a12": " 十地非境界  凡小亦非境",
    "T32n1668_004:0625a13": " 唯大覺者了  故名為覺了",
    "T32n1668_004:0625a14": "[0625a14] 論曰。根本無明十地菩薩未能盡知。何況凡",
    "T32n1668_004:0625a15": "小能善知之。唯大覺者窮了無餘。是故名",
    "T32n1668_004:0625a16": "為覺了住地。寶積契經中作如是說。唯佛",
    "T32n1668_004:0625a17": "境界非餘能知。覺了無明故。子藏住地者。字",
    "T32n1668_004:0625a18": "義差別其相云何。頌曰。",
    "T32n1668_004:0625a19": " 無明藏大海  攝持上煩惱",
    "T32n1668_004:0625a20": " 譬如種持子  故名為子藏",
    "T32n1668_004:0625a21": "[0625a21] 論曰。無始無明攝持煩惱令得住止。譬如",
    "T32n1668_004:0625a22": "諸種持隱顯子。是故名為子藏住地。本業契",
    "T32n1668_004:0625a23": "經中作如是說。子子種藏譬如天網故。何",
    "T32n1668_004:0625a24": "因緣故皆名住地。字義差別其相云何。頌曰。",
    "T32n1668_004:0625a25": " 無明力大故  住持諸染法",
    "T32n1668_004:0625a26": " 如地持四擔  故名為住地",
    "T32n1668_004:0625a27": "[0625a27] 論曰。根本無明其力最大。能善住持一切",
    "T32n1668_004:0625a28": "染法。譬如大地有勝力故持四重擔。故名",
    "T32n1668_004:0625a29": "為住地。云何為四。一者大海。二者諸山。三",
    "T32n1668_004:0625b01": "者草木。四者眾生。是名為四。勝鬘契經中",
    "T32n1668_004:0625b02": "作如是說。世尊如是無明住地力。於有愛",
    "T32n1668_004:0625b03": "數四住地。無明住地其力最大。乃至廣說",
    "T32n1668_004:0625b04": "故。",
    "T32n1668_004:0625b05": "[0625b05] 已說異說相應契當門。次說隨次別釋散說",
    "T32n1668_004:0625b06": "門。所言不覺義者者。總標本末一切不覺。自",
    "T32n1668_004:0625b07": "此已下作釋略示。於是初釋根本不覺。次",
    "T32n1668_004:0625b08": "釋分離眷屬不覺。本廣末略。應審觀察。謂",
    "T32n1668_004:0625b09": "不如實知真如法一故不覺心起者。即是顯",
    "T32n1668_004:0625b10": "示根本不覺之起因緣。根本不覺何因緣故",
    "T32n1668_004:0625b11": "得起而有。因不如故得起而有。何等法中",
    "T32n1668_004:0625b12": "而不如耶。謂三法中而不如故。言不如者。",
    "T32n1668_004:0625b13": "當有何義。謂違逆義故。云何三法。一者實知",
    "T32n1668_004:0625b14": "一法。二者真如一法。三者一心一法。是名",
    "T32n1668_004:0625b15": "為三。實知一法者。謂一切覺即能達智。真",
    "T32n1668_004:0625b16": "如一法者。謂平等理即所達境。一心一法",
    "T32n1668_004:0625b17": "者。謂一法界即所依體。於此三法皆違逆故",
    "T32n1668_004:0625b18": "無明得起。是故說言謂不如實知真如法一",
    "T32n1668_004:0625b19": "故不覺心起。彼三種法皆守一中終不捨",
    "T32n1668_004:0625b20": "離。故通名為一。自此已下眷屬略示。而有",
    "T32n1668_004:0625b21": "其念者。即是顯示分離無明。謂本已立一切",
    "T32n1668_004:0625b22": "眷屬皆得有故。自此已下即有二門。云何",
    "T32n1668_004:0625b23": "為二。一者歸德成幻力無力門。二者攀妄顯",
    "T32n1668_004:0625b24": "真力無力門。歸德成幻門者。一切無明。若剋",
    "T32n1668_004:0625b25": "其本無自體相。依止本覺而得成立。譬如",
    "T32n1668_004:0625b26": "迷道路人依道路故迷。若離道路無迷亂",
    "T32n1668_004:0625b27": "事故。如本念無自相不離本覺。猶如迷人",
    "T32n1668_004:0625b28": "依方故迷若離於方即無有迷。眾生亦爾",
    "T32n1668_004:0625b29": "依覺故迷。若離覺性即無不覺故。攀妄顯",
    "T32n1668_004:0625c01": "真門者。法身般若不能自顯。當待不覺然",
    "T32n1668_004:0625c02": "後方乃讚揚名義具足現前。譬如勇猛丈夫",
    "T32n1668_004:0625c03": "伏諸軍眾。然後方乃得高勝位故。如本以",
    "T32n1668_004:0625c04": "有不覺妄想心故。能知名義為說真覺。",
    "T32n1668_004:0625c05": "若離不覺之心則無真覺自相可說故。",
    "T32n1668_004:0625c06": "[0625c06] 已說根本無明住地門。次說眷屬無明住地",
    "T32n1668_004:0625c07": "門。此決擇中自有二重。云何為二。一者顯",
    "T32n1668_004:0625c08": "示微細眷屬門。二者顯示&#x9E81;重眷屬門。初門",
    "T32n1668_004:0625c09": "云何。",
    "T32n1668_004:0625c10": "[0625c10] 本曰。復次依不覺故生三種相。與彼不",
    "T32n1668_004:0625c11": "覺相應不離。云何為三。一者無明業相。以",
    "T32n1668_004:0625c12": "依不覺故心動說名為業。覺則不動動",
    "T32n1668_004:0625c13": "則有苦。果不離因故。二者能見相。以依",
    "T32n1668_004:0625c14": "動故能見。不動則無見。三者境界相。以",
    "T32n1668_004:0625c15": "依能見故境界妄現。離見則無境界。",
    "T32n1668_004:0625c16": "[0625c16] 論曰。就此文中即有二重。云何為二。一者",
    "T32n1668_004:0625c17": "總標略示門。二者標釋俱成門。第一門言依",
    "T32n1668_004:0625c18": "不覺故生三種相與彼不覺相應不離者。",
    "T32n1668_004:0625c19": "即是顯示末相承賴本體之氣力故而",
    "T32n1668_004:0625c20": "得成立。復彼本體為受末相之枝養故而",
    "T32n1668_004:0625c21": "得止住。譬如父子互相為因得成立故。是",
    "T32n1668_004:0625c22": "故說言相應不離。若如是說。八地已上諸菩",
    "T32n1668_004:0625c23": "薩等。應斷無明同妙覺耶。是事不爾。雖",
    "T32n1668_004:0625c24": "斷&#x9E81;相。微細三相猶未斷故。自此已下釋",
    "T32n1668_004:0625c25": "第二門。此三相中第一業相。能見所見無有",
    "T32n1668_004:0625c26": "差別。心王念法不可分析。唯由精動隱流",
    "T32n1668_004:0625c27": "之義故名為業。如是動流只由不覺。若覺",
    "T32n1668_004:0625c28": "不動動即有苦。所以者何。業相之初果不",
    "T32n1668_004:0625c29": "離無明之初因故。如本一者無明業相以",
    "T32n1668_004:0626a01": "依不覺故心動說名為業覺則不動動則",
    "T32n1668_004:0626a02": "有苦果不離因故故。第二轉相。以業相念",
    "T32n1668_004:0626a03": "為所依故。轉作能緣流成了相。若無業",
    "T32n1668_004:0626a04": "相動念之分位。當無了別轉相之見分。依",
    "T32n1668_004:0626a05": "此動作彼轉名為轉相。如本二者能見相",
    "T32n1668_004:0626a06": "以依動故能見不動即無見故。第三現相",
    "T32n1668_004:0626a07": "以了別轉為所依故。戲論境界具足現前。",
    "T32n1668_004:0626a08": "所緣相分圓滿安布。若離了別見識之分位。",
    "T32n1668_004:0626a09": "即無所緣境界之塵相。依此見分現彼相",
    "T32n1668_004:0626a10": "分。譬如依明鏡故現諸色像名為現相。如",
    "T32n1668_004:0626a11": "本三者境界相以依能見故境界妄現離",
    "T32n1668_004:0626a12": "見則無境界故。如是三相雖名字別是",
    "T32n1668_004:0626a13": "示本識。前決擇中已廣說故。此中三相初能",
    "T32n1668_004:0626a14": "及所同體無別。中唯能見則無所見。後能與",
    "T32n1668_004:0626a15": "所具足圓滿。根本無明復有何別。此何所",
    "T32n1668_004:0626a16": "疑。無明自體不明了故。所謂若言心體無",
    "T32n1668_004:0626a17": "動。就此時故名無明者。此事即不然。所以",
    "T32n1668_004:0626a18": "者何。三者分言以依不覺故心動說名為業",
    "T32n1668_004:0626a19": "故。若言動是業識分位非無明者。此事亦",
    "T32n1668_004:0626a20": "不爾。所以者何。校量分言以不達一法界故",
    "T32n1668_004:0626a21": "心不相應忽然念起名為無明故。動起二文",
    "T32n1668_004:0626a22": "皆就業識作如是說。非彼無明。所以者何。",
    "T32n1668_004:0626a23": "能動能起根本無明。隨動隨起即是業識。",
    "T32n1668_004:0626a24": "以此義故無相違過。若爾根本無明自體。如",
    "T32n1668_004:0626a25": "何能動心體能起諸念。此處難了。十地非",
    "T32n1668_004:0626a26": "境三賢不量。唯佛窮了不可妄說。然依經",
    "T32n1668_004:0626a27": "說假言強稱但曰不覺。得有因緣次決擇中",
    "T32n1668_004:0626a28": "自當顯說。業相細念能所未分。相及境界不",
    "T32n1668_004:0626a29": "可分別。何因緣故立動名字釋業相耶此",
    "T32n1668_004:0626b01": "事亦復不可妄說。唯依經說作如是言。業",
    "T32n1668_004:0626b02": "相本識。無能了作無所了作。不可分析不",
    "T32n1668_004:0626b03": "可隔別。唯由精動隱流義故。名為鍵摩而",
    "T32n1668_004:0626b04": "已。若有眾生須種種辭綺語此處。咄哉終",
    "T32n1668_004:0626b05": "日不堪了說。",
    "T32n1668_004:0626b06": "[0626b06] 已說顯示微細眷屬門。次說顯示&#x9E81;重眷屬",
    "T32n1668_004:0626b07": "門。",
    "T32n1668_004:0626b08": "[0626b08] 本曰。以有境界緣故復生六種相。云何",
    "T32n1668_004:0626b09": "為六。一者智相。依於境界心起分別愛與",
    "T32n1668_004:0626b10": "不愛故。二者相續相。依於智故生其苦樂",
    "T32n1668_004:0626b11": "覺。心起念相應不斷故。三者執取相。依於",
    "T32n1668_004:0626b12": "相續緣念境界。住持苦樂心起著故。四者",
    "T32n1668_004:0626b13": "計名字相。依於妄執分別假名言相故。五",
    "T32n1668_004:0626b14": "者起業相。依於名字尋名取著造種種業",
    "T32n1668_004:0626b15": "故。六者業繫苦相。以依業受果不自在故。",
    "T32n1668_004:0626b16": "[0626b16] 論曰。如是六相皆意識地非餘識法。所以者",
    "T32n1668_004:0626b17": "何。大本經中如是說故。此決擇分當釋何",
    "T32n1668_004:0626b18": "經。謂楞伽經。彼契經中當何說耶。謂分流楞",
    "T32n1668_004:0626b19": "伽契經中作如是說。",
    "T32n1668_004:0626b20": " 譬如巨海浪  斯由猛風起",
    "T32n1668_004:0626b21": " 洪波鼓溟壑  無有斷絕時",
    "T32n1668_004:0626b22": " 藏識海常住  境界風所動",
    "T32n1668_004:0626b23": " 種種諸識浪  騰躍而轉生",
    "T32n1668_004:0626b24": " 青赤種種色  珂乳及石蜜",
    "T32n1668_004:0626b25": " 淡味眾華果  日月與光明",
    "T32n1668_004:0626b26": " 非異非不異  海水起波浪",
    "T32n1668_004:0626b27": " 七識亦如是  心俱和合生",
    "T32n1668_004:0626b28": " 譬如海水變  種種波浪轉",
    "T32n1668_004:0626b29": " 七識亦如是  心俱和合生",
    "T32n1668_004:0626c01": " 謂彼藏識處  種種諸識轉",
    "T32n1668_004:0626c02": " 謂以彼意識  思惟諸相義",
    "T32n1668_004:0626c03": " 不壞相有八  無相亦無相",
    "T32n1668_004:0626c04": "[0626c04] 依此經文作解釋故。起六相文。今此經文",
    "T32n1668_004:0626c05": "為明何義。謂欲顯示現識之海性自常住。",
    "T32n1668_004:0626c06": "為彼六塵境界之風所飄動故。七種轉識",
    "T32n1668_004:0626c07": "現識之體以為內因。六塵境界以為外緣。",
    "T32n1668_004:0626c08": "興盛六種&#x9E81;重相故。如經。",
    "T32n1668_004:0626c09": " 譬如巨海浪  斯由猛風起",
    "T32n1668_004:0626c10": " 洪波鼓溟壑  無有斷絕時",
    "T32n1668_004:0626c11": " 藏識海常住  境界風所動",
    "T32n1668_004:0626c12": " 種種諸識浪  騰躍而轉生",
    "T32n1668_004:0626c13": "[0626c13] 云何名為境界之風。其風形狀當如何耶。謂",
    "T32n1668_004:0626c14": "青黃等種種顯色。能起眼識。寶珂等珠出",
    "T32n1668_004:0626c15": "現種種勝妙音聲。能起耳識。檀乳等香熏",
    "T32n1668_004:0626c16": "布種種芬芬香氣。能起鼻識。木羅石蜜等",
    "T32n1668_004:0626c17": "諸安觸著和合種種諸善美樂具。能起身",
    "T32n1668_004:0626c18": "識。甘淡等味。隨其所應出種種味。能起",
    "T32n1668_004:0626c19": "舌識。現在之華未來之果種種法塵。隨為彼",
    "T32n1668_004:0626c20": "識所緣境界。能起意識。今此文中舉塵取",
    "T32n1668_004:0626c21": "識。應審觀察。彼末那識。即是意識微細分",
    "T32n1668_004:0626c22": "位無別體耳。如是六塵能動心體令使散",
    "T32n1668_004:0626c23": "亂。譬如猛風故名為風。如經。",
    "T32n1668_004:0626c24": " 青赤種種色  珂乳及石蜜",
    "T32n1668_004:0626c25": " 淡味眾華果",
    "T32n1668_004:0626c26": "[0626c26] 如是七識及與藏識。同耶異耶。非同非異。",
    "T32n1668_004:0626c27": "離二邊故。譬如日與光明水與波浪非",
    "T32n1668_004:0626c28": "同非異。七識藏識非同非異義亦如是。如",
    "T32n1668_004:0626c29": "經。",
    "T32n1668_004:0627a01": " 日月與光明  非異非不異",
    "T32n1668_004:0627a02": " 海水起波浪  七識亦如是",
    "T32n1668_004:0627a03": " 心俱和合生",
    "T32n1668_004:0627a04": "[0627a04] 如是七識從何處所來入藏識作七種數。",
    "T32n1668_004:0627a05": "流轉起動無斷絕時。如是七轉識。不從內",
    "T32n1668_004:0627a06": "來不從外來不從中來。唯藏識體變作七",
    "T32n1668_004:0627a07": "識。譬如海水變作波浪。如經。",
    "T32n1668_004:0627a08": " 譬如海水變  種種波浪轉",
    "T32n1668_004:0627a09": " 七識亦如是  心俱和合生",
    "T32n1668_004:0627a10": " 謂彼藏識處  種種諸識轉",
    "T32n1668_004:0627a11": " 謂以彼意識  思惟諸相義",
    "T32n1668_004:0627a12": "[0627a12] 如是現識及七轉識八種心識。唯有生滅無",
    "T32n1668_004:0627a13": "常相耶。亦有實相常住相耶。如是八識從",
    "T32n1668_004:0627a14": "無始來。三際不動四相不遷。真實常住自",
    "T32n1668_004:0627a15": "性清淨不壞之相。具足圓滿無所闕失。而如",
    "T32n1668_004:0627a16": "是等一切功德。同法界故無有二相。無二",
    "T32n1668_004:0627a17": "相故唯是一相。唯一相故亦是無相。皆以無",
    "T32n1668_004:0627a18": "相故無相亦無相。如經。",
    "T32n1668_004:0627a19": "[0627a19] 不壞相有八無相亦無相。",
    "T32n1668_004:0627a20": "[0627a20] 此楞伽經凡明幾識。即有二門。云何為二。",
    "T32n1668_004:0627a21": "一者略說門。二者廣說門。如是二門中三本",
    "T32n1668_004:0627a22": "各異說。云何異說。謂一本分流楞伽契經中",
    "T32n1668_004:0627a23": "作如是說。大慧略說有三種識。廣說有八",
    "T32n1668_004:0627a24": "種相。何等為三。謂真識現識分別事識。又",
    "T32n1668_004:0627a25": "一本分流楞伽契經中作如是說。大慧廣說",
    "T32n1668_004:0627a26": "有八種識。略說有二種識。何等為二。一者",
    "T32n1668_004:0627a27": "了別識。二者分別事識。又一本分流楞伽契",
    "T32n1668_004:0627a28": "經中作如是說。大慧略說有四種識。廣說",
    "T32n1668_004:0627a29": "有七種識。云何為四。謂業識轉識現識分別",
    "T32n1668_004:0627b01": "事識。如是三經直是真說。當應歸依。何等",
    "T32n1668_004:0627b02": "楞伽。因緣楞伽沙羅楞伽。盤尸多楞伽等此",
    "T32n1668_004:0627b03": "四種經。即是偽假說故不可歸依。今當依",
    "T32n1668_004:0627b04": "彼十萬六千嗢&#x62D5;南頌大本楞伽。三經異相",
    "T32n1668_004:0627b05": "安立會釋。如其次第應審觀察。初契經中",
    "T32n1668_004:0627b06": "第一真識。直是根本無明所熏本覺真心。第",
    "T32n1668_004:0627b07": "二現識。直是現相阿梨耶識。第三分別事識。",
    "T32n1668_004:0627b08": "直是意識。&#x9E81;分意識。細分即末那故。何故此",
    "T32n1668_004:0627b09": "經意識細分末那陀識。三細之中業識轉識。",
    "T32n1668_004:0627b10": "且略不示。即有二門。云何為二。一者舉兩",
    "T32n1668_004:0627b11": "顯三備數門。二者率上達下備數門。初門云",
    "T32n1668_004:0627b12": "何。謂舉&#x9E81;強顯細劣故。此義云何。於",
    "T32n1668_004:0627b13": "三細中&#x9E81;是現識。於七識中強是意識。舉",
    "T32n1668_004:0627b14": "&#x9E81;現識顯細業轉。唯言現識。舉強意識示",
    "T32n1668_004:0627b15": "劣末那。唯言意識。是故言略而義圓耳。是",
    "T32n1668_004:0627b16": "名舉兩顯三備數門。後門云何。謂渾前後",
    "T32n1668_004:0627b17": "滿名字故。此義云何。經上文言諸識有三",
    "T32n1668_004:0627b18": "種相謂轉相業相真相。第一轉相。即是三細",
    "T32n1668_004:0627b19": "所攝轉識。第二業相。即是三細所攝業識。第",
    "T32n1668_004:0627b20": "三真相。即是意識細分所攝之末那識。率此",
    "T32n1668_004:0627b21": "經文及於下文。圓滿名字義理具足。",
    "T32n1668_004:0627b22": "是名率上達下備數門。此契經中八種識者。",
    "T32n1668_004:0627b23": "阿梨耶末那意識及五識身。是名為八。何故",
    "T32n1668_004:0627b24": "成八。一意識中分七種故。中契經中第一",
    "T32n1668_004:0627b25": "了別識。直是現相阿梨耶識。第二分別事識。",
    "T32n1668_004:0627b26": "直是意識。義如前說。同說末那。彼初經中",
    "T32n1668_004:0627b27": "名言真相。此中經中智相識者。異名同義。末",
    "T32n1668_004:0627b28": "那位中始有慧數。分別於塵名智相識。如",
    "T32n1668_004:0627b29": "是智識所緣境中。作真實之相解。而轉故",
    "T32n1668_004:0627c01": "名真相。此中八識比前可知。後契經中四",
    "T32n1668_004:0627c02": "種識法。文相明故且略不說。言七識者。末",
    "T32n1668_004:0627c03": "那意識總為一故。&#x9E81;細雖別唯一識故。法界",
    "T32n1668_004:0627c04": "法輪契經中作如是說。第六意識分別六塵",
    "T32n1668_004:0627c05": "境界時中。必依末那為所依根方得生起。",
    "T32n1668_004:0627c06": "是故意識當是能依。彼末那識當是所依。能",
    "T32n1668_004:0627c07": "依所依。不能一種。何故今說一體無別。經",
    "T32n1668_004:0627c08": "意別故無相違過。謂彼經中立別種故。今",
    "T32n1668_004:0627c09": "此經中立同種故。以何文故。分明現知分",
    "T32n1668_004:0627c10": "別事識。不依末那而得生起。楞伽經中明",
    "T32n1668_004:0627c11": "了說故。彼契經中云何說耶。謂分流楞伽中",
    "T32n1668_004:0627c12": "作如是說。大慧了別事識分別事識。彼二種",
    "T32n1668_004:0627c13": "識無有差別迭共為因。又一本分流楞伽",
    "T32n1668_004:0627c14": "中作如是說。大慧現識及分別事識。此二壞",
    "T32n1668_004:0627c15": "不壞相展轉為因。由此文故明知意識。唯",
    "T32n1668_004:0627c16": "以現相阿梨耶識為內所依。生起動轉不",
    "T32n1668_004:0627c17": "依末那。復次大本楞伽契經中作如是說。",
    "T32n1668_004:0627c18": "爾時妙嚴菩薩則白佛言。&#x9E81;相意識細相意",
    "T32n1668_004:0627c19": "識。以何為因以何為緣。相續而轉。佛言如",
    "T32n1668_004:0627c20": "是&#x9E81;細意識。以現鏡識而為其因。以六塵",
    "T32n1668_004:0627c21": "境而為其緣。相續而轉故。以此義故。第七",
    "T32n1668_004:0627c22": "末那緣六塵境。為所緣轉義已成立。何以",
    "T32n1668_004:0627c23": "故。經伽他中作如是說。境界風所動七識",
    "T32n1668_004:0627c24": "波浪轉故。復次若有眾生。經現識者即是",
    "T32n1668_004:0627c25": "末那。是故意識以之為因。咄哉此言不可",
    "T32n1668_004:0627c26": "指南。",
    "T32n1668_004:0627c27": "[0627c27] 已說經本。次釋論文。即此文中自有二門。",
    "T32n1668_004:0627c28": "云何為二。一者總標略示門。二者標釋俱成",
    "T32n1668_004:0627c29": "門。以有境界緣故復生六種相者。即是初",
    "T32n1668_004:0628a01": "門。此文為明何義。謂為顯示彼一意識六",
    "T32n1668_004:0628a02": "種&#x9E81;相。現鏡識中六塵境界以為起緣。現鏡",
    "T32n1668_004:0628a03": "識體以為依因。得長相續具足轉故。若爾",
    "T32n1668_004:0628a04": "何故。唯言以境界為緣。不說以彼本識",
    "T32n1668_004:0628a05": "為因。義相顯故且略而已。其理非無。若爾",
    "T32n1668_004:0628a06": "現識即應末那。為彼意識親所依故。猶如",
    "T32n1668_004:0628a07": "意根。解釋此義即有二意。云何為二。一者",
    "T32n1668_004:0628a08": "遮意。二者許意。遮者遮別種故。許者許阿",
    "T32n1668_004:0628a09": "梨耶末那故。如是疑難至大末那決擇分",
    "T32n1668_004:0628a10": "中其理自顯。自此已下釋第二門。此六相",
    "T32n1668_004:0628a11": "中。第一二相即是法執。第二二相即是人執。",
    "T32n1668_004:0628a12": "第三二相即是業因果報別相。復次初二地",
    "T32n1668_004:0628a13": "上所斷。中二三賢所斷。後二十信所離。復次",
    "T32n1668_004:0628a14": "初二則是細相。後有四相則是&#x9E81;相。復次初",
    "T32n1668_004:0628a15": "一則是細相。後有五種即是&#x9E81;相。復次初五",
    "T32n1668_004:0628a16": "則是細相。後一&#x9E81;相。復次六相皆是&#x9E81;相。復",
    "T32n1668_004:0628a17": "次六相皆無細相亦無&#x9E81;相。如其次第應",
    "T32n1668_004:0628a18": "審思惟。",
    "T32n1668_004:0628a19": "[0628a19] 已說顯示&#x9E81;重眷屬門。次說顯示無明有",
    "T32n1668_004:0628a20": "決疑門。",
    "T32n1668_004:0628a21": "[0628a21] 本曰。當知無明能生一切染法。以一切染",
    "T32n1668_004:0628a22": "法皆是不覺相故。",
    "T32n1668_004:0628a23": "[0628a23] 論曰。即此文中自有二門。云何為二。一者",
    "T32n1668_004:0628a24": "直示得有門。二者釋相決疑門。初門云何。頌",
    "T32n1668_004:0628a25": "曰。",
    "T32n1668_004:0628a26": " 譬如見樹木  當知有種子",
    "T32n1668_004:0628a27": " 見諸上煩惱  知無明亦爾",
    "T32n1668_004:0628a28": "[0628a28] 論曰。譬如有人見林樹等決定當知有其",
    "T32n1668_004:0628a29": "種子。見諸煩惱知無明有義亦如是。如本",
    "T32n1668_004:0628b01": "當知無明能生一切染法故。後門云何。謂",
    "T32n1668_004:0628b02": "有眾生作如是疑。無明唯一染法無量。豈",
    "T32n1668_004:0628b03": "一無明生諸煩惱。起不信心。若決彼疑應",
    "T32n1668_004:0628b04": "作是言。譬如種子唯一出生無量無邊華",
    "T32n1668_004:0628b05": "果枝葉等一切類。根本無明亦復如是。唯一",
    "T32n1668_004:0628b06": "無明能生一切無量無邊煩惱染法。以何得",
    "T32n1668_004:0628b07": "知一切煩惱皆無明生者。由彼諸染法皆",
    "T32n1668_004:0628b08": "不覺相故。若須是言彼疑便決。如本以一",
    "T32n1668_004:0628b09": "切染法皆是不覺相故。從上已來本上無明",
    "T32n1668_004:0628b10": "略釋已焉。自此已下總蘊一切染淨諸法。",
    "T32n1668_004:0628b11": "更作同異之二種門。表示造論真實本意。其",
    "T32n1668_004:0628b12": "相云何。",
    "T32n1668_004:0628b13": "[0628b13] 本曰。復次覺與不覺有二種相。云何為二。",
    "T32n1668_004:0628b14": "一者同相。二者異相。言同相者。譬如種種",
    "T32n1668_004:0628b15": "瓦器皆同微塵性相。如是無漏無明種種業",
    "T32n1668_004:0628b16": "幻。皆同真如性相。是故修多羅中依於此義",
    "T32n1668_004:0628b17": "說。一切眾生本來常住。入於涅盤菩提之",
    "T32n1668_004:0628b18": "法。非可修相。非可作相。畢竟無得。亦無",
    "T32n1668_004:0628b19": "色相可見。而有見色相者。唯是隨染業幻",
    "T32n1668_004:0628b20": "所作。非是智色不空之性。以智相無可見",
    "T32n1668_004:0628b21": "故。言異相者。譬如種種瓦器各各不同。如",
    "T32n1668_004:0628b22": "是無漏無明隨染幻差別性染幻差別故。",
    "T32n1668_004:0628b23": "[0628b23] 論曰。即此文中故有二門。云何為二。一者",
    "T32n1668_004:0628b24": "同相門。二者異相門。為明何義故建立同",
    "T32n1668_004:0628b25": "相門。為欲顯示一切諸法。唯一真如無餘",
    "T32n1668_004:0628b26": "法故。當真如門。為明何義故。建立異相",
    "T32n1668_004:0628b27": "門。為欲顯示唯一真如作一切法。名相各",
    "T32n1668_004:0628b28": "別。義用不同故。當生滅門。如是二門依何",
    "T32n1668_004:0628b29": "契經所建立耶。謂文殊師利答第一經。彼",
    "T32n1668_004:0628c01": "契經中當何說耶。謂彼契經中作如是說。",
    "T32n1668_004:0628c02": "佛問文殊。汝久遠來恒無休息。普遍遊行",
    "T32n1668_004:0628c03": "十方剎中見何殊事。文殊答曰。我久遠來不",
    "T32n1668_004:0628c04": "見餘事。唯見微塵。又佛問言。汝百年中居",
    "T32n1668_004:0628c05": "于輪家。不見種種瓦器相耶。文殊對曰。我",
    "T32n1668_004:0628c06": "唯見塵不見瓦器。又佛問言。汝實不見",
    "T32n1668_004:0628c07": "地水火風山川林樹等種種相耶。文殊對",
    "T32n1668_004:0628c08": "曰。我實不見如是等相。唯見微塵。如是如",
    "T32n1668_004:0628c09": "是世尊問詰文殊答曰。至一百數佛問文",
    "T32n1668_004:0628c10": "殊見微塵耶。文殊對曰。我久遠來不見微",
    "T32n1668_004:0628c11": "塵。爾時世尊告文殊言。善哉善哉汝是大",
    "T32n1668_004:0628c12": "士。能覺一相。能覺一相即無相法。文殊師",
    "T32n1668_004:0628c13": "利。汝一仁者非如是覺。依一相門。一切眾",
    "T32n1668_004:0628c14": "生本來常住。入於涅盤菩提之法。乃至以",
    "T32n1668_004:0628c15": "智相無可見故。馬鳴菩薩依彼經文立同",
    "T32n1668_004:0628c16": "相門。文相明故不須重釋。異相門者。彼契經",
    "T32n1668_004:0628c17": "中作如是說。佛告身子。汝見此土作何",
    "T32n1668_004:0628c18": "心見。身子答曰。我見此土。山川林樹沙礫土",
    "T32n1668_004:0628c19": "石日月宮殿舍宅等種種相各各形相名字差",
    "T32n1668_004:0628c20": "別不同。佛言汝智慧力下劣狹少。心有高下",
    "T32n1668_004:0628c21": "見如是異。唯汝一人非如是見。一切眾生",
    "T32n1668_004:0628c22": "亦復如是。乃至諸法亦復如是。真妄互熏",
    "T32n1668_004:0628c23": "染淨相待。功德過患形相名字各各差別。隨",
    "T32n1668_004:0628c24": "凡夫心所立名相。有而不實皆幻化法。",
    "T32n1668_004:0628c25": "乃至廣說。依此文故。尋義之述立異相門。",
    "T32n1668_004:0628c26": "文相明故不須重釋。此二門中所存初門。",
    "T32n1668_004:0628c27": "應審思惟。從上已來釋本分中是心生滅字",
    "T32n1668_004:0628c28": "句已焉。自此已下直釋因緣。",
    "T32n1668_004:0628c29": "[0628c29] 本曰。復次生滅因緣者。所謂眾生依心意",
    "T32n1668_004:0629a01": "意識轉故。此義云何。以依阿梨耶識說。有",
    "T32n1668_004:0629a02": "無明不覺而起。能見能現能取境界起念相",
    "T32n1668_004:0629a03": "續。故說為意。此意復有五種名。云何為五。",
    "T32n1668_004:0629a04": "一者名為業識。謂無明力不覺心動故。二者",
    "T32n1668_004:0629a05": "名為轉識。謂依於動心能見相故。三者名",
    "T32n1668_004:0629a06": "為現識。所謂能現一切境界。猶如明鏡現",
    "T32n1668_004:0629a07": "於色像。現識亦爾。隨其五塵對至即現無",
    "T32n1668_004:0629a08": "有前後。以一切時任運而起常在前故。四",
    "T32n1668_004:0629a09": "者名為智識。謂分別染淨法故。五者名為",
    "T32n1668_004:0629a10": "相續識。以念相應不斷故。",
    "T32n1668_004:0629a11": "[0629a11] 論曰。即此文中自有二門。云何為二。一者",
    "T32n1668_004:0629a12": "攝義顯宗生解門。二者隨文散說決疑門。初",
    "T32n1668_004:0629a13": "門云何。此中因緣有其二重。云何為二。一",
    "T32n1668_004:0629a14": "者不相應生滅因緣。二者相應生滅因緣。初",
    "T32n1668_004:0629a15": "重因緣其相云何。頌曰。",
    "T32n1668_004:0629a16": " 彼根本無明  是隨緣本覺",
    "T32n1668_004:0629a17": " 各因緣具足  為三不相應",
    "T32n1668_004:0629a18": " 正作因緣故  細生滅因緣",
    "T32n1668_004:0629a19": " 更作意觀察  應審其義理",
    "T32n1668_004:0629a20": "[0629a20] 論曰。根本無明隨緣本覺。各各因緣二義具",
    "T32n1668_004:0629a21": "足。能為三種不相應染。正作因緣。是故說",
    "T32n1668_004:0629a22": "言微細生滅之因緣門。具足形相散說門中",
    "T32n1668_004:0629a23": "其理自明。次重因緣其相云何。頌曰。",
    "T32n1668_004:0629a24": " 現鏡識自體  六塵境界相",
    "T32n1668_004:0629a25": " 為三種相應  能作因緣故",
    "T32n1668_004:0629a26": "[0629a26] 論曰。現鏡識體六塵境界。如其次第。為彼",
    "T32n1668_004:0629a27": "三種相應染法能作因緣。是故說言&#x9E81;重生",
    "T32n1668_004:0629a28": "滅之因緣門。現識體中又有緣義。應審思",
    "T32n1668_004:0629a29": "惟。復次更有二重因緣。云何為二。一者本",
    "T32n1668_004:0629b01": "遍因緣。二者末遍因緣。言本遍者。舉根本",
    "T32n1668_004:0629b02": "無明及本覺心。望於六&#x9E81;相。有因緣義故。",
    "T32n1668_004:0629b03": "言末遍者舉業轉相望於三相應。有因緣",
    "T32n1668_004:0629b04": "義故。復次更有二重因緣。云何為二。一者",
    "T32n1668_004:0629b05": "上下因緣。二者下上因緣。言上下者。無明",
    "T32n1668_004:0629b06": "為始果報為終。下下與力不越其數。作因",
    "T32n1668_004:0629b07": "緣故。言下上者。果報為始無明為終。上上",
    "T32n1668_004:0629b08": "與力不越其數。作因緣故。復次一切有為",
    "T32n1668_004:0629b09": "生滅之法剎那不住。無因無緣故。復次因",
    "T32n1668_004:0629b10": "緣之法空而無主。其實自性不可得故。復次",
    "T32n1668_004:0629b11": "不可得法。不可得亦不可得故。如其次第",
    "T32n1668_004:0629b12": "應審思擇。",
    "T32n1668_004:0629b13": "[0629b13] 已說攝義顯宗生解門。次說隨文散說決疑",
    "T32n1668_004:0629b14": "門。此中有二門。云何為二。一者總標門。二者",
    "T32n1668_004:0629b15": "廣釋門。復次生滅因緣者所謂眾生依心意",
    "T32n1668_004:0629b16": "意識轉故者。即是初門。此文為明何義。謂",
    "T32n1668_004:0629b17": "欲顯示所依能依之差別故。云何所依。謂本",
    "T32n1668_004:0629b18": "覺心。云何能依。謂即眾生。言眾生者。當何",
    "T32n1668_004:0629b19": "法耶。謂意意識。何故意及意識名為眾生。意",
    "T32n1668_004:0629b20": "及意識一切眾染合集而生。故名眾生。而無",
    "T32n1668_004:0629b21": "別自體。唯依心為體。是故說言依心而轉。",
    "T32n1668_004:0629b22": "[0629b22] 已說總標門。次說廣釋門。此中二品。先說",
    "T32n1668_004:0629b23": "末那轉。後說意識轉。文相可見。此義云何",
    "T32n1668_004:0629b24": "者。總問二轉。自此已下作釋散說。此意轉",
    "T32n1668_004:0629b25": "門依何契經所建立耶。謂顯了經。彼契經",
    "T32n1668_004:0629b26": "中當何說耶。謂顯了契經中作如是說種種",
    "T32n1668_004:0629b27": "心識雖有無量。唯末那轉無有餘法。所以",
    "T32n1668_004:0629b28": "者何。是末那識具足十一義無所不作故。",
    "T32n1668_004:0629b29": "彼契經中十一義名略不別說。是故論者。具",
    "T32n1668_004:0629c01": "舉十一種之別名分明顯示。云何名為十一",
    "T32n1668_004:0629c02": "種名。一者根本無明。二者業相。三者轉相。",
    "T32n1668_004:0629c03": "四者現相。五者智相。六者相續相。七者業",
    "T32n1668_004:0629c04": "識。八者轉識。九者現識。十者智識。十一者相",
    "T32n1668_004:0629c05": "續識。是名十一。如本以依阿梨耶識說有",
    "T32n1668_004:0629c06": "無明不覺而起能見能現能取境界起念相",
    "T32n1668_004:0629c07": "續故說為意。此意復有五種名廣說乃至",
    "T32n1668_004:0629c08": "五者名為相續識以念相應不斷故故。本",
    "T32n1668_004:0629c09": "地契經中作如是說大末那識具十二轉",
    "T32n1668_004:0629c10": "者。所依本覺以為一故。相識兩字何差別故。",
    "T32n1668_004:0629c11": "更加其數別建立耶。甚大別故。云何差別。",
    "T32n1668_004:0629c12": "謂一切諸眷屬染法。皆悉各各有二義故。云",
    "T32n1668_004:0629c13": "何為二。一者神解義。二者暗鈍義。神解義",
    "T32n1668_004:0629c14": "者。據從本覺流轉邊故。暗鈍義者。據從",
    "T32n1668_004:0629c15": "無明流轉邊故。依初門故建立識名。依後",
    "T32n1668_004:0629c16": "門故建立相名。二門差別應如是知。何故",
    "T32n1668_004:0629c17": "如是。所言識者。解了義故順於本覺。所言",
    "T32n1668_004:0629c18": "相者。背本義故順於無明。是故常住佛性契",
    "T32n1668_004:0629c19": "經中作如是說。以何得知一切眾生悉有",
    "T32n1668_004:0629c20": "佛性。答曰一切眾生皆有心識故。當知有",
    "T32n1668_004:0629c21": "佛性。何以故。佛名覺者。能善照達一切法",
    "T32n1668_004:0629c22": "故。眾生身中有此覺者故。是故一切眾生。得",
    "T32n1668_004:0629c23": "有了別識耳故。以何義故名為意耶。謂",
    "T32n1668_004:0629c24": "有二義故。云何為二。一者根義。二者身義。",
    "T32n1668_004:0629c25": "言根義者。能生義故。言身義者。依止義",
    "T32n1668_004:0629c26": "故。以何義故。根本無明隨染本覺各具因",
    "T32n1668_004:0629c27": "緣。互相望故。此義云何。謂舉本覺及與無",
    "T32n1668_004:0629c28": "明望於三識。本覺為因無明為緣。同舉彼",
    "T32n1668_004:0629c29": "二望於三相。無明為因本覺為緣。所以者",
    "T32n1668_004:0630a01": "何。以由親為因由&#x758E;為緣故。何故上言",
    "T32n1668_004:0630a02": "分別智相及相續相意識細分。今此文中末",
    "T32n1668_004:0630a03": "那識攝。為欲成立末那意識。唯是一體無",
    "T32n1668_004:0630a04": "二別故。若爾何故略去&#x9E81;分不以為意。約",
    "T32n1668_004:0630a05": "實皆意。而理盡故且略而已。是故經言無所",
    "T32n1668_004:0630a06": "不作。然別建立意識轉者。為欲建立能依",
    "T32n1668_004:0630a07": "所依之法門故。舉此決擇三相末那應廣",
    "T32n1668_004:0630a08": "通達。復次為欲顯示阿梨耶識非定阿梨",
    "T32n1668_004:0630a09": "耶。末那非定末那。意識非定意識。以無定",
    "T32n1668_004:0630a10": "故。藏識末那。末那藏識。意識藏識。藏識意",
    "T32n1668_004:0630a11": "識。亦皆藏識。皆是末那。皆是意識。亦復皆",
    "T32n1668_004:0630a12": "非。如是無定故。皆是無常。無常故非真實。",
    "T32n1668_004:0630a13": "非真實故皆是幻化。以幻化故自性空無。",
    "T32n1668_004:0630a14": "自性空故決定寂滅。寂滅故寂滅亦寂滅故。",
    "T32n1668_004:0630a15": "金剛三昧契經中作如是說。地藏菩薩言。不",
    "T32n1668_004:0630a16": "可思議不思議聚七五不生。八六寂滅。九相",
    "T32n1668_004:0630a17": "空無。有空無有。無空無有。乃至上文言。佛",
    "T32n1668_004:0630a18": "言見則為妄。何以故。一切萬有無生無相。本",
    "T32n1668_004:0630a19": "不自名悉皆空寂。一切法相亦復如是。一",
    "T32n1668_004:0630a20": "切眾生身亦復如是。身尚不有云何有見",
    "T32n1668_004:0630a21": "故。",
    "T32n1668_004:0630a22": "[0630a22] 已說隨文散說決疑門。次說相續業用差",
    "T32n1668_004:0630a23": "別門。",
    "T32n1668_004:0630a24": "[0630a24] 本曰。住持過去無量世等善惡之業令不",
    "T32n1668_004:0630a25": "失故。復能成就現在未來苦樂等報。無差",
    "T32n1668_004:0630a26": "違故。能令現在已經之事忽然而念未來之",
    "T32n1668_004:0630a27": "事不覺妄慮。",
    "T32n1668_004:0630a28": "[0630a28] 論曰。此相續識即有三義。云何為三。一者",
    "T32n1668_004:0630a29": "攝前不失義。二者感果成就義。三者妄慮遍",
    "T32n1668_004:0630b01": "緣義。初義云何。此相續識而能發起潤業煩",
    "T32n1668_004:0630b02": "惱。住持過去無明所起。一切種種善不善業。",
    "T32n1668_004:0630b03": "而能令作成果力用故。如本住持過去無",
    "T32n1668_004:0630b04": "量世等善惡之業令不失故。中義云何。此相",
    "T32n1668_004:0630b05": "續識又能發起潤生煩惱。而能令使已成辨",
    "T32n1668_004:0630b06": "業。決定果報安立屬當故。如本復能成就",
    "T32n1668_004:0630b07": "現在未來苦樂等報無差違故。後義云何。",
    "T32n1668_004:0630b08": "此相續識攀緣轉廣分別更強。緣已知境發",
    "T32n1668_004:0630b09": "樂不樂之心。對現前境增愛不愛之心。緣",
    "T32n1668_004:0630b10": "未知境不了妄計故。如本能令現在已經之",
    "T32n1668_004:0630b11": "事忽然而念未來之事不覺妄慮故。如是",
    "T32n1668_004:0630b12": "此識連續生死令不斷絕。是故名為相續",
    "T32n1668_004:0630b13": "識焉。",
    "T32n1668_004:0630b14": "[0630b14] 已說相續業用差別門。次說唯心迴轉諸",
    "T32n1668_004:0630b15": "法門。",
    "T32n1668_004:0630b16": "[0630b16] 本曰。是故三界虛偽唯心所作。離心則無",
    "T32n1668_004:0630b17": "六塵境界。此義云何。以一切法皆從心起",
    "T32n1668_004:0630b18": "妄念而生。一切分別即分別自心。心不見",
    "T32n1668_004:0630b19": "心無相可得。當知世間一切境界。皆依眾",
    "T32n1668_004:0630b20": "生無明妄心而得住持。是故一切法。如鏡",
    "T32n1668_004:0630b21": "中像無體可得。唯心虛妄。以心生則種種",
    "T32n1668_004:0630b22": "法生。心滅則種種法滅故。",
    "T32n1668_004:0630b23": "[0630b23] 論曰。此文為明何義。為欲顯示一切諸法",
    "T32n1668_004:0630b24": "唯心迴轉無餘法故。所以者何。隨心有無",
    "T32n1668_004:0630b25": "諸差別法有無有故。諸法唯心此心有耶。如",
    "T32n1668_004:0630b26": "是心法亦不可得故。若爾唯是心義。云何成",
    "T32n1668_004:0630b27": "立。此亦心故。以何現知。經文明故。云何說",
    "T32n1668_004:0630b28": "耶。謂分流楞伽契經中作如是說。無心之心",
    "T32n1668_004:0630b29": "量我說為心量故。復次由心不可得之句",
    "T32n1668_004:0630c01": "故。成立大空之義。由無心之心量句故。成",
    "T32n1668_004:0630c02": "立幻差別之義。復次由大空之義故。諸法得",
    "T32n1668_004:0630c03": "成。由幻差別之義故。空理得顯。復次由相",
    "T32n1668_004:0630c04": "觀故無定二事。無二事故不成一事。無",
    "T32n1668_004:0630c05": "一事故不成亦不成。如其次第應審觀察。",
    "T32n1668_004:0630c06": "[0630c06] 已說廣大末那轉相門。次說分別事識轉相",
    "T32n1668_004:0630c07": "門。",
    "T32n1668_004:0630c08": "[0630c08] 本曰。復次言意識者。即是相續識。依",
    "T32n1668_004:0630c09": "諸凡夫取著轉深。計我我所。種種妄執隨",
    "T32n1668_004:0630c10": "事攀緣。分別六塵。名為意識。亦名分離識。",
    "T32n1668_004:0630c11": "又復說名分別事識。此識依見愛煩惱增長",
    "T32n1668_004:0630c12": "義故。",
    "T32n1668_004:0630c13": "[0630c13] 論曰。即此文中自有四門。云何為四。一者",
    "T32n1668_004:0630c14": "揀擇假者同分門。二者生起&#x9E81;重轉相門。三",
    "T32n1668_004:0630c15": "者建立名字差別門。四者顯示安立所依門。",
    "T32n1668_004:0630c16": "揀擇假者門者。舉三種凡夫揀地上聖",
    "T32n1668_004:0630c17": "故。云何三凡。一者無根盲聾凡夫。二者毛頭",
    "T32n1668_004:0630c18": "難角凡夫。三者金剛不變凡夫。是名為三。如",
    "T32n1668_004:0630c19": "本依諸凡夫故。生起&#x9E81;重門者。若據邪定",
    "T32n1668_004:0630c20": "聚諸眾生。常興戲論分別之識。取著一切種",
    "T32n1668_004:0630c21": "種境界。轉轉深厚無有邊際。無有始終。常",
    "T32n1668_004:0630c22": "恒增長無斷絕故。如本取著轉深故。若據",
    "T32n1668_004:0630c23": "不定聚諸眾生。雖覺滅相定是不善起不",
    "T32n1668_004:0630c24": "作意。而人空智未現前故。緣諸境界及身",
    "T32n1668_004:0630c25": "分等。計我我所堅執不捨故。如本計我我",
    "T32n1668_004:0630c26": "所故。若據三賢位諸眾生。雖已成就人空",
    "T32n1668_004:0630c27": "般若覺異相夢。而真法空智猶未現前故。",
    "T32n1668_004:0630c28": "起種種著堅執法實。隨事思慮不能通達",
    "T32n1668_004:0630c29": "平等正理故。如本種種妄執隨事攀緣分",
    "T32n1668_004:0631a01": "別六塵故。建立名字門者。即有三種。云何",
    "T32n1668_004:0631a02": "為三。一者所依微細名字。二者所依&#x9E81;現名",
    "T32n1668_004:0631a03": "字。三者隨順境界名字。是名為三。初名云何。",
    "T32n1668_004:0631a04": "此識依彼微細末那。以為止根而得安立",
    "T32n1668_004:0631a05": "故名意識。如本名為意識故。中名云何。此",
    "T32n1668_004:0631a06": "識依彼眼等五根。以為止根分別五塵。是",
    "T32n1668_004:0631a07": "故亦名為分離識。如本亦名分離識故。後名",
    "T32n1668_004:0631a08": "云何。此識今緣事之境界。而轉分別未以",
    "T32n1668_004:0631a09": "如理為自境界。是故名為分別事識。如本",
    "T32n1668_004:0631a10": "又復說名分別事識故。顯示所依門者。見修",
    "T32n1668_004:0631a11": "二惑熏於本識。由此熏力&#x9E81;分意識建立。",
    "T32n1668_004:0631a12": "增長相續恒轉得住持故。如本此識依見",
    "T32n1668_004:0631a13": "愛煩惱增長義故故。",
    "T32n1668_004:0631a14": "[0631a14] 從上已來生滅因緣決擇已焉。自此已下顯",
    "T32n1668_004:0631a15": "示因緣殊勝不可思議之相。",
    "T32n1668_004:0631a16": "[0631a16] 本曰。依無明熏習所起識者。非凡夫能",
    "T32n1668_004:0631a17": "知。亦非二乘智慧所覺。謂依菩薩從初正",
    "T32n1668_004:0631a18": "信發心觀察若證法身得少分知。乃至菩",
    "T32n1668_004:0631a19": "薩究竟地不能知盡。唯佛窮了。何以故。是",
    "T32n1668_004:0631a20": "心從本已來自性清淨。而有無明。為無明",
    "T32n1668_004:0631a21": "所染有其染心。雖有染心而常恒不變。是",
    "T32n1668_004:0631a22": "故此義唯佛能知。所謂心性常無念故。名",
    "T32n1668_004:0631a23": "為不變。以不達一法界故。心不相應。忽",
    "T32n1668_004:0631a24": "然念起名為無明。染心者有六種。云何為",
    "T32n1668_004:0631a25": "六。一者執相應染。依二乘解脫及信相應",
    "T32n1668_004:0631a26": "地遠離故。二者不斷相應染。依信相應地",
    "T32n1668_004:0631a27": "修學方便。漸漸能捨得淨心地。究竟離故。",
    "T32n1668_004:0631a28": "三者分別智相應染。依具戒地漸離。乃至無",
    "T32n1668_004:0631a29": "相方便地究竟離故。四者現色不相應染。依",
    "T32n1668_004:0631b01": "色自在地能離故。五者能見心不相應染。依",
    "T32n1668_004:0631b02": "心自在地能離故。六者根本業不相應染。依",
    "T32n1668_004:0631b03": "菩薩地盡得入如來地能離故。不了一",
    "T32n1668_004:0631b04": "法界義者。從信相應地觀察學斷。入淨心",
    "T32n1668_004:0631b05": "地隨分得離。乃至如來地能究竟離故。言",
    "T32n1668_004:0631b06": "相應義者。謂心念法異。依染淨差別。而知",
    "T32n1668_004:0631b07": "相緣相同故。不相應義者。謂即心不覺。常無",
    "T32n1668_004:0631b08": "別異。不同知相緣相故。又染心義者。名為",
    "T32n1668_004:0631b09": "煩惱礙。能障真如根本智故。無明義者。名",
    "T32n1668_004:0631b10": "為智礙。能障世間自然業智故。此義云何。",
    "T32n1668_004:0631b11": "以依染心能見能現。妄取境界違平等性",
    "T32n1668_004:0631b12": "故。以一切法常靜無有起相。無明不覺妄",
    "T32n1668_004:0631b13": "與法違故。不能得隨順世界一切境界種",
    "T32n1668_004:0631b14": "種知故。",
    "T32n1668_004:0631b15": "[0631b15] 論曰。即此文中故有五門。云何為五。一者",
    "T32n1668_004:0631b16": "舉人顯示殊勝門。二者顯示染緣決疑門。三",
    "T32n1668_004:0631b17": "者舉障示治配當門。四者顯應不應差別門。",
    "T32n1668_004:0631b18": "五者立二礙別障用門。是名為五。第一門中",
    "T32n1668_004:0631b19": "即有三人。云何為三。一者分滿俱絕人。邪",
    "T32n1668_004:0631b20": "定凡夫一切二乘。愚癡深故。智慧劣故。如本",
    "T32n1668_004:0631b21": "依無明熏習所起識者非凡夫能知亦非",
    "T32n1668_004:0631b22": "二乘智慧所覺故。二者有分無滿人。五十位",
    "T32n1668_004:0631b23": "人始覺般若未圓滿故。如本謂依菩薩從",
    "T32n1668_004:0631b24": "初正信發心觀察若證法身得少分知乃",
    "T32n1668_004:0631b25": "至菩薩究竟地不能知盡故。三者有滿無分",
    "T32n1668_004:0631b26": "人。佛果位中大圓鏡智遍現前故。如本唯佛",
    "T32n1668_004:0631b27": "窮了故。是名為三。",
    "T32n1668_004:0631b28": "[0631b28] 已說舉人顯示殊勝門。次說顯示染緣決",
    "T32n1668_004:0631b29": "疑門。此中有二意。云何為二。一者常無常",
    "T32n1668_004:0631c01": "門。二者無常常門。言常無常門者。自相本",
    "T32n1668_004:0631c02": "覺之心從無始來。決定常住體性不變。無",
    "T32n1668_004:0631c03": "非無常時。無非變化處故。如本何以故",
    "T32n1668_004:0631c04": "是心從本已來自性清淨而有無明為無",
    "T32n1668_004:0631c05": "明所染有其染心故。言無常常門者。此本",
    "T32n1668_004:0631c06": "覺心從無始來。常恒無常常恒變異。無非",
    "T32n1668_004:0631c07": "常住時。無非不變處故。如本雖有染心",
    "T32n1668_004:0631c08": "而常恒不變故。是故此義唯佛能知者。總結",
    "T32n1668_004:0631c09": "殊勝。自此已下更以二句釋上二句。文相",
    "T32n1668_004:0631c10": "可見。",
    "T32n1668_004:0631c11": "[0631c11] 已說顯示染緣決疑門。次說舉障示治配",
    "T32n1668_004:0631c12": "當門。即此門中自有二意。云何為二。一者",
    "T32n1668_004:0631c13": "隨轉對治分位門。二者根本對治分位門。隨",
    "T32n1668_004:0631c14": "轉對治門者。六種隨相如其次第。發心為初",
    "T32n1668_004:0631c15": "妙覺為後。隨應離故。如本染心者有六種。",
    "T32n1668_004:0631c16": "云何為六。一者執相應染依二乘解脫及信",
    "T32n1668_004:0631c17": "相應地遠離故。廣說乃至六者根本業不相",
    "T32n1668_004:0631c18": "應染依菩薩地盡得入如來地能離故故。",
    "T32n1668_004:0631c19": "根本對治門者。大力無明極喜為初妙覺為",
    "T32n1668_004:0631c20": "後。隨應離故。如本不了一法界義者從信",
    "T32n1668_004:0631c21": "相應地觀察學斷入淨心地隨分得離乃",
    "T32n1668_004:0631c22": "至如來地能究竟離故。極喜地中根本隨相",
    "T32n1668_004:0631c23": "對治形相當如何別。謂後得智之所斷者名",
    "T32n1668_004:0631c24": "為無明。及正體智之所斷者名為隨相。應",
    "T32n1668_004:0631c25": "如是知。如說極喜上一切地亦復如是。",
    "T32n1668_004:0631c26": "[0631c26] 已說舉障示治配當門。次說顯應不應差別",
    "T32n1668_004:0631c27": "門。云何名為相應義耶。言相應義者。所謂",
    "T32n1668_004:0631c28": "心品及念法異。云何心品。所謂本覺隨染之",
    "T32n1668_004:0631c29": "心。云何念法。所謂直依無明生長妄法。以",
    "T32n1668_004:0632a01": "何義故名為相應。謂相與力故。如是二法",
    "T32n1668_004:0632a02": "何故名異。本各別故。如本言相應義者謂心",
    "T32n1668_004:0632a03": "念法異故。念法之依染。心品之依淨。如是",
    "T32n1668_004:0632a04": "二法各各差別。猶如水火而何故言成",
    "T32n1668_004:0632a05": "相應義。知相緣相合契同故。云何名為知相",
    "T32n1668_004:0632a06": "契同。心品念法不相捨離。和會轉故。云何名",
    "T32n1668_004:0632a07": "為緣相契同。如是二品所緣同故。如本依",
    "T32n1668_004:0632a08": "染淨差別而知相緣相同故故。大本金剛三",
    "T32n1668_004:0632a09": "昧契經中作如是說。三種相同。異故成同。",
    "T32n1668_004:0632a10": "若同不同故。若爾何故部宗契經中作如是",
    "T32n1668_004:0632a11": "說。三種&#x9E81;染二義故轉。云何二轉。一者相違",
    "T32n1668_004:0632a12": "轉。二者隨順轉。乃至廣說。逆上順下作如",
    "T32n1668_004:0632a13": "是說。無別意趣。不相應義相應相違。應審",
    "T32n1668_004:0632a14": "觀察。",
    "T32n1668_004:0632a15": "[0632a15] 已說顯應不應差別門。次說立二礙別障用",
    "T32n1668_004:0632a16": "門。彼煩惱礙多散動性。是真如智直寂靜",
    "T32n1668_004:0632a17": "性。如是相違故立為障。如本又染心義者名",
    "T32n1668_004:0632a18": "為煩惱礙能障真如根本智故。彼智慧礙",
    "T32n1668_004:0632a19": "漠溟之性。是作業智聰明之性。如是相違",
    "T32n1668_004:0632a20": "故立為障。如本無明義者名為智礙能障",
    "T32n1668_004:0632a21": "世間自然業智故。此義云何下顯示其因緣。",
    "T32n1668_004:0632a22": "應審思擇。二障二礙復有何別。立二障門",
    "T32n1668_004:0632a23": "據一向斷。立二礙門據斷不斷。應如是",
    "T32n1668_004:0632a24": "知。應如是觀。從上已來因緣殊勝決擇分",
    "T32n1668_004:0632a25": "已焉。"
}