{
    "X30n0603_005:0403c10": "玅法蓮華經合論卷第五",
    "X30n0603_005:0403c12": "經 姚秦三藏法師 鳩摩羅什 譯",
    "X30n0603_005:0403c13": "論 宋寶覺圓明禪師 慧洪 造",
    "X30n0603_005:0403c14": "(附論) 宋丞相無盡居士 張商英 撰",
    "X30n0603_005:0403c15": "[0403c15] 玅法蓮華經安樂行品第十四",
    "X30n0603_005:0403c16": "[0403c16] 爾時文殊(至)說法華經。",
    "X30n0603_005:0403c17": "[0403c17] 論曰如前文稱當入如來室著如來衣坐如來座",
    "X30n0603_005:0403c18": "乃說此經者&#x8462;其親近隨順之至者也自凡夫眾",
    "X30n0603_005:0403c19": "生之地而能具大慈悲柔和忍辱了諸法空非其",
    "X30n0603_005:0403c20": "親近隨順之至而佛攝受護念之深何以臻此哉",
    "X30n0603_005:0403c21": "今此但言於後惡世欲說是經當安住四法一者",
    "X30n0603_005:0403c22": "住忍辱地觀諸法空如實相二者安施床座著新",
    "X30n0603_005:0403c23": "淨衣三者起大慈父想四者生大悲心者方將親",
    "X30n0603_005:0403c24": "近隨順而經營之際者也何以明之曰前言乃說",
    "X30n0603_005:0404a01": "此經今言欲說此經故前言著如來衣坐如來座",
    "X30n0603_005:0404a02": "此言而施床座著新淨衣故前言入如來室此言",
    "X30n0603_005:0404a03": "起大慈父想生大悲心而已故以是知其不同也",
    "X30n0603_005:0404a04": "首楞嚴經曰猶如旅泊之人忽蒙天王賜與華屋",
    "X30n0603_005:0404a05": "雖獲大宅要因門入則最初息惑之要無如止觀",
    "X30n0603_005:0404a06": "自止觀乃證定慧也自定慧乃能同塵也自同塵",
    "X30n0603_005:0404a07": "乃能會悲也何謂止觀曰經言住忍辱地唯忍辱",
    "X30n0603_005:0404a08": "力為能消散違害之緣所言心不卒暴亦不驚者",
    "X30n0603_005:0404a09": "不動如山止也於法無所行而觀諸法如實相者",
    "X30n0603_005:0404a10": "空也空則離分別相乃曰亦不行不分別者假也",
    "X30n0603_005:0404a11": "觀空而不礙假中也空中假者觀法也入法界品",
    "X30n0603_005:0404a12": "善財童子登玅&#x5CEF;山於其山上東西南北四維上",
    "X30n0603_005:0404a13": "下觀察求&#x8994;渴仰欲見德雲比丘經于七日見彼",
    "X30n0603_005:0404a14": "比丘在別山上徐步經行釋之者曰玅&#x5CEF;山即止",
    "X30n0603_005:0404a15": "之象十方觀察即觀之象偏住於止防其沉偏在",
    "X30n0603_005:0404a16": "于觀防其亂言七日者以七覺支推求升進除其",
    "X30n0603_005:0404a17": "沉掉故言徐步則不拘亂體言經行則不住淨心",
    "X30n0603_005:0404a18": "定亂兩融方能契會當如德雲比丘則是行處也",
    "X30n0603_005:0404a19": "何謂定慧曰經言國王王子大臣宦長者驕氣矜",
    "X30n0603_005:0404a20": "色之會希求諂曲之域也言外道梵志尼犍子等",
    "X30n0603_005:0404a21": "者梵志出家而邪見尼犍子在家而邪見者也言",
    "X30n0603_005:0404a22": "世俗文筆讚詠外書者綺靡不根之語異端雜揉",
    "X30n0603_005:0404a23": "之學也言路伽耶陀者師破弟子之論逆路伽耶",
    "X30n0603_005:0404a24": "陀者弟子破師之論者也言兇戲相扠相撲及那",
    "X30n0603_005:0404b01": "羅等種種變現之戲者散亂顛倒之習塵勞耳目",
    "X30n0603_005:0404b02": "之觀也那羅此言力旃陀羅此言嚴幟謂以業自",
    "X30n0603_005:0404b03": "嚴行持標幟之者也言女人身及小女處女寡女",
    "X30n0603_005:0404b04": "乃至五種不男之人年少弟子沙彌小兒者趣惡",
    "X30n0603_005:0404b05": "道之捷徑焚草根之烈燄是皆惡世障道之緣雜",
    "X30n0603_005:0404b06": "染之相也弘經菩薩一切不當親近所當親近者",
    "X30n0603_005:0404b07": "定慧而已故經言常好坐禪在於閒處修攝其心",
    "X30n0603_005:0404b08": "善財童子至摩利聚落周遍求&#x8994;海幢比丘乃見",
    "X30n0603_005:0404b09": "其在經行地側結加趺坐入于三昧離出入息無",
    "X30n0603_005:0404b10": "別思覺者釋之者曰以明寂用自在也言經行地",
    "X30n0603_005:0404b11": "則用言三昧則寂依用有寂也而言側者不住寂",
    "X30n0603_005:0404b12": "用之中而任運自在故離出入息則稱理而寂稱",
    "X30n0603_005:0404b13": "理而用性自&#x5FA7;周非同二乘作寂滅之證也當如",
    "X30n0603_005:0404b14": "海幢比丘則是初親近處也經言觀一切法如實",
    "X30n0603_005:0404b15": "相者明見自信無有錯謬以有分別則顛倒以有",
    "X30n0603_005:0404b16": "所疑則有動以有所畏則有退以有所惑則有轉",
    "X30n0603_005:0404b17": "而&#x8657;空無所有性之中尚無有滅豈有生尚無有",
    "X30n0603_005:0404b18": "沒豈有出尚無有止豈有起以是知因緣顛倒故",
    "X30n0603_005:0404b19": "不能如實而知然入此觀法要必勇猛精進志力",
    "X30n0603_005:0404b20": "堅固者故經於偈內深致其意曰於後惡世無怖",
    "X30n0603_005:0404b21": "畏心又曰菩薩則以無所畏心又曰說斯經時無",
    "X30n0603_005:0404b22": "有怯弱又曰其心安隱無有怯弱善財童子至海",
    "X30n0603_005:0404b23": "岸聚落觀察十方求&#x8994;善住比丘見此比丘於&#x8657;",
    "X30n0603_005:0404b24": "空中來往經行者釋之者曰以法空觀察三界細",
    "X30n0603_005:0404c01": "習淨業現前故證得十無障礙法門惟無障礙故",
    "X30n0603_005:0404c02": "於&#x8657;空中來往經行也當如善住比丘則是第二",
    "X30n0603_005:0404c03": "親近處也。",
    "X30n0603_005:0404c04": "[0404c04] 又文殊師利(至)說不能盡。",
    "X30n0603_005:0404c05": "[0404c05] 論曰何謂同塵曰經言若口宣說若讀經時不樂",
    "X30n0603_005:0404c06": "說人及經典過者忘其言也又言亦不輕慢諸餘",
    "X30n0603_005:0404c07": "法師者忘其我也又言不說他人好惡長短乃至",
    "X30n0603_005:0404c08": "亦不稱名讚歎其美者忘其緣也又言又亦不生",
    "X30n0603_005:0404c09": "怨嫌之心者忘其心也夫忘言至於忘我忘我至",
    "X30n0603_005:0404c10": "於忘緣忘緣至於忘心則閱世頹然而已故言善",
    "X30n0603_005:0404c11": "修如是安樂心然不逆其意者隨緣而起也必答",
    "X30n0603_005:0404c12": "以大乘者隨扣而應也唯忍辱力堅固法空之觀",
    "X30n0603_005:0404c13": "深諦乃能如是故偈曰菩薩常樂安隱說法於清",
    "X30n0603_005:0404c14": "淨地而施床座以油塗身澡浴塵穢著新淨衣內",
    "X30n0603_005:0404c15": "外俱淨善財童子至三眼國於城邑聚落村鄰市",
    "X30n0603_005:0404c16": "肆川原山谷一切處周遍求&#x8994;善見比丘見在林",
    "X30n0603_005:0404c17": "中經行往返壯年美貌端正可喜釋之者曰一切",
    "X30n0603_005:0404c18": "處周遍求&#x8994;者同塵也壯年美貌者同塵之相也",
    "X30n0603_005:0404c19": "唯其心離世間方堪處俗和光利物耳言見在林",
    "X30n0603_005:0404c20": "中經行者雖示同塵之行亦不滯此淨行之中當",
    "X30n0603_005:0404c21": "如善見比丘則是成就第三法行也。",
    "X30n0603_005:0404c22": "[0404c22] 又文殊師利(至)無有過失。",
    "X30n0603_005:0404c23": "[0404c23] 論曰何謂會悲曰經言當於一切眾生起大悲想",
    "X30n0603_005:0404c24": "者則豈復暴其所未至也言於諸如來起慈父想",
    "X30n0603_005:0405a01": "者豈敢失其所不忘念也言於諸菩薩起大師想",
    "X30n0603_005:0405a02": "乃至恭敬禮拜者豈當負其法道之恩也言於諸",
    "X30n0603_005:0405a03": "眾生平等說法乃至深愛法者亦不為多說者豈",
    "X30n0603_005:0405a04": "有背其隨順之行也未發菩提心者悲愍之已登",
    "X30n0603_005:0405a05": "無上道者依歸之同行菩薩道者愛敬之及其以",
    "X30n0603_005:0405a06": "法施諸眾生亦不違隨順之旨惡世弘經菩薩如",
    "X30n0603_005:0405a07": "是用心是謂第三安樂行於惡世不忘柔和忍辱",
    "X30n0603_005:0405a08": "猛利精勤者以智故偈言是佛子說法常柔和能",
    "X30n0603_005:0405a09": "忍慈悲於一切不生懈怠心也問曰如前所示皆",
    "X30n0603_005:0405a10": "菩薩於惡世以智故安樂行未聞會悲之旨也曰",
    "X30n0603_005:0405a11": "經言於在家出家人中者謂已發菩提心而未知",
    "X30n0603_005:0405a12": "此經則生大慈心為演說之而與之樂於非菩薩",
    "X30n0603_005:0405a13": "人中者謂未發菩提心又亦未知此經則生大悲",
    "X30n0603_005:0405a14": "心為演說之而拔其苦至於其人不知不信不解",
    "X30n0603_005:0405a15": "則以神通力智慧力引之令住是法中此其以智",
    "X30n0603_005:0405a16": "與悲會明矣善財童子至海潮處入普莊嚴國周",
    "X30n0603_005:0405a17": "遍觀察見休捨優婆夷坐於玅座而告善財曰東",
    "X30n0603_005:0405a18": "方諸佛常來至此處於寶座上為我說法南西北",
    "X30n0603_005:0405a19": "方四維上下一切諸佛悉來至此處於寶座為我",
    "X30n0603_005:0405a20": "說法善男子我常不離見佛聞法與諸菩薩而共",
    "X30n0603_005:0405a21": "同住釋之者曰十方諸佛悉來至我所坐寶座上",
    "X30n0603_005:0405a22": "為我說法者悲與智會之象休捨優婆夷悲也十",
    "X30n0603_005:0405a23": "方諸佛智也當如休捨優婆夷則是成就此第四",
    "X30n0603_005:0405a24": "法行也。",
    "X30n0603_005:0405b01": "[0405b01] 常為比丘(至)如上諸功德。",
    "X30n0603_005:0405b02": "[0405b02] 論曰佛初自鹿野苑至耆闍崛山次第演說隨其",
    "X30n0603_005:0405b03": "機宜眾生之機未熟則不宜說大乘如其已熟則",
    "X30n0603_005:0405b04": "不宜說小法始說小乘小乘者純有也以諸凡夫",
    "X30n0603_005:0405b05": "繫著世法以為實有隨於色塵作諸不善以不善",
    "X30n0603_005:0405b06": "故墮於苦趣還將有法轡勒其心於是以戒防護",
    "X30n0603_005:0405b07": "其諸不善之法故次說般若般若者破有明空也",
    "X30n0603_005:0405b08": "謂小乘實有令成軌範制其身語意業令住善法",
    "X30n0603_005:0405b09": "既說生空等觀方說法空之理破彼繫著漸向法",
    "X30n0603_005:0405b10": "身故次說解深密經解深密者和會空有令邊見",
    "X30n0603_005:0405b11": "者不滯二門則為不空不有以二乘則滅識證寂",
    "X30n0603_005:0405b12": "住寂無知欲回此機故安立九識為純淨識五六",
    "X30n0603_005:0405b13": "七八等識常以九識為依凡愚不了妄執為我如",
    "X30n0603_005:0405b14": "水瀑流不離水體既回此機則令達識成智以二",
    "X30n0603_005:0405b15": "乘於生死業種六七八識有怖畏故恐其難信以",
    "X30n0603_005:0405b16": "方便故於生死外別立純淨識名漸引令留惑不",
    "X30n0603_005:0405b17": "滅則庶其悲智漸生解深密經曰如是菩薩雖由",
    "X30n0603_005:0405b18": "法住以智為依止漸令空見達識成智故次說楞",
    "X30n0603_005:0405b19": "伽經楞伽經者以直為大乘根堪之者頓說第八",
    "X30n0603_005:0405b20": "業種之識名為如來藏識也曰得相者曰識不得",
    "X30n0603_005:0405b21": "相曰智又曰藏識海常住境界風所動&#x8462;此經直",
    "X30n0603_005:0405b22": "於無明業種以明智門明與無明其性不二然說",
    "X30n0603_005:0405b23": "無明業種成智猶希出俗未現同塵故次說維摩",
    "X30n0603_005:0405b24": "詰經維摩詰經者不以聲聞二乘及三乘菩薩為",
    "X30n0603_005:0405c01": "知法者也故以十大弟子彌勒光嚴菩薩皆不敢",
    "X30n0603_005:0405c02": "嬰其辯而以文殊師利為法身以維摩詰為入廛",
    "X30n0603_005:0405c03": "之行&#x8462;法身為體而行為用體用自相問答為三",
    "X30n0603_005:0405c04": "乘樂學如如空理厭假修真積行多生方成佛者",
    "X30n0603_005:0405c05": "令歸法界性相事理因果同時故次乃說此法華",
    "X30n0603_005:0405c06": "經故言如彼強力之王久護明珠今乃與之也。",
    "X30n0603_005:0405c07": "[0405c07] 無盡居士強商英論曰文殊師利見諸菩薩敬順",
    "X30n0603_005:0405c08": "佛意發大誓願疑後惡世難說是經佛言欲說是",
    "X30n0603_005:0405c09": "經當安住四法四法者安樂行也第一行者勿行",
    "X30n0603_005:0405c10": "於不可行勿近於不可近第二行者勿談於長短",
    "X30n0603_005:0405c11": "勿生於怨嫌第三行者勿懷諂嫉亦勿戲慢第四",
    "X30n0603_005:0405c12": "行者於在家出家人中生大慈心於非菩薩人中",
    "X30n0603_005:0405c13": "生大悲心住此四行人安之己亦樂之己樂之人",
    "X30n0603_005:0405c14": "亦安之如此而後經可廣宣法可久持也若不具",
    "X30n0603_005:0405c15": "此安樂四行雖使聲聞如稻麻竹葦辟支佛如恒",
    "X30n0603_005:0405c16": "河沙亦不能使其信受也故誓願者所以持經安",
    "X30n0603_005:0405c17": "樂行者所以持願二者相須不可偏廢。",
    "X30n0603_005:0405c18": "[0405c18] 玅法蓮華經從地湧出品第十五",
    "X30n0603_005:0405c19": "[0405c19] 爾時他方(至)廣說此經。",
    "X30n0603_005:0405c20": "[0405c20] 論曰佛於一切菩薩聲聞天龍之眾有所問難不",
    "X30n0603_005:0405c21": "逆其意今他方國土諸來菩薩白言聽我等於佛",
    "X30n0603_005:0405c22": "滅後於此娑婆世界弘經而佛曰不須汝等護持",
    "X30n0603_005:0405c23": "此經佛何獨逆其意耶曰此品佛示依法力自然",
    "X30n0603_005:0405c24": "修行為貴而鄙未覺幻力而修者也何以知之圓",
    "X30n0603_005:0406a01": "覺經有三種觀法一曰寂靜二曰如幻三曰寂滅",
    "X30n0603_005:0406a02": "佛為辯音菩薩說則曰若諸菩薩唯取極靜以靜",
    "X30n0603_005:0406a03": "力故乃至若諸菩薩唯觀如幻以佛力故乃至若",
    "X30n0603_005:0406a04": "諸菩薩唯滅諸幻不取作用如是三種謂之依於",
    "X30n0603_005:0406a05": "未覺幻力修習而已至為威德自在菩薩說則曰",
    "X30n0603_005:0406a06": "若諸菩薩悟淨圓覺以淨覺心取靜為行乃至若",
    "X30n0603_005:0406a07": "諸菩薩悟淨圓覺以淨覺心知覺心性乃至若諸",
    "X30n0603_005:0406a08": "菩薩悟淨圓覺以淨覺心不取幻化及諸靜相而",
    "X30n0603_005:0406a09": "此三種先必言悟淨圓覺而後乃起行進修謂之",
    "X30n0603_005:0406a10": "親近隨順也三乘淨土菩薩則依於信力而修故",
    "X30n0603_005:0406a11": "不言悟淨圓覺地上法身菩薩則依於法力而修",
    "X30n0603_005:0406a12": "故圓覺經曰皆是圓覺親近隨順非特圓覺經為",
    "X30n0603_005:0406a13": "然起信論亦曰體用熏習分別復有二種云何為",
    "X30n0603_005:0406a14": "二一者未相應謂凡夫二乘初發意菩薩以意識",
    "X30n0603_005:0406a15": "熏習依信力故而能修行未得無分別心與體相",
    "X30n0603_005:0406a16": "應故未得自在業修行與用相應故二者已相應",
    "X30n0603_005:0406a17": "謂法身菩薩得無分別心與諸佛智用相應唯依",
    "X30n0603_005:0406a18": "法力自然修行熏習真如滅無明故經言佛告諸",
    "X30n0603_005:0406a19": "菩薩摩訶薩眾止善男子不須汝等護持此經者",
    "X30n0603_005:0406a20": "以法華非依未覺幻力而修者也故稱他方國土",
    "X30n0603_005:0406a21": "諸來菩薩又言我娑婆世界自有六萬恒河沙等",
    "X30n0603_005:0406a22": "乃至廣說此經者以法華唯依法力自然修行自",
    "X30n0603_005:0406a23": "然修行猶言隨順之也舊疏曰如來止之者有三",
    "X30n0603_005:0406a24": "義汝等各各自有己任若許汝住此土則廢彼土",
    "X30n0603_005:0406b01": "利益又他方此土結緣事淺雖欲宣授必無大益",
    "X30n0603_005:0406b02": "又若許之則不得名下方諸菩薩矣下方諸菩薩",
    "X30n0603_005:0406b03": "若不來跡不得破是謂三義陋哉之論也。",
    "X30n0603_005:0406b04": "[0406b04] 佛說是時(至)從下發來。",
    "X30n0603_005:0406b05": "[0406b05] 論曰如前文言分身諸佛在於十方者一切智智",
    "X30n0603_005:0406b06": "清淨無二無二分無別無斷故之象也此言三千",
    "X30n0603_005:0406b07": "大千國土地皆振裂而於其中有無量千萬億菩",
    "X30n0603_005:0406b08": "薩摩訶薩同時涌出者如來大智慧無量神通光",
    "X30n0603_005:0406b09": "明皆出於止觀地中之象也故言是諸菩薩身皆",
    "X30n0603_005:0406b10": "金色三十二相無量光明既言在此娑婆世界之",
    "X30n0603_005:0406b11": "下又言此界&#x8657;空中住則究竟無所住矣言聞釋",
    "X30n0603_005:0406b12": "迦牟尼佛所說音聲從下發來則究竟無所來矣",
    "X30n0603_005:0406b13": "住不見其處來不知所從但見從地涌出則無量",
    "X30n0603_005:0406b14": "智慧神通光明不可知其所從來所可知者出於",
    "X30n0603_005:0406b15": "止觀法而已華嚴論曰當以止觀力功熟乃證急",
    "X30n0603_005:0406b16": "亦不成緩亦不得但知不休必不&#x8657;棄如乳有酪",
    "X30n0603_005:0406b17": "皆須待緣緣之中無作者故其酪成已亦無來處",
    "X30n0603_005:0406b18": "亦非本有如來智慧以戒定慧眾善方便以照之",
    "X30n0603_005:0406b19": "而緣緣之中無作者無成就故然於一切智一切",
    "X30n0603_005:0406b20": "種智於中而得朗然於諸法中無能作所作故亦",
    "X30n0603_005:0406b21": "非本有亦非本無以第一義中無本無末無始無",
    "X30n0603_005:0406b22": "終無成無壞無三世古今不可作本有及以修生",
    "X30n0603_005:0406b23": "成就世間斷常諸見及諸諍論應如是知此經之",
    "X30n0603_005:0406b24": "設象而華嚴論辭釋之皎如日星而舊疏曰在下",
    "X30n0603_005:0406c01": "不屬彼非此非彼即中道也錯謬甚矣。",
    "X30n0603_005:0406c02": "[0406c02] 一一菩薩(至)於二世尊。",
    "X30n0603_005:0406c03": "[0406c03] 論曰如經之文所敘則六萬五萬四萬三萬二萬",
    "X30n0603_005:0406c04": "一萬恒河沙等眷屬為多也而敘五四三二一弟",
    "X30n0603_005:0406c05": "子至於單己為少也推經之辭乃曰況將況復則",
    "X30n0603_005:0406c06": "是五四三二一弟子至於單己為多也多少之數",
    "X30n0603_005:0406c07": "綿密而言數之意無所系屬可疑也及觀結其辭",
    "X30n0603_005:0406c08": "則曰如是等比無量無邊筭數譬喻所不能知然",
    "X30n0603_005:0406c09": "後知其所示非數也直以明如來大智慧功德光",
    "X30n0603_005:0406c10": "明非思議分別所能及也夫以如來大智慧神通",
    "X30n0603_005:0406c11": "光明出於止觀地中則已知其旨矣其言是諸菩",
    "X30n0603_005:0406c12": "薩從地出已各詣&#x8657;空七寶妙塔多寶如來釋迦",
    "X30n0603_005:0406c13": "牟尼佛所何意哉曰多寶過去滅度之佛寂滅體",
    "X30n0603_005:0406c14": "之象也釋迦牟尼現在緣生之佛五蘊身之象於",
    "X30n0603_005:0406c15": "五蘊現行之中證一切如來智慧神通光明則諸",
    "X30n0603_005:0406c16": "菩薩所以俱至其所也故言諸菩薩種種讚法而",
    "X30n0603_005:0406c17": "以讚歎住在一面欣樂瞻仰於二世尊也問曰現",
    "X30n0603_005:0406c18": "行五蘊之身乃能證如來智慧功德光明乎曰一",
    "X30n0603_005:0406c19": "切神龍具有三毒亦發神通況自心違理不與妄",
    "X30n0603_005:0406c20": "合其智自神者乎首楞嚴經論禁戒成就則曰是",
    "X30n0603_005:0406c21": "清淨人修三摩地父母肉身不須天眼自然觀見",
    "X30n0603_005:0406c22": "十方睹佛聞法親奉聖旨得大神通游十方界維",
    "X30n0603_005:0406c23": "摩詰經曰亦不滅受而取證父母所生之眼不須",
    "X30n0603_005:0406c24": "天眼則色蘊也亦不滅受則受蘊也自色受以觀",
    "X30n0603_005:0407a01": "想行識莫不皆然何疑其不能證乎。",
    "X30n0603_005:0407a02": "[0407a02] 是諸菩薩(至)發隨喜心。",
    "X30n0603_005:0407a03": "[0407a03] 論曰華嚴論曰如權教中佛生之後即以踰城出",
    "X30n0603_005:0407a04": "家菩提樹下成等正覺時以之為時如毗盧遮那",
    "X30n0603_005:0407a05": "佛即實不如是如來安立化相為度三乘眾生應",
    "X30n0603_005:0407a06": "見如是出家成佛&#x8462;毗盧遮那佛依本法界成大",
    "X30n0603_005:0407a07": "菩提還依本法界無始無終不出不沒無成無壞",
    "X30n0603_005:0407a08": "無有時分以是觀之則佛從兜率天下降神入母",
    "X30n0603_005:0407a09": "胎轉法輪入涅槃不出一剎那際彼天猶未下母",
    "X30n0603_005:0407a10": "胎猶未出此已入涅槃一切法事總畢矣經言如",
    "X30n0603_005:0407a11": "是時間經五十小劫是時釋迦牟尼佛默然而坐",
    "X30n0603_005:0407a12": "及諸四眾亦皆默然五十小劫佛神力故令諸大",
    "X30n0603_005:0407a13": "眾謂如半日非特佛降神入胎般涅槃不出一剎",
    "X30n0603_005:0407a14": "那際觀於無量劫亦不出一剎那際以是知五十",
    "X30n0603_005:0407a15": "小劫者佛為眾生故安立化相也問曰何以證知",
    "X30n0603_005:0407a16": "耶曰經言是菩薩眾中有四導師一名上行者即",
    "X30n0603_005:0407a17": "前所謂依法力隨順修行者也此行為萬行之最",
    "X30n0603_005:0407a18": "故以象之二名無邊行者即前所謂如來大智慧",
    "X30n0603_005:0407a19": "神通光明者也此行無量無邊故以象之三名淨",
    "X30n0603_005:0407a20": "行者即以無量無邊如來智慧神通光明嚴淨法",
    "X30n0603_005:0407a21": "身者也如前諸菩薩從地涌出向二世尊所以象",
    "X30n0603_005:0407a22": "之四名安立行者即以方便隨其機宜安立五十",
    "X30n0603_005:0407a23": "小劫謂如半日者也以一剎那際無長短時分故",
    "X30n0603_005:0407a24": "以象之耳。",
    "X30n0603_005:0407b01": "[0407b01] 爾時彌勒(至)教化是等眾。",
    "X30n0603_005:0407b02": "[0407b02] 論曰彌勒所問之偈其略曰如是諸菩薩神通大",
    "X30n0603_005:0407b03": "智力四方地震裂皆從中涌出世尊我昔來未曾",
    "X30n0603_005:0407b04": "見是事願說其所從國土之名號我常游諸國未",
    "X30n0603_005:0407b05": "曾見是眾我於此眾中乃不識一人忽然從地出",
    "X30n0603_005:0407b06": "願說其因緣者彌勒辭似疑而意則悟矣及佛答",
    "X30n0603_005:0407b07": "其問則曰汝等當共一心被精進鎧發堅固意如",
    "X30n0603_005:0407b08": "來今欲顯發宣示諸佛智慧諸佛自在神通之力",
    "X30n0603_005:0407b09": "則遂明告而直指之也而前論所敘從地涌出無",
    "X30n0603_005:0407b10": "量千萬億菩薩摩訶薩為如來大智慧神通光明",
    "X30n0603_005:0407b11": "之象斷以佛之明告直指則可無疑矣問曰經言",
    "X30n0603_005:0407b12": "諸佛師子奮迅之力諸佛威猛大勢之力何謂也",
    "X30n0603_005:0407b13": "曰師子之奮迅離疲懈相故師子之威猛示無畏",
    "X30n0603_005:0407b14": "相故而必言諸佛者以其大慈為此之相以激諸",
    "X30n0603_005:0407b15": "菩薩勤求佛道也諸佛何&#x751E;有疲懈怯弱哉示現",
    "X30n0603_005:0407b16": "之則然也故其教菩薩則被精進鎧發堅固意而",
    "X30n0603_005:0407b17": "其自為則謂之奮迅謂之威猛也問曰從地涌出",
    "X30n0603_005:0407b18": "無量千萬億菩薩摩訶薩為如來大智慧神通光",
    "X30n0603_005:0407b19": "明之象則證義甚明然何以決知其必出於止觀",
    "X30n0603_005:0407b20": "二法乎曰以佛答彌勒之問知之但其辭微密故",
    "X30n0603_005:0407b21": "學者莫能曉也如言是諸菩薩調伏其心令發道",
    "X30n0603_005:0407b22": "意者一切菩薩皆以止觀之法調伏自心息滅惑",
    "X30n0603_005:0407b23": "障令趨無上菩提也故其偈曰初令發道心今皆",
    "X30n0603_005:0407b24": "住不退此但略示其綱目耳至於詳言之則曰是",
    "X30n0603_005:0407c01": "善男子不樂在眾多有所說常樂靜處勤行精進",
    "X30n0603_005:0407c02": "未曾休息者止也又曰亦不依止人天而住常樂",
    "X30n0603_005:0407c03": "深智無有障礙亦常樂於諸佛之法一心精進求",
    "X30n0603_005:0407c04": "無上慧者觀也止法貴不懈故稱勤行精進觀法",
    "X30n0603_005:0407c05": "貴專主故稱一心精進故論敢顯言出於止觀地",
    "X30n0603_005:0407c06": "中者以明見佛意無有錯謬故。",
    "X30n0603_005:0407c07": "[0407c07] 爾時彌勒(至)而住不退地。",
    "X30n0603_005:0407c08": "[0407c08] 論曰此段經文致深妙之意而古今文字之師莫",
    "X30n0603_005:0407c09": "能知之所能知者知其粗耳如淮北諸師雖粗亦",
    "X30n0603_005:0407c10": "不知以譬釋譬曰父服還年之藥故貌同二十五",
    "X30n0603_005:0407c11": "歲人而子不服此藥故形如百歲也若知是藥之",
    "X30n0603_005:0407c12": "力則不疑父少而子老今爭怪之者不知故如來",
    "X30n0603_005:0407c13": "橫服垂&#x8FF9;之藥示伽耶城之始生而諸菩薩則直",
    "X30n0603_005:0407c14": "論本起因地久發道心令住不退耳問曰既排斥",
    "X30n0603_005:0407c15": "此義則所謂深妙者可得聞乎曰佛以止觀方便",
    "X30n0603_005:0407c16": "成就如來大智慧神通光明無量無邊皆已現前",
    "X30n0603_005:0407c17": "矣而憂聲聞辟支佛地前菩薩不解故謂如來大",
    "X30n0603_005:0407c18": "智慧神通光明始假止觀二法而發現未見此大",
    "X30n0603_005:0407c19": "智慧神通光明如來本來自具之意故經下文言",
    "X30n0603_005:0407c20": "如是我成佛已來甚大久遠壽命無量阿僧祗劫",
    "X30n0603_005:0407c21": "常住不滅夫言無量阿僧祗劫常住不滅則所謂",
    "X30n0603_005:0407c22": "大智慧神通光明非始假止觀二法而發現也如",
    "X30n0603_005:0407c23": "圓覺經佛為文殊師利菩薩說無明體性曰善男",
    "X30n0603_005:0407c24": "子此無明者非實有體如夢中人夢時非無及至",
    "X30n0603_005:0408a01": "於醒了無所得者示無明體性究竟滅也復憂其",
    "X30n0603_005:0408a02": "住心於滅則隨又曰如眾空華滅於空時不可說",
    "X30n0603_005:0408a03": "言有定滅處何以故無生處故一切眾生於無生",
    "X30n0603_005:0408a04": "中妄見生滅是故說名輪轉生死佛於圓覺談無",
    "X30n0603_005:0408a05": "明體性尚不許存生滅之見豈於法華談大智慧",
    "X30n0603_005:0408a06": "神通光明而容作修生本有之解乎。",
    "X30n0603_005:0408a07": "[0408a07] 無盡居士論曰他方國土諸來菩薩過八恒河沙",
    "X30n0603_005:0408a08": "數白佛言願聽我等於娑婆世界護持此經佛言",
    "X30n0603_005:0408a09": "我此世界自有六萬恒河沙數菩薩一一菩薩各",
    "X30n0603_005:0408a10": "有六萬恒河沙眷屬是等能於我滅後廣說此經",
    "X30n0603_005:0408a11": "時娑婆世界三千大千國土地皆震裂而於其中",
    "X30n0603_005:0408a12": "菩薩涌出各詣&#x8657;空寶塔禮多寶釋迦二佛各以",
    "X30n0603_005:0408a13": "種種讚偈而讚於佛如是時間經五十小劫佛神",
    "X30n0603_005:0408a14": "力故謂如半日有四導師而為上首曰上行曰無",
    "X30n0603_005:0408a15": "邊行曰淨行曰安立行皆於如來發隨喜心彌勒",
    "X30n0603_005:0408a16": "菩薩及八千恒河沙諸菩薩眾問此地涌出本末",
    "X30n0603_005:0408a17": "因緣佛言我於此娑婆世界成佛已教化示導是",
    "X30n0603_005:0408a18": "諸菩薩皆於下方&#x8657;空中住彌勒等怪世尊成佛",
    "X30n0603_005:0408a19": "未久云何於此少時大作佛事是事難信夫住於",
    "X30n0603_005:0408a20": "下方空中自空言之孰為上下孰為四方孰為四",
    "X30n0603_005:0408a21": "維具足四行則受持讀誦廣說是經豈有古今豈",
    "X30n0603_005:0408a22": "有老稚彌勒起疑以發語語爾。",
    "X30n0603_005:0408a23": "[0408a23] 玅法蓮華經如來壽量品第十六",
    "X30n0603_005:0408a24": "[0408a24] 爾時佛告(至)導利眾生。",
    "X30n0603_005:0408b01": "[0408b01] 論曰昔所未說為祕唯佛自證為密離念了知為",
    "X30n0603_005:0408b02": "神徹法明見為通而謂之力者即如來知見也以",
    "X30n0603_005:0408b03": "此知見觀其自住三摩地中前際不知其始後際",
    "X30n0603_005:0408b04": "不知其窮現在不知其邊智識所不能到思想所",
    "X30n0603_005:0408b05": "不能及故經言我實成佛已來無量無邊百千萬",
    "X30n0603_005:0408b06": "億那由他劫華嚴經曰佛子此菩薩摩訶薩住普",
    "X30n0603_005:0408b07": "賢行念念入百億不可說三昧然不見普賢菩薩",
    "X30n0603_005:0408b08": "三昧及佛境界莊嚴前際何以故知一切法究竟無",
    "X30n0603_005:0408b09": "盡故知一切佛剎無邊故知一切眾生界不思議",
    "X30n0603_005:0408b10": "故知前際無始故知未來無窮故知現在盡&#x8657;空",
    "X30n0603_005:0408b11": "遍法界無邊故知一切諸佛境界不可思議故知",
    "X30n0603_005:0408b12": "一切菩薩行無數故知一切諸佛辯才所說境界",
    "X30n0603_005:0408b13": "不可說無邊故知一切幻心所緣法無量故圓覺",
    "X30n0603_005:0408b14": "經曰善男子覺成就故當知菩薩不與法縛不求",
    "X30n0603_005:0408b15": "法脫不厭生死不愛涅槃不敬持戒不憎毀禁不",
    "X30n0603_005:0408b16": "重久習不輕初學何以故一切覺故譬如眼光曉",
    "X30n0603_005:0408b17": "了前境其光圓滿得無憎愛何以故光體無二無",
    "X30n0603_005:0408b18": "憎愛故善男子此菩薩及末世眾生修習此心得",
    "X30n0603_005:0408b19": "成就者於此無修亦無成就圓覺普照寂滅無二",
    "X30n0603_005:0408b20": "於中百千萬億阿僧祗不可說恒河沙諸佛世界",
    "X30n0603_005:0408b21": "猶如空華亂起亂滅不即不離無縛無脫始知眾",
    "X30n0603_005:0408b22": "生本來成佛生死涅槃猶如昨夢於普賢則名行",
    "X30n0603_005:0408b23": "智成就於普眼則名覺智成就於此經則名如來",
    "X30n0603_005:0408b24": "正智成就然行智之境一切心所緣法以幻譬之",
    "X30n0603_005:0408c01": "覺智之境諸佛世界以空華譬之而如來正智之",
    "X30n0603_005:0408c02": "境如經言今釋迦牟尼佛出釋氏宮去伽耶城不",
    "X30n0603_005:0408c03": "遠坐於道場得阿耨多羅三藐三菩提者一切世",
    "X30n0603_005:0408c04": "間天人及阿修羅見幻事為真實見空華有開落",
    "X30n0603_005:0408c05": "者也。",
    "X30n0603_005:0408c06": "[0408c06] 諸善男子(至)皆實不&#x8657;。",
    "X30n0603_005:0408c07": "[0408c07] 論曰涅槃經曰譬如女人因嬰兒疾良醫授藥而",
    "X30n0603_005:0408c08": "教之言若服藥已未可與乳須其藥消乃可乳之",
    "X30n0603_005:0408c09": "女人即以苦味自塗其乳兒觸苦味即便棄去其",
    "X30n0603_005:0408c10": "藥度消即洗苦味呼兒與乳兒癡掉頭莫肯就飲",
    "X30n0603_005:0408c11": "其母告曰我以毒塗須汝藥消藥今消已毒則洗",
    "X30n0603_005:0408c12": "去於是嬰兒則復飲乳經言我以佛眼觀其信等",
    "X30n0603_005:0408c13": "諸根利鈍隨所應度處處自說名字不同年紀大",
    "X30n0603_005:0408c14": "小亦復現言當入涅槃又以種種方便說微玅法",
    "X30n0603_005:0408c15": "者則苦塗水洗之譬也大莊嚴論曰譬如工畫師",
    "X30n0603_005:0408c16": "平起凹凸相如是&#x8657;分別於無見能所譬如善巧",
    "X30n0603_005:0408c17": "畫師能畫平壁起凹凸相實無高下而見有高下",
    "X30n0603_005:0408c18": "不真分別亦復如是於平等法界無二相處而常",
    "X30n0603_005:0408c19": "見有能所二相如經言如來所演經典皆為度脫",
    "X30n0603_005:0408c20": "眾生或說己身或說他身或示己身或示他身或",
    "X30n0603_005:0408c21": "示己事或示他事諸所言說皆實不&#x8657;者則凹凸",
    "X30n0603_005:0408c22": "高下之譬也苦塗水洗則母愛其子之至而見有",
    "X30n0603_005:0408c23": "高下非畫師之罪也。",
    "X30n0603_005:0408c24": "[0408c24] 所以者何(至)未曾蹔廢。",
    "X30n0603_005:0409a01": "[0409a01] 論曰陳那菩薩曰三界者唯以名言為體由強分",
    "X30n0603_005:0409a02": "別非實有之法故不得真也將簡諸法自性令生",
    "X30n0603_005:0409a03": "不顛倒智經言無有生死者三界既是名言由妄",
    "X30n0603_005:0409a04": "分別而有則生死寧是真實之物哉中觀論曰佛",
    "X30n0603_005:0409a05": "所言說無不是實說生死無始何以故生死初後",
    "X30n0603_005:0409a06": "不可得是故言無始汝謂若無初後應有中者是",
    "X30n0603_005:0409a07": "亦不然何以故若無有始終中當云何有是故於",
    "X30n0603_005:0409a08": "此中先後共亦無因中後故有初因初中故有後",
    "X30n0603_005:0409a09": "若無初無後云何有中生死中無初中後是故說",
    "X30n0603_005:0409a10": "先後共不可得何以故若使先有生後有老死者",
    "X30n0603_005:0409a11": "不老死有生不生有老死若先有老死而後有生",
    "X30n0603_005:0409a12": "者是則為無因不生有老死如是觀時顛倒想滅",
    "X30n0603_005:0409a13": "所謂若退而沒若出而離有在生死之世有入涅",
    "X30n0603_005:0409a14": "槃之滅種種分別皆成戲論於是有涅槃之實有",
    "X30n0603_005:0409a15": "生死之&#x8657;有理性之如有事相之異如來以如實",
    "X30n0603_005:0409a16": "智而見三界如實之相無有分別故經言無有若",
    "X30n0603_005:0409a17": "退若出亦無在世及滅度者過一切戲論也言不",
    "X30n0603_005:0409a18": "如三界者猶言非實有三界見於三界而已問曰",
    "X30n0603_005:0409a19": "不如三界則是正觀見於三界則是隨染其旨安",
    "X30n0603_005:0409a20": "在曰以諸眾生有種種根性欲樂行業憶想分別",
    "X30n0603_005:0409a21": "其病不同故雖無生死退出而說有生死退出亦",
    "X30n0603_005:0409a22": "無在世滅度以若干因緣譬喻言辭種種法藥以",
    "X30n0603_005:0409a23": "治之諸所施為皆大慈悲之光所以淨佛國土成",
    "X30n0603_005:0409a24": "就眾生之力者如此然於一切無有間斷故言未",
    "X30n0603_005:0409b01": "曾蹔廢。",
    "X30n0603_005:0409b02": "[0409b02] 如是我成佛(至)速成就佛身。",
    "X30n0603_005:0409b03": "[0409b03] 論曰常住不滅唱言取滅二種相違何也曰涅槃",
    "X30n0603_005:0409b04": "經曰甘露之性令人不死若合異物亦能不死故",
    "X30n0603_005:0409b05": "知寂滅而甘露者不死之滅不死之滅則常住不",
    "X30n0603_005:0409b06": "滅之謂也修多羅亦曰甘露滅亦曰甘露寂滅則",
    "X30n0603_005:0409b07": "與唱言當取滅者不侔固其所也問曰佛自喻良",
    "X30n0603_005:0409b08": "醫何也曰以其能瘳眾生生死之病也而證不死",
    "X30n0603_005:0409b09": "之滅故涅槃經又曰大慈愍眾生故令我歸依善",
    "X30n0603_005:0409b10": "拔眾毒箭故稱大醫王也世醫所療治雖瘥還復",
    "X30n0603_005:0409b11": "生如來所治者畢竟不復發世尊甘露藥以施諸",
    "X30n0603_005:0409b12": "眾生眾生既服已不死亦不生然醫之所治有種",
    "X30n0603_005:0409b13": "種有治病而病增者空見外道是也肆情行惡而",
    "X30n0603_005:0409b14": "教令一切人起邪見斷善根故有治病而病無增",
    "X30n0603_005:0409b15": "損者苦行外道是也以投巖赴火為行既不得禪",
    "X30n0603_005:0409b16": "定又不能斷愛結故有治病而病損然不能禁其",
    "X30n0603_005:0409b17": "損已復生則修定斷結外道是也有治病而病已",
    "X30n0603_005:0409b18": "損更不復生但其所治不&#x5FA7;則二乘是也但治其",
    "X30n0603_005:0409b19": "有緣者不能&#x5FA7;一切故有能&#x5FA7;治諸病然無巧玅",
    "X30n0603_005:0409b20": "之工以止痛惱釋論以拙度名之則六度菩薩是",
    "X30n0603_005:0409b21": "也有治病而其術神驗雖能止痛惱而未能起死",
    "X30n0603_005:0409b22": "則地前菩薩是也但治凡夫以其有反復心不治",
    "X30n0603_005:0409b23": "二乘以其種已焦壞故有能治難瘉之病而能起",
    "X30n0603_005:0409b24": "死則地上菩薩是也而佛則知醫之邪正斥邪取",
    "X30n0603_005:0409c01": "正隨病而授藥故稱大醫王故佛自喻良醫也。",
    "X30n0603_005:0409c02": "[0409c02] 無盡居士論曰彌勒既聞地涌菩薩因緣與大眾",
    "X30n0603_005:0409c03": "懷疑請問佛三告之曰汝當信解如來誠諦之語",
    "X30n0603_005:0409c04": "彌勒等三請不止佛始告之我實成佛已來甚大",
    "X30n0603_005:0409c05": "久遠壽命無量但以方便教化眾生令入佛道實",
    "X30n0603_005:0409c06": "無生死若退若出亦無在世及滅度者天三界唯",
    "X30n0603_005:0409c07": "心萬法唯識真識靈明而常寂真心&#x8657;寂而常周",
    "X30n0603_005:0409c08": "了知下界之&#x8657;空何用他方之往反大慈大悲以",
    "X30n0603_005:0409c09": "度五濁之苦則三十所以成道難值難遭以起眾",
    "X30n0603_005:0409c10": "生之想則雙林所以入滅默而喻之則方便皆誠",
    "X30n0603_005:0409c11": "諦之語執而索之則如如成幻戲之論李長者謂",
    "X30n0603_005:0409c12": "法華經引權就實予竊以為不然何以故過去之",
    "X30n0603_005:0409c13": "日月燈明無量之大通智勝十方之分身諸佛十",
    "X30n0603_005:0409c14": "方之河沙菩薩住世四十九年而法會移頃乃坐",
    "X30n0603_005:0409c15": "五十小劫耆闍崛山不遠王城而三千大千世界",
    "X30n0603_005:0409c16": "山川震裂佛所言說誠實不&#x8657;譬如良醫示死本",
    "X30n0603_005:0409c17": "無&#x8657;妄之咎狂子飲藥遂愈失心之疾以此而思",
    "X30n0603_005:0409c18": "教意則引權就實豈一音誠諦之語哉。",
    "X30n0603_005:0409c19": "[0409c19] 玅法蓮華經分別功德品第十七",
    "X30n0603_005:0409c20": "[0409c20] 爾時大會(至)三菩提心。",
    "X30n0603_005:0409c21": "[0409c21] 論曰三世如來付授一切菩薩修行法式詮量淺",
    "X30n0603_005:0409c22": "深力用分別地位等差始自十信然以為信者尚",
    "X30n0603_005:0409c23": "屬生滅故當住心乃成十住又以為住者缺資發",
    "X30n0603_005:0409c24": "方便之用故有行心乃成十行又以為行者止以",
    "X30n0603_005:0410a01": "自利未有以及眾生故施迴向心乃成十迴向自",
    "X30n0603_005:0410a02": "十信至十住自十住至十行自十行至十迴向名",
    "X30n0603_005:0410a03": "三賢位又自三賢登初地以大慈大悲發生資養",
    "X30n0603_005:0410a04": "茂益成熟之故名十地而初地方曰證無生忍乃",
    "X30n0603_005:0410a05": "至十地之終鍊磨淘汰之功盡矣則方與本覺真",
    "X30n0603_005:0410a06": "如等故名等覺經言六百萬億那由他恒河沙眾",
    "X30n0603_005:0410a07": "生得無生法忍者自凡夫身以聞經之力越登初",
    "X30n0603_005:0410a08": "地故又言復有千倍菩薩摩訶薩得聞持陀羅尼",
    "X30n0603_005:0410a09": "門者以聞經之力倍進第二地故又言復有一世",
    "X30n0603_005:0410a10": "界微塵數菩薩摩訶薩得樂說無礙辯才者以聞",
    "X30n0603_005:0410a11": "經之力漸進第三地故又言復有一世界微塵數",
    "X30n0603_005:0410a12": "菩薩摩訶薩得百千萬億無量旋陀羅尼者以聞",
    "X30n0603_005:0410a13": "經之力復進第四地故又言復有三千大千世界",
    "X30n0603_005:0410a14": "微塵數菩薩摩訶薩得轉不退法輪者以聞經之",
    "X30n0603_005:0410a15": "力增進第五地故又言復有二千中國土微塵數",
    "X30n0603_005:0410a16": "菩薩摩訶薩能轉清淨法輪者以聞經之力升進",
    "X30n0603_005:0410a17": "第六地故又言復有小千國土微塵數菩薩摩訶",
    "X30n0603_005:0410a18": "薩八生當得阿耨多羅三藐三菩提者超進第七",
    "X30n0603_005:0410a19": "地而必曰八生當得阿耨多羅三藐三菩提者八",
    "X30n0603_005:0410a20": "地以七地修進之功已極無明之惑斷盡任運而",
    "X30n0603_005:0410a21": "登覺道故也譬如夢欲渡河者銳其功力忽然夢",
    "X30n0603_005:0410a22": "覺功力俱失華嚴論曰初地中緣一切佛法願求",
    "X30n0603_005:0410a23": "滿故第二地離心垢故第三地願轉增長得法光",
    "X30n0603_005:0410a24": "明故第四地入道故第五地順世所作故第六地",
    "X30n0603_005:0410b01": "入甚深法門故第七地超一切佛法故皆已滿足",
    "X30n0603_005:0410b02": "菩提分法故又明初地乃至七地成就智功用故",
    "X30n0603_005:0410b03": "八地乃至十地成就無功用行故以第七地已前",
    "X30n0603_005:0410b04": "皆有功用第八地已去得無功用故經自八地已",
    "X30n0603_005:0410b05": "去皆無功用之旨也而言復有四四天下乃至三",
    "X30n0603_005:0410b06": "四天下乃至二四天下乃至一四天下微塵數菩",
    "X30n0603_005:0410b07": "薩摩訶薩以四生以三生以二生以一生而皆得",
    "X30n0603_005:0410b08": "阿耨多羅三藐三菩提者無功用旨之證也又言",
    "X30n0603_005:0410b09": "復有八世界微塵數眾生皆發阿耨多羅三藐三",
    "X30n0603_005:0410b10": "菩提心者以前文自凡夫身已至等覺而特言眾",
    "X30n0603_005:0410b11": "生發心則示此經必欲令凡實證也修多羅中第",
    "X30n0603_005:0410b12": "八地作月喻曰月自生魄以至十五夕圓則光漸",
    "X30n0603_005:0410b13": "增者此地地增進之功也而自十六日以至晦則",
    "X30n0603_005:0410b14": "光漸減者以絕增進之功也以是觀其辭敘七番",
    "X30n0603_005:0410b15": "之功德漸盛乃於第八截然而止但曰菩提菩提",
    "X30n0603_005:0410b16": "豈有功用可以加之耶。",
    "X30n0603_005:0410b17": "[0410b17] 佛說是諸(至)以助無上心。",
    "X30n0603_005:0410b18": "[0410b18] 論曰經言佛說是菩薩摩訶薩得大法利者以分",
    "X30n0603_005:0410b19": "三種力故一者如來功德之力二者信解之力三",
    "X30n0603_005:0410b20": "者慈善根力何名如來功德之力曰以深厚心好",
    "X30n0603_005:0410b21": "樂供養諸佛禮拜一切塔廟諸玅因集諸善法故",
    "X30n0603_005:0410b22": "言於&#x8657;空中雨曼陀羅華乃至大會一一佛上以",
    "X30n0603_005:0410b23": "明不忘法道之恩而離生死之畏故維摩詰經曰",
    "X30n0603_005:0410b24": "菩薩於生死中有畏當依何法而維摩詰曰當依",
    "X30n0603_005:0410c01": "如來功德之力也宋僧曇諦吳興康氏子也初母",
    "X30n0603_005:0410c02": "夢僧以麈尾鐵縷書鎮寄之既覺而二物在前已",
    "X30n0603_005:0410c03": "而生諦諦五歲母以二物示之笑曰秦主餉我者",
    "X30n0603_005:0410c04": "耳十歲隨其父肜過關中見僧呼僧辯顧見童子",
    "X30n0603_005:0410c05": "曰汝乃敢召宿土耶諦曰省擷蔬野&#x732A;傷足時乎",
    "X30n0603_005:0410c06": "辯大驚曰宏覺&#x751E;遣我擷蔬野&#x732A;傷我足童子何",
    "X30n0603_005:0410c07": "從知之肜以麈尾鐵縷書鎮示之辯泣曰先師為",
    "X30n0603_005:0410c08": "姚莨講法華經二物萇所供者也夫出生入死奇",
    "X30n0603_005:0410c09": "驗如此是謂如來功德之力也。",
    "X30n0603_005:0410c10": "[0410c10] 爾時佛告(至)於此無有疑。",
    "X30n0603_005:0410c11": "[0410c11] 論曰何名信解之力曰以得自心如實受用故經",
    "X30n0603_005:0410c12": "言其有眾生聞佛壽命長遠如是乃至能生一念",
    "X30n0603_005:0410c13": "信解所得功德無有限量者以得自心如實受用",
    "X30n0603_005:0410c14": "也夫自心如實受用則是無功之功無功之功即",
    "X30n0603_005:0410c15": "智慧智慧者般若也般若非可解非不可解何以",
    "X30n0603_005:0410c16": "故以離一切法相故金剛般若經曰須菩提發阿",
    "X30n0603_005:0410c17": "耨多羅三藐三菩提心者於一切法應如是知如",
    "X30n0603_005:0410c18": "是見如是信解不生法相所謂不生法相與所得",
    "X30n0603_005:0410c19": "功德無有限量其旨同也故言於八十萬億那由",
    "X30n0603_005:0410c20": "他劫行五波羅蜜而除般若波羅蜜者以五波羅",
    "X30n0603_005:0410c21": "蜜之功德皆有限量所以比類之曰百分千分百",
    "X30n0603_005:0410c22": "千萬億分不及其一乃至算數譬喻所不能及也",
    "X30n0603_005:0410c23": "晉建興二年長沙縣西有千葉青蓮華兩本生於",
    "X30n0603_005:0410c24": "陸地官史掘之丈許根莖出於瓦棺發棺有白骨",
    "X30n0603_005:0411a01": "一聚而蓮之根蒂出髑髏齒骨間有銘記棺上曰",
    "X30n0603_005:0411a02": "有僧不知姓氏誦法華經至千萬部將化遺言令",
    "X30n0603_005:0411a03": "以紙為衣以瓦為棺葬于此事聞朝廷有詔建寺",
    "X30n0603_005:0411a04": "其處號曰蓮華今驛亭其故基基近譙門因號蓮",
    "X30n0603_005:0411a05": "華門門臨湘江洄澓處又號蓮華潭其於生死之",
    "X30n0603_005:0411a06": "間殊勝奇瑞如此是謂信解之力也。",
    "X30n0603_005:0411a07": "[0411a07] 又阿逸多(至)經行及坐臥。",
    "X30n0603_005:0411a08": "[0411a08] 論曰何名慈善根力曰以成熟心不動本際&#x5FA7;應",
    "X30n0603_005:0411a09": "十方一切眾生之前對現色身三昧故經言深心",
    "X30n0603_005:0411a10": "信解則為見佛常在耆闍崛山共大菩薩諸聲聞",
    "X30n0603_005:0411a11": "眾圍繞說法又見此娑婆世界其地&#x7460;璃坦然平",
    "X30n0603_005:0411a12": "正閻浮檀金以界八道乃至是名深信解相以明",
    "X30n0603_005:0411a13": "慈善根力令眾生自然見如是事涅槃經曰調達",
    "X30n0603_005:0411a14": "教阿闍世王放五百護財醉象奔衝世尊來眾爾",
    "X30n0603_005:0411a15": "時佛垂十指醉象見佛十指間皆有師子驚怖伏",
    "X30n0603_005:0411a16": "地遺糞而去佛言善男子我時指中實無師子皆",
    "X30n0603_005:0411a17": "我慈善根力令諸醉象見有師子陳僧慧思坐夏",
    "X30n0603_005:0411a18": "衡岳夏休自念此夏空過又無所證放身倚壁未",
    "X30n0603_005:0411a19": "至之間豁然大悟曰是真精進是名真法供養如",
    "X30n0603_005:0411a20": "來於是諦見靈山一會儼然如昨於自悟親證之",
    "X30n0603_005:0411a21": "際靈玅發現如此是謂慈善根力也舊疏曰加修",
    "X30n0603_005:0411a22": "觀行入禪用慧想成相起能見有餘實報兩土想",
    "X30n0603_005:0411a23": "懇見佛共比丘僧常在耆闍崛山者方便有餘土",
    "X30n0603_005:0411a24": "相也此殆夢中之語也其可憑哉。",
    "X30n0603_005:0411b01": "[0411b01] 無盡居士論曰會中聞佛壽命長遠若菩薩若眾",
    "X30n0603_005:0411b02": "生或一念信解或解其言趣若自持或自書若教",
    "X30n0603_005:0411b03": "人持教人書是人所得功德無有限量自一四天",
    "X30n0603_005:0411b04": "下菩薩至于小千世界菩薩至于中千大千微塵",
    "X30n0603_005:0411b05": "數菩薩得聞陀羅尼以至于得阿耨多羅三藐三",
    "X30n0603_005:0411b06": "菩提自六百萬億那由他恒河沙眾生至于八世",
    "X30n0603_005:0411b07": "界微塵數眾生得無生法忍以至于發阿耨多羅",
    "X30n0603_005:0411b08": "三藐三菩提心其法利饒益廣大無邊如此而佛",
    "X30n0603_005:0411b09": "言曰聞我說壽命長遠深心信解則為見佛常在",
    "X30n0603_005:0411b10": "耆闍崛山又曰若能受持讀誦是經則為以佛舍",
    "X30n0603_005:0411b11": "利起七寶塔高廣漸至梵天懸諸旛&#x8462;及眾寶鈴",
    "X30n0603_005:0411b12": "華香瓔珞鼓樂玅聲以作供養古德曰凡觀經教",
    "X30n0603_005:0411b13": "皆須宛轉歸就自心此分別功德之旨也。",
    "X30n0603_005:0411b15": "玅法蓮華經合論卷第五",
    "X30n0603_005:0411b17": "音釋",
    "X30n0603_005:0411b18": "糅[0411b18] (忍九切)。瀑[0411b18] (音暴)。間斷[0411b18] (上去聲)。差[0411b18] (楚懈切)。寺差[0411b18] (下楚加切)。施[0411b18] (去聲)。分法",
    "X30n0603_005:0411b19": "[0411b19] (上去聲)。麈[0411b19] (音主)。餉[0411b19] (或亮切)。肜[0411b19] (以中切)。[(丰*力)/石][0411b19] (音略)。辯[0411b19] (音辯)。擷[0411b19] (胡結切)。萇[0411b19] (徐良切)。"
}