{
    "T07n0220_531:0724a14": "大般若波羅蜜多經卷第五百三",
    "T07n0220_531:0724a15": "十一",
    "T07n0220_531:0724a17": "三藏法師玄奘奉 詔譯",
    "T07n0220_531:0724a18": "第三分妙相品第二十八之四",
    "T07n0220_531:0724a19": "[0724a19] 爾時，善現便白佛言：「諸菩薩摩訶薩豈亦能",
    "T07n0220_531:0724a20": "得一切相智？」[0724a20] 佛告善現：「如是！如是！諸菩薩",
    "T07n0220_531:0724a21": "摩訶薩亦有能得一切相智。」[0724a21] 具壽善現復白",
    "T07n0220_531:0724a22": "佛言：「若菩薩摩訶薩亦有能得一切相智，與",
    "T07n0220_531:0724a23": "諸如來有何差別？」[0724a23] 佛告善現：「亦有差別，其",
    "T07n0220_531:0724a24": "相云何？謂菩薩摩訶薩名為隨得一切相智，",
    "T07n0220_531:0724a25": "若諸如來名為已得一切相智。所以者何？",
    "T07n0220_531:0724a26": "非諸菩薩摩訶薩心與諸如來定別可得，謂",
    "T07n0220_531:0724a27": "諸菩薩摩訶薩眾與諸如來、應、正等覺俱住",
    "T07n0220_531:0724a28": "諸法無差別性，於諸法相求正遍知說名菩",
    "T07n0220_531:0724a29": "薩，若至究竟即名如來、應、正等覺。於一切法",
    "T07n0220_531:0724b01": "自相、共相照了無闇清淨具足，住因位時名",
    "T07n0220_531:0724b02": "為菩薩，若至果位即名如來。是故菩薩與諸",
    "T07n0220_531:0724b03": "如來，雖俱名得一切相智而有差別。[0724b03] 「善現！是",
    "T07n0220_531:0724b04": "名諸菩薩摩訶薩世間法施，諸菩薩摩訶薩",
    "T07n0220_531:0724b05": "依因如是世間法施，復能修行出世法施，謂",
    "T07n0220_531:0724b06": "諸菩薩摩訶薩行深般若波羅蜜多時方便",
    "T07n0220_531:0724b07": "善巧，先施有情世間善法，後令厭離世間善",
    "T07n0220_531:0724b08": "法，安住出世無漏聖法，乃至令得一切智智。",
    "T07n0220_531:0724b09": "云何名為出世聖法？諸菩薩摩訶薩為諸有",
    "T07n0220_531:0724b10": "情宣說開示、分別顯了說名法施。善現當知！",
    "T07n0220_531:0724b11": "一切不共異生善法，若正修學令諸有情超",
    "T07n0220_531:0724b12": "出世間安隱而住，故名出世，謂三十七菩",
    "T07n0220_531:0724b13": "提分法，三解脫門，八解脫，九次第定，四聖",
    "T07n0220_531:0724b14": "諦智，波羅蜜多諸空等智，菩薩十地，五眼、六",
    "T07n0220_531:0724b15": "神通，如來十力、四無所畏、四無礙解、十八佛",
    "T07n0220_531:0724b16": "不共法，大慈、大悲、大喜、大捨，三十二相、八",
    "T07n0220_531:0724b17": "十隨好，陀羅尼門、三摩地門，諸如是等無",
    "T07n0220_531:0724b18": "漏善法，一切皆名出世聖法。若菩薩摩訶薩",
    "T07n0220_531:0724b19": "為諸有情宣說開示、分別顯了如是諸法，名",
    "T07n0220_531:0724b20": "為菩薩出世法施。[0724b20] 「善現！此中云何名為三",
    "T07n0220_531:0724b21": "十七種菩提分法？謂四念住、四正斷、四神足、",
    "T07n0220_531:0724b22": "五根、五力、七等覺支、八聖道支，如是名為三",
    "T07n0220_531:0724b23": "十七種菩提分法。[0724b23] 「善現！云何名四念住？謂",
    "T07n0220_531:0724b24": "菩薩摩訶薩於內身、若外身、若內外身住循",
    "T07n0220_531:0724b25": "身觀，具足正勤，正知正念，除世貪憂，住身",
    "T07n0220_531:0724b26": "集觀，住身滅觀，由彼於身住循身觀，住身",
    "T07n0220_531:0724b27": "集觀，住身滅觀，無所依止，於諸世間無所執",
    "T07n0220_531:0724b28": "受，是名第一；於受、於心、於法亦爾，是名四",
    "T07n0220_531:0724b29": "念住。[0724b29] 「善現！云何名四正斷？謂菩薩摩訶薩",
    "T07n0220_531:0724c01": "為令未生惡不善法永不生故，為令已生惡",
    "T07n0220_531:0724c02": "不善法永斷滅故；為令未生善法生故，為令",
    "T07n0220_531:0724c03": "已生善法堅住不忘，修滿倍增廣大智作證",
    "T07n0220_531:0724c04": "故，生起樂欲，發勤精進，策心持心，是名四正",
    "T07n0220_531:0724c05": "斷。[0724c05] 「善現！云何名四神足？謂菩薩摩訶薩欲",
    "T07n0220_531:0724c06": "三摩地斷行成就修習神足，勤三摩地斷行",
    "T07n0220_531:0724c07": "成就修習神足，心三摩地斷行成就修習神",
    "T07n0220_531:0724c08": "足，觀三摩地斷行成就修習神足，是名四神",
    "T07n0220_531:0724c09": "足。[0724c09] 「善現！云何名為五根？謂菩薩摩訶薩信根、",
    "T07n0220_531:0724c10": "精進根、念根、定根、慧根，是名五根。[0724c10] 「善現！云何",
    "T07n0220_531:0724c11": "名為五力？謂菩薩摩訶薩信力、精進力、念力、",
    "T07n0220_531:0724c12": "定力、慧力，是名五力。[0724c12] 「善現！云何七等覺支？",
    "T07n0220_531:0724c13": "謂菩薩摩訶薩念等覺支、擇法等覺支、精進等",
    "T07n0220_531:0724c14": "覺支、喜等覺支、輕安等覺支、定等覺支、捨等覺",
    "T07n0220_531:0724c15": "支，如是名為七等覺支。[0724c15] 「善現！云何八聖道",
    "T07n0220_531:0724c16": "支？謂菩薩摩訶薩正見、正思惟、正語、正業、正",
    "T07n0220_531:0724c17": "命、正精進、正念、正定，如是名為八聖道支。[0724c17] 「善",
    "T07n0220_531:0724c18": "現！云何三解脫門？謂菩薩摩訶薩空、無相、無",
    "T07n0220_531:0724c19": "願解脫門，如是名為三解脫門。[0724c19] 「善現！云何",
    "T07n0220_531:0724c20": "空解脫門？謂菩薩摩訶薩以空、非我行相攝",
    "T07n0220_531:0724c21": "心一趣，是名空解脫門。善現！云何無相解",
    "T07n0220_531:0724c22": "脫門？謂菩薩摩訶薩以寂滅行相攝心一趣，",
    "T07n0220_531:0724c23": "是名無相解脫門。善現！云何無願解脫門？謂",
    "T07n0220_531:0724c24": "菩薩摩訶薩以苦、無常行相攝心一趣，是名",
    "T07n0220_531:0724c25": "無願解脫門。[0724c25] 「善現！云何名八解脫？謂菩薩",
    "T07n0220_531:0724c26": "摩訶薩有色觀諸色，名第一解脫。內無色想",
    "T07n0220_531:0724c27": "觀外諸色，名第二解脫。淨勝解身作證，名第",
    "T07n0220_531:0724c28": "三解脫。空無邊處定具足住，名第四解脫。識",
    "T07n0220_531:0724c29": "無邊處定具足住，名第五解脫。無所有處定",
    "T07n0220_531:0725a01": "具足住，名第六解脫。非想非非想處定具足",
    "T07n0220_531:0725a02": "住，名第七解脫。滅想受定具足住，名第八",
    "T07n0220_531:0725a03": "解脫。是名八解脫。[0725a03] 「善現！云何九次第定？謂",
    "T07n0220_531:0725a04": "菩薩摩訶薩離欲惡不善法，有尋有伺，離生",
    "T07n0220_531:0725a05": "喜樂，入初靜慮具足住，名第一次第定。廣說",
    "T07n0220_531:0725a06": "乃至超一切非想非非想處，入滅想受定具",
    "T07n0220_531:0725a07": "足住，名第九次第定。是名九次第定。[0725a07] 「善現！云",
    "T07n0220_531:0725a08": "何名四聖諦智？謂菩薩摩訶薩苦智、集智、滅",
    "T07n0220_531:0725a09": "智、道智，是名四聖諦智。[0725a09] 「善現！云何波羅蜜多？",
    "T07n0220_531:0725a10": "謂菩薩摩訶薩所有布施乃至智波羅蜜多，",
    "T07n0220_531:0725a11": "如是名為波羅蜜多。[0725a11] 「善現！云何諸空等智？謂",
    "T07n0220_531:0725a12": "菩薩摩訶薩內空乃至無性自性空智及真",
    "T07n0220_531:0725a13": "如乃至不思議界智，如是名為諸空等智。[0725a13] 「善",
    "T07n0220_531:0725a14": "現！云何菩薩十地？謂菩薩摩訶薩極喜地乃",
    "T07n0220_531:0725a15": "至法雲地，如是名為菩薩十地。[0725a15] 「善現！云何",
    "T07n0220_531:0725a16": "名為五眼？謂菩薩摩訶薩所求肉眼、天眼、慧",
    "T07n0220_531:0725a17": "眼、法眼、佛眼，是名五眼。[0725a17] 「善現！云何名六神",
    "T07n0220_531:0725a18": "通？謂菩薩摩訶薩所學神境智證通、天耳智",
    "T07n0220_531:0725a19": "證通、他心智證通、宿住隨念智證通、天眼智",
    "T07n0220_531:0725a20": "證通、漏盡智證通，是名六神通。[0725a20] 「善現！云何",
    "T07n0220_531:0725a21": "如來十力？謂諸如來、應、正等覺，於是處如實",
    "T07n0220_531:0725a22": "知是處，於非處如實知非處，名第一力。若",
    "T07n0220_531:0725a23": "諸如來、應、正等覺，於諸有情過去、未來、現在",
    "T07n0220_531:0725a24": "諸業及諸法受處因異熟皆如實知，名第",
    "T07n0220_531:0725a25": "二力。若諸如來、應、正等覺，於諸世間非一",
    "T07n0220_531:0725a26": "種種諸界差別皆如實知，名第三力。若諸如",
    "T07n0220_531:0725a27": "來、應、正等覺，於諸有情非一種種勝解差別皆",
    "T07n0220_531:0725a28": "如實知，名第四力。若諸如來、應、正等覺，於諸",
    "T07n0220_531:0725a29": "有情諸根勝劣皆如實知，名第五力。若諸如",
    "T07n0220_531:0725b01": "來、應、正等覺，於遍趣行皆如實知，名第六力。",
    "T07n0220_531:0725b02": "若諸如來、應、正等覺，普於一切靜慮、解脫、等持、",
    "T07n0220_531:0725b03": "等至、雜染、清淨建立差別皆如實知，名第七",
    "T07n0220_531:0725b04": "力。若諸如來、應、正等覺，於諸有情過去無量",
    "T07n0220_531:0725b05": "諸宿住事，或一生、或十生、或百生、或千生、或",
    "T07n0220_531:0725b06": "無量生、或一劫、或十劫、或百劫、或千劫、或無",
    "T07n0220_531:0725b07": "量劫，所有諸行、諸說、諸相皆如實知，名",
    "T07n0220_531:0725b08": "第八力。若諸如來、應、正等覺，以淨天眼超",
    "T07n0220_531:0725b09": "過於人，見諸有情死時、生時諸善惡事，廣說",
    "T07n0220_531:0725b10": "乃至於諸有情隨業勢力生善惡趣皆如實",
    "T07n0220_531:0725b11": "知，名第九力。若諸如來、應、正等覺，於諸漏",
    "T07n0220_531:0725b12": "盡無漏心解脫、無漏慧解脫皆如實知，於自",
    "T07n0220_531:0725b13": "漏盡真解脫法自證通慧具足而住，廣說乃",
    "T07n0220_531:0725b14": "至不受後有，名第十力。如是名為如來十力。",
    "T07n0220_531:0725b15": "[0725b15] 「善現！云何四無所畏？謂諸如來、應、正等覺，自",
    "T07n0220_531:0725b16": "稱我是正等覺者，設有沙門、若婆羅門、若天",
    "T07n0220_531:0725b17": "魔梵、若餘世間，依法立難，或令憶念：『佛於是",
    "T07n0220_531:0725b18": "法非正等覺。』我於彼難正見無由，以於彼難",
    "T07n0220_531:0725b19": "正見無由，得安隱住無怖無畏，自稱我處大",
    "T07n0220_531:0725b20": "仙尊位，於大眾中正師子吼轉大梵輪，一切",
    "T07n0220_531:0725b21": "沙門、若婆羅門、若天魔梵、若餘世間畢竟無能",
    "T07n0220_531:0725b22": "如法轉者，是名第一。若諸如來、應、正等覺自",
    "T07n0220_531:0725b23": "稱我已永盡諸漏，設有沙門、若婆羅門、若天",
    "T07n0220_531:0725b24": "魔梵、若餘世間，依法立難，或令憶念：『佛於是",
    "T07n0220_531:0725b25": "漏未得永盡。』我於彼難正見無由，以於彼難",
    "T07n0220_531:0725b26": "正見無由，得安隱住無怖無畏，自稱我處大",
    "T07n0220_531:0725b27": "仙尊位，於大眾中正師子吼轉大梵輪，一切",
    "T07n0220_531:0725b28": "沙門、若婆羅門、若天魔梵、若餘世間畢竟無能",
    "T07n0220_531:0725b29": "如法轉者，是名第二。若諸如來、應、正等覺自",
    "T07n0220_531:0725c01": "稱我為諸弟子眾說能障法染必為障，設有",
    "T07n0220_531:0725c02": "沙門、若婆羅門、若天魔梵、若餘世間，依法立",
    "T07n0220_531:0725c03": "難，或令憶念：『有染是法不能為障。』我於彼難",
    "T07n0220_531:0725c04": "正見無由，以於彼難正見無由，得安隱住無",
    "T07n0220_531:0725c05": "怖無畏，自稱我處大仙尊位，於大眾中正師",
    "T07n0220_531:0725c06": "子吼轉大梵輪，一切沙門、若婆羅門、若天魔",
    "T07n0220_531:0725c07": "梵、若餘世間，畢竟無能如法轉者，是名第三。",
    "T07n0220_531:0725c08": "若諸如來、應、正等覺自稱我為諸弟子眾說",
    "T07n0220_531:0725c09": "能出道，諸聖修習決定出離，決定通達，正盡",
    "T07n0220_531:0725c10": "眾苦，作苦邊際，設有沙門、若婆羅門、若天魔",
    "T07n0220_531:0725c11": "梵、若餘世間，依法立難，或令憶念：『有修此道，",
    "T07n0220_531:0725c12": "非正出離，非正通達，非盡眾苦，非作苦邊。』我",
    "T07n0220_531:0725c13": "於彼難正見無由。以於彼難正見無由，得安",
    "T07n0220_531:0725c14": "隱住無怖無畏，自稱我處大仙尊位，於大眾",
    "T07n0220_531:0725c15": "中正師子吼轉大梵輪，一切沙門、若婆羅門、",
    "T07n0220_531:0725c16": "若天魔梵、若餘世間畢竟無能如法轉者，是",
    "T07n0220_531:0725c17": "名第四。如是名為四無所畏。[0725c17] 「善現！云何四",
    "T07n0220_531:0725c18": "無礙解？謂義無礙解、法無礙解、詞無礙",
    "T07n0220_531:0725c19": "解、辯無礙解，如是名為四無礙解。云何名",
    "T07n0220_531:0725c20": "為義無礙解？謂緣義無礙智。云何名為法",
    "T07n0220_531:0725c21": "無礙解？謂緣法無礙智。云何名為詞無礙",
    "T07n0220_531:0725c22": "解？謂緣詞無礙智。云何名為辯無礙解？謂緣",
    "T07n0220_531:0725c23": "辯無礙智。[0725c23] 「善現！云何名為十八佛不共法？",
    "T07n0220_531:0725c24": "謂諸如來、應、正等覺，常無誤失，無卒暴音，無",
    "T07n0220_531:0725c25": "忘失念，無不定心，無種種想，無不擇捨，志",
    "T07n0220_531:0725c26": "欲無退，精進無退，憶念無退，般若無退，解",
    "T07n0220_531:0725c27": "脫無退，解脫智見無退，一切身業智為前",
    "T07n0220_531:0725c28": "導，隨智而轉，一切語業智為前導，隨智而轉，",
    "T07n0220_531:0725c29": "一切意業智為前導，隨智而轉，若智若見於",
    "T07n0220_531:0726a01": "過去世無著無礙，若智若見於未來世無著",
    "T07n0220_531:0726a02": "無礙，若智若見於現在世無著無礙，是名十",
    "T07n0220_531:0726a03": "八佛不共法。",
    "T07n0220_531:0726a04": "[0726a04] 「善現！云何三十二相？謂諸佛足下有平滿相，",
    "T07n0220_531:0726a05": "妙善安住猶如奩底，地雖高下，隨足所蹈，皆",
    "T07n0220_531:0726a06": "悉坦然無不等觸，是為第一。諸佛足下千輻",
    "T07n0220_531:0726a07": "輪文，輞轂眾相無不圓滿，是為第二。諸佛",
    "T07n0220_531:0726a08": "手足悉皆柔軟，如&#x89A9;羅綿勝過一切，是為第",
    "T07n0220_531:0726a09": "三。諸佛手足指皆纖長，圓妙過人以表長壽，",
    "T07n0220_531:0726a10": "是為第四。諸佛手足一一指間，猶如鴈王咸",
    "T07n0220_531:0726a11": "有鞔網，金色交絡文同綺畫，是為第五。諸",
    "T07n0220_531:0726a12": "佛足跟廣長圓滿，與趺相稱，勝餘有情，是為",
    "T07n0220_531:0726a13": "第六。諸佛足趺修高充滿，柔軟妙好，與跟相",
    "T07n0220_531:0726a14": "稱，是為第七。諸佛雙&#x8168;漸次纖圓，如瑿泥",
    "T07n0220_531:0726a15": "耶仙鹿王&#x8168;，是為第八。諸佛雙臂修直傭圓，",
    "T07n0220_531:0726a16": "如象王鼻平立摩膝，是為第九。諸佛陰相勢",
    "T07n0220_531:0726a17": "&#x5CEF;藏密，其猶龍馬亦如象王，是為第十。諸",
    "T07n0220_531:0726a18": "佛毛孔各一毛生，柔潤紺青右旋宛轉，是第",
    "T07n0220_531:0726a19": "十一。諸佛髮毛端皆上靡，右旋宛轉柔潤紺",
    "T07n0220_531:0726a20": "青，嚴金色身甚可愛樂，是第十二。諸佛身",
    "T07n0220_531:0726a21": "皮細薄潤滑，塵、垢、水等皆所不住，是第十三。",
    "T07n0220_531:0726a22": "諸佛身皮皆真金色，光潔晃曜如妙金臺，",
    "T07n0220_531:0726a23": "眾寶莊嚴眾所樂見，是第十四。諸佛兩足、",
    "T07n0220_531:0726a24": "二手掌中、頸及雙肩七處充滿，光淨柔軟",
    "T07n0220_531:0726a25": "甚可愛樂，是第十五。諸佛肩項圓滿殊",
    "T07n0220_531:0726a26": "妙，是第十六。諸佛髆腋悉皆充實，是第十",
    "T07n0220_531:0726a27": "七。諸佛容儀洪滿端直，是第十八。諸佛身",
    "T07n0220_531:0726a28": "相修廣端嚴，是第十九。諸佛體相縱圍量等，",
    "T07n0220_531:0726a29": "周匝圓滿如諾瞿陀，是第二十。諸佛頷臆并",
    "T07n0220_531:0726b01": "身上半，威容廣大如師子王，是二十一。諸",
    "T07n0220_531:0726b02": "佛常光面各一尋，是二十二。諸佛齒相四十",
    "T07n0220_531:0726b03": "齊平，淨密根深白逾珂雪，是二十三。諸佛",
    "T07n0220_531:0726b04": "四牙鮮白鋒利，是二十四。諸佛常得味中上",
    "T07n0220_531:0726b05": "味，喉脈直故，能引身中千支節脈所有上味，",
    "T07n0220_531:0726b06": "是二十五。諸佛舌相薄淨廣長，能覆面輪至",
    "T07n0220_531:0726b07": "耳髮際，是二十六。諸佛梵音詞韻弘雅，隨",
    "T07n0220_531:0726b08": "眾多少無不等聞，其聲洪震猶如天鼓，發",
    "T07n0220_531:0726b09": "言婉約如頻迦音，是二十七。諸佛眼睫猶",
    "T07n0220_531:0726b10": "若牛王，紺青齊整不相雜亂，是二十八。諸",
    "T07n0220_531:0726b11": "佛眼睛紺青鮮白，紅環間飾皎潔分明，是二",
    "T07n0220_531:0726b12": "十九。諸佛面輪其猶滿月，眉相皎淨如天帝",
    "T07n0220_531:0726b13": "弓，是第三十。諸佛眉間有白毫相，右旋柔",
    "T07n0220_531:0726b14": "軟如&#x89A9;羅綿，鮮白光淨逾珂雪等，是三十一。",
    "T07n0220_531:0726b15": "諸佛頂上烏瑟膩沙，高顯周圓猶如天蓋，是",
    "T07n0220_531:0726b16": "三十二。是名諸佛三十二相。[0726b16] 「善現！云何八",
    "T07n0220_531:0726b17": "十隨好？謂諸佛指爪狹長薄潤，光潔鮮淨如",
    "T07n0220_531:0726b18": "花赤銅，是為第一。諸佛手足指圓纖長，傭",
    "T07n0220_531:0726b19": "直柔軟節骨不現，是為第二。諸佛手足各等",
    "T07n0220_531:0726b20": "無差，於諸指間悉皆充密，是為第三。諸佛",
    "T07n0220_531:0726b21": "手足圓滿如意，軟淨光澤色如蓮華，是為第",
    "T07n0220_531:0726b22": "四。諸佛筋脈盤結堅固深隱不現，是為第五。",
    "T07n0220_531:0726b23": "諸佛兩踝俱隱不現，是為第六。諸佛行步直",
    "T07n0220_531:0726b24": "進庠審如龍象王，是為第七。諸佛行步威",
    "T07n0220_531:0726b25": "容齊肅如師子王，是為第八。諸佛行步安平",
    "T07n0220_531:0726b26": "庠序，不過不減猶若牛王，是為第九。諸佛",
    "T07n0220_531:0726b27": "行步進止儀雅譬如鵝王，是為第十。諸佛",
    "T07n0220_531:0726b28": "迴顧必皆右旋，如龍象王舉身隨轉，是第十",
    "T07n0220_531:0726b29": "一。諸佛支節漸次傭圓，妙善安布，是第十二。",
    "T07n0220_531:0726c01": "諸佛骨節交結無隙猶若龍盤，是第十三。諸",
    "T07n0220_531:0726c02": "佛膝輪妙善安布堅固圓滿，是第十四。諸佛",
    "T07n0220_531:0726c03": "隱處其文妙好，威勢具足圓滿清淨，是第十",
    "T07n0220_531:0726c04": "五。諸佛身支潤滑柔軟，光悅鮮淨塵垢不著，",
    "T07n0220_531:0726c05": "是第十六。諸佛身容敦肅無畏常不怯弱，是",
    "T07n0220_531:0726c06": "第十七。諸佛身支堅固稠密善相屬著，是第",
    "T07n0220_531:0726c07": "十八。諸佛身支安定敦重，常不掉動圓滿無",
    "T07n0220_531:0726c08": "壞，是第十九。諸佛身相猶若仙王，周匝端",
    "T07n0220_531:0726c09": "嚴光淨離翳，是第二十。諸佛身有周匝圓光，",
    "T07n0220_531:0726c10": "於行等時恒自照曜，是二十一。諸佛腹形方",
    "T07n0220_531:0726c11": "正無欠，柔軟不現眾相莊嚴，是二十二。諸佛",
    "T07n0220_531:0726c12": "臍深右旋圓妙清淨光澤，是二十三。諸佛臍",
    "T07n0220_531:0726c13": "厚不窊不凸周匝妙好，是二十四。諸佛皮膚",
    "T07n0220_531:0726c14": "遠離疥癬，亦無黶點、疣贅等過，是二十五。",
    "T07n0220_531:0726c15": "諸佛手掌充滿柔軟，足下安平，是二十六。諸",
    "T07n0220_531:0726c16": "佛手文深長明直潤澤無斷，是二十七。諸佛",
    "T07n0220_531:0726c17": "脣色光潤丹暉，如頻婆果上下相稱，是二十",
    "T07n0220_531:0726c18": "八。諸佛面門不長不短、不大不小如量端嚴，",
    "T07n0220_531:0726c19": "是二十九。諸佛舌相軟薄廣長如赤銅色，是",
    "T07n0220_531:0726c20": "第三十。諸佛發聲威震深遠，如象王吼明朗",
    "T07n0220_531:0726c21": "清徹，是三十一。諸佛音韻美妙具足如深谷",
    "T07n0220_531:0726c22": "響，是三十二。諸佛鼻高修而且直，其孔不現，",
    "T07n0220_531:0726c23": "是三十三。諸佛諸齒方整鮮白，是三十四。諸",
    "T07n0220_531:0726c24": "佛諸牙圓白光潔漸次鋒利，是三十五。諸佛",
    "T07n0220_531:0726c25": "目淨青白分明，是三十六。諸佛眼相修廣，譬",
    "T07n0220_531:0726c26": "如青蓮華葉甚可愛樂，是三十七。諸佛眼睫",
    "T07n0220_531:0726c27": "上下齊整稠密不白，是三十八。諸佛雙眉長",
    "T07n0220_531:0726c28": "而不白緻而細軟，是三十九。諸佛雙眉綺靡",
    "T07n0220_531:0726c29": "順次紺&#x7460;璃色，是第四十。諸佛雙眉高顯光",
    "T07n0220_531:0727a01": "潤形如初月，是四十一。諸佛耳厚廣大修長",
    "T07n0220_531:0727a02": "輪埵成就，是四十二。諸佛兩耳綺麗齊平離",
    "T07n0220_531:0727a03": "諸過失，是四十三。諸佛容儀能令見者無損",
    "T07n0220_531:0727a04": "無染皆生愛敬，是四十四。諸佛額廣圓滿平",
    "T07n0220_531:0727a05": "正形相殊妙，是四十五。諸佛身分上下圓",
    "T07n0220_531:0727a06": "滿，如師子王威嚴無對，是四十六。諸佛首髮",
    "T07n0220_531:0727a07": "修長紺青、稠密不白，是四十七。諸佛首髮香",
    "T07n0220_531:0727a08": "潔細軟、潤澤旋轉，是四十八。諸佛首髮齊整",
    "T07n0220_531:0727a09": "無亂亦不交雜，是四十九。諸佛首髮堅固不",
    "T07n0220_531:0727a10": "斷永無褫落，是第五十。諸佛首髮光滑殊",
    "T07n0220_531:0727a11": "妙塵垢不著，是五十一。諸佛身分堅固充實",
    "T07n0220_531:0727a12": "踰那羅延，是五十二。諸佛身體長大端直，是",
    "T07n0220_531:0727a13": "五十三。諸佛眾竅清淨圓好，是五十四。諸",
    "T07n0220_531:0727a14": "佛身支勢力殊勝無與等者，是五十五。諸佛",
    "T07n0220_531:0727a15": "身相眾所樂觀常無厭足，是五十六。諸佛面",
    "T07n0220_531:0727a16": "輪修廣得所，皎潔光淨如秋滿月，是五十七。",
    "T07n0220_531:0727a17": "諸佛顏貌舒泰光顯，含笑先言有向無背，",
    "T07n0220_531:0727a18": "是五十八。諸佛面貌光澤&#x7188;怡，遠離嚬蹙青",
    "T07n0220_531:0727a19": "赤等過，是五十九。諸佛身支清淨無垢常無",
    "T07n0220_531:0727a20": "臭穢，是第六十。諸佛所有諸毛孔中常出",
    "T07n0220_531:0727a21": "如意微妙之香，是六十一。諸佛面門常出最",
    "T07n0220_531:0727a22": "上殊勝之香，是六十二。諸佛首相周圓妙好，",
    "T07n0220_531:0727a23": "如末達那亦猶天蓋，是六十三。諸佛身毛紺",
    "T07n0220_531:0727a24": "青光淨，如孔雀項紅暉綺飾色類赤銅，是六",
    "T07n0220_531:0727a25": "十四。諸佛法音隨眾大小不增不減應理無",
    "T07n0220_531:0727a26": "差，是六十五。諸佛頂相，無能見者，是六十",
    "T07n0220_531:0727a27": "六。諸佛手足指約分明，莊嚴妙好如赤銅",
    "T07n0220_531:0727a28": "色，是六十七。諸佛行時其足去地如四指量",
    "T07n0220_531:0727a29": "而現印文，是六十八。諸佛自持不待他侍，身",
    "T07n0220_531:0727b01": "無傾動亦不逶迤，是六十九。諸佛威德遠震",
    "T07n0220_531:0727b02": "一切，惡心見喜，恐怖見安，是第七十。諸佛",
    "T07n0220_531:0727b03": "音聲不高不下，隨眾生意和悅與言，是七十",
    "T07n0220_531:0727b04": "一。諸佛能隨諸有情類言音意樂而為說法，",
    "T07n0220_531:0727b05": "是七十二。諸佛一音演說正法，隨有情類各",
    "T07n0220_531:0727b06": "令得解，是七十三。諸佛說法咸依次第，必",
    "T07n0220_531:0727b07": "有因緣言無不善，是七十四。諸佛等觀諸有",
    "T07n0220_531:0727b08": "情類，讚善毀惡而無愛憎，是七十五。諸佛",
    "T07n0220_531:0727b09": "所為先觀後作，軌範具足令識善淨，是七十",
    "T07n0220_531:0727b10": "六。諸佛相好，一切有情無能觀盡，是七十七。",
    "T07n0220_531:0727b11": "諸佛頂骨堅實圓滿，是七十八。諸佛顏容常",
    "T07n0220_531:0727b12": "少不老好巡舊處，是七十九。諸佛手足及胸",
    "T07n0220_531:0727b13": "臆前，皆有吉祥喜旋德相，文同綺畫色類朱",
    "T07n0220_531:0727b14": "丹，是第八十。是名諸佛八十隨好。[0727b14] 「善現！如",
    "T07n0220_531:0727b15": "來、應、正等覺成就如是諸相好故，身光任運",
    "T07n0220_531:0727b16": "能照三千大千世界無不遍滿，若作意時即",
    "T07n0220_531:0727b17": "能普照無量無邊無數世界，然為怜愍諸有",
    "T07n0220_531:0727b18": "情故，攝光常照面各一尋，若縱身光，即日",
    "T07n0220_531:0727b19": "月等所有光明皆常不現，諸有情類便不能",
    "T07n0220_531:0727b20": "知晝夜、半月、月時、歲數，所作事業有不得成。",
    "T07n0220_531:0727b21": "佛聲任運能遍三千大千世界，若作意時即",
    "T07n0220_531:0727b22": "能遍滿無量無邊無數世界，然為饒益諸有",
    "T07n0220_531:0727b23": "情故，聲隨眾量無增無減。[0727b23] 「善現！如是功德勝",
    "T07n0220_531:0727b24": "利，我先菩薩位行深般若波羅蜜多時已能",
    "T07n0220_531:0727b25": "成辦，故今相好圓滿莊嚴，一切有情見者歡",
    "T07n0220_531:0727b26": "喜，皆獲種種廣大饒益。[0727b26] 「如是，善現！諸菩薩",
    "T07n0220_531:0727b27": "摩訶薩行深般若波羅蜜多時，能以財、法二",
    "T07n0220_531:0727b28": "種布施攝諸有情，是為甚奇希有之法。[0727b28] 「善現！",
    "T07n0220_531:0727b29": "云何諸菩薩摩訶薩以愛語事攝諸有情？謂",
    "T07n0220_531:0727c01": "菩薩摩訶薩行深般若波羅蜜多時，以柔軟",
    "T07n0220_531:0727c02": "音為有情類，先說布施波羅蜜多，次說淨戒",
    "T07n0220_531:0727c03": "波羅蜜多，如是乃至後說般若波羅蜜多方",
    "T07n0220_531:0727c04": "便攝受。善現當知！諸菩薩摩訶薩以柔軟音",
    "T07n0220_531:0727c05": "多說六種波羅蜜多攝有情類。所以者何？由",
    "T07n0220_531:0727c06": "此六種波羅蜜多普能攝受一切善法。[0727c06] 「善現！",
    "T07n0220_531:0727c07": "云何諸菩薩摩訶薩以利行事攝諸有情？謂",
    "T07n0220_531:0727c08": "菩薩摩訶薩行深般若波羅蜜多時，於長夜",
    "T07n0220_531:0727c09": "中種種方便，勸諸有情勤修布施，乃至般若",
    "T07n0220_531:0727c10": "波羅蜜多，及餘種種微妙善法常無厭倦。[0727c10] 「善",
    "T07n0220_531:0727c11": "現！云何諸菩薩摩訶薩以同事事攝諸有情？",
    "T07n0220_531:0727c12": "謂菩薩摩訶薩行深般若波羅蜜多時，以勝",
    "T07n0220_531:0727c13": "神通及大願力，現處地獄、傍生、鬼界、人、天等",
    "T07n0220_531:0727c14": "中，同彼事業，方便攝受，令得饒益。[0727c14] 「善現當知！",
    "T07n0220_531:0727c15": "諸菩薩摩訶薩能以如是四種攝事，方便善巧",
    "T07n0220_531:0727c16": "攝諸有情，令獲殊勝利益安樂，是為甚奇希",
    "T07n0220_531:0727c17": "有之法。",
    "T07n0220_531:0727c18": "[0727c18] 「復次，善現！我以佛眼遍觀十方殑伽沙等諸",
    "T07n0220_531:0727c19": "佛世界，有菩薩摩訶薩行深般若波羅蜜多，",
    "T07n0220_531:0727c20": "教誡教授諸餘菩薩摩訶薩言：『來！善男子！汝",
    "T07n0220_531:0727c21": "應善學引發諸字陀羅尼門，謂應善學一字、",
    "T07n0220_531:0727c22": "二字，乃至善學四十二字，引發自在。又應善",
    "T07n0220_531:0727c23": "學一切語言皆入一字、或入二字、乃至或入",
    "T07n0220_531:0727c24": "四十二字，引發自在。又應善學一字能攝四",
    "T07n0220_531:0727c25": "十二字，四十二字能攝一字，引發自在。』復次，",
    "T07n0220_531:0727c26": "善現！諸菩薩摩訶薩皆應善學四十二字入",
    "T07n0220_531:0727c27": "於一字，一字亦入四十二字，如是學已，於諸",
    "T07n0220_531:0727c28": "字門引發善巧，於引發字得善巧已，復於無",
    "T07n0220_531:0727c29": "字引發善巧。如諸如來、應、正等覺於法善巧，",
    "T07n0220_531:0728a01": "於字善巧，以於諸法、諸字善巧，於無字中亦",
    "T07n0220_531:0728a02": "得善巧，由善巧故，能為有情說有字法、說",
    "T07n0220_531:0728a03": "無字法，為無字法說有字法。所以者何？離",
    "T07n0220_531:0728a04": "字、無字無別佛法，然超諸字名真佛法。何",
    "T07n0220_531:0728a05": "以故？以一切法、一切有情皆畢竟空、無際",
    "T07n0220_531:0728a06": "空故。」[0728a06] 爾時，善現便白佛言：「若一切法及諸",
    "T07n0220_531:0728a07": "有情皆畢竟空、無際空故超諸字者，則一",
    "T07n0220_531:0728a08": "切法及諸有情自性畢竟皆不可得。云何",
    "T07n0220_531:0728a09": "菩薩摩訶薩眾修行般若乃至布施波羅蜜",
    "T07n0220_531:0728a10": "多，若修行四靜慮、四無量，四無色定，若修",
    "T07n0220_531:0728a11": "行三十七菩提分法，若修行空、無相、無願",
    "T07n0220_531:0728a12": "三摩地，若安住內空乃至無性自性空，若",
    "T07n0220_531:0728a13": "安住真如乃至不思議界，若安住苦、集、滅、道",
    "T07n0220_531:0728a14": "聖諦，若修行八解脫乃至十遍處，若修行",
    "T07n0220_531:0728a15": "極喜地乃至法雲地，若修行陀羅尼門、三摩",
    "T07n0220_531:0728a16": "地門，若修行五眼、六神通，若修行如來十",
    "T07n0220_531:0728a17": "力乃至十八佛不共法，若修行大慈、大悲、大",
    "T07n0220_531:0728a18": "喜、大捨，若修行無忘失法、恒住捨性，若修行",
    "T07n0220_531:0728a19": "一切智、道相智、一切相智，若修行三十二相、",
    "T07n0220_531:0728a20": "八十隨好？云何菩薩摩訶薩住異熟生六到",
    "T07n0220_531:0728a21": "彼岸及諸神通，為諸有情宣說正法？[0728a21] 「復次，世",
    "T07n0220_531:0728a22": "尊！一切有情皆不可得，有情施設亦不可",
    "T07n0220_531:0728a23": "得。一切有情不可得故，色乃至識亦不可得，",
    "T07n0220_531:0728a24": "眼處乃至意處亦不可得，色處乃至法處亦",
    "T07n0220_531:0728a25": "不可得，眼界乃至意界亦不可得，色界乃至",
    "T07n0220_531:0728a26": "法界亦不可得，眼識界乃至意識界亦不可",
    "T07n0220_531:0728a27": "得，眼觸乃至意觸亦不可得，眼觸為緣所生",
    "T07n0220_531:0728a28": "諸受乃至意觸為緣所生諸受亦不可得，地",
    "T07n0220_531:0728a29": "界乃至識界亦不可得，因緣乃至增上緣亦",
    "T07n0220_531:0728a30": "不可得，從緣所生諸法亦不可得，無明乃至",
    "T07n0220_531:0728b01": "老死亦不可得，六波羅蜜多乃至八十隨好",
    "T07n0220_531:0728b02": "亦不可得。[0728b02] 「如是，世尊！不可得中，無諸有情及",
    "T07n0220_531:0728b03": "彼施設，亦無諸色、受、想、行、識及彼施設，乃至",
    "T07n0220_531:0728b04": "亦無八十隨好及彼施設。一切有情法及施",
    "T07n0220_531:0728b05": "設既不可得、都無所有。云何菩薩摩訶薩行",
    "T07n0220_531:0728b06": "深般若波羅蜜多時，為諸有情宣說諸法？將",
    "T07n0220_531:0728b07": "無菩薩摩訶薩眾自安住不正法，為諸有",
    "T07n0220_531:0728b08": "情說不正法，勸諸有情住不正法，以顛倒",
    "T07n0220_531:0728b09": "法安立有情。所以者何？諸菩薩摩訶薩行深",
    "T07n0220_531:0728b10": "般若波羅蜜多時，尚不得菩提，況得菩提分",
    "T07n0220_531:0728b11": "法！尚不得菩薩，況得菩薩法！既爾，云何修",
    "T07n0220_531:0728b12": "菩提道，為有情類宣說正法？」[0728b12] 佛告善現：「如是！",
    "T07n0220_531:0728b13": "如是！如汝所說。一切有情、有情施設及一切",
    "T07n0220_531:0728b14": "法并彼施設皆不可得，不可得故都無所有。",
    "T07n0220_531:0728b15": "無所有故，當知內空乃至無性自性亦空，當",
    "T07n0220_531:0728b16": "知真如空乃至不思議界亦空，當知苦聖諦",
    "T07n0220_531:0728b17": "空乃至道聖諦亦空，當知色蘊空乃至識蘊",
    "T07n0220_531:0728b18": "亦空，當知眼處空乃至意處亦空，當知色處",
    "T07n0220_531:0728b19": "空乃至法處亦空，當知眼界空乃至意界亦",
    "T07n0220_531:0728b20": "空，當知色界空乃至法界亦空，當知眼識界",
    "T07n0220_531:0728b21": "空乃至意識界亦空，當知眼觸空乃至意觸",
    "T07n0220_531:0728b22": "亦空，當知眼觸為緣所生諸受空乃至意觸",
    "T07n0220_531:0728b23": "為緣所生諸受亦空，當知地界空乃至識界",
    "T07n0220_531:0728b24": "亦空，當知因緣空乃至增上緣亦空，當知從",
    "T07n0220_531:0728b25": "緣所生諸法無不皆空，當知無明空乃至老",
    "T07n0220_531:0728b26": "死亦空，當知我空乃至見者亦空，當知布施",
    "T07n0220_531:0728b27": "波羅蜜多空乃至般若波羅蜜多亦空，當知",
    "T07n0220_531:0728b28": "四靜慮空、四無量、四無色定亦空，當知四念",
    "T07n0220_531:0728b29": "住空乃至八聖道支亦空，當知空解脫門空、",
    "T07n0220_531:0728c01": "無相、無願解脫門亦空，當知八解脫空乃至",
    "T07n0220_531:0728c02": "十遍處亦空，當知淨觀地空乃至如來地亦",
    "T07n0220_531:0728c03": "空，當知極喜地空乃至法雲地亦空，當知陀",
    "T07n0220_531:0728c04": "羅尼門空、三摩地門亦空，當知五眼空、六神",
    "T07n0220_531:0728c05": "通亦空，當知如來十力空乃至十八佛不共",
    "T07n0220_531:0728c06": "法亦空，當知大慈空、大悲、大喜、大捨亦空，當",
    "T07n0220_531:0728c07": "知三十二相空、八十隨好亦空，當知無忘失",
    "T07n0220_531:0728c08": "法空、恒住捨性亦空，當知一切智空、道相智、",
    "T07n0220_531:0728c09": "一切相智亦空，當知預流果空乃至獨覺菩",
    "T07n0220_531:0728c10": "提亦空，當知一切菩薩摩訶薩行空、諸佛無",
    "T07n0220_531:0728c11": "上正等菩提亦空，當知嚴淨佛土空、成熟有",
    "T07n0220_531:0728c12": "情亦空。[0728c12] 「如是，善現！諸菩薩摩訶薩行深般若",
    "T07n0220_531:0728c13": "波羅蜜多時，見一切法無不空已，為諸有情",
    "T07n0220_531:0728c14": "宣說諸法令離顛倒。雖為有情宣說諸法，而",
    "T07n0220_531:0728c15": "於有情及一切法都無所得，於諸空相不增",
    "T07n0220_531:0728c16": "不減、無取無捨，由此因緣，雖說諸法而無所",
    "T07n0220_531:0728c17": "說。[0728c17] 「善現當知！是菩薩摩訶薩於一切法如",
    "T07n0220_531:0728c18": "是觀時得無障智，由此智故不壞諸法無二",
    "T07n0220_531:0728c19": "分別，為諸有情如實宣說，令離妄想顛倒執",
    "T07n0220_531:0728c20": "著，隨其所應趣三乘果。如有如來化作一佛，",
    "T07n0220_531:0728c21": "是佛復能化作無量俱胝有情。時，彼化佛教",
    "T07n0220_531:0728c22": "所化眾，或令修行布施、淨戒、安忍、精進、靜慮、",
    "T07n0220_531:0728c23": "般若波羅蜜多，廣說乃至或令修行一切相",
    "T07n0220_531:0728c24": "智，或令安住預流果乃至獨覺菩提，或令安",
    "T07n0220_531:0728c25": "住一切菩薩摩訶薩行，或令安住諸佛無上",
    "T07n0220_531:0728c26": "正等菩提。於意云何？是時，化佛及所化眾，頗",
    "T07n0220_531:0728c27": "於諸法有所分別、有破壞不？」[0728c27] 善現答言：「不也！",
    "T07n0220_531:0728c28": "世尊！諸所變化於一切法無分別故。」[0728c28] 佛告善",
    "T07n0220_531:0728c29": "現：「由此因緣，當知菩薩摩訶薩眾亦復如是",
    "T07n0220_531:0729a01": "行深般若波羅蜜多，為諸有情如應說法，雖",
    "T07n0220_531:0729a02": "不分別破壞法相，而能如實安立有情，令其",
    "T07n0220_531:0729a03": "安住所應住地；雖於有情及一切法都無所",
    "T07n0220_531:0729a04": "得，而令有情解脫妄想、顛倒、執著，無縛無脫",
    "T07n0220_531:0729a05": "為方便故。所以者何？色乃至識本性無縛無",
    "T07n0220_531:0729a06": "脫。若法本性無縛無脫，此法非色乃至非識。",
    "T07n0220_531:0729a07": "何以故？色乃至識畢竟淨故。廣說乃至諸有",
    "T07n0220_531:0729a08": "為法及無為法本性無縛無脫，若法本性無",
    "T07n0220_531:0729a09": "縛無脫，此法非有為、非無為。何以故？有為、",
    "T07n0220_531:0729a10": "無為畢竟淨故。如是，善現！諸菩薩摩訶薩行",
    "T07n0220_531:0729a11": "深般若波羅蜜多時，雖為有情宣說諸法，而",
    "T07n0220_531:0729a12": "於有情及諸法性都無所得。所以者何？以諸",
    "T07n0220_531:0729a13": "有情及一切法不可得故。[0729a13] 「復次，善現！諸菩薩",
    "T07n0220_531:0729a14": "摩訶薩行深般若波羅蜜多時，以無所住而",
    "T07n0220_531:0729a15": "為方便，住一切法無所得中。謂以無所住而",
    "T07n0220_531:0729a16": "為方便住色蘊空，以無所住而為方便住受、",
    "T07n0220_531:0729a17": "想、行、識蘊空，廣說乃至以無所住而為方便",
    "T07n0220_531:0729a18": "住有為法空，以無所住而為方便住無為法",
    "T07n0220_531:0729a19": "空。[0729a19] 「善現當知！色蘊無所住，受、想、行、識蘊亦",
    "T07n0220_531:0729a20": "無所住；色蘊空無所住，受、想、行、識蘊空亦無",
    "T07n0220_531:0729a21": "所住。廣說乃至有為法無所住，無為法亦無",
    "T07n0220_531:0729a22": "所住；有為法空無所住，無為法空亦無所住。",
    "T07n0220_531:0729a23": "所以者何？如是諸法及諸法空都無自性、皆",
    "T07n0220_531:0729a24": "不可得，非無自性、不可得法而有所住。[0729a24] 「善現",
    "T07n0220_531:0729a25": "當知！非無性法住無性法，非有性法住有性",
    "T07n0220_531:0729a26": "法，非無性法住有性法，非有性法住無性法，",
    "T07n0220_531:0729a27": "非自性法住自性法，非他性法住他性法，非",
    "T07n0220_531:0729a28": "自性法住他性法，非他性法住自性法。所以",
    "T07n0220_531:0729a29": "者何？以一切法皆不可得，不可得法當何所",
    "T07n0220_531:0729b01": "住？[0729b01] 「如是，善現！諸菩薩摩訶薩行深般若波羅",
    "T07n0220_531:0729b02": "蜜多時，用此諸空修遣諸法，亦能如實說示",
    "T07n0220_531:0729b03": "有情。[0729b03] 「善現當知！若菩薩摩訶薩能如是行甚",
    "T07n0220_531:0729b04": "深般若波羅蜜多，於佛、菩薩、獨覺、聲聞諸賢",
    "T07n0220_531:0729b05": "聖眾皆無罪咎。所以者何？諸佛、菩薩、獨覺、聲",
    "T07n0220_531:0729b06": "聞，於此法性皆能隨覺，既隨覺已，為諸有情",
    "T07n0220_531:0729b07": "無倒宣說。雖為有情宣說諸法，而於法性無",
    "T07n0220_531:0729b08": "轉無越。所以者何？諸法實性即是法界、真如、",
    "T07n0220_531:0729b09": "實際，如是法界、真如、實際皆不可轉亦不可",
    "T07n0220_531:0729b10": "越。何以故？如是法界、真如、實際都無自性、皆",
    "T07n0220_531:0729b11": "不可得，非不可得有轉越故。」[0729b11] 具壽善現便",
    "T07n0220_531:0729b12": "白佛言：「若真法界、真如、實際無轉越者，色蘊",
    "T07n0220_531:0729b13": "乃至有為、無為，與真法界、真如、實際為有異",
    "T07n0220_531:0729b14": "不？」[0729b14] 佛言：「不也！色蘊乃至有為、無為，不異法界、",
    "T07n0220_531:0729b15": "真如、實際。」[0729b15] 具壽善現復白佛言：「若色乃至有",
    "T07n0220_531:0729b16": "為、無為，不異法界、真如、實際。云何世尊施設",
    "T07n0220_531:0729b17": "黑業感黑異熟，所謂地獄、傍生、鬼界；施設白",
    "T07n0220_531:0729b18": "業感白異熟，所謂人、天；施設黑白業感黑白",
    "T07n0220_531:0729b19": "異熟，所謂一分傍生、鬼界及一分人；施設非",
    "T07n0220_531:0729b20": "黑非白業感非黑非白異熟，所謂預流果乃",
    "T07n0220_531:0729b21": "至無上正等菩提？」[0729b21] 佛告善現：「我依世俗，施設",
    "T07n0220_531:0729b22": "如是因果差別，不依勝義，以勝義諦不可說",
    "T07n0220_531:0729b23": "有因果差別。所以者何？勝義諦中諸法性相",
    "T07n0220_531:0729b24": "不可分別、無說、無示，云何當有因果差別？[0729b24] 「善",
    "T07n0220_531:0729b25": "現當知！勝義諦中色蘊乃至有為無為、無生",
    "T07n0220_531:0729b26": "無滅、無染無淨，以畢竟空、無際空故。」"
}