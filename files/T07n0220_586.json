{
    "T07n0220_586:1029b18": "大般若波羅蜜多經卷第五百八",
    "T07n0220_586:1029b19": "十六",
    "T07n0220_586:1029b21": "三藏法師玄奘奉 詔譯",
    "T07n0220_586:1029b22": "第十二淨戒波羅蜜多分之三",
    "T07n0220_586:1029b23": "[1029b23] 「云何名為緣起善巧？謂諸菩薩如實了知所",
    "T07n0220_586:1029b24": "有因緣種種自相，如實了知所有等無間緣、",
    "T07n0220_586:1029b25": "所緣緣、增上緣及從諸緣所生諸法種種自",
    "T07n0220_586:1029b26": "相，如是名為緣起善巧。又諸菩薩如實了知",
    "T07n0220_586:1029b27": "所有因緣種種自相皆不可得，如實了知所",
    "T07n0220_586:1029b28": "有等無間緣、所緣緣、增上緣及從諸緣所生諸",
    "T07n0220_586:1029b29": "法種種自相皆不可得，如是名為緣起善巧。",
    "T07n0220_586:1029c01": "又諸菩薩如實了知所有因緣種種共相，如",
    "T07n0220_586:1029c02": "實了知所有等無間緣、所緣緣、增上緣及從諸",
    "T07n0220_586:1029c03": "緣所生諸法種種共相，如是名為緣起善巧。",
    "T07n0220_586:1029c04": "又諸菩薩如實了知所有因緣種種共相皆",
    "T07n0220_586:1029c05": "不可得，如實了知所有等無間緣、所緣緣、增",
    "T07n0220_586:1029c06": "上緣及從諸緣所生諸法種種共相皆不可",
    "T07n0220_586:1029c07": "得，如是名為緣起善巧。又諸菩薩如實了",
    "T07n0220_586:1029c08": "知所有因緣若常若無常皆不可得，如實了",
    "T07n0220_586:1029c09": "知所有等無間緣、所緣緣、增上緣及從諸緣所",
    "T07n0220_586:1029c10": "生諸法若常若無常皆不可得，如是名為緣",
    "T07n0220_586:1029c11": "起善巧。又諸菩薩如實了知所有因緣若樂",
    "T07n0220_586:1029c12": "若苦皆不可得，如實了知所有等無間緣、所",
    "T07n0220_586:1029c13": "緣緣、增上緣及從諸緣所生諸法若樂若苦",
    "T07n0220_586:1029c14": "皆不可得，如是名為緣起善巧。又諸菩薩如",
    "T07n0220_586:1029c15": "實了知所有因緣若我若無我皆不可得，如",
    "T07n0220_586:1029c16": "實了知所有等無間緣、所緣緣、增上緣及從諸",
    "T07n0220_586:1029c17": "緣所生諸法若我若無我皆不可得，如是名",
    "T07n0220_586:1029c18": "為緣起善巧。又諸菩薩如實了知所有因緣",
    "T07n0220_586:1029c19": "若淨若不淨皆不可得，如實了知所有等無",
    "T07n0220_586:1029c20": "間緣、所緣緣、增上緣及從諸緣所生諸法若淨",
    "T07n0220_586:1029c21": "若不淨皆不可得，如是名為緣起善巧。又諸",
    "T07n0220_586:1029c22": "菩薩如實了知所有因緣若空若不空皆不可",
    "T07n0220_586:1029c23": "得，如實了知所有等無間緣、所緣緣、增上緣",
    "T07n0220_586:1029c24": "及從諸緣所生諸法若空若不空皆不可得，如",
    "T07n0220_586:1029c25": "是名為緣起善巧。又諸菩薩如實了知所有因",
    "T07n0220_586:1029c26": "緣若有相若無相皆不可得，如實了知所有",
    "T07n0220_586:1029c27": "等無間緣、所緣緣、增上緣及從諸緣所生諸法",
    "T07n0220_586:1029c28": "若有相若無相皆不可得，如是名為緣起善",
    "T07n0220_586:1029c29": "巧。又諸菩薩如實了知所有因緣若有願若",
    "T07n0220_586:1030a01": "無願皆不可得，如實了知所有等無間緣、所",
    "T07n0220_586:1030a02": "緣緣、增上緣及從諸緣所生諸法若有願若無",
    "T07n0220_586:1030a03": "願皆不可得，如是名為緣起善巧。又諸菩薩",
    "T07n0220_586:1030a04": "如實了知所有因緣若寂靜若不寂靜皆不可",
    "T07n0220_586:1030a05": "得，如實了知所有等無間緣、所緣緣、增上緣",
    "T07n0220_586:1030a06": "及從諸緣所生諸法若寂靜若不寂靜皆不可",
    "T07n0220_586:1030a07": "得，如是名為緣起善巧。又諸菩薩如實了知",
    "T07n0220_586:1030a08": "所有因緣若遠離若不遠離皆不可得，如實",
    "T07n0220_586:1030a09": "了知所有等無間緣、所緣緣、增上緣及從諸緣",
    "T07n0220_586:1030a10": "所生諸法若遠離若不遠離皆不可得，如是",
    "T07n0220_586:1030a11": "名為緣起善巧。[1030a11] 「又諸菩薩如實了知所有無",
    "T07n0220_586:1030a12": "明種種自相，如實了知所有行、識、名色、六處、",
    "T07n0220_586:1030a13": "觸、受、愛、取、有、生、老死種種自相，如是名為緣",
    "T07n0220_586:1030a14": "起善巧。",
    "T07n0220_586:1030a15": "又諸菩薩如實了知所有無明種種自相皆不",
    "T07n0220_586:1030a16": "可得，如實了知所有行、識、名色、六處、觸、受、愛、",
    "T07n0220_586:1030a17": "取、有、生、老死種種自相皆不可得，如是名為",
    "T07n0220_586:1030a18": "緣起善巧。又諸菩薩如實了知所有無明種",
    "T07n0220_586:1030a19": "種共相，如實了知所有行、識、名色、六處、觸、受、",
    "T07n0220_586:1030a20": "愛、取、有、生、老死種種共相，如是名為緣起善",
    "T07n0220_586:1030a21": "巧。又諸菩薩如實了知所有無明種種共相",
    "T07n0220_586:1030a22": "皆不可得，如實了知所有行、識、名色、六處、觸、",
    "T07n0220_586:1030a23": "受、愛、取、有、生、老死種種共相皆不可得，如是",
    "T07n0220_586:1030a24": "名為緣起善巧。又諸菩薩如實了知所有無",
    "T07n0220_586:1030a25": "明若常若無常皆不可得，如實了知所有行、",
    "T07n0220_586:1030a26": "識、名色、六處、觸、受、愛、取、有、生、老死若常若無常",
    "T07n0220_586:1030a27": "皆不可得，如是名為緣起善巧。又諸菩薩如",
    "T07n0220_586:1030a28": "實了知所有無明若樂若苦皆不可得，如實",
    "T07n0220_586:1030a29": "了知所有行、識、名色、六處、觸、受、愛、取、有、生、老死",
    "T07n0220_586:1030b01": "若樂若苦皆不可得，如是名為緣起善巧。",
    "T07n0220_586:1030b02": "又諸菩薩如實了知所有無明若我若無我皆",
    "T07n0220_586:1030b03": "不可得，如實了知所有行、識、名色、六處、觸、受、",
    "T07n0220_586:1030b04": "愛、取、有、生、老死若我若無我皆不可得，如是",
    "T07n0220_586:1030b05": "名為緣起善巧。又諸菩薩如實了知所有無",
    "T07n0220_586:1030b06": "明若淨若不淨皆不可得，如實了知所有行、",
    "T07n0220_586:1030b07": "識、名色、六處、觸、受、愛、取、有、生、老死若淨若不淨",
    "T07n0220_586:1030b08": "皆不可得，如是名為緣起善巧。又諸菩薩",
    "T07n0220_586:1030b09": "如實了知所有無明若空若不空皆不可得，",
    "T07n0220_586:1030b10": "如實了知所有行、識、名色、六處、觸、受、愛、取、有、生、",
    "T07n0220_586:1030b11": "老死若空若不空皆不可得，如是名為緣起",
    "T07n0220_586:1030b12": "善巧。又諸菩薩如實了知所有無明若有相",
    "T07n0220_586:1030b13": "若無相皆不可得，如實了知所有行、識、名色、",
    "T07n0220_586:1030b14": "六處、觸、受、愛、取、有、生、老死若有相若無相皆不",
    "T07n0220_586:1030b15": "可得，如是名為緣起善巧。又諸菩薩如實了",
    "T07n0220_586:1030b16": "知所有無明若有願若無願皆不可得，如實",
    "T07n0220_586:1030b17": "了知所有行、識、名色、六處、觸、受、愛、取、有、生、老死",
    "T07n0220_586:1030b18": "若有願若無願皆不可得，如是名為緣起善",
    "T07n0220_586:1030b19": "巧。又諸菩薩如實了知所有無明若寂靜若",
    "T07n0220_586:1030b20": "不寂靜皆不可得，如實了知所有行、識、名色、",
    "T07n0220_586:1030b21": "六處、觸、受、愛、取、有、生、老死若寂靜若不寂靜皆",
    "T07n0220_586:1030b22": "不可得，如是名為緣起善巧。",
    "T07n0220_586:1030b23": "又諸菩薩如實了知所有無明若遠離若不",
    "T07n0220_586:1030b24": "遠離皆不可得，如實了知所有行、識、名色、六",
    "T07n0220_586:1030b25": "處、觸、受、愛、取、有、生、老死若遠離若不遠離皆不",
    "T07n0220_586:1030b26": "可得，如是名為緣起善巧。[1030b26] 「云何名為是處",
    "T07n0220_586:1030b27": "非處善巧？謂諸菩薩如實了知所有是處種",
    "T07n0220_586:1030b28": "種自相，如實了知所有非處種種自相，如是",
    "T07n0220_586:1030b29": "名為是處非處善巧。又諸菩薩如實了知所",
    "T07n0220_586:1030c01": "有是處種種自相皆不可得，如實了知所有",
    "T07n0220_586:1030c02": "非處種種自相皆不可得，如是名為是處非",
    "T07n0220_586:1030c03": "處善巧。又諸菩薩如實了知所有是處種種",
    "T07n0220_586:1030c04": "共相，如實了知所有非處種種共相，如是名",
    "T07n0220_586:1030c05": "為是處非處善巧。又諸菩薩如實了知所有",
    "T07n0220_586:1030c06": "是處種種共相皆不可得，如實了知所有非",
    "T07n0220_586:1030c07": "處種種共相皆不可得，如是名為是處非處",
    "T07n0220_586:1030c08": "善巧。又諸菩薩如實了知所有是處若常若",
    "T07n0220_586:1030c09": "無常皆不可得，如實了知所有非處若常若",
    "T07n0220_586:1030c10": "無常皆不可得，如是名為是處非處善巧。",
    "T07n0220_586:1030c11": "又諸菩薩如實了知所有是處若樂若苦皆不",
    "T07n0220_586:1030c12": "可得，如實了知所有非處若樂若苦皆不可",
    "T07n0220_586:1030c13": "得，如是名為是處非處善巧。又諸菩薩如",
    "T07n0220_586:1030c14": "實了知所有是處若我若無我皆不可得，如",
    "T07n0220_586:1030c15": "實了知所有非處若我若無我皆不可得，如",
    "T07n0220_586:1030c16": "是名為是處非處善巧。又諸菩薩如實了知",
    "T07n0220_586:1030c17": "所有是處若淨若不淨皆不可得，如實了知",
    "T07n0220_586:1030c18": "所有非處若淨若不淨皆不可得，如是名為",
    "T07n0220_586:1030c19": "是處非處善巧。又諸菩薩如實了知所有是",
    "T07n0220_586:1030c20": "處若空若不空皆不可得，如實了知所有非",
    "T07n0220_586:1030c21": "處若空若不空皆不可得，如是名為是處非",
    "T07n0220_586:1030c22": "處善巧。又諸菩薩如實了知所有是處若有",
    "T07n0220_586:1030c23": "相若無相皆不可得，如實了知所有非處若",
    "T07n0220_586:1030c24": "有相若無相皆不可得，如是名為是處非處",
    "T07n0220_586:1030c25": "善巧。又諸菩薩如實了知所有是處若有",
    "T07n0220_586:1030c26": "願若無願皆不可得，如實了知所有非處若",
    "T07n0220_586:1030c27": "有願若無願皆不可得，如是名為是處非處",
    "T07n0220_586:1030c28": "善巧。又諸菩薩如實了知所有是處若寂靜",
    "T07n0220_586:1030c29": "若不寂靜皆不可得，如實了知所有非處若",
    "T07n0220_586:1031a01": "寂靜若不寂靜皆不可得，如是名為是處非",
    "T07n0220_586:1031a02": "處善巧。",
    "T07n0220_586:1031a03": "又諸菩薩如實了知所有是處若遠離若不遠",
    "T07n0220_586:1031a04": "離皆不可得，如實了知所有非處若遠離若",
    "T07n0220_586:1031a05": "不遠離皆不可得，如是名為是處非處善巧。",
    "T07n0220_586:1031a06": "[1031a06] 「如是菩薩於諸蘊等應修善巧，由善巧故，為",
    "T07n0220_586:1031a07": "諸有情如應說法，令永斷滅有情想等。菩薩",
    "T07n0220_586:1031a08": "如是起殊勝心，為利自他修諸妙慧，一切皆",
    "T07n0220_586:1031a09": "用大悲為首，常能發起隨順迴向一切智智",
    "T07n0220_586:1031a10": "相應之心，應知是名具戒菩薩，當知具足無",
    "T07n0220_586:1031a11": "上淨戒。若諸菩薩欲求無上正等菩提，應勤",
    "T07n0220_586:1031a12": "修習布施、淨戒、安忍、精進、靜慮、般若波羅蜜",
    "T07n0220_586:1031a13": "多，迴向趣求一切智智。若諸菩薩以此六種",
    "T07n0220_586:1031a14": "波羅蜜多，迴向趣求一切智智，是諸菩薩由",
    "T07n0220_586:1031a15": "此淨戒，普勝一切聲聞、獨覺。",
    "T07n0220_586:1031a16": "[1031a16] 「又，滿慈子！初發無上正等覺心一菩薩戒，一",
    "T07n0220_586:1031a17": "切有情皆所成就十善業道，此戒於彼，百倍",
    "T07n0220_586:1031a18": "為勝，千倍為勝，乃至鄔波尼殺曇倍亦復為",
    "T07n0220_586:1031a19": "勝。[1031a19] 「又，滿慈子！假使世間一切有情，皆具成",
    "T07n0220_586:1031a20": "就十善業道；彼所有戒，於發無上正等覺心，",
    "T07n0220_586:1031a21": "諸菩薩眾初發心時一菩薩戒，百分不及一，",
    "T07n0220_586:1031a22": "千分不及一，乃至鄔波尼殺曇分亦不及一。",
    "T07n0220_586:1031a23": "[1031a23] 「又，滿慈子！假使世間一切有情，皆具成就前",
    "T07n0220_586:1031a24": "五神通；彼所有戒，於發無上正等覺心諸菩",
    "T07n0220_586:1031a25": "薩眾初發心時一菩薩戒，百分不及一，千分",
    "T07n0220_586:1031a26": "不及一，乃至鄔波尼殺曇分亦不及一。[1031a26] 「又，滿",
    "T07n0220_586:1031a27": "慈子！假使世間一切有情，皆具安住慈、悲、喜、",
    "T07n0220_586:1031a28": "捨；彼所有戒，於發無上正等覺心諸菩薩眾",
    "T07n0220_586:1031a29": "初發心時一菩薩戒，百分不及一，千分不及",
    "T07n0220_586:1031b01": "一，乃至鄔波尼殺曇分亦不及一。[1031b01] 「又，滿慈子！",
    "T07n0220_586:1031b02": "假使世間一切有情，皆具成就隨順空忍；彼",
    "T07n0220_586:1031b03": "所有戒，於發無上正等覺心諸菩薩眾初發",
    "T07n0220_586:1031b04": "心時一菩薩戒，百分不及一，千分不及一，乃",
    "T07n0220_586:1031b05": "至鄔波尼殺曇分亦不及一。[1031b05] 「又，滿慈子！假使",
    "T07n0220_586:1031b06": "世間一切有情，皆具成就順無相忍；彼所有",
    "T07n0220_586:1031b07": "戒，於發無上正等覺心諸菩薩眾初發心時",
    "T07n0220_586:1031b08": "一菩薩戒，百分不及一，千分不及一，乃至鄔",
    "T07n0220_586:1031b09": "波尼殺曇分亦不及一。[1031b09] 「又，滿慈子！假使世間",
    "T07n0220_586:1031b10": "一切有情，皆具成就順無願忍；彼所有戒，",
    "T07n0220_586:1031b11": "於發無上正等覺心諸菩薩眾初發心時一菩",
    "T07n0220_586:1031b12": "薩戒，百分不及一，千分不及一，乃至鄔波尼",
    "T07n0220_586:1031b13": "殺曇分亦不及一。[1031b13] 「又，滿慈子！假使世間一切",
    "T07n0220_586:1031b14": "有情，皆具成就第八者法；彼所有戒，於發無",
    "T07n0220_586:1031b15": "上正等覺心諸菩薩眾初發心時一菩薩戒，",
    "T07n0220_586:1031b16": "百分不及一，千分不及一，乃至鄔波尼殺曇",
    "T07n0220_586:1031b17": "分亦不及一。」",
    "T07n0220_586:1031b18": "[1031b18] 爾時，滿慈子白舍利子言：「我今欲問尊者第",
    "T07n0220_586:1031b19": "八所有義趣，頗見開許為我解釋此義趣耶？」",
    "T07n0220_586:1031b20": "[1031b20] 舍利子言：「隨意發問，我既聞已當為解釋。」[1031b20] 滿",
    "T07n0220_586:1031b21": "慈子言：「為即色蘊是第八耶？」[1031b21] 舍利子言：「不也！",
    "T07n0220_586:1031b22": "具壽！」[1031b22] 滿慈子言：「為離色蘊有第八耶？」[1031b22] 舍利子",
    "T07n0220_586:1031b23": "言：「不也！具壽！」[1031b23] 滿慈子言：「為即受、想、行、識蘊是",
    "T07n0220_586:1031b24": "第八耶？」[1031b24] 舍利子言：「不也！具壽！」[1031b24] 滿慈子言：「為",
    "T07n0220_586:1031b25": "離受、想、行、識蘊有第八耶？」[1031b25] 舍利子言：「不也！具",
    "T07n0220_586:1031b26": "壽！」[1031b26] 滿慈子言：「為即眼處是第八耶？」[1031b26] 舍利子言：",
    "T07n0220_586:1031b27": "「不也！具壽！」[1031b27] 滿慈子言：「為離眼處有第八耶？」[1031b27] 舍",
    "T07n0220_586:1031b28": "利子言：「不也！具壽！」[1031b28] 滿慈子言：「為即耳、鼻、舌、身、",
    "T07n0220_586:1031b29": "意處是第八耶？」[1031b29] 舍利子言：「不也！具壽！」[1031b29] 滿慈子",
    "T07n0220_586:1031c01": "言：「為離耳、鼻、舌、身、意處有第八耶？」[1031c01] 舍利子言：",
    "T07n0220_586:1031c02": "「不也！具壽！」[1031c02] 滿慈子言：「為即色處是第八耶？」[1031c02] 舍",
    "T07n0220_586:1031c03": "利子言：「不也！具壽！」[1031c03] 滿慈子言：「為離色處有第",
    "T07n0220_586:1031c04": "八耶？」[1031c04] 舍利子言：「不也！具壽！」[1031c04] 滿慈子言：「為即聲、",
    "T07n0220_586:1031c05": "香、味、觸、法處是第八耶？」[1031c05] 舍利子言：「不也！具壽！」",
    "T07n0220_586:1031c06": "[1031c06] 滿慈子言：「為離聲、香、味、觸、法處有第八耶？」[1031c06] 舍",
    "T07n0220_586:1031c07": "利子言：「不也！具壽！」[1031c07] 滿慈子言：「為即眼界是",
    "T07n0220_586:1031c08": "第八耶？」[1031c08] 舍利子言：「不也！具壽！」[1031c08] 滿慈子言：",
    "T07n0220_586:1031c09": "「為離眼界有第八耶？」[1031c09] 舍利子言：「不也！具壽！」",
    "T07n0220_586:1031c10": "[1031c10] 滿慈子言：「為即耳、鼻、舌、身、意界是第八耶？」",
    "T07n0220_586:1031c11": "[1031c11] 舍利子言：「不也！具壽！」[1031c11] 滿慈子言：「為離耳、鼻、舌、",
    "T07n0220_586:1031c12": "身、意界有第八耶？」[1031c12] 舍利子言：「不也！具壽！」[1031c12] 滿",
    "T07n0220_586:1031c13": "慈子言：「為即色界是第八耶？」[1031c13] 舍利子言：「不",
    "T07n0220_586:1031c14": "也！具壽！」[1031c14] 滿慈子言：「為離色界有第八耶？」[1031c14] 舍",
    "T07n0220_586:1031c15": "利子言：「不也！具壽！」[1031c15] 滿慈子言：「為即聲、香、味、",
    "T07n0220_586:1031c16": "觸、法界是第八耶？」[1031c16] 舍利子言：「不也！具壽！」[1031c16] 滿慈",
    "T07n0220_586:1031c17": "子言：「為離聲、香、味、觸、法界有第八耶？」[1031c17] 舍利子",
    "T07n0220_586:1031c18": "言：「不也！具壽！」[1031c18] 滿慈子言：「為即眼識界是第八",
    "T07n0220_586:1031c19": "耶？」[1031c19] 舍利子言：「不也！具壽！」[1031c19] 滿慈子言：「為離眼識",
    "T07n0220_586:1031c20": "界有第八耶？」[1031c20] 舍利子言：「不也！具壽！」[1031c20] 滿慈子言：",
    "T07n0220_586:1031c21": "「為即耳、鼻、舌、身、意識界是第八耶？」[1031c21] 舍利子言：",
    "T07n0220_586:1031c22": "「不也！具壽！」[1031c22] 滿慈子言：「為離耳、鼻、舌、身、意識界",
    "T07n0220_586:1031c23": "有第八耶？」[1031c23] 舍利子言：「不也！具壽！」[1031c23] 滿慈子言：",
    "T07n0220_586:1031c24": "「為即眼觸是第八耶？」[1031c24] 舍利子言：「不也！具壽！」[1031c24] 滿",
    "T07n0220_586:1031c25": "慈子言：「為離眼觸有第八耶？」[1031c25] 舍利子言：「不也！",
    "T07n0220_586:1031c26": "具壽！」[1031c26] 滿慈子言：「為即耳、鼻、舌、身、意觸是第八",
    "T07n0220_586:1031c27": "耶？」[1031c27] 舍利子言：「不也！具壽！」[1031c27] 滿慈子言：「為離耳、鼻、",
    "T07n0220_586:1031c28": "舌、身、意觸有第八耶？」[1031c28] 舍利子言：「不也！具壽！」",
    "T07n0220_586:1031c29": "[1031c29] 滿慈子言：「為即眼觸為緣所生諸受是第八",
    "T07n0220_586:1032a01": "耶？」[1032a01] 舍利子言：「不也！具壽！」[1032a01] 滿慈子言：「為離眼觸",
    "T07n0220_586:1032a02": "為緣所生諸受有第八耶？」[1032a02] 舍利子言：「不也！具",
    "T07n0220_586:1032a03": "壽！」[1032a03] 滿慈子言：「為即耳、鼻、舌、身、意觸為緣所生",
    "T07n0220_586:1032a04": "諸受是第八耶？」[1032a04] 舍利子言：「不也！具壽！」[1032a04] 滿慈子",
    "T07n0220_586:1032a05": "言：「為離耳、鼻、舌、身、意觸為緣所生諸受有第",
    "T07n0220_586:1032a06": "八耶？」[1032a06] 舍利子言：「不也！具壽！」[1032a06] 滿慈子言：「為即",
    "T07n0220_586:1032a07": "地界是第八耶？」[1032a07] 舍利子言：「不也！具壽！」[1032a07] 滿慈子",
    "T07n0220_586:1032a08": "言：「為離地界有第八耶？」[1032a08] 舍利子言：「不也！具壽！」",
    "T07n0220_586:1032a09": "[1032a09] 滿慈子言：「為即水、火、風、空、識界是第八耶？」[1032a09] 舍",
    "T07n0220_586:1032a10": "利子言：「不也！具壽！」[1032a10] 滿慈子言：「為離水、火、風、空、",
    "T07n0220_586:1032a11": "識界有第八耶？」[1032a11] 舍利子言：「不也！具壽！」[1032a11] 滿慈子",
    "T07n0220_586:1032a12": "言：「若爾，尊者說何等法名為第八？云何令我",
    "T07n0220_586:1032a13": "了知尊者所說義趣如理受持？」[1032a13] 舍利子言：「若",
    "T07n0220_586:1032a14": "於諸法平等性中，以如實智知平等性、證平",
    "T07n0220_586:1032a15": "等性，由此智故所作已息。我於此中不見第",
    "T07n0220_586:1032a16": "八，亦復不見知平等智，此中無我、無我所故，",
    "T07n0220_586:1032a17": "云何於中可相徵詰？」[1032a17] 滿慈子言：「云何尊者前",
    "T07n0220_586:1032a18": "後所說非互相違？謂前說言：『一切第八所有",
    "T07n0220_586:1032a19": "淨戒，於發無上正等覺心諸菩薩眾初發心",
    "T07n0220_586:1032a20": "時一菩薩戒，百分不及一，千分不及一，乃",
    "T07n0220_586:1032a21": "至鄔波尼殺曇分亦不及一。』今復說言：『我於",
    "T07n0220_586:1032a22": "此中都不見有第八及智。』」[1032a22] 舍利子言：「我先所",
    "T07n0220_586:1032a23": "說，為初學者，不為已入平等性者；我先所說，",
    "T07n0220_586:1032a24": "欲使有情趣入正法，不為已入平等性者；我",
    "T07n0220_586:1032a25": "先所說，欲使有情知大乘行出過二乘，不說",
    "T07n0220_586:1032a26": "諸法平等實性；我先所說，欲使有情如實覺",
    "T07n0220_586:1032a27": "了佛乘、大乘淨戒殊勝，故作是說：假使世間",
    "T07n0220_586:1032a28": "一切有情皆具成就第八者法，彼所有戒，於",
    "T07n0220_586:1032a29": "發無上正等覺心諸菩薩眾初發心時一菩薩",
    "T07n0220_586:1032b01": "戒，百分不及一，千分不及一，乃至鄔波尼",
    "T07n0220_586:1032b02": "殺曇分亦不及一。不說諸法平等實性離我、",
    "T07n0220_586:1032b03": "我所，何所相違？",
    "T07n0220_586:1032b04": "[1032b04] 「又，滿慈子！一切預流、一來、不還及阿羅漢、獨",
    "T07n0220_586:1032b05": "覺淨戒，於發無上正等覺心諸菩薩眾初發",
    "T07n0220_586:1032b06": "心時一菩薩戒，百分不及一，千分不及一，",
    "T07n0220_586:1032b07": "乃至鄔波尼殺曇分亦不及一。[1032b07] 「具壽當知！",
    "T07n0220_586:1032b08": "諸有欲令聲聞、獨覺所有淨戒勝菩薩戒，彼",
    "T07n0220_586:1032b09": "為欲令聲聞、獨覺所有淨戒勝如來戒，當知",
    "T07n0220_586:1032b10": "彼類欲與如來共諍勝劣。譬如有人與王子",
    "T07n0220_586:1032b11": "諍，當知彼人欲與王諍；如是若有欲令聲聞、",
    "T07n0220_586:1032b12": "獨覺淨戒勝菩薩戒，則為欲令聲聞、獨覺所",
    "T07n0220_586:1032b13": "有淨戒勝如來戒，當知彼類欲與如來共諍",
    "T07n0220_586:1032b14": "勝劣。何以故？滿慈子！諸菩薩法不可勝故，菩",
    "T07n0220_586:1032b15": "薩是真法王子故。[1032b15] 「又，滿慈子！譬如有人無手",
    "T07n0220_586:1032b16": "無足，而作是說：『我能渡至大海彼岸。』彼有虛",
    "T07n0220_586:1032b17": "言而無實義，由增上慢作如是說。如是若有",
    "T07n0220_586:1032b18": "聲聞、獨覺作如是言：『我所有戒勝菩薩戒。』當",
    "T07n0220_586:1032b19": "知彼言都無實義。何以故？滿慈子！菩薩功",
    "T07n0220_586:1032b20": "德如大海故。如彼愚人實無手足，而言：『我能",
    "T07n0220_586:1032b21": "越渡大海。』如是有趣二乘之人，實無菩薩殊",
    "T07n0220_586:1032b22": "勝功德，而言：『我勝菩薩淨戒。』無有是處。何以",
    "T07n0220_586:1032b23": "故？滿慈子！菩薩淨戒無邊際故。」[1032b23] 時，滿慈子",
    "T07n0220_586:1032b24": "便問具壽舍利子言：「何緣故說菩薩淨戒無",
    "T07n0220_586:1032b25": "邊際耶？」[1032b25] 舍利子言：「菩薩淨戒普能解脫無量",
    "T07n0220_586:1032b26": "有情犯戒惡故，普能安立無量有情清淨戒",
    "T07n0220_586:1032b27": "故。」[1032b27] 時，滿慈子復問具壽舍利子言：「尊者所",
    "T07n0220_586:1032b28": "說犯戒惡者是何增語？」[1032b28] 舍利子言：「我、我所執",
    "T07n0220_586:1032b29": "及餘煩惱名犯戒惡，謂任持想、若我想、若有",
    "T07n0220_586:1032c01": "情想、若命者想、若生者想、若養者想、若士",
    "T07n0220_586:1032c02": "夫想、若補特伽羅想、若有想、若無想，如是諸",
    "T07n0220_586:1032c03": "想及餘煩惱，是犯戒惡增語。所顯菩薩淨戒，",
    "T07n0220_586:1032c04": "普能解脫無量有情如是所說犯戒惡故，量",
    "T07n0220_586:1032c05": "無邊際；又諸菩薩所有淨戒，普能安立無量",
    "T07n0220_586:1032c06": "有情令住淨戒，是故菩薩安住大乘所得淨",
    "T07n0220_586:1032c07": "戒量無邊際，聲聞、獨覺所不能及，普勝聲聞、",
    "T07n0220_586:1032c08": "獨覺淨戒。又，滿慈子！諸菩薩名普勝一切聲",
    "T07n0220_586:1032c09": "聞、獨覺，謂修淨戒波羅蜜多，迴向趣求一切",
    "T07n0220_586:1032c10": "智智。」",
    "T07n0220_586:1032c11": "[1032c11] 爾時，滿慈子問舍利子言：「云何菩薩有漏淨",
    "T07n0220_586:1032c12": "戒，能勝二乘無漏淨戒？」[1032c12] 舍利子言：「聲聞、獨",
    "T07n0220_586:1032c13": "覺無漏淨戒，唯求自利迴向涅槃，菩薩淨戒",
    "T07n0220_586:1032c14": "普為度脫無量有情，迴向無上正等菩提，是",
    "T07n0220_586:1032c15": "故菩薩所有淨戒，能勝二乘無漏淨戒。[1032c15] 「又，滿",
    "T07n0220_586:1032c16": "慈子！若諸菩薩心作分限饒益有情引發淨",
    "T07n0220_586:1032c17": "戒，是諸菩薩所起淨戒，不勝二乘無漏淨戒，",
    "T07n0220_586:1032c18": "不名淨戒波羅蜜多。然諸菩薩心無分限，普",
    "T07n0220_586:1032c19": "為度脫無量有情，求大菩提引發淨戒，是故",
    "T07n0220_586:1032c20": "菩薩所起淨戒，能勝二乘無漏淨戒，名為淨",
    "T07n0220_586:1032c21": "戒波羅蜜多。[1032c21] 「又，滿慈子！如日輪出放大光",
    "T07n0220_586:1032c22": "明，螢火等光悉皆隱沒；如是菩薩修行淨戒",
    "T07n0220_586:1032c23": "波羅蜜多，迴向趣求一切智智，普勝一切聲",
    "T07n0220_586:1032c24": "聞、獨覺迴向涅槃所有淨戒。[1032c24] 「又，滿慈子！如月",
    "T07n0220_586:1032c25": "輪出放大光明，一切星光皆被映奪；如是菩",
    "T07n0220_586:1032c26": "薩修行淨戒波羅蜜多，迴向趣求一切智智，",
    "T07n0220_586:1032c27": "普勝一切聲聞、獨覺迴向涅槃所有淨戒。[1032c27] 「又，",
    "T07n0220_586:1032c28": "滿慈子！若時菩薩隨念如來，迴向趣求一切",
    "T07n0220_586:1032c29": "智智，由起殊勝相應心力，引得淨戒波羅蜜",
    "T07n0220_586:1033a01": "多，爾時名為行自行處，普勝一切聲聞、獨覺。」",
    "T07n0220_586:1033a02": "[1033a02] 時，滿慈子便問具壽舍利子言：「若時菩薩不",
    "T07n0220_586:1033a03": "現發起一切智心，爾時菩薩為名何等？」[1033a03] 舍利",
    "T07n0220_586:1033a04": "子言：「若時菩薩不現發起一切智心，爾時",
    "T07n0220_586:1033a05": "菩薩名無記心相續而住，是時菩薩應知猶",
    "T07n0220_586:1033a06": "名具戒菩薩，於菩薩戒未名毀犯，不名棄捨",
    "T07n0220_586:1033a07": "菩薩淨戒。若時菩薩不現發起一切智心，爾",
    "T07n0220_586:1033a08": "時菩薩迴向聲聞或獨覺地，是時菩薩捨菩",
    "T07n0220_586:1033a09": "薩地失自行處。若諸菩薩隨爾所時迴向聲",
    "T07n0220_586:1033a10": "聞或獨覺地，是諸菩薩即爾所時於無上乘",
    "T07n0220_586:1033a11": "應知名死，雖非實死而得死名。如工幻師或",
    "T07n0220_586:1033a12": "彼弟子，執小兒手引上高梯，幻解身支分分",
    "T07n0220_586:1033a13": "墮落；時彼眷屬咸謂命終，傷歎悲號生大",
    "T07n0220_586:1033a14": "苦惱：『如何此子倏忽滅亡，我等親族無由重",
    "T07n0220_586:1033a15": "見！』菩薩亦爾，捨大菩提退住聲聞或獨覺地，",
    "T07n0220_586:1033a16": "失一切智應知如死，如彼小兒雖不失命，而",
    "T07n0220_586:1033a17": "彼親屬起於死想。",
    "T07n0220_586:1033a18": "[1033a18] 「又，滿慈子！於意云何？菩薩淨戒與諸異生、聲",
    "T07n0220_586:1033a19": "聞、獨覺所有淨戒有何差別？」[1033a19] 滿慈子言：「如是",
    "T07n0220_586:1033a20": "諸戒真如法性實無差別。」[1033a20] 舍利子言：「如是諸",
    "T07n0220_586:1033a21": "戒真如法性雖無差別，而亦可說有差別相，",
    "T07n0220_586:1033a22": "此差別相應說云何？」[1033a22] 滿慈子言：「如諸菩薩求",
    "T07n0220_586:1033a23": "證無上正等菩提，異生、聲聞、獨覺不爾；如是",
    "T07n0220_586:1033a24": "菩薩所有淨戒，與彼諸戒說有差別。」[1033a24] 舍利",
    "T07n0220_586:1033a25": "子言：「由此菩薩所有淨戒，勝諸異生、聲聞、獨",
    "T07n0220_586:1033a26": "覺所有淨戒，謂菩薩戒迴向趣求一切智智，",
    "T07n0220_586:1033a27": "名為淨戒波羅蜜多，餘戒不爾，是謂差別。何",
    "T07n0220_586:1033a28": "以故？滿慈子！菩薩淨戒普勝三千大千世界",
    "T07n0220_586:1033a29": "及餘無量無邊有情，除佛世尊所有淨戒，於",
    "T07n0220_586:1033b01": "餘淨戒最勝第一。所以者何？菩薩淨戒能引",
    "T07n0220_586:1033b02": "無量無邊有情，解脫生死及諸惡趣。由此因",
    "T07n0220_586:1033b03": "緣，菩薩淨戒於諸異生、聲聞、獨覺所有淨戒",
    "T07n0220_586:1033b04": "為最為勝、為尊為高、為妙為微妙、為上為無",
    "T07n0220_586:1033b05": "上。[1033b05] 「又，滿慈子！如雪山王具山王德，餘山不",
    "T07n0220_586:1033b06": "具；若具德者得山王名，若不具德不立王號。",
    "T07n0220_586:1033b07": "如是菩薩所有淨戒，迴向無上正等菩提，不",
    "T07n0220_586:1033b08": "離趣求一切智智故，名淨戒波羅蜜多；獨覺、",
    "T07n0220_586:1033b09": "聲聞、異生淨戒不欲迴向無上菩提，遠離所",
    "T07n0220_586:1033b10": "求一切智智，不名淨戒波羅蜜多。[1033b10] 「又，滿慈子！",
    "T07n0220_586:1033b11": "諸菩薩眾所有淨戒，普勝異生、聲聞、獨覺所",
    "T07n0220_586:1033b12": "有淨戒。」[1033b12] 時，滿慈子便問具壽舍利子言：「何緣",
    "T07n0220_586:1033b13": "菩薩摩訶薩眾所有淨戒，普勝異生、聲聞、獨",
    "T07n0220_586:1033b14": "覺所有淨戒？」[1033b14] 舍利子言：「菩薩淨戒普為利樂",
    "T07n0220_586:1033b15": "一切有情，迴向趣求一切智智，異生、聲聞、獨",
    "T07n0220_586:1033b16": "覺不爾，是故菩薩所有淨戒，普勝異生、聲聞、",
    "T07n0220_586:1033b17": "獨覺所有淨戒。」[1033b17] 時，滿慈子便讚具壽舍利子",
    "T07n0220_586:1033b18": "言：「善哉！善哉！如是！如是！誠如所說。如是讚",
    "T07n0220_586:1033b19": "說菩薩淨戒，令菩薩眾轉復精勤，受持菩薩",
    "T07n0220_586:1033b20": "所有淨戒。尊者定應承佛神力說，諸菩薩所",
    "T07n0220_586:1033b21": "有淨戒，普勝異生、聲聞、獨覺所有淨戒。」",
    "T07n0220_586:1033b22": "[1033b22] 爾時，佛告阿難陀言：「汝應受持諸菩薩眾所",
    "T07n0220_586:1033b23": "有淨戒波羅蜜多相應法教，如舍利子與滿",
    "T07n0220_586:1033b24": "慈子共所演說，如是演說定不虛妄。假使有",
    "T07n0220_586:1033b25": "取妙高山王，上昇梵世投之於下；彼適投已，",
    "T07n0220_586:1033b26": "發誠諦言：『若菩薩戒普勝異生、聲聞、獨覺諸",
    "T07n0220_586:1033b27": "淨戒者，令此山王虛空中住。』言已便住，必不",
    "T07n0220_586:1033b28": "墮落。何以故？阿難陀！諸菩薩戒，除如來戒，",
    "T07n0220_586:1033b29": "於餘淨戒若有漏、若無漏為最為勝、為尊為",
    "T07n0220_586:1033c01": "高、為妙為微妙、為上為無上。」[1033c01] 時，舍利子，佛神",
    "T07n0220_586:1033c02": "力故，便見東方有一佛土，去此佛土過百千",
    "T07n0220_586:1033c03": "界，其中如來現為無量人、天等眾宣說正法。",
    "T07n0220_586:1033c04": "[1033c04] 爾時，佛告舍利子言：「汝見東方過百千界有",
    "T07n0220_586:1033c05": "一佛土，現有如來為無量眾說正法不？」[1033c05] 舍利",
    "T07n0220_586:1033c06": "子言：「唯然！已見！未知彼界、彼佛何名？」[1033c06] 爾時，世",
    "T07n0220_586:1033c07": "尊告舍利子：「彼佛世界名曰明燈，其中如來、",
    "T07n0220_586:1033c08": "應、正等覺現說法者，號為月光。彼佛有一聲",
    "T07n0220_586:1033c09": "聞弟子，名為有頂神通第一，以神通力往餘",
    "T07n0220_586:1033c10": "世界，右手拔取妙高山王，上昇梵世投之於",
    "T07n0220_586:1033c11": "下；彼適投已發誠諦言：『若菩薩戒，除如來戒，",
    "T07n0220_586:1033c12": "於餘淨戒若有漏、若無漏為最為勝、為尊為",
    "T07n0220_586:1033c13": "高、為妙為微妙、為上為無上，如是所說不虛",
    "T07n0220_586:1033c14": "妄者，令此山王虛空中住。』言已便住更不復",
    "T07n0220_586:1033c15": "下。」[1033c15] 爾時，世尊告舍利子：「汝復見彼妙高山王",
    "T07n0220_586:1033c16": "住虛空中更不下不？」[1033c16] 時，舍利子白言：「已見！世",
    "T07n0220_586:1033c17": "尊！」[1033c17] 復告舍利子言：「今彼山王住虛空者，由依",
    "T07n0220_586:1033c18": "菩薩所有淨戒，除如來戒，發誠諦言普勝異",
    "T07n0220_586:1033c19": "生、聲聞等戒，是故我說決定不虛。彼佛眾中",
    "T07n0220_586:1033c20": "聲聞弟子，以神通力往餘世界，右手拔取妙",
    "T07n0220_586:1033c21": "高山王，上昇梵世投之於下，投已復發誠諦",
    "T07n0220_586:1033c22": "之言，言已山王住虛空者，為證我說定不虛",
    "T07n0220_586:1033c23": "妄。時，彼如來聲聞弟子，依菩薩戒發誠諦言，",
    "T07n0220_586:1033c24": "令彼山王還住本處。」[1033c24] 時，舍利子見已讚言：「甚",
    "T07n0220_586:1033c25": "奇！世尊！所言誠諦。諸菩薩戒威力難思，一切",
    "T07n0220_586:1033c26": "世間無能及者。」[1033c26] 時，舍利子便白佛言：「若有欲",
    "T07n0220_586:1033c27": "勝菩薩戒者，當知彼欲勝如來戒。所以者何？",
    "T07n0220_586:1033c28": "除如來戒，定無能勝菩薩戒者。若修菩薩淨",
    "T07n0220_586:1033c29": "戒圓滿，即名如來、應、正等覺，是故菩薩戒不",
    "T07n0220_586:1034a01": "可勝。」[1034a01] 時，滿慈子便問具壽舍利子言：「有退菩",
    "T07n0220_586:1034a02": "薩所有淨戒豈難勝耶？」[1034a02] 舍利子言：「定無菩薩",
    "T07n0220_586:1034a03": "住菩薩心有退轉者，若有退轉便非菩薩。如",
    "T07n0220_586:1034a04": "善射師箭不中的，應知彼類非善射師；菩薩",
    "T07n0220_586:1034a05": "亦爾，若不能發一切智智相應之心，雖復勤",
    "T07n0220_586:1034a06": "修布施、淨戒、安忍、精進、靜慮、般若波羅蜜多，",
    "T07n0220_586:1034a07": "而不迴向一切智智，當知彼非具戒菩薩。",
    "T07n0220_586:1034a08": "又，滿慈子！若有菩薩修諸功德，不解云何菩",
    "T07n0220_586:1034a09": "薩迴向一切智智？而緣聲聞或獨覺地所有",
    "T07n0220_586:1034a10": "功德，謂是所求一切智智。當知彼類猶得名",
    "T07n0220_586:1034a11": "為具戒菩薩。何以故？滿慈子！彼無菩薩方便",
    "T07n0220_586:1034a12": "善巧，不解迴向一切智智，緣二乘地所有功",
    "T07n0220_586:1034a13": "德，謂是所求一切智智，意樂不壞故，亦名為",
    "T07n0220_586:1034a14": "具戒菩薩。持菩薩戒由有迴向一切智智故，",
    "T07n0220_586:1034a15": "得名為持菩薩戒，攝受淨戒波羅蜜多。彼於",
    "T07n0220_586:1034a16": "後時若遇善友，能緣真實一切智智，迴向無",
    "T07n0220_586:1034a17": "上正等菩提，定當證得一切智智。"
}