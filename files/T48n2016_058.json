{
    "T48n2016_058:0747c19": "宗鏡錄卷第五十八",
    "T48n2016_058:0747c21": "慧日永明寺主智覺禪師延壽集",
    "T48n2016_058:0747c22": "[0747c22] 夫不定有四。悔。眠。尋。伺。於善染等皆不定故。",
    "T48n2016_058:0747c23": "非如觸等定遍心故。非如欲等定遍地故。立",
    "T48n2016_058:0747c24": "不定名。一惡作。謂於已作未作善不善事。若",
    "T48n2016_058:0747c25": "染不染。悵怏追變為體。能障奢摩他為業。又",
    "T48n2016_058:0747c26": "識論稱悔。此即於果。假立因名。先惡所作業。",
    "T48n2016_058:0747c27": "後方追悔故。二睡眠。謂略。攝於心。不自在轉",
    "T48n2016_058:0747c28": "為體。能障毘&#x9262;舍那為業。三尋。謂或時由思",
    "T48n2016_058:0747c29": "於法造作。或時由慧於法推求。散行外境。令",
    "T48n2016_058:0748a01": "心&#x9E81;轉為體。障心內淨為業。四伺。謂從阿賴",
    "T48n2016_058:0748a02": "耶識種子。所生。依心。所造。與心俱轉相應。於",
    "T48n2016_058:0748a03": "所尋法略行外境。令心細轉為體。障心內淨",
    "T48n2016_058:0748a04": "為業。釋云。尋即淺推。伺即深度。尋於&#x9E81;發",
    "T48n2016_058:0748a05": "言。伺則細發語。識論云。四不定者。於善染等",
    "T48n2016_058:0748a06": "皆不定故。釋云。一解。顯不定義。此於界性識",
    "T48n2016_058:0748a07": "等皆不定故。二解。簡前信等貪等。此通三性。",
    "T48n2016_058:0748a08": "性不定故。如上根隨煩惱。過患尤深。開惡趣",
    "T48n2016_058:0748a09": "門。障菩提道。如瑜伽論云。煩惱差別者。多種",
    "T48n2016_058:0748a10": "差別。應知。謂結。縛。隨眠。隨煩惱。纏。瀑流扼取。",
    "T48n2016_058:0748a11": "繫。蓋。株杌垢。常害。箭。所有。根。惡行。漏匱。燒。惱。有",
    "T48n2016_058:0748a12": "諍。火。熾然。稠林。拘礙。如是等類。煩惱差別。當",
    "T48n2016_058:0748a13": "知此中。能和合苦。故名為結。令於善行。不隨",
    "T48n2016_058:0748a14": "所欲。故名為縛。一切世間。增上種子。之行",
    "T48n2016_058:0748a15": "隨逐。故名隨眠。倒染心故。名隨煩惱。數起",
    "T48n2016_058:0748a16": "現行。故名為纏。深難渡故。順流漂故。名為瀑",
    "T48n2016_058:0748a17": "流。邪行方便。故名為扼。能取自身。相續不",
    "T48n2016_058:0748a18": "絕。故名為取。難可解脫。故名為繫。覆真實",
    "T48n2016_058:0748a19": "義。故名為蓋。壞善稼田。故名株杌。自性染",
    "T48n2016_058:0748a20": "污。故名為垢。常能為害。故名為常害。不靜相",
    "T48n2016_058:0748a21": "故。遠所隨故。名為箭。能攝依事。故名所有。",
    "T48n2016_058:0748a22": "不善所依。故名為根。邪行自性。故名惡行。流",
    "T48n2016_058:0748a23": "動其心。故名為漏。能令受用。無有厭足。故名",
    "T48n2016_058:0748a24": "為匱。能令所欲。常有匱乏。故名為燒。能引衰",
    "T48n2016_058:0748a25": "損。故名為惱。能為&#x9B2A;訟諍競之因。故名有諍。",
    "T48n2016_058:0748a26": "燒所積集諸善根薪。故名為火。如大熱病。故",
    "T48n2016_058:0748a27": "名熾然。種種自身大樹聚集。故名稠林。能令",
    "T48n2016_058:0748a28": "眾生樂著種種妙欲塵故。能障證得出世法",
    "T48n2016_058:0748a29": "故。名為拘礙。諸如是等。煩惱差別。乃至煩惱",
    "T48n2016_058:0748b01": "過患者。當知諸煩惱有無量過患。謂煩惱起",
    "T48n2016_058:0748b02": "時。先惱亂其心。次於所緣。發起顛倒。令諸隨",
    "T48n2016_058:0748b03": "眠。皆得堅固。令等流行。相續而轉。能引自害。",
    "T48n2016_058:0748b04": "能引他害。能引俱害。生現法罪。生後法罪。生",
    "T48n2016_058:0748b05": "俱法罪。令受彼生。身心憂苦。能引生等。種種",
    "T48n2016_058:0748b06": "大苦。能令相續。遠涅槃樂。能令退失。諸勝善",
    "T48n2016_058:0748b07": "法。能令資財。衰損散失。能令入眾。不得無畏。",
    "T48n2016_058:0748b08": "悚懼無威。能令鄙惡名稱。流布十方。常為智",
    "T48n2016_058:0748b09": "者所訶毀。令臨終時。生大憂悔。令身壞已。墮",
    "T48n2016_058:0748b10": "諸惡趣。生那落迦中。令不證得自勝義利。如",
    "T48n2016_058:0748b11": "是等過。無量無邊。如上所作煩惱。生諸過患。",
    "T48n2016_058:0748b12": "皆從最初一念無明心起。何謂無明。以不知",
    "T48n2016_058:0748b13": "前境本空。妄生對待。唯是自心分別。以忿恨",
    "T48n2016_058:0748b14": "風。吹心識火。自燒自害。曾不覺知。不了唯心",
    "T48n2016_058:0748b15": "第一義諦。故曰無明。癡暗所纏。空生空死。大",
    "T48n2016_058:0748b16": "智度論云。復次一切法性。皆空無所有。汝所",
    "T48n2016_058:0748b17": "瞋因緣。亦皆虛誑無定。汝云何以虛誑事故。",
    "T48n2016_058:0748b18": "瞋罵加害。乃至奪命。起此重罪業故。墮三惡",
    "T48n2016_058:0748b19": "道。受無量苦。汝莫以虛誑無實事故。而受大",
    "T48n2016_058:0748b20": "罪。如山中有一佛圖。彼中有一別房。房中有",
    "T48n2016_058:0748b21": "鬼來恐惱道人故。諸道人。皆捨房而去。有一",
    "T48n2016_058:0748b22": "客僧來。維那處分。令住此房。而語之言。此房",
    "T48n2016_058:0748b23": "中有鬼神喜惱人。能住中者住。客僧自以持",
    "T48n2016_058:0748b24": "戒力多聞故。言。小鬼何所能。我能伏之。即入",
    "T48n2016_058:0748b25": "房住。暮更有一僧來求住處。維那亦令在此",
    "T48n2016_058:0748b26": "房住。亦語有鬼惱人。其人亦言。小鬼何所能。",
    "T48n2016_058:0748b27": "我當伏之。先入者。閉戶端坐待鬼。後來者。夜",
    "T48n2016_058:0748b28": "暗打門求入。先入者謂為是鬼。不為開戶。後",
    "T48n2016_058:0748b29": "來者極力打門。在內道人。以力拒之。外者得",
    "T48n2016_058:0748c01": "勝。排門得入。內者打之。外者亦極力熟打。至",
    "T48n2016_058:0748c02": "明旦相見。乃是故舊同學。各相愧謝。眾人雲",
    "T48n2016_058:0748c03": "集。笑而怪之。眾生亦如是。五眾無我無人。空",
    "T48n2016_058:0748c04": "取相致&#x9B2A;諍。若支解在地。但有骨肉。無人無",
    "T48n2016_058:0748c05": "我。是故菩薩。語眾生言。汝莫於根本空中。&#x9B2A;",
    "T48n2016_058:0748c06": "諍作罪。&#x9B2A;諍故。人身尚不可得。何況值佛。又",
    "T48n2016_058:0748c07": "云。一切煩惱。雖是過去業因緣。無明是根本。",
    "T48n2016_058:0748c08": "乃至若知先一世無明業因緣。則億萬世可",
    "T48n2016_058:0748c09": "知。譬如現在火熱。過去未來火亦如是。復次",
    "T48n2016_058:0748c10": "菩薩求無明。體即是明。所謂諸法實相。名為實",
    "T48n2016_058:0748c11": "際。觀諸法如幻如化。眾生顛倒因緣故。起諸",
    "T48n2016_058:0748c12": "煩惱。作惡罪業。輪轉五道。受生死苦。譬如蠶。",
    "T48n2016_058:0748c13": "出絲自裹縛。入沸湯火炙。凡夫眾生亦如是。",
    "T48n2016_058:0748c14": "初生時未有諸煩惱。後自生貪欲瞋恚等諸煩",
    "T48n2016_058:0748c15": "惱。是煩惱因緣故。覆真智慧。轉身受地獄火",
    "T48n2016_058:0748c16": "燒湯煮。菩薩知是法本末皆空。但眾生顛倒",
    "T48n2016_058:0748c17": "錯故。受如是苦。菩薩於此眾生。起大悲心。欲",
    "T48n2016_058:0748c18": "破是顛倒故求於實法。行般若波羅蜜。通達",
    "T48n2016_058:0748c19": "實際。種種因緣。教化眾生。令住實際。是故住",
    "T48n2016_058:0748c20": "實際無咎。釋曰。如了今世無明業是心。則能",
    "T48n2016_058:0748c21": "通達過去未來一切善惡諸業。悉是自心。如",
    "T48n2016_058:0748c22": "一火性熱。則一切火皆熱。既實知已。終不更",
    "T48n2016_058:0748c23": "將手觸。懼燒手故。若如實知。今現在一塵一",
    "T48n2016_058:0748c24": "念悉是自心。終不更故起心貪取前境。慮失",
    "T48n2016_058:0748c25": "宗故。所以寶藏論云。一切如幻。其幻不實。知",
    "T48n2016_058:0748c26": "幻是幻。守真抱一。如是則智燈常照。業海自",
    "T48n2016_058:0748c27": "枯。究竟住於無過咎。真唯識性之實際。於實",
    "T48n2016_058:0748c28": "際中。不見有一法若生若滅。若合若散。所以",
    "T48n2016_058:0748c29": "寂調音所問經云。寂調音天子言。文殊師利。",
    "T48n2016_058:0749a01": "為有煩惱故調伏。為無煩惱故調伏。文殊師",
    "T48n2016_058:0749a02": "利言。天子。喻如有夢為毒蛇所螫。此人為苦",
    "T48n2016_058:0749a03": "所逼。即於夢中而服解藥。以服藥故。毒氣得",
    "T48n2016_058:0749a04": "除。天子。於意云何。此人實為所螫不耶。天",
    "T48n2016_058:0749a05": "子言。不也。文殊師利言。彼毒實為除不耶。天",
    "T48n2016_058:0749a06": "子言。文殊師利。如實不被螫。除亦如是。文殊",
    "T48n2016_058:0749a07": "師利言。天子。一切賢聖調伏。亦復如是。天子。",
    "T48n2016_058:0749a08": "汝作是言。為有煩惱故調伏。無故調伏者。天",
    "T48n2016_058:0749a09": "子。如我與無我。有煩惱無煩惱。亦復如是。乃",
    "T48n2016_058:0749a10": "至一切法無我。以無主故。一切法無主。與虛",
    "T48n2016_058:0749a11": "空等故。一切法無來。無所依故。一切法無去。",
    "T48n2016_058:0749a12": "無窠窟故。一切法無住。無所安立故。一切法",
    "T48n2016_058:0749a13": "無安立。生即滅故。一切法無為。以無漏故。一",
    "T48n2016_058:0749a14": "切法無受。究竟調伏故。大莊嚴法門經云。文",
    "T48n2016_058:0749a15": "殊師利。見此大眾。於金色女無染心已。問金",
    "T48n2016_058:0749a16": "色女言。汝今煩惱置在何處。令諸王子。乃至",
    "T48n2016_058:0749a17": "居士等。不生染心。金色女言。一切煩惱。及眾",
    "T48n2016_058:0749a18": "生煩惱。皆住智慧解脫之岸。如如法界平等",
    "T48n2016_058:0749a19": "法中。彼諸煩惱。非有生。非有滅。亦不安置。如",
    "T48n2016_058:0749a20": "中觀論偈云。染法染者。一。一法云何合。染法",
    "T48n2016_058:0749a21": "染者異。異法云何合。古釋。煩惱為能染。眾生",
    "T48n2016_058:0749a22": "是所染。一即能所不成。異即如同水火。俱",
    "T48n2016_058:0749a23": "無合義。止觀云。若一念煩惱心起。具十法界",
    "T48n2016_058:0749a24": "百法。不相妨礙。雖多不有。雖一不無。多不積。",
    "T48n2016_058:0749a25": "一不散。多不異。一不同。多即一。一即多。亦",
    "T48n2016_058:0749a26": "如初燈。與暗共住。如是明暗。不相妨礙。亦不",
    "T48n2016_058:0749a27": "相破。如是了達。煩惱性空。則四種瀑流。唯正",
    "T48n2016_058:0749a28": "法行日之能竭。七重慢阜。因平等慧風之所",
    "T48n2016_058:0749a29": "摧。能害所害俱消。自縛他縛同解。逢緣猶蓮",
    "T48n2016_058:0749b01": "華上之水。歷事若虛空中之風。一切時中。常",
    "T48n2016_058:0749b02": "居宗鏡。見萬法無異。如太虛空。因分別識生。",
    "T48n2016_058:0749b03": "名色影現。分別不起。名色本虛。向性空地中。",
    "T48n2016_058:0749b04": "美惡平等。如大智度論云。譬如除宮殿。及諸",
    "T48n2016_058:0749b05": "陋廬。如燒栴檀。及雜木。其處虛空。無有異色。",
    "T48n2016_058:0749b06": "及薩婆若等諸法求其實皆如是。故淨名疏",
    "T48n2016_058:0749b07": "云。但除其病。不除其法者。即是明其去取也。",
    "T48n2016_058:0749b08": "有師解言。如人眼病。見空中華。眼病差時。即",
    "T48n2016_058:0749b09": "無華可除。眾生亦爾。妄見諸法。但除妄惑。妄",
    "T48n2016_058:0749b10": "惑若滅。則無法可除。此是本無法義。何謂不",
    "T48n2016_058:0749b11": "除法也。今言一切眾生。悉具十法界法。無明",
    "T48n2016_058:0749b12": "不了。觸處病生。若有智慧。無礙自在。悉為佛",
    "T48n2016_058:0749b13": "事。譬如火是燒法。若觸燒痛。謹慎不觸。即是",
    "T48n2016_058:0749b14": "除病。不可除火。若除此火。則失溫身照闇成",
    "T48n2016_058:0749b15": "食之能。十二因緣三道之法。亦爾。此有去取。",
    "T48n2016_058:0749b16": "法不同除也。又火能燒人。得法術者。出入無",
    "T48n2016_058:0749b17": "礙。不須除火也。故八萬四千煩惱。凡夫為之",
    "T48n2016_058:0749b18": "受惱。諸佛菩薩以為佛事也。亦如治眼之法。",
    "T48n2016_058:0749b19": "去病不得損睛珠也。經言。為斷病本而教導",
    "T48n2016_058:0749b20": "者。此正明化物也。病本。即是一念無明取相。",
    "T48n2016_058:0749b21": "故華嚴經云。三界無別法。唯是一心作。今謂",
    "T48n2016_058:0749b22": "唯是一念無明取相心作也。此即三界生死",
    "T48n2016_058:0749b23": "之病本也。若知無明。不起取有。即畢故不造",
    "T48n2016_058:0749b24": "新。即是斷病本也。是知一念之心。既名病本。",
    "T48n2016_058:0749b25": "亦是道原。執實成非。了空無過。悟在剎那。更",
    "T48n2016_058:0749b26": "無前後。如志公和尚道體不二科云。眾生",
    "T48n2016_058:0749b27": "不解修道。便欲遣除煩惱。不知煩惱本空。將",
    "T48n2016_058:0749b28": "道更欲覓道。一念之心即是。何須別處追討。",
    "T48n2016_058:0749b29": "大道皎在目前。迷倒愚人不了。佛性天真自",
    "T48n2016_058:0749c01": "然。亦無因緣修造。不識三毒虛假。妄執沈淪",
    "T48n2016_058:0749c02": "生老。昔日迷時謂晚。今日始覺非早。第三色",
    "T48n2016_058:0749c03": "法。色有十五種。一地。有二種。一內。二外。內。謂",
    "T48n2016_058:0749c04": "各別身內。眼等五根。及彼居處之所依止。堅",
    "T48n2016_058:0749c05": "硬所攝。有執受性。復有增上積集。所謂髮毛",
    "T48n2016_058:0749c06": "爪齒。皮肉筋骨等。是內地體。形段受用為業。",
    "T48n2016_058:0749c07": "外。謂各別身外。色等五境之所依止。堅硬所",
    "T48n2016_058:0749c08": "攝。非執受性。復有增上積集。所謂礫石丘山",
    "T48n2016_058:0749c09": "等。是外地體。形段受用為業。又依持資養為",
    "T48n2016_058:0749c10": "業。二水。亦二種。一內。二外。內。謂各別身內。眼",
    "T48n2016_058:0749c11": "等五根。及彼居處之所依止。濕潤所攝。有執受",
    "T48n2016_058:0749c12": "性。復有增上積集。所謂洟淚涎汗等。是內",
    "T48n2016_058:0749c13": "水體。潤澤聚集。受用為業。外。為各別身外。色",
    "T48n2016_058:0749c14": "等五境之所依止。濕潤所攝。非執受性。復有",
    "T48n2016_058:0749c15": "增上積集。所謂泉源谿沼等。是外水體。依治",
    "T48n2016_058:0749c16": "受用。資養為業。三火。亦二。一內。二外。內。謂各",
    "T48n2016_058:0749c17": "別身內。眼等五根。及彼居處之所依止煖熱所",
    "T48n2016_058:0749c18": "攝。有執受性。復有增上積集。所謂能令有情。",
    "T48n2016_058:0749c19": "遍溫增熱。又能消化飲噉。是內火體。成熟和",
    "T48n2016_058:0749c20": "合。受用為業。外。謂各別身外。色等五境之所",
    "T48n2016_058:0749c21": "依止煖熱所攝。非執受性。復有增上積集。所",
    "T48n2016_058:0749c22": "謂炎燎村城。或鑽木擊石。種種求之。是外火",
    "T48n2016_058:0749c23": "體。變壞受用。對治資養為業。四風。亦二種。一",
    "T48n2016_058:0749c24": "內。二外。內。謂各別身眼等五根。及彼居處之",
    "T48n2016_058:0749c25": "所依止。輕動所攝。有執受性。復有增上積集。",
    "T48n2016_058:0749c26": "所謂上下橫行。入出氣息等。是內風體。動作",
    "T48n2016_058:0749c27": "事受用為業。外。謂各別身外。色等五境之所",
    "T48n2016_058:0749c28": "依止。輕動所攝。非執受性。復有增上積集。所",
    "T48n2016_058:0749c29": "謂摧破山崖。偃拔林木等。彼既散壞。無依故",
    "T48n2016_058:0750a01": "靜。若求風者。動衣搖扇。其不動搖。無緣故息。",
    "T48n2016_058:0750a02": "如是等。是外風體。依持受用。對治資養為業。",
    "T48n2016_058:0750a03": "五眼。謂一切種子阿賴耶識之所執受。四大",
    "T48n2016_058:0750a04": "所造色為境界。緣色境識之所依止。淨色為",
    "T48n2016_058:0750a05": "體。色蘊所攝。無見有對性。六耳。七鼻。八舌。九",
    "T48n2016_058:0750a06": "身。亦爾。此中差別者。謂各行自境。緣自境之",
    "T48n2016_058:0750a07": "所依止。十色。謂眼所行境。眼識所緣。四大所",
    "T48n2016_058:0750a08": "造。色蘊所攝。有見有對性。十一聲。謂耳所行",
    "T48n2016_058:0750a09": "境。耳識所緣。四大所造。可聞音為體。色蘊所",
    "T48n2016_058:0750a10": "攝。無見有對性。十二香。謂鼻所行境。鼻識所",
    "T48n2016_058:0750a11": "緣。四大所造。可嗅物為體。色蘊所攝。無見有",
    "T48n2016_058:0750a12": "對性。十三味。謂舌所行境。舌識所緣。四大所",
    "T48n2016_058:0750a13": "造。可嘗物為體。色蘊所攝。無見有對性。十四",
    "T48n2016_058:0750a14": "觸。謂身所行境。身識所緣。四大所造。可觸物",
    "T48n2016_058:0750a15": "為體。色蘊所攝。無見有對性。十五法處所攝",
    "T48n2016_058:0750a16": "色。謂一切時意所行境。色蘊所攝。無見無對",
    "T48n2016_058:0750a17": "性。又百法明色有十一種。所謂五根六境。五",
    "T48n2016_058:0750a18": "根者。阿毘達磨論云。以造色為體。一能造。即",
    "T48n2016_058:0750a19": "四大。地水火風。二所造。即四微。色香味觸。六",
    "T48n2016_058:0750a20": "境者。一色。有三十一。顯色有十三。一青．二黃．",
    "T48n2016_058:0750a21": "三赤．四白．五光．六影．七明．八暗．九雲．十煙．十一",
    "T48n2016_058:0750a22": "塵．十二霧．十三空一顯色。形色有十。一長．二",
    "T48n2016_058:0750a23": "短．三方．四圓．五&#x9E81;．六細．七高．八下．九正．十不",
    "T48n2016_058:0750a24": "正。表色有八。一取．二捨．三屈．四伸．五行．六住．",
    "T48n2016_058:0750a25": "七坐．八臥。法處色有五。一極&#x9008;色．二極略色．",
    "T48n2016_058:0750a26": "三定自在所生色．四受所引色．五遍計所執",
    "T48n2016_058:0750a27": "色。五根色。以能造為體。法處境中以極&#x9008;極",
    "T48n2016_058:0750a28": "略為體。遍計所執。受所引色等四色。非是造",
    "T48n2016_058:0750a29": "色。無體性故。是假非實。又除青黃赤白四色",
    "T48n2016_058:0750b01": "是實。長短二十七種皆是假。四實色上立故。",
    "T48n2016_058:0750b02": "以相形立故。二聲。有十一種。一因執受大種",
    "T48n2016_058:0750b03": "聲。因者。假藉之義。即藉彼第八識。執受四大",
    "T48n2016_058:0750b04": "所發之聲。即血脈流注聲等是也。即內四大",
    "T48n2016_058:0750b05": "有情作聲。皆是執受故。二因不執受大種聲。",
    "T48n2016_058:0750b06": "外四大聲是。三因執受不執受大種聲。如外",
    "T48n2016_058:0750b07": "四大種。親造彼聲。即手是。內四大種。親造果",
    "T48n2016_058:0750b08": "聲。外四大種。但為助緣。共造一聲。四世所共",
    "T48n2016_058:0750b09": "成聲。世間言教書籍陰陽等。名共成聲。仁義",
    "T48n2016_058:0750b10": "禮智信等。五成所引聲。或成所作智。所引言",
    "T48n2016_058:0750b11": "教。即唯如來。六可意聲。情所樂欲。七不可意",
    "T48n2016_058:0750b12": "聲。情不樂欲。八俱相違聲。非樂非不樂。名",
    "T48n2016_058:0750b13": "俱相違聲。九遍計所執聲。謂外道所立言教。",
    "T48n2016_058:0750b14": "十聖言量所攝聲。十一非聖言量所攝聲。三",
    "T48n2016_058:0750b15": "香。有六。一好。約情說。隨自識變。稱己心等。方",
    "T48n2016_058:0750b16": "名好香。二惡。三平等。非好非惡。四俱生沈檀",
    "T48n2016_058:0750b17": "等。與質俱起。五和合。眾香等成一香。六變異。",
    "T48n2016_058:0750b18": "未熟無香之時。名變異。四味。有十二。一苦．二",
    "T48n2016_058:0750b19": "酸．三甘．四辛．五鹹．六淡．七可意。謂稱情故。八",
    "T48n2016_058:0750b20": "不可意。謂不稱情。九俱相違。上二相反。十俱",
    "T48n2016_058:0750b21": "生。與質同有。十一和合。眾味聚集。十二變異。",
    "T48n2016_058:0750b22": "成熟後。味異。於前。五觸。有二十六。一地．二水．",
    "T48n2016_058:0750b23": "三火．四風．五滑．六&#x6F81;．七輕．八重．九軟．十緩．十",
    "T48n2016_058:0750b24": "一急．十二冷．十三飢．十四渴．十五飽．十六力．十",
    "T48n2016_058:0750b25": "七劣．十八悶．十九癢．二十黏．二十一病．二十",
    "T48n2016_058:0750b26": "二老．二十三死．二十四疲．二十五息．二十六",
    "T48n2016_058:0750b27": "勇。前四地水火風是實。餘二十二依四大差",
    "T48n2016_058:0750b28": "別建立是假。[0750b28] 問。色法有幾義。[0750b28] 答。有四義。",
    "T48n2016_058:0750b29": "百法云。一識所依色。唯屬五根。二識所緣色。",
    "T48n2016_058:0750c01": "唯屬六境。三總相而言。質礙名色。四別相而",
    "T48n2016_058:0750c02": "言。略有二種。一者有對。若准有宗。極微所成。",
    "T48n2016_058:0750c03": "大乘即用能造色成。二者無對。非極微成。即",
    "T48n2016_058:0750c04": "法處所攝色。如上地水火風。一切色法。因緣",
    "T48n2016_058:0750c05": "似有。體用俱虛。何者。自體他體。皆悉性空。能",
    "T48n2016_058:0750c06": "緣所緣。俱無有力。以自因他立。他因自生。他",
    "T48n2016_058:0750c07": "是自他。自是他自。互成互奪。定性俱無。又能",
    "T48n2016_058:0750c08": "因所成。所從能立。能無有力則入所。所無有",
    "T48n2016_058:0750c09": "力則入能。互攝互資。悉假施設。緣會似有。緣",
    "T48n2016_058:0750c10": "散還無。以唯識所持。終歸空性。如大智度論",
    "T48n2016_058:0750c11": "云。復次地。若常。是堅相。不應捨其相。如凝酥。",
    "T48n2016_058:0750c12": "蠟蜜。樹膠。融。則捨其堅相。墮濕相中。金銀銅",
    "T48n2016_058:0750c13": "鐵等。亦爾。如水為濕相。寒則轉為堅相。如是",
    "T48n2016_058:0750c14": "等種種。悉皆捨相。復次諸論師輩。有能令無。",
    "T48n2016_058:0750c15": "無能令有。諸賢聖人。及坐禪人。能令地作水。",
    "T48n2016_058:0750c16": "水作地。如是等諸法。皆可轉相。以無定體故。",
    "T48n2016_058:0750c17": "隨緣變現。不可執有執無。違於法性。第四不",
    "T48n2016_058:0750c18": "相應行法。有二十四。不相應行者。相應者。和",
    "T48n2016_058:0750c19": "順義。如心王心所。得等非能緣故。不與心心",
    "T48n2016_058:0750c20": "所相應。名不相應。又得等非質礙義。不與",
    "T48n2016_058:0750c21": "色相應。又有生滅。不與無為相應。為揀四位",
    "T48n2016_058:0750c22": "法。故名不相應。一得。謂諸行種子所攝。自",
    "T48n2016_058:0750c23": "在生起。相續差別性。又雜集論云。謂於善不",
    "T48n2016_058:0750c24": "善無記法。若增若減。假立。獲得成就。善不善",
    "T48n2016_058:0750c25": "無記法者。顯依處。若增若減者。顯自體。何以",
    "T48n2016_058:0750c26": "故。由有增故。說名成就上品信等。由有減故。",
    "T48n2016_058:0750c27": "說名成就下品信等。二無想定。謂已離淨欲。",
    "T48n2016_058:0750c28": "未離上地欲。由於無想天。起出離想。雜集論",
    "T48n2016_058:0750c29": "云。於不恒行心心所滅。假立無想定。不恒行",
    "T48n2016_058:0751a01": "轉識所攝。滅者。謂定心所引。不恒現行諸心",
    "T48n2016_058:0751a02": "心所。暫時間滅。三滅盡定。謂已離無所有處",
    "T48n2016_058:0751a03": "欲。或入非想。非非想處定。又云。欲超過有頂。",
    "T48n2016_058:0751a04": "作止息想。作意為先。故於不恒行諸心心所。",
    "T48n2016_058:0751a05": "及恒行一分心心所滅。假立滅盡定。此中所以",
    "T48n2016_058:0751a06": "不言未離上欲者。為顯離有頂欲。阿羅漢等。",
    "T48n2016_058:0751a07": "亦得此定故。一分恒行者。謂染污意所攝。四",
    "T48n2016_058:0751a08": "無想天。謂於此間得無想定。由此後生無想",
    "T48n2016_058:0751a09": "有情天中。於不恒行心心所滅。假立無想異",
    "T48n2016_058:0751a10": "熟。五命根。謂於眾同分。先業所感。住時決定。",
    "T48n2016_058:0751a11": "假立壽命。眾同分者。於一生中諸蘊相續。住",
    "T48n2016_058:0751a12": "時決定者。劑爾所時。令眾同分常得安住。或",
    "T48n2016_058:0751a13": "經百年千年等。由業所引功能差別。又依業",
    "T48n2016_058:0751a14": "所引。第八識種。令色心不斷。名為命根。六眾",
    "T48n2016_058:0751a15": "同分。謂如是如是有情。於種種類。自體相似。",
    "T48n2016_058:0751a16": "假立眾同分。七異生性。謂行自相發起性。又",
    "T48n2016_058:0751a17": "由二障種。各趣差別。八生。謂於眾同分。諸行",
    "T48n2016_058:0751a18": "本無今有性。假立為生。九異。謂於眾同分。諸",
    "T48n2016_058:0751a19": "行相續變異性。假立為異。亦名為老。十住。謂",
    "T48n2016_058:0751a20": "於眾同分。諸行相續不變壞性。假立為住。十",
    "T48n2016_058:0751a21": "一無常。謂於眾同分。諸行自相生後滅壞性。",
    "T48n2016_058:0751a22": "假立無常相。十二名身。謂於諸法自性增言。",
    "T48n2016_058:0751a23": "假立名身。十三句身。謂於諸法差別增言。假",
    "T48n2016_058:0751a24": "立句身。十四文身。謂於彼前二文句所依諸",
    "T48n2016_058:0751a25": "字。假立文身。十五流轉。謂於因果相續不斷。",
    "T48n2016_058:0751a26": "假立流轉。十六定異。謂於因果種種差別。假",
    "T48n2016_058:0751a27": "立定異。十七相應。謂諸行因果。相稱性。十八",
    "T48n2016_058:0751a28": "勢速。謂諸行流轉迅疾性。十九次第。謂諸",
    "T48n2016_058:0751a29": "行一一次第流轉性。二十時。謂諸行展轉新",
    "T48n2016_058:0751b01": "新生滅性。二十一方。謂諸色行遍分劑性。二",
    "T48n2016_058:0751b02": "十二數。謂諸行等。各別相續。體相流轉性。二",
    "T48n2016_058:0751b03": "十三和合。謂諸行緣會性。二十四不和合。謂",
    "T48n2016_058:0751b04": "諸行緣乖性。此不相應行。雖不與心王。心所。",
    "T48n2016_058:0751b05": "色法。無為等。四位相應。然皆是心之分位。亦",
    "T48n2016_058:0751b06": "不離心變。及出唯識真性。約一期行相分別",
    "T48n2016_058:0751b07": "故爾。如廣百論云。自心分別所見境界。即是",
    "T48n2016_058:0751b08": "自心。但隨眾緣諸行種熟。自心變作種種分",
    "T48n2016_058:0751b09": "位。自心所變。無實體相。何為精勤。安立異",
    "T48n2016_058:0751b10": "法。但應信受。諸法唯心。[0751b10] 問。一心妙旨。八識真",
    "T48n2016_058:0751b11": "原。有為門中。已明王所。無為法內。如何指陳。",
    "T48n2016_058:0751b12": "[0751b12] 答。此申第五無為法。有為無為。皆一心變",
    "T48n2016_058:0751b13": "起故。又不出一心性故。[0751b13] 問。有為無為。各有",
    "T48n2016_058:0751b14": "幾種。一一行相。如何分別。[0751b14] 答。有為略有三",
    "T48n2016_058:0751b15": "種。無為略有六種。初有為極成之法。不過三",
    "T48n2016_058:0751b16": "種。識論云。一現所知法。如色心等。二現受用",
    "T48n2016_058:0751b17": "法。如瓶衣等。如是二法。世共知有。不待因",
    "T48n2016_058:0751b18": "成。三有作用法。如眼耳等。由彼彼用。證知是",
    "T48n2016_058:0751b19": "有。釋云。如色心等者。即是五識身。他心智境。",
    "T48n2016_058:0751b20": "謂色等五塵。及心心所。此約總聚。不別分別。",
    "T48n2016_058:0751b21": "此何識境。現量所知。非境所知。如瓶衣等者。",
    "T48n2016_058:0751b22": "此雖現見受用。而非現量所緣。是假法故。但",
    "T48n2016_058:0751b23": "是現世而受用物。[0751b23] 問。此中緣瓶等心是何量",
    "T48n2016_058:0751b24": "攝。[0751b24] 答。非量收。不親緣得法自體故。非比度",
    "T48n2016_058:0751b25": "故。非量所收。如眼耳等者。此五色根。非現量",
    "T48n2016_058:0751b26": "得。亦非現世人所有知。此眼耳等。各由彼彼",
    "T48n2016_058:0751b27": "有發識用。比知是有。言證知者。證成道理也。",
    "T48n2016_058:0751b28": "以現見果。比有因故。果。謂所生心心所法。比",
    "T48n2016_058:0751b29": "量知有。諸淨色根。此非現量他心智知。然今",
    "T48n2016_058:0751c01": "大乘第八識境。亦現量得。佛智緣時。亦現量",
    "T48n2016_058:0751c02": "得。除佛已外。共許為論。非世共悉。是故但言",
    "T48n2016_058:0751c03": "此知是有。次約諸經論。有六種無為。百法云。",
    "T48n2016_058:0751c04": "一虛空無為者。離一切色心諸法障礙。所顯",
    "T48n2016_058:0751c05": "真理。名為虛空無為。虛空有三。一識變虛空。",
    "T48n2016_058:0751c06": "即第六識上作解心。變起虛空相分故。二法",
    "T48n2016_058:0751c07": "性虛空。即真如體有離諸障礙。故名為虛空。",
    "T48n2016_058:0751c08": "三事虛空。即所見頑空是也。二擇滅無為。由",
    "T48n2016_058:0751c09": "無漏智起簡擇。滅諸障染。所顯真如理故。三。",
    "T48n2016_058:0751c10": "非擇滅無為。有法不由擇力。起無漏智簡擇。",
    "T48n2016_058:0751c11": "而本性淨。即自性清淨涅槃是也。即真如本",
    "T48n2016_058:0751c12": "性。離諸障染。不由起智斷惑。本體淨故。四不",
    "T48n2016_058:0751c13": "動無為。第四禪離八患三災。證得不動無為。",
    "T48n2016_058:0751c14": "五想受滅無為。從第四禪已上。至無所有處",
    "T48n2016_058:0751c15": "已來。捨受不行。并&#x9E81;想亦無。顯得真如。名想",
    "T48n2016_058:0751c16": "受滅無為。六真如無為。有二。一約對得名。謂",
    "T48n2016_058:0751c17": "真如理。對事得名。二簡法者。即真如簡遍計。",
    "T48n2016_058:0751c18": "離於生滅也。出體者。大乘但約心變相分。假",
    "T48n2016_058:0751c19": "說有虛空故。非是離心外有空也。若說本質",
    "T48n2016_058:0751c20": "無為者。即不離於識變有也。[0751c20] 問。若說識變相",
    "T48n2016_058:0751c21": "分。說是無為者。即是相狀之相。隨識而為。何",
    "T48n2016_058:0751c22": "成無為耶。[0751c22] 答。此說是識變。假說是無為。其實",
    "T48n2016_058:0751c23": "非是無為。無為是常住法故。今此依無為體",
    "T48n2016_058:0751c24": "者。但取隨識獨影相分為體。以前後相似。無",
    "T48n2016_058:0751c25": "有變而唯有一類空等相故。假說無為。此六",
    "T48n2016_058:0751c26": "無為。地前菩薩識變。即是有漏。若地上後得",
    "T48n2016_058:0751c27": "智變。即無漏。若依法性出體者。五種無為。皆",
    "T48n2016_058:0751c28": "是真如。真如體外。更無別出。六種無為。各皆",
    "T48n2016_058:0751c29": "依真如實德也。[0751c29] 問。如何聖教說真如實耶。[0751c29] 答。",
    "T48n2016_058:0752a01": "今言有者。不是真如名實有。但說有。即是遣",
    "T48n2016_058:0752a02": "惡取空。故說有。體。是妙有真空。故言非空非",
    "T48n2016_058:0752a03": "有。[0752a03] 問。如何聖教說真空為空耶。[0752a03] 答。謂破執真",
    "T48n2016_058:0752a04": "如心外實有。故說為空。即空其情執。即不",
    "T48n2016_058:0752a05": "空其真如空也。又識論云。然諸契經說有虛",
    "T48n2016_058:0752a06": "空等諸無為法。略有二種。一依識變假施設",
    "T48n2016_058:0752a07": "有。謂曾聞說虛空等名。隨分別有虛空等相。",
    "T48n2016_058:0752a08": "數習力故。心等生時。似虛空等。無為相現。此",
    "T48n2016_058:0752a09": "所現相。前後相似。無有變易。假說為常。二依",
    "T48n2016_058:0752a10": "法性假施設有。謂空無我所顯真如。有無俱",
    "T48n2016_058:0752a11": "非。心言路絕。與一切法。非一異等。是法真理。",
    "T48n2016_058:0752a12": "故名法性。離諸障礙。故名虛空。由簡擇力。滅",
    "T48n2016_058:0752a13": "諸雜染。究竟證會。故名擇滅。不由擇力。本性",
    "T48n2016_058:0752a14": "清淨。或緣闕所顯。故名非擇滅。苦樂受滅。故",
    "T48n2016_058:0752a15": "名不動。想受不行。名想受滅。此五皆依真如",
    "T48n2016_058:0752a16": "假立。真如亦是假施設名。釋云。一依識變假",
    "T48n2016_058:0752a17": "施設有者。此無本質。唯心所變。如極微等。變",
    "T48n2016_058:0752a18": "似空等相現。此皆變境而緣故也。真如亦是",
    "T48n2016_058:0752a19": "假施設者。真如約詮。而詮體是一。此五無為。",
    "T48n2016_058:0752a20": "依真如上假名空等。而真如體。非如。非不如。",
    "T48n2016_058:0752a21": "故真如名。亦是假立。如食油蟲等。不稱彼體。",
    "T48n2016_058:0752a22": "唯言顯故。譬如有蟲。名曰食油。實非食油。假",
    "T48n2016_058:0752a23": "名食油。不稱體故。真如亦爾。又釋摩訶衍論",
    "T48n2016_058:0752a24": "云。無為有四。一真如無為。二本覺無為。三始",
    "T48n2016_058:0752a25": "覺無為。四虛空無為。有為法有五種。一者。根",
    "T48n2016_058:0752a26": "本無明有為。二者。生相有為。三者。住相有為。",
    "T48n2016_058:0752a27": "四者。異相有為。五者。滅相有為。是名為五。且",
    "T48n2016_058:0752a28": "四無為者。以何為體。有何等用。頌曰。依各有",
    "T48n2016_058:0752a29": "二種。所謂通及別。如體用亦爾。隨釋應觀察。",
    "T48n2016_058:0752b01": "論云。真如無為。有二所依。一者通所依。非有",
    "T48n2016_058:0752b02": "為。非無為。一心本法以為體故。二者別所依。",
    "T48n2016_058:0752b03": "生滅門內。寂靜理法以為體故。本覺無為。有",
    "T48n2016_058:0752b04": "二所依。一者通所依。非有為。非無為。一心本",
    "T48n2016_058:0752b05": "法以為體故。二者別所依。生滅門內。自然本",
    "T48n2016_058:0752b06": "智以為體故。始覺無為。有二所依。一者通所",
    "T48n2016_058:0752b07": "依。非有為。非無為。一心本法以為體故。二者",
    "T48n2016_058:0752b08": "別所依。生滅門內。隨他起智以為體故。虛空",
    "T48n2016_058:0752b09": "無為。有二所依。一者通所依。非有為。非無為。",
    "T48n2016_058:0752b10": "一心本法以為體故。二者別所依。生滅門內。",
    "T48n2016_058:0752b11": "無所有事。以為體故。復次真如無為。有二種",
    "T48n2016_058:0752b12": "用。一者通用。一切諸法。令出生故。二者別用。",
    "T48n2016_058:0752b13": "平等之性。令不失故。本覺無為。有二種用。一",
    "T48n2016_058:0752b14": "者通用。不守自性故。二者別用。不轉變故。始",
    "T48n2016_058:0752b15": "覺無為。有二種用。一者通用。隨妄轉故。二者",
    "T48n2016_058:0752b16": "別用。對治自過故。虛空無為。有二種用。一者",
    "T48n2016_058:0752b17": "通用。欲有令有故。二者別用。空無之性。令不",
    "T48n2016_058:0752b18": "失故。是名二用。此中所說。通謂他義。別謂自",
    "T48n2016_058:0752b19": "義。五種有為。以何為體。有何等用。頌曰。依各",
    "T48n2016_058:0752b20": "有二種。所謂通及別。如體用亦爾。隨釋應觀",
    "T48n2016_058:0752b21": "察。論曰。根本無明。有二種依。一者通所依。非",
    "T48n2016_058:0752b22": "有為。非無為。一心本法以為體故。二者別所",
    "T48n2016_058:0752b23": "依。生滅門內。大力住地以為體故。生相有為。",
    "T48n2016_058:0752b24": "有二種依。一者通所依。非有非無為。一心本",
    "T48n2016_058:0752b25": "法以為體故。二者別所依。生滅門內。細分染",
    "T48n2016_058:0752b26": "法以為體故。住相有二種依。一者通所依。非",
    "T48n2016_058:0752b27": "有為。非無為。一心本法以為體故。二者別所",
    "T48n2016_058:0752b28": "依。生滅門內&#x9E81;分染法以為體故。異相滅相。",
    "T48n2016_058:0752b29": "二種通依別依。如前住相有為所說無別。復",
    "T48n2016_058:0752c01": "次根本無明有為。有二種用。一者通用。能生",
    "T48n2016_058:0752c02": "一切諸染法故。二者別用。隨所至處。作礙事",
    "T48n2016_058:0752c03": "故。生相有為。有二種用。一者通用。於上下",
    "T48n2016_058:0752c04": "中與其力故。二者別用。隨所至處。作礙事故。",
    "T48n2016_058:0752c05": "如說生相。住異亦爾。滅相有為。有二種用。一",
    "T48n2016_058:0752c06": "者通用。於上及自。與其力故。二者別用。能作",
    "T48n2016_058:0752c07": "礙事故。是名二用。以何義故。作如是說。有為",
    "T48n2016_058:0752c08": "無為。一切諸法。通以一心。而為其體。於道智",
    "T48n2016_058:0752c09": "契經中作如是說。爾時文殊師利白佛言。世",
    "T48n2016_058:0752c10": "尊。阿賴耶識。具一切法。過於恒沙。過於恒沙。",
    "T48n2016_058:0752c11": "如是諸法。以誰為本。生於何處。佛言。如是有",
    "T48n2016_058:0752c12": "為無為。一切諸法。生處殊勝。不可思議。何以",
    "T48n2016_058:0752c13": "故。於非有為非無為處。是有為是無為法而",
    "T48n2016_058:0752c14": "能生故。文殊又白佛言。世尊。云何名為非有",
    "T48n2016_058:0752c15": "為非無為處。佛言。非有為非無為處者。所謂",
    "T48n2016_058:0752c16": "一心本法。非有為故。能作有為。非無為故。能",
    "T48n2016_058:0752c17": "作無為。是故我言。生處殊勝。不可思議。復次",
    "T48n2016_058:0752c18": "善男子。譬如庶子。有二所依。一者大王。二者",
    "T48n2016_058:0752c19": "父母。有為無為。一切諸法。亦復如是。各有二",
    "T48n2016_058:0752c20": "依。謂通達依。及支分依。復次善男子。譬如",
    "T48n2016_058:0752c21": "一切草木。有二所依。一者大地。二者種子。有",
    "T48n2016_058:0752c22": "為無為。一切諸法。亦復如是。各有二依。謂通",
    "T48n2016_058:0752c23": "達依。及支分依。乃至廣說不生不滅。與生滅",
    "T48n2016_058:0752c24": "和合者。即是開示能熏所熏之差別故。云何",
    "T48n2016_058:0752c25": "開示。所謂顯示染淨諸法。有力無力。互有勝",
    "T48n2016_058:0752c26": "劣故。今當作二門。分明顯說。一者下轉門。二",
    "T48n2016_058:0752c27": "者上轉門。生滅門中。不出此二。如是二門。云",
    "T48n2016_058:0752c28": "何差別。頌曰。諸染法有力。諸淨法無力。背",
    "T48n2016_058:0752c29": "本下下轉。名為下轉門。諸淨法有力。諸染法",
    "T48n2016_058:0753a01": "無力。向原上上轉。名為上轉門。論曰。由染淨",
    "T48n2016_058:0753a02": "諸法。互有勝劣故。二種轉門。得成而已。今當",
    "T48n2016_058:0753a03": "先說初下轉門。根本無明。以何等法而為所",
    "T48n2016_058:0753a04": "熏。於何時中而作熏事。頌曰。所熏有五種。為",
    "T48n2016_058:0753a05": "一法界心。及四種無為。非初非中後。取前中",
    "T48n2016_058:0753a06": "後故。如契經分明說。論曰。根本無明。以五種",
    "T48n2016_058:0753a07": "法而為所熏。謂一法界及同無為。熏一法",
    "T48n2016_058:0753a08": "界。其相云何。頌曰。一種法界心。有二種自在。",
    "T48n2016_058:0753a09": "謂有為無為。是根本無明。依於初自在。而能",
    "T48n2016_058:0753a10": "作熏事。論曰。一法界心。有二種自在。一者有",
    "T48n2016_058:0753a11": "為自在。能為有為法。而作依止故。二者無為",
    "T48n2016_058:0753a12": "自在。能為無為法。而作依止故。根本無明。依",
    "T48n2016_058:0753a13": "初自在。能作熏事。非後自在。中實契經中作",
    "T48n2016_058:0753a14": "如是說。根本無明依初自在能作熏事非後",
    "T48n2016_058:0753a15": "自在。中實契經中作如是說。根本無明熏自",
    "T48n2016_058:0753a16": "所依分際之量。非他所依故。熏真如法。其相",
    "T48n2016_058:0753a17": "云何。頌曰。真如無為法。有二種作用。所謂通",
    "T48n2016_058:0753a18": "及別。如前決擇說。是根本無明。依於初作用。",
    "T48n2016_058:0753a19": "而能作熏事。餘無為亦爾。論曰。真如無為。有",
    "T48n2016_058:0753a20": "二種用。謂通及別。如前所說。根本無明。依初",
    "T48n2016_058:0753a21": "作用。能作熏事。非後作用。如說真如。餘三無",
    "T48n2016_058:0753a22": "為。亦復如是。皆依初作用。非後用故。作熏時",
    "T48n2016_058:0753a23": "量。非初亦非中後。取前中後故。本智契經中",
    "T48n2016_058:0753a24": "作如是說。大力無明。作熏事時。初及中後。一",
    "T48n2016_058:0753a25": "時俱取。而非別取故。此中所說能熏所熏。以",
    "T48n2016_058:0753a26": "何義故名言熏。謂能引彼法而合自體。不相",
    "T48n2016_058:0753a27": "捨離。俱行俱轉。故名能熏。又能與彼法不作",
    "T48n2016_058:0753a28": "障礙。若隨若順。不違逆故。名為所熏。謂五種",
    "T48n2016_058:0753a29": "有為。能熏四種無為法。及一法界心。所熏五",
    "T48n2016_058:0753b01": "法隨來。而與五能熏。共會和合。同事俱轉。是",
    "T48n2016_058:0753b02": "故說言。不生不滅。與生滅和合。如大無明。一",
    "T48n2016_058:0753b03": "心本法。為通依故。依初自在。作熏習事。四相",
    "T48n2016_058:0753b04": "有為。應如是知。如大無明。依四無為。通達作",
    "T48n2016_058:0753b05": "用。能作熏事。四相有為。應如是知。",
    "T48n2016_058:0753b06": "宗鏡錄卷第五十八"
}