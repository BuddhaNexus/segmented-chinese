{
    "T46n1929_008:0747a22": "四教義卷第八",
    "T46n1929_008:0747a24": "天台山修禪寺智顗禪師撰",
    "T46n1929_008:0747a25": "[0747a25] 第二約通教辨位。以釋淨無垢稱義者。通",
    "T46n1929_008:0747a26": "教既詮因緣即空之理。三乘同稟契理證道。",
    "T46n1929_008:0747a27": "必有淺深。故須判位。通教入道亦具四門。四",
    "T46n1929_008:0747a28": "門者。一實門。二不實門。三亦實亦不實門。四",
    "T46n1929_008:0747a29": "非實非不實門。此四門入諸法實相。出智度",
    "T46n1929_008:0747b01": "論。中論雖不作門名。四句既能通行人入第",
    "T46n1929_008:0747b02": "一義。今立門名觀其義意。謂於理無失。至",
    "T46n1929_008:0747b03": "下辨體當略釋。今判三乘同入第一義。智斷",
    "T46n1929_008:0747b04": "之階級。此通教具有四門入道。而經論多用",
    "T46n1929_008:0747b05": "空門。若論逗機化物隨緣而說四門。豈可偏",
    "T46n1929_008:0747b06": "用經論義。便事須如此。是故今約通教明三",
    "T46n1929_008:0747b07": "乘位。正就空門以辨也。就此即為五意。一略",
    "T46n1929_008:0747b08": "明半滿辨位有同不同。二明約通教開三",
    "T46n1929_008:0747b09": "乘。三正辨通教三乘次位。四料簡。五正約",
    "T46n1929_008:0747b10": "位釋淨無垢稱義。第一略明半滿辨位有",
    "T46n1929_008:0747b11": "同不同者。若三藏半字教門。明位大同小異。",
    "T46n1929_008:0747b12": "如毘曇成實釋三藏教。辨賢聖位雖復小異。",
    "T46n1929_008:0747b13": "而大意是同。不足疑也。若摩訶衍滿字教門",
    "T46n1929_008:0747b14": "通論。只是一摩訶衍教。若細尋義理。即有",
    "T46n1929_008:0747b15": "三教明位高下不同。其不達大乘方便實可",
    "T46n1929_008:0747b16": "疑也。故大品經云。有菩薩從初發心。即與",
    "T46n1929_008:0747b17": "薩婆若相應。此恐約通教明入位。亦是法華",
    "T46n1929_008:0747b18": "經小樹增長之譬也。又大品經云。有菩薩從",
    "T46n1929_008:0747b19": "初發心。即遊戲神通。淨佛國土成就眾生。此",
    "T46n1929_008:0747b20": "恐約別教以明入位。即是法華經所明大樹",
    "T46n1929_008:0747b21": "增長之譬。又大品經云。有菩薩從初發即",
    "T46n1929_008:0747b22": "坐道場度眾生。當知是菩薩為如佛。此恐約",
    "T46n1929_008:0747b23": "圓教初入位。亦是法華經明一地所生之",
    "T46n1929_008:0747b24": "譬也。故大智度論釋燈炷品云。有人言。從",
    "T46n1929_008:0747b25": "乾慧地為初焰。佛地為後焰。有人言。歡喜",
    "T46n1929_008:0747b26": "地為初焰。佛地為後焰。有人言。初發心為",
    "T46n1929_008:0747b27": "初焰。佛地為後焰。如此解釋不同者。恐此",
    "T46n1929_008:0747b28": "是諸大乘論師釋滿字教門。三教明位不同。",
    "T46n1929_008:0747b29": "各取此意已釋初焰後焰。問曰。何意三藏",
    "T46n1929_008:0747c01": "教明位多同。摩訶衍教。開為三教。判位不",
    "T46n1929_008:0747c02": "同耶。答曰。半字教門止明界內。一世斷結",
    "T46n1929_008:0747c03": "使入涅槃。小乘狹劣明事淺近。不可動逾。",
    "T46n1929_008:0747c04": "若是滿字教門廣大深遠。備明界內外行位",
    "T46n1929_008:0747c05": "法門權實無方。說諸菩薩行類相貌位次不",
    "T46n1929_008:0747c06": "同無罣礙也。故涅槃經云。譬如隘道不容二",
    "T46n1929_008:0747c07": "人並行。解脫不爾。多所容受。即真解脫。真",
    "T46n1929_008:0747c08": "解脫內權實行位何所不容。故龍樹菩薩作",
    "T46n1929_008:0747c09": "大智度論。種種因緣破迦旃延。引毘婆沙",
    "T46n1929_008:0747c10": "釋三藏義。明菩薩義。正是欲申摩訶衍教。不",
    "T46n1929_008:0747c11": "可思議行類階級隨緣不同。第二略明約通",
    "T46n1929_008:0747c12": "教開三乘者。此通教約因緣即空之理。分三",
    "T46n1929_008:0747c13": "乘也。三人同稟通教。見第一義諦。同斷三",
    "T46n1929_008:0747c14": "界見思得一切智。同求有餘無餘二種涅槃。",
    "T46n1929_008:0747c15": "此義既同。故約通教義以辨位也。而分為三",
    "T46n1929_008:0747c16": "乘者。聲聞總想體法入空。智慧力弱但斷",
    "T46n1929_008:0747c17": "正使。根性不同。亦有二種解脫。如前三藏",
    "T46n1929_008:0747c18": "教中分別。緣覺福德利根。能少分別。別想",
    "T46n1929_008:0747c19": "體法入空。生無佛世不因聞法。時至道熟自",
    "T46n1929_008:0747c20": "然曉悟。見第一義斷三界結盡侵除習氣。是",
    "T46n1929_008:0747c21": "名辟支佛乘。根性不同亦有二種。一者小辟",
    "T46n1929_008:0747c22": "支迦羅。二大辟支迦羅。已如前說。若菩薩",
    "T46n1929_008:0747c23": "具修總想別想智慧。體因緣即空。起大悲誓",
    "T46n1929_008:0747c24": "願。以修諸行見第一義。斷界內煩惱。用誓",
    "T46n1929_008:0747c25": "願扶習還生三界。用道種智遊戲神通。淨佛",
    "T46n1929_008:0747c26": "國土成就眾生。三乘善根淳熟即坐道場。用",
    "T46n1929_008:0747c27": "一念相應智慧。斷煩惱習盡。得一切種智。",
    "T46n1929_008:0747c28": "名之為佛。轉生滅無生滅二種法輪。化三乘",
    "T46n1929_008:0747c29": "眾生入無餘涅槃。是為大乘。故大品經云。",
    "T46n1929_008:0748a01": "三乘之人同用以第一義諦無言說道斷煩",
    "T46n1929_008:0748a02": "惱。但是人煩惱習盡不盡為異。又中論云。",
    "T46n1929_008:0748a03": "諸佛以甘露味教化眾生。諸法實相是真甘",
    "T46n1929_008:0748a04": "露味也。佛說實相分為三種。若得諸法實相",
    "T46n1929_008:0748a05": "滅諸煩惱。名聲聞乘。若生大悲發無上意。名",
    "T46n1929_008:0748a06": "為大乘。若佛滅度後。時世無佛因遠離生智。",
    "T46n1929_008:0748a07": "名辟支佛乘。問曰。若爾與前三藏教明三乘",
    "T46n1929_008:0748a08": "何異。答曰。前已處處說見第一義不殊。但",
    "T46n1929_008:0748a09": "教門有拙度巧度之別。觀門則有折體見真",
    "T46n1929_008:0748a10": "之殊。彼明菩薩從初發心乃至補處。未言斷",
    "T46n1929_008:0748a11": "結使。此明菩薩從初發心即斷結使。乃至補",
    "T46n1929_008:0748a12": "處正使久盡殘習微薄。此為大異。復次三藏",
    "T46n1929_008:0748a13": "教。約生滅四諦十二因緣六波羅蜜三法分三",
    "T46n1929_008:0748a14": "乘。今明通教則不如此。三乘同觀無生四諦。",
    "T46n1929_008:0748a15": "見第一義。而分三乘之別者。事如前解。三",
    "T46n1929_008:0748a16": "乘同體假入空。觀十二因緣見第一義。而分",
    "T46n1929_008:0748a17": "三乘之別者。事如前釋。三乘同觀六波羅蜜。",
    "T46n1929_008:0748a18": "見第一義。而分別三乘之別者。如前分別。如",
    "T46n1929_008:0748a19": "此豈同三藏教之三乘也。問曰。菩薩可修六",
    "T46n1929_008:0748a20": "度。二乘何得亦同修六度耶。答曰。涅槃經",
    "T46n1929_008:0748a21": "云。福德莊嚴有為有漏無漏。是聲聞法。何",
    "T46n1929_008:0748a22": "處有慳貪聲聞。破戒瞋恚放逸散亂愚癡羅",
    "T46n1929_008:0748a23": "漢辟支佛也。但二乘之人。不能遍行其事成",
    "T46n1929_008:0748a24": "就眾生。何曾不同修六度第一義諦無言說",
    "T46n1929_008:0748a25": "道。而能斷結也。問曰。上引中論所明。即",
    "T46n1929_008:0748a26": "應是大乘聲聞緣覺也。答曰。不然。此雖通從",
    "T46n1929_008:0748a27": "大乘門入。而二乘取涅槃證即身滅度。故中",
    "T46n1929_008:0748a28": "論簡別。得諸法實相滅諸煩惱。名聲聞乘。若",
    "T46n1929_008:0748a29": "生大悲發無上意。名為大乘。若佛不出世。辟",
    "T46n1929_008:0748b01": "支佛人因遠離生智。此二既無大悲。何得名",
    "T46n1929_008:0748b02": "為大乘聲聞緣覺耶。故法華經云。身子自歎",
    "T46n1929_008:0748b03": "云。我等同入法性。云何如來以小乘法而見",
    "T46n1929_008:0748b04": "濟度。然是我咎非世尊咎也。此即自述",
    "T46n1929_008:0748b05": "得法性實相。非是大乘聲聞。若如迦葉領",
    "T46n1929_008:0748b06": "解。聞法華開權顯實云。我等今日真是聲",
    "T46n1929_008:0748b07": "聞。以佛道聲令一切聞也。故不得言見諸法",
    "T46n1929_008:0748b08": "實相。即是大乘聲聞辟支佛也。第三正明通",
    "T46n1929_008:0748b09": "教三乘位者。即為二意。一明三乘共行十",
    "T46n1929_008:0748b10": "地。二簡名別義通。一明三乘共行十地位者。",
    "T46n1929_008:0748b11": "即為二意。一標名。二解釋。一標名者。一乾慧",
    "T46n1929_008:0748b12": "地。二性地。三八人地。四見地。五薄地。六離",
    "T46n1929_008:0748b13": "欲地。七已辦地。八辟支佛地。九菩薩地。十",
    "T46n1929_008:0748b14": "佛地。故大品經云。菩薩從初乾慧地至菩薩",
    "T46n1929_008:0748b15": "地。皆行皆學而不取證。佛地亦學亦證。故言",
    "T46n1929_008:0748b16": "三乘通位也。二解釋者。釋乾慧地。三乘初",
    "T46n1929_008:0748b17": "心通名乾慧地者。乾慧地即是三賢之位",
    "T46n1929_008:0748b18": "也。一五停心。二別想念處。三總想念處。一",
    "T46n1929_008:0748b19": "五停心者。就此為三意。一分別拙巧不同。二",
    "T46n1929_008:0748b20": "正明五停心之位。三簡真偽。一分別拙巧",
    "T46n1929_008:0748b21": "不同者。三藏所明初賢。與通教不同。彼約",
    "T46n1929_008:0748b22": "信解生滅四諦修五停心。今約無生四諦信",
    "T46n1929_008:0748b23": "解修五停心。二種信解既拙巧不同故。入停",
    "T46n1929_008:0748b24": "心之位。目足不同也。二正明五停心位。所言",
    "T46n1929_008:0748b25": "賢者。本是&#x96A3;聖之義。亦是直善之名。今言直",
    "T46n1929_008:0748b26": "善即為二意。一釋直義。二釋善義。一釋直",
    "T46n1929_008:0748b27": "義者。信解直正異於外人邪僻。又不同拙度",
    "T46n1929_008:0748b28": "之曲。離此二邊名之為直。所以然者。三乘之",
    "T46n1929_008:0748b29": "人同聞無生四諦。信解分明故得然也。信無",
    "T46n1929_008:0748c01": "生苦諦者。信五陰十二入十八界不生。皆如",
    "T46n1929_008:0748c02": "幻化如夢響水月鏡像。畢竟空無所有。是則",
    "T46n1929_008:0748c03": "解苦無苦。苦雖無苦。若不知無苦。則為苦所",
    "T46n1929_008:0748c04": "苦。名曰愚夫。若知無苦此則無苦。而有真諦",
    "T46n1929_008:0748c05": "信無生。集諦者了一切煩惱業行。皆如夢",
    "T46n1929_008:0748c06": "幻響化水月鏡像。畢竟空無所有。無有和",
    "T46n1929_008:0748c07": "合相。若不知無所有。則有結業流轉。故知",
    "T46n1929_008:0748c08": "無所有是則解集無集。是故無集而有真諦",
    "T46n1929_008:0748c09": "信無生。滅諦者。知一切生滅之法皆不可得。",
    "T46n1929_008:0748c10": "設使有法過於涅槃。亦如夢幻響化水月鏡",
    "T46n1929_008:0748c11": "像。本自不生今亦無滅。若不知不生不滅。則",
    "T46n1929_008:0748c12": "生滅終不自滅。若知不生不滅。則生滅自然",
    "T46n1929_008:0748c13": "而滅。是則有滅而有真諦也。信無生道諦",
    "T46n1929_008:0748c14": "者。信一切至涅槃道。皆如夢幻響化水月鏡",
    "T46n1929_008:0748c15": "像。無有二相。是則不見通與不通。若見有二",
    "T46n1929_008:0748c16": "相有通不通。則無明壅塞。若知不二之相。",
    "T46n1929_008:0748c17": "不見通與不通。則任運虛通入第一義。是則",
    "T46n1929_008:0748c18": "知道有道而有真諦也。若三乘之人。初入",
    "T46n1929_008:0748c19": "佛法信解此悟分明。名正直心。但菩薩因此",
    "T46n1929_008:0748c20": "無生四諦。起慈悲誓願故名摩訶薩也。問曰。",
    "T46n1929_008:0748c21": "若知諸法皆無所有。是則不見真與不真。何",
    "T46n1929_008:0748c22": "須結無生四真之名。答曰。此皆約思益經",
    "T46n1929_008:0748c23": "涅槃經制義。非凡情自立。得意忘言。無生",
    "T46n1929_008:0748c24": "四真之名何足疑礙。二釋善義者。即是五停",
    "T46n1929_008:0748c25": "心之善法也。此之五法能發諸禪。禪名棄惡。",
    "T46n1929_008:0748c26": "亦名功德叢林。止行二善無過於禪。禪因五",
    "T46n1929_008:0748c27": "法。此之五法內善之本也。行人初心信解雖",
    "T46n1929_008:0748c28": "直。但以五種不善。隨其重者常心馳散。不",
    "T46n1929_008:0748c29": "得暫停。如風中燈。照物豈了。欲知因緣即",
    "T46n1929_008:0749a01": "真。必須一心禪寂。如水澄清珠相自現。是故",
    "T46n1929_008:0749a02": "覺觀多者。教令修數息。因數息故心不動",
    "T46n1929_008:0749a03": "散。得欲界定住未到地。能發初禪乃至四禪",
    "T46n1929_008:0749a04": "四無色定。如明鏡不動。淨水無波。目足備",
    "T46n1929_008:0749a05": "故入清涼池。是名直善。直善之人能發無漏。",
    "T46n1929_008:0749a06": "故說&#x96A3;聖曰賢也。是以大品經云。阿那般",
    "T46n1929_008:0749a07": "那即是菩薩摩訶衍。以不可得故。此約初停",
    "T46n1929_008:0749a08": "心。明賢人乾慧地之位。不淨觀對破貪欲明",
    "T46n1929_008:0749a09": "停心。入初賢乾慧之位亦如是。故大品經云。",
    "T46n1929_008:0749a10": "不淨觀即是菩薩摩訶衍。以不可得故。慈",
    "T46n1929_008:0749a11": "心界方便因緣明停心。入初賢乾慧之位亦",
    "T46n1929_008:0749a12": "如是。三簡真偽者。問曰。三乘初心。信解無生",
    "T46n1929_008:0749a13": "四諦有真偽不。答曰。迦羅迦&#x83D3;鎮頭迦&#x83D3;偽",
    "T46n1929_008:0749a14": "多真少。末世學三乘之人。雖知無生四諦。",
    "T46n1929_008:0749a15": "不識正因緣義。即是迦羅迦&#x83D3;。若無道心貪",
    "T46n1929_008:0749a16": "著名利。即是迦羅迦&#x83D3;。不知善巧修習止觀。",
    "T46n1929_008:0749a17": "即是迦羅迦&#x83D3;。破法不遍。即是迦羅迦&#x83D3;。不",
    "T46n1929_008:0749a18": "知通塞。即是迦羅&#x83D3;。不知道品調適進極",
    "T46n1929_008:0749a19": "修習。即是迦羅迦&#x83D3;。不知對治助開三解脫",
    "T46n1929_008:0749a20": "門。即是迦羅迦&#x83D3;。不知位次生增上慢。即",
    "T46n1929_008:0749a21": "是迦羅迦&#x83D3;。不能安忍內外強軟兩賊。即是",
    "T46n1929_008:0749a22": "迦羅迦&#x83D3;。是則迦羅迦&#x83D3;乃有九分。如女人",
    "T46n1929_008:0749a23": "不別將還家食眷屬皆死。若能了知畢竟無",
    "T46n1929_008:0749a24": "所有。而精解此之得失。發諸順道法門而不",
    "T46n1929_008:0749a25": "愛著。即是鎮頭迦&#x83D3;。纔有一分也。故中論",
    "T46n1929_008:0749a26": "云。佛去世後人根轉鈍。聞大乘法中說畢竟",
    "T46n1929_008:0749a27": "空。不知何因緣故空。即是生見疑。若都畢",
    "T46n1929_008:0749a28": "竟空。云何分別有罪福報應等。如是則無世",
    "T46n1929_008:0749a29": "諦第一義諦。取此空相而生貪著。於畢竟空",
    "T46n1929_008:0749b01": "中生種種過。龍樹菩薩造論意在此也。智度",
    "T46n1929_008:0749b02": "論云。第三邪見破因緣果報。亦破一切法與",
    "T46n1929_008:0749b03": "觀真空何異。龍樹論主八番復次簡別真偽",
    "T46n1929_008:0749b04": "具出(云云)。問曰。五停心善法有真偽不。答曰。",
    "T46n1929_008:0749b05": "一家次第禪門明發禪覺支。若過若不及有",
    "T46n1929_008:0749b06": "二十種。壞禪邪覺。即是迦羅迦&#x83D3;。十種成",
    "T46n1929_008:0749b07": "禪善覺。即是鎮頭迦&#x83D3;也。問曰。信解無生四",
    "T46n1929_008:0749b08": "諦。智慧辨才即是波若。何須數息五停心",
    "T46n1929_008:0749b09": "觀耶。答曰。大智論云。空無相無作。雖是智",
    "T46n1929_008:0749b10": "慧。若無定心即是顛智慧狂智慧。豈可說顛",
    "T46n1929_008:0749b11": "狂之人。是初賢乾慧地。二明別想四念處",
    "T46n1929_008:0749b12": "乾慧地位者。三乘之人住靜定心。修三種念",
    "T46n1929_008:0749b13": "處事相。略如前三藏教分別。但此通教所明",
    "T46n1929_008:0749b14": "性念處。但觀五陰即空。法性之智慧。名為性",
    "T46n1929_008:0749b15": "念處。是以大品經云。即色是空非色滅空。",
    "T46n1929_008:0749b16": "色性自空空即是色。離空無色離色無空。受",
    "T46n1929_008:0749b17": "相行識亦復如是。若觀此屬愛屬見。身邊二",
    "T46n1929_008:0749b18": "見四見十四見。及一切諸色皆不淨。虛妄不",
    "T46n1929_008:0749b19": "實本自不生(破色四邊見生。有四十八番乃至九十六番。類前體假入空觀可知之)",
    "T46n1929_008:0749b20": "不生即是空。空即法性。法性非垢非淨。即破",
    "T46n1929_008:0749b21": "垢淨二倒。是真不淨義。名身念處。若觀屬",
    "T46n1929_008:0749b22": "愛屬見一切諸受皆苦。虛妄不實本自不生",
    "T46n1929_008:0749b23": "(破愛四邊見生。有四十八番乃至九十六番。類前可知)不生即空。空即法",
    "T46n1929_008:0749b24": "性。法性非苦非樂。破苦樂倒。是真苦義。名受",
    "T46n1929_008:0749b25": "念處。若觀屬愛屬見。一切心皆無常。虛妄",
    "T46n1929_008:0749b26": "不實本自不生(破心四邊見生。有四十八番乃至九十六。類前可知)不",
    "T46n1929_008:0749b27": "生即空。空即法性。法性非常非無常。即破",
    "T46n1929_008:0749b28": "常無常倒。是真無常義名心念處。若觀屬愛",
    "T46n1929_008:0749b29": "屬見。一切想行二陰皆無我。虛妄不實本自",
    "T46n1929_008:0749c01": "不生(破想行四邊見生。有四十八番乃至九十六番。類前可知)不生故即",
    "T46n1929_008:0749c02": "空。空即法性。法性非我非無我。即破我無我",
    "T46n1929_008:0749c03": "倒。是真無我義名法念處也。三乘之人。觀五",
    "T46n1929_008:0749c04": "陰第一義諦修四念處時。四念處中四種精",
    "T46n1929_008:0749c05": "進名正勤。四種禪定名如意足。信等五種",
    "T46n1929_008:0749c06": "善生名之為根。善根增長遮諸煩惱。名之為",
    "T46n1929_008:0749c07": "力。分別道用名為七覺。安穩道中行名八正",
    "T46n1929_008:0749c08": "道。此性四念處。對(破身邊二見四見生。結成四十八番乃至九十六番。明",
    "T46n1929_008:0749c09": "無生四念處。意甚難解。自非徹思終不可知之)若修共念處事相如前。",
    "T46n1929_008:0749c10": "但以&#x8196;相脹相爛相壞相。背捨勝處皆如夢",
    "T46n1929_008:0749c11": "幻。畢竟不可得為異也。若修緣念處分別",
    "T46n1929_008:0749c12": "名義如前。但知名字性離即解脫相無句義。",
    "T46n1929_008:0749c13": "是菩薩句義。如是通達一切名義。即是緣念",
    "T46n1929_008:0749c14": "處。三乘人修此三種念處。皆以正勤如意足",
    "T46n1929_008:0749c15": "根力覺道善巧調適。觀五陰一切諸法。不取",
    "T46n1929_008:0749c16": "不捨能伏一切屬愛屬見八十八使三界二十",
    "T46n1929_008:0749c17": "五有一切結集。故言善滅諸戲論也。略說三",
    "T46n1929_008:0749c18": "乘通觀別想四念處住乾慧地。但菩薩雖知",
    "T46n1929_008:0749c19": "五陰畢竟空寂。而大悲誓願不捨眾生。以無",
    "T46n1929_008:0749c20": "所得調伏諸根修行六度。即是摩訶衍。故大",
    "T46n1929_008:0749c21": "品經云。四念處是菩薩摩訶衍。以不可得故。",
    "T46n1929_008:0749c22": "問曰。通教性念處。理既是通破八倒。何須",
    "T46n1929_008:0749c23": "別對。答曰。三藏教別想四念處。既別破四倒。",
    "T46n1929_008:0749c24": "明乾慧地。今乾慧位。既是齊對其別破拙。",
    "T46n1929_008:0749c25": "但破四倒。今明別破之巧。故還用別以破八",
    "T46n1929_008:0749c26": "倒也。三明總想四念處乾慧地位者。總想三",
    "T46n1929_008:0749c27": "種四念處。如前三藏教分別。但以如幻如化",
    "T46n1929_008:0749c28": "體法即空為異耳。是為無生總想四念處。住",
    "T46n1929_008:0749c29": "是總想念處中。若修身念處。即觀五陰十二",
    "T46n1929_008:0750a01": "入十八界一切諸法。總破八倒。是名身念處。",
    "T46n1929_008:0750a02": "受心法念處亦如是。住是總想四念處。修正",
    "T46n1929_008:0750a03": "勤如意足根力覺道。雖未發&#x7157;法相似無漏",
    "T46n1929_008:0750a04": "法水。而總想觀五陰智慧深利。勝別想四念",
    "T46n1929_008:0750a05": "處。是則名總想四念處乾慧地外凡之位也。",
    "T46n1929_008:0750a06": "問曰。三乘人通觀第一義諦。同破八倒應同",
    "T46n1929_008:0750a07": "見佛性。何故通教人入二涅槃也。答曰。破",
    "T46n1929_008:0750a08": "八倒有四種意。一破八倒不結枯榮。是則通",
    "T46n1929_008:0750a09": "別圓不定。二破八倒結成四枯定成通教。三",
    "T46n1929_008:0750a10": "破八倒結成四榮定成別教。四破八倒結",
    "T46n1929_008:0750a11": "成榮枯。即是圓教。今明破八倒。用淨名訶",
    "T46n1929_008:0750a12": "迦旃延破三藏五義。說摩訶衍五義。即結",
    "T46n1929_008:0750a13": "成四枯。故二百比丘心得解脫。正屬通教意",
    "T46n1929_008:0750a14": "也。二明性地者。若因總想念處成三十七",
    "T46n1929_008:0750a15": "品。初發善有漏五陰名&#x7157;法。&#x7157;法義如前",
    "T46n1929_008:0750a16": "說。增進初中後心入頂法忍法。乃至世第一",
    "T46n1929_008:0750a17": "法義。名為性地內凡。性地之義。皆如前說。",
    "T46n1929_008:0750a18": "但以從乾慧地習無生方便異故。所說性地",
    "T46n1929_008:0750a19": "初中後心解慧善巧亦有殊別。拙巧雖復不",
    "T46n1929_008:0750a20": "同。而俱伏界內見諦之惑也。三明八人地者。",
    "T46n1929_008:0750a21": "即是三乘信行法行二人。體見假以發真斷",
    "T46n1929_008:0750a22": "見諦惑。在無間三昧。即八人之位也。四見地",
    "T46n1929_008:0750a23": "者。即是三乘同見第一義無生四諦之理。同",
    "T46n1929_008:0750a24": "斷見惑八十八使盡。問曰。上明體法入空。",
    "T46n1929_008:0750a25": "後破屬愛屬見。今何故見惑前盡。屬愛在",
    "T46n1929_008:0750a26": "後方斷。答曰。見新愛舊。體假入空雖復俱",
    "T46n1929_008:0750a27": "破。見則易盡愛則難除。譬如斷藕若手折斷",
    "T46n1929_008:0750a28": "藕斷絲連。若用刀斷藕絲俱絕。次第證果之",
    "T46n1929_008:0750a29": "人。見惑雖盡思惑猶在。超越證之人則見",
    "T46n1929_008:0750b01": "思俱斷也。五薄地者。體愛假即真發六品無",
    "T46n1929_008:0750b02": "礙。斷欲界六品證第六解脫。欲界煩惱薄也。",
    "T46n1929_008:0750b03": "六離欲地者。即是三乘之人。體愛假即真斷",
    "T46n1929_008:0750b04": "欲界五下分結盡。離欲界煩惱也。七已辦",
    "T46n1929_008:0750b05": "地者。即是三乘之人。體色無色愛即真。發",
    "T46n1929_008:0750b06": "真無漏斷五下分結七十二品盡也。斷三界",
    "T46n1929_008:0750b07": "事惑究竟故。言已辦地也。八辟支佛地者。",
    "T46n1929_008:0750b08": "緣覺菩薩發真無漏功德力大。故能侵除",
    "T46n1929_008:0750b09": "習也。九菩薩地者。從空入假道觀雙流。深觀",
    "T46n1929_008:0750b10": "二諦進斷習氣。色等無明得成界外法眼道",
    "T46n1929_008:0750b11": "種智。遊戲神通淨佛國土。成就眾生。覺佛",
    "T46n1929_008:0750b12": "十力四無所畏十八不共法大慈大悲斷習氣",
    "T46n1929_008:0750b13": "將盡也。十佛地者。大功德力資智慧。一念",
    "T46n1929_008:0750b14": "相應慧觀真諦。習氣究竟盡也。故智度論",
    "T46n1929_008:0750b15": "云。聲聞智慧力弱。如小火燒木。雖燃猶有",
    "T46n1929_008:0750b16": "炭在。緣覺智慧力勝。如大火燒木。木燃炭",
    "T46n1929_008:0750b17": "盡餘有灰在。諸佛智慧力大如劫燒火。大",
    "T46n1929_008:0750b18": "灰炭俱盡。亦如兔馬象三獸渡河之喻也。",
    "T46n1929_008:0750b19": "問曰。菩薩佛地名異。二乘何得言通也。答",
    "T46n1929_008:0750b20": "曰。名雖有異同是無學應供。得二涅槃。共歸",
    "T46n1929_008:0750b21": "灰斷。證果是一名義不殊。是則名義究竟俱",
    "T46n1929_008:0750b22": "同也。二簡名別義通者。即為二意。一約前三",
    "T46n1929_008:0750b23": "乘共十地。菩薩別立三忍名。二明用別教名",
    "T46n1929_008:0750b24": "名別義通。一明用通教位立別位。名別而義",
    "T46n1929_008:0750b25": "通者。義通以如前說。今言名別者。別為菩",
    "T46n1929_008:0750b26": "薩。立伏忍柔順忍無生忍之名也。所以者何。",
    "T46n1929_008:0750b27": "乾慧地三乘同伏見惑。而菩薩更加伏忍之",
    "T46n1929_008:0750b28": "名者。菩薩信因緣即空。而於無生四諦降伏",
    "T46n1929_008:0750b29": "其心。起四弘誓願。雖知眾生如虛空。而發",
    "T46n1929_008:0750c01": "心度一切眾生。是菩薩欲度眾生如度虛空。",
    "T46n1929_008:0750c02": "故金剛般若經云。菩薩應如是降伏其心。所",
    "T46n1929_008:0750c03": "謂滅度無量無邊眾生。實無眾生得滅度者。",
    "T46n1929_008:0750c04": "次明三誓願降伏其心亦如是。故在乾慧",
    "T46n1929_008:0750c05": "地修停心時。別名為伏忍異二乘也。別想",
    "T46n1929_008:0750c06": "總想念處。皆名伏忍亦如是。復次三乘之人。",
    "T46n1929_008:0750c07": "同發善有漏五陰。生相似解皆能柔伏見惑。",
    "T46n1929_008:0750c08": "順第一義諦理。而菩薩獨受柔順忍名者。菩",
    "T46n1929_008:0750c09": "薩非但伏結順理。又能為一切眾生。伏心遍",
    "T46n1929_008:0750c10": "行六度。一切事中福德智慧皆令究竟。如三",
    "T46n1929_008:0750c11": "藏教門。三阿僧祇修六度。乃至不惜身命至",
    "T46n1929_008:0750c12": "中忍滿。今此菩薩亦如是。以空無想無願。調",
    "T46n1929_008:0750c13": "伏諸根。欲為眾生滿足六度。故名順忍也。",
    "T46n1929_008:0750c14": "復次三乘之人。同發真無漏。若智若斷同",
    "T46n1929_008:0750c15": "名無生。而菩薩獨受無生法忍名者。以其見",
    "T46n1929_008:0750c16": "第一義諦。雖斷結使而不生取證之心。故別",
    "T46n1929_008:0750c17": "受無生法忍之名。所以者何。若生取證心即",
    "T46n1929_008:0750c18": "墮二乘地。不得入菩薩第九地。復次三乘同",
    "T46n1929_008:0750c19": "得神通。而二乘不能用神通。成就眾生淨佛",
    "T46n1929_008:0750c20": "國土。故不名得受遊戲之名。菩薩能爾。故",
    "T46n1929_008:0750c21": "名菩薩受遊戲神通之名。阿那含雖斷五下",
    "T46n1929_008:0750c22": "分結。而不能捨深禪定來生欲界。和光利物",
    "T46n1929_008:0750c23": "而不同塵。菩薩能如是。故別說為離欲清淨",
    "T46n1929_008:0750c24": "也。問曰。通教三乘同觀二諦。約位云何分別。",
    "T46n1929_008:0750c25": "答曰。二乘雖觀二諦。一向體假入空用真斷",
    "T46n1929_008:0750c26": "結。至無學果。菩薩亦觀二諦。始從乾慧終",
    "T46n1929_008:0750c27": "至見地。多用從假入空觀。得一切智慧眼多",
    "T46n1929_008:0750c28": "用真也。從薄地學遊戲神通。多修從空入假",
    "T46n1929_008:0750c29": "觀。得道種智法眼多用俗也。從辟支佛地。學",
    "T46n1929_008:0751a01": "二觀淳熟雙照二諦。入菩薩地。自然流入薩",
    "T46n1929_008:0751a02": "婆若海。是則無功用心。修種智佛眼。佛地圓",
    "T46n1929_008:0751a03": "明成一切種智。佛眼圓照二諦究竟也。故大",
    "T46n1929_008:0751a04": "智度論云。聲聞法中名乾慧地。於菩薩即",
    "T46n1929_008:0751a05": "是伏忍。聲聞法中名性地。於菩薩法中名柔",
    "T46n1929_008:0751a06": "順忍。聲聞法中名八人地。於菩薩法中名",
    "T46n1929_008:0751a07": "無生法忍。聲聞法中名為見地。於菩薩",
    "T46n1929_008:0751a08": "法中是無生法忍果。聲聞法中名為薄地。",
    "T46n1929_008:0751a09": "於菩薩法中名為遊戲五神通。聲聞法中",
    "T46n1929_008:0751a10": "名離欲地。於菩薩法名為離欲清淨阿羅漢",
    "T46n1929_008:0751a11": "地。於聲聞法即是佛地。三藏佛三十四心發",
    "T46n1929_008:0751a12": "真斷三界結盡。與羅漢齊也。大品經云。阿",
    "T46n1929_008:0751a13": "羅漢若智若斷。是菩薩無生法忍。辟支佛",
    "T46n1929_008:0751a14": "地。大品經云。辟支佛若智若斷。是菩薩無生",
    "T46n1929_008:0751a15": "法忍。即對菩薩八地侵除習氣。九地過辟",
    "T46n1929_008:0751a16": "支佛地入菩薩位。菩薩位者九地十地。是則",
    "T46n1929_008:0751a17": "十地菩薩當知如佛齊。此習氣未盡。過菩薩",
    "T46n1929_008:0751a18": "地則入佛地。用誓願扶習氣。生閻浮提八相",
    "T46n1929_008:0751a19": "成道。五相如前料簡。大小乘同異。如大智",
    "T46n1929_008:0751a20": "論分別。六成道相者。菩提樹下得一念相應",
    "T46n1929_008:0751a21": "慧。與無生四諦理相應。斷一切煩惱習盡。具",
    "T46n1929_008:0751a22": "足大慈大悲十力四無所畏十八不共法四無",
    "T46n1929_008:0751a23": "礙智。一切功德智慧。名之為佛。七轉法輪",
    "T46n1929_008:0751a24": "相者。權智開三藏生滅四諦法輪。實智說摩",
    "T46n1929_008:0751a25": "訶衍無生四諦法輪。通三乘人也。八入涅槃",
    "T46n1929_008:0751a26": "相者。雙樹入無餘涅槃。如薪盡火滅。留舍",
    "T46n1929_008:0751a27": "利為一切天人之福田也。是名通教大乘八",
    "T46n1929_008:0751a28": "相成道。是則三乘之人。同見真諦之理。同得",
    "T46n1929_008:0751a29": "二種涅槃。但大乘有八相成道之異。是為通",
    "T46n1929_008:0751b01": "教大乘。別為菩薩立名位也。二明用別教位",
    "T46n1929_008:0751b02": "名。名別而義通者。即是三乘同觀第一義諦",
    "T46n1929_008:0751b03": "之理。取別教之名。辨菩薩位也。就此即為",
    "T46n1929_008:0751b04": "二意。一正約名別義通辨位。二料簡。一正",
    "T46n1929_008:0751b05": "約名別義通辨位者。名別者即是十信三十",
    "T46n1929_008:0751b06": "心十地之名也。鐵輪位即是乾慧地伏忍。三",
    "T46n1929_008:0751b07": "十心即是性地柔順忍。八人地見地。即是初",
    "T46n1929_008:0751b08": "歡喜地。得無生忍故。大品經云。須陀洹若",
    "T46n1929_008:0751b09": "智若斷。皆是菩薩無生法忍。薄地向果。向",
    "T46n1929_008:0751b10": "即離垢地果即明地。故大品經云。阿那含",
    "T46n1929_008:0751b11": "若智若斷。是菩薩無生法忍。阿那含向果。",
    "T46n1929_008:0751b12": "向即炎地果即是難勝地。故大品經云。阿那",
    "T46n1929_008:0751b13": "含智斷是菩薩無生法忍。羅漢地向果。向是",
    "T46n1929_008:0751b14": "現前地果是遠行地。故大品經云。阿羅漢智",
    "T46n1929_008:0751b15": "斷是菩薩無生法忍。辟支佛地。即是第八不",
    "T46n1929_008:0751b16": "動地。侵除習氣也。故大品經云。辟支佛智斷",
    "T46n1929_008:0751b17": "是菩薩無生法忍。菩薩即第九善慧地。第",
    "T46n1929_008:0751b18": "十法雲地。當知如佛。佛地如前說。坐道場",
    "T46n1929_008:0751b19": "時一念相應慧。斷二障習氣盡。所謂煩惱障",
    "T46n1929_008:0751b20": "法障之習氣也。化一切有緣眾生竟。入無餘",
    "T46n1929_008:0751b21": "涅槃。如薪盡火滅。八相成道如前說。是則",
    "T46n1929_008:0751b22": "用別教名辨位。名異而義同。猶屬通教之位",
    "T46n1929_008:0751b23": "也。第四料簡者。問曰。從初地至七地對四",
    "T46n1929_008:0751b24": "果出何經論耶。答曰。經論非不對當。但高下",
    "T46n1929_008:0751b25": "不同。末代法師對當亦多殊異。所以然者。或",
    "T46n1929_008:0751b26": "云。見地止對初地。此如今所用。或取三地",
    "T46n1929_008:0751b27": "併對見地。仁王經明四地併對見地。此則難",
    "T46n1929_008:0751b28": "可定依。但通教見地。本是無間之道。不出觀",
    "T46n1929_008:0751b29": "證須陀洹。豈得從初地斷見乃至三地或云",
    "T46n1929_008:0751c01": "四地也。若斷別惑不共二乘。如此明義。或",
    "T46n1929_008:0751c02": "當有之。又或言六地斷結羅漢齊。或言。七",
    "T46n1929_008:0751c03": "地名阿羅漢。此難定執。前後兩果經論對既",
    "T46n1929_008:0751c04": "不定。其間二果以意可知。既不可定依。今",
    "T46n1929_008:0751c05": "用義推作比對位。雖一往少便終不可定",
    "T46n1929_008:0751c06": "執也。第五約通教明位釋淨無垢稱義者。大",
    "T46n1929_008:0751c07": "士位在補處真諦之理性自&#x6648;然。名之為淨。",
    "T46n1929_008:0751c08": "界內二障正惑已盡習氣微薄。故名無垢。智",
    "T46n1929_008:0751c09": "慧內與真諦相應。外能稱三乘根性神通說",
    "T46n1929_008:0751c10": "法。故云稱也。是則略辨通教大士受淨無垢",
    "T46n1929_008:0751c11": "稱之名。所以須示現此菩薩之像者。用此形",
    "T46n1929_008:0751c12": "聲。託疾為國王長者。說如夢幻之法。勸求菩",
    "T46n1929_008:0751c13": "提。又破三藏教三乘對守拙度之迷僻也。若",
    "T46n1929_008:0751c14": "尋什師生肇注維摩。同用此意。陳梁諸法師",
    "T46n1929_008:0751c15": "講此經文。判菩薩位歷意高下雖少少不同。",
    "T46n1929_008:0751c16": "今家往望皆併是用通教意釋此經耳。"
}