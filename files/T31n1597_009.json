{
    "T31n1597_009:0366c23": "攝大乘論釋卷第九",
    "T31n1597_009:0366c25": "世親菩薩造",
    "T31n1597_009:0366c26": "三藏法師玄奘奉 詔譯",
    "T31n1597_009:0366c27": "增上慧學分第九之餘",
    "T31n1597_009:0366c28": "[0366c28] 論曰。此中加行無分別智有三種。謂因緣引",
    "T31n1597_009:0366c29": "發數習生差別故。",
    "T31n1597_009:0367a01": "[0367a01] 釋曰。此中加行無分別智三種差別。謂或由",
    "T31n1597_009:0367a02": "種姓力。或由前生引發力。或由現在數習",
    "T31n1597_009:0367a03": "力而得生故。或由種姓力者。種姓為因",
    "T31n1597_009:0367a04": "而得生故。前生引發力者。由前生中數習",
    "T31n1597_009:0367a05": "為因而得生故。現在數習力者。由現在生",
    "T31n1597_009:0367a06": "士用力為因而得生故。",
    "T31n1597_009:0367a07": "[0367a07] 論曰。根本無分別智亦有三種。謂喜足無顛",
    "T31n1597_009:0367a08": "倒無戲論。無分別差別故。",
    "T31n1597_009:0367a09": "[0367a09] 釋曰。此中喜足無分別者。應知已到聞思究",
    "T31n1597_009:0367a10": "竟。由喜足故不復分別故。名喜足無分別",
    "T31n1597_009:0367a11": "智。謂諸菩薩住異生地。若得聞思覺慧究",
    "T31n1597_009:0367a12": "竟。便生喜足作是念言。凡所聞思極至於",
    "T31n1597_009:0367a13": "此。以是義故說名喜足無分別智。復有餘",
    "T31n1597_009:0367a14": "義。應知世間亦有喜足無分別智。謂諸有情",
    "T31n1597_009:0367a15": "至第一有見為涅槃。便生喜足作是念言。",
    "T31n1597_009:0367a16": "過此更無所應至處故。名喜足無分別智。",
    "T31n1597_009:0367a17": "無顛倒無分別者。謂聲聞等。應知彼等通達",
    "T31n1597_009:0367a18": "真如。得無常等四無倒智。無常等四顛倒分",
    "T31n1597_009:0367a19": "別。名無顛倒無分別智。無戲論無分別者。謂",
    "T31n1597_009:0367a20": "諸菩薩。應知菩薩於一切法。乃至菩提皆",
    "T31n1597_009:0367a21": "無戲論。應知此智所證真如。過名言路超",
    "T31n1597_009:0367a22": "世智境。由是名言不能宣說。諸世間智不",
    "T31n1597_009:0367a23": "能了知。",
    "T31n1597_009:0367a24": "[0367a24] 論曰。後得無分別智有五種。謂通達隨念安",
    "T31n1597_009:0367a25": "立和合如意思擇差別故。",
    "T31n1597_009:0367a26": "[0367a26] 釋曰。此後得智五種差別。一通達思擇。二隨",
    "T31n1597_009:0367a27": "念思擇。三安立思擇。四和合思擇。五如意思",
    "T31n1597_009:0367a28": "擇。此中通達思擇者。謂通達時如是思擇。我",
    "T31n1597_009:0367a29": "已通達。此中思擇意取覺察。隨念思擇者。謂",
    "T31n1597_009:0367b01": "從此出隨憶念言。我已通達無分別性。安",
    "T31n1597_009:0367b02": "立思擇者。謂為他說此通達事。和合思擇",
    "T31n1597_009:0367b03": "者。謂總緣智觀一切法皆同一相。由此智",
    "T31n1597_009:0367b04": "故進趣轉依。或轉依已重起此智。如意思擇",
    "T31n1597_009:0367b05": "者。謂隨所思一切如意。由此思擇能變地",
    "T31n1597_009:0367b06": "等令成金等。為得如意起此思擇。是故",
    "T31n1597_009:0367b07": "說名如意思擇。如有說言。由思擇故便得",
    "T31n1597_009:0367b08": "如意。雖已成立無分別智。猶未宣說成立",
    "T31n1597_009:0367b09": "因緣。是故復說多頌顯示。",
    "T31n1597_009:0367b10": "[0367b10] 論曰。復有多頌。成立如是無分別智。",
    "T31n1597_009:0367b11": " 鬼傍生人天  各隨其所應",
    "T31n1597_009:0367b12": " 等事心異故  許義非真實",
    "T31n1597_009:0367b13": " 於過去事等  夢像二影中",
    "T31n1597_009:0367b14": " 雖所緣非實  而境相成就",
    "T31n1597_009:0367b15": " 若義義性成  無無分別智",
    "T31n1597_009:0367b16": " 此若無佛果  證得不應理",
    "T31n1597_009:0367b17": " 得自在菩薩  由勝解力故",
    "T31n1597_009:0367b18": " 如欲地等成  得定者亦爾",
    "T31n1597_009:0367b19": " 成就簡擇者  有智得定者",
    "T31n1597_009:0367b20": " 思惟一切法  如義皆顯現",
    "T31n1597_009:0367b21": " 無分別智行  諸義皆不現",
    "T31n1597_009:0367b22": " 當知無有義  由此亦無識",
    "T31n1597_009:0367b23": "[0367b23] 釋曰。鬼傍生人天各隨其所應等者。謂於",
    "T31n1597_009:0367b24": "傍生見有水處。餓鬼見是陸地高原。於人",
    "T31n1597_009:0367b25": "所見有糞穢處。&#x732A;等傍生見為淨妙可居室",
    "T31n1597_009:0367b26": "宅。於人所見淨妙飲食。諸天見為臭穢不",
    "T31n1597_009:0367b27": "淨。如是眾生於等事中心見異故。應知境",
    "T31n1597_009:0367b28": "義非真實有。若義實無識應無境。有無境",
    "T31n1597_009:0367b29": "識如緣去來。如緣夢像。如緣鏡等及",
    "T31n1597_009:0367c01": "三摩地所行影像。為顯此義說一伽他。謂",
    "T31n1597_009:0367c02": "於過去等。此中前半由後半釋。如其次第",
    "T31n1597_009:0367c03": "應知其相。由無別實境。是故說言有無境",
    "T31n1597_009:0367c04": "識。由自變為境。是故說言境相成就。即是",
    "T31n1597_009:0367c05": "自緣心影像義。謂緣去來夢像二影。次第",
    "T31n1597_009:0367c06": "安立境相成就。若義義性成無無分別智者。",
    "T31n1597_009:0367c07": "若義實有義之自性。是則應無無分別智。若",
    "T31n1597_009:0367c08": "謂雖無無分別智。當有何失。此若無佛果",
    "T31n1597_009:0367c09": "證得不應理者。若汝撥無無分別智。是則",
    "T31n1597_009:0367c10": "不應證得佛果故。應決定許有如是無分",
    "T31n1597_009:0367c11": "別智。得自在菩薩者。謂已證得自在菩薩。",
    "T31n1597_009:0367c12": "由勝解力故者。由願樂力。如欲地等成",
    "T31n1597_009:0367c13": "者。謂令地等成金等相。隨欲皆成。得定者",
    "T31n1597_009:0367c14": "亦爾者。謂餘聲聞等。成就簡擇者者。謂已成",
    "T31n1597_009:0367c15": "滿毘&#x9262;舍那。言有智者。謂諸菩薩。得定者",
    "T31n1597_009:0367c16": "者。得三摩地。思惟一切法如義皆顯現者。",
    "T31n1597_009:0367c17": "謂菩薩等定慧成滿攝心於內。如如思惟經",
    "T31n1597_009:0367c18": "等法義。如是如是皆得顯現。若念佛時隨",
    "T31n1597_009:0367c19": "所思念彼彼法中佛義顯現。思色受等應",
    "T31n1597_009:0367c20": "知亦爾。無分別智行諸義皆不現者。謂無分",
    "T31n1597_009:0367c21": "別智正現行時。一切境義皆不顯現。當知無",
    "T31n1597_009:0367c22": "有義者。謂由前說種種道理。當知境義實無",
    "T31n1597_009:0367c23": "所有。欲顯其識如境亦無故。言由此亦無",
    "T31n1597_009:0367c24": "識。所識境義既無所有。由此應知能識亦",
    "T31n1597_009:0367c25": "無。此義如前所知相中分明已顯。",
    "T31n1597_009:0367c26": "[0367c26] 論曰。般若波羅蜜多與無分別智無有差",
    "T31n1597_009:0367c27": "別。如說菩薩安住般若波羅蜜多非處相應。",
    "T31n1597_009:0367c28": "能於所餘波羅蜜多修習圓滿。云何名為",
    "T31n1597_009:0367c29": "非處相應修習圓滿。謂由遠離五種處故。",
    "T31n1597_009:0368a01": "一遠離外道我執處故。二遠離未見真如菩",
    "T31n1597_009:0368a02": "薩分別處故。三遠離生死涅槃二邊處故。",
    "T31n1597_009:0368a03": "四遠離唯斷煩惱障生喜足處故。五遠離不",
    "T31n1597_009:0368a04": "顧有情利益安樂。住無餘依涅槃界處故。",
    "T31n1597_009:0368a05": "[0368a05] 釋曰。無分別智即是般若波羅蜜多。由彼經",
    "T31n1597_009:0368a06": "中說。諸菩薩安住般若波羅蜜多非處相應。",
    "T31n1597_009:0368a07": "能於所餘波羅蜜多修習圓滿。為欲令知",
    "T31n1597_009:0368a08": "如是義故顯示彼文。遠離外道我執處者。",
    "T31n1597_009:0368a09": "謂如外道住般若中執我我所。作如是念",
    "T31n1597_009:0368a10": "我能住般若。般若是我所菩薩不爾。遠離",
    "T31n1597_009:0368a11": "如是諸外道輩我執處故。應知說名非處",
    "T31n1597_009:0368a12": "相應。安住般若波羅蜜多。遠離未見真如菩",
    "T31n1597_009:0368a13": "薩分別處者。謂如未見真如菩薩。於無分",
    "T31n1597_009:0368a14": "別般若波羅蜜多中。分別此是般若波羅蜜",
    "T31n1597_009:0368a15": "多。菩薩遠離如是分別。應知說名非處相",
    "T31n1597_009:0368a16": "應安住般若波羅蜜多。遠離生死涅槃二邊",
    "T31n1597_009:0368a17": "處者。謂如世間安住生死。諸聲聞等安住",
    "T31n1597_009:0368a18": "涅槃。菩薩不爾。遠離二邊。應知說名非處",
    "T31n1597_009:0368a19": "相應安住般若波羅蜜多。遠離唯斷煩惱障",
    "T31n1597_009:0368a20": "生喜足處者。如聲聞等唯斷煩惱障便生",
    "T31n1597_009:0368a21": "喜足菩薩不爾。由此意趣。應知說名非處",
    "T31n1597_009:0368a22": "相應安住般若波羅蜜多。遠離不顧有情利",
    "T31n1597_009:0368a23": "益安樂住無餘依涅槃界處者。謂如聲聞等",
    "T31n1597_009:0368a24": "不顧有情利益安樂。於無餘依般涅槃界",
    "T31n1597_009:0368a25": "而般涅槃。菩薩不爾。不住聲聞所住之處。",
    "T31n1597_009:0368a26": "應知說名非處相應安住般若波羅蜜多。",
    "T31n1597_009:0368a27": "[0368a27] 論曰。聲聞等智與菩薩智有何差別。由五",
    "T31n1597_009:0368a28": "種相應知差別。一由無分別差別謂於蘊",
    "T31n1597_009:0368a29": "等法無分別故。二由非少分差別。謂於通",
    "T31n1597_009:0368b01": "達真如。入一切種所知境界。普為度脫一",
    "T31n1597_009:0368b02": "切有情。非少分故。三由無住差別。謂無住",
    "T31n1597_009:0368b03": "涅槃為所住故。四由畢竟差別。謂無餘依",
    "T31n1597_009:0368b04": "涅槃界中無斷盡故。五由無上差別。謂於",
    "T31n1597_009:0368b05": "此上無有餘乘勝過此故。此中有頌。",
    "T31n1597_009:0368b06": " 諸大悲為體  由五相勝智",
    "T31n1597_009:0368b07": " 世出世滿中  說此最高遠",
    "T31n1597_009:0368b08": "[0368b08] 釋曰。此中顯示聲聞等智與菩薩智五相差",
    "T31n1597_009:0368b09": "別。無分別差別者。謂聲聞等緣於蘊等分別",
    "T31n1597_009:0368b10": "識生。非菩薩智分別蘊等。非少分差別者。",
    "T31n1597_009:0368b11": "謂顯三種非少分性。一所達真如非少分性。",
    "T31n1597_009:0368b12": "二所知境界非少分性。三所度有情非少分",
    "T31n1597_009:0368b13": "性。所達真如非少分性者。謂菩薩智具足通",
    "T31n1597_009:0368b14": "達補特伽羅法無我性。聲聞等智入真如時。",
    "T31n1597_009:0368b15": "唯能通達補特伽羅無我之性。所知境界非",
    "T31n1597_009:0368b16": "少分性者。謂菩薩智普緣一切所知境生。",
    "T31n1597_009:0368b17": "聲聞等智唯緣苦等諸諦而生。所度有情非",
    "T31n1597_009:0368b18": "少分性者。謂菩薩智普為度脫一切有情。勤",
    "T31n1597_009:0368b19": "趣菩提。聲聞等智唯求自利。無住差別者。",
    "T31n1597_009:0368b20": "謂菩薩智正為安住無住涅槃。非聲聞等。",
    "T31n1597_009:0368b21": "是故差別。畢竟差別者。謂聲聞等於無餘依",
    "T31n1597_009:0368b22": "涅槃界中一切滅盡。菩薩於此涅槃界中功",
    "T31n1597_009:0368b23": "德無盡。是故差別。無上差別者。謂聲聞等上",
    "T31n1597_009:0368b24": "有大乘。其菩薩乘無復有上。是故差別。為",
    "T31n1597_009:0368b25": "顯此義說一伽他。世出世滿中者。謂於色",
    "T31n1597_009:0368b26": "無色界世間滿中。及於聲聞乘等出世滿",
    "T31n1597_009:0368b27": "中。",
    "T31n1597_009:0368b28": "[0368b28] 論曰。若諸菩薩成就如是增上尸羅。增上質",
    "T31n1597_009:0368b29": "多增上般若功德圓滿。於諸財位得大自",
    "T31n1597_009:0368c01": "在何故現見有諸有情匱乏財位見彼有",
    "T31n1597_009:0368c02": "情。於諸財位有重業障故。見彼有情若",
    "T31n1597_009:0368c03": "施財位障生善法故。見彼有情。若乏財",
    "T31n1597_009:0368c04": "位厭離現前故。見彼有情。若施財位即為",
    "T31n1597_009:0368c05": "積集不善法因故。見彼有情。若施財位即",
    "T31n1597_009:0368c06": "便作餘無量有情損惱因故。是故現見有",
    "T31n1597_009:0368c07": "諸有情匱乏財位。此中有頌。",
    "T31n1597_009:0368c08": " 見業障現前  積集損惱故",
    "T31n1597_009:0368c09": " 現有諸有情  不感菩薩施",
    "T31n1597_009:0368c10": "[0368c10] 釋曰。此中顯示。由是因緣。菩薩雖得財位",
    "T31n1597_009:0368c11": "自在具足大悲。而不施與有情財位。見彼",
    "T31n1597_009:0368c12": "有情於諸財位有重業障故者。謂諸有情",
    "T31n1597_009:0368c13": "有障菩薩神力惡業。由彼惡業障礙菩薩",
    "T31n1597_009:0368c14": "無障礙智。由見此故。雖有堪能雖彼匱",
    "T31n1597_009:0368c15": "乏而便棄捨。此中應引餓鬼江喻。如江",
    "T31n1597_009:0368c16": "有水。無障飲者。然諸餓鬼由自業過",
    "T31n1597_009:0368c17": "不能得飲。此亦如是。江喻菩薩。財位喻",
    "T31n1597_009:0368c18": "水。鬼喻有情。如彼餓鬼不合飲用江中",
    "T31n1597_009:0368c19": "淨水。如是有情不合受用菩薩財位。見彼",
    "T31n1597_009:0368c20": "有情若施財位障生善法故者。謂復有餘",
    "T31n1597_009:0368c21": "補特伽羅雖無業障。菩薩見彼於相續中",
    "T31n1597_009:0368c22": "當生善法。若施財位。受富樂故障彼生",
    "T31n1597_009:0368c23": "善。作是思惟。寧彼貧賤順生善法。勿彼富",
    "T31n1597_009:0368c24": "貴障善法生。由此道理。雖得自在不施財",
    "T31n1597_009:0368c25": "位。見彼有情若乏財位厭離現前故者。謂",
    "T31n1597_009:0368c26": "復有餘補特伽羅。菩薩見彼由貧賤故厭離",
    "T31n1597_009:0368c27": "現前。作是思惟。寧彼貧賤厭離現前隨順善",
    "T31n1597_009:0368c28": "法。勿彼富貴不生厭離。由此道理。雖得",
    "T31n1597_009:0368c29": "自在不施財位。見彼有情若施財位即",
    "T31n1597_009:0369a01": "為積集不善法因故者。謂復有餘補特伽",
    "T31n1597_009:0369a02": "羅。菩薩見彼乃至貧窮常不積集諸不善",
    "T31n1597_009:0369a03": "法。作是思惟。寧彼貧窮不造諸惡。勿彼富",
    "T31n1597_009:0369a04": "貴集諸不善。由此道理。雖得自在不施",
    "T31n1597_009:0369a05": "財位。見彼有情若施財位即便作餘無量",
    "T31n1597_009:0369a06": "有情損惱因故者。謂復有餘補特伽羅。菩",
    "T31n1597_009:0369a07": "薩見彼得大財位即便苦惱無量有情。作",
    "T31n1597_009:0369a08": "是思惟。寧彼一身獨受貧賤。勿彼富貴損",
    "T31n1597_009:0369a09": "惱其餘無量有情。由此道理。雖得自在不",
    "T31n1597_009:0369a10": "施財位。為顯此義復說伽他。謂見有情",
    "T31n1597_009:0369a11": "有業障故。障生善故。厭現前故。積集惡",
    "T31n1597_009:0369a12": "故。損惱他故。不感菩薩施彼財位。是故現",
    "T31n1597_009:0369a13": "有匱乏有情。此略顯義。餘廣易了。",
    "T31n1597_009:0369a14": "攝大乘論釋果斷分第十",
    "T31n1597_009:0369a15": "[0369a15] 論曰。如是已說增上慧殊勝。彼果斷殊勝云",
    "T31n1597_009:0369a16": "何可見。斷謂菩薩無住涅槃。以捨雜染不",
    "T31n1597_009:0369a17": "捨生死。二所依止轉依為相。此中生死。謂",
    "T31n1597_009:0369a18": "依他起性雜染分。涅槃。謂依他起性清淨分。",
    "T31n1597_009:0369a19": "二所依止。謂通二分依他起性。轉依。謂即",
    "T31n1597_009:0369a20": "依他起性對治起時轉捨雜染分。轉得清淨",
    "T31n1597_009:0369a21": "分。",
    "T31n1597_009:0369a22": "[0369a22] 釋曰。無住涅槃以捨雜染不捨生死二",
    "T31n1597_009:0369a23": "所依止轉依為相者。謂住此轉依時。不容",
    "T31n1597_009:0369a24": "煩惱不捨生死。是此轉依相。何者生死。",
    "T31n1597_009:0369a25": "謂依他起雜染性分。何者涅槃。謂依他起清",
    "T31n1597_009:0369a26": "淨性分。何者依止。謂通二分所依自性。何者",
    "T31n1597_009:0369a27": "轉依。謂即此性對治生時。捨雜染分得清",
    "T31n1597_009:0369a28": "淨分。",
    "T31n1597_009:0369a29": "[0369a29] 論曰。又此轉依略有六種。一損力益能轉。謂",
    "T31n1597_009:0369b01": "由勝解力聞熏習住故。及由有羞恥。令諸",
    "T31n1597_009:0369b02": "煩惱少分現行不現行故。二通達轉。謂諸菩",
    "T31n1597_009:0369b03": "薩已入大地。於真實非真實顯現不顯現現",
    "T31n1597_009:0369b04": "前住故。乃至六地。三修習轉。謂猶有障。一",
    "T31n1597_009:0369b05": "切相不顯現。真實顯現故。乃至十地。四果圓",
    "T31n1597_009:0369b06": "滿轉謂永無障。一切相不顯現。最清淨真實",
    "T31n1597_009:0369b07": "顯現。於一切相得自在故。五下劣轉。謂聲",
    "T31n1597_009:0369b08": "聞等唯能通達補特伽羅空無我性。一向背",
    "T31n1597_009:0369b09": "生死一向捨生死故。六廣大轉。謂諸菩薩",
    "T31n1597_009:0369b10": "兼通達法空無我性。即於生死見為寂靜。",
    "T31n1597_009:0369b11": "雖斷雜染而不捨故。若諸菩薩住下劣轉",
    "T31n1597_009:0369b12": "有何過失不顧一切有情利益安樂事故。",
    "T31n1597_009:0369b13": "違越一切菩薩法故。與下劣乘同解脫故。",
    "T31n1597_009:0369b14": "是為過失。若諸菩薩住廣大轉有何功德。",
    "T31n1597_009:0369b15": "生死法中以自轉依為所依止。得自在故。",
    "T31n1597_009:0369b16": "於一切趣。示現一切有情之身。於最勝生",
    "T31n1597_009:0369b17": "及三乘中。種種調伏方便善巧。安立所化諸",
    "T31n1597_009:0369b18": "有情故。是為功德。",
    "T31n1597_009:0369b19": "[0369b19] 釋曰。又此轉依略有六種。損力益能轉者。謂",
    "T31n1597_009:0369b20": "損減阿賴耶識中煩惱熏習力故。增益彼對",
    "T31n1597_009:0369b21": "治功能故得此轉依。謂由勝解力聞熏習",
    "T31n1597_009:0369b22": "住故者。謂住勝解行地安立聞熏習力故",
    "T31n1597_009:0369b23": "得此轉依。及由有慚羞等者。於此位中。若",
    "T31n1597_009:0369b24": "煩惱現行即深羞恥。或少分現行。或全不現",
    "T31n1597_009:0369b25": "行。通達轉者。謂入地時所得轉依。於真實非",
    "T31n1597_009:0369b26": "真實等者。謂此轉依乃至六地。或時為真實",
    "T31n1597_009:0369b27": "顯現因。或時出觀為非真實顯現因。修習轉",
    "T31n1597_009:0369b28": "謂猶有障者。由所知障說名有障。一切相",
    "T31n1597_009:0369b29": "不顯現等者。謂此轉依乃至十地。一切有相",
    "T31n1597_009:0369c01": "不復顯現。唯有無相真實顯現。果圓滿轉謂",
    "T31n1597_009:0369c02": "永無障者。由無一切障說名無障。一切相",
    "T31n1597_009:0369c03": "不顯現者。無一切障故。最清淨真實顯現",
    "T31n1597_009:0369c04": "者。即由此故。於一切相得自在者。由此",
    "T31n1597_009:0369c05": "為依得相自在。隨其所欲利樂有情。下劣",
    "T31n1597_009:0369c06": "轉謂聲聞等。等者。等取獨覺。唯能通達一",
    "T31n1597_009:0369c07": "空無我。不能利他故。是下劣。廣大轉謂諸",
    "T31n1597_009:0369c08": "菩薩等者。由並通達二空無我。安住此中",
    "T31n1597_009:0369c09": "捨諸雜染。不捨生死兼利自他故。是廣",
    "T31n1597_009:0369c10": "大。住下劣轉有何過失等者。不顧有情",
    "T31n1597_009:0369c11": "越菩薩法。下劣乘同。是為過失。住廣大轉",
    "T31n1597_009:0369c12": "有何功德等者。以自轉依為所依止。於一",
    "T31n1597_009:0369c13": "切法得自在故。於一切趣示現一切同分",
    "T31n1597_009:0369c14": "之身。於最勝生及三乘中。種種調伏方便巧",
    "T31n1597_009:0369c15": "智。安立所化難調有情。是為功德。此中意",
    "T31n1597_009:0369c16": "取世間富貴為最勝生。",
    "T31n1597_009:0369c17": "[0369c17] 論曰。此中有多頌。",
    "T31n1597_009:0369c18": " 諸凡夫覆真  一向顯虛妄",
    "T31n1597_009:0369c19": " 諸菩薩捨妄  一向顯真實",
    "T31n1597_009:0369c20": " 應知顯不顯  真義非真義",
    "T31n1597_009:0369c21": " 轉依即解脫  隨欲自在行",
    "T31n1597_009:0369c22": " 於生死涅槃  若起平等智",
    "T31n1597_009:0369c23": " 爾時由此證  生死即涅槃",
    "T31n1597_009:0369c24": " 由是於生死  非捨非不捨",
    "T31n1597_009:0369c25": " 亦即於涅槃  非得非不得",
    "T31n1597_009:0369c26": "[0369c26] 釋曰。為顯轉依故說多頌。如諸凡夫。由無",
    "T31n1597_009:0369c27": "明故覆障真實。顯一切種所有虛妄。如是",
    "T31n1597_009:0369c28": "聖者。無明斷故捨離虛妄。顯一切種所有真",
    "T31n1597_009:0369c29": "實。由此道理。應知顯不顯真義非真義者。",
    "T31n1597_009:0370a01": "遍計所執非真不轉。圓成實相真義轉故。言",
    "T31n1597_009:0370a02": "轉依者。此即轉依於此位中真義現行。非",
    "T31n1597_009:0370a03": "真實義不現行故。即解脫者。即此轉依解脫",
    "T31n1597_009:0370a04": "相應。隨欲自在行者。謂此解脫隨其所欲自",
    "T31n1597_009:0370a05": "在而行非如聲聞所得解脫。猶如斬首。畢",
    "T31n1597_009:0370a06": "竟安住般涅槃故。於生死涅槃若起平等",
    "T31n1597_009:0370a07": "智等者。謂於生死及於涅槃起平等智。由",
    "T31n1597_009:0370a08": "此二種無別性故。即於此時是爾時義。又",
    "T31n1597_009:0370a09": "此二種云何平等。以諸雜染名為生死。即",
    "T31n1597_009:0370a10": "雜染法無我之性名為涅槃。菩薩通達諸法",
    "T31n1597_009:0370a11": "無我平等智生。見彼諸法皆無自性。諸有",
    "T31n1597_009:0370a12": "生死即是涅槃。以於其中見極寂靜即涅",
    "T31n1597_009:0370a13": "槃故。若如是知復何所得。由是於生死。非",
    "T31n1597_009:0370a14": "捨非不捨等者。諸有生死即是涅槃。是故",
    "T31n1597_009:0370a15": "不捨。即是無別有可捨義。即於其中見",
    "T31n1597_009:0370a16": "無性故離諸雜染。名非不捨。既得如是亦",
    "T31n1597_009:0370a17": "即於涅槃非得非不得。離生死外無別涅",
    "T31n1597_009:0370a18": "槃而可證得。故名非得。復於其中見寂靜",
    "T31n1597_009:0370a19": "故。雖無性別而證涅槃。名非不得。",
    "T31n1597_009:0370a20": "攝大乘論釋彼果智分第十一之一",
    "T31n1597_009:0370a21": "[0370a21] 論曰。如是已說彼果斷殊勝。彼果智殊勝云",
    "T31n1597_009:0370a22": "何可見。謂由三種佛身。應知彼果智殊勝。",
    "T31n1597_009:0370a23": "一由自性身。二由受用身。三由變化身。此",
    "T31n1597_009:0370a24": "中自性身者。謂諸如來法身。一切法自在轉",
    "T31n1597_009:0370a25": "所依止故。受用身者。謂依法身。種種諸佛眾",
    "T31n1597_009:0370a26": "會所顯。清淨佛土大乘法樂為所受故。變化",
    "T31n1597_009:0370a27": "身者。亦依法身。從&#x89A9;史多天宮現沒受生",
    "T31n1597_009:0370a28": "受欲。踰城出家。往外道所修諸苦行。證",
    "T31n1597_009:0370a29": "大菩提。轉大法輪。入大涅槃故。",
    "T31n1597_009:0370b01": "[0370b01] 釋曰。今當解說果智殊勝。此由諸佛三身",
    "T31n1597_009:0370b02": "所顯。自性身者。謂諸法界所流法樂。大自在",
    "T31n1597_009:0370b03": "轉之所依止受用身者。謂即依前所說法身。",
    "T31n1597_009:0370b04": "種種諸佛眾會所顯。於諸清淨佛國土中。受",
    "T31n1597_009:0370b05": "用一切法界所流大乘經等種種法樂之所依",
    "T31n1597_009:0370b06": "止。復有餘義。謂是受用清淨佛土之所依止。",
    "T31n1597_009:0370b07": "又是受用大乘法樂之所依止。變化身者。謂",
    "T31n1597_009:0370b08": "依法身。從&#x89A9;史多天宮現沒乃至入大涅",
    "T31n1597_009:0370b09": "槃故者。謂現人天同分之身之所依止。",
    "T31n1597_009:0370b10": "[0370b10] 論曰。此中說一嗢&#x62D5;南頌。",
    "T31n1597_009:0370b11": " 相證得自在  依止及攝持",
    "T31n1597_009:0370b12": " 差別德甚深  念業明諸佛",
    "T31n1597_009:0370b13": "[0370b13] 釋曰。為明諸佛所得之身故。說相等嗢柁",
    "T31n1597_009:0370b14": "南頌。",
    "T31n1597_009:0370b15": "[0370b15] 論曰。諸佛法身以何為相。應知法身略有",
    "T31n1597_009:0370b16": "五相。",
    "T31n1597_009:0370b17": "[0370b17] 釋曰。應知法身有無量相。今於此中略說",
    "T31n1597_009:0370b18": "五種。",
    "T31n1597_009:0370b19": "[0370b19] 論曰。一轉依為相謂轉滅一切障雜染分。依",
    "T31n1597_009:0370b20": "他起性故。轉得解脫一切障於法自在。轉",
    "T31n1597_009:0370b21": "現前清淨分依他起性故。",
    "T31n1597_009:0370b22": "[0370b22] 釋曰。轉滅一切障雜染分依他起性故者。謂",
    "T31n1597_009:0370b23": "轉滅依他起性雜染分。轉得解脫一切障",
    "T31n1597_009:0370b24": "於法自在轉現前清淨分依他起性故者。",
    "T31n1597_009:0370b25": "謂於一切法自在轉住故。轉得依他起性清",
    "T31n1597_009:0370b26": "淨分。",
    "T31n1597_009:0370b27": "[0370b27] 論曰。二白法所成為相。謂六波羅蜜多圓滿。",
    "T31n1597_009:0370b28": "得十自在故。此中壽自在心自在眾具自在。",
    "T31n1597_009:0370b29": "由施波羅蜜多圓滿故。業自在生自在。由",
    "T31n1597_009:0370c01": "戒波羅蜜多圓滿故。勝解自在。由忍波羅蜜",
    "T31n1597_009:0370c02": "多圓滿故。願自在。由精進波羅蜜多圓滿",
    "T31n1597_009:0370c03": "故。神力自在五通所攝。由靜慮波羅蜜多圓",
    "T31n1597_009:0370c04": "滿故。智自在法自在。由般若波羅蜜多圓",
    "T31n1597_009:0370c05": "滿故。",
    "T31n1597_009:0370c06": "[0370c06] 釋曰。白法所成為相等者。謂由六波羅蜜多",
    "T31n1597_009:0370c07": "圓滿故。證得法身十種自在。是彼自性故",
    "T31n1597_009:0370c08": "名所成。壽自在者。應知隨欲齊幾時住。便",
    "T31n1597_009:0370c09": "能如意現示己身。心自在者。謂生死中能",
    "T31n1597_009:0370c10": "無染污。眾具自在者。謂於食等十種眾具。",
    "T31n1597_009:0370c11": "隨其所欲如意能得。如有頌言。",
    "T31n1597_009:0370c12": " 諸菩薩思惟  若淨若不淨",
    "T31n1597_009:0370c13": " 一切成美妙  皆由意自在",
    "T31n1597_009:0370c14": "[0370c14] 應知如是三種自在。皆由布施波羅蜜多",
    "T31n1597_009:0370c15": "圓滿為因。業自在生自在由戒波羅蜜多圓",
    "T31n1597_009:0370c16": "滿故者。謂此能攝彼能生因及所生果故。",
    "T31n1597_009:0370c17": "應知此中業自在者。由身語業自在而轉。",
    "T31n1597_009:0370c18": "隨所欲生業現前故。生自在者。應知於生",
    "T31n1597_009:0370c19": "自在而轉。於諸趣等隨其所欲攝受生故。",
    "T31n1597_009:0370c20": "由此道理顯修尸羅。於其業因及於生",
    "T31n1597_009:0370c21": "果皆得自在。勝解自在由忍波羅蜜多圓",
    "T31n1597_009:0370c22": "滿故者。謂令諸法皆隨心轉。隨逐勝解如",
    "T31n1597_009:0370c23": "所勝解一切事成。如隨所欲。轉變地等令",
    "T31n1597_009:0370c24": "成金等。轉變水等令成火等。以修忍時",
    "T31n1597_009:0370c25": "隨諸有情意所樂轉故。令獲得於一切法",
    "T31n1597_009:0370c26": "皆隨心轉。願自在由精進波羅蜜多圓滿故",
    "T31n1597_009:0370c27": "者。謂修精進一切所作皆能究竟。故所思事",
    "T31n1597_009:0370c28": "一切皆成。應知在昔修精進時。隨所作事",
    "T31n1597_009:0370c29": "皆能究竟。中無懈廢。由此為因。今隨所願",
    "T31n1597_009:0371a01": "如意皆成。神力自在五通所攝由靜慮波羅",
    "T31n1597_009:0371a02": "蜜多圓滿故者。謂由靜慮心有堪能。引發",
    "T31n1597_009:0371a03": "種種神通所作。非但由此陵空往來。亦能",
    "T31n1597_009:0371a04": "了知他心等事。由是說言五通所攝。智自",
    "T31n1597_009:0371a05": "在法自在由般若波羅蜜多圓滿故者。謂遍",
    "T31n1597_009:0371a06": "了知一切爾炎。名智自在。如其所欲能正",
    "T31n1597_009:0371a07": "安立契經等法。名法自在。又由慧力安立",
    "T31n1597_009:0371a08": "蘊等一切法體。名智自在。此後所得一切種",
    "T31n1597_009:0371a09": "智。名法自在。",
    "T31n1597_009:0371a10": "[0371a10] 論曰。三無二為相。謂有無無二為相。由一",
    "T31n1597_009:0371a11": "切法無所有故。空所顯相是實有故。有為無",
    "T31n1597_009:0371a12": "為無二為相。由業煩惱非所為故。自在示",
    "T31n1597_009:0371a13": "現有為相故。異性一性無二為相。由一切",
    "T31n1597_009:0371a14": "佛所依無差別故。無量相續現等覺故。此中",
    "T31n1597_009:0371a15": "有二頌。",
    "T31n1597_009:0371a16": " 我執不有故  於中無別依",
    "T31n1597_009:0371a17": " 隨前能證別  故施設有異",
    "T31n1597_009:0371a18": " 種姓異非虛  圓滿無初故",
    "T31n1597_009:0371a19": " 無垢依無別  故非一非多",
    "T31n1597_009:0371a20": "[0371a20] 釋曰。有無無二為相者。謂一切法遍計所執",
    "T31n1597_009:0371a21": "性相非有故非有相。空所顯示圓成實性",
    "T31n1597_009:0371a22": "其體實有故非無相。有為無為無二為相者。",
    "T31n1597_009:0371a23": "是非有為自性。非無為自性義。非業煩惱",
    "T31n1597_009:0371a24": "之所生故。非有為相。於有為中得大自在。",
    "T31n1597_009:0371a25": "數數示現名有為相。由此意趣非無為相。",
    "T31n1597_009:0371a26": "異性一性無二為相者。所依法身無差別故。",
    "T31n1597_009:0371a27": "非是異相。無量依止所證得故。非是一相。",
    "T31n1597_009:0371a28": "俱一無故名無二相。復以伽他顯如是義。",
    "T31n1597_009:0371a29": "我執不有故於中無別依者。謂於世間我",
    "T31n1597_009:0371b01": "執力故有別依身。此中我執都無有故無別",
    "T31n1597_009:0371b02": "依身。若所依身無有差別。云何而得許有",
    "T31n1597_009:0371b03": "多佛。隨前能證別故施設有異者。由多依",
    "T31n1597_009:0371b04": "身各所證得故有差別。為顯此義復說伽",
    "T31n1597_009:0371b05": "他。種姓異故者。謂諸菩薩種姓差別有多",
    "T31n1597_009:0371b06": "種故。非虛故者。種姓異故加行亦異。加行",
    "T31n1597_009:0371b07": "異故資糧圓滿亦有多種。由是因緣。若唯一",
    "T31n1597_009:0371b08": "佛餘者資糧。應虛無果。圓滿故者。諸佛具",
    "T31n1597_009:0371b09": "作一切有情利益等事。謂正安立於三乘等。",
    "T31n1597_009:0371b10": "若執如來不安有情置於佛乘。所作佛事應",
    "T31n1597_009:0371b11": "不圓滿。由此道理應許多佛。無初故者。",
    "T31n1597_009:0371b12": "如彼生死流轉無初。諸佛亦爾。若唯有一",
    "T31n1597_009:0371b13": "即應有初。是故不一。無垢依無別者。由佛",
    "T31n1597_009:0371b14": "無垢法界為依無差別故。無有多種。故非",
    "T31n1597_009:0371b15": "一非多者。由此道理。顯示諸佛非一多相。",
    "T31n1597_009:0371b16": "[0371b16] 論曰。四常住為相。謂真如清淨相故。本願所",
    "T31n1597_009:0371b17": "引故。所應作事無竟期故。",
    "T31n1597_009:0371b18": "[0371b18] 釋曰。由三因緣顯常住相。真如清淨相故",
    "T31n1597_009:0371b19": "者。清淨真如體是常住。顯成佛故。應知如",
    "T31n1597_009:0371b20": "來常住為相。本願所引故者。謂昔發願常",
    "T31n1597_009:0371b21": "作一切有情利樂。所證佛身此願所引。由此",
    "T31n1597_009:0371b22": "本願非空無果。應知如來常住為相。若謂",
    "T31n1597_009:0371b23": "如來所作一切有情利樂已究竟者。此義不",
    "T31n1597_009:0371b24": "然。所應作事無竟期故。以於今時猶有",
    "T31n1597_009:0371b25": "無邊所應作事。一切有情未涅槃故。由是",
    "T31n1597_009:0371b26": "因緣應知如來常住為相。如是說已。應知",
    "T31n1597_009:0371b27": "諸佛不可思議。由是因緣不可思議。今當",
    "T31n1597_009:0371b28": "顯示。",
    "T31n1597_009:0371b29": "[0371b29] 論曰。五不可思議為相。謂真如清淨自內證",
    "T31n1597_009:0371c01": "故。無有世間喻能喻故。非諸尋思所行處",
    "T31n1597_009:0371c02": "故。",
    "T31n1597_009:0371c03": "[0371c03] 釋曰。自內證故者。謂諸如來自內所證。由此",
    "T31n1597_009:0371c04": "真如自內證故。非諸尋思所思議處。於諸",
    "T31n1597_009:0371c05": "世間。亦無與此相似譬喻可喻令知。",
    "T31n1597_009:0371c06": "[0371c06] 論曰。復次云何如是法身最初證得。謂緣總",
    "T31n1597_009:0371c07": "相大乘法境無分別智。及後得智五相善修。",
    "T31n1597_009:0371c08": "於一切地善集資糧。金剛喻定。破滅微細",
    "T31n1597_009:0371c09": "難破障故。此定無間。離一切障故得轉依。",
    "T31n1597_009:0371c10": "[0371c10] 釋曰。今次應說法身證得。最初證得者。顯",
    "T31n1597_009:0371c11": "此法身非所生起。體無為故。若所生起應是",
    "T31n1597_009:0371c12": "無常。金剛喻定者。此三摩地譬如金剛能",
    "T31n1597_009:0371c13": "破微細難破障故。故得轉依者。由金剛喻",
    "T31n1597_009:0371c14": "三摩地故。能證轉依逮得法身。",
    "T31n1597_009:0371c15": "[0371c15] 論曰。復次法身由幾自在而得自在。略由",
    "T31n1597_009:0371c16": "五種。一由佛土自身相好無邊音聲無見頂",
    "T31n1597_009:0371c17": "相自在。由轉色蘊依故。二由無罪無量廣",
    "T31n1597_009:0371c18": "大樂住自在。由轉受蘊依故。三由辯說一",
    "T31n1597_009:0371c19": "切名身句身文身自在。由轉想蘊依故。四",
    "T31n1597_009:0371c20": "由現化變易引攝大眾引攝白法自在。由轉",
    "T31n1597_009:0371c21": "行蘊依故。五由圓鏡平等觀察成所作智自",
    "T31n1597_009:0371c22": "在。由轉識蘊依故。",
    "T31n1597_009:0371c23": "[0371c23] 釋曰。今次應顯法身自在。由轉色等五蘊",
    "T31n1597_009:0371c24": "依故得五自在。此中由轉色蘊依故證得",
    "T31n1597_009:0371c25": "示現佛土自在。由此示現金銀等寶淨妙佛",
    "T31n1597_009:0371c26": "國。亦得示現隨其所欲自身自在。由此",
    "T31n1597_009:0371c27": "示現大集會中隨諸有情勝解所樂種種色",
    "T31n1597_009:0371c28": "身。又隨所樂能現種種相好自在。又現無",
    "T31n1597_009:0371c29": "邊音聲自在。又現無見頂相自在。由轉受",
    "T31n1597_009:0372a01": "蘊依故。得無罪無量廣大樂住自在。謂得",
    "T31n1597_009:0372a02": "自在能住無罪無量廣大樂住。應知此中",
    "T31n1597_009:0372a03": "由眾多故說名無量。普超一切三界樂故。",
    "T31n1597_009:0372a04": "說名廣大樂住自在。由轉想蘊依故。得於",
    "T31n1597_009:0372a05": "名身句身文身辯說自在。以能取相故名為",
    "T31n1597_009:0372a06": "想。由名身等能取其相。轉染想蘊。還得如",
    "T31n1597_009:0372a07": "是清淨想蘊。由轉行蘊依故。得現化變易",
    "T31n1597_009:0372a08": "引攝大眾引攝白法自在。應知此中隨其所",
    "T31n1597_009:0372a09": "欲示現所作故名現化。改轉地等令成",
    "T31n1597_009:0372a10": "金等故名變易。如意所樂能引天龍藥叉等",
    "T31n1597_009:0372a11": "眾。應知說名引攝大眾。隨意所樂引諸白",
    "T31n1597_009:0372a12": "法令現在前。應知說名引攝白法。由轉識",
    "T31n1597_009:0372a13": "蘊依故。得大圓鏡智平等性智妙觀察智成",
    "T31n1597_009:0372a14": "所作智。此中大圓鏡智者。謂無忘失法所知",
    "T31n1597_009:0372a15": "境界雖不現前亦能記了。如善習誦書論",
    "T31n1597_009:0372a16": "光明。平等性智者。謂先通達真法界時。得",
    "T31n1597_009:0372a17": "諸有情平等心等。應知此中究竟清淨。妙觀",
    "T31n1597_009:0372a18": "察智者。謂如藏主如其所欲。隨於何等陀",
    "T31n1597_009:0372a19": "羅尼門三摩地門作意思惟。即得自在無礙",
    "T31n1597_009:0372a20": "智轉。成所作智者。謂能示現從&#x89A9;史多天",
    "T31n1597_009:0372a21": "宮而沒乃至涅槃。種種佛事皆得自在。",
    "T31n1597_009:0372a22": "[0372a22] 論曰。復次法身由幾種處。應知依止略由",
    "T31n1597_009:0372a23": "三處。一由種種佛住依止。此中有二頌。",
    "T31n1597_009:0372a24": " 諸佛證得五性喜  皆由等證自界故",
    "T31n1597_009:0372a25": " 離喜都由不證此  故求喜者應等證",
    "T31n1597_009:0372a26": " 由能無量及事成  法味義德俱圓滿",
    "T31n1597_009:0372a27": " 得喜最勝無過失  諸佛見常無盡故",
    "T31n1597_009:0372a28": "[0372a28] 二由種種受用身依止。但為成熟諸菩薩",
    "T31n1597_009:0372a29": "故。三由種種變化身依止。多為成熟聲聞",
    "T31n1597_009:0372b01": "等故。",
    "T31n1597_009:0372b02": "[0372b02] 釋曰。應知法身幾法依止。略有三種。廣說",
    "T31n1597_009:0372b03": "無量。由種種佛住依止者。謂佛安住聖住",
    "T31n1597_009:0372b04": "天住及與梵住故。言種種法身為此諸住所",
    "T31n1597_009:0372b05": "依。是故說名佛住依止。或謂何用諸佛涅",
    "T31n1597_009:0372b06": "槃。以聲聞等與諸如來解脫等故。為顯諸",
    "T31n1597_009:0372b07": "佛解脫殊勝說二伽他。諸佛證得五性喜皆",
    "T31n1597_009:0372b08": "由等證自界故者。謂諸如來所得五喜由證",
    "T31n1597_009:0372b09": "法界。離喜都由不證此者。謂聲聞等離五",
    "T31n1597_009:0372b10": "種喜。都由不證此真法界。故求喜者應等",
    "T31n1597_009:0372b11": "證者。是故欲求如此喜者。應須於此勤求",
    "T31n1597_009:0372b12": "正證。第二伽他顯此五喜。由能無量及事成",
    "T31n1597_009:0372b13": "法味義德俱圓滿者。應知此中能無量者依",
    "T31n1597_009:0372b14": "止法身有眾多佛成等正覺。一切功能悉皆",
    "T31n1597_009:0372b15": "平等故能無量。由見如是能無量故深生",
    "T31n1597_009:0372b16": "歡喜。及事成者。謂一如來所作利樂諸有情",
    "T31n1597_009:0372b17": "事。即等一切如來所作。由佛多故事亦無",
    "T31n1597_009:0372b18": "量。是故言及。由見此故深生歡喜。由法味",
    "T31n1597_009:0372b19": "者。由見契經應頌等法有勝滋味。深生歡",
    "T31n1597_009:0372b20": "喜。義德俱圓滿者。謂義圓滿及德圓滿。應知",
    "T31n1597_009:0372b21": "此中隨所思念所有諸事無不具足。名義",
    "T31n1597_009:0372b22": "圓滿。十力無畏不共法等無不具足。名德",
    "T31n1597_009:0372b23": "圓滿。得喜最勝無過失者。此喜超過三界",
    "T31n1597_009:0372b24": "喜故。名為最勝。永斷煩惱并習氣故。名無",
    "T31n1597_009:0372b25": "過失。諸佛見常無盡故者。謂諸如來見次",
    "T31n1597_009:0372b26": "前說四種最勝無過失喜。窮生死際常無有",
    "T31n1597_009:0372b27": "盡。至無餘依大涅槃界亦無盡故生殊勝",
    "T31n1597_009:0372b28": "喜。是故世尊證得五喜。非聲聞等。由種種",
    "T31n1597_009:0372b29": "受用身依止等者。謂佛法身與受用身為",
    "T31n1597_009:0372c01": "所依止。何故復須如是依止。但為成熟諸",
    "T31n1597_009:0372c02": "菩薩故。由若離此已入大地諸菩薩眾應",
    "T31n1597_009:0372c03": "不成熟。由種種變化身依止等者。謂佛法",
    "T31n1597_009:0372c04": "身與變化身為所依止。何故復須如是依",
    "T31n1597_009:0372c05": "止。多為成熟聲聞等故。由若離此下劣信",
    "T31n1597_009:0372c06": "解諸聲聞等應不成熟。言多為者。應知攝",
    "T31n1597_009:0372c07": "取勝解行地諸菩薩眾。",
    "T31n1597_009:0372c08": "[0372c08] 論曰。應知法身由幾佛法之所攝持。略由",
    "T31n1597_009:0372c09": "六種。一由清淨。謂轉阿賴耶識得法身故。",
    "T31n1597_009:0372c10": "二由異熟。謂轉色根得異熟智故。三由安",
    "T31n1597_009:0372c11": "住。謂轉欲行等住。得無量智住故。四由自",
    "T31n1597_009:0372c12": "在。謂轉種種攝受業自在。得一切世界無礙",
    "T31n1597_009:0372c13": "神通智自在故。五由言說。謂轉一切見聞",
    "T31n1597_009:0372c14": "覺知言說戲論。得令一切有情心喜辯說智",
    "T31n1597_009:0372c15": "自在故。六由拔濟。謂轉拔濟一切災橫過",
    "T31n1597_009:0372c16": "失。得拔濟一切有情一切災橫過失智故。應",
    "T31n1597_009:0372c17": "知法身由此所說六種佛法之所攝持。",
    "T31n1597_009:0372c18": "[0372c18] 釋曰。由是佛法攝持法身。今當顯示。由清",
    "T31n1597_009:0372c19": "淨者。謂由清淨佛法攝持法身。如是法身",
    "T31n1597_009:0372c20": "證得清淨由轉何法。謂轉阿賴耶識得法",
    "T31n1597_009:0372c21": "身故者。謂轉滅彼阿賴耶識得法身清淨。",
    "T31n1597_009:0372c22": "即法身清淨說名清淨。由異熟者。謂由異",
    "T31n1597_009:0372c23": "熟佛法攝持法身。轉色根者。謂轉眼等色",
    "T31n1597_009:0372c24": "根。得異熟智故者。謂轉彼故得異熟智。由",
    "T31n1597_009:0372c25": "安住者。謂由安住佛法攝持法身。轉欲行等",
    "T31n1597_009:0372c26": "住者。謂轉世間欲行等住。得佛法住。得無",
    "T31n1597_009:0372c27": "量智住故者。謂由此故住種種住。由自在",
    "T31n1597_009:0372c28": "者。謂由自在佛法攝持法身。轉種種攝受業",
    "T31n1597_009:0372c29": "自在等者。謂轉世間殉利務農種種事業自",
    "T31n1597_009:0373a01": "在。得一切世界無礙神通智自在故。由言",
    "T31n1597_009:0373a02": "說者。謂由言說佛法攝持法身。轉一切見",
    "T31n1597_009:0373a03": "聞覺知言說戲論等者。謂轉世間見聞覺知",
    "T31n1597_009:0373a04": "言說戲論。得於見聞覺知自在。由此證得能",
    "T31n1597_009:0373a05": "令一切有情心喜智自在故。由拔濟者。謂",
    "T31n1597_009:0373a06": "由拔濟佛法攝持法身轉拔濟一切災橫過",
    "T31n1597_009:0373a07": "失等者。謂如世間有王家等逼惱事起。由",
    "T31n1597_009:0373a08": "親友力財寶力等而能拔濟。由轉此故。證",
    "T31n1597_009:0373a09": "得拔濟一切有情一切災橫過失智故。由此",
    "T31n1597_009:0373a10": "智力能除一切災橫過失。",
    "T31n1597_009:0373a11": "[0373a11] 論曰。諸佛法身當言有異當言無異。依止",
    "T31n1597_009:0373a12": "意樂業無別故。當言無異。無量依身現等覺",
    "T31n1597_009:0373a13": "故。當言有異。如說佛法身受用身亦爾。意",
    "T31n1597_009:0373a14": "樂及業無差別故。當言無異。不由依止無",
    "T31n1597_009:0373a15": "差別故。無量依止差別轉故。應知變化身",
    "T31n1597_009:0373a16": "如受用身說。",
    "T31n1597_009:0373a17": "[0373a17] 釋曰。無量依止差別轉故者。謂受用身無量",
    "T31n1597_009:0373a18": "依止差別而轉。是故但由意樂及業無差別",
    "T31n1597_009:0373a19": "故。當言無異。依身事別當言有異。此中",
    "T31n1597_009:0373a20": "意樂無差別者。應知皆為利益安樂一切",
    "T31n1597_009:0373a21": "有情。業無別者。應知皆同現等正覺般涅槃",
    "T31n1597_009:0373a22": "等種種作業。",
    "T31n1597_009:0373a23": "[0373a23] 論曰。應知法身幾德相應。謂最清淨四無量。",
    "T31n1597_009:0373a24": "解脫勝處遍處。無諍願智。四無礙解。六神通。",
    "T31n1597_009:0373a25": "三十二大士相。八十隨好。四一切相清淨。十",
    "T31n1597_009:0373a26": "力。四無畏。三不護。三念住。拔除習氣。無忘",
    "T31n1597_009:0373a27": "失法。大悲十八不共佛法。一切相妙智等功",
    "T31n1597_009:0373a28": "德相應。此中有多頌。",
    "T31n1597_009:0373a29": " 憐愍諸有情  起和合遠離",
    "T31n1597_009:0373b01": " 常不捨利樂  四意樂歸禮",
    "T31n1597_009:0373b02": " 解脫一切障  牟尼勝世間",
    "T31n1597_009:0373b03": " 智周遍所知  心解脫歸禮",
    "T31n1597_009:0373b04": " 能滅諸有情  一切惑無餘",
    "T31n1597_009:0373b05": " 害煩惱有染  常哀愍歸禮",
    "T31n1597_009:0373b06": " 無功用無著  無礙常寂定",
    "T31n1597_009:0373b07": " 於一切問難  能解釋歸禮",
    "T31n1597_009:0373b08": " 於所依能依  所說言及智",
    "T31n1597_009:0373b09": " 能說無礙慧  常善說歸禮",
    "T31n1597_009:0373b10": " 為彼諸有情  故現知言行",
    "T31n1597_009:0373b11": " 往來及出離  善教者歸禮",
    "T31n1597_009:0373b12": " 諸眾生見尊  皆審知善士",
    "T31n1597_009:0373b13": " 暫見便深信  開導者歸禮",
    "T31n1597_009:0373b14": " 攝受住持捨  現化及變易",
    "T31n1597_009:0373b15": " 等持智自在  隨證得歸禮",
    "T31n1597_009:0373b16": " 方便歸依淨  及大乘出離",
    "T31n1597_009:0373b17": " 於此諸眾生  摧魔者歸禮",
    "T31n1597_009:0373b18": " 能說智及斷  出離能障礙",
    "T31n1597_009:0373b19": " 自他利非餘  外道伏歸禮",
    "T31n1597_009:0373b20": " 處眾能伏說  遠離二雜染",
    "T31n1597_009:0373b21": " 無護無忘失  攝御眾歸禮",
    "T31n1597_009:0373b22": " 遍一切行住  無非圓智事",
    "T31n1597_009:0373b23": " 一切時遍知  實義者歸禮",
    "T31n1597_009:0373b24": " 諸有情利樂  所作不過時",
    "T31n1597_009:0373b25": " 所作常無虛  無忘失歸禮",
    "T31n1597_009:0373b26": " 晝夜常六返  觀一切世間",
    "T31n1597_009:0373b27": " 與大悲相應  利樂意歸禮",
    "T31n1597_009:0373b28": " 由行及由證  由智及由業",
    "T31n1597_009:0373b29": " 於一切二乘  最勝者歸禮",
    "T31n1597_009:0373c01": " 由三身至得  具相大菩提",
    "T31n1597_009:0373c02": " 一切處他疑  皆能斷歸禮",
    "T31n1597_009:0373c03": "[0373c03] 諸佛法身與如是等功德相應。復與所餘",
    "T31n1597_009:0373c04": "自性因果業相應。轉功德相應。是故應知諸",
    "T31n1597_009:0373c05": "佛法身無上功德。此中有二頌。",
    "T31n1597_009:0373c06": " 尊成實勝義  一切地皆出",
    "T31n1597_009:0373c07": " 至諸眾生上  解脫諸有情",
    "T31n1597_009:0373c08": " 無盡無等德  相應現世間",
    "T31n1597_009:0373c09": " 及眾會可見  非見人天等",
    "T31n1597_009:0373c10": "[0373c10] 釋曰。諸佛法身與此所說四無量等功德相",
    "T31n1597_009:0373c11": "應。復與其餘自性因果業相應。轉功德相",
    "T31n1597_009:0373c12": "應。尊成實勝義者。此顯諸佛法身自性。諸佛",
    "T31n1597_009:0373c13": "皆以成實勝義清淨真如為自性故。一切",
    "T31n1597_009:0373c14": "地皆出者。此顯其因。修一切地得成佛故。",
    "T31n1597_009:0373c15": "至諸眾生上者。此顯其果。諸有情中此最",
    "T31n1597_009:0373c16": "上故。解脫諸有情者。此顯其業。以能無倒",
    "T31n1597_009:0373c17": "令諸有情得解脫故。無盡無等德相應者。",
    "T31n1597_009:0373c18": "此顯相應。與其無盡無等功德共相應故。",
    "T31n1597_009:0373c19": "現世間可見者。此說變化身。及眾會可見",
    "T31n1597_009:0373c20": "者。此說受用身。非見人天等者。此說自性",
    "T31n1597_009:0373c21": "身。諸人天等皆不能見。此顯佛身三種差",
    "T31n1597_009:0373c22": "別。說名為轉。"
}