{
    "X44n0748_002:0811c03": "四分律拾毗尼義鈔輔要記卷第二(起破僧科意終時非時門)",
    "X44n0748_002:0811c05": "天台沙門釋 (允堪) 述",
    "X44n0748_002:0811c06": "[0811c06] 七破僧中總破伽論中約破僧邪定及明無明等各",
    "X44n0748_002:0811c07": "作四句今取兩亦句為總也且初四句論云云何故",
    "X44n0748_002:0811c08": "僧非邪定(法想破僧以非邪故鈔中法想下指此)云何邪定非破僧(謂殺",
    "X44n0748_002:0811c09": "母殺父殺阿羅漢惡心出如來血是)云何亦邪定亦破僧(謂調達也此句是總)四",
    "X44n0748_002:0811c10": "非邪定非破僧(除是句)次四句云非明非無明(法想破僧論開",
    "X44n0748_002:0811c11": "此受)無明非明非破僧(謂六師等)破僧亦明亦無明(謂調達也亦是",
    "X44n0748_002:0811c12": "總句)四非破僧非明非無明(除是句)又約破僧非受法等",
    "X44n0748_002:0811c13": "四句廣如第七卷中佐成即助破也伽論佛語波離",
    "X44n0748_002:0811c14": "比丘破僧非比丘尼式&#x4E49;沙彌沙彌尼唯助破僧也",
    "X44n0748_002:0811c15": "與佛治病戒疏云耆域出血善心治病一劫色有是",
    "X44n0748_002:0811c16": "也待遇彼正文也有本作侍御字音兩誤今謂是此",
    "X44n0748_002:0811c17": "逆人如何遲(去聲)待[辰*頁]遇於彼耶佛下是答是下五分",
    "X44n0748_002:0811c18": "既言滅擯則屬在調達也不同四分言比也故律文",
    "X44n0748_002:0811c19": "云惡心出佛身血者當云何佛言如提婆比意謂若",
    "X44n0748_002:0811c20": "比調達能害佛破僧者無有是處即緣下即約緣而",
    "X44n0748_002:0811c21": "論但可出血不能害佛命故若能害者無有是處故",
    "X44n0748_002:0811c22": "十住婆沙云無有能害佛者得不可殺法故無能斷",
    "X44n0748_002:0811c23": "佛身分支節存亡自在如經說若人欲方便害佛者",
    "X44n0748_002:0811c24": "無有是處又云假使一切十方世界眾生皆有勢力",
    "X44n0748_002:0812a01": "設有一魔有爾所勢力復令十方一一眾生力如惡",
    "X44n0748_002:0812a02": "魔欲害佛尚不能動佛一毛況有害者捕魚以佛曾",
    "X44n0748_002:0812a03": "為捕魚師因傷彼出血故今受之十住下彼接上不",
    "X44n0748_002:0812a04": "動一毛勢復問云若爾者調達云何得傷佛今鈔中",
    "X44n0748_002:0812a05": "變文云實不出血等意云若不能動佛一毛者是實",
    "X44n0748_002:0812a06": "不可出血亦不可斷命何以但現出血不言斷命耶",
    "X44n0748_002:0812a07": "出血下申論答意且第一為平等者佛欲示眾生三",
    "X44n0748_002:0812a08": "毒相調達雖持戒修善貪著利養而作大惡又令知",
    "X44n0748_002:0812a09": "佛於諸人天心無有異加以慈愍視調達羅[目*候]羅如",
    "X44n0748_002:0812a10": "左右眼佛常說等心是時現其平等天人見此起希",
    "X44n0748_002:0812a11": "有心益更信樂二下又長壽諸天見佛先世有惡業",
    "X44n0748_002:0812a12": "行若今不受謂惡行無報佛欲斷其邪見故現受此",
    "X44n0748_002:0812a13": "報菩薩藏者此亦十住自引但論文略云如菩薩藏",
    "X44n0748_002:0812a14": "中說佛以方便故現受此事故經下謂示滅有益者",
    "X44n0748_002:0812a15": "即當現之故法華云為度眾生故方便現涅槃又十",
    "X44n0748_002:0812a16": "住論云入胎出胎乃至示大滅度能利無量無邊眾",
    "X44n0748_002:0812a17": "生等作惡即上除邪見義也。",
    "X44n0748_002:0812a18": "[0812a18] 前問受戒者謂律受戒犍度中初云自今已去聽先",
    "X44n0748_002:0812a19": "問十二難事然後授具足戒及至後段舍利弗又問",
    "X44n0748_002:0812a20": "佛云不問十三難事而受具足戒是受具足不佛言",
    "X44n0748_002:0812a21": "善受具足若言善者律又云眾僧得罪此言何指首",
    "X44n0748_002:0812a22": "下是廢教者謂不問者是廢教也故律云自制已後",
    "X44n0748_002:0812a23": "如是受具足者不名受具故引伽論證之彼論遮難",
    "X44n0748_002:0812a24": "合列洎乎後文但曰眾僧和合問遮罪已如法羯磨",
    "X44n0748_002:0812b01": "等是名得具足若與上相違非具足戒故今引文但",
    "X44n0748_002:0812b02": "曰遮道法也。",
    "X44n0748_002:0812b03": "[0812b03] 五使即五鈍使所謂貪瞋癡慢疑也簡五利使即身",
    "X44n0748_002:0812b04": "邊邪戒見也通名使者以驅役為義業疏云黃門一",
    "X44n0748_002:0812b05": "難以五鈍煩惱為體此約惑明非人畜生以苦逼為",
    "X44n0748_002:0812b06": "體此約報明二形即以報雜為體此約相明九種即",
    "X44n0748_002:0812b07": "邊尼賊破并五逆成九也以不善思心為體此約業",
    "X44n0748_002:0812b08": "明。",
    "X44n0748_002:0812b09": "[0812b09] 問下此復推五逆除用業為體外應可將罪為體不",
    "X44n0748_002:0812b10": "以三殺有夷蘭破僧有殘罪故應可說為體耶如下",
    "X44n0748_002:0812b11": "業疏云若論逆名隨事成業無教可違故律中外道",
    "X44n0748_002:0812b12": "殺父母者無所長益便即滅擯豈望違教結罪但可",
    "X44n0748_002:0812b13": "說為障戒耳故知三殺之夷自屬邊罪所收不可說",
    "X44n0748_002:0812b14": "為逆體。",
    "X44n0748_002:0812b15": "[0812b15] 四事即四重何故合四為一邊難殺父等五同是一",
    "X44n0748_002:0812b16": "逆而分五難者何耶答中不由作事者言不因作四",
    "X44n0748_002:0812b17": "事為但望違重教處乃得邊名抑又違教是一故合",
    "X44n0748_002:0812b18": "四為一邊五逆不爾一則無教可違二則隨作五事",
    "X44n0748_002:0812b19": "即結業也業疏又解云合逆離邊或俱離合皆有濫",
    "X44n0748_002:0812b20": "故何以知耶如造四重俱犯成邊今分為四則繁雜",
    "X44n0748_002:0812b21": "也逆不分五濫逆非難如煞三祖乃至後母等或打",
    "X44n0748_002:0812b22": "棒父母等世謂惡逆戒障簡輕故並得受是不可合",
    "X44n0748_002:0812b23": "邊罪下業疏又解邊罪從法隱相顯法通收重故若",
    "X44n0748_002:0812b24": "隨說一不通道俗。",
    "X44n0748_002:0812c01": "[0812c01] 具不具者及退道人重來受者今說邊名莫不皆受",
    "X44n0748_002:0812c02": "佛戒犯重更受不可隨境故以法收名為邊罪破內",
    "X44n0748_002:0812c03": "外道亦約破彼此二法也又一解云亦從境得名故",
    "X44n0748_002:0812c04": "業疏云餘之八難並從前境如破內外道與壞尼等",
    "X44n0748_002:0812c05": "何得殊名此解通也體定言不可延除也諸緣人僧",
    "X44n0748_002:0812c06": "界法也餘不具者如小年衣&#x9262;滿具便得是闕初義",
    "X44n0748_002:0812c07": "也餘皆未入者即餘白衣未受五八戒者大鈔準論",
    "X44n0748_002:0812c08": "白衣五戒八戒沙彌十戒破於重者同名邊罪除壞",
    "X44n0748_002:0812c09": "尼者此屬白衣犯也故大師云本無戒故故受餘名",
    "X44n0748_002:0812c10": "者言不得稱邊但可得餘破二道等名耳三下唯局",
    "X44n0748_002:0812c11": "曾受者可名邊若通未受則不名邊如黃門等難既",
    "X44n0748_002:0812c12": "通在俗豈受邊名方便者以出血偷蘭是殺家方便",
    "X44n0748_002:0812c13": "罪故。",
    "X44n0748_002:0812c14": "[0812c14] 問尼下是立義也若爾下是正難意云既不通沙彌",
    "X44n0748_002:0812c15": "尼亦得名邊者且如破和合僧亦不通沙彌應可名",
    "X44n0748_002:0812c16": "邊耶若不可名邊則於義有所妨也文言此有妨難",
    "X44n0748_002:0812c17": "語倒合云此難有妨言後四不通沙彌名邊是一妨",
    "X44n0748_002:0812c18": "破僧不通沙彌不得名邊又是一妨解下羯磨疏云",
    "X44n0748_002:0812c19": "有人言尼犯八重皆不名邊蓋古不能通上難乃轉",
    "X44n0748_002:0812c20": "云尼非邊爾又下此今義也業疏云今解是也大師",
    "X44n0748_002:0812c21": "意云初受邊名約違重教出在海外故也餘隨境相",
    "X44n0748_002:0812c22": "無有違教故非邊稱何須上約不通沙彌乃不名邊",
    "X44n0748_002:0812c23": "婆下示難有多種今且略舉斷善根一位故彼廣云",
    "X44n0748_002:0812c24": "凡受戒法以勇猛心自誓決斷然後得戒諸天著樂",
    "X44n0748_002:0813a01": "心多餓鬼飢渴苦心燋然地獄無量苦惱楚毒畜生",
    "X44n0748_002:0813a02": "業障無所曉知雖經中說龍受齋法以善心故而受",
    "X44n0748_002:0813a03": "八齋一日一夜得善心功德不得齋也以業障故又",
    "X44n0748_002:0813a04": "四天下惟三洲得三洲中除黃門二根唯男女二種",
    "X44n0748_002:0813a05": "於男女中若殺父母乃至斷善盡不得戒。[0813a05] 祇律下彼",
    "X44n0748_002:0813a06": "律不生羯磨事謂十三難人及惡見沙彌更有四人",
    "X44n0748_002:0813a07": "共有一怨俱欲出家路逢本怨初人張弓二者欲射",
    "X44n0748_002:0813a08": "還止三人射而不死四人斷命此並輕躁無志初二",
    "X44n0748_002:0813a09": "已出家不應驅後作惡應驅後二並驅出。",
    "X44n0748_002:0813a10": "[0813a10] 首下律約利吒惡見生僧白四諫之捨者善故可得",
    "X44n0748_002:0813a11": "戒反此不捨如僧祇障戒廣如下彼論偈曰不得戒",
    "X44n0748_002:0813a12": "二十人釋曰佛法律中有二十人受戒不得何者謂",
    "X44n0748_002:0813a13": "五黃門人五無間罪人汙比丘尼人誓言我非比丘",
    "X44n0748_002:0813a14": "人偷住人龍夜叉&#x7602;人聾人不乞戒人遮人。",
    "X44n0748_002:0813a15": "[0813a15] 是也又業疏義說無根一道癡狂等皆非得限餘者",
    "X44n0748_002:0813a16": "下即餘不列者有則不得交是戒障無則不問者得",
    "X44n0748_002:0813a17": "戒無違故多論下準論雖許四分不開故大鈔云此",
    "X44n0748_002:0813a18": "則部別不同必誦十誦羯磨依彼開成。",
    "X44n0748_002:0813a19": "[0813a19] 問下準論若許得戒何故必須衣&#x9262;答中信敬者令",
    "X44n0748_002:0813a20": "人天等起敬故且如獵師著袈裟鹿見以著異服故",
    "X44n0748_002:0813a21": "信敬無怖是也。[0813a21] 一下此師說言所列十三收難並盡",
    "X44n0748_002:0813a22": "何以明之凡言難者要須有心出家及乞戒雖作法",
    "X44n0748_002:0813a23": "加障不得戒方名為難縱有餘者入別難收事通無",
    "X44n0748_002:0813a24": "量非此重難所攝且如下引畜一難證之可見一向",
    "X44n0748_002:0813b01": "者猶言永定也九年律中九歲和尚得戒得罪今可",
    "X44n0748_002:0813b02": "例上小年亦應不得戒耶&#x8E08;緣正因者和尚屬緣己",
    "X44n0748_002:0813b03": "年屬因因親故待滿方得緣&#x8E08;故年減感戒或可小",
    "X44n0748_002:0813b04": "年不滿亦屬難收業疏云類彼式叉不滿非法正制",
    "X44n0748_002:0813b05": "難違隨下年雖減是法器者理非所障如善見七歲",
    "X44n0748_002:0813b06": "與羯磨受又尼中小年曾嫁者減八年得受苟年滿",
    "X44n0748_002:0813b07": "非法器者雖受不獲故律云年滿二十者堪忍眾事",
    "X44n0748_002:0813b08": "反此不堪應非得限此障別脫者言此十三難但障",
    "X44n0748_002:0813b09": "別脫戒也。",
    "X44n0748_002:0813b10": "[0813b10] 彼者指八難也正障聞思修三慧也鈔略修慧障既",
    "X44n0748_002:0813b11": "有別故此不言又下言此八難亦有通在十三難中",
    "X44n0748_002:0813b12": "已攝故如非人收天畜在三塗等一下示四輪輪以",
    "X44n0748_002:0813b13": "摧碾為義故初下用初住善處輪摧五難&#x9597;三塗為",
    "X44n0748_002:0813b14": "三四是長壽天五是北&#x9B31;單越二下用依善人輪摧",
    "X44n0748_002:0813b15": "佛前佛後難三下用發正念輪摧世智辯&#x8066;難四下",
    "X44n0748_002:0813b16": "用植善根輪摧聾盲瘖&#x7602;難子下又前撰大鈔說能",
    "X44n0748_002:0813b17": "受有五一是人道餘道成難此可收三塗長壽天二",
    "X44n0748_002:0813b18": "諸根具足則收聾盲&#x7602;等定不發戒又前文簡云北",
    "X44n0748_002:0813b19": "方是難地化所不及五受俱無則收單越又外道破",
    "X44n0748_002:0813b20": "內可收世智辯&#x8066;又破僧出血不受佛化義同佛前",
    "X44n0748_002:0813b21": "佛後如舍婆三億不見不聞雖同在佛世何異佛前",
    "X44n0748_002:0813b22": "佛後乎彼無來乞者言前七難必不來乞聾等設乞",
    "X44n0748_002:0813b23": "亦不發戒已在根缺中收故由此義故非得戒之例",
    "X44n0748_002:0813b24": "障戒不發者即具戒也業疏云據俗戒言不妨受得",
    "X44n0748_002:0813c01": "如成論中所簡別也前四即邊尼賊破也前四非障",
    "X44n0748_002:0813c02": "言邊等非障聞思也。",
    "X44n0748_002:0813c03": "[0813c03] 業寬者收十三中邊等九難故報中收非畜二形三",
    "X44n0748_002:0813c04": "難故煩惱最狹但&#x53CE;黃門一難故五道黃門二根對",
    "X44n0748_002:0813c05": "人道非人包天子修羅鬼趣三道畜生收一道共成",
    "X44n0748_002:0813c06": "五也若據業疏三障該通五道報則是寬煩惱中以",
    "X44n0748_002:0813c07": "黃門通男女非畜故業狹邊等及五逆唯局人道又",
    "X44n0748_002:0813c08": "非全有故曰少分前七即三塗長壽單佛前後聾&#x7602;",
    "X44n0748_002:0813c09": "後一即智&#x8066;大師云世辯煩惱是也此八於三障中",
    "X44n0748_002:0813c10": "不通業障如三塗不能造業餘難無破邊罪等業故",
    "X44n0748_002:0813c11": "煩惱是障本者成論云一切諸受身業皆因煩惱生",
    "X44n0748_002:0813c12": "又斷煩惱者不復受生故業中下者因無明煩惱起",
    "X44n0748_002:0813c13": "諸善惡等業故為中報是頑鈍故為輕報障不可轉",
    "X44n0748_002:0813c14": "者此約時報俱定也謂順見順生等報因業若定果",
    "X44n0748_002:0813c15": "不可移即十地中作業定故不可轉也又經云假使",
    "X44n0748_002:0813c16": "經百劫所作業不亡因緣會遇時果報還自受又亦",
    "X44n0748_002:0813c17": "當知因業若改報亦可轉如涅槃中有&#x6159;愧者罪則",
    "X44n0748_002:0813c18": "非有無&#x6159;愧者罪則非無是故業疏中有時定報不",
    "X44n0748_002:0813c19": "定遇緣可轉則有相除如造重惡定生報受以報可",
    "X44n0748_002:0813c20": "轉便加懺悔由此懺善亦居生報奪惡不受一差永",
    "X44n0748_002:0813c21": "定故名報除由行善行故亦是行除是故行由因轉",
    "X44n0748_002:0813c22": "果藉行除斯義須明。",
    "X44n0748_002:0813c23": "[0813c23] 四分下即文云天子阿修羅子是也有說人中制戒",
    "X44n0748_002:0813c24": "天不在例通非人攝婆論下彼云如昔一時大目犍",
    "X44n0748_002:0814a01": "連以弟子有病上忉利天以問耆婆正值諸天入歡",
    "X44n0748_002:0814a02": "喜園爾時目連在路側立一切諸天無顧看者耆婆",
    "X44n0748_002:0814a03": "後至顧見目連向舉一手乘車直過目連自念此本",
    "X44n0748_002:0814a04": "人間是我弟子今受天福以著天樂都失本心即以",
    "X44n0748_002:0814a05": "神力制車令住耆婆下車禮目連足目連種種因緣",
    "X44n0748_002:0814a06": "責其不可耆婆答曰以我人中為大德弟子是故舉",
    "X44n0748_002:0814a07": "手問訊頗見諸天有爾者不生天以著樂染心不得",
    "X44n0748_002:0814a08": "自在是使爾耳目連問耆婆曰弟子有病當云何治",
    "X44n0748_002:0814a09": "耆婆答曰唯以斷食為本報障以屬前七難中數故",
    "X44n0748_002:0814a10": "業疏云北方永障十三俱無可得而論多少同異東",
    "X44n0748_002:0814a11": "西下以佛不降彼二洲故出血既無破法輪亦無也",
    "X44n0748_002:0814a12": "滅後十一亦無出血破僧也故僧祇中破僧出血難",
    "X44n0748_002:0814a13": "後子注云此二難者佛久涅槃故依舊文問耳女唯",
    "X44n0748_002:0814a14": "十一羯磨疏云除破僧出血無壞尼者縱有落邊罪",
    "X44n0748_002:0814a15": "攝賊住以作大比丘捨戒還來故無偷法之賊住沙",
    "X44n0748_002:0814a16": "彌下文略無破內外道業疏云沙彌雖破而不成難",
    "X44n0748_002:0814a17": "是也無二破即無破內外道及破僧也又未曾受五",
    "X44n0748_002:0814a18": "八故無邊罪如上即無二破及邊罪。",
    "X44n0748_002:0814a19": "[0814a19] 十難如上十三難中無破僧壞尼破內外道加邊罪",
    "X44n0748_002:0814a20": "以有犯重違教義故不生下由受具故已聞法非賊",
    "X44n0748_002:0814a21": "住設生言設生壞尼者自落邊罪所收容有容有壞",
    "X44n0748_002:0814a22": "尼也理無邊罪以捨戒後非犯故十一中準業疏十",
    "X44n0748_002:0814a23": "上應加就前二字乃云就前十一中亦除賊住壞尼",
    "X44n0748_002:0814a24": "二種自截須擯者律云爾時有比丘自截男根諸比",
    "X44n0748_002:0814b01": "丘念言滅擯不佛言應滅擯。[0814b01] 他犍即賊怨家惡獸嚙",
    "X44n0748_002:0814b02": "等佛言不應滅擯。[0814b02] 報失即業報因緣男根自落佛言",
    "X44n0748_002:0814b03": "不應擯。",
    "X44n0748_002:0814b04": "[0814b04] 然下義有進退業疏云律中受戒已自載者擯之定",
    "X44n0748_002:0814b05": "不失戒。[0814b05] 亦下既言擯故非是僧位義可言失又須約",
    "X44n0748_002:0814b06": "截有淺深及惑業有輕重以分得失故大鈔云世中",
    "X44n0748_002:0814b07": "多有自截者若依四分應滅擯文云若犍者都截&#x5374;",
    "X44n0748_002:0814b08": "也今時或截少分心性未改者兼有大操大志者準",
    "X44n0748_002:0814b09": "依五分應得彼文云若截頭及半得小罪都截滅擯",
    "X44n0748_002:0814b10": "四分云若被怨家惡獸業報落等應同比丘法若自",
    "X44n0748_002:0814b11": "截者滅擯不明分齊五分云時有比丘為欲火所燒",
    "X44n0748_002:0814b12": "不能堪忍乃至佛呵責言汝愚癡人應截不截不應",
    "X44n0748_002:0814b13": "截而截告諸比丘若都截者滅擯猶留卵者依篇懺",
    "X44n0748_002:0814b14": "之準此以明則未受具已截者終無明教必須準前",
    "X44n0748_002:0814b15": "勘取依餘部為受。[0814b15] 餘下離前破二等五外曰餘如邊",
    "X44n0748_002:0814b16": "則犯夷遭擯戒則非失亦遮授戒者此舉和上有難",
    "X44n0748_002:0814b17": "授戒不成故律中佛言若和上十三難事中有一一",
    "X44n0748_002:0814b18": "難授弟子具足乃至約知等四句如受戒法中明。",
    "X44n0748_002:0814b19": "[0814b19] 一解下謂不學結吉無知或提或吉是於一切善法",
    "X44n0748_002:0814b20": "上止而不學同屬止犯不得犯一切戒者上約教行",
    "X44n0748_002:0814b21": "上止犯可言頓若就事上法家止犯則無頓義以善",
    "X44n0748_002:0814b22": "事善法不頓起此下示上難為定準如上根人可言",
    "X44n0748_002:0814b23": "頓得二罪中下根人豈有頓得耶。[0814b23] 當息下申所以若",
    "X44n0748_002:0814b24": "言息心不學結罪者此在先結由纔起此心即結其",
    "X44n0748_002:0814c01": "犯無知之罪待後對境不了方結何言頓得二罪故",
    "X44n0748_002:0814c02": "事鈔云不學之罪先起無知之罪緣而不了後生故",
    "X44n0748_002:0814c03": "漸。",
    "X44n0748_002:0814c04": "[0814c04] 律下既言五歲則證無知定在後結以其下申誦之",
    "X44n0748_002:0814c05": "所由也。[0814c05] 此下謂律中不誦得罪此亦是難為定準蓋",
    "X44n0748_002:0814c06": "如來一往泛論化儀之制非定有罪何者且制學者",
    "X44n0748_002:0814c07": "何止乎戒本羯磨秪如律云世尊何故制增戒學為",
    "X44n0748_002:0814c08": "調三毒故云何為學為求四果故今若不斷不證理",
    "X44n0748_002:0814c09": "須有罪若許有罪何無懺文故知上約化儀汎論未",
    "X44n0748_002:0814c10": "可偏局其罪又下上所論有罪無罪者須曉制教之",
    "X44n0748_002:0814c11": "意非謂泛論也且如羯磨等是可學之法理須制於",
    "X44n0748_002:0814c12": "學問今若不學須制之與罪是可學可制也。",
    "X44n0748_002:0814c13": "[0814c13] 四果與煩惱是斷證之法位在凡夫如何與制不斷",
    "X44n0748_002:0814c14": "不證之罪非其分故。[0814c14] 安下約行可制若不安者可制",
    "X44n0748_002:0814c15": "與罪是其分也故得論戒本羯磨不誦制其罪也四",
    "X44n0748_002:0814c16": "果不證非其罪也。[0814c16] 罪行罪則通收五篇行則總於止",
    "X44n0748_002:0814c17": "作四行制作者事則衣&#x9262;體量制作如法也法則戒",
    "X44n0748_002:0814c18": "本羯磨制須誦持也是故作則無違制之愆違則有",
    "X44n0748_002:0814c19": "背教之罪制止者約事即淫盜等約法則五邪等。[0814c19] 無",
    "X44n0748_002:0814c20": "罪生者如房舍等作則順於聽門不作則歸乎上行",
    "X44n0748_002:0814c21": "故非罪矣。",
    "X44n0748_002:0814c22": "[0814c22] 此中下謂古人約婬盜過量房等惡事上止則成持",
    "X44n0748_002:0814c23": "作則成犯法唯是善故不通也是以作持止犯得通",
    "X44n0748_002:0814c24": "法事故上言唯對下言通對若據今師五邪七非之",
    "X44n0748_002:0815a01": "法亦通止持作犯中明。",
    "X44n0748_002:0815a02": "[0815a02] 一不下古人約惡事在不可學中以不可學作故如",
    "X44n0748_002:0815a03": "殺戒不可學人作非人想殺故。[0815a03] 二下以三衣一&#x9262;體",
    "X44n0748_002:0815a04": "色量並是善事要須學知名為可學事唯可學者以",
    "X44n0748_002:0815a05": "事法皆聽作故非聽作惡事惡法故無不可學乃曰",
    "X44n0748_002:0815a06": "唯也今師不爾約明白迷妄二心為可學不可學則",
    "X44n0748_002:0815a07": "二教四行俱通矣通前俱屬古義也。",
    "X44n0748_002:0815a08": "[0815a08] 別釋者是今師義也。[0815a08] 可學法者今師約明白心中是",
    "X44n0748_002:0815a09": "法皆須學知也。[0815a09] 一罪大分而言也隨於某經不學理",
    "X44n0748_002:0815a10": "須別結。",
    "X44n0748_002:0815a11": "[0815a11] 與前不同者即與上不學頓結有異也。[0815a11] 形下老子云",
    "X44n0748_002:0815a12": "長短相形。[0815a12] 若不下恐心逸蕩自恃少解望齊賢聖故",
    "X44n0748_002:0815a13": "學通一形優劣相降故律中五歲智慧比丘從十歲",
    "X44n0748_002:0815a14": "智慧比丘受依止乃至五分法身成立方離依止即",
    "X44n0748_002:0815a15": "下以智利之人纔學必了今下壇後便止心不學頓",
    "X44n0748_002:0815a16": "結二罪不俟五夏後也故曰從始矣鈍下此乃下根",
    "X44n0748_002:0815a17": "縱學亦不知但結不學罪無無知罪蓋非力分也語",
    "X44n0748_002:0815a18": "云非不說子之道力不足也。",
    "X44n0748_002:0815a19": "[0815a19] 有斷初中不學是相續後&#x5374;學是斷其相續既斷則",
    "X44n0748_002:0815a20": "滅滅則可懺也解惑惑即疑惑也言後解時疑相即",
    "X44n0748_002:0815a21": "除也進趣為言者謂學以漸進為義今始學雖未及",
    "X44n0748_002:0815a22": "博以終及故不同無知若不學者則始末皆昧故不",
    "X44n0748_002:0815a23": "同爾若作下後若發心&#x5374;學雖未盡知然已是學人",
    "X44n0748_002:0815a24": "故不結其二罪既無無知是則有斷義既俱有斷並",
    "X44n0748_002:0815b01": "可悔過用破古人無知不斷不可懺也。",
    "X44n0748_002:0815b02": "[0815b02] 若轉下以根望業若轉其根必亦轉業由根轉故業",
    "X44n0748_002:0815b03": "亦轉也若但轉業根未必轉如人或轉其業豈必根",
    "X44n0748_002:0815b04": "轉如善見下彼論第八云此二根中男根最上女根",
    "X44n0748_002:0815b05": "最下何以故男子若多罪者而失男根變為女根女",
    "X44n0748_002:0815b06": "若多功德者而變為男子如是二根以多罪故而失",
    "X44n0748_002:0815b07": "以多功德故而成男子。",
    "X44n0748_002:0815b08": "[0815b08] 解下敘上多功德義一下由自具女根故亦下由自",
    "X44n0748_002:0815b09": "具男根故下二例知不如四分者以本律業報等落",
    "X44n0748_002:0815b10": "開不擯故此人即沙彌。",
    "X44n0748_002:0815b11": "[0815b11] 尼下釋所以謂尼無有與男沙彌受戒義故又以尼",
    "X44n0748_002:0815b12": "不可僭同僧法數又不滿也事竟即行受戒竟也得",
    "X44n0748_002:0815b13": "戒者發比丘尼戒以初受時總發故本法不滿尼要",
    "X44n0748_002:0815b14": "先受本法今不受故不得能所能即十僧所即本法",
    "X44n0748_002:0815b15": "人進不例前者即將竟互轉是前人得戒名進前轉",
    "X44n0748_002:0815b16": "不得曰不論師上平聲。[0815b16] 準下即準前轉不得後轉得",
    "X44n0748_002:0815b17": "義論弟子下謂式叉尼若轉為男子此則不論法滿",
    "X44n0748_002:0815b18": "不滿也以男中無式叉故又不假先受本法故須引",
    "X44n0748_002:0815b19": "下十誦云式叉受具時女根轉成男為名比丘尼名",
    "X44n0748_002:0815b20": "比丘耶佛言名比丘伽下彼具云眾數比丘若聞羯",
    "X44n0748_002:0815b21": "磨已轉根得戒受具戒人轉根得具戒耶答得戒又",
    "X44n0748_002:0815b22": "云如佛所說比丘尼從比丘乞受戒故和尚轉根得",
    "X44n0748_002:0815b23": "具戒不聞羯磨已轉根得具戒。",
    "X44n0748_002:0815b24": "[0815b24] 多無作者以一切境上皆發無作故無無作者以見",
    "X44n0748_002:0815c01": "行戒隱故無作亦隱也洗浣以尼有以水作淨應齊",
    "X44n0748_002:0815c02": "兩指各一節若過者犯提等取剃三處毛相柏等戒",
    "X44n0748_002:0815c03": "也是尼所防境今既轉僧無作亦無也若爾羅漢惑",
    "X44n0748_002:0815c04": "盡戒應無耶以惑盡故境非所防將不同下答以惑",
    "X44n0748_002:0815c05": "業雖盡境非滅故無作自在故大鈔義解四句中一",
    "X44n0748_002:0815c06": "心謝境不謝聖無煩惱以境不盡故在戒不失是也",
    "X44n0748_002:0815c07": "獨行即四獨戒是也。[0815c07] 此即是因者由總斷為因今根",
    "X44n0748_002:0815c08": "轉緣生覽前總因成後緣業故戒自起不須受也一",
    "X44n0748_002:0815c09": "無作謂境雖無量但是一無作也故善生云眾生無",
    "X44n0748_002:0815c10": "量戒亦無量等今以義推要唯二種作及無作二戒",
    "X44n0748_002:0815c11": "通收無境不盡。[0815c11] 無生滅者顯無增減過也。",
    "X44n0748_002:0815c12": "[0815c12] 問下此問既互發戒應可互受名耶於體即無作之",
    "X44n0748_002:0815c13": "體也隨根謂男女二根也身中下宜加有字燸法者",
    "X44n0748_002:0815c14": "即初識在胎終至命盡最後一念未捨執持來所稟",
    "X44n0748_002:0815c15": "燸性是也今謂女人有男子燸在身者以懷男胎故",
    "X44n0748_002:0815c16": "男則不爾故無女胎燸也發戒不爾要必溥周故男",
    "X44n0748_002:0815c17": "女互懸發也上說即上引善見此二根中變成男根",
    "X44n0748_002:0815c18": "者最上成女根者最下是也若爾轉成男子亦是增",
    "X44n0748_002:0815c19": "上何言志弱耶答下前變女成男蓋所生善業而感",
    "X44n0748_002:0815c20": "也又業有定不定今轉者是不定業爾燸則不爾是",
    "X44n0748_002:0815c21": "己之修成設轉為女所習強故猶在也女轉為男本",
    "X44n0748_002:0815c22": "所修弱故可失也今下語倒合云今多成聖如殺下",
    "X44n0748_002:0815c23": "示上所制同則僧尼二教俱不可廢。[0815c23] 如長&#x9262;下示上",
    "X44n0748_002:0815c24": "或所制緣異但是犯同文戒疏云長&#x9262;僧尼同墮名",
    "X44n0748_002:0816a01": "曰犯同僧限十日尼制一夜名為緣異何者僧是多",
    "X44n0748_002:0816a02": "利故開十日擬於積散又僧不制伴開日&#x8994;淨尼則",
    "X44n0748_002:0816a03": "反前故也又離衣尼離五衣得提僧但三衣得提又",
    "X44n0748_002:0816a04": "大僧三衣有一夜六夜離別尼但一夜是緣有異也",
    "X44n0748_002:0816a05": "自下雖曰犯同而事互有相反以成犯者二同宿僧",
    "X44n0748_002:0816a06": "即制與未具男同宿及與女同宿尼則反上謂與未",
    "X44n0748_002:0816a07": "具女及男子同宿方犯是事相反也此下結上雖有",
    "X44n0748_002:0816a08": "同異教俱不可廢也。[0816a08] 弄失下如弄失精僧殘尼提摩",
    "X44n0748_002:0816a09": "觸僧殘尼夷。[0816a09] 有無不同者戒疏云如過前雨衣蘭若",
    "X44n0748_002:0816a10": "六夜二戒僧有尼所以無者浴衣常用尼為佛開既",
    "X44n0748_002:0816a11": "無時限非制所及尼是女弱蘭若不行故無離犯又",
    "X44n0748_002:0816a12": "教誡紡績互有無也但望現行曰興不行名廢。",
    "X44n0748_002:0816a13": "[0816a13] 順行者以乞懺是順己之行也對下治法是違己行",
    "X44n0748_002:0816a14": "故再作名重不作曰不不同即僧殘中僧尼不同戒",
    "X44n0748_002:0816a15": "也法足如僧有覆行三法尼但行二無別住覆藏法",
    "X44n0748_002:0816a16": "行滿或行法滿或行日滿今既是不同之戒若互轉",
    "X44n0748_002:0816a17": "時不須問法足行滿成不也以無續作義故如尼轉",
    "X44n0748_002:0816a18": "為僧則無四獨犯殘義也同犯即僧尼同犯之戒也",
    "X44n0748_002:0816a19": "如媒謗等是十五日以尼無別住但行十五夜摩那",
    "X44n0748_002:0816a20": "埵法到彼即到尼眾中也更須重與摩那埵法以下",
    "X44n0748_002:0816a21": "釋所以眾多少者尼須於二部僧乞行是多僧隨本",
    "X44n0748_002:0816a22": "部是少又僧但行六夜尼行半月故曰長短異故得",
    "X44n0748_002:0816a23": "下謂僧中得法已行六夜竟轉為尼者不須乞十五",
    "X44n0748_002:0816a24": "夜法但與出罪羯磨即得若尼下絕尼變僧也先下",
    "X44n0748_002:0816b01": "即尼中未得摩那埵出罪二法也同下以先在尼中",
    "X44n0748_002:0816b02": "曾覆今轉為僧理須行覆藏也故引婆論為證善見",
    "X44n0748_002:0816b03": "下彼具云若行半月摩那埵未竟後轉根為比丘應",
    "X44n0748_002:0816b04": "與六夜摩那埵出罪(文略出罪二字)若行摩那埵竟轉根為",
    "X44n0748_002:0816b05": "比丘僧應與出罪彼更與即僧中由在尼中尚未行",
    "X44n0748_002:0816b06": "六夜竟若行竟亦不須也故曰若竟變等。",
    "X44n0748_002:0816b07": "[0816b07] 五篇釋上五種罪不共即後四夷也在尼成邊在僧",
    "X44n0748_002:0816b08": "不爾無相續義者意云若轉根罪滅者亦可捨戒還",
    "X44n0748_002:0816b09": "家無相續犯義先所犯罪理應滅耶是業者因業而",
    "X44n0748_002:0816b10": "轉故非自心欲轉也反此者一以尼捨戒非具足修",
    "X44n0748_002:0816b11": "道人二根既不變業則是定但自心欲捨爾抑又捨",
    "X44n0748_002:0816b12": "戒乃名背道三由初後皆女業相還自成就故捨戒",
    "X44n0748_002:0816b13": "先罪非滅轉根先罪乃除不可一例也。",
    "X44n0748_002:0816b14": "[0816b14] 七羯磨一訶責二擯出三依止四遮不至白衣家五",
    "X44n0748_002:0816b15": "不見罪六不懺罪七說欲不障道有上過者加七法",
    "X44n0748_002:0816b16": "治調即調伏順從也謂與七法已當奪三十五事應",
    "X44n0748_002:0816b17": "須一一順從無有違者僧方作解法今既互轉不須",
    "X44n0748_002:0816b18": "解也已上約不同犯者治法不亡即對俗懺謝法須",
    "X44n0748_002:0816b19": "行也。",
    "X44n0748_002:0816b20": "[0816b20] 問下意云同犯之罪既通與解法何不重與作法答",
    "X44n0748_002:0816b21": "下理須本眾自作蓋在僧中已得法竟於尼中順行",
    "X44n0748_002:0816b22": "故但與解之不須更與作法何下再詰若此不用與",
    "X44n0748_002:0816b23": "作法者何故上順行重作中云若得六夜法竟未行",
    "X44n0748_002:0816b24": "變為尼到彼更作法耶八事律云八事失夜法一往",
    "X44n0748_002:0816c01": "餘寺不白二有容比丘來不白三有緣自出界外不",
    "X44n0748_002:0816c02": "白四寺內徐行者不白五病不遣信白六二三人同",
    "X44n0748_002:0816c03": "一屋宿七在無比丘處八不半月半月說戒時白隨",
    "X44n0748_002:0816c04": "一事闕皆失一夜行法難成故得法已未行理須再",
    "X44n0748_002:0816c05": "與作法此中七羯磨奪行是違意之法則無八事失",
    "X44n0748_002:0816c06": "夜等是以名易故可說言此僧中得法彼尼中行行",
    "X44n0748_002:0816c07": "滿尼解其義不失舉法不亡以先犯罪不肯懺僧作",
    "X44n0748_002:0816c08": "法舉&#x5F03;待悔方解何以悔畢舉法還在要須解耶答",
    "X44n0748_002:0816c09": "下以根轉罪滅懺法無施任運皆滅今懺罪是作舉",
    "X44n0748_002:0816c10": "法亦作此作不通彼作又懺屬悔罪法舉屬治罰法",
    "X44n0748_002:0816c11": "豈得相並。[0816c11] 若爾下若云此作非彼作如大界衣界二",
    "X44n0748_002:0816c12": "作亦別應可解大界衣界自在耶答下以衣界藉大",
    "X44n0748_002:0816c13": "界而起今但解大界所依衣界自然同失設欲更解",
    "X44n0748_002:0816c14": "則無解處舉法不爾因三根具顯五德舉來故僧作",
    "X44n0748_002:0816c15": "法治之待心調柔僧方為解故須懺畢僧為解之。",
    "X44n0748_002:0816c16": "[0816c16] 都轉言一眾俱轉也反前以尼都轉成男佛言是名",
    "X44n0748_002:0816c17": "比丘界有轉下約半轉半不轉也羯磨人是男者即",
    "X44n0748_002:0816c18": "秉羯磨人若是男此界屬比丘羯磨人轉成女此界",
    "X44n0748_002:0816c19": "屬尼說羯磨即唱說羯磨者獨轉也廣下指五十六",
    "X44n0748_002:0816c20": "卷七百結集中沙下如上云若事將竟變為尼者沙",
    "X44n0748_002:0816c21": "彌得比丘戒此亦能秉僧轉何不同結界耶又界下",
    "X44n0748_002:0816c22": "有心自結自轉故界轉受是為他自轉他不轉故沙",
    "X44n0748_002:0816c23": "彌得比丘戒亦應下地若無情隨僧變者亦可衣藥",
    "X44n0748_002:0816c24": "無情僧若轉為尼時即是尼所受法耶答下以結界",
    "X44n0748_002:0817a01": "是眾僧作故僧力既大故界隨僧轉又結通現未之",
    "X44n0748_002:0817a02": "僧不[戶@句]牒別人名目是故隨眾轉也衣藥反前故不",
    "X44n0748_002:0817a03": "同轉反前者上是為僧故隨眾變今是為己故不可",
    "X44n0748_002:0817a04": "變勢分即作法勢分未滿要期無作未就也。",
    "X44n0748_002:0817a05": "[0817a05] 若下古謂二法成後變則不失未成變則不起善下",
    "X44n0748_002:0817a06": "論中但云比丘時三衣&#x9262;失受持法至比丘尼所應",
    "X44n0748_002:0817a07": "更受五衣&#x9262;若受持外先有長衣&#x9262;者依比丘尼法",
    "X44n0748_002:0817a08": "更說淨(已上本文)既曰更受說則何言悉是未成故知上",
    "X44n0748_002:0817a09": "解非矣結下斥上以結界為例且界為僧結復利未",
    "X44n0748_002:0817a10": "來後轉已定故不失於我無用故受說不爾但屬自",
    "X44n0748_002:0817a11": "身於己復有用故既轉須失安可相例故下彼具云",
    "X44n0748_002:0817a12": "若比丘時受七日藥滿七日而轉根得更受持七日",
    "X44n0748_002:0817a13": "既言受滿更受決非未成又明矣一切請施主或衣",
    "X44n0748_002:0817a14": "或藥也施主即淨施主論具云先比丘時施主於今",
    "X44n0748_002:0817a15": "比丘尼不失即為施主此顯但不失請法耳又展轉",
    "X44n0748_002:0817a16": "淨應得以通五眾故真實淨準理應失。",
    "X44n0748_002:0817a17": "[0817a17] 同罪即前云比丘同戒犯中得法竟變為尼者待調",
    "X44n0748_002:0817a18": "伏已尼為解之是則不滅今衣藥法所以滅者所對",
    "X44n0748_002:0817a19": "人者即受衣說淨各對本眾也今僧轉為尼非本故",
    "X44n0748_002:0817a20": "失大師云應五眾邊而受謂當法為言也若下若云",
    "X44n0748_002:0817a21": "所對人別故受說二法失者如僧但對本眾悔及正",
    "X44n0748_002:0817a22": "懺時變為尼到彼更須作法須假二眾所對亦別轉",
    "X44n0748_002:0817a23": "時何非罪滅耶鈔中闕答文宜取前文答云懺僧殘",
    "X44n0748_002:0817a24": "但使不同勿問法足不足行滿不滿隨僧尼轉清淨",
    "X44n0748_002:0817b01": "更無續作故轉時罪滅今是同犯之戒故轉時不滅",
    "X44n0748_002:0817b02": "要須對本眾再懺不可約對人別故其罪即滅也又",
    "X44n0748_002:0817b03": "解者接前答文故稱又解一夜約聚落離六夜據蘭",
    "X44n0748_002:0817b04": "若離故僧有二戒尼下以尼無蘭若住故闕此六夜",
    "X44n0748_002:0817b05": "離衣&#x9262;下示說淨異一日十日別者尼長衣開十日",
    "X44n0748_002:0817b06": "長&#x9262;但一日尼律云即日得應受持一&#x9262;餘者當淨",
    "X44n0748_002:0817b07": "施稱名前稱比丘今是尼故。",
    "X44n0748_002:0817b08": "[0817b08] 說一者涅槃云佛即是法法耶是眾所謂三寶性同",
    "X44n0748_002:0817b09": "等凡聖者戒疏號真俗二僧也大約而論不越凡聖",
    "X44n0748_002:0817b10": "細論則一中自有多種如常所明外凡未見諦理曰",
    "X44n0748_002:0817b11": "外未得無漏名凡又未得真實理和只得事和假有",
    "X44n0748_002:0817b12": "僧用故即五停心別相念總相念住觀人也約法而",
    "X44n0748_002:0817b13": "言四種不同此位但有威儀戒也內凡者似見諦理",
    "X44n0748_002:0817b14": "曰內未得無漏名凡即燸頂忍世第一四善根人似",
    "X44n0748_002:0817b15": "與諦理相應絕於違背故名和合僧所持護根定共",
    "X44n0748_002:0817b16": "二戒也亦名和合僧戒真實下以四果聖人與無漏",
    "X44n0748_002:0817b17": "道合見理分明更無變異號真實僧所得道共戒也",
    "X44n0748_002:0817b18": "亦名真實僧戒說四即四僧秉法有德用故雜心云",
    "X44n0748_002:0817b19": "四人名僧非三人故又此宗中四種論僧謂四人五",
    "X44n0748_002:0817b20": "人十人二十人僧皆隨事用以分之也以下凡僧無",
    "X44n0748_002:0817b21": "勝德表彰故就羯磨以名之以羯磨是被事之&#x8FF9;亦",
    "X44n0748_002:0817b22": "教&#x8FF9;也如選云六經先聖之&#x8FF9;就緣教為能說之緣",
    "X44n0748_002:0817b23": "也。",
    "X44n0748_002:0817b24": "[0817b24] 輪行戒疏云所言行者無過八正用譬世輪即語業",
    "X44n0748_002:0817c01": "命等輪解戒疏云如來法輪化被三千該通道俗故",
    "X44n0748_002:0817c02": "也(此為正解)調達唱說五法是四依非乃至天神唱告三",
    "X44n0748_002:0817c03": "千世界禪誦不行(此為非解)無漏空觀此約理為所證之",
    "X44n0748_002:0817c04": "體也皆能轉凡碾惑至於聖道故曰輪矣事和同界",
    "X44n0748_002:0817c05": "羯磨也業疏云事和顯相還指法通必於說戒等法",
    "X44n0748_002:0817c06": "相順同崇水乳無二也理和者疏云理取會正不越",
    "X44n0748_002:0817c07": "八聖道也故下引論雙證理事據此以言說破僧者",
    "X44n0748_002:0817c08": "必約羯磨法輪用分業也是則法輪對理羯磨對事",
    "X44n0748_002:0817c09": "故有二和妄語下以調達說五法破四依也調云酥",
    "X44n0748_002:0817c10": "鹽味重魚肉損生此二為妄語又立乞食糞衣露坐",
    "X44n0748_002:0817c11": "三種似佛四依故為相似語不以五法等者謂破眾",
    "X44n0748_002:0817c12": "法要二處別說戒羯磨名破非以五法也失解失其",
    "X44n0748_002:0817c13": "正解也謂初破僧時倣佛二法用擬邪化一立五邪",
    "X44n0748_002:0817c14": "以為行法替正四依二立非法羯磨以為眾法替正",
    "X44n0748_002:0817c15": "羯磨所以王舍城時忍五法正是破行後至伽耶羯",
    "X44n0748_002:0817c16": "磨說戒方破眾法始為究竟破法輪僧故知失解但",
    "X44n0748_002:0817c17": "是破行若將破行便是破僧究竟者何待於伽耶山",
    "X44n0748_002:0817c18": "別自證戒以此證知破在伽耶。",
    "X44n0748_002:0817c19": "[0817c19] 二事一者羯磨二者舍羅律云優波離復有二事破",
    "X44n0748_002:0817c20": "僧如此彼四人若過行破僧舍羅作羯磨是也五分",
    "X44n0748_002:0817c21": "云調達十五日布薩時唱五法是五百人取籌唯阿",
    "X44n0748_002:0817c22": "難及須陀洹不取始終破行為始破眾為終若下以",
    "X44n0748_002:0817c23": "八支聖行可軌可則能轉凡成聖為僧之因也今破",
    "X44n0748_002:0817c24": "此法故曰破法輪羯磨亦爾但破羯磨家法無別羯",
    "X44n0748_002:0818a01": "磨僧可破二下此局指能所二破僧體也故引成實",
    "X44n0748_002:0818a02": "云非色非心等今下業疏云有人約律準論取成實",
    "X44n0748_002:0818a03": "意攬指成拳攬陰成人人假為體實法無用四人假",
    "X44n0748_002:0818a04": "用為僧之體而用無別體還以四人陰本為體四分",
    "X44n0748_002:0818a05": "下有人但依律本約數明體謂一人眾多至於四人",
    "X44n0748_002:0818a06": "並取三根清淨無非法相便成僧體。",
    "X44n0748_002:0818a07": "[0818a07] 有三即下釋中三科是也以之下用此八正用譬世",
    "X44n0748_002:0818a08": "輪世輪須具三法謂轂輻輞也老子曰三十輻共一",
    "X44n0748_002:0818a09": "轂王弼云轂所以能統三十輻者今以戒為轂為慧",
    "X44n0748_002:0818a10": "輻之所輳慧輻尚散故假定輞為外規援雖具此三",
    "X44n0748_002:0818a11": "若無精進曷能致遠故以第六精進為御輪者一下",
    "X44n0748_002:0818a12": "初約行明次約解明以應得故反以邪行惑令不得",
    "X44n0748_002:0818a13": "又應解故反以邪解惑令失故。",
    "X44n0748_002:0818a14": "[0818a14] 若下若云失解名破應可得解名和不應律中用一",
    "X44n0748_002:0818a15": "白和僧耶望教以教制一界同遵今既各作故得明",
    "X44n0748_002:0818a16": "破還須用羯磨和也不可用理和以理屬聖故如前",
    "X44n0748_002:0818a17": "釋內凡云理解絕違名和合僧四伴一聞達二騫茶",
    "X44n0748_002:0818a18": "達婆三拘波離四迦留羅鞮舍問下若云五百比丘",
    "X44n0748_002:0818a19": "是所破何故律言五百伴黨則知伴黨亦屬能破故",
    "X44n0748_002:0818a20": "戒本云有餘伴黨乃至無數若是所破與律有違答",
    "X44n0748_002:0818a21": "下以調達初唱五法破行輪時五百猶屬所破故不",
    "X44n0748_002:0818a22": "相違問下若是所破何故身子目連將五百比丘歸",
    "X44n0748_002:0818a23": "乃至佛言應教作偷蘭遮悔耶第二者首解云五逆",
    "X44n0748_002:0818a24": "猶無初偷蘭為第二就言第二者得罪同他第二也",
    "X44n0748_002:0818b01": "又可初屬破行五百未入數後同羯磨破眾故曰第",
    "X44n0748_002:0818b02": "二若然望後破時五百在內亦屬能破故得犯蘭戒",
    "X44n0748_002:0818b03": "疏云羯磨破者輕蘭以下四分破僧中提婆行舍羅",
    "X44n0748_002:0818b04": "告言忍此五事便捉籌時五百無智捉籌阿難語諸",
    "X44n0748_002:0818b05": "比丘言此五事非法等此則違慶喜諫邊犯蘭也所",
    "X44n0748_002:0818b06": "秉望非法羯磨為所秉破彼正法羯磨故以仍本名",
    "X44n0748_002:0818b07": "者今望調達四伴初為能破行輪時仍存本所破名",
    "X44n0748_002:0818b08": "也本一今別者戒疏云本是一和合今分兩別以如",
    "X44n0748_002:0818b09": "來法輪化被三千該通道俗故也今乃分張故名為",
    "X44n0748_002:0818b10": "破三人即三位人也僧即餘清淨僧也廣如彼者第",
    "X44n0748_002:0818b11": "二十五卷中云阿難及一須陀洹比丘既不受籌便",
    "X44n0748_002:0818b12": "即出去往到佛所頭面禮足以事白佛佛因說偈善",
    "X44n0748_002:0818b13": "人共會易惡人善會難惡人共會易善人惡會難時",
    "X44n0748_002:0818b14": "舍利弗目連聞此事已乃至往彼將五百比丘還(云",
    "X44n0748_002:0818b15": "云)。",
    "X44n0748_002:0818b16": "[0818b16] 羯下破羯磨僧亦通於尼但不能破法輪戒疏云尼",
    "X44n0748_002:0818b17": "是女報號佛無信又二輪俗俱不可破理無相濫也",
    "X44n0748_002:0818b18": "道中唯具戒沙彌等亦不能破故雜心云比丘壞僧",
    "X44n0748_002:0818b19": "非在家非沙彌非比丘尼也問下指如來性品中文",
    "X44n0748_002:0818b20": "彼具云我又示現於閻浮提女身成佛眾人皆言甚",
    "X44n0748_002:0818b21": "奇女人能成阿耨多羅三藐三菩提如來畢竟不受",
    "X44n0748_002:0818b22": "女身為欲調伏無量眾生故現女像等彼經既約有",
    "X44n0748_002:0818b23": "女成佛今五分何言女人五礙不得為法王等耶答",
    "X44n0748_002:0818b24": "下今且據能仁一化之報男子成佛為成此義故不",
    "X44n0748_002:0818c01": "說女人又涅槃雖說豈止今也故彼經云我已於無",
    "X44n0748_002:0818c02": "量劫中所作已辦隨順世法故乃至示現於閻浮提",
    "X44n0748_002:0818c03": "女身成佛故曰假說過去等又下如法華中龍女成",
    "X44n0748_002:0818c04": "佛當時眾會皆見龍女忽然之間變成男子具菩薩",
    "X44n0748_002:0818c05": "行即往南方無垢世界坐寶蓮華成等正覺是故成",
    "X44n0748_002:0818c06": "佛在男今言龍女成佛即果仍因名也。",
    "X44n0748_002:0818c07": "[0818c07] 羯下破羯磨不假自號為佛又佛不入羯磨僧故三",
    "X44n0748_002:0818c08": "十相者以提婆但少無見頂及足下千輻輪相爾故",
    "X44n0748_002:0818c09": "智論云我三十相減佛無幾弟子未集若眾圍遶與",
    "X44n0748_002:0818c10": "佛何異思惟破僧自稱作佛。",
    "X44n0748_002:0818c11": "[0818c11] 如論即雜心下引者是亦有如來者以所破眾中調",
    "X44n0748_002:0818c12": "用真佛為所破主故雜心云閻浮提法輪壞非餘處",
    "X44n0748_002:0818c13": "也以此有道則有異道若此有大師則有異師極少",
    "X44n0748_002:0818c14": "至九人故偈云三方極少八是則羯磨壞閻浮提至",
    "X44n0748_002:0818c15": "九是則法輪壞今不言十者佛下是答又下雜心云",
    "X44n0748_002:0818c16": "大師在眾彼無威光準此不可唱說邪法也然若無",
    "X44n0748_002:0818c17": "提婆僭稱亦何可破今既偽稱未可例其真佛。",
    "X44n0748_002:0818c18": "[0818c18] 破下以破羯磨要一界內兩眾作法異界無咎故不",
    "X44n0748_002:0818c19": "通外所破通外者即界外所受邪化者又令三千法",
    "X44n0748_002:0818c20": "輪不轉故此中下戒疏取此一釋彼云法輪僧破初",
    "X44n0748_002:0818c21": "秉法時唯在界內後破行法通界內外王舍下雜心",
    "X44n0748_002:0818c22": "云謂比丘起如是希望提婆達多是我大師非瞿曇",
    "X44n0748_002:0818c23": "彼所制五法是道非八正唱諦如佛初成道為陳如",
    "X44n0748_002:0818c24": "等轉四諦法輪已地神報空神空神報天神乃至梵",
    "X44n0748_002:0819a01": "宮悉知如來說法既知何不得解答文可領不假羯",
    "X44n0748_002:0819a02": "磨僧者如正論破羯磨僧須假彼眾作法也戒疏云",
    "X44n0748_002:0819a03": "要在加法界內兩眾別行今則不爾但假羯磨法助",
    "X44n0748_002:0819a04": "於破行以所破通界外故若先下再釋所以謂若不",
    "X44n0748_002:0819a05": "假說戒羯磨則破之未足是則若破法輪容破羯磨",
    "X44n0748_002:0819a06": "故戒疏云羯磨定不破法輪法輪喜破羯磨是也。",
    "X44n0748_002:0819a07": "[0819a07] 世俗以燸等四善根人身居有漏聖道未生故稱世",
    "X44n0748_002:0819a08": "俗勝義即得無漏聖道增勝故事亂謂於羯磨事上",
    "X44n0748_002:0819a09": "容有迷亂也戒疏云聖人事迷容生別眾非法自分",
    "X44n0748_002:0819a10": "如初善根人得智火之前相具觀四諦作十六行相",
    "X44n0748_002:0819a11": "為自分乃至世第一能一剎那心有大士夫之用離",
    "X44n0748_002:0819a12": "同類因作等無間緣撥破異生性障入無漏道門重",
    "X44n0748_002:0819a13": "觀一行一剎那等為自分皆望未得無漏是他分也",
    "X44n0748_002:0819a14": "見諦者即苦法智忍等前十五心無漏聖慧名見道",
    "X44n0748_002:0819a15": "謂能推度明了見諦理故既得無漏義勝故自分他",
    "X44n0748_002:0819a16": "分俱不可破。",
    "X44n0748_002:0819a17": "[0819a17] 經云者指涅槃彼具云我又示現於閻浮提破和合",
    "X44n0748_002:0819a18": "僧眾生皆謂我是破僧我觀人天無有能破和合僧",
    "X44n0748_002:0819a19": "者論指上雜心以向云應得不得故名破故曰未得",
    "X44n0748_002:0819a20": "之解一下以涅槃是終窮大乘復彰祕勝故說究竟",
    "X44n0748_002:0819a21": "無破二下以論屬小乘故說有實破有權暫示破也",
    "X44n0748_002:0819a22": "他分忍心已上名他分忍心者雜心云得忍凡夫亦",
    "X44n0748_002:0819a23": "不可壞已入決定聖僧故自他不壞即自分他分俱",
    "X44n0748_002:0819a24": "不可壞也。[0819a24] 慧心成實自引經云若人於法能以少慧",
    "X44n0748_002:0819b01": "觀忍樂者是名信行又云是人在聞思慧中正觀諸",
    "X44n0748_002:0819b02": "法心忍欲樂雖未得空無我智能生世間似忍法心",
    "X44n0748_002:0819b03": "自此以來名過凡夫地若無信等五根是人則住外",
    "X44n0748_002:0819b04": "凡夫中漸習得煖法等修慧仍本名故亦名信行自",
    "X44n0748_002:0819b05": "分不破下合有他分破三字文之脫略生空下是人",
    "X44n0748_002:0819b06": "得無我智在煖頂忍第一法中隨順法行謂空無我",
    "X44n0748_002:0819b07": "等名法行此位自分他分俱不可破上皆引第一卷",
    "X44n0748_002:0819b08": "中文故彼下又指第八卷中文彼問云破僧法為幾",
    "X44n0748_002:0819b09": "時答曰法不久住不經一宿是中梵王諸天舍利弗",
    "X44n0748_002:0819b10": "等諸大弟子即還和合有人言是五百比丘先世障",
    "X44n0748_002:0819b11": "他得善根因緣今得此報又凡夫人心輕躁等故說",
    "X44n0748_002:0819b12": "可破若如上內凡得世間空等則無能破況見諦已",
    "X44n0748_002:0819b13": "上無漏聖人乎忍受以凡夫未全道力容忍受邪化",
    "X44n0748_002:0819b14": "也在聖則不爾故不可破。",
    "X44n0748_002:0819b15": "[0819b15] 該凡聖者上云聖人應有事亂是也一下以機定不",
    "X44n0748_002:0819b16": "可轉也況聞如來法輪剋證聞思二慧必不可破也",
    "X44n0748_002:0819b17": "二下設使無調達邪執強勝之緣據望聞如來法輪",
    "X44n0748_002:0819b18": "應有所證今未證者故機不定正受調達所破即五",
    "X44n0748_002:0819b19": "百等是。",
    "X44n0748_002:0819b20": "[0819b20] 若煞下謂得第三果已趣第四向時所斷有頂九品",
    "X44n0748_002:0819b21": "修惑最後下下品惑無間道名後心能破一切煩惱",
    "X44n0748_002:0819b22": "如世金剛望後無學但少解脫道漏盡得俱盡智今",
    "X44n0748_002:0819b23": "殺此那含亦可望應得不得即名殺羅漢耶答下上",
    "X44n0748_002:0819b24": "論破者據可破為言故取凡而去聖若據殺者三四",
    "X44n0748_002:0819c01": "俱可殺故不須簡。[0819c01] 壞罪壞和合僧罪三寶共頭者雖",
    "X44n0748_002:0819c02": "正壞僧三寶齊破如調達稱佛五法亂正聞達僧也",
    "X44n0748_002:0819c03": "殺則不爾捨前果向以趣後果故曰亦後不共一念",
    "X44n0748_002:0819c04": "言其速也以一剎那前自屬三果一剎那後便屬四",
    "X44n0748_002:0819c05": "果是故剎那一念時不可說壞也問中意云破凡僧",
    "X44n0748_002:0819c06": "應得不得名破法輪亦可供凡而得聖福耶若爾下",
    "X44n0748_002:0819c07": "既供凡不得聖福反顯破凡不涉破聖何言他分不",
    "X44n0748_002:0819c08": "得名破答下若已得勝解此人不可破故須就凡應",
    "X44n0748_002:0819c09": "得不得以論破也又下若局體而論凡聖二僧條然",
    "X44n0748_002:0819c10": "自別豈可說言供凡而得聖福耶是義不然如論即",
    "X44n0748_002:0819c11": "雜心也彼云三方極少八是則羯磨壞閻浮提至九",
    "X44n0748_002:0819c12": "是則法輪壞又戒疏云羯磨所破通三天下破法輪",
    "X44n0748_002:0819c13": "僧局在南洲。",
    "X44n0748_002:0819c14": "[0819c14] 如論亦雜心也彼先問云住何分僧不壞答未結界",
    "X44n0748_002:0819c15": "前後牟尼已涅槃息肉未起時及無第一雙於此六",
    "X44n0748_002:0819c16": "時中則無壞法輪(上六時義備如發揮引文為解)問意云為約破時",
    "X44n0748_002:0819c17": "分前後為約佛前佛後以分二時耶答中取初義也",
    "X44n0748_002:0819c18": "以破前及破後為二時言此二時無破故戒疏別難",
    "X44n0748_002:0819c19": "云若爾何故破僧通季代者答唯可方便終非究竟",
    "X44n0748_002:0819c20": "俱舍中解前後云初者轉法未久後者將般涅槃二",
    "X44n0748_002:0819c21": "時大眾同修一味無破者故不望二佛下謂不取佛",
    "X44n0748_002:0819c22": "前佛後無破共說中聞有破若立佛後無破為一時",
    "X44n0748_002:0819c23": "者論云牟尼已涅槃其義已攝但有五時是故不取",
    "X44n0748_002:0819c24": "破下此中文略戒疏具舉九義一以正破正法輪以",
    "X44n0748_002:0820a01": "邪破正二但失事益損微過輕法輪破者失理解故",
    "X44n0748_002:0820a02": "重三弟子破師故重同徒相破故輕四但破行者輕",
    "X44n0748_002:0820a03": "理行俱破重五唯損出家輕道俗同損重六羯磨但",
    "X44n0748_002:0820a04": "情乖法輪情法失七羯磨二眾離法輪七眾破八羯",
    "X44n0748_002:0820a05": "磨定不破法輪法輪喜破羯磨故重九羯磨唯損僧",
    "X44n0748_002:0820a06": "法輪通三寶問意云輪屬法解屬人人法既別應結",
    "X44n0748_002:0820a07": "二罪不答下以破法輪必破理解餘如文此四即四",
    "X44n0748_002:0820a08": "人僧也他即調達也僧寶言寶則專乎聖分言僧則",
    "X44n0748_002:0820a09": "該彼聖凡故多論云若施僧寶著塔中供養第一義",
    "X44n0748_002:0820a10": "諦僧若施僧者凡聖俱取是也望心者以思暢成逆",
    "X44n0748_002:0820a11": "故亦猶下取破羯磨為例如秉一法破僧同時但各",
    "X44n0748_002:0820a12": "得一輕蘭亦不望彼眾多少結也今破法輪亦爾如",
    "X44n0748_002:0820a13": "論雜心問云此五無間業何等最大惡答妄語破壞",
    "X44n0748_002:0820a14": "僧於諸業最惡第一有中思是說最大果論自釋云",
    "X44n0748_002:0820a15": "以彼思於非想非非想處八萬劫壽為果報故準此",
    "X44n0748_002:0820a16": "破法輪僧受八萬劫苦也若準目連問經犯第四偷",
    "X44n0748_002:0820a17": "蘭遮如兜率天壽四千歲人間數五十億六十千歲",
    "X44n0748_002:0820a18": "墮泥犁中此亦經論不同耳抑又蘭分輕重數有大",
    "X44n0748_002:0820a19": "小即萬萬為億之量故致別也。",
    "X44n0748_002:0820a20": "[0820a20] 能破因成約初破行輪也未即究竟要至伽耶破羯",
    "X44n0748_002:0820a21": "磨方成究竟王舍忍可約初唱五法時五百忍可故",
    "X44n0748_002:0820a22": "僧祇下彼二十六云提婆走向伽耶佛於後向伽耶",
    "X44n0748_002:0820a23": "其日布薩佛告阿難汝往喚等即下出提婆拒辭馳",
    "X44n0748_002:0820a24": "譽六群云我等作後世名譽佛在世時提婆六群共",
    "X44n0748_002:0820b01": "破僧也佛具聞者阿難以是因緣具白世尊世尊聞",
    "X44n0748_002:0820b02": "已即說此偈問意云調達始破行法已是犯逆縱後",
    "X44n0748_002:0820b03": "不喚集者無別眾作法之犯若伴黨未犯逆罪今若",
    "X44n0748_002:0820b04": "不喚應犯別他罪耶答下非約彼犯逆成重故便是",
    "X44n0748_002:0820b05": "不犯但望彼主伴一作破僧之後邪正分途故正無",
    "X44n0748_002:0820b06": "別邪之過非戒序下非如來所說立自己為正文略",
    "X44n0748_002:0820b07": "十三不定捨墮單提提舍眾學故曰乃至滅諍隨下",
    "X44n0748_002:0820b08": "即順行法懺僧殘覆治等是又違行法即七羯磨治",
    "X44n0748_002:0820b09": "人是皆謂制者不制非制而制僧祇文中但說順行",
    "X44n0748_002:0820b10": "法略違行法在乃至中收從又復下至不同是今師",
    "X44n0748_002:0820b11": "足之道俗彼云在家出家共行法所謂九部經即修",
    "X44n0748_002:0820b12": "多羅祇夜受記伽陀憂陀那如是語經本生經方廣",
    "X44n0748_002:0820b13": "未曾有法於此九部經更作異句等皆反如來所說",
    "X44n0748_002:0820b14": "也既下既知上說戒違順等所被眾法之異未審能",
    "X44n0748_002:0820b15": "被羯磨眾法復云何異或可下是釋二法即行法眾",
    "X44n0748_002:0820b16": "法。",
    "X44n0748_002:0820b17": "[0820b17] 出下古謂出血但是煞家方便由求煞佛不決暢故",
    "X44n0748_002:0820b18": "復是最初不犯以未有制逆教可違故問下意云雖",
    "X44n0748_002:0820b19": "無出血之教可違然出血之相是殺之類既前制殺",
    "X44n0748_002:0820b20": "戒後方出血豈非亦違煞之制教耶但是殺戒重出",
    "X44n0748_002:0820b21": "血輕爾何言無教可違答下古謂可懺與非逆對凡",
    "X44n0748_002:0820b22": "夫說可言第二以前有煞可違故不可懺是逆對佛",
    "X44n0748_002:0820b23": "故不可言第二以前未有殺佛出血故。",
    "X44n0748_002:0820b24": "[0820b24] 問下若云煞佛是逆便有最初不犯不同人者亦可",
    "X44n0748_002:0820c01": "煞父羅漢是逆別有最初不犯義耶答下煞父雖逆",
    "X44n0748_002:0820c02": "同佛而可懺故無別最初不犯也二異即不可懺及",
    "X44n0748_002:0820c03": "逆故下智論既曰清淨故知最初不犯偷蘭是猶初",
    "X44n0748_002:0820c04": "言蘭是最初不犯者可爾豈不犯違理逆業耶若有",
    "X44n0748_002:0820c05": "何言九清淨人央掘摩羅晉言指髻彼經云有村名",
    "X44n0748_002:0820c06": "薩那有一貧婆羅門女名跋陀羅女生一子名一切",
    "X44n0748_002:0820c07": "世間現少失其父年十二&#x8066;明辯慧受婆羅門教殺",
    "X44n0748_002:0820c08": "害千人耳指作鬘冠首而還得成婆羅門以是因緣",
    "X44n0748_002:0820c09": "名央掘魔羅尋殺千人少一爾時見母執&#x5292;欲前斷",
    "X44n0748_002:0820c10": "命去舍衛十由旬少一丈佛以一切智知已即來摩",
    "X44n0748_002:0820c11": "羅執&#x5292;欲害佛佛現避相時彼說偈云住住大沙門",
    "X44n0748_002:0820c12": "白淨王太子我是央掘魔今當說一指等爾時世尊",
    "X44n0748_002:0820c13": "如&#x9D5E;王行七步顧視說偈云住住央掘魔汝當住淨",
    "X44n0748_002:0820c14": "戒我是等正覺輸汝慧&#x5292;說我住無生際而汝不覺",
    "X44n0748_002:0820c15": "知乃至云汝當捨利&#x5292;疾來歸明智莫隨惡師慧非",
    "X44n0748_002:0820c16": "法謂為法遂即捨&#x5292;出家學道廣如彼第一卷中。",
    "X44n0748_002:0820c17": "[0820c17] 問下若云央掘清淨向以律中外道煞父母者無所",
    "X44n0748_002:0820c18": "長益便即滅擯。[0820c18] 答下非謂犯同第二人故滅擯此但",
    "X44n0748_002:0820c19": "望煞父母邊違理惡行是重故須擯也。[0820c19] 首下準戒疏",
    "X44n0748_002:0820c20": "即屬今師義彼云今解不爾五逆之罪犯則無初若",
    "X44n0748_002:0820c21": "爾無初云何出血方始破僧等即同此也答下煞父",
    "X44n0748_002:0820c22": "有擯教可違出血無擯可違故言清淨。",
    "X44n0748_002:0820c23": "[0820c23] 四人下律中提婆與闍王共議汝&#x5F11;父王我&#x5F11;佛初",
    "X44n0748_002:0820c24": "遣二人後四人八人乃至六十四人往害世尊等此",
    "X44n0748_002:0821a01": "則煞戒家遣使方便罪既有方便罪即同第二犯位",
    "X44n0748_002:0821a02": "何言清淨耶非持五篇非約通持五篇齊不犯故名",
    "X44n0748_002:0821a03": "清淨也亦下復申一解意謂調達亦有出血之蘭及",
    "X44n0748_002:0821a04": "唱五法破行之逆然破未究竟得入羯磨僧數望此",
    "X44n0748_002:0821a05": "由名持故名淨方有破也若實於制罪有違則非清",
    "X44n0748_002:0821a06": "淨不可得破故曰反前。",
    "X44n0748_002:0821a07": "[0821a07] 犯重即夷也既先稱佛則是大妄理已結重何成清",
    "X44n0748_002:0821a08": "淨破僧之人答下以調言我當作佛則言非剋詣故",
    "X44n0748_002:0821a09": "未犯重若爾下若言我當作佛則非是佛也何得破",
    "X44n0748_002:0821a10": "耶此亦文中闕答今答云若是真佛則無有破由是",
    "X44n0748_002:0821a11": "非佛故說有破向亦云調達自號體非佛故通收為",
    "X44n0748_002:0821a12": "九又云調達若無破僧何得又依下接上答意故稱",
    "X44n0748_002:0821a13": "又依以上云我當作佛故不犯今又依論稱佛無信",
    "X44n0748_002:0821a14": "故不犯重不重與非重皆謂不犯大妄語夷也三十",
    "X44n0748_002:0821a15": "二相八十種好如常所明。",
    "X44n0748_002:0821a16": "[0821a16] 三逆即有波羅夷者謂煞父殺母殺阿羅漢有違制",
    "X44n0748_002:0821a17": "教復是重極若或犯後不能破僧也以非清淨人故",
    "X44n0748_002:0821a18": "若下如出血破行皆違行之重也而但得蘭是教之",
    "X44n0748_002:0821a19": "輕也得入羯磨數由名持戒即應十誦九清淨人能",
    "X44n0748_002:0821a20": "破也而下證出血在前破僧在後所規下戒疏云以",
    "X44n0748_002:0821a21": "本心規奪徒眾壞僧斷法歸從己見暢滿心腑更無",
    "X44n0748_002:0821a22": "進趣故果偷蘭首下解上第二。",
    "X44n0748_002:0821a23": "[0821a23] 問下意云破僧先未起過云何迎前制與偷蘭然下",
    "X44n0748_002:0821a24": "調達先於耆山擲石出血佛令差身子告諸白衣遂",
    "X44n0748_002:0821b01": "布惡名失利乃通己五人家家乞食佛因制別眾食",
    "X44n0748_002:0821b02": "調又生念瞿曇斷人口食我寧破僧遂結三聞唱秉",
    "X44n0748_002:0821b03": "五法諫而不捨佛方告云泥&#x68C3;一劫此則彰過由來",
    "X44n0748_002:0821b04": "漸矣非全未起。",
    "X44n0748_002:0821b05": "[0821b05] 違諫僧殘下即下文佛令諸比丘白四諫中云我已",
    "X44n0748_002:0821b06": "白竟餘有羯磨在汝今可捨此事莫令僧為汝作羯",
    "X44n0748_002:0821b07": "磨更犯重罪(已上律文)既言重罪亦應同上佛呵是第二",
    "X44n0748_002:0821b08": "何故戒末開云不犯者最初未制戒等答下調達始",
    "X44n0748_002:0821b09": "作是因律中先制別眾食為攝難調人恐破僧故後",
    "X44n0748_002:0821b10": "既唱五法破和佛言重罪一劫是果則因果彰矣罪",
    "X44n0748_002:0821b11": "唯逆蘭故名局也名通者如初白竟呵云莫令僧羯",
    "X44n0748_002:0821b12": "磨更犯重罪下至第一二羯磨竟亦言莫令僧更作",
    "X44n0748_002:0821b13": "羯磨犯重是則名通及至分罪不無輕重律云白未",
    "X44n0748_002:0821b14": "竟捨吉羅白竟捨一蘭白一羯磨竟捨二蘭白二羯",
    "X44n0748_002:0821b15": "磨竟捨三蘭三法竟方殘又僧未能表明因果故罪",
    "X44n0748_002:0821b16": "非第二又解下文略準戒疏於科末第二下加云諫",
    "X44n0748_002:0821b17": "時不諫於違諫故違諫僧殘是最初大能解也餘四",
    "X44n0748_002:0821b18": "即煞父母羅漢出血也倚傍者律云提婆言如來常",
    "X44n0748_002:0821b19": "說頭陀少欲知足樂出離者我今有五法亦是頭陀",
    "X44n0748_002:0821b20": "勝法少欲知足樂出離者所謂相似語等以倚傍之",
    "X44n0748_002:0821b21": "也戒疏云破僧則倚傍四依八正是以佛先呵諫違",
    "X44n0748_002:0821b22": "教諫故罪是第二今下覆示上餘四廣前犯有最初",
    "X44n0748_002:0821b23": "者望不違制教不論逆之性罪故業疏云若論逆名",
    "X44n0748_002:0821b24": "隨事成業無教可違故律中外道殺父母者無所長",
    "X44n0748_002:0821c01": "益便即滅擯豈望違教耶(已上本文)。",
    "X44n0748_002:0821c02": "[0821c02] 阿逸多者涅槃第十九云波羅奈城有長者子名阿",
    "X44n0748_002:0821c03": "逸多婬慝其母以是因緣殺戮其父其母復與外人",
    "X44n0748_002:0821c04": "共通子既知已便復害之有阿羅漢是其知識於此",
    "X44n0748_002:0821c05": "知識復生愧恥即便殺之殺已即到祇桓精舍求欲",
    "X44n0748_002:0821c06": "出家時諸比丘具知此人有三逆罪無敢聽者以不",
    "X44n0748_002:0821c07": "聽故倍生瞋恚即於其夜放大猛火焚燒僧坊多殺",
    "X44n0748_002:0821c08": "無辜然後復往王舍城中至如來所求哀出家如來",
    "X44n0748_002:0821c09": "即聽為說法要令其重罪漸漸輕微發阿耨多羅三",
    "X44n0748_002:0821c10": "藐三菩提心此既言重罪則決知無初罪是第二。",
    "X44n0748_002:0821c11": "[0821c11] 五利即畜長離衣宿背請別眾食食前食後至他家",
    "X44n0748_002:0821c12": "等有衣開五月無衣但一月如毗蘭下即分衣法中",
    "X44n0748_002:0821c13": "佛受毗蘭若婆羅門請夏竟欲人間遊行婆羅門以",
    "X44n0748_002:0821c14": "三衣布施世尊比丘僧人與兩端[疊*毛]為夏衣比丘不",
    "X44n0748_002:0821c15": "受白佛佛言聽受此名時施如四分者亦指分衣中",
    "X44n0748_002:0821c16": "文但不為夏勞而施名曰非時。",
    "X44n0748_002:0821c17": "[0821c17] 如四分下引衣犍度文二部即僧各執己見破為二",
    "X44n0748_002:0821c18": "部此據時現前不作法故隨二部現僧多少分反此",
    "X44n0748_002:0821c19": "作法邪正不同若大得衣者分為二分故衣法中云。",
    "X44n0748_002:0821c20": "[0821c20] 爾時諸比丘大得可分衣僧破為二部諸比丘白佛",
    "X44n0748_002:0821c21": "佛言應分為二分若未得可分衣僧破為二部佛言",
    "X44n0748_002:0821c22": "應問檀越當與誰等(已上本文)是下說時僧得如下引律",
    "X44n0748_002:0821c23": "一比丘受施文相參等者等取擲籌分彼自擲籌佛",
    "X44n0748_002:0821c24": "言不應自擲籌應使不見者擲籌若施下釋非時僧",
    "X44n0748_002:0822a01": "得白二以物既該通須憑法斷奔得羯磨僧猶未散",
    "X44n0748_002:0822a02": "亦可沾利反此不得就下是結束前文其下示僧尼",
    "X44n0748_002:0822a03": "二部大鈔云二部互正亦有四種四分十誦若施比",
    "X44n0748_002:0822a04": "丘僧乃至無一沙彌若施尼僧乃至無一沙彌尼如",
    "X44n0748_002:0822a05": "是五眾互取就寺不簡僧尼等別皆僧得現前同合",
    "X44n0748_002:0822a06": "受故此則約類加受其義可解。",
    "X44n0748_002:0822a07": "[0822a07] 不作法謂不須加羯磨直爾分也四種定者且約時",
    "X44n0748_002:0822a08": "現前論一時定同是七月十六日若夏未滿受衣得",
    "X44n0748_002:0822a09": "罪二處定同此界內前安居人三人定非外界者現",
    "X44n0748_002:0822a10": "前同住四法定皆直數人相參墮籌分(非時現前但改七月等作",
    "X44n0748_002:0822a11": "非時但現前及除前安居之言作之)四分律云皆指衣揵度文首下解",
    "X44n0748_002:0822a12": "歡喜義由全受故乃得喜名三語即心念三說如下",
    "X44n0748_002:0822a13": "更明作法並用羯磨斷入現前如分亡人輕物法之",
    "X44n0748_002:0822a14": "例四下即時處人法俱不定也但下律云有異住處",
    "X44n0748_002:0822a15": "二部僧多得可分衣時比丘僧多比丘尼僧少諸比",
    "X44n0748_002:0822a16": "丘不知云何白佛佛言應分作二分乃至無比丘尼",
    "X44n0748_002:0822a17": "純沙彌尼佛言應分作二分故曰物等也當時雖一",
    "X44n0748_002:0822a18": "往各半攝之要須隨部各作法分。",
    "X44n0748_002:0822a19": "[0822a19] 留下至八月十六日非時分者即作非時僧得施法",
    "X44n0748_002:0822a20": "首下評量二解首師以後義為定今師以初解為定",
    "X44n0748_002:0822a21": "其下縱奪以釋若據時僧得中局賞夏勞者則無勞",
    "X44n0748_002:0822a22": "不合受賜準似不用加法然施心既普通該一化故",
    "X44n0748_002:0822a23": "須法斷方有限齊則須用初義也。",
    "X44n0748_002:0822a24": "[0822a24] 相待囑授律中得夏衣未分有比丘去佛言待還或",
    "X44n0748_002:0822b01": "先囑授一人受此亦不及羯磨聲云何得分耶一下",
    "X44n0748_002:0822b02": "以屬當界人故今雖出外以同安也二下以初施衣",
    "X44n0748_002:0822b03": "時同在界故去下應先問云彼既有分去後此中成",
    "X44n0748_002:0822b04": "分不將去分下答故律中分已比丘疑故白佛佛言",
    "X44n0748_002:0822b05": "成分以作法成故又去具三義復開待囑二義即前",
    "X44n0748_002:0822b06": "二義時施即時現前施不下即直爾攝之應下本律",
    "X44n0748_002:0822b07": "一人受施中應心念口言此是我分興念興起也詩",
    "X44n0748_002:0822b08": "云夙興夜寐古人謂起念屬己名心念今師須口傳",
    "X44n0748_002:0822b09": "情如僧祇心念說淨而口不言是名非法。",
    "X44n0748_002:0822b10": "[0822b10] 一下如曾此住亦得其分即待囑是也十五種論云",
    "X44n0748_002:0822b11": "受施有十五處一戒場二境界(或講食堂隨界大少皆有擲石界比丘入",
    "X44n0748_002:0822b12": "皆得分也)三同布薩界四不失衣界五羅婆界(王臣為比丘作住止",
    "X44n0748_002:0822b13": "竟或十由旬若&#x7AEA;柱若標相齊此內有布施皆屬我等)六聚落界七村界(有市名聚",
    "X44n0748_002:0822b14": "無市名村)八國土界(有城邑也)九阿槃阿羅界(蘭若界也)十擲水界",
    "X44n0748_002:0822b15": "(船界是也)十一鄉居界(隨城東西名鄉)十二羅那界(國土界)十三阿",
    "X44n0748_002:0822b16": "羅闍界(一王所領國土)十四洲界(海中一洲)十五鐵圍山界(是一鐵圍)",
    "X44n0748_002:0822b17": "已上十五界中若言布施戒場布薩界不得乃至布",
    "X44n0748_002:0822b18": "施師子洲閻浮洲二洲僧隨多少中分三下即羯磨",
    "X44n0748_002:0822b19": "斷歸現僧二門即時僧得非時僧得一部一眾二部",
    "X44n0748_002:0822b20": "約僧尼又各有邪正二部隨一部眾滿則羯磨擲籌",
    "X44n0748_002:0822b21": "不滿則心念對首法皆別也如上即數人多少好惡",
    "X44n0748_002:0822b22": "相參擲籌取分受持入己已加法受持或說淨主或",
    "X44n0748_002:0822b23": "轉施人餘來即界外來者若此處未作受持等竟亦",
    "X44n0748_002:0822b24": "應須分如上即並須作法四不定故是也。",
    "X44n0748_002:0822c01": "[0822c01] 首下此中今古三師差別初師三法次師一法第三",
    "X44n0748_002:0822c02": "二法一下示初義此前下謂衣法中但有付衣白二",
    "X44n0748_002:0822c03": "法前後兩法不出羯磨律文雖略義必具之以文云",
    "X44n0748_002:0822c04": "差一比丘又言被差人作白二分故又下次師指律",
    "X44n0748_002:0822c05": "所出義含付分故五德不用復秉分法以緣兆云僧",
    "X44n0748_002:0822c06": "今與某甲出付詞也彼當與僧即分詞也是則但可",
    "X44n0748_002:0822c07": "一法爾若下立外妨文雖無答今為通之付雖秉於",
    "X44n0748_002:0822c08": "別人分則在乎五德以彼秉付令我分故眾既委知",
    "X44n0748_002:0822c09": "略分何過又下第三師同前第二不秉分法更須秉",
    "X44n0748_002:0822c10": "差共成二法以律云差一人故(今師取此古德律鈔記中乃以第二為第",
    "X44n0748_002:0822c11": "三與此列異)律無差法今若作者須加白二白中但四句",
    "X44n0748_002:0822c12": "成第三緣兆云僧差比丘某甲作分衣物人(羯磨準此至時",
    "X44n0748_002:0822c13": "牒用)大鈔云今時行事但取知僧事者或臨時口差不",
    "X44n0748_002:0822c14": "用羯磨違法通得故知秉差方無違法昔下上所立",
    "X44n0748_002:0822c15": "籌分羯磨二途者古人妄謂墮籌分後復有僧至難",
    "X44n0748_002:0822c16": "可了絕故作羯磨今師不然籌分局二現前羯磨專",
    "X44n0748_002:0822c17": "被兩得故設二法別人如一人則加心念二人三人",
    "X44n0748_002:0822c18": "須作對首廣如大鈔二衣中引母論出詞加受以律",
    "X44n0748_002:0822c19": "但言三語受共分則無詞句如律下至夏衣分來皆",
    "X44n0748_002:0822c20": "衣犍度中正文直爾攝等蓋首師義上亦判云首解",
    "X44n0748_002:0822c21": "以後義為定者正符此解今師須作法分之。",
    "X44n0748_002:0822c22": "[0822c22] 若未攝者以未攝入故身亡不得其分亦不言斷歸",
    "X44n0748_002:0822c23": "僧中若現前施十人百人各有分雖未入手身若死",
    "X44n0748_002:0822c24": "者一分歸亡者然後索入僧隨輕重斷故五百問云",
    "X44n0748_002:0823a01": "若有餘嚫物本道人已去乃至知死而取犯&#x5F03;僧物",
    "X44n0748_002:0823a02": "故四分下彼云比丘分夏安居食白佛佛言不應分",
    "X44n0748_002:0823a03": "隨施應食五分云餘比丘憍薩羅遊行至舍婆提到",
    "X44n0748_002:0823a04": "住處問有僧食不答言本有安居竟分已持去少欲",
    "X44n0748_002:0823a05": "白佛佛言僧食不應分若分得吉。[0823a05] 時現前下如文可",
    "X44n0748_002:0823a06": "了又非時現前相仍而辨重言某甲者律文如是為",
    "X44n0748_002:0823a07": "分邪正爾一人即五德四人止得羯磨者謂五人共",
    "X44n0748_002:0823a08": "住一人死衣&#x9262;直三人口和賞勞已餘諸輕物依母",
    "X44n0748_002:0823a09": "論四人直作分衣羯磨文中除僧今持此衣物與某",
    "X44n0748_002:0823a10": "甲某甲當還與僧等字餘同。",
    "X44n0748_002:0823a11": "[0823a11] 不得展轉者以母論二三人方作展轉母下證四人",
    "X44n0748_002:0823a12": "須羯磨分二法一賞勞二分法。[0823a12] 四人但作一分法一",
    "X44n0748_002:0823a13": "二三相應者母論云二比丘共住一者命過在者作",
    "X44n0748_002:0823a14": "念此亡比丘物應屬我此人即得後來者不得是名",
    "X44n0748_002:0823a15": "一相應法三人共住一命過二人應展轉相語大德",
    "X44n0748_002:0823a16": "憶念此物應屬我等二人如是展轉名二相應法。[0823a16] 四",
    "X44n0748_002:0823a17": "人共住一人亡三人展轉如上所說是名三相應法",
    "X44n0748_002:0823a18": "羯磨彼論約界裏一人已上盡得打犍稚不得羯磨",
    "X44n0748_002:0823a19": "不者犯&#x5F03;若界外五人已上得羯磨分不打犍稚以",
    "X44n0748_002:0823a20": "無界故若四人已下不得羯磨分若分犯&#x5F03;當躋詣",
    "X44n0748_002:0823a21": "僧等。[0823a21] 一人作法如三人中但一人說詞句餘不須對",
    "X44n0748_002:0823a22": "頭。[0823a22] 各說又但一說即成亦不言至三說。[0823a22] 互作即更互",
    "X44n0748_002:0823a23": "說也。",
    "X44n0748_002:0823a24": "[0823a24] 何下上云一人作法成者何不同說恣對首人各三",
    "X44n0748_002:0823b01": "說耶。[0823b01] 彼下是釋。[0823b01] 十誦下彼律凡有二節一云打犍稚",
    "X44n0748_002:0823b02": "集僧和合分物已起爾時六群從界外來語諸比丘",
    "X44n0748_002:0823b03": "此僧所有物我當共分一云分已六群從界內來求",
    "X44n0748_002:0823b04": "共分皆以是事白佛佛言若打犍稚僧分物已起若",
    "X44n0748_002:0823b05": "界外界內比丘來欲與者與不得強分別眾分衣得",
    "X44n0748_002:0823b06": "成一句彼律無文乃大師斷彼文也既曰不得強分",
    "X44n0748_002:0823b07": "驗知界內有僧分法自成由先打稚和集故&#x5374;引彼。",
    "X44n0748_002:0823b08": "[0823b08] 佛言下證。[0823b08] 義下若比丘在界內不知後欲索分十誦",
    "X44n0748_002:0823b09": "又云欲與者與不知與時再秉羯磨分不。[0823b09] 四分下若",
    "X44n0748_002:0823b10": "約本部理須再作法分以別眾分衣不成故即有比",
    "X44n0748_002:0823b11": "丘作無比丘想是也若十誦則不須以彼云不得強",
    "X44n0748_002:0823b12": "分縱若與時但隨時和與。[0823b12] 若無下以界實無比丘故",
    "X44n0748_002:0823b13": "分衣自成既作有想理須檢校今反不求故須結吉",
    "X44n0748_002:0823b14": "也。"
}