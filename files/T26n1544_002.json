{
    "T26n1544_002:0923a09": "阿毘達磨發智論卷第二",
    "T26n1544_002:0923a11": "尊者迦多衍尼子造",
    "T26n1544_002:0923a12": "三藏法師玄奘奉 詔譯",
    "T26n1544_002:0923a13": "雜蘊第一中愛敬納息第四",
    "T26n1544_002:0923a14": " 愛養敬力滅  涅槃蘊究竟",
    "T26n1544_002:0923a15": " 取遍知三歸  此章願具說",
    "T26n1544_002:0923a16": "[0923a16] 云何愛。答諸愛等愛喜等喜。樂等樂。是謂愛。",
    "T26n1544_002:0923a17": "云何敬。答諸有敬有敬性。有自在有自在性。",
    "T26n1544_002:0923a18": "於自在者。有怖畏轉。是謂敬。云何愛敬。答如",
    "T26n1544_002:0923a19": "有一類。於佛法僧。親教軌範。及餘隨一有智",
    "T26n1544_002:0923a20": "尊重同梵行者。愛樂心悅。恭敬而住。若於是",
    "T26n1544_002:0923a21": "處。有愛及敬是謂愛敬。云何供養。答此有",
    "T26n1544_002:0923a22": "二種。一財供養。二法供養。云何恭敬。答諸",
    "T26n1544_002:0923a23": "有恭敬有恭敬性。有自在有自在性。於自在",
    "T26n1544_002:0923a24": "者有怖畏轉。是謂恭敬。云何供養恭敬。答如",
    "T26n1544_002:0923a25": "有一類。於佛法僧。親教軌範。及餘隨一有智",
    "T26n1544_002:0923a26": "尊重同梵行者。施設供養恭敬而住。若於是",
    "T26n1544_002:0923a27": "處。有供養及恭敬。是謂供養恭敬。云何身力。",
    "T26n1544_002:0923a28": "答諸身勇猛強健輕捷。能有所辦。是謂身",
    "T26n1544_002:0923a29": "力。云何身劣。答諸身不勇不猛。不強不健。不",
    "T26n1544_002:0923b01": "輕不捷。無所能辦。是謂身劣。身力身劣。幾處",
    "T26n1544_002:0923b02": "攝。幾識識。答一處攝。謂觸處。二識識。謂身",
    "T26n1544_002:0923b03": "識及意識。如二力士相扠撲時。手腕纔交。互",
    "T26n1544_002:0923b04": "知強弱。又如強者執弱者持。力之勝劣。相知",
    "T26n1544_002:0923b05": "亦爾。",
    "T26n1544_002:0923b06": "[0923b06] 云何擇滅。答諸滅是離繫。云何非擇滅。答諸",
    "T26n1544_002:0923b07": "滅非離繫。云何無常滅。答諸行散壞破沒亡",
    "T26n1544_002:0923b08": "退。是謂無常滅。非擇滅。無常滅。何差別。答",
    "T26n1544_002:0923b09": "非擇滅者。不由擇力。解脫疫癘災橫愁惱種",
    "T26n1544_002:0923b10": "種魔事。行世苦法。非於貪欲調伏斷越。無常",
    "T26n1544_002:0923b11": "滅者。諸行散壞破沒亡退。是謂二滅差別。",
    "T26n1544_002:0923b12": "[0923b12] 如契經說。有二涅槃界。謂有餘依涅槃界。及",
    "T26n1544_002:0923b13": "無餘依涅槃界。云何有餘依涅槃界。答若阿",
    "T26n1544_002:0923b14": "羅漢。諸漏永盡。壽命猶存。大種造色。相續未",
    "T26n1544_002:0923b15": "斷。依五根身。心相續轉。有餘依故。諸結永",
    "T26n1544_002:0923b16": "盡。得獲觸證。名有餘依涅槃界。云何無餘依",
    "T26n1544_002:0923b17": "涅槃界。答即阿羅漢。諸漏永盡。壽命已滅。大",
    "T26n1544_002:0923b18": "種造色相續已斷。依五根身。心不復轉。無餘",
    "T26n1544_002:0923b19": "依故。諸結永盡。名無餘依涅槃界。涅槃當言",
    "T26n1544_002:0923b20": "學耶無學耶。非學非無學耶。答涅槃應言非",
    "T26n1544_002:0923b21": "學非無學。有作是說。涅槃有學有無學。有非",
    "T26n1544_002:0923b22": "學非無學。云何學。謂學得諸結斷。得獲觸證。",
    "T26n1544_002:0923b23": "云何無學。謂無學得諸結斷。得獲觸證。云何",
    "T26n1544_002:0923b24": "非學非無學。謂有漏得諸結斷。得獲觸證。於",
    "T26n1544_002:0923b25": "此義中。涅槃但應言非學非無學。而汝說涅",
    "T26n1544_002:0923b26": "槃。有學有無學。有非學非無學耶。答如是。汝",
    "T26n1544_002:0923b27": "何所欲。諸先以世俗道。永斷欲貪瞋恚得。非",
    "T26n1544_002:0923b28": "學非無學離繫得。彼於四諦。未得現觀。修習",
    "T26n1544_002:0923b29": "現觀。得現觀已。證不還果。轉成學耶。答如",
    "T26n1544_002:0923c01": "是。又何所欲。諸先以世俗道。永斷欲貪瞋",
    "T26n1544_002:0923c02": "恚得。非學非無學離繫得。後證不還果時。即",
    "T26n1544_002:0923c03": "彼離繫應轉成學若彼今時。轉成學者。先應",
    "T26n1544_002:0923c04": "是學體常住故。未證不還果。未有學得。已名",
    "T26n1544_002:0923c05": "為學。不應正理。汝何所欲。阿羅漢向。學諸結",
    "T26n1544_002:0923c06": "斷。證阿羅漢果。彼轉成無學耶。答如是。又",
    "T26n1544_002:0923c07": "汝何所欲。阿羅漢向。學諸結斷。證阿羅",
    "T26n1544_002:0923c08": "漢果時。即彼結斷應轉成無學。若彼今時成",
    "T26n1544_002:0923c09": "無學者。先應是無學體常住故。未證阿羅漢",
    "T26n1544_002:0923c10": "果。無無學得。已名無學。不應正理。汝何所",
    "T26n1544_002:0923c11": "欲。諸阿羅漢。無學結斷。退阿羅漢果時。彼",
    "T26n1544_002:0923c12": "轉成學耶。答如是。又何所欲。諸阿羅漢。無",
    "T26n1544_002:0923c13": "學結斷。退阿羅漢果時。即彼結斷應轉成學。",
    "T26n1544_002:0923c14": "若彼今時轉成學者。先應是學體常住故。未",
    "T26n1544_002:0923c15": "退阿羅漢果。無有學得。已名為學。不應正理。",
    "T26n1544_002:0923c16": "復次涅槃不應先是非學非無學。後轉成學。",
    "T26n1544_002:0923c17": "先是學。後轉成無學。先是無學。復轉成學。又",
    "T26n1544_002:0923c18": "涅槃不應有學有無學有非學非無學。若如",
    "T26n1544_002:0923c19": "是者。應成二分諸法。不決定故。應有雜亂。是",
    "T26n1544_002:0923c20": "則不應施設諸法性相決定。佛亦不說涅槃",
    "T26n1544_002:0923c21": "有學有無學性。以涅槃恒是非學非無學諸",
    "T26n1544_002:0923c22": "法決定。無有雜亂。恒住自性。不捨自性。涅槃",
    "T26n1544_002:0923c23": "常住。無有變易。是故涅槃但應言非學非無",
    "T26n1544_002:0923c24": "學。",
    "T26n1544_002:0923c25": "[0923c25] 如契經說。彼成就無學戒蘊定蘊慧蘊解脫",
    "T26n1544_002:0923c26": "蘊解脫智見蘊。云何無學戒蘊。答無學身律",
    "T26n1544_002:0923c27": "儀。語律儀。命清淨。云何無學定蘊。答無學三",
    "T26n1544_002:0923c28": "三摩地。謂空無願無相。云何無學慧蘊。答無",
    "T26n1544_002:0923c29": "學正見智。云何無學解脫蘊。答無學作意相",
    "T26n1544_002:0924a01": "應心。已勝解。今勝解。當勝解。云何無學解脫",
    "T26n1544_002:0924a02": "智見蘊。答盡智無生智。無學慧蘊。與解脫智",
    "T26n1544_002:0924a03": "見蘊。有何差別。答無學苦集智。是無學慧蘊。",
    "T26n1544_002:0924a04": "無學滅道智。是無學解脫智見蘊。復次無學",
    "T26n1544_002:0924a05": "苦集滅智是無學慧蘊。無學道智。是無學解",
    "T26n1544_002:0924a06": "脫智見蘊。復次無學苦集道智。是無學慧蘊。",
    "T26n1544_002:0924a07": "無學滅智。是無學解脫智見蘊。是謂差別。",
    "T26n1544_002:0924a08": "[0924a08] 如世尊說苾芻當知。唯一究竟。無別究竟。",
    "T26n1544_002:0924a09": "此中何法名究竟耶。答世尊或時於道說究",
    "T26n1544_002:0924a10": "竟聲。或時於斷說究竟聲。於道說究竟聲者。",
    "T26n1544_002:0924a11": "如世尊說。",
    "T26n1544_002:0924a12": " 一類聰慢者  不能知究竟",
    "T26n1544_002:0924a13": " 彼不證道故  不調伏而死",
    "T26n1544_002:0924a14": "[0924a14] 於斷說究竟聲者。如世尊說。",
    "T26n1544_002:0924a15": " 已到究竟者  無怖無疑悔",
    "T26n1544_002:0924a16": " 永拔有箭故  彼住後邊身",
    "T26n1544_002:0924a17": " 此是最究竟  無上寂靜&#x8FF9;",
    "T26n1544_002:0924a18": " 清淨不死&#x8FF9;  諸相皆盡故",
    "T26n1544_002:0924a19": "[0924a19] 又契經說。有一梵志。名數目連。來詣佛所。",
    "T26n1544_002:0924a20": "請問佛曰。喬答摩尊。教授教誡。諸苾芻等。彼",
    "T26n1544_002:0924a21": "受教已。皆能證得最極究竟涅槃界不。世尊",
    "T26n1544_002:0924a22": "告曰。此事不定。一類能證。一類不能。",
    "T26n1544_002:0924a23": "[0924a23] 如契經說。佛告苾芻。有諸外道。雖同施設斷",
    "T26n1544_002:0924a24": "知諸取。而彼不能具足施設。謂但施設斷知",
    "T26n1544_002:0924a25": "欲取見取戒取非我語取。此有何義有作是",
    "T26n1544_002:0924a26": "說。此是世尊。率爾說法。彼不應作是說。所以",
    "T26n1544_002:0924a27": "者何。世尊說法。非全無因。或少因故。復有",
    "T26n1544_002:0924a28": "說者。此言顯彼少分斷者。彼不應作是說。所",
    "T26n1544_002:0924a29": "以者何。異生亦有能斷少分。我語取故。然佛",
    "T26n1544_002:0924b01": "世尊。為天人等。無量大眾廣說法要。無倒開",
    "T26n1544_002:0924b02": "示。令隨類解。有諸外道。竊聞佛說蘊界處蓋",
    "T26n1544_002:0924b03": "念住乃至覺支等名。或有具足。或不具足。是",
    "T26n1544_002:0924b04": "諸外道。若有得聞欲取名者。便作是言。我亦",
    "T26n1544_002:0924b05": "施設斷知欲取。若有得聞見取名者。便作是",
    "T26n1544_002:0924b06": "言。我亦施設斷知見取。若有得聞戒取名者。",
    "T26n1544_002:0924b07": "便作是言。我亦施設斷知戒取。如多苾芻",
    "T26n1544_002:0924b08": "集在一處有諸外道。來作是言。如喬答摩。",
    "T26n1544_002:0924b09": "為諸弟子。宣說法要。謂作是說。汝等苾芻。應",
    "T26n1544_002:0924b10": "斷五蓋如是五蓋。能染污心。令慧力劣。損",
    "T26n1544_002:0924b11": "害覺分。障礙涅槃。於四念住。應善住心。於七",
    "T26n1544_002:0924b12": "覺支。應勤修習。我等亦能為諸弟子。說此法",
    "T26n1544_002:0924b13": "要。則喬答摩所說法要。與我何別。而今汝等",
    "T26n1544_002:0924b14": "獨歸彼耶。然彼外道。尚不能識五蓋名相。況",
    "T26n1544_002:0924b15": "能了達。住四念住。修七覺支。然竊佛語。故作",
    "T26n1544_002:0924b16": "是說。施設斷取。應知亦然。又如外道摩健地",
    "T26n1544_002:0924b17": "迦。不了自身。眾病所集。剎那不住苦空非",
    "T26n1544_002:0924b18": "我。來詣佛所。鼓腹而言。吾今此身。既無諸",
    "T26n1544_002:0924b19": "病。應知即是究竟涅槃。彼尚不知無病名相。",
    "T26n1544_002:0924b20": "況能了達究竟涅槃。然竊佛語。故作是說。施",
    "T26n1544_002:0924b21": "設斷取。應知亦然。何緣外道。但有施設斷知",
    "T26n1544_002:0924b22": "三取非我語取。答彼於長夜。執有真實。我及",
    "T26n1544_002:0924b23": "有情。命者生者。能養育者。補特伽羅。彼既執",
    "T26n1544_002:0924b24": "有真實。我等寧肯施設斷我語取。說同施設",
    "T26n1544_002:0924b25": "斷知諸取。斯有何義。答是佛世尊。隨彼言說。",
    "T26n1544_002:0924b26": "如世尊說。彼諸外道。施設實有有情斷壞。然",
    "T26n1544_002:0924b27": "依勝義。無實有情。但隨彼言。而作是說。此亦",
    "T26n1544_002:0924b28": "如是。故無有過。如契經說。有二遍知。謂智遍",
    "T26n1544_002:0924b29": "知。及斷遍知。云何智遍知。答諸智見明覺現",
    "T26n1544_002:0924c01": "觀。是謂智遍知。",
    "T26n1544_002:0924c02": "[0924c02] 云何斷遍知。答諸貪永斷。瞋癡永斷。一切煩",
    "T26n1544_002:0924c03": "惱永斷。是謂斷遍知。世尊或時於智說遍知",
    "T26n1544_002:0924c04": "聲。或時於斷說遍知聲。於智說遍知聲者。如",
    "T26n1544_002:0924c05": "伽他說。",
    "T26n1544_002:0924c06": " 儒童賢寂靜  能益諸世間",
    "T26n1544_002:0924c07": " 有智能遍知  貪愛生眾苦",
    "T26n1544_002:0924c08": " 有智言應作  不作不應言",
    "T26n1544_002:0924c09": " 智者應遍知  有言無作者",
    "T26n1544_002:0924c10": "[0924c10] 於斷說遍知聲者。如契經說。佛告苾芻。當為",
    "T26n1544_002:0924c11": "汝說。所遍知法。遍知自性。能遍知者。所遍知",
    "T26n1544_002:0924c12": "法。謂五取蘊。遍知自性。謂貪永斷。瞋癡永",
    "T26n1544_002:0924c13": "斷。一切煩惱永斷。能遍知者。謂阿羅漢。諸漏",
    "T26n1544_002:0924c14": "永盡不執如來死後有等。不應記法。",
    "T26n1544_002:0924c15": "[0924c15] 諸歸依佛者。何所歸依。答若法實有現有想",
    "T26n1544_002:0924c16": "等想。施設言說。名為佛陀。歸依彼所有無學",
    "T26n1544_002:0924c17": "成菩提法。名歸依佛。諸歸依法者。何所歸依。",
    "T26n1544_002:0924c18": "答若法實有現有想等想。施設言說。名為達",
    "T26n1544_002:0924c19": "磨。歸依如是愛盡離滅涅槃。名歸依法。",
    "T26n1544_002:0924c20": "[0924c20] 諸歸依僧者。何所歸依。答若法實有現有想",
    "T26n1544_002:0924c21": "等想。施設言說。名為僧伽。歸依彼所有學無",
    "T26n1544_002:0924c22": "學成僧伽法。名歸依僧。",
    "T26n1544_002:0924c23": "雜蘊第一中無慚納息第五",
    "T26n1544_002:0924c24": " 黑白二根心  掉悔惛睡夢",
    "T26n1544_002:0924c25": " 蓋無明不共  此章願具說",
    "T26n1544_002:0924c26": "[0924c26] 云何無慚。答諸無慚無所慚無異慚。無羞無",
    "T26n1544_002:0924c27": "所羞無異羞。無敬無敬性。無自在無自在性。",
    "T26n1544_002:0924c28": "於自在者。無怖畏轉。是謂無慚。",
    "T26n1544_002:0924c29": "[0924c29] 云何無愧。答諸無愧無所愧無異愧。無恥無",
    "T26n1544_002:0925a01": "所恥無異恥。於諸罪中。不怖不畏。不見怖畏。",
    "T26n1544_002:0925a02": "是謂無愧。無慚無愧。有何差別。答於自在",
    "T26n1544_002:0925a03": "者。無怖畏轉。是無慚。於諸罪中。不見怖畏。",
    "T26n1544_002:0925a04": "是無愧。如是差別。",
    "T26n1544_002:0925a05": "[0925a05] 云何慚。答諸有慚有所慚有異慚。有羞有所",
    "T26n1544_002:0925a06": "羞有異羞。有敬有敬性。有自在有自在性於",
    "T26n1544_002:0925a07": "自在者。有怖畏轉。是謂慚。",
    "T26n1544_002:0925a08": "[0925a08] 云何愧。答諸有愧。有所愧有異愧。有恥有所",
    "T26n1544_002:0925a09": "恥有異恥。於諸罪中。有怖有畏。深見怖畏。是",
    "T26n1544_002:0925a10": "謂愧。慚愧何差別。答於自在者。有怖畏轉",
    "T26n1544_002:0925a11": "是慚。於諸罪中。深見怖畏是愧。如是差別。",
    "T26n1544_002:0925a12": "[0925a12] 云何增上不善根。答諸不善根。能斷善根及",
    "T26n1544_002:0925a13": "離欲染時。最初所捨。云何微俱行不善根。",
    "T26n1544_002:0925a14": "答諸不善根離欲染時。最後所捨。由捨彼故。",
    "T26n1544_002:0925a15": "名離欲染。云何欲界增上善根。答菩薩入正",
    "T26n1544_002:0925a16": "性離生時。所得欲界現觀邊世俗智。及如來",
    "T26n1544_002:0925a17": "得盡智時。所得欲界無貪無瞋無癡善根。云",
    "T26n1544_002:0925a18": "何微俱行善根。答斷善根時。最後所捨。由捨",
    "T26n1544_002:0925a19": "彼故。名斷善根。",
    "T26n1544_002:0925a20": "[0925a20] 諸心過去彼心變壞耶。答諸心過去。彼心皆",
    "T26n1544_002:0925a21": "變壞。有心變壞。彼心非過去。謂未來現在貪",
    "T26n1544_002:0925a22": "瞋相應心。如世尊說。汝等苾芻。設被怨賊鋸",
    "T26n1544_002:0925a23": "解汝身。或諸支節。汝等於彼。心勿變壞。亦當",
    "T26n1544_002:0925a24": "護口勿出惡言。若心變壞。及出惡言。於自所",
    "T26n1544_002:0925a25": "求。深為障礙。又世尊說。汝等苾芻。於妙欲",
    "T26n1544_002:0925a26": "境。不應發起變壞之心。諸心染著彼心變壞",
    "T26n1544_002:0925a27": "耶。答諸心染著。彼心皆變壞。有心變壞。彼心",
    "T26n1544_002:0925a28": "非染著。謂過去貪不相應心。及未來現在瞋",
    "T26n1544_002:0925a29": "相應心。如世尊說。汝等苾芻。設被怨賊廣說",
    "T26n1544_002:0925b01": "乃至。於自所求。深為障礙。",
    "T26n1544_002:0925b02": "[0925b02] 云何掉舉。答諸心不寂靜。不止息。輕躁掉舉。",
    "T26n1544_002:0925b03": "心躁動性。是謂掉舉。云何惡作。答諸心燋灼",
    "T26n1544_002:0925b04": "懊變惡作。心追悔性。是謂惡作。諸心有掉舉",
    "T26n1544_002:0925b05": "彼心惡作相應耶。答應作四句。有心有掉舉",
    "T26n1544_002:0925b06": "非惡作相應。謂無惡作心有躁動性。有心有",
    "T26n1544_002:0925b07": "惡作非掉舉相應。謂無染污心有追悔性。有",
    "T26n1544_002:0925b08": "心有掉舉亦惡作相應。謂染污心有追悔性。",
    "T26n1544_002:0925b09": "有心無掉舉亦非惡作相應。謂除前相。",
    "T26n1544_002:0925b10": "[0925b10] 云何惛沈。答諸身重性。心重性。身不調柔。心",
    "T26n1544_002:0925b11": "不調柔。身[夢-夕+登]瞢。心[夢-夕+登]瞢。身憒悶。心憒悶。心",
    "T26n1544_002:0925b12": "惛重性。是謂惛沈。",
    "T26n1544_002:0925b13": "[0925b13] 云何睡眠。答諸心睡眠惛微而轉。心昧略性。",
    "T26n1544_002:0925b14": "是謂睡眠。諸心有惛沈彼心睡眠相應耶。答",
    "T26n1544_002:0925b15": "應作四句。有心有惛沈非睡眠相應。謂無睡",
    "T26n1544_002:0925b16": "眠心有惛沈性。有心有睡眠非惛沈相應。謂",
    "T26n1544_002:0925b17": "無染污心有睡眠性。有心有惛沈亦睡眠相",
    "T26n1544_002:0925b18": "應。謂染污心有睡眠性。有心無惛沈亦非睡",
    "T26n1544_002:0925b19": "眠相應。謂除前相睡眠。當言善耶不善耶無",
    "T26n1544_002:0925b20": "記耶。答睡眠應言或善或不善或無記。云何",
    "T26n1544_002:0925b21": "善。謂善心睡眠惛微而轉。心昧略性。云何不",
    "T26n1544_002:0925b22": "善。謂不善心睡眠惛微而轉。心昧略性。云何",
    "T26n1544_002:0925b23": "無記。謂無記心睡眠惛微而轉。心昧略性。",
    "T26n1544_002:0925b24": "[0925b24] 夢中當言福增長耶。非福增長耶。非福非非",
    "T26n1544_002:0925b25": "福增長耶。答夢中應言或福增長。或非福增",
    "T26n1544_002:0925b26": "長。或非福。非非福增長。福增長者。如有夢中",
    "T26n1544_002:0925b27": "布施作福受持齋戒。或餘隨一福相續轉。非",
    "T26n1544_002:0925b28": "福增長者。如有夢中害生命不與取欲邪行。",
    "T26n1544_002:0925b29": "故妄語。飲諸酒。或餘隨一非福相續轉。非福",
    "T26n1544_002:0925c01": "非非福增長者。如有夢中非福非非福相續",
    "T26n1544_002:0925c02": "轉。夢名何法。答諸睡眠時。心心所法。於所緣",
    "T26n1544_002:0925c03": "轉。彼覺已隨憶。能為他說我已夢見如是如",
    "T26n1544_002:0925c04": "是事。是謂夢。",
    "T26n1544_002:0925c05": "[0925c05] 如契經說。有五蓋。為五蓋攝諸蓋。為諸蓋攝",
    "T26n1544_002:0925c06": "五蓋答諸蓋攝五蓋。非五蓋攝諸蓋。不攝何",
    "T26n1544_002:0925c07": "等。謂無明蓋。如世尊說。",
    "T26n1544_002:0925c08": " 無明蓋所覆  愛結所繫縛",
    "T26n1544_002:0925c09": " 愚智俱感得  如是有識身",
    "T26n1544_002:0925c10": "[0925c10] 諸蓋彼覆耶。答應作四句。有蓋非覆。謂過去",
    "T26n1544_002:0925c11": "未來五蓋。有覆非蓋。謂除五蓋。諸餘煩惱現",
    "T26n1544_002:0925c12": "在前。有蓋亦覆。謂五蓋隨一現在前。有非蓋",
    "T26n1544_002:0925c13": "非覆。謂除前相。諸欲界繫。無明隨眠。彼一",
    "T26n1544_002:0925c14": "切不善耶。答諸不善無明隨眠。皆欲界繫。有",
    "T26n1544_002:0925c15": "欲界繫無明隨眠非不善。謂欲界繫。有身見",
    "T26n1544_002:0925c16": "邊執見相應無明。諸色無色界繫無明隨眠。",
    "T26n1544_002:0925c17": "彼一切無記耶。答諸色無色界繫。無明隨眠。",
    "T26n1544_002:0925c18": "皆是無記。有無記無明隨眠。非色無色界繫。",
    "T26n1544_002:0925c19": "謂欲界繫。有身見邊執見相應無明諸見。苦",
    "T26n1544_002:0925c20": "集所斷。無明隨眠彼皆是遍行耶。答諸是遍",
    "T26n1544_002:0925c21": "行無明隨眠。皆見苦集所斷有見苦集所斷。",
    "T26n1544_002:0925c22": "無明隨眠非遍行。謂見苦集所斷非遍行。隨",
    "T26n1544_002:0925c23": "眠相應無明諸見。滅道所斷。無明隨眠。彼皆",
    "T26n1544_002:0925c24": "非遍行耶。答諸見滅道所斷。無明隨眠。皆非",
    "T26n1544_002:0925c25": "遍行。有非遍行無明隨眠。非見滅道所斷。謂",
    "T26n1544_002:0925c26": "見苦集所斷非遍行。隨眠相應無明。",
    "T26n1544_002:0925c27": "[0925c27] 云何不共無明隨眠。答諸無明於苦不了。於",
    "T26n1544_002:0925c28": "集滅道不了。云何不共掉舉纏。答無不共掉",
    "T26n1544_002:0925c29": "舉纏。",
    "T26n1544_002:0926a01": "雜蘊第一中相納息第六",
    "T26n1544_002:0926a02": " 二三相同異  老死無常強",
    "T26n1544_002:0926a03": " 三相一剎那  此章願具說",
    "T26n1544_002:0926a04": "[0926a04] 色法生住老無常。當言色耶非色耶。答應言",
    "T26n1544_002:0926a05": "非色。非色法生住老無常。當言非色耶色耶。",
    "T26n1544_002:0926a06": "答應言非色。有見法生住老無常。當言有見",
    "T26n1544_002:0926a07": "耶無見耶。答應言無見。無見法生住老無常。",
    "T26n1544_002:0926a08": "當言無見耶有見耶。答應言無見。有對法生",
    "T26n1544_002:0926a09": "住老無常。當言有對耶無對耶。答應言無對。",
    "T26n1544_002:0926a10": "無對法生住老無常。當言無對耶有對耶。答",
    "T26n1544_002:0926a11": "應言無對。有漏法生住老無常。當言有漏",
    "T26n1544_002:0926a12": "耶無漏耶。答應言有漏。無漏法生住老無常。",
    "T26n1544_002:0926a13": "當言無漏耶有漏耶。答應言無漏。有為法生",
    "T26n1544_002:0926a14": "住老無常。當言有為耶無為耶。答應言有為。",
    "T26n1544_002:0926a15": "無為法生住老無常。當言無為耶有為耶。答",
    "T26n1544_002:0926a16": "應言無為法。無生住老無常。過去法生住",
    "T26n1544_002:0926a17": "老無常。當言過去耶未來現在耶。答應言過",
    "T26n1544_002:0926a18": "去。未來法生住老無常。當言未來耶過去",
    "T26n1544_002:0926a19": "現在耶。答應言未來。現在法生住老無常。當",
    "T26n1544_002:0926a20": "言現在耶過去未來耶。答應言現在。善法生",
    "T26n1544_002:0926a21": "住老無常。當言善耶不善無記耶。答應言善",
    "T26n1544_002:0926a22": "不善法生住老無常。當言不善耶善無記耶。",
    "T26n1544_002:0926a23": "答應言不善。無記法生住老無常。當言無記",
    "T26n1544_002:0926a24": "耶善不善耶。答應言無記。欲界繫法生住老",
    "T26n1544_002:0926a25": "無常。當言欲界繫耶色無色界繫耶。答應言",
    "T26n1544_002:0926a26": "欲界繫。色界繫法生住老無常。當言色界繫",
    "T26n1544_002:0926a27": "耶欲無色界繫耶。答應言色界繫。無色界繫",
    "T26n1544_002:0926a28": "法生住老無常。當言無色界繫耶。欲色界繫",
    "T26n1544_002:0926a29": "耶。答應言無色界繫。學法生住老無常。當言",
    "T26n1544_002:0926b01": "學耶無學非學非無學耶。答應言學。無學法",
    "T26n1544_002:0926b02": "生住老無常。當言無學耶學非學非無學耶。",
    "T26n1544_002:0926b03": "答應言無學。非學非無學法生住老無常。當",
    "T26n1544_002:0926b04": "言非學非無學耶學無學耶。答應言非學非",
    "T26n1544_002:0926b05": "無學。見所斷法生住老無常。當言見所斷耶",
    "T26n1544_002:0926b06": "修所斷不斷耶。答應言見所斷。修所斷法生",
    "T26n1544_002:0926b07": "住老無常。當言修所斷耶見所斷不斷耶。答",
    "T26n1544_002:0926b08": "應言修所斷。不斷法生住老無常。當言不斷",
    "T26n1544_002:0926b09": "耶見修所斷耶。答應言不斷。",
    "T26n1544_002:0926b10": "[0926b10] 云何老。答諸行向背熟變相。是謂老。云何死。",
    "T26n1544_002:0926b11": "答彼彼有情。從彼彼有情眾同分。移轉壞沒。",
    "T26n1544_002:0926b12": "捨壽暖命根。滅棄諸蘊。身殞喪。是謂死。云何",
    "T26n1544_002:0926b13": "無常。答諸行散壞破沒亡退。是謂無常。死",
    "T26n1544_002:0926b14": "無常何差別。答諸死是無常。有無常非死。謂",
    "T26n1544_002:0926b15": "除死餘行滅。業力強耶。無常力強耶。答業力",
    "T26n1544_002:0926b16": "強。非無常力。有作是說。無常力強。非業力。",
    "T26n1544_002:0926b17": "所以者何。業亦無常故。於此義中。業力強。非",
    "T26n1544_002:0926b18": "無常力。所以者何。業能滅三世行。無常唯滅",
    "T26n1544_002:0926b19": "現在行故。",
    "T26n1544_002:0926b20": "[0926b20] 如世尊說。有三有為之有為相。有為之起亦",
    "T26n1544_002:0926b21": "可了知。盡及住異。亦可了知。一剎那中。云何",
    "T26n1544_002:0926b22": "起。答生。云何盡。答無常。云何住異。答老。",
    "T26n1544_002:0926b23": "雜蘊第一中無義納息第七",
    "T26n1544_002:0926b24": " 無義念無相  知法輪漏盡",
    "T26n1544_002:0926b25": " 多欲足滿養  此章願具說",
    "T26n1544_002:0926b26": "[0926b26] 如世尊說。",
    "T26n1544_002:0926b27": " 修諸餘苦行  當知無義俱",
    "T26n1544_002:0926b28": " 彼不獲利安  如陸揮船棹",
    "T26n1544_002:0926b29": "[0926b29] 何故世尊。作如是說。修餘苦行無義俱耶。答",
    "T26n1544_002:0926c01": "彼行趣死近死至死。非如是苦行能超越死",
    "T26n1544_002:0926c02": "故。又世尊說。結跏趺坐。端身正願。住對面",
    "T26n1544_002:0926c03": "念。",
    "T26n1544_002:0926c04": "[0926c04] 云何名住。對面念耶。答修觀行者。繫念眉間。",
    "T26n1544_002:0926c05": "或觀青淤。或觀&#x8196;脹。或觀膿爛。或觀破壞。",
    "T26n1544_002:0926c06": "或觀異赤。或觀被食。或觀分離。或觀白骨。或",
    "T26n1544_002:0926c07": "觀骨瑣。此等名為住對面念。又世尊說。大",
    "T26n1544_002:0926c08": "目乾連。底沙梵天。不說第六無相住者耶。",
    "T26n1544_002:0926c09": "[0926c09] 云何名第六無相住者耶。答隨信行。隨法行。",
    "T26n1544_002:0926c10": "名為第六無相住者。所以者何。此二無相。不",
    "T26n1544_002:0926c11": "可安立。不可施設。在此在彼。若苦法智忍。若",
    "T26n1544_002:0926c12": "苦法智。廣說乃至。若道類智忍。以此無相不",
    "T26n1544_002:0926c13": "可安立不可施設在此在彼。故名第六無相",
    "T26n1544_002:0926c14": "住者。",
    "T26n1544_002:0926c15": "[0926c15] 如契經說。佛轉法輪。憍陳那等苾芻。見法地",
    "T26n1544_002:0926c16": "神藥叉。舉聲遍告。世尊。今在婆羅&#x75C6;斯仙人",
    "T26n1544_002:0926c17": "鹿苑。三轉法輪。具十二相。為彼地神有正智",
    "T26n1544_002:0926c18": "見。知佛轉法輪。苾芻見法不。答無。彼云何",
    "T26n1544_002:0926c19": "知。答信世尊故。謂佛起世俗心。我轉法輪。苾",
    "T26n1544_002:0926c20": "芻見法。由是彼知。或佛告他。我轉法輪。苾芻",
    "T26n1544_002:0926c21": "見法故。彼得聞。或從大德天仙所聞。或彼尊",
    "T26n1544_002:0926c22": "者憍陳那等。起世俗心。佛轉法輪。我等見法。",
    "T26n1544_002:0926c23": "由是彼知。或彼告他。地神得聞。又契經說。有",
    "T26n1544_002:0926c24": "諸苾芻得阿羅漢。諸漏已盡。三十三天。數數",
    "T26n1544_002:0926c25": "雲集善法堂中。稱說某處有某尊者。或彼弟",
    "T26n1544_002:0926c26": "子。剃除鬚髮。被服袈裟。正信出家。勤修聖",
    "T26n1544_002:0926c27": "道。諸漏已盡證得無漏。心慧解脫。於現法中。",
    "T26n1544_002:0926c28": "能自通達。證具足住。又自了知。我生已盡。梵",
    "T26n1544_002:0926c29": "行已立。所作已辦。不受後有。為彼諸天有",
    "T26n1544_002:0927a01": "正智見。知諸苾芻得阿羅漢諸漏盡不。答無。",
    "T26n1544_002:0927a02": "彼云何知。答信世尊故。謂佛起世俗心。是諸",
    "T26n1544_002:0927a03": "苾芻。得阿羅漢。諸漏已盡。由是彼知。或佛告",
    "T26n1544_002:0927a04": "他。是諸苾芻。得阿羅漢。諸漏已盡。故彼得",
    "T26n1544_002:0927a05": "聞。或從大德天仙所聞。或彼尊者。起世俗心。",
    "T26n1544_002:0927a06": "我已漏盡得阿羅漢。由是彼知。或彼告他。諸",
    "T26n1544_002:0927a07": "天得聞。",
    "T26n1544_002:0927a08": "[0927a08] 如契經說。摩揭陀國。諸輔佐臣。或是化法調",
    "T26n1544_002:0927a09": "伏。或是法隨法行。云何彼名化法調伏。云何",
    "T26n1544_002:0927a10": "彼名法隨法行。答若在天中。而見法者。名化",
    "T26n1544_002:0927a11": "法調伏。若在人中。而見法者。名法隨法行。復",
    "T26n1544_002:0927a12": "次若不受持戒。而見法者。名化法調伏。若受",
    "T26n1544_002:0927a13": "持戒。而見法者。名法隨法行。云何多欲。答諸",
    "T26n1544_002:0927a14": "欲已欲當欲。是謂多欲。云何不喜足。答諸不",
    "T26n1544_002:0927a15": "喜不等喜。不遍喜。不已喜。不當喜。是謂不喜",
    "T26n1544_002:0927a16": "足。多欲不喜足何差別。答於未得可愛色聲",
    "T26n1544_002:0927a17": "香味觸衣服飲食床座醫藥及餘資具諸希求",
    "T26n1544_002:0927a18": "尋索思慕方便。是謂多欲。於已得可愛色聲",
    "T26n1544_002:0927a19": "香味觸。衣服飲食床座醫藥及餘資具。諸復",
    "T26n1544_002:0927a20": "希復欲復樂復求。是謂不喜足。如是差別。云",
    "T26n1544_002:0927a21": "何少欲。答諸不欲不已欲不當欲。是謂少欲。",
    "T26n1544_002:0927a22": "[0927a22] 云何喜足。答諸喜等喜遍喜。已喜當喜。是謂",
    "T26n1544_002:0927a23": "喜足。少欲喜足何差別。答於未得可愛色聲",
    "T26n1544_002:0927a24": "香味觸。衣服飲食床座醫藥及餘資具。諸不",
    "T26n1544_002:0927a25": "希不求不尋不索不思慕不方便。是謂少欲。",
    "T26n1544_002:0927a26": "於已得可愛色聲香味觸。衣服飲食床座醫",
    "T26n1544_002:0927a27": "藥及餘資具。諸不復希不復欲。不復樂不復",
    "T26n1544_002:0927a28": "求。是謂喜足。如是差別。云何難滿。答諸重食",
    "T26n1544_002:0927a29": "重噉多食多噉大食大噉。非少能濟。是謂難",
    "T26n1544_002:0927b01": "滿。云何難養。答諸饕餮極饕餮。耽極耽。嗜",
    "T26n1544_002:0927b02": "極嗜。好咀嚼。好&#x751E;啜。選擇而食。選擇而噉。",
    "T26n1544_002:0927b03": "非趣能濟。是謂難養。難滿難養。有何差別。答",
    "T26n1544_002:0927b04": "即前所說。是謂差別。云何易滿答諸不重食。",
    "T26n1544_002:0927b05": "不重噉。不多食。不多噉。不大食。不大噉。少",
    "T26n1544_002:0927b06": "便能濟。是謂易滿。云何易養。答諸不饕",
    "T26n1544_002:0927b07": "餮。不極饕餮。不耽不極耽不嗜。不極",
    "T26n1544_002:0927b08": "嗜。不好咀嚼。不好&#x751E;啜。不選擇而食。不選",
    "T26n1544_002:0927b09": "擇而噉。趣得便濟。是謂易養。易滿易養。有",
    "T26n1544_002:0927b10": "何差別。答即前所說。是謂差別。",
    "T26n1544_002:0927b11": "雜蘊第一中思納息第八",
    "T26n1544_002:0927b12": " 思尋掉等別  愚知憍慢害",
    "T26n1544_002:0927b13": " 多行根性邪  此章願具說",
    "T26n1544_002:0927b14": "[0927b14] 云何思。答諸思等思增思。思性思類。心行意",
    "T26n1544_002:0927b15": "業。是謂思。云何慮。答諸慮等慮增慮。稱量籌",
    "T26n1544_002:0927b16": "度觀察。是謂慮。思慮何差別。答思者業。慮者",
    "T26n1544_002:0927b17": "慧。是謂差別。云何尋。答諸心尋求辯了顯",
    "T26n1544_002:0927b18": "示。推度搆畫。分別性。分別類。是謂尋。云何",
    "T26n1544_002:0927b19": "伺。答諸心伺察。隨行隨轉。隨流隨屬。是謂",
    "T26n1544_002:0927b20": "伺。尋伺何差別。答心&#x9E81;性名尋。心細性名伺。",
    "T26n1544_002:0927b21": "是謂差別。云何掉舉。答諸心不寂靜。不止息。",
    "T26n1544_002:0927b22": "躁動掉舉。心躁動性。是謂掉舉。云何心亂。答",
    "T26n1544_002:0927b23": "諸心散亂流蕩不住。非一境性。是謂心亂。掉",
    "T26n1544_002:0927b24": "舉心亂。有何差別。答不寂靜相名掉舉。非一",
    "T26n1544_002:0927b25": "境相名心亂。是謂差別。",
    "T26n1544_002:0927b26": "[0927b26] 云何無明。答三界無智。云何不正知。答非理",
    "T26n1544_002:0927b27": "所引慧。汝說不正知是非理所引慧耶。答如",
    "T26n1544_002:0927b28": "是。汝何所欲。諸有正知而妄語者。彼皆失念",
    "T26n1544_002:0927b29": "不正知故而妄語耶。答如是。又何所欲。無有",
    "T26n1544_002:0927c01": "正知而妄語耶。答不爾。應聽我語。若言不",
    "T26n1544_002:0927c02": "正知是非理所引慧。諸有正知而妄語。彼皆",
    "T26n1544_002:0927c03": "失念不正知故。而妄語者。則應說無有正知",
    "T26n1544_002:0927c04": "而妄語。若不說無有正知而妄語者。則不應",
    "T26n1544_002:0927c05": "言不正知是非理所引慧。諸有正知而妄語。",
    "T26n1544_002:0927c06": "彼皆失念不正知故而妄語。作如是說。俱不",
    "T26n1544_002:0927c07": "應理。應詰彼言。諸無明皆不正知相應耶。",
    "T26n1544_002:0927c08": "答如是。汝何所欲。諸有正知而妄語者。皆無",
    "T26n1544_002:0927c09": "明趣。無明所纏。失念不正知故而妄語耶。答",
    "T26n1544_002:0927c10": "如是。又何所欲。無有正知而妄語耶。答不爾。",
    "T26n1544_002:0927c11": "應聽我說。若言一切無明皆不正知相應。諸",
    "T26n1544_002:0927c12": "有正知而妄語。皆無明趣。無明所纏。失念不",
    "T26n1544_002:0927c13": "正知故而妄語者。則應說無有正知而妄語。",
    "T26n1544_002:0927c14": "若不說無有正知而妄語者。則不應言一切",
    "T26n1544_002:0927c15": "無明皆不正知相應。諸有正知而妄語。皆無",
    "T26n1544_002:0927c16": "明趣。無明所纏。失念不正知故而妄語。作如",
    "T26n1544_002:0927c17": "是說。亦俱不應理。云何憍。答諸憍醉極醉悶",
    "T26n1544_002:0927c18": "極悶。心傲逸。心自取。是謂憍。云何慢。答諸",
    "T26n1544_002:0927c19": "慢已慢當慢。心舉恃。心自取。是謂慢。憍慢何",
    "T26n1544_002:0927c20": "差別。答若不方他。染著自法。心傲逸相。名",
    "T26n1544_002:0927c21": "憍。若方於他。自舉恃相。名慢。是謂差別。若",
    "T26n1544_002:0927c22": "起增上慢。我見苦是苦或見集是集。此何所",
    "T26n1544_002:0927c23": "緣。答如有一類。親近善士聽聞正法。如理作",
    "T26n1544_002:0927c24": "意。由此因緣。得諦順忍。苦現觀邊者。於苦忍",
    "T26n1544_002:0927c25": "樂顯了是苦。集現觀邊者。於集忍樂顯了是",
    "T26n1544_002:0927c26": "集。彼由此忍。作意持故。或由中間不作意故。",
    "T26n1544_002:0927c27": "見疑不行。設行不覺。便作是念。我於苦見是",
    "T26n1544_002:0927c28": "苦。或於集見是集。由此起慢。已慢當慢。心舉",
    "T26n1544_002:0927c29": "恃。心自取。名增上慢。此即緣苦。或即緣集。",
    "T26n1544_002:0928a01": "若起增上慢。我見滅是滅。或見道是道。此",
    "T26n1544_002:0928a02": "何所緣。答如有一類。親近善士聽聞正法。如",
    "T26n1544_002:0928a03": "理作意。由此因緣。得諦順忍。滅現觀邊者。於",
    "T26n1544_002:0928a04": "滅忍樂顯了是滅。道現觀邊者。於道忍樂顯",
    "T26n1544_002:0928a05": "了是道。彼由此忍。作意持故。或由中間不作",
    "T26n1544_002:0928a06": "意故。見疑不行。設行不覺。便作是念。我於滅",
    "T26n1544_002:0928a07": "見是滅。或於道見是道。由此起慢。已慢當慢。",
    "T26n1544_002:0928a08": "心舉恃。心自取。名增上慢。此即緣彼心心所",
    "T26n1544_002:0928a09": "法。若起增上慢。我生已盡。此何所緣。答如有",
    "T26n1544_002:0928a10": "一類。作是念言。此是道。此是行。我依此道。",
    "T26n1544_002:0928a11": "此行已遍知苦。已永斷集。已證滅。已修道。我",
    "T26n1544_002:0928a12": "生已盡。由此起慢。已慢當慢。心舉恃。心自",
    "T26n1544_002:0928a13": "取。名增上慢。此即緣生。若起增上慢。我梵行",
    "T26n1544_002:0928a14": "已立。此何所緣。答如有一類。作是念言。此是",
    "T26n1544_002:0928a15": "道此是行。我依此道。此行已遍知苦。已永斷",
    "T26n1544_002:0928a16": "集。已證滅。已修道。我梵行已立。由此起慢。",
    "T26n1544_002:0928a17": "已慢當慢。心舉恃。心自取。名增上慢。此即緣",
    "T26n1544_002:0928a18": "彼心心所法。若起增上慢。我所作已辦。此何",
    "T26n1544_002:0928a19": "所緣。答如有一類。作是念言。此是道此是行。",
    "T26n1544_002:0928a20": "我依此道。此行已遍知苦。已永斷集。已證滅。",
    "T26n1544_002:0928a21": "已修道。我已斷隨眠。已害煩惱。已吐結。已盡",
    "T26n1544_002:0928a22": "漏。所作已辦。由此起慢。已慢當慢。心舉恃。",
    "T26n1544_002:0928a23": "心自取。名增上慢。此即緣彼心心所法。若起",
    "T26n1544_002:0928a24": "增上慢。我不受後有。此何所緣。答如有一類。",
    "T26n1544_002:0928a25": "作是念言。此是道。此是行。我依此道。此行已",
    "T26n1544_002:0928a26": "遍知苦。已永斷集。已證滅。已修道。我生已",
    "T26n1544_002:0928a27": "盡。梵行已立。所作已辦。不受後有。由此起",
    "T26n1544_002:0928a28": "慢。已慢當慢。心舉恃。心自取。名增上慢。此",
    "T26n1544_002:0928a29": "即緣有。云何自謂卑而起慢耶。答如有一類。",
    "T26n1544_002:0928b01": "見他勝己。種姓族類。財位技藝。及田宅等。",
    "T26n1544_002:0928b02": "作是念言。彼少勝我。我少劣彼。然劣於他。多",
    "T26n1544_002:0928b03": "百千倍。由此起慢。已慢當慢。心舉恃心自取。",
    "T26n1544_002:0928b04": "是名自謂卑而起慢。",
    "T26n1544_002:0928b05": "[0928b05] 如契經說。若起欲尋恚尋害尋。或自害。或害",
    "T26n1544_002:0928b06": "他。或俱害。云何欲尋自害。答如有一類。起貪",
    "T26n1544_002:0928b07": "纏故。身勞心勞。身燒心燒。身熱心熱。身燋心",
    "T26n1544_002:0928b08": "燋。復由此緣。當受長夜非愛非樂非&#x6199;非悅",
    "T26n1544_002:0928b09": "諸異熟果。如是自害。云何欲尋害他。答如有",
    "T26n1544_002:0928b10": "一類。起貪纏故。觀視他妻。彼夫見已。心生瞋",
    "T26n1544_002:0928b11": "忿。結恨愁惱。如是害他。云何欲尋俱害。答如",
    "T26n1544_002:0928b12": "有一類。起貪纏故。污奪他妻。彼夫覺已。遂於",
    "T26n1544_002:0928b13": "其妻。及於其人。打縛斷命。或奪財寶。如是俱",
    "T26n1544_002:0928b14": "害。云何恚尋自害。答如有一類。起瞋纏故。身",
    "T26n1544_002:0928b15": "勞心勞。身燒心燒。身熱心熱。身焦心焦。復由",
    "T26n1544_002:0928b16": "此緣。當受長夜非愛非樂非&#x6199;非悅諸異熟",
    "T26n1544_002:0928b17": "果。如是自害。云何恚尋害他。答如有一類。起",
    "T26n1544_002:0928b18": "瞋纏故。斷害他命。如是害他。云何恚尋俱害。",
    "T26n1544_002:0928b19": "答如有一類。起瞋纏故。斷害他命。亦復被他",
    "T26n1544_002:0928b20": "斷害其命。如是俱害。云何害尋自害。答如有",
    "T26n1544_002:0928b21": "一類。起害纏故。身勞心勞。身燒心燒。身熱心",
    "T26n1544_002:0928b22": "熱。身燋心燋。復由此緣。當受長夜非愛非樂",
    "T26n1544_002:0928b23": "非&#x6199;非悅諸異熟果。如是自害。云何害尋害",
    "T26n1544_002:0928b24": "他。答如有一類。起害纏故。打縛於他。如是害",
    "T26n1544_002:0928b25": "他。云何害尋俱害。答如有一類。起害纏故。打",
    "T26n1544_002:0928b26": "縛於他。亦復被他之所打縛。如是俱害。",
    "T26n1544_002:0928b27": "[0928b27] 智多耶境多耶。答境多非智。所以者何。智亦",
    "T26n1544_002:0928b28": "境故。智多耶識多耶。答識多非智。所以者何。",
    "T26n1544_002:0928b29": "諸智皆識相應。非諸識皆智相應。忍相應。識",
    "T26n1544_002:0928c01": "非智相應故。有漏行多耶。無漏行多耶。答有",
    "T26n1544_002:0928c02": "漏行多。非無漏行。所以者何。有漏行攝十處",
    "T26n1544_002:0928c03": "二處。少分無漏行。唯攝二處少分故。云何行",
    "T26n1544_002:0928c04": "圓滿。答無學身律儀。語律儀。命清淨。云何護",
    "T26n1544_002:0928c05": "圓滿。答無學根律儀。云何異生性。答若於聖",
    "T26n1544_002:0928c06": "法聖暖聖見聖忍聖欲聖慧。諸非得已非得",
    "T26n1544_002:0928c07": "當非得。是謂異生性。此異生性。當言善耶不",
    "T26n1544_002:0928c08": "善耶無記耶。答應言無記。何故異生性非善",
    "T26n1544_002:0928c09": "耶。答善法。或由加行故得。或由餘緣故得。無",
    "T26n1544_002:0928c10": "設加行求作異生。又斷善時。善法皆捨。得諸",
    "T26n1544_002:0928c11": "善法不成就性。若異生性。是善性者。斷善根",
    "T26n1544_002:0928c12": "者。應非異生。何故異生性非不善耶。答離欲",
    "T26n1544_002:0928c13": "染時。不善皆捨。得不善法不成就性。若異生",
    "T26n1544_002:0928c14": "性。是不善者。諸異生離欲染。應非異生。此異",
    "T26n1544_002:0928c15": "生性。當言欲界繫耶。色界繫耶。無色界繫耶。",
    "T26n1544_002:0928c16": "答應言或欲界繫或色界繫或無色界繫。何",
    "T26n1544_002:0928c17": "故異生性。非唯欲界繫耶。答欲界沒生無色",
    "T26n1544_002:0928c18": "界時。欲界法皆捨。得欲界法不成就性。若異",
    "T26n1544_002:0928c19": "生性。唯欲界繫者。諸異生欲界沒生無色",
    "T26n1544_002:0928c20": "界。應非異生。何故異生性非唯色界繫耶。答",
    "T26n1544_002:0928c21": "色界沒生無色界時。色界法皆捨。得色界法",
    "T26n1544_002:0928c22": "不成就性。若異生性。唯色界繫者。諸異生色",
    "T26n1544_002:0928c23": "界沒生無色界。應非異生。何故異生性非唯",
    "T26n1544_002:0928c24": "無色界繫耶。答入正性離生。先現觀欲界苦。",
    "T26n1544_002:0928c25": "後合現觀色無色界苦。聖道起先辦欲界事。",
    "T26n1544_002:0928c26": "後合辦色無色界事。是故異生性。非唯無色",
    "T26n1544_002:0928c27": "界繫。此異生性。當言見所斷耶修所斷耶。答",
    "T26n1544_002:0928c28": "應言修所斷。何故異生性非見所斷耶。答見",
    "T26n1544_002:0928c29": "所斷法皆染污。異生性不染污故。又世第一",
    "T26n1544_002:0929a01": "法正滅。苦法智忍正生。爾時捨三界異生性。",
    "T26n1544_002:0929a02": "得彼不成就性。非於爾時見所斷法而有捨",
    "T26n1544_002:0929a03": "故。異生性名何法。答三界不染污。心不相應",
    "T26n1544_002:0929a04": "行。諸法邪見相應。彼法邪思惟相應耶。答",
    "T26n1544_002:0929a05": "應作四句。有法邪見相應非邪思惟。謂邪見",
    "T26n1544_002:0929a06": "相應邪思惟。及餘邪思惟不相應邪見相應",
    "T26n1544_002:0929a07": "法。有法邪思惟相應非邪見。謂邪思惟相應",
    "T26n1544_002:0929a08": "邪見。及餘邪見不相應邪思惟相應法。有法",
    "T26n1544_002:0929a09": "邪見相應亦邪思惟。謂除邪見相應邪思惟。",
    "T26n1544_002:0929a10": "及除邪思惟相應邪見。諸餘邪見邪思惟相",
    "T26n1544_002:0929a11": "應法。有法非邪見相應亦非邪思惟。謂邪見",
    "T26n1544_002:0929a12": "不相應邪思惟。邪思惟不相應邪見。及諸餘",
    "T26n1544_002:0929a13": "心心所法色無為。心不相應行。諸法邪見相",
    "T26n1544_002:0929a14": "應彼法邪精進相應耶。答應作四句。有法邪",
    "T26n1544_002:0929a15": "見相應非邪精進。謂邪見相應邪精進。有法",
    "T26n1544_002:0929a16": "邪精進相應非邪見。謂邪見及餘邪見不相",
    "T26n1544_002:0929a17": "應邪精進相應法。有法邪見相應亦邪精",
    "T26n1544_002:0929a18": "進。謂除邪見相應邪精進。諸餘邪見相應",
    "T26n1544_002:0929a19": "法。有法非邪見相應亦非邪精進。謂邪見不",
    "T26n1544_002:0929a20": "相應邪精進。及諸餘心心所法色無為。心不",
    "T26n1544_002:0929a21": "相應行。如以邪見對邪精進。以邪見對邪念",
    "T26n1544_002:0929a22": "邪定亦爾。如以邪見對邪精進邪念邪定。以",
    "T26n1544_002:0929a23": "邪思惟對邪精進邪念邪定亦爾。諸法邪精",
    "T26n1544_002:0929a24": "進相應彼法邪念相應耶答應作四句。有法",
    "T26n1544_002:0929a25": "邪精進相應非邪念。謂邪念。有法邪念相應",
    "T26n1544_002:0929a26": "非邪精進。謂邪精進。有法邪精進相應亦邪",
    "T26n1544_002:0929a27": "念。謂邪精進邪念相應。法有法非邪精進相",
    "T26n1544_002:0929a28": "應亦非邪念。謂諸餘心心所法色無為。心不",
    "T26n1544_002:0929a29": "相應行。如以邪精進對邪念。以邪精進對邪",
    "T26n1544_002:0929b01": "定亦爾。如以邪精進對邪念邪定。以邪念。對",
    "T26n1544_002:0929b02": "邪定亦爾。"
}