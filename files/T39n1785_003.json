{
    "T39n1785_003:0059a02": "金光明經文句卷第三",
    "T39n1785_003:0059a04": "隋天台智者大師說",
    "T39n1785_003:0059a05": "門人灌頂錄",
    "T39n1785_003:0059a06": "釋懺悔品",
    "T39n1785_003:0059a07": "[0059a07] ◎諸大乘經多分散明懺悔。此經專以懺悔",
    "T39n1785_003:0059a08": "當品。今先釋名。懺者首也。悔者伏也。如世",
    "T39n1785_003:0059a09": "人得罪於王。伏&#x6B35;順從不敢違逆。不逆為伏",
    "T39n1785_003:0059a10": "順從為首。行人亦爾。伏三寶足下正順道理。",
    "T39n1785_003:0059a11": "不敢作非。故名懺悔。又懺名白法悔名黑法。",
    "T39n1785_003:0059a12": "黑法須悔而勿作。白法須企而尚之。取捨合",
    "T39n1785_003:0059a13": "論故言懺悔。又懺名修來悔名改往。往日",
    "T39n1785_003:0059a14": "所作惡不善法鄙而惡之。故名為悔。往日所",
    "T39n1785_003:0059a15": "棄一切善法今日已去誓願勤修故名為懺。",
    "T39n1785_003:0059a16": "棄往求來故名懺悔。又懺名披陳眾失發露",
    "T39n1785_003:0059a17": "過咎不敢隱諱。悔名斷相續心厭悔捨離。",
    "T39n1785_003:0059a18": "能作所作合棄故言懺悔。又懺者名慚悔者",
    "T39n1785_003:0059a19": "名愧。慚則慚天愧則愧人。人見其顯天見其",
    "T39n1785_003:0059a20": "冥。冥細顯&#x9E81;。&#x9E81;細皆惡故言懺悔。又人是",
    "T39n1785_003:0059a21": "賢人天是聖人。不逮賢聖之流。是故懺悔。",
    "T39n1785_003:0059a22": "又賢聖俱是人天。是第一義天。第一義天是",
    "T39n1785_003:0059a23": "理。賢聖是事。不逮事理俱皆懺悔。又慚三乘",
    "T39n1785_003:0059a24": "之聖天愧三乘之賢人。不逮此天人故名",
    "T39n1785_003:0059a25": "慚愧。慚愧名懺悔。又三乘賢聖皆是人。第",
    "T39n1785_003:0059a26": "一義理為天。約此人天慚愧故名懺悔。又",
    "T39n1785_003:0059a27": "三乘賢聖尚非菩薩之賢。況菩薩之聖。今",
    "T39n1785_003:0059a28": "慚愧三十心之賢十地之聖。故名慚愧懺",
    "T39n1785_003:0059a29": "悔。總此賢聖皆是人。第一義理名為天。約",
    "T39n1785_003:0059b01": "此人天論慚愧。故名懺悔。又三十心去自",
    "T39n1785_003:0059b02": "判聖人。十信是賢人。約此賢聖論慚愧懺",
    "T39n1785_003:0059b03": "悔。總此賢聖皆名人。第一義理名為天。約此",
    "T39n1785_003:0059b04": "人天論慚愧懺悔。合十番釋名也。次明懺悔",
    "T39n1785_003:0059b05": "處者。大經闍王偈云。&#x9E81;言及&#x8F2D;語皆歸第一",
    "T39n1785_003:0059b06": "義。是故我今日歸依於世尊。又梵行品云。我",
    "T39n1785_003:0059b07": "昔與汝等不見四真諦。是故久流轉生死大",
    "T39n1785_003:0059b08": "苦海。若能見四諦。則得斷生死。生死既盡",
    "T39n1785_003:0059b09": "已。則不受諸有。法華云。行處近處住忍辱地。",
    "T39n1785_003:0059b10": "亦不行不分別。又云。寶處在近。汝可前進。即",
    "T39n1785_003:0059b11": "滅化城即至寶所。此經云。我當為是作歸",
    "T39n1785_003:0059b12": "依處。歸依處者。即甚深無量法性也。法性",
    "T39n1785_003:0059b13": "秖是諦理。諦理秖是妙境。諸佛所師寂滅真",
    "T39n1785_003:0059b14": "如祕密之藏。十方眾聖安住其中。若得其本",
    "T39n1785_003:0059b15": "本立則道生。不得其處則平地顛墜。如盲",
    "T39n1785_003:0059b16": "人入棘林。動轉罣礙。為是義故須識懺悔處",
    "T39n1785_003:0059b17": "也。故普賢觀云。端坐念實相。眾罪如霜露。",
    "T39n1785_003:0059b18": "慧日能消除。我心自空罪福無主。是名大懺",
    "T39n1785_003:0059b19": "悔。是名莊嚴懺悔。是名無罪相懺悔。無罪",
    "T39n1785_003:0059b20": "相者。此約空為處也。莊嚴懺悔者。約俗諦",
    "T39n1785_003:0059b21": "為處也。大懺悔者。約中道為處也。若三種",
    "T39n1785_003:0059b22": "差別者。此是歷別論處爾。即一而三即三",
    "T39n1785_003:0059b23": "而一者。此圓妙懺悔也。諸大菩薩修學佛",
    "T39n1785_003:0059b24": "法而懺悔也。若識此法而懺悔者。最妙最上",
    "T39n1785_003:0059b25": "懺悔處也。大經云。譬如有人在大海浴。當知",
    "T39n1785_003:0059b26": "是人已用一切諸河之水。大品云。譬如負債",
    "T39n1785_003:0059b27": "人依投於王。債主反更供養。何敢就其覓",
    "T39n1785_003:0059b28": "物。書云。如牆頭草非其莖葉能高能長所依",
    "T39n1785_003:0059b29": "得處也。行人若依法性為懺悔處者。高出一",
    "T39n1785_003:0059c01": "切諸處所也。行人若識此意。先當求覓法性",
    "T39n1785_003:0059c02": "道理為懺悔處也。次明懺悔法者。法為二",
    "T39n1785_003:0059c03": "種。一正法。二助法。正法者。即是觀法性之慧",
    "T39n1785_003:0059c04": "也。法性常故是觀亦常。法性樂我淨故觀慧",
    "T39n1785_003:0059c05": "亦爾。法性不可思議。至深至妙無上無等",
    "T39n1785_003:0059c06": "等者。觀慧亦爾。境智相冥無二之法。如如",
    "T39n1785_003:0059c07": "不異者。境如智智如境。故言如如不異也。",
    "T39n1785_003:0059c08": "經言。說智及智處。皆名為般若。說智及智",
    "T39n1785_003:0059c09": "處。皆名為實相。說如不說不說如說。說不",
    "T39n1785_003:0059c10": "說無二無別。以此觀慧歷一切法亦復如是。",
    "T39n1785_003:0059c11": "故云毘盧遮那遍一切處。若行若住若明若",
    "T39n1785_003:0059c12": "闇皆得不離見佛世尊。六根所對無非佛法。",
    "T39n1785_003:0059c13": "耆婆攬草無非藥者。普能愈病。釋摩男所執。",
    "T39n1785_003:0059c14": "一切砂礫皆變為寶。阿那律空器悉滿甘露。",
    "T39n1785_003:0059c15": "若如是者。所觀之罪非復是罪。罪即實相。",
    "T39n1785_003:0059c16": "所觀之福福即非福。福即實相。純是實相。",
    "T39n1785_003:0059c17": "是名大懺悔也。助道懺悔者。若純用正懺亦",
    "T39n1785_003:0059c18": "不須助。若正道闇昧不明了者。修助以助之。",
    "T39n1785_003:0059c19": "所謂灰汁澡豆皂莢木&#x69F5;以助清水爾。略",
    "T39n1785_003:0059c20": "言勤用身口意而為助也。身謂旋禮。口謂讀",
    "T39n1785_003:0059c21": "誦。心謂策觀。而助開門。如順流順風助之以",
    "T39n1785_003:0059c22": "篙棹去則疾也。如是略論正助也。四明懺",
    "T39n1785_003:0059c23": "悔位者。若作一種解者謂。鄙濁凡夫應須",
    "T39n1785_003:0059c24": "懺悔。離垢清淨者何用懺悔。此不如是故",
    "T39n1785_003:0059c25": "新本業障滅品中說。人從父母稟身。十月懷",
    "T39n1785_003:0059c26": "抱三年鞠養。撫念惟惟始能升頭戴髮。教方",
    "T39n1785_003:0059c27": "教數始解作人。那忽違恩背義而行殺逆。天",
    "T39n1785_003:0059c28": "雖大不覆此人。地雖厚不載此人。此人命",
    "T39n1785_003:0059c29": "終直入地獄。如是逆罪應須懺悔滅除業障。",
    "T39n1785_003:0060a01": "佛為人天師。師嚴道尊。凡有所說若有違",
    "T39n1785_003:0060a02": "犯罪莫大焉。初篇後聚那可違負。爾則欺佛",
    "T39n1785_003:0060a03": "負心。復負三師七僧。此則佛海死屍華園",
    "T39n1785_003:0060a04": "爛肉。此四重人應須懺悔滅除業障。多瞋墮",
    "T39n1785_003:0060a05": "蛇虺。多欲墮鳩鴿。多癡墮蝨蟻。多慢墮飛",
    "T39n1785_003:0060a06": "鳥。多諂墮修羅。外慳墮餓鬼。餓鬼常飢渴。",
    "T39n1785_003:0060a07": "畜生相殘害。修羅多怖畏。是四惡道聞名尚",
    "T39n1785_003:0060a08": "不可。況復當之。應須懺悔滅除業障。人中八",
    "T39n1785_003:0060a09": "苦一苦尚不可忍。況八苦交橫。應當懺悔滅",
    "T39n1785_003:0060a10": "除業障。天上有五衰地獄等苦。色界天不",
    "T39n1785_003:0060a11": "得速入定。求不得苦。無色界天有四心苦。",
    "T39n1785_003:0060a12": "三界籠樊生死窟宅。應須懺悔滅除業障。若",
    "T39n1785_003:0060a13": "出家人雖欲修道為五煩惱所障。心不得停",
    "T39n1785_003:0060a14": "心。為四顛倒所惑。不得入四念處。亦須懺",
    "T39n1785_003:0060a15": "悔除滅業障。念處治彼四倒。二惡不勤斷二",
    "T39n1785_003:0060a16": "善不勤生。不得入如意足。煖法不發。亦須懺",
    "T39n1785_003:0060a17": "悔。五根不生。喜有退墮。根生未有力。雖有",
    "T39n1785_003:0060a18": "力未&#x96A3;真如。是四善根中應須懺悔滅除業",
    "T39n1785_003:0060a19": "障。苦忍明發雖不墮三途。欲界七生次第應",
    "T39n1785_003:0060a20": "受。一生尚苦。何況七生。雖斷欲界五下分六",
    "T39n1785_003:0060a21": "品。餘三品在。亦應懺悔。雖斷五下八品盡餘",
    "T39n1785_003:0060a22": "一品在。雖斷色盡餘無色分在。亦須懺悔。",
    "T39n1785_003:0060a23": "雖入有餘涅槃猶有果身在。身子風熱畢陵",
    "T39n1785_003:0060a24": "伽眼痛。欲棄有餘入無餘。亦須懺悔。雖斷",
    "T39n1785_003:0060a25": "三界正使盡習氣尚存。亦須懺悔。支佛亦爾。",
    "T39n1785_003:0060a26": "亦須懺悔。若乾慧地未得理水霑心。故言",
    "T39n1785_003:0060a27": "乾慧。性地未能見理。八人見地猶有愛惑。薄",
    "T39n1785_003:0060a28": "地神通未能還生欲界。離欲地猶有上界惑。",
    "T39n1785_003:0060b01": "已辦地不能除習。辟支佛地但作神通。不能",
    "T39n1785_003:0060b02": "達文字。菩薩地未窮至極。如是等位皆須懺",
    "T39n1785_003:0060b03": "悔滅除業障。十信但信未能稱理。十住但入",
    "T39n1785_003:0060b04": "偏理。十行但事未能入中。十迴向但修中未",
    "T39n1785_003:0060b05": "能證中。十地雖證中地地皆有障。未窮於學",
    "T39n1785_003:0060b06": "不得無學。應須懺悔滅除業障。又十信雖三",
    "T39n1785_003:0060b07": "智圓修。但是方便陀羅尼。十住已去乃至等",
    "T39n1785_003:0060b08": "覺已來。秖如十四日月。非十五日月。匡郭",
    "T39n1785_003:0060b09": "未圓光未頓足。闇未頓盡。應須懺悔滅除",
    "T39n1785_003:0060b10": "業障。齊此已來當知懺悔位長其義極廣。云",
    "T39n1785_003:0060b11": "何而言止齊凡夫。是故五十校計經。齊至",
    "T39n1785_003:0060b12": "等覺皆令懺悔。即其義也。若人得聞如此懺",
    "T39n1785_003:0060b13": "悔功德不少。故文云。非於一佛五佛十佛",
    "T39n1785_003:0060b14": "修諸功德聞是懺悔。乃於無量百千佛所修",
    "T39n1785_003:0060b15": "諸功德。聞是懺悔。語其華報。在在處處。常為",
    "T39n1785_003:0060b16": "國王輔相大臣之所恭敬。語其果報。常為十",
    "T39n1785_003:0060b17": "方諸佛互相恭敬。直聞此懺悔。尚得如此",
    "T39n1785_003:0060b18": "功德。況復如法修行。已聞懺悔義。此法從經",
    "T39n1785_003:0060b19": "出。此經從佛說。是故當報恩歸命禮諸佛",
    "T39n1785_003:0060b20": "(云云)。懺悔品依字訓釋。懺者鑑也。披陳發",
    "T39n1785_003:0060b21": "舒己之三業。不敢隱諱令他委鑑。顏恧而",
    "T39n1785_003:0060b22": "口蹙。心摧而意伏。身被鑑故而顏恧。口被",
    "T39n1785_003:0060b23": "鑑故而脣蹙。心被鑑故而意伏。故懺名鑑也。",
    "T39n1785_003:0060b24": "悔者廢也。內懷鄙恥悔造眾非。悔身故",
    "T39n1785_003:0060b25": "則三廢。悔口故則四廢。悔心故則十廢。故",
    "T39n1785_003:0060b26": "悔名廢也。又法門釋者。懺悔名慚愧。慚愧",
    "T39n1785_003:0060b27": "是白法。又自不作惡。不教他作惡。如是等",
    "T39n1785_003:0060b28": "種種說。懺悔有三。一作法。二取相。三無",
    "T39n1785_003:0060c01": "生。此三種通大小。小乘作法者。如毘尼中",
    "T39n1785_003:0060c02": "發露與學二十僧行摩那埵。或半月作法。",
    "T39n1785_003:0060c03": "或對首作法。或責心但令作法成就。不障僧",
    "T39n1785_003:0060c04": "事即清淨也。阿含中亦作相懺。犯欲人作毒",
    "T39n1785_003:0060c05": "蛇口想。此觀成時婬罪即滅。亦有觀空",
    "T39n1785_003:0060c06": "懺。秖是真空。大乘中亦有作法。或八百日。",
    "T39n1785_003:0060c07": "虛空藏塗廁是也。或九十日。般舟是也。或",
    "T39n1785_003:0060c08": "四十九日。大悲懺是也。或二十一日。法華是",
    "T39n1785_003:0060c09": "也。或七日。方等是也。灰湯澡豆淨身。辛酒禁",
    "T39n1785_003:0060c10": "口慚愧勤心。旋誦各有遍數等。皆作法懺攝",
    "T39n1785_003:0060c11": "也。取相懺者。如方等求十二夢王菩薩戒",
    "T39n1785_003:0060c12": "見華光摩頂虛空藏中唱聲印臂相起罪滅。",
    "T39n1785_003:0060c13": "雖不正明作法。兼得事用也。無生懺者。如",
    "T39n1785_003:0060c14": "普賢觀云。端坐念實相。如日照霜露。觀空緣",
    "T39n1785_003:0060c15": "理無相最上。雖不正作事相。兼上兩懺也。",
    "T39n1785_003:0060c16": "作法懺成違無作罪滅。而性罪不除。如犯",
    "T39n1785_003:0060c17": "殺生。作法懺成違無作罪去。而償命猶在。",
    "T39n1785_003:0060c18": "即其義也。取相懺能滅性罪。性罪去違無作",
    "T39n1785_003:0060c19": "罪亦去。如伐樹枝葉萎。根本未去續生如",
    "T39n1785_003:0060c20": "故也。觀無生懺能滅無明。如覆大地。根枝",
    "T39n1785_003:0060c21": "葉等悉盡無餘。又作法滅違戒上罪。取相",
    "T39n1785_003:0060c22": "滅犯定上罪。無生滅犯慧上罪。又作法滅",
    "T39n1785_003:0060c23": "三惡道報障。取相滅人道報障。無生滅三界",
    "T39n1785_003:0060c24": "有漏報障。又作法滅三惡道業障。取相滅人",
    "T39n1785_003:0060c25": "道業障。無生滅三界有漏業障。又作法滅怖",
    "T39n1785_003:0060c26": "畏憂愁之煩惱。亦是破煩惱。取相滅四住",
    "T39n1785_003:0060c27": "之煩惱。無生滅無明之煩惱。又三種懺共除",
    "T39n1785_003:0060c28": "報障。取相除業障。無生除煩惱障。又作法",
    "T39n1785_003:0061a01": "懺如服薑桂。差病而已不能肥身。譬罪滅不",
    "T39n1785_003:0061a02": "能生善。取相懺如服五石。病差身充。不能",
    "T39n1785_003:0061a03": "得道。無生懺如服五芝。病除身飛升仙得",
    "T39n1785_003:0061a04": "道。如是等種種分別行者須知。今文具有",
    "T39n1785_003:0061a05": "大乘三懺。著淨潔衣專聽是經。又七日七夜",
    "T39n1785_003:0061a06": "朝暮淨心等即作法也。於其坐處得見彌勒",
    "T39n1785_003:0061a07": "文殊普賢。即取相也。五陰舍宅觀悉空寂。本",
    "T39n1785_003:0061a08": "無有生亦無和合。即無生也。三意宛然。故",
    "T39n1785_003:0061a09": "能滅諸惡蕩五障。顯經力用也。從此品下",
    "T39n1785_003:0061a10": "明經力用。今品正明夜夢晝說懺悔斷惡拔",
    "T39n1785_003:0061a11": "苦。下品正明昔歎發誓生善與樂。旁正互",
    "T39n1785_003:0061a12": "舉。此品文為二。初夢中見聞。二覺已說見",
    "T39n1785_003:0061a13": "聞。夢又二。一夢見金鼓。二夢擊鼓聲。見鼓",
    "T39n1785_003:0061a14": "又三。一正見鼓。二見鼓光。三見光中佛。夢",
    "T39n1785_003:0061a15": "者是入如夢三昧也。又入觀如夢出觀如覺。",
    "T39n1785_003:0061a16": "入觀心靜能觀法性。法性即金鼓。金鼓體圓",
    "T39n1785_003:0061a17": "空鳴。圓即法身。空即般若。鳴即解脫。姝",
    "T39n1785_003:0061a18": "者勝義深義。大者廣義無量義。如上文遊",
    "T39n1785_003:0061a19": "於無量甚深法性意爾。姝大略敘鼓體。委",
    "T39n1785_003:0061a20": "論應言圓姝大空姝大鳴姝大。鼓體備三種。",
    "T39n1785_003:0061a21": "三種皆甚深無量。此即夢中所&#x89A9;法身。觀一",
    "T39n1785_003:0061a22": "而見三佛也。從其明溥照下是第二見鼓光",
    "T39n1785_003:0061a23": "也。光是智慧。契此法性克成大果。智與體",
    "T39n1785_003:0061a24": "冥。體圓姝大光圓亦姝大。體空姝大光空",
    "T39n1785_003:0061a25": "亦姝大。體鳴既姝大光鳴亦姝大。何者。此",
    "T39n1785_003:0061a26": "身與諸佛同體同意故也。即此夢中所&#x89A9;報",
    "T39n1785_003:0061a27": "身佛一佛而三也。從復於光中見十方佛下",
    "T39n1785_003:0061a28": "是第三見光中諸佛也。光從鼓出遍照十方。",
    "T39n1785_003:0061a29": "用從體起應周法界。與機緣同事也。&#x7460;璃座",
    "T39n1785_003:0061b01": "者所安之理也。佛坐其上智稱法性也。大",
    "T39n1785_003:0061b02": "眾圍繞者所應之機也。此即夢中所&#x89A9;應佛",
    "T39n1785_003:0061b03": "即一而論三也。&#x89A9;此三佛即是三身三德種",
    "T39n1785_003:0061b04": "種三法門從此設教名金光明也。從見有一",
    "T39n1785_003:0061b05": "人下是第二夢見擊鼓。文為三。一見擊鼓。",
    "T39n1785_003:0061b06": "二出大音聲。三聲所詮辯。鼓是法身擊是機",
    "T39n1785_003:0061b07": "智。婆羅門是淨行。似是&#x96A3;真。&#x96A3;真之人以",
    "T39n1785_003:0061b08": "似解之淨智和會法身。甘露相應滅苦生樂。",
    "T39n1785_003:0061b09": "鼓是法身。枹鼓合是報身。擊出是應身。",
    "T39n1785_003:0061b10": "聲所詮辯是法界大用起教利益眾生。從時",
    "T39n1785_003:0061b11": "信相菩薩下是第二覺已說見聞。文為四。",
    "T39n1785_003:0061b12": "一往佛所。二與緣俱。三伸敬。四述夢。夢者入",
    "T39n1785_003:0061b13": "法門為夜夢。出法門如過夜至旦。又三十心",
    "T39n1785_003:0061b14": "惑障未遣故如夢。登地斷惑如過夜至旦。",
    "T39n1785_003:0061b15": "觀解者。觀行位中所觀三身如夢。分真位中",
    "T39n1785_003:0061b16": "所觀三身如旦。出王舍城者表出因位也。往",
    "T39n1785_003:0061b17": "耆闍崛山者表向果地也。伸敬有三。頂禮",
    "T39n1785_003:0061b18": "是身敬。瞻仰是意敬。說夢是口敬。頂禮者。",
    "T39n1785_003:0061b19": "菩薩居因信首為貴。諸佛在果慈悲為賤。",
    "T39n1785_003:0061b20": "以貴敬賤也。從以其夢中下是第四述夢也。",
    "T39n1785_003:0061b21": "此下總有一百六十二行偈。分為二。初四行",
    "T39n1785_003:0061b22": "半總明夢。後一百五十七行半別明夢。總又",
    "T39n1785_003:0061b23": "為二。初三行半明見金鼓。後一行明見擊",
    "T39n1785_003:0061b24": "鼓。見鼓又三。初一行見鼓形狀。次一行見",
    "T39n1785_003:0061b25": "鼓光明。次一行半見光中諸佛。即長行中三",
    "T39n1785_003:0061b26": "身意入觀所觀之境也。次一行見擊鼓者。自",
    "T39n1785_003:0061b27": "&#x89A9;其觀智之機扣擊法身之境也。出大音聲",
    "T39n1785_003:0061b28": "者。已如上說。自&#x89A9;其境智合能多利益也。",
    "T39n1785_003:0061b29": "從是大金鼓下一百五十七行半偈別明夢",
    "T39n1785_003:0061c01": "事。文為二。初從是大金鼓下至悉能滅除",
    "T39n1785_003:0061c02": "有二十一行三句。明金鼓有滅惡生善之力。",
    "T39n1785_003:0061c03": "二從一切諸苦無依無歸下一百三十五行",
    "T39n1785_003:0061c04": "三句正明教詔懺悔之法。就能滅惡生善文",
    "T39n1785_003:0061c05": "為六。一有三行。滅世間因果之苦。二有三",
    "T39n1785_003:0061c06": "行。生出世間因果之樂。三有四行。能令眾",
    "T39n1785_003:0061c07": "生自行化他俱備。四有四行。能滅眾生報障。",
    "T39n1785_003:0061c08": "又發宿命通。五有四行。能令眾生得諸法",
    "T39n1785_003:0061c09": "門。先少得後多得(云云)。六有三行三句。能",
    "T39n1785_003:0061c10": "破眾生八難流轉。釋此六義皆從三塗。",
    "T39n1785_003:0061c11": "漸至人天二乘菩薩等。一一皆有破惡生善",
    "T39n1785_003:0061c12": "之力。從一切諸苦無依無歸下有一百三十",
    "T39n1785_003:0061c13": "五行三句。是第二明教詔懺悔之法。文為",
    "T39n1785_003:0061c14": "五。一從一切諸苦下有十九行一句。教自",
    "T39n1785_003:0061c15": "說過罪懺悔。二從我當供養下有三十五",
    "T39n1785_003:0061c16": "行。明供養諸佛自行化他修懺悔。三從諸",
    "T39n1785_003:0061c17": "佛世尊我所依止下有二十一行。明稱歎",
    "T39n1785_003:0061c18": "修懺悔。四從我以善業諸因緣故下有五十",
    "T39n1785_003:0061c19": "一行半。明發願修懺悔。五從若有敬禮稱",
    "T39n1785_003:0061c20": "歎十力下有九行。結成懺悔。生起五意者。",
    "T39n1785_003:0061c21": "但眾生邪倒障理不識法性。愚癡障解不識",
    "T39n1785_003:0061c22": "因果。惡業障行不識善法。聖人慈悲因大士",
    "T39n1785_003:0061c23": "之夢。示其懺悔示其道理。示其因果示其善",
    "T39n1785_003:0061c24": "行。故論自懺荷佛恩深故伸供養。供養不",
    "T39n1785_003:0062a01": "洩其誠故歌詠稱歎。供養是行須願指歸。",
    "T39n1785_003:0062a02": "行願既圓結成讚美也。自懺文為三。初一行",
    "T39n1785_003:0062a03": "一句明法身是依憑之所。次兩行請佛覆護。",
    "T39n1785_003:0062a04": "次十六行正明懺悔。夫法身具三德。即是一",
    "T39n1785_003:0062a05": "體三寶。法性是法寶。寂而常照是佛寶。遍",
    "T39n1785_003:0062a06": "一切處是僧寶。自凡夫二乘雖不知。亦不出",
    "T39n1785_003:0062a07": "法性。總而言之。一切菩薩何嘗不以此為歸",
    "T39n1785_003:0062a08": "依。依此則本立而道生也。內本雖立外無佛",
    "T39n1785_003:0062a09": "加不得成就。若蒙擁護斷惡生善。辦在斯",
    "T39n1785_003:0062a10": "須。如萌芽得雨扶&#x758E;豐&#x6B1D;。是故請佛也。內",
    "T39n1785_003:0062a11": "外因緣既備正須懺悔也。正懺文為二。初三",
    "T39n1785_003:0062a12": "句總明懺悔。後十五行一句別明懺悔。總懺",
    "T39n1785_003:0062a13": "者總懺三障也。本者煩惱是二障本也。惡者",
    "T39n1785_003:0062a14": "報障也。不善者業障也。三障障三身三佛三",
    "T39n1785_003:0062a15": "寶。三障若轉諸三法門悉明。故總懺也。別",
    "T39n1785_003:0062a16": "懺者別懺三障也。文為三。初一行一句懺煩",
    "T39n1785_003:0062a17": "惱障。次一行懺報障。次十三行懺業障。諸",
    "T39n1785_003:0062a18": "十力前者。正懺煩惱障也。獨頭無明癡倒",
    "T39n1785_003:0062a19": "殊甚。不識法身佛也。法身佛遍一切處。癡",
    "T39n1785_003:0062a20": "闇不知。公於佛前造作眾罪。如牛羊不識",
    "T39n1785_003:0062a21": "天子。如鳥雀不識檠像。於前造過。愚癡不",
    "T39n1785_003:0062a22": "識法身亦復如是。父母恩者。方便是父智度",
    "T39n1785_003:0062a23": "是母。此二法門能生法身。而不識者。是不",
    "T39n1785_003:0062a24": "知報佛也。不解善法者。善法是助道之行。",
    "T39n1785_003:0062a25": "能資智顯理。而不解者是不識應佛。三佛皆",
    "T39n1785_003:0062a26": "不能知。豈非無明過患。此別懺煩惱障也。",
    "T39n1785_003:0062a27": "自恃種姓下別懺報障也。略言有三種。",
    "T39n1785_003:0062a28": "一以姓傲他。二以財忽物。三以壯年陵彼。",
    "T39n1785_003:0062a29": "雖報有此三不應自恣。若縱恣者此報成障",
    "T39n1785_003:0062b01": "事也。今更約法門解。出家人以慧為姓。",
    "T39n1785_003:0062b02": "定為財戒為年。染此三法自尊卑他者。是名",
    "T39n1785_003:0062b03": "染法非求法也。法華云。汝年少壯我年衰",
    "T39n1785_003:0062b04": "邁者。凡人以五陰盛為壯。二乘通教以空",
    "T39n1785_003:0062b05": "出有為壯。別教菩薩以法眼過慧眼為壯。著",
    "T39n1785_003:0062b06": "此諸法者。悉是恃強陵弱成報障也。悉須懺",
    "T39n1785_003:0062b07": "悔。從心念不善下十三行別懺業障。文為十",
    "T39n1785_003:0062b08": "二。初一行懺由心口造惡業。亦是教他作",
    "T39n1785_003:0062b09": "惡也。從身口意是自作惡也。二一行懺內外",
    "T39n1785_003:0062b10": "因緣造惡業。三一行懺五欲因緣造惡業。四",
    "T39n1785_003:0062b11": "一行信受邪師造惡業。五一行隨順惡主造",
    "T39n1785_003:0062b12": "惡業。六一行愛心所使造惡業。七二行為衣",
    "T39n1785_003:0062b13": "食女色造惡業。八一行於佛世敬田造惡業。",
    "T39n1785_003:0062b14": "九一行於無佛世敬田造惡業。十兩句於正",
    "T39n1785_003:0062b15": "法造惡業。十一一行於恩田造惡業。十二一",
    "T39n1785_003:0062b16": "行半總一切處造惡業。造業因緣甚多。不可",
    "T39n1785_003:0062b17": "具列故總而懺之。若欲細釋從人道為始。二",
    "T39n1785_003:0062b18": "乘通別菩薩等行一一作之例應可解。故五十",
    "T39n1785_003:0062b19": "校計經云。上至等覺皆須懺悔。即其義也。◎",
    "T39n1785_003:0062b20": "◎從我今供養下三十五行明供養諸佛。所",
    "T39n1785_003:0062b21": "以供養者。我本癡盲蒙示懺悔。此恩深重",
    "T39n1785_003:0062b22": "故興供養。文為二。初一行明財供養。後",
    "T39n1785_003:0062b23": "三十四行明法供養。法供養為二。初八",
    "T39n1785_003:0062b24": "行半明化他法供養。隨順如來慈悲法門。",
    "T39n1785_003:0062b25": "濟利含識。是為化他修法供養。後二十五",
    "T39n1785_003:0062b26": "行半明自行法供養。隨順如來智慧法門。",
    "T39n1785_003:0062b27": "修十地功德。是為自行修法供養。諸供養",
    "T39n1785_003:0062b28": "中法供養最為第一。財供法供事理自他皆",
    "T39n1785_003:0062b29": "悉具足也。化他法供養文為二。初四行化",
    "T39n1785_003:0062c01": "他令其修行。後四行半化他令修懺悔。初",
    "T39n1785_003:0062c02": "修行者。我自行十地為法供養。今復化人",
    "T39n1785_003:0062c03": "令法供養。譬如一燈然百千燈。瞑者皆明明",
    "T39n1785_003:0062c04": "終不盡。其意有四。初明化始以大悲拔苦。",
    "T39n1785_003:0062c05": "次勸真因十地之行。次勸真果菩提大覺。次",
    "T39n1785_003:0062c06": "勸精進督使速成。夫眾生等故性欲亦等。善",
    "T39n1785_003:0062c07": "巧度一眾多亦然。不計劬勞積行累德。功",
    "T39n1785_003:0062c08": "成大覺。即智德滿。盡一切苦即斷德滿。文",
    "T39n1785_003:0062c09": "自明顯不俟多釋。觀心者。調一念心。使真",
    "T39n1785_003:0062c10": "明發任運成真果。調一切心數亦復如是。弟",
    "T39n1785_003:0062c11": "子眾塵勞隨意之所轉。即此義也。次四行",
    "T39n1785_003:0062c12": "半化他令修懺者。我蒙佛教懺。還以懺教",
    "T39n1785_003:0062c13": "他。重重然無盡燈。化化不絕也。文為三意。",
    "T39n1785_003:0062c14": "初欲為說懺。次正為說懺。三說懺已。千劫",
    "T39n1785_003:0062c15": "者。假多以顯懺力大爾。譬如惡人造罪山",
    "T39n1785_003:0062c16": "積能拔於王難。尚分半國償。豈復問其前",
    "T39n1785_003:0062c17": "愆。說千劫造逆。雖復厚重能拔法性之王。",
    "T39n1785_003:0062c18": "從如來藏中顯成法身者。大覺朗然超升自",
    "T39n1785_003:0062c19": "在。寧復為五無間業之所縛邪。從我當安",
    "T39n1785_003:0062c20": "止下二十五行半自修法供養。文為二。初五",
    "T39n1785_003:0062c21": "行自修行。後二十行半自修懺。前自懺竟。",
    "T39n1785_003:0062c22": "今那復重。譬如金師。從初習學至于",
    "T39n1785_003:0062c23": "皓首。互燒互打器成方息。修行譬智燒。修",
    "T39n1785_003:0062c24": "懺譬斷打。智斷極乃止。重說無咎。前是自行",
    "T39n1785_003:0063a01": "門。今是法供養門為異也。自修行又為三。",
    "T39n1785_003:0063a02": "初一句標章。我當安止是也。次修因。十地是",
    "T39n1785_003:0063a03": "也。次成果菩提是也。珍寶者。十地因可貴。",
    "T39n1785_003:0063a04": "諸地即是珍寶也。&#x811A;足者。十地是果家之基",
    "T39n1785_003:0063a05": "本。故言&#x811A;足。又十度是十地之&#x811A;足。於餘功",
    "T39n1785_003:0063a06": "德非為不修。隨力隨分正以檀為初地之足。",
    "T39n1785_003:0063a07": "檀足若滿得入初地。乃至智度足滿得入十",
    "T39n1785_003:0063a08": "地。故十度為十地&#x811A;足也。果中有總明果",
    "T39n1785_003:0063a09": "滿別明果滿。在文可知。功德光明者。是果上",
    "T39n1785_003:0063a10": "二種莊嚴也。令眾生度海者。即果上轉法",
    "T39n1785_003:0063a11": "輪也。從諸佛世尊下二十行半明自修懺。文",
    "T39n1785_003:0063a12": "為二。初一行請佛。後十九行半明懺。文",
    "T39n1785_003:0063a13": "為五。初四行半懺報障。次一行半懺煩惱",
    "T39n1785_003:0063a14": "障。次六行懺業障。次兩行明迴向。次五行",
    "T39n1785_003:0063a15": "半懺善惡兩難。就報障文又二。初二行半",
    "T39n1785_003:0063a16": "出報障相。次二行請除滅。百劫者受報之時",
    "T39n1785_003:0063a17": "也。時中受身。身即是報。報有所作。作即是",
    "T39n1785_003:0063a18": "障。貧窮困苦是依報不圓。亦是報障也。愁",
    "T39n1785_003:0063a19": "熱驚懼者。由貧窮外偪故驚懼內焦皆報",
    "T39n1785_003:0063a20": "障也。所作眾惡者。即想行陰苦也。貧窮困",
    "T39n1785_003:0063a21": "苦者。即色陰苦也。愁熱驚懼心常怯劣者。",
    "T39n1785_003:0063a22": "即識陰苦也。暫無歡樂者。即受陰苦也。",
    "T39n1785_003:0063a23": "此皆報障意爾。次煩惱障文為二。初兩句",
    "T39n1785_003:0063a24": "出相。次一行乞清淨。次業障文為三。初二",
    "T39n1785_003:0063a25": "行&#x7AEA;論三世造業。次二行橫明現起十惡。次",
    "T39n1785_003:0063a26": "二行求懺過去業。今正受者名為報障。未",
    "T39n1785_003:0063a27": "受者繫屬行人。若修善道能為障礙。問過現",
    "T39n1785_003:0063a28": "須懺。未來未有。云何言懺。答數家呼為未來",
    "T39n1785_003:0063a29": "有。論家呼為當有。大經云。遮未來故名之",
    "T39n1785_003:0063b01": "為殺。現在念念滅何所可殺。秖遮斷未來名",
    "T39n1785_003:0063b02": "為殺爾。經論悉以未來為有。故須懺也。今",
    "T39n1785_003:0063b03": "更舉現事例之。如在家人晝度生方起無量",
    "T39n1785_003:0063b04": "惡念。事雖未有次第必更。忽然發心捨家修",
    "T39n1785_003:0063b05": "道。前所念事併與緣差。未來之業亦應如此。",
    "T39n1785_003:0063b06": "雖非現有時到必然。今若懺悔索然清淨。",
    "T39n1785_003:0063b07": "橫開現世三業為十惡可解。遠離者惡斷也。",
    "T39n1785_003:0063b08": "修行者善生也。十住者初心因位也。逮十力",
    "T39n1785_003:0063b09": "者後果滿也。次明迴向者。眾生頑故愛著",
    "T39n1785_003:0063b10": "於有不能升出。今懺此罪故云迴向。他以",
    "T39n1785_003:0063b11": "若此國土及餘世界為隨喜之文。今意不",
    "T39n1785_003:0063b12": "爾。此土他方凡所作善。皆施眾生共向佛",
    "T39n1785_003:0063b13": "果。如聲入角則能遠聞。方便力大與虛空",
    "T39n1785_003:0063b14": "等。又結文云。是迴向不得作隨喜。釋隨喜",
    "T39n1785_003:0063b15": "在下文也。釋八難者。此是善惡中論八難。",
    "T39n1785_003:0063b16": "非佛前佛後之八難。文為二。初四行指惡為",
    "T39n1785_003:0063b17": "難。次一行半指惡遮善為難。或指善遮道為",
    "T39n1785_003:0063b18": "難。初四句是報障難。諸有者二十五有。",
    "T39n1785_003:0063b19": "報得之身造作眾惡。豈非報障。生死險難",
    "T39n1785_003:0063b20": "有二解。若取其因即是業障。若取其果即是",
    "T39n1785_003:0063b21": "報障。種種淫欲即煩惱障。心輕躁者復是報",
    "T39n1785_003:0063b22": "障。輕躁是覺觀。覺觀屬報法。如羅漢斷煩",
    "T39n1785_003:0063b23": "惱盡。出觀猶有覺觀散心。當知輕躁是報障",
    "T39n1785_003:0063b24": "非煩惱也。更舉世人學問迴轉易轍不成",
    "T39n1785_003:0063b25": "業障皆由輕躁之過。豈非障邪近惡友難",
    "T39n1785_003:0063b26": "者。惡友能污染人三業。此屬業障。如移&#x53A9;於",
    "T39n1785_003:0063b27": "屠邊。如孟母&#x96A3;於哭貨。朱赤墨黑。即其義",
    "T39n1785_003:0063b28": "也。三毒是煩惱障也。遇無難難下此有二",
    "T39n1785_003:0063b29": "義。一若不修善。障難不興。若欲修善。惡",
    "T39n1785_003:0063c01": "障即起。善非是障。惡來遮善。名善為難。此",
    "T39n1785_003:0063c02": "義易知。常人皆作此解也。二者諸善是",
    "T39n1785_003:0063c03": "難。善能障道。豈非難邪。此義今當說。遇",
    "T39n1785_003:0063c04": "無難難者。自謂無惡不肯修善。如二乘入空",
    "T39n1785_003:0063c05": "生滅度想生安隱想不復進求菩提。即其義",
    "T39n1785_003:0063c06": "也。修功德難者。多作有為求可意果。如一比",
    "T39n1785_003:0063c07": "丘專行福德不修禁戒。墮白象中。七寶絡",
    "T39n1785_003:0063c08": "身金盂承糞。又如妙莊嚴王本事等。豈非",
    "T39n1785_003:0063c09": "修功德難。值好時難者。如劫初時在&#x6B1D;單越",
    "T39n1785_003:0063c10": "時一向受樂都不修道。豈非值好時難。值佛",
    "T39n1785_003:0063c11": "亦難者。如旃遮婆羅門女善星調達等。皆",
    "T39n1785_003:0063c12": "是值佛而難。例此應云。聞法起謗值僧起",
    "T39n1785_003:0063c13": "破皆是難也。若讀作難易之難者。此是惡來",
    "T39n1785_003:0063c14": "遮善之義。使善難成也。若讀作障難之難者。",
    "T39n1785_003:0063c15": "此是善自是難。能障於道。又依經文云。如",
    "T39n1785_003:0063c16": "是諸難今悉懺悔。當知經作障難之難義也。",
    "T39n1785_003:0063c17": "從諸佛世尊我所依止下二十一行偈是第三",
    "T39n1785_003:0063c18": "稱歎。若論次第。前財法供養是身意。身意",
    "T39n1785_003:0063c19": "未洩未備。今更口歎。若作法門者。前是",
    "T39n1785_003:0063c20": "供養法門。今是念佛三昧法門。文為三。初",
    "T39n1785_003:0063c21": "一行標章歎。次十九行正歎。三一行結歎。",
    "T39n1785_003:0063c22": "標諸佛者。橫則十方&#x7AEA;則三世。事即報應",
    "T39n1785_003:0063c23": "理即法身。言略而意廣。標章之巧妙也。",
    "T39n1785_003:0063c24": "我所依止者。依止法性一體三佛也。佛海",
    "T39n1785_003:0064a01": "者。四眼入佛眼。十智入如實智。皆失本名",
    "T39n1785_003:0064a02": "字但名佛眼佛智。如物投石蜜如流會海。無",
    "T39n1785_003:0064a03": "不甘&#x918E;者。法性三佛攝一切法。故名佛海也。",
    "T39n1785_003:0064a04": "就正歎為二。初十六行寄言歎。後三行絕",
    "T39n1785_003:0064a05": "言歎。寄言又二。初一行略歎略況。次十五",
    "T39n1785_003:0064a06": "行廣歎廣況。略歎者。諸相好中略歎金色。",
    "T39n1785_003:0064a07": "釋論以即時鐵比即時金。即時金比海金。",
    "T39n1785_003:0064a08": "海金比龍金。龍金比閻浮洲金。閻浮洲金",
    "T39n1785_003:0064a09": "比四天王金。如是轉轉比第六天金。第六",
    "T39n1785_003:0064a10": "天金比佛身金色。第六天金如鐵。又佛金光",
    "T39n1785_003:0064a11": "徹照壁障無影。佛入城時放光照地。一女人",
    "T39n1785_003:0064a12": "低頭禮拜。金釵墮地。唯見晃晃。不知何者",
    "T39n1785_003:0064a13": "是地何者是釵。佛過後光歇方見金釵爾。",
    "T39n1785_003:0064a14": "然金色身是眾相所依處。唯舉金色。故知",
    "T39n1785_003:0064a15": "是總歎眾相好也。金有四義。堅不可毀譬常。",
    "T39n1785_003:0064a16": "得之者富譬樂。體無瑕穢譬淨。色妙晃曜",
    "T39n1785_003:0064a17": "譬我。諸德之中四德為總。猶如須彌者。須彌",
    "T39n1785_003:0064a18": "為四寶所成。況佛身具足四德。故知總況也。",
    "T39n1785_003:0064a19": "廣歎廣況文為二。初十二行半廣歎。次二",
    "T39n1785_003:0064a20": "行半廣況。廣歎又四。從其色無上下二行廣",
    "T39n1785_003:0064a21": "歎金色無上。無上者我德也。從善淨無垢下",
    "T39n1785_003:0064a22": "三行廣歎佛色無垢。無垢者淨德也。從功",
    "T39n1785_003:0064a23": "德巍巍下三行半廣歎佛色安住。安住者常",
    "T39n1785_003:0064a24": "德也。從三有之中下四行廣歎佛色能除苦",
    "T39n1785_003:0064a25": "毒。即樂德也。從如大海水下二行半廣況。",
    "T39n1785_003:0064a26": "文為二。初二行廣況。二半行合喻。佛功德海",
    "T39n1785_003:0064a27": "思所不能知言所不能盡。心行處滅言語道",
    "T39n1785_003:0064a28": "斷。即此義也。海水難知況常德也。地塵難",
    "T39n1785_003:0064a29": "知。況淨德也。山斤難知況我德也。空邊難",
    "T39n1785_003:0064b01": "知。況樂德也。諸佛亦爾下合喻也。從一切",
    "T39n1785_003:0064b02": "有心下三行絕言歎也。文為二。初一行半",
    "T39n1785_003:0064b03": "正絕言歎。二一行半牒譬帖合。一切有心",
    "T39n1785_003:0064b04": "不能得知。即是絕思。思既已絕口何所宣。",
    "T39n1785_003:0064b05": "即絕言也。更牒譬帖合。在文可見。從相好",
    "T39n1785_003:0064b06": "莊嚴下一行總結。相者結一切相。好者結一",
    "T39n1785_003:0064b07": "切好。莊嚴者一一相一一好中皆具眾德以",
    "T39n1785_003:0064b08": "為莊嚴也。從我以善業諸因緣故下有五十",
    "T39n1785_003:0064b09": "一行半偈。是第四發願行若無願。如牛無御。",
    "T39n1785_003:0064b10": "不能有所至。如畫無膠如坏未火如水中月。",
    "T39n1785_003:0064b11": "故以願持行。亦是懺悔退轉之罪也。文為",
    "T39n1785_003:0064b12": "二。初有四十七行半明發願。次四行約願隨",
    "T39n1785_003:0064b13": "喜。初願又二。初九行自發願。次三十八行",
    "T39n1785_003:0064b14": "半為他發願。自願又二。初四行願果滿。次",
    "T39n1785_003:0064b15": "五行願因圓。果滿願又四。初一行成佛道",
    "T39n1785_003:0064b16": "是願意輪滿。次一行說法是願口輪滿。次一",
    "T39n1785_003:0064b17": "行摧魔是願身輪滿。次一行住壽久益是願",
    "T39n1785_003:0064b18": "慈悲滿。因圓願又四。初一行具六度願有",
    "T39n1785_003:0064b19": "為功德圓。次一行願無為功德圓。次二行",
    "T39n1785_003:0064b20": "宿命念佛圓。次一行值佛圓。為他發願文",
    "T39n1785_003:0064b21": "為二。前八行半願作藥樹王身大悲拔苦。後",
    "T39n1785_003:0064b22": "三十行願作寶珠王身大慈與樂。拔苦又為",
    "T39n1785_003:0064b23": "四。初一行總拔眾苦。次一行拔根不具苦。次",
    "T39n1785_003:0064b24": "兩行拔病苦。次四行半拔王難苦。與樂又為",
    "T39n1785_003:0064b25": "三。初十六行半與世間果樂。次九行半與出",
    "T39n1785_003:0064b26": "世因樂。後四行結成。上文大悲拔苦根不",
    "T39n1785_003:0064b27": "具者令具。今大慈與樂。視聽聰明暢悅快樂。",
    "T39n1785_003:0064b28": "諸根語同與拔小異也。從願諸眾生常得供",
    "T39n1785_003:0064b29": "養下九行半與出世因樂。文為二。初三行半",
    "T39n1785_003:0064c01": "令修行外緣具。次六行令修行內因具。外緣",
    "T39n1785_003:0064c02": "又二。初二行值三寶。二一行半離八難。人",
    "T39n1785_003:0064c03": "緣不同。或值佛難不除。或難除不值佛。今",
    "T39n1785_003:0064c04": "願其亦除亦值。內因又二。一半行生尊貴",
    "T39n1785_003:0064c05": "家。二五行半多饒財寶。人因不同。或多財",
    "T39n1785_003:0064c06": "而卑賤。或尊貴而貧窮。因不具足。今令其",
    "T39n1785_003:0064c07": "亦貴亦富。女有五礙。願其無五礙苦。從若我",
    "T39n1785_003:0064c08": "現在下四行結成自他誓願也。前二行結自。",
    "T39n1785_003:0064c09": "後二行結他。從若此閻浮下四行約願隨喜。",
    "T39n1785_003:0064c10": "隨喜者慶他修善也。亦是懺悔疾&#x59AC;之罪也。",
    "T39n1785_003:0064c11": "文為二。初二行隨喜於他。後二行隨喜於",
    "T39n1785_003:0064c12": "自。從若有敬禮下有九行偈。是第五結成。",
    "T39n1785_003:0064c13": "文為三。初二行結成斷惡。故言超六十劫",
    "T39n1785_003:0064c14": "罪。次四行半結成生善。故言國王大臣之所",
    "T39n1785_003:0064c15": "恭敬。次二行半結值佛多。雖不別說善知",
    "T39n1785_003:0064c16": "識佛。自兼之。",
    "T39n1785_003:0064c17": "釋讚歎品",
    "T39n1785_003:0064c18": "[0064c18] 讚歎凡有四意。一從能讚人。二從生善。三從",
    "T39n1785_003:0064c19": "滅惡。四從所讚人。一從能讚人者。前",
    "T39n1785_003:0064c20": "品明信相思疑佛壽。四尊盡降其室。一心信",
    "T39n1785_003:0064c21": "解。夜夢金鼓出聲。旦向耆山說夢。今品佛述",
    "T39n1785_003:0064c22": "其昔為龍尊面讚法王。願我當來夜夢晝說。",
    "T39n1785_003:0064c23": "說斯人之本事故言讚歎品。二從生善得",
    "T39n1785_003:0064c24": "名者。夫善不孤運。生必託緣。緣中勝者無",
    "T39n1785_003:0065a01": "過於佛。龍尊讚佛能生妙善。從生善緣得名。",
    "T39n1785_003:0065a02": "故言讚歎品。三從滅惡得名者。罪之尤者無",
    "T39n1785_003:0065a03": "過毀佛。若翻滅斯罪應須讚歎。讚歎治於毀",
    "T39n1785_003:0065a04": "訾。從能治得名故言讚歎品。四從所讚人",
    "T39n1785_003:0065a05": "得名者。即是去來現在三世諸佛。諸佛極尊",
    "T39n1785_003:0065a06": "甚深。無量稱揚顯說。故名讚歎品。若欲分",
    "T39n1785_003:0065a07": "別。述得名為讚。褒喻名為歎。亦更互分別",
    "T39n1785_003:0065a08": "爾。釋論第三十云。美其功德名為讚。讚之",
    "T39n1785_003:0065a09": "不足又稱揚之名為歎也。此品有恭敬是身",
    "T39n1785_003:0065a10": "業。尊重是意業。讚歎是口業。口業不發身意",
    "T39n1785_003:0065a11": "不暢。為暢身意音聲為佛事。故稱揚顯說。",
    "T39n1785_003:0065a12": "褒美如來真實功德。故言讚歎品也。結此",
    "T39n1785_003:0065a13": "四義。都是四悉檀因緣立此品名。故言讚",
    "T39n1785_003:0065a14": "歎品也。此品雖從四悉檀立名。正是生善",
    "T39n1785_003:0065a15": "之用。文為二。一長行。二偈頌。而對告地神",
    "T39n1785_003:0065a16": "者。主此大地。菩薩行行皆寄其上。壽命長",
    "T39n1785_003:0065a17": "久見去來今事。證義事強。如瑞應云。積功",
    "T39n1785_003:0065a18": "累德誰為證。佛時指地。是知我。今說往昔金",
    "T39n1785_003:0065a19": "龍尊事。所以對告地神也。又對善女天者。",
    "T39n1785_003:0065a20": "男天陽表權。女天陰表實。實智能生眾善。",
    "T39n1785_003:0065a21": "善生故宜對善女。證往故宜對堅牢(云云)。今",
    "T39n1785_003:0065a22": "論生善之用。故對告善女。金龍尊者。此",
    "T39n1785_003:0065a23": "王往昔修金光明法門。依法性理故言金。能",
    "T39n1785_003:0065a24": "以智慧讚三世佛。辯如雲雨故言龍。能為",
    "T39n1785_003:0065a25": "眾生作大利益。為物所仰故言尊。從行得名",
    "T39n1785_003:0065a26": "故言金龍尊也。總有六十二行半偈文為",
    "T39n1785_003:0065a27": "三。一三十五行讚三世佛。二二十五行",
    "T39n1785_003:0065a28": "半發來世願。三二行結會二世事。就讚佛",
    "T39n1785_003:0065b01": "文為五。初一行半總讚。次二十三行別讚。",
    "T39n1785_003:0065b02": "次三行遍類讚。次五行半絕言讚。次二行",
    "T39n1785_003:0065b03": "迴向。總讚者。&#x7AEA;總三世橫總十方。世方是",
    "T39n1785_003:0065b04": "總是。微妙寂滅是總理。總理是總法身。總",
    "T39n1785_003:0065b05": "事是總報應二身。總讚三身。亦是總讚三德",
    "T39n1785_003:0065b06": "三寶等種種三法門。如是諸佛總皆清淨。清",
    "T39n1785_003:0065b07": "淨者。即是總讚之辭也。非但清淨亦常樂",
    "T39n1785_003:0065b08": "我(云云)。從色中上色下二十三行是歷相別讚。",
    "T39n1785_003:0065b09": "其文間出分為六意。初六行半讚七大相海。",
    "T39n1785_003:0065b10": "亦讚髮紺之好。次二行讚兩小相海。次兩句",
    "T39n1785_003:0065b11": "遍讚大相海。次十三行又讚四大相海。次兩",
    "T39n1785_003:0065b12": "句讚一小相海。次兩句讚手足柔軟。復是一",
    "T39n1785_003:0065b13": "大相海。所以然者。大相小相更相間填共",
    "T39n1785_003:0065b14": "嚴佛身。龍尊巧智如法相解。如法相讚故大",
    "T39n1785_003:0065b15": "相小相相間而讚爾。夫相好本莊嚴佛身。佛",
    "T39n1785_003:0065b16": "身多種。父母生身。尊特身。法性身。身既不同",
    "T39n1785_003:0065b17": "相好亦異。相體不同相用亦異。相用不同相",
    "T39n1785_003:0065b18": "業亦異。三身異者。如林微尼園舉手攀樹。化",
    "T39n1785_003:0065b19": "右&#x8107;生。天地大動阿夷甚驚。披[疊*毛]而相。",
    "T39n1785_003:0065b20": "相相炳明決定成佛。悲不能聲。此是生身佛",
    "T39n1785_003:0065b21": "相也。如釋論說。尊特身佛巍巍堂堂。譬如",
    "T39n1785_003:0065b22": "須彌映臨大海。所有大相小相亦巍巍堂堂。",
    "T39n1785_003:0065b23": "不同常身常光常相。此即尊特佛身相也。法",
    "T39n1785_003:0065b24": "性身佛者非是凡夫二乘下地之所能見。唯",
    "T39n1785_003:0065b25": "應度者亦令得見。此即無身之身無相之相。",
    "T39n1785_003:0065b26": "一切智為頭。第一義諦髻。八萬四千法門",
    "T39n1785_003:0065b27": "髮。大悲眼中道白毫。無漏鼻十八空舌。四十",
    "T39n1785_003:0065b28": "不共齒。四弘誓肩三三昧腰。如來藏腹。權",
    "T39n1785_003:0065c01": "實智手定慧足。如是等相莊嚴法性身佛",
    "T39n1785_003:0065c02": "也。種相業者。如釋論修百福德成於一相。",
    "T39n1785_003:0065c03": "三千二百福德。成三十二相。此即生身佛種",
    "T39n1785_003:0065c04": "相義也。若以空慧導諸相業。一一業悉與空",
    "T39n1785_003:0065c05": "相應。諸相應中空相應最為第一。此是尊特",
    "T39n1785_003:0065c06": "身佛種相義也。若以實相慧導成諸業。一一",
    "T39n1785_003:0065c07": "業無非實相法界。此是法性身佛種相義。三",
    "T39n1785_003:0065c08": "身三種相三種相業不得縱橫並別。若一異",
    "T39n1785_003:0065c09": "者則不清淨非微妙寂滅。以不縱橫並別。",
    "T39n1785_003:0065c10": "故是絕言。言歎所不及也。今經正讚尊特",
    "T39n1785_003:0065c11": "身相。上兼法性下攝生身。處中而明實讚者",
    "T39n1785_003:0065c12": "之巧(云云)。一一相皆明其用。如足下安平相。",
    "T39n1785_003:0065c13": "一切魔邪無能傾動者。一切有無無能動者。",
    "T39n1785_003:0065c14": "一切邊無能動者。如頂肉髻相。法不禮人亦",
    "T39n1785_003:0065c15": "不禮聖。亦不禮分中。別有所出(云云)。從去來",
    "T39n1785_003:0065c16": "諸佛下是第三遍類讚。諸佛法身平等一心",
    "T39n1785_003:0065c17": "一慧應化亦然。特舉一佛一相以為讚端。遍",
    "T39n1785_003:0065c18": "類諸佛亦復如是。文殊問般若云。念一佛功",
    "T39n1785_003:0065c19": "德與十方諸佛等。即其義也。身口清淨者有",
    "T39n1785_003:0065c20": "二解。一云。所讚者三業清淨。我今悉禮。二",
    "T39n1785_003:0065c21": "云。能讚者清淨。以好華香是身淨。奉獻是",
    "T39n1785_003:0065c22": "意淨。歌詠是口淨(云云)。從設以百舌下是第四",
    "T39n1785_003:0065c23": "絕言讚。初三行半是絕言讚。次二行是絕心",
    "T39n1785_003:0065c24": "讚。而有三番者。或應擬三身絕言也。一人",
    "T39n1785_003:0065c25": "百頭頭有百口。口有百舌。住壽千劫讚生身",
    "T39n1785_003:0065c26": "佛相好功德不能得盡。一人千頭頭有千口。",
    "T39n1785_003:0065c27": "口有千舌。住壽萬劫讚尊特身佛相好功德",
    "T39n1785_003:0065c28": "不能得盡。大地及天毛滴其水。一切有心",
    "T39n1785_003:0066a01": "不能知法性身佛相好功德。是故絕言絕心",
    "T39n1785_003:0066a02": "歎。從我今下兩行總迴向也。從如是人王",
    "T39n1785_003:0066a03": "下二十五行半。是第二廣發來願。文為二。",
    "T39n1785_003:0066a04": "初一行佛述。後二十四行半是龍尊發願。",
    "T39n1785_003:0066a05": "文為五別。初五行夜夢晝說願。次兩行為他",
    "T39n1785_003:0066a06": "取淨土願。次兩行半同求記&#x8382;願。次三行下",
    "T39n1785_003:0066a07": "化願。次十二行上求願。其間細釋可尋。問諸",
    "T39n1785_003:0066a08": "願皆剋。此中何不與記。答法伴未來。來在",
    "T39n1785_003:0066a09": "不久(云云)。從信相當知下兩行是第三結會古",
    "T39n1785_003:0066a10": "今。如文。◎"
}