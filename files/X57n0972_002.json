{
    "X57n0972_002:0452c21": "法界安立圖卷中之上",
    "X57n0972_002:0452c23": "燕山沙門　仁潮　集",
    "X57n0972_002:0452c24": "三徧觀三界",
    "X57n0972_002:0453a01": "日天宮殿圖月天宮殿圖日月照用",
    "X57n0972_002:0453a02": "氣候寒暑星天宮殿圖四天王宮圖",
    "X57n0972_002:0453a03": "福報化生生天業因忉利天宮圖",
    "X57n0972_002:0453a04": "忉利業因三界安立圖諸天身壽",
    "X57n0972_002:0453a05": "諸天業因天人光明飲食精粗",
    "X57n0972_002:0453a06": "三界九地論諸天主四禪四地",
    "X57n0972_002:0453a07": "天有聖凡三界總別五衰退相",
    "X57n0972_002:0453a08": "心生六道圖",
    "X57n0972_002:0453a09": "釋總題",
    "X57n0972_002:0453a10": "前所觀境周小輪圍中至須彌通屬于地知下",
    "X57n0972_002:0453a11": "地已應觀上天天有三界曰欲界色界無色界",
    "X57n0972_002:0453a12": "此之三界皆是眾生所受報處為長者之大宅",
    "X57n0972_002:0453a13": "幼穉諸子遊戲其中者也如其四火焚燒三車",
    "X57n0972_002:0453a14": "在外有識之子寧不推排而出之乎。",
    "X57n0972_002:0453b06": "日天子宮殿",
    "X57n0972_002:0453c08": "起世經云日天子宮殿天金頗梨所成城郭縱廣五",
    "X57n0972_002:0453c09": "十一由旬正方如宅遙看似圓有五種風吹轉而行",
    "X57n0972_002:0453c10": "閻浮檀金以為妙輦高十六由旬方八由旬日天子",
    "X57n0972_002:0453c11": "及眷屬居中受天五欲日天子壽五百歲子孫相承",
    "X57n0972_002:0453c12": "皆于彼治宮殿住正足一劫(或是中劫)日天子身光照金",
    "X57n0972_002:0453c13": "輦輦光照宮殿光明相接有一千光五百傍照五百",
    "X57n0972_002:0453c14": "下照日宮常行不息六月北行六月南行。",
    "X57n0972_002:0454a05": "月天子宮殿",
    "X57n0972_002:0454b08": "月天子城郭五十由旬宮殿天銀青琉璃所成高十",
    "X57n0972_002:0454b09": "六由旬廣八由旬風持轉行月天子與諸天女在此",
    "X57n0972_002:0454b10": "輦中受天五欲月天子壽五百歲子孫相承宮殿住",
    "X57n0972_002:0454b11": "於一劫月天身光宮殿成千光明五百傍照五百下",
    "X57n0972_002:0454b12": "照。",
    "X57n0972_002:0454b13": "長阿含云日天宮牆薄如花葩為五風所持日宮厚",
    "X57n0972_002:0454b14": "五十一由旬周回一百三十五由旬月宮厚五十由",
    "X57n0972_002:0454b15": "旬周回少三由旬或云住四十劫(此小劫也)。",
    "X57n0972_002:0454c01": "日月照用",
    "X57n0972_002:0454c02": "起世經云何因緣故月天宮漸漸現邪有三因緣一",
    "X57n0972_002:0454c03": "者背相轉出二者青衣諸天常半月中隱蔽其宮三",
    "X57n0972_002:0454c04": "者日天有六十光障彼月輪去日漸遠故漸漸現復",
    "X57n0972_002:0454c05": "何因緣圓淨滿足亦三因緣一者面相轉出二者于",
    "X57n0972_002:0454c06": "十五日月光熾盛隱翳青衣三者月宮去日最遠日",
    "X57n0972_002:0454c07": "光不障復何因緣黑月十五(即此方三十日)一切不現此時",
    "X57n0972_002:0454c08": "月宮最近于日日光隱覆一切不現何緣名月于黑",
    "X57n0972_002:0454c09": "月一日已去乃至月盡光明漸漸減少故何緣月中",
    "X57n0972_002:0454c10": "影現此大洲有閻浮樹高大故影現月輪○南洲日",
    "X57n0972_002:0454c11": "正中東洲日始沒西洲日初出北洲當半夜(餘三洲例此)",
    "X57n0972_002:0454c12": "又南洲所謂西方西洲謂之東方西洲所謂西方北",
    "X57n0972_002:0454c13": "洲謂之東方北洲所謂西方東洲謂之東方東洲所",
    "X57n0972_002:0454c14": "謂西方而南洲謂之東方也○立世云以眾生業力",
    "X57n0972_002:0454c15": "增上緣故故有風輪吹日月等宮回轉不息日行百",
    "X57n0972_002:0454c16": "八十路月行十五路復有二路內路外路日行與月",
    "X57n0972_002:0454c17": "或合或離一一日中日行四萬八千八十由旬若稍",
    "X57n0972_002:0454c18": "合時日日覆月三由旬又一由旬三分之一是故十",
    "X57n0972_002:0454c19": "五日被覆月光不現若稍離時日日日行(同前)是日離",
    "X57n0972_002:0454c20": "月三由旬又一由旬三分之一是故十五日月大圓",
    "X57n0972_002:0454c21": "明○若日隨月後行日光照月光月光麤故被照生",
    "X57n0972_002:0454c22": "影影還自翳故見月後分不圓以是事故漸漸掩覆",
    "X57n0972_002:0454c23": "日在前行例此可知又日行周圓速疾于月六月日",
    "X57n0972_002:0454c24": "從內路出至外路六月從外路入內路若月十五日",
    "X57n0972_002:0455a01": "從內至外十五日從外至內如日行南洲內路則行",
    "X57n0972_002:0455a02": "北洲外路則行東西二洲中路是時南洲日最長十",
    "X57n0972_002:0455a03": "八牟休多夜最短十二牟休多北洲夜長十八牟休",
    "X57n0972_002:0455a04": "多日短十二牟休多東西二洲日夜等分并十五牟",
    "X57n0972_002:0455a05": "休多如南洲三洲例之可知(一牟休多當此方三刻三厘三毫三絲三忽也)。",
    "X57n0972_002:0455a06": "氣候寒暑",
    "X57n0972_002:0455a07": "起世經云何緣夏熱以日宮六月向北行時有十因",
    "X57n0972_002:0455a08": "緣日光照觸十種山故令其生熱又何緣寒冷以日",
    "X57n0972_002:0455a09": "宮六月向南行時有十二緣生冷須彌七山中間各",
    "X57n0972_002:0455a10": "有大海及四洲大河日光照彼海水故生寒冷○又",
    "X57n0972_002:0455a11": "何緣有此河水以有日故熱熱故有炙炙故有蒸蒸",
    "X57n0972_002:0455a12": "故有汗溼以汗溼故一切山中汗流為水以成諸河",
    "X57n0972_002:0455a13": "○立世云何緣冬寒春熱夏時寒熱是冬時水界最",
    "X57n0972_002:0455a14": "長未減盡時艸木由溼未萎乾時地大溼滑火大向",
    "X57n0972_002:0455a15": "下水界上升何以知然深水最暖淺水最寒時節已",
    "X57n0972_002:0455a16": "至日行外路照炙不久是故冬時則寒春時水界長",
    "X57n0972_002:0455a17": "起減已盡艸木乾萎地已燥坼水界向下火界上升",
    "X57n0972_002:0455a18": "何以知然深水則冷淺水則熱冬時已過日行內路",
    "X57n0972_002:0455a19": "照炙則久以故春熱是故大地八月日中恒受照炙",
    "X57n0972_002:0455a20": "雨水洒散地氣蒸鬱若風吹蒸氣消時則寒風不吹",
    "X57n0972_002:0455a21": "時則熱故夏有時寒熱(天竺四月一時故但立三時)。",
    "X57n0972_002:0455b01": "星天宮殿圖",
    "X57n0972_002:0455b10": "大集經過去媻伽媻僊分布星宿攝護國土養育眾",
    "X57n0972_002:0455b11": "生各有所主東方角[一/几]氐房心尾箕北方斗牛女虗",
    "X57n0972_002:0455b12": "危室壁西方奎婁胃昴畢觜參南井鬼柳星張翼軫",
    "X57n0972_002:0455b13": "(具如本經與孔雀經大同)○消災經有九執大天二十八宿十二",
    "X57n0972_002:0455b14": "宮辰○楞嚴經八萬四千災變惡星○文句毗沙門",
    "X57n0972_002:0455b15": "為星宿之主○諸星形量依樓炭經大星圍七百二",
    "X57n0972_002:0455b16": "十里中星四百八十里小星百二十里星是諸天宮",
    "X57n0972_002:0455b17": "宅○瑜伽論大星十八拘盧舍中星十拘盧舍小星",
    "X57n0972_002:0455b18": "四拘盧舍(一拘盧舍六里也)○阿含大星一由旬小星三百",
    "X57n0972_002:0455b19": "步○星宮最小者徑半俱盧舍周回一俱盧舍星大",
    "X57n0972_002:0455b20": "者徑十六由旬周回四十八由旬(里數多少不同者或聞記稍異不必",
    "X57n0972_002:0455b21": "合會磐師述曰若依內經星宿并是諸天宮宅內有天住依報所感福力光現俗書即云天為精氣日為陽精",
    "X57n0972_002:0455b22": "月為陰精星為萬物之精星有墜落乃為石矣夫遙大之物非凡度量令人難知莫若天也星若是石不得有",
    "X57n0972_002:0455b23": "光性又質重何所繫屬一星之徑大者百里一宿首尾相去數萬百里之物數萬相連濶狹縱斜常不盈縮又",
    "X57n0972_002:0455b24": "星與日月光色同耳但以大小差別然而日月亦當石邪石既牢密烏兔焉容石在氣中豈能獨運或謂日月",
    "X57n0972_002:0455c01": "星宿是氣然氣體輕浮當與天合環轉循順其間遲疾移動不均寧當氣墜忽變為石○昔山西某縣甾雨太",
    "X57n0972_002:0455c02": "作時空中有石落地如碓觜人皆不識何故後有胡僧曰龍食也龍爭食故落下葢龍以石為食也凡空中在",
    "X57n0972_002:0455c03": "落類乎此)。",
    "X57n0972_002:0455c04": "罥索經云日天子月天子二十八宿天七曜星天是",
    "X57n0972_002:0455c05": "諸天等種種衣服具莊嚴之半跏趺坐○須彌山半",
    "X57n0972_002:0455c06": "四天王居(因本智論四萬二千由旬毗曇俱舍四萬由旬)東方有城名上賢",
    "X57n0972_002:0455c07": "南方有城名善見西方有城名周羅北方有城名天",
    "X57n0972_002:0455c08": "敬(長阿含智論同)。",
    "X57n0972_002:0456a01": "四天王宮圖",
    "X57n0972_002:0456b01": "東方治國天王(多用持國華嚴提頭賴吒)領乾闥媻毗舍闍護東",
    "X57n0972_002:0456b02": "洲人(乾闥媻此云尋香行帝釋樂神也毗舍闍云噉精氣鬼智論富單那)。",
    "X57n0972_002:0456b03": "南方增長天王(令自他善根增長故華嚴毗留勒叉)領鳩槃茶薜茘多",
    "X57n0972_002:0456b04": "護南洲人(鳩槃茶此云厭魅鬼薜茘多云最初餓鬼)。",
    "X57n0972_002:0456b05": "西方雜語天王(孔雀廣目專主罰惡令遇苦發心華嚴毗留摶叉)領龍及富",
    "X57n0972_002:0456b06": "單那護西洲人(富單那云臭餓鬼智論作毗舍闍)。",
    "X57n0972_002:0456b07": "北方多聞天王(福德之名聞四方故華嚴毗沙門)領夜叉羅剎護北",
    "X57n0972_002:0456b08": "洲人(夜叉此云捷疾鬼能速疾傳報者也羅剎云暴惡食人鬼也○阿含經)。",
    "X57n0972_002:0456b09": "四王有二十八部鬼神(金光明)嫁娶行欲如人間(阿含經)",
    "X57n0972_002:0456b10": "四王各有九十一子有大威力皆名帝能護十方(大吉",
    "X57n0972_002:0456b11": "義經)○一切山河樹林土地城郭一切鬼神皆屬四王",
    "X57n0972_002:0456b12": "(智論)○一王有八將軍共三十二將周四天下護出家",
    "X57n0972_002:0456b13": "人韋將軍于三十二將中最存弘護比丘道力微者",
    "X57n0972_002:0456b14": "為魔所惑將軍悽惶逩赴應機剪除(天人感通傳)。",
    "X57n0972_002:0456b15": "福報化生",
    "X57n0972_002:0456b16": "阿含經云四天王天初生自然化現在天膝上自然",
    "X57n0972_002:0456b17": "寶器盛天百味食已長大與餘天等入池浴訖詣香",
    "X57n0972_002:0456b18": "樹下香樹曲躬取香塗身復詣吉具衣樹取種種衣",
    "X57n0972_002:0456b19": "著復詣莊嚴樹鬘樹器樹果樹樂樹隨意受用視東",
    "X57n0972_002:0456b20": "忘西視西忘東無量快樂宮殿園池種種(具如經中)。",
    "X57n0972_002:0456b21": "起世經云四王天初生時如十二歲兒于父母坐處",
    "X57n0972_002:0456b22": "或兩膝兩股忽然而生即有寶器盛天須陀及以天",
    "X57n0972_002:0456b23": "酒隨福上中下有白赤黑色飲食既訖身量即與舊",
    "X57n0972_002:0456b24": "男女等。",
    "X57n0972_002:0457a01": "生天業因",
    "X57n0972_002:0457a02": "起世經云諸有一種身口意善行如是作已身壞命",
    "X57n0972_002:0457a03": "終生于天上此處識滅彼天上識初相續生行識生",
    "X57n0972_002:0457a04": "時即共名色一時俱生有名色故即生六入若是天",
    "X57n0972_002:0457a05": "男即于天女坐膝邊生若是天女即于天王髀股內",
    "X57n0972_002:0457a06": "生如是生已彼天即稱是我男女。",
    "X57n0972_002:0457b01": "忉利天宮之圖",
    "X57n0972_002:0457c24": "三十三天名出正法念處經。",
    "X57n0972_002:0458a01": "忉利梵語具云怛利夜登陵奢(此云三十三天)。",
    "X57n0972_002:0458a02": "須彌山頂縱廣八萬四千由旬其中平可居者止四",
    "X57n0972_002:0458a03": "萬由旬(婆沙論○順正理論三十三天迷盧山頂頂四面各八十千)山頂四角各",
    "X57n0972_002:0458a04": "有一峰高七百由旬七寶合成金銀瑠璃頗梨真珠",
    "X57n0972_002:0458a05": "硨渠瑪瑙之所莊嚴(因本經○婆沙高廣五百由旬正理同)有藥叉神",
    "X57n0972_002:0458a06": "名金剛手于中止住守護諸天山頂善見大城周萬",
    "X57n0972_002:0458a07": "踰繕那重門高一由旬半城有千門嚴飾壯麗各有",
    "X57n0972_002:0458a08": "五百青衣藥叉各嚴鎧仗防守城門中央金城周千",
    "X57n0972_002:0458a09": "由旬(正理論云殊勝殿周千由旬其地真金雜寶嚴飾柔軟如妒羅綿隨足高下)。",
    "X57n0972_002:0458a10": "帝釋住處城有五百門中有樓閣名皮禪延四邊寶",
    "X57n0972_002:0458a11": "樓一百一所內一萬七百房一一房有七天女一一",
    "X57n0972_002:0458a12": "天女有七彩女其諸天女皆帝釋正妃帝釋與舍脂",
    "X57n0972_002:0458a13": "女共住化身與諸妃共住(毗曇阿含略同)目犍連尊者遊歷",
    "X57n0972_002:0458a14": "小千界無有端嚴如毗闍延堂者(雜阿含即毗禪延)城內衢",
    "X57n0972_002:0458a15": "巷天人隨福屋舍多少路有五百有七市曰米穀飲",
    "X57n0972_002:0458a16": "食衣服眾香戲女工巧華鬘市竝有市官天子天女",
    "X57n0972_002:0458a17": "往來貿易商量貴賤具市廛法雖作是事無取無與",
    "X57n0972_002:0458a18": "脫欲所須便可提去是善見城復有天州天縣天村",
    "X57n0972_002:0458a19": "周帀徧布(因本經)三十三天其城縱廣六萬由旬七重",
    "X57n0972_002:0458a20": "城壁七重欄楯七重鈴網外有七重多羅行樹周帀",
    "X57n0972_002:0458a21": "圍遶雜色可觀亦以七寶所成城高四百由旬厚五",
    "X57n0972_002:0458a22": "十由旬城之四面亦各相去五百由旬于其中間便",
    "X57n0972_002:0458a23": "開一門諸門高三十由旬濶十由旬一一諸門亦有",
    "X57n0972_002:0458a24": "樓櫓却敵臺榭庭閣水沼華林種種奇妙眾鳥和鳴",
    "X57n0972_002:0458b01": "天樂時奏念衣衣來欲食食至重重向上麤業漸輕",
    "X57n0972_002:0458b02": "福業轉勝(因本經)城外(善見城外)四面有四苑一眾車苑(因本",
    "X57n0972_002:0458b03": "雜色車苑雜阿含東門外)隨天福德種種車現(東照明園有佛髮塔)二麤惡",
    "X57n0972_002:0458b04": "苑(因本麤澀苑雜阿含南門外)天欲戰時甲仗自現(南粗澀圍有佛衣塔)三",
    "X57n0972_002:0458b05": "雜林苑(因本云雜亂苑月八十四十五三十三天放宮內采女入此苑中與天眾合雜嬉戲受天",
    "X57n0972_002:0458b06": "五欲雜阿含經云西門外)諸天入中極妙欲塵雜類俱至(西歡喜園有佛",
    "X57n0972_002:0458b07": "鉢塔)四喜林苑(因本入中皆受歡喜雜阿含北門外)諸天所翫皆生歡喜",
    "X57n0972_002:0458b08": "(城北駕御園有佛牙塔)四苑各周千由旬各有一如意池周五",
    "X57n0972_002:0458b09": "十由旬池中八功德水○城外東北有圓生樹花開",
    "X57n0972_002:0458b10": "之日順風香聞百由旬逆風猶及五十里(即經云波利質多羅",
    "X57n0972_002:0458b11": "樹香)城西南有善法堂三十三天時集辯論制伏阿素",
    "X57n0972_002:0458b12": "洛如法不如法事(順正理論)善法堂最中有師子座(毗耶仙人",
    "X57n0972_002:0458b13": "經善法堂有八萬四千柱入此堂者無惡觸睡眠頻呻等過)帝釋升座左右各十",
    "X57n0972_002:0458b14": "六天王行列向坐有二太子是二大將軍坐諸天王",
    "X57n0972_002:0458b15": "左右持國天王與大臣軍旅恭敬諸天依東門坐增",
    "X57n0972_002:0458b16": "長天王依南門坐廣目天王依西門坐多聞天王依",
    "X57n0972_002:0458b17": "北門坐是四天王以世間善惡奏聞帝釋諸天王月",
    "X57n0972_002:0458b18": "八日四王大臣徧行世間十四日四王太子行十五",
    "X57n0972_002:0458b19": "日四王自行觀詧善惡若無多人受戒布施帝釋聞",
    "X57n0972_002:0458b20": "奏憂惱說言天眾減損修羅日增(阿毗曇論)本為人時施",
    "X57n0972_002:0458b21": "飲食燈明錢財故名釋提桓因(此云能天主)本為人時姓",
    "X57n0972_002:0458b22": "故名憍尸迦舍脂為第一后故名舍脂鉢底于一座",
    "X57n0972_002:0458b23": "間思千種義故名千眼(華嚴帝釋現身有千眼手持金剛出火焰正法念現身有",
    "X57n0972_002:0458b24": "千頭)于三十三天為主故名因提利(中阿含經)○問人中四",
    "X57n0972_002:0458c01": "洲由日月輪以辨晝夜欲天晝夜云何得知答鉢特",
    "X57n0972_002:0458c02": "摩花合嗢鉢羅花開多樂睡眠爾時為夜若嗢鉢羅",
    "X57n0972_002:0458c03": "花合鉢特摩花開少欲睡眠爾時為晝(婆沙論○天宮晝夜光明",
    "X57n0972_002:0458c04": "故以花開合辨)三十三天生時天女手中花生自知有兒即",
    "X57n0972_002:0458c05": "以授夫七日天生善知天法行宮殿中見無主天女",
    "X57n0972_002:0458c06": "來言聖子善來此汝宮殿我無夫主今相供養(毗耶仙人",
    "X57n0972_002:0458c07": "經)或天王欲遊戲時天女圍遶奏諸音樂至彼天宮",
    "X57n0972_002:0458c08": "彼宮天王相迎入內共坐亦奏天音樂食天蘇陀飲",
    "X57n0972_002:0458c09": "天甘露諸天女和雜娛樂遊一天已復至一天彼天",
    "X57n0972_002:0458c10": "相迎娛樂同前如是遍歷三十二天諸天宮殿寶樹",
    "X57n0972_002:0458c11": "園苑境界光色各異或黃金宮殿白銀瑠璃頗梨宮",
    "X57n0972_002:0458c12": "或二寶三四色寶七寶宮殿寶垣寶樹等光色各異",
    "X57n0972_002:0458c13": "亦如是或一王二王共遊乘寶車乘寶船遊香水河",
    "X57n0972_002:0458c14": "微妙五塵快樂無量天女奏樂歌舞言笑相牽相勸",
    "X57n0972_002:0458c15": "遊翫去來欲心熾然又往餘處最為放逸于是帝釋",
    "X57n0972_002:0458c16": "乘寶輦天女圍遶奏樂而來其諸天王恭敬迎禮帝",
    "X57n0972_002:0458c17": "釋現神通力示未來苦相誡敕諸天勤修道業慎勿",
    "X57n0972_002:0458c18": "放逸諸天奉行各還本宮(具如正法念經○此經云帝釋是初果須陀洹)。",
    "X57n0972_002:0458c19": "業因",
    "X57n0972_002:0458c20": "智論云昔媻羅門姓憍尸迦與知友三十二人共修",
    "X57n0972_002:0458c21": "福德命終皆生須彌山頂憍尸迦為天主三十二人",
    "X57n0972_002:0458c22": "為輔臣○淨名疏昔迦葉佛滅度後有一女人發心",
    "X57n0972_002:0458c23": "修塔報為天主三十二人助修報為輔臣君臣合之",
    "X57n0972_002:0458c24": "為三十三○四教儀單修上品十善生忉利天(總因也)",
    "X57n0972_002:0459a01": "長阿含經云于佛所淨修梵行命終生忉利天增益",
    "X57n0972_002:0459a02": "五福謂壽色名稱樂威德○阿含經云僧尼持二百",
    "X57n0972_002:0459a03": "五十戒等亦是生天業○溫室經浴僧淨業亦得生",
    "X57n0972_002:0459a04": "天○雜阿含經云施勝妙衣及愛念物施妙香施妙",
    "X57n0972_002:0459a05": "食不殺生不貪嗜不懈怠節食施貧人食執節卑遜",
    "X57n0972_002:0459a06": "或見僧尼聞正法一宿受齋戒業因竝生天上宮殿",
    "X57n0972_002:0459a07": "隨身身金色受勝天樂○正法念經持不殺不盜不",
    "X57n0972_002:0459a08": "婬等皆得生天又云殺盜婬業若生人中身色憔悴",
    "X57n0972_002:0459a09": "無有威德若有餘業得天中身形貌減劣寶莊嚴具",
    "X57n0972_002:0459a10": "光明微少天女皆捨餘天輕笑若與修羅戰為他所",
    "X57n0972_002:0459a11": "殺法苑云若持不殺戒得生四王處不殺不盜生忉",
    "X57n0972_002:0459a12": "利不殺盜邪婬生夜摩天更加不妄語兩舌惡口綺",
    "X57n0972_002:0459a13": "語生兜率天奉佛戒兼身口七善業生化樂他化天。",
    "X57n0972_002:0459a14": "(經云帝釋天王欲遊行時出宮門外向南合掌恭敬三禮有御馬夜叉神驚怖墮鞭帝釋問曰爾小鬼神",
    "X57n0972_002:0459a15": "何故驚惧夜叉曰天王于三十三天中為至尊更無過上今復向空頂禮豈更有尊上者是以怖耳帝釋",
    "X57n0972_002:0459a16": "曰我禮南贍部洲佛陀僧伽出世聖賢汝小鬼神不知乎于是夜叉信悟禮帝釋天王足經云帝釋得須",
    "X57n0972_002:0459a17": "陀洹果教誡天人修諸道品進趣涅槃又以因修戒善報得天身故敬法是本行)。",
    "X57n0972_002:0459b02": "三界次第安立之圖",
    "X57n0972_002:0460a04": "三界次第安立說",
    "X57n0972_002:0460a05": "下方虗空中有大風輪高百六十萬由旬(俱舍論)水輪",
    "X57n0972_002:0460a06": "高八十萬由旬廣百廿萬三千四百五十由旬(俱舍論)",
    "X57n0972_002:0460a07": "以眾生業力水不流散如食未消不墮熟臟(因本經)金",
    "X57n0972_002:0460a08": "輪高三十二萬由旬(廣與水輪同俱舍論)水上有風風轉此水",
    "X57n0972_002:0460a09": "于上成金輪如熟乳生膏是名金輪(厚三洛叉二萬由旬○因本經)",
    "X57n0972_002:0460a10": "地輪深六十八千由旬(新菩薩藏經及增一經同)。",
    "X57n0972_002:0460a11": "輪圍山內鹹海七金山香水海至須彌山根○上升",
    "X57n0972_002:0460a12": "一萬由旬遶山縱廣一萬由旬是堅手天住(婆沙)復上",
    "X57n0972_002:0460a13": "一倍(因本二萬)遶山八千由旬持華鬘天住(一倍者一萬也)復上",
    "X57n0972_002:0460a14": "一倍(因本三萬)遶山四千由旬常放逸天住復上一倍(因本",
    "X57n0972_002:0460a15": "山半四萬二千四王住)遶山四千由旬日月星宿天住復上一",
    "X57n0972_002:0460a16": "倍遶山四千由旬是四王天住。",
    "X57n0972_002:0460a17": "須彌山下別有三級諸神住處皆有七重牆垣皆夜",
    "X57n0972_002:0460a18": "叉住(因本)此三天皆藥叉住四天王之所部(俱舍)。",
    "X57n0972_002:0460a19": "復上升四萬由旬山頂縱廣四萬由旬其中善見城",
    "X57n0972_002:0460a20": "縱廣萬由旬是三十三天住○即從此山上升四萬",
    "X57n0972_002:0460a21": "由旬(或十六萬)有處如雲七寶所成其猶大地是炎摩天",
    "X57n0972_002:0460a22": "住○復上一倍(或三十二萬)有地如雲是兜率天住○復",
    "X57n0972_002:0460a23": "上一倍有地如雲是化樂天住○復上一倍有地如",
    "X57n0972_002:0460a24": "雲是他化天住次第乃至色究竟天皆有地如雲(上倍",
    "X57n0972_002:0460b01": "者豎高也廣如忉利縱廣四萬炎摩八萬乃至他化次第倍前從廣六十四萬由旬也○媻沙論)。",
    "X57n0972_002:0460b02": "因本經云須彌山上忉利天以上一倍有夜摩天又",
    "X57n0972_002:0460b03": "更一倍有兜率天展轉至梵身天下有摩羅波旬宮",
    "X57n0972_002:0460b04": "殿梵身天上有光音天倍光音有遍淨天倍遍淨有",
    "X57n0972_002:0460b05": "廣果天倍廣果有不麤天其下別有無想天倍不麤",
    "X57n0972_002:0460b06": "有不煩天次第善見天善現天至阿迦尼吒天(色究竟也)",
    "X57n0972_002:0460b07": "上更有名空處識處無所有處非非想處。",
    "X57n0972_002:0460b08": "毗曇論佛言梵處近遠如九月十五日有人在梵處",
    "X57n0972_002:0460b09": "放百丈方石墜向下界中間無礙到後歲九月十五",
    "X57n0972_002:0460b10": "日至閻浮地如是兩倍至無量光天又兩倍至徧勝",
    "X57n0972_002:0460b11": "光天倍倍加上乃至阿迦尼吒天此天放大石山經",
    "X57n0972_002:0460b12": "六萬五千五百三十五秊中間無礙至閻浮地○智",
    "X57n0972_002:0460b13": "論云從色界初際下一丈石經一萬八千三百八十",
    "X57n0972_002:0460b14": "三秊方始至地。",
    "X57n0972_002:0460b15": "諸天身壽(身量依俱舍論衣量依長阿含經壽量依俱舍毗曇及較量壽命經)",
    "X57n0972_002:0460b16": "欲界六天者四天王身量半里衣重半兩人間五十",
    "X57n0972_002:0460b17": "歲為一晝夜壽五百歲忉利天身量一里衣重六銖",
    "X57n0972_002:0460b18": "人間一百歲為一晝夜壽一千歲夜摩天身量里半",
    "X57n0972_002:0460b19": "衣重三銖人間二百歲為一晝夜壽二千歲兜率天",
    "X57n0972_002:0460b20": "身量二里衣重二銖人間四百歲為一晝夜壽四千",
    "X57n0972_002:0460b21": "歲化樂天身量二里半衣重一銖人間八百歲為一",
    "X57n0972_002:0460b22": "晝夜壽八千歲他化天身量三里衣半銖人間千六",
    "X57n0972_002:0460b23": "百歲為一晝夜壽一萬六千歲魔羅波旬天衣重半",
    "X57n0972_002:0460b24": "兩六十四分之一壽三萬二千歲。",
    "X57n0972_002:0460c01": "色界壽命用劫為量(不著衣服如著不異頭雖無髻如著天冠無男女相形惟一種",
    "X57n0972_002:0460c02": "出因本經)○初禪三天(華嚴梵眾下有梵身天)梵眾天壽命半劫(半中",
    "X57n0972_002:0460c03": "劫為二十小劫)身長半由旬(二十里)梵輔天壽命一劫(四十小劫)身",
    "X57n0972_002:0460c04": "長一由旬(四十里)大梵天壽命一劫半(六十小劫)身長一由",
    "X57n0972_002:0460c05": "旬半(六十里)○二禪三天(華嚴初有光天)少光天壽命二大劫",
    "X57n0972_002:0460c06": "(成住壞空總為一大劫)身長二由旬(光明最少)無量光天壽命四大",
    "X57n0972_002:0460c07": "劫身長四由旬(光明勝前故)光音天壽命八大劫身長八",
    "X57n0972_002:0460c08": "由旬(無覺觀語言以光當語故此天語時口出淨光)○三禪三天(華嚴初有淨天)少",
    "X57n0972_002:0460c09": "淨天壽命十六劫身長十六由旬(以離喜受染為淨未及上位為少)",
    "X57n0972_002:0460c10": "無量淨天壽命三十二劫身長三十二由旬(清淨勝前故)",
    "X57n0972_002:0460c11": "徧淨天壽命六十四劫身長六十四由旬(清淨周徧無有過患",
    "X57n0972_002:0460c12": "故)○四禪九天(華嚴云廣天等)無雲天壽命百二十五劫身",
    "X57n0972_002:0460c13": "長百二十五由旬(此上不依雲住)福生天壽命二百五十劫",
    "X57n0972_002:0460c14": "身長二百五十由旬(有勝福力)廣果天壽命五百大劫身",
    "X57n0972_002:0460c15": "長五百由旬(果報最勝故)無想天壽命五百大劫身長五",
    "X57n0972_002:0460c16": "百由旬(心想不行故)無煩天壽命一千大劫身長一千由",
    "X57n0972_002:0460c17": "旬(無希望故)無熱天壽命二千大劫身長二千由旬(離熱惱故)",
    "X57n0972_002:0460c18": "善見天壽命四千大劫身長四千由旬(定障漸漸見極明故)善",
    "X57n0972_002:0460c19": "現天壽命八千大劫身長八千由旬(形色轉勝善能變化故)色",
    "X57n0972_002:0460c20": "究竟天壽命萬六千大劫身長萬六千由旬(色法最極)。",
    "X57n0972_002:0460c21": "無色界四天(無色界天無四種色有定果色當知無色界無有色界故無有身量)○空",
    "X57n0972_002:0460c22": "無邊處天壽命二萬大劫(定行慧行各得一萬○厭色依空故)識無邊",
    "X57n0972_002:0460c23": "處天壽命四萬大劫(定慧二行各得二萬○〔厭識〕依識故)無所有處天",
    "X57n0972_002:0460c24": "壽命六萬大劫(但有定行相倍○厭識依識性)非非想處天壽命八",
    "X57n0972_002:0461a01": "萬大劫(亦但定行相倍媻沙○研窮識性似盡不盡故)。",
    "X57n0972_002:0461a02": "阿含經云齊此為眾生生老病死往來所趣陰界入",
    "X57n0972_002:0461a03": "聚也○因本經云是此世界中所有諸眾生有生老",
    "X57n0972_002:0461a04": "死墮在如是生道中住至此不過是故名娑媻世界",
    "X57n0972_002:0461a05": "無畏剎土諸餘十方一切諸世界亦復如是。",
    "X57n0972_002:0461a06": "諸天業因",
    "X57n0972_002:0461a07": "智度論云欲界眾生有三種以善根有上中下故上",
    "X57n0972_002:0461a08": "者六欲天中者人中富貴下者人中卑賤又云上分",
    "X57n0972_002:0461a09": "因緣天道果報中分因緣人道果報下分因緣修羅",
    "X57n0972_002:0461a10": "果報修羅雖與天相似以其結使覆心心多邪曲近",
    "X57n0972_002:0461a11": "道難故在人下○四教儀云四王忉利單修上品十",
    "X57n0972_002:0461a12": "善得生若夜摩以上兼修未到定得生(亦名欲界定)。",
    "X57n0972_002:0461a13": "次第初門云若自尸羅皎潔志在禪門專修五法則",
    "X57n0972_002:0461a14": "色界清淨四大自現身中緣是次第獲得根本四禪",
    "X57n0972_002:0461a15": "種種勝妙支林功德爾乃因超欲網果居色界(五法者欲",
    "X57n0972_002:0461a16": "精進念巧慧一心也支林者四禪共有十八支也又禪定中覺冷熱等樂叢沓如林備見止觀)。",
    "X57n0972_002:0461a17": "業報差別經云若眾生具修增上十善得欲天報修",
    "X57n0972_002:0461a18": "有漏十善與定相應得色天報修四空定得無色天",
    "X57n0972_002:0461a19": "報。",
    "X57n0972_002:0461a20": "天人光明",
    "X57n0972_002:0461a21": "智度論云諸天業報生身光者欲界諸天以燈燭明",
    "X57n0972_002:0461a22": "珠等施及布施持戒禪定等清淨故身常光明不須",
    "X57n0972_002:0461a23": "日月所照色界諸天行禪離欲修習火光三昧故身",
    "X57n0972_002:0461a24": "出妙光勝于日月及欲界光是諸光明皆由心清淨",
    "X57n0972_002:0461b01": "故得○佛常光明面各一丈諸天光明大者雖無量",
    "X57n0972_002:0461b02": "由旬于丈光邊蔽而不現憍尸迦作是念言佛妙光",
    "X57n0972_002:0461b03": "明蔽諸天光智慧之明破我愚闇○長阿含經云螢",
    "X57n0972_002:0461b04": "火明不如燈燭燈燭不如炬火炬火不如[卄/積]火[卄/積]火",
    "X57n0972_002:0461b05": "明不如四王宮殿衣服身光四王天光不如忉利天",
    "X57n0972_002:0461b06": "光明展轉乃至色究竟天光明不如大自在天光明",
    "X57n0972_002:0461b07": "自在天光不如佛光明諸光合集不如四諦法光明",
    "X57n0972_002:0461b08": "達摩云諸光之中智光為上諸明之中心明為上。",
    "X57n0972_002:0461b09": "論形色毗曇云南洲眾生種種色相東西二洲唯除",
    "X57n0972_002:0461b10": "黑色餘同南洲北洲人皆白色四王天四色有紺赤",
    "X57n0972_002:0461b11": "黃白欲界諸天色皆如是如初受生時若見紺花則",
    "X57n0972_002:0461b12": "身紺色赤黃白等亦如之○或云梵王白銀色衣金",
    "X57n0972_002:0461b13": "色色界天黃金白銀二色(色界中亦有入青赤黃白徧處定故不止二色)。",
    "X57n0972_002:0461b14": "飲食精粗",
    "X57n0972_002:0461b15": "起世經云一切眾生有四種食一麤段及微細食四",
    "X57n0972_002:0461b16": "洲上至六欲皆同以上色無色天竝以禪悅法喜為",
    "X57n0972_002:0461b17": "食無麤細食二觸食一切卵生得身故以觸為食三",
    "X57n0972_002:0461b18": "思食謂意思資潤諸根增長如魚鱉蛇蝦等及餘意",
    "X57n0972_002:0461b19": "思潤益諸根壽命者四識食謂地獄眾生及無邊識",
    "X57n0972_002:0461b20": "處天等皆用識持為食(或名揣觸念識揣謂人龍鳥皆揣食揣即摶也餘義同)",
    "X57n0972_002:0461b21": "楞嚴經云如是世界十二類生不能自全依四食住",
    "X57n0972_002:0461b22": "所謂段食觸食思食識食是故佛說一切眾生皆依",
    "X57n0972_002:0461b23": "食住(溫陵注人間段食謂所餐必有分段鬼神觸食但散觸而他禪天思食食至但思之則飽識天",
    "X57n0972_002:0461b24": "識食既無形色但以識想也)○欲界諸天福厚者隨思具足甘露",
    "X57n0972_002:0461c01": "盈杯百味俱至福薄者雖有飲食恒不稱心○經云",
    "X57n0972_002:0461c02": "諸天共寶器食隨其福德飯色有異上者見白中者",
    "X57n0972_002:0461c03": "見黃下者見赤○正法念經云炎摩以上盡色界天",
    "X57n0972_002:0461c04": "貧富皆等忉利以下報有厚薄福厚者一切具足有",
    "X57n0972_002:0461c05": "餘福薄者雖有衣服宮殿食常不足(曾有薄福天患飢故下閻浮摘",
    "X57n0972_002:0461c06": "酸棗食人見形殊怪問答曰我非人薄福天也以有宮殿食常不足故爾下求由修戒忍不修施故)。",
    "X57n0972_002:0461c07": "三界九地",
    "X57n0972_002:0461c08": "通論界地者謂三界九地也一欲界六天下二名地",
    "X57n0972_002:0461c09": "居天上四名空居天四王謂于四方統攝諸部鬼神",
    "X57n0972_002:0461c10": "故忉利謂須彌頂有三十三天宮故四教集云夜摩",
    "X57n0972_002:0461c11": "(此云善時)以華開合分晝夜故兜率(此云知足)于五欲境生喜",
    "X57n0972_002:0461c12": "足故化樂于境善化而受樂故他化于自他境皆能",
    "X57n0972_002:0461c13": "自在化用故樓炭經云欲色二界中別有魔宮其魔",
    "X57n0972_002:0461c14": "懷嫉譬如石磨磨壞功德縱廣六千由旬宮牆七重",
    "X57n0972_002:0461c15": "(大論魔羅番奪命波旬王名番殺者常欲斷人慧命涅槃疏依于佛法而得善利不念報恩反欲加毀輔行記",
    "X57n0972_002:0461c16": "魔字從石梁武以來謂能惱人易之為鬼淨名云多是不思爾解脫菩薩應為魔王垂裕記第六天上別有魔",
    "X57n0972_002:0461c17": "羅所居他化天攝即天子魔也)以前通名欲界(規矩注欲謂飲食睡眠婬欲也又偈云六",
    "X57n0972_002:0461c18": "受欲交抱執手笑視婬謂四天王交忉利抱夜摩執手兜率笑化樂熟視他化暫視欲有厚薄也)亦名",
    "X57n0972_002:0461c19": "五趣雜居地(天人三塗也修羅天趣攝鬼畜徧五趣皆有三欲)二色界十八",
    "X57n0972_002:0461c20": "天雖離欲染尚有色質故名色界通名梵世為已離",
    "X57n0972_002:0461c21": "欲染也通號四禪為離散動也欲界但十善感生此",
    "X57n0972_002:0461c22": "天兼禪定感生然有漏禪觀六事行耳(六行者厭欲界苦麤障欣",
    "X57n0972_002:0461c23": "色界淨妙離也)此是凡夫伏惑超世間道也初禪俱舍論名",
    "X57n0972_002:0461c24": "離生喜樂地謂離欲界雜惡生得輕安樂也二禪俱",
    "X57n0972_002:0462a01": "舍名定生喜樂地謂有定水潤業憂懸不逼也(資中曰二",
    "X57n0972_002:0462a02": "禪已上無有語言但以定心發光光有勝劣分其高下)三禪名離喜妙樂地心",
    "X57n0972_002:0462a03": "雖離喜而喜樂自具也(初門云初禪五支覺觀喜樂一心二禪四支內淨喜樂一",
    "X57n0972_002:0462a04": "心三禪五支捨念慧樂一心也其修證相具止觀中)四禪九天然四禪報境但",
    "X57n0972_002:0462a05": "有三天無想乃廣果別開(經二岐一直往趣廣果二迂僻趣無想)此四",
    "X57n0972_002:0462a06": "之上有五不還天(不復欲界受生故)乃聖賢別修靜慮資廣",
    "X57n0972_002:0462a07": "果故業而生與凡夫不同故又別列亦名五淨居通",
    "X57n0972_002:0462a08": "名捨念清淨地(初門云四禪四支不苦不樂捨念一心)亦名根本四禪",
    "X57n0972_002:0462a09": "(初門云四無量心背捨勝處一切處神通變化及無漏觀慧諸禪三昧悉從中出故稱根本)三無",
    "X57n0972_002:0462a10": "色界有四天無業果色有定果色依正皆然乃滅身",
    "X57n0972_002:0462a11": "歸無定性聲聞所居或無想外道別報或捨厭天人",
    "X57n0972_002:0462a12": "雜處其類不一皆無色蘊(色界至此依溫陵解)空處者行者厭",
    "X57n0972_002:0462a13": "患色籠心欲出離即修觀智破三種色(可見可對色眼見色塵也",
    "X57n0972_002:0462a14": "不可見可對色聲香味觸也不可見不可對色意緣法塵即無表色也)識處者謂厭患",
    "X57n0972_002:0462a15": "虗空無邊修觀捨前外空更緣內識無所有處者外",
    "X57n0972_002:0462a16": "境名空內境名識捨此二境入無所有定非想非非",
    "X57n0972_002:0462a17": "想處者非識處之有想非無所有之無想捨前二處",
    "X57n0972_002:0462a18": "而入上定(初門亦云凡夫外道得此定謂證涅槃斷一切想故言非有想佛弟子如實知有細",
    "X57n0972_002:0462a19": "想依四眾而住故云非無想得失合名)順正理論云一切天眾皆作聖",
    "X57n0972_002:0462a20": "言為彼言辭同中印土然不由學自解典言。",
    "X57n0972_002:0462a21": "論無色界身處有二義初言無處者媻沙云四空離",
    "X57n0972_002:0462a22": "形報無別處但在欲色二界成就四空無色業言無",
    "X57n0972_002:0462a23": "身者俱舍云無色無身纂云無業果色非異熟身楞",
    "X57n0972_002:0462a24": "嚴云是四空天身心滅盡定性現前無業果色(孤山注曰",
    "X57n0972_002:0462b01": "無業果色顯有定果色也)次言有處者起世云倍色究竟有空處",
    "X57n0972_002:0462b02": "乃至非非想處皆名諸天住處華嚴云菩薩鼻根聞",
    "X57n0972_002:0462b03": "無色宮殿之香言有身者阿含云舍利弗滅時無色",
    "X57n0972_002:0462b04": "界天淚下如春細雨仁王經列無色天眾中陰經云",
    "X57n0972_002:0462b05": "如來至無色界中諸天禮拜大眾部云但無麤色非",
    "X57n0972_002:0462b06": "無細色淨名疏云若不了義教明無色界無色若了",
    "X57n0972_002:0462b07": "義教明無色界有色涅槃經云無色界色非聲聞緣",
    "X57n0972_002:0462b08": "覺所知今此所明當從後義。",
    "X57n0972_002:0462b09": "論諸天主",
    "X57n0972_002:0462b10": "論天主有通別二義通論者魔梵欲色各有主義釋",
    "X57n0972_002:0462b11": "籤云四天王主四天下(此言巡遊賞罰為主)大論云帝釋為二",
    "X57n0972_002:0462b12": "處天主(四王忉利)魔王為欲界主(居欲界頂故)大梵王為三界",
    "X57n0972_002:0462b13": "主淨名疏帝釋是地居天主梵王是娑媻世界主統",
    "X57n0972_002:0462b14": "御大千(統御上下)天人感通傳答南山云魔王雖欲界主",
    "X57n0972_002:0462b15": "帝釋四王若行佛法魔不能制妙樂云梵即色主亦",
    "X57n0972_002:0462b16": "三界主魔為欲主輔行云梵王為三界主餘皆臣屬",
    "X57n0972_002:0462b17": "別論者又三初獨論梵王文句云梵王住初禪中間",
    "X57n0972_002:0462b18": "內有覺觀外有言說得主領為王單修禪為梵民加",
    "X57n0972_002:0462b19": "四無量心為王又云梵王號令總上冠下別行疏梵",
    "X57n0972_002:0462b20": "即色主名為尸棄毗曇云二禪以上無語言法故不",
    "X57n0972_002:0462b21": "立王禪門云初禪有覺觀心則有語言法主領下地",
    "X57n0972_002:0462b22": "眾生為便二獨論摩醯大論云摩醯首羅八臂三眼",
    "X57n0972_002:0462b23": "騎白牛又云過淨居天有十住菩薩號大自在大千",
    "X57n0972_002:0462b24": "界主灌頂經字威靈帝華嚴經云大千世界主摩醯",
    "X57n0972_002:0462c01": "首羅涅槃疏云若言世界主正是摩醯首羅輔行云",
    "X57n0972_002:0462c02": "摩醯首羅能覆大千舉世尊之以為化本三魔梵對",
    "X57n0972_002:0462c03": "論涅槃疏云摩醯首羅居色界頂主大千界若法華",
    "X57n0972_002:0462c04": "中列世界主梵天王者其實祗領小千經家美之故",
    "X57n0972_002:0462c05": "言主耳私謂章安判云此是大千之中得為大千之",
    "X57n0972_002:0462c06": "主降此不得大千界有萬億梵王此處梵王尸棄居",
    "X57n0972_002:0462c07": "大千之中故稱為主自餘諸梵所居既偏故不得為",
    "X57n0972_002:0462c08": "主也今故斷之曰摩醯處于色頂以報勝為主梵王",
    "X57n0972_002:0462c09": "居大千之中以統御為主。",
    "X57n0972_002:0462c10": "四禪四地",
    "X57n0972_002:0462c11": "述曰自昔談天未知四禪四地之義以由諸文森列",
    "X57n0972_002:0462c12": "不能區別耳據因本經阿毗曇媻沙論等皆以天名",
    "X57n0972_002:0462c13": "次第豎高相去倍遠皆有住地此等立義未足可憑",
    "X57n0972_002:0462c14": "今依俱舍云梵天無別處所但于梵輔中有高樓閣",
    "X57n0972_002:0462c15": "者是法苑亦爾大梵是君梵輔是臣梵眾是民據此",
    "X57n0972_002:0462c16": "則三天同在初禪止一地耳若薩媻多部以無想廣",
    "X57n0972_002:0462c17": "果身壽不殊同為一處楞嚴云從福愛天有二岐路",
    "X57n0972_002:0462c18": "福德圓明名廣果天身心滅盡名無想天(二岐即是分二類耳",
    "X57n0972_002:0462c19": "與薩媻多義同同一處也)又云此中復有五不還天(此中指四禪)四禪",
    "X57n0972_002:0462c20": "四位天王但有欽聞不能知見如世間深山道場阿",
    "X57n0972_002:0462c21": "羅漢住世間麤人所不能見據此則知祇一廣果稱",
    "X57n0972_002:0462c22": "王而于此中具有五那含一外道同居四禪祗一地",
    "X57n0972_002:0462c23": "耳次第禪門云佛于仁王說十八梵亦應有民主之",
    "X57n0972_002:0462c24": "異又云四禪中有大靜王纓絡經明禪禪皆有梵王",
    "X57n0972_002:0463a01": "楞嚴亦四禪四位天王華嚴列眾三十九位其間則",
    "X57n0972_002:0463a02": "欲界天天稱王色界則禪禪稱王餘天不列今詳初",
    "X57n0972_002:0463a03": "禪既以大梵為王而三經皆說四禪有王(仁王纓絡楞嚴)則",
    "X57n0972_002:0463a04": "知光音徧淨廣果三天皆王自餘皆一臣一民之義",
    "X57n0972_002:0463a05": "今故依等大椉經旨初禪至四禪立為四地云廣果",
    "X57n0972_002:0463a06": "為王福愛為臣無雲為民五那含一外道則寄居廣",
    "X57n0972_002:0463a07": "果天中已上九天同居四禪一地也(二禪三禪例之)或以天",
    "X57n0972_002:0463a08": "天身壽不同須各分處如諸小椉經論者然梵王之",
    "X57n0972_002:0463a09": "與梵輔梵眾若身若壽皆長短不齊又廣果無想雖",
    "X57n0972_002:0463a10": "五百劫廣果則有中夭無想定滿其報以此論之雖",
    "X57n0972_002:0463a11": "身壽不同不妨同處亦猶閻浮之人有壽有夭也乂",
    "X57n0972_002:0463a12": "華嚴謂諸天王皆十地菩薩者此等皆是權來引實",
    "X57n0972_002:0463a13": "在于天中化諸實報之天使求脫天業故得稱王若",
    "X57n0972_002:0463a14": "謂王者敻居一處與餘天隔異則將焉用彼王餘天",
    "X57n0972_002:0463a15": "何所依仰不作此論豈不大乖其義或謂二禪以上",
    "X57n0972_002:0463a16": "無語言法(毗曇)何以為化者然光音既以光為語則知",
    "X57n0972_002:0463a17": "上地諸天威儀進止無非言教以是義推無不可者。",
    "X57n0972_002:0463a18": "天有凡聖",
    "X57n0972_002:0463a19": "媻沙論問三十二天(六欲十八梵四空天及恒憍堅首持鬘并日月星宿)幾凡",
    "X57n0972_002:0463a20": "幾聖答二唯凡住五唯聖住自餘二十五天凡聖共",
    "X57n0972_002:0463a21": "居言二唯凡住者一是初禪大梵天王不達業因唯",
    "X57n0972_002:0463a22": "說我能造化天地恃此高慢輕蔑一切所以聖人故",
    "X57n0972_002:0463a23": "不與居又無想天中唯是外道修無想定以生其中",
    "X57n0972_002:0463a24": "受五百劫無心之報外道不達謂為涅槃受報畢已",
    "X57n0972_002:0463b01": "必生邪見來生地獄聖人亦不生其中也五唯聖住",
    "X57n0972_002:0463b02": "者廣果已上無煩無熱等五淨居天唯是那含羅漢",
    "X57n0972_002:0463b03": "之所住也凡生彼天者要是進向那含身得四禪發",
    "X57n0972_002:0463b04": "于無漏起熏禪業或起一品乃至九品方乃得生凡",
    "X57n0972_002:0463b05": "夫無此熏禪業故不得生也若言那含生彼理則無",
    "X57n0972_002:0463b06": "疑問阿羅漢既是無生何故亦云生彼天者答此應",
    "X57n0972_002:0463b07": "言欲界那含生彼而得羅漢非謂先是羅漢而生彼",
    "X57n0972_002:0463b08": "也。",
    "X57n0972_002:0463b09": "三界總別",
    "X57n0972_002:0463b10": "總名三界曰欲色無色也自下從金剛際上至他化",
    "X57n0972_002:0463b11": "天中間五趣雜居一切有情未離貪欲故名欲界自",
    "X57n0972_002:0463b12": "梵眾上至色究竟此十八天正報身相如銀白色宮",
    "X57n0972_002:0463b13": "殿真金赤色光色互照故名色界自空處至非想處",
    "X57n0972_002:0463b14": "此四天人同碧落界若虗空四蘊成身無色蘊故名",
    "X57n0972_002:0463b15": "無色界(亦名三有)別名二十五有謂四洲四惡趣(地獄鬼畜修羅)",
    "X57n0972_002:0463b16": "六欲竝梵天四禪四空處無想五那含皆名為有者",
    "X57n0972_002:0463b17": "謂因屬有漏果係有為有生有死故。",
    "X57n0972_002:0463b18": "五衰退相",
    "X57n0972_002:0463b19": "因果經云天人身淨不受塵垢有大光明心常歡悅",
    "X57n0972_002:0463b20": "無不適意之事猶為欲火所逼福盡之時五衰相現",
    "X57n0972_002:0463b21": "一者頭上華萎二者眼瞬三者身光滅四者腋下汗",
    "X57n0972_002:0463b22": "出五者自然離于本座(媻沙有衣服穢染體生臭氣無眼瞬光滅餘三同上)又",
    "X57n0972_002:0463b23": "云此諸天子本修少善得受天樂果報將盡生大苦",
    "X57n0972_002:0463b24": "惱墮三惡道本造善行為求樂報今得少樂後復多",
    "X57n0972_002:0463c01": "苦譬如飢人噉雜毒食初雖為美終成大患云何智",
    "X57n0972_002:0463c02": "者貪樂此也色無色諸天見壽命長便謂常樂既見",
    "X57n0972_002:0463c03": "變壞生大苦惱即起邪見謗無因果以此事故輪回",
    "X57n0972_002:0463c04": "三途備受諸苦三界之中無有一樂○智度論云菩",
    "X57n0972_002:0463c05": "薩得神通力見無色界天樂定心著不覺命盡墮欲",
    "X57n0972_002:0463c06": "界中受禽獸形色界諸天亦復如是從清淨處墮還",
    "X57n0972_002:0463c07": "受婬欲在不淨中欲界六天樂著五欲還墮地獄(如鬱",
    "X57n0972_002:0463c08": "頭藍弗得非想定報盡後墮飛狸身中)。",
    "X57n0972_002:0463c09": "述曰夫三界定位六道區分麤妙異容苦樂殊蹟觀",
    "X57n0972_002:0463c10": "其源始不離色心檢其會歸莫非生滅生滅輪回是",
    "X57n0972_002:0463c11": "曰無常色心幻影斯為苦本故涅槃論之以大河法",
    "X57n0972_002:0463c12": "華方之于火宅聖人啟悟息駕返源超出三有漸愈",
    "X57n0972_002:0463c13": "十地也尋夫天報雖復豐華服玩光新身形輕妙而",
    "X57n0972_002:0463c14": "自在天上更是魔王無想定中翻成外道非想定後",
    "X57n0972_002:0463c15": "尚墮狸身六欲雜染迷惑殊重不能受持般若供養",
    "X57n0972_002:0463c16": "涅槃憍慢轉增我人愈勝所以頭卒萎髻腋汗流衿",
    "X57n0972_002:0463c17": "寶殿歇光羅衣聚膩福盡衰至難免無常憑斯淨心",
    "X57n0972_002:0463c18": "悉皆懺蕩普願永離苦因清升常樂也。",
    "X57n0972_002:0463c19": "心生六道圖",
    "X57n0972_002:0464a01": "夫人皆有心有心必有念念起必有染淨染謂取著",
    "X57n0972_002:0464a02": "六塵淨謂不取六塵且世人未有不染六塵者若取",
    "X57n0972_002:0464a03": "著六塵而起貪嗔婬殺等業是為惡若于六塵不起",
    "X57n0972_002:0464a04": "貪嗔婬殺等是為善又于六塵而行施戒忍等是為",
    "X57n0972_002:0464a05": "善善惡之業成于今則苦樂之報應于後以其因中",
    "X57n0972_002:0464a06": "善惡有上中下之不同故其果中升沈有天人修羅",
    "X57n0972_002:0464a07": "地獄鬼畜之異也在六道中又復造業業復續報是",
    "X57n0972_002:0464a08": "故六道輪回不息觀其原始由我心念而生故佛言",
    "X57n0972_002:0464a09": "三界惟心萬法惟識是以善修道者惟明于此謹其",
    "X57n0972_002:0464a10": "初念制其染心斯為要術若于六塵而不取不取即",
    "X57n0972_002:0464a11": "無業無業即無報是故一念不生則六道俱銷輪回",
    "X57n0972_002:0464a12": "斯絕業種既斷斯出三界矣若居不生而證真身心",
    "X57n0972_002:0464a13": "永息是為二椉若從不生處而起六度萬行是為菩",
    "X57n0972_002:0464a14": "薩大椉若似斷(未實斷煩惱本)未證(未得真理)帶異計邪見者是",
    "X57n0972_002:0464a15": "為外道未免輪回是故縛脫由心得失在我修行者",
    "X57n0972_002:0464a16": "其鑒之。",
    "X57n0972_002:0464a18": "法界安立圖卷中之上"
}