{
    "X42n0735_006:0468b13": "四分律開宗記卷第六(從犍度初至釋三歸文竟。合有三萬七千二百言)",
    "X42n0735_006:0468b14": "西太原寺沙門　懷素　撰",
    "X42n0735_006:0468b15": "●自下作持二十犍度　先總料簡。後隨別釋。總中",
    "X42n0735_006:0468b16": "三門分別。第一先後。第二釋名。第三次第。",
    "X42n0735_006:0468b17": "先解初門。然佛立制。本無先後。今明戒本居前。犍度",
    "X42n0735_006:0468b18": "次者。但以前是止持。今辨作持。先止後作。義次第故",
    "X42n0735_006:0468b19": "問准何義知先止後作。答止持自行。法須前明。作持",
    "X42n0735_006:0468b20": "化他。故次後說。所以爾者。自行不立。無以利他。自行",
    "X42n0735_006:0468b21": "既成。義須兼濟。故佛修行滿已。方始化物度人。問戒",
    "X42n0735_006:0468b22": "本匪唯明止。亦有作相。犍度不純是作。亦有止義。如",
    "X42n0735_006:0468b23": "何判云前止後作。答據起行義。止作互有。論成行邊。",
    "X42n0735_006:0468b24": "止作恒別。亦可前略辨二持。後廣明二持。前略後廣",
    "X42n0735_006:0468c01": "義之次第。又解。戒本宗明作犯。作犯過麤。犍度宗明",
    "X42n0735_006:0468c02": "止犯。止犯四細。欲使犯相昞然。觀過興厭。先識於麤。",
    "X42n0735_006:0468c03": "後知其細。護行始終。持法堅固。亦可前略明二犯。後",
    "X42n0735_006:0468c04": "廣明二犯。又解。戒本明隨。不說其受。顯理未周。稱之",
    "X42n0735_006:0468c05": "為略。犍度已下受隨雙明。攝二持義盡。名之為廣。先",
    "X42n0735_006:0468c06": "略後廣。義次第故。問如尼戒中。已明受法。即是前亦",
    "X42n0735_006:0468c07": "明受。非局是隨。如何釋言。但明隨相。顯理未周。稱之",
    "X42n0735_006:0468c08": "為略。答尼律明受。顯罪有無。舉罪立戒。還是隨相。又",
    "X42n0735_006:0468c09": "問。若言犍度受隨雙明。攝二持義盡。稱為廣者。且如",
    "X42n0735_006:0468c10": "戒本。隨相極多。犍度辨隨。望前由少。應言隨相。前廣",
    "X42n0735_006:0468c11": "後略。論其受法。前略後廣。如何立義。反覆乖文。釋准",
    "X42n0735_006:0468c12": "行多少。義雖可然。今廣略言。不依此說。謂前未盡。後",
    "X42n0735_006:0468c13": "始周圓。望說盡處。稱之為廣。問行法次第。先受後隨。",
    "X42n0735_006:0468c14": "何故今文先隨後受。答若據次第。先受後隨。今就化",
    "X42n0735_006:0468c15": "宜。先隨後受。所以爾者。以其隨相。廣彰損益。欣厭易",
    "X42n0735_006:0468c16": "成。人道中要。以顯要義。是故先明。受中不顯損益深",
    "X42n0735_006:0468c17": "趣。識相護持。欣厭未要。以未要故。迴之後說。亦可前",
    "X42n0735_006:0468c18": "略明受隨。後廣辨受隨。先略後廣。義之次第。",
    "X42n0735_006:0468c19": "次釋名者。梵云犍度。此譯為聚。所謂受等當分諸法。",
    "X42n0735_006:0468c20": "集在一處。稱之為聚。即舉受等。以標其聚。乃至於雜。",
    "X42n0735_006:0468c21": "故曰受戒等犍度(又可梵云塞建陀。此譯為薀)。",
    "X42n0735_006:0468c22": "次辨次第者。雖據本制。事亂無准。今明結集次第意",
    "X42n0735_006:0468c23": "者。犍度二十。位以為三。初一犍度明其受法。次十五",
    "X42n0735_006:0468c24": "聚辨其隨行。次有四聚明二之餘。所以先明受者。受",
    "X42n0735_006:0469a01": "是根本。開生萬行。以是本故。建首而明。問受據次第。",
    "X42n0735_006:0469a02": "應在律初。何故今者置之於此。答夫欲化物度人。必",
    "X42n0735_006:0469a03": "先自行成立。為此須在自行之下。爾者據行成立。止",
    "X42n0735_006:0469a04": "作俱然。是則應在律末而說。答據行成立。理實應然。",
    "X42n0735_006:0469a05": "作義是通本故初說。欲使上収自行。下攝化他。義勢",
    "X42n0735_006:0469a06": "得中。故置於此。由如不定。又解。受是根本。開生下諸",
    "X42n0735_006:0469a07": "作行。作行處同本故前說。計受開生。一法即足。若不",
    "X42n0735_006:0469a08": "對受明修。行則難立。故於受後。以辨其隨。隨中位二。",
    "X42n0735_006:0469a09": "初七犍度明別行法。以皆資成別人行法。次具睒彌",
    "X42n0735_006:0469a10": "下八犍度彰其眾法。以皆資成眾行之執。所以爾者。",
    "X42n0735_006:0469a11": "別行不成。誰秉眾法。是故光明別人行法。別行既成。",
    "X42n0735_006:0469a12": "綱網事立。是故次明眾法之行。此二之中。前有眾法。",
    "X42n0735_006:0469a13": "為成別行。後有別法。為成眾行。舉宗往攝。眾別恒殊。",
    "X42n0735_006:0469a14": "就前位中。開之為二。初三揵度明隨行體。次四揵度",
    "X42n0735_006:0469a15": "彰行資緣。為成其行。須有資緣。前行體中。復分為二。",
    "X42n0735_006:0469a16": "所以先明說戒法者。夫欲起修。必資解行。說戒生解。",
    "X42n0735_006:0469a17": "故在前明。安恣起行。故次居後。然起行中。莫過有二。",
    "X42n0735_006:0469a18": "一專精行。即安居是。二悔犯行。如自恣是。亦可行為",
    "X42n0735_006:0469a19": "除過。過有已未。未即安居。已乃自恣。次下資緣。資緣",
    "X42n0735_006:0469a20": "四中。前三正資。後一辨開。正資之中。有其內外。外則",
    "X42n0735_006:0469a21": "無時不須。內則制有期限。外中革屣下用。是故先明。",
    "X42n0735_006:0469a22": "衣是上資。故次後說。雖得外資。闕內不可。故次明樂",
    "X42n0735_006:0469a23": "應不應義。然此正資。事須經理。經理或虧。恐違其教。",
    "X42n0735_006:0469a24": "是故大聖開受德衣。令無過愆。行得成立。又解。自恣",
    "X42n0735_006:0469b01": "既竟。遊行化物。履屣資要。是故次明。雖得行具。衣須",
    "X42n0735_006:0469b02": "蔽形。又是受畜時節。故次明衣。衣雖外禦。復藉內資。",
    "X42n0735_006:0469b03": "闕即癈修。故次明藥。或於衣食。取濟乖方。便生道愆。",
    "X42n0735_006:0469b04": "事須通許。是故次明功德衣法。開上衣食。資道兩緣。",
    "X42n0735_006:0469b05": "次明眾法。眾法分三。初一能料理德。次一所秉之法。",
    "X42n0735_006:0469b06": "後六料理事人。若無德。不能護法。是故先明護法德",
    "X42n0735_006:0469b07": "行。既有能秉之人。必須所秉之法。法之要也。其唯羯",
    "X42n0735_006:0469b08": "磨。是故次明瞻波犍度。廣彰羯磨如非之相。人法既",
    "X42n0735_006:0469b09": "興。事須施化。故次六法正行僧事。眾中若有七種惡",
    "X42n0735_006:0469b10": "人。心志難調。不遵僧命。若不料理。豈成迬護。是以先",
    "X42n0735_006:0469b11": "明呵責犍度。呵等七法。折伏情過。形心雖調。罪由未",
    "X42n0735_006:0469b12": "滅。故次人法悔除往愆。人既得法。事須順行。若不順",
    "X42n0735_006:0469b13": "行。業累難遣。是故次明行覆之法。行若依法。足遣往",
    "X42n0735_006:0469b14": "愆。仍覆不發。事須遮舉。是以次明舉罪儀式。或無具",
    "X42n0735_006:0469b15": "德。舉不知時。乖競相明。事成破壞。是故次明破僧犍",
    "X42n0735_006:0469b16": "度。眾既乖違。不成和合。若不除滅。何名為僧。是以次",
    "X42n0735_006:0469b17": "明滅諍儀軌。次二餘者。僧尼同行。已如前說。尼之異",
    "X42n0735_006:0469b18": "法。事須別舉。是故次明尼別行法。二部正法。已具顯",
    "X42n0735_006:0469b19": "宣。客等食請。復須備舉。為是次明法之儀軌。式雖周",
    "X42n0735_006:0469b20": "資。緣須有資之中。由少房舍。是以次明房舍犍度。但",
    "X42n0735_006:0469b21": "此房舍資緣強勝。事最麤者。故獨標名。餘資非一。不",
    "X42n0735_006:0469b22": "可別件。是故統收。以之為雜。是以末後明雜犍度。",
    "X42n0735_006:0469b23": "自下別釋。初受戒犍度。言受戒者。創發要期。斷惡",
    "X42n0735_006:0469b24": "修善。建志成就。納法在心。目之為受。受有懸防。稱之",
    "X42n0735_006:0469c01": "為戒。戒有多緣。集在一處。名為犍度。就此文中。大開",
    "X42n0735_006:0469c02": "為兩。第一為明度人受戒。由佛故有。事歸教主。是以",
    "X42n0735_006:0469c03": "先明後身菩薩。厭俗出家。修行成佛。既成佛已。化物",
    "X42n0735_006:0469c04": "為心。欲使眾生同霑己益。是以第二爾時已下。正明",
    "X42n0735_006:0469c05": "如來度人受戒。初文復二。第一寄託俗榮。色身具足。",
    "X42n0735_006:0469c06": "將成佛器。必須殊勝。第二爾時菩薩漸漸已下。頓絕",
    "X42n0735_006:0469c07": "愛網。捨榮出家。筞勵進修。成無上道。前文有三。第一",
    "X42n0735_006:0469c08": "先明託相勝苗。第二適生已下記相所表。第三時摩",
    "X42n0735_006:0469c09": "竭王下間相欽奉。前文復三。一明菩薩胄族高遠。二",
    "X42n0735_006:0469c10": "懿師摩下別舉日種。三北方國界下舉能仁種。前文",
    "X42n0735_006:0469c11": "復三。一列粟散三十三王。經列波離曾間。古往諸仙",
    "X42n0735_006:0469c12": "所說劫初等王。故曰我曾間等。既云有作如是說。明",
    "X42n0735_006:0469c13": "知不從佛聞。大人眾所舉者。如上文云。古昔之常法。",
    "X42n0735_006:0469c14": "俱舍十二云。往者劫初眾人隨取香稻為食。無有貯",
    "X42n0735_006:0469c15": "積。後時有人。稟性嬾惰。長取香稻。貯擬後食。餘人隨",
    "X42n0735_006:0469c16": "學。漸多停貯。由此於稻生我所心。各縱貪情。多收無",
    "X42n0735_006:0469c17": "厭。故隨收處。無復再生。遂共分田。慮防遠盡。於己田",
    "X42n0735_006:0469c18": "分。生吝護心。於他田分。有懷侵奪。劫盜過起。始於此",
    "X42n0735_006:0469c19": "時。為欲遮防。共聚詳議。銓量眾內一有德人。各以所",
    "X42n0735_006:0469c20": "收六分之一。雇令防護。封為田主。因斯故立剎帝利",
    "X42n0735_006:0469c21": "名。大眾欽承。恩流率土。故復名大三末多王(此云眾許)。自",
    "X42n0735_006:0469c22": "後諸王。此王為首。佛本行大同。不能具錄。",
    "X42n0735_006:0469c23": "二從真闍下列十輪。三從伽[少/兔]支下輪散次第。王數",
    "X42n0735_006:0469c24": "總計。合有八萬四千二百五十三。次舉日種。文中除",
    "X42n0735_006:0470a01": "菩薩羅云。次第七王者。舊人皆云同俗七葉。此善生",
    "X42n0735_006:0470a02": "王。即是懿師摩後第九十四孫。故今正解。義未必然。",
    "X42n0735_006:0470a03": "但欲取其日種。或苷蔗種。舉得彼種。自從是後。始曰",
    "X42n0735_006:0470a04": "喬答摩(舊云瞿曇者。訛略也)。西方傳說。曾聞往時。剎帝利種。被",
    "X42n0735_006:0470a05": "賊篡位。父死子逃。有仙仁慈。收其子養。意欲令其後",
    "X42n0735_006:0470a06": "嗣不絕。後漸長大。有瞻星者。白怨王云。剎帝利種還",
    "X42n0735_006:0470a07": "有星王。怨王出賞。令人捕捉。其仙行後。遂被捉獲。將",
    "X42n0735_006:0470a08": "送怨王。怨王遂令在於尖標鏘身令眾。仙還所止。不",
    "X42n0735_006:0470a09": "見小兒。觀知所在。來至其邊。勸喻小兒。令起情欲。寄",
    "X42n0735_006:0470a10": "留遺體。後嗣相承。小兒苦楚。有志不從。仙化密雲。為",
    "X42n0735_006:0470a11": "其掩障。細雨霑潤。蹔息苦飢。現一女人。以動其想。小",
    "X42n0735_006:0470a12": "兒緣此。汝精於地。仙以牛糞承裹而歸。置甘蔗園。因",
    "X42n0735_006:0470a13": "日光觸。糞團開發。生一男子。形容殊妙。後長為王。因",
    "X42n0735_006:0470a14": "此相傳為牛糞種。或曰地種。或名日種。又本行集第",
    "X42n0735_006:0470a15": "五云。彼一百八。最在後王。名大茅草。其王無子。捨位",
    "X42n0735_006:0470a16": "出家。乃至血墮地處。生二甘蔗。一出童子。相師立字。",
    "X42n0735_006:0470a17": "以日炙熟甘蔗生。名曰善生。又以從甘蔗生。名為甘",
    "X42n0735_006:0470a18": "蔗生。又以日炙生故。亦名日種。後長為王。一出童女",
    "X42n0735_006:0470a19": "因緣如上。名為善賢。復名水波。後匹為妃。以此證知。",
    "X42n0735_006:0470a20": "善生王者。即苷蔗種也。謂是懿師摩次第百王。後第",
    "X42n0735_006:0470a21": "一百一孫。既云懿師摩後有王名大善生。明知善生",
    "X42n0735_006:0470a22": "等七王。即是一百數外。若此七王是百數外。是則足",
    "X42n0735_006:0470a23": "前。合有八萬四千二百六十。悅頭檀者。此云淨飯王。",
    "X42n0735_006:0470a24": "菩薩者如前解。次能仁種。文有其三。一立釋迦所由。",
    "X42n0735_006:0470b01": "故曰豪族等。五分十五云。王舍城王。名曰鬱摩王。有",
    "X42n0735_006:0470b02": "四子。一名照目。二名聰目。三名調伏象。四名尼患。聰",
    "X42n0735_006:0470b03": "明神武。有大威德。別妃有子。名曰長生。頑薄醜陋。眾",
    "X42n0735_006:0470b04": "人所賤。妃言我子雖長。才不及物。而彼四子並有威",
    "X42n0735_006:0470b05": "德。國祚所歸。必鍾此等。當設何計。固子基業。即作方",
    "X42n0735_006:0470b06": "便。令王擯斥。四子被擯。從者如雲。謂己親眷及諸士",
    "X42n0735_006:0470b07": "庶。到雪山北。東西遐逈。南北廣大。地平如砥。四望清",
    "X42n0735_006:0470b08": "淨。多諸名菓異類眾鳥。四子見之。即便頓止。數年之",
    "X42n0735_006:0470b09": "中。歸者如市。遂大熾盛。鬱為奇國。父王思問。傍臣答",
    "X42n0735_006:0470b10": "言在雪山北。近舍夷林。築城營邑。眾人熾盛。地沃豐",
    "X42n0735_006:0470b11": "野。衣食無乏。王聞三歎。我子有能。從此遂號為釋迦",
    "X42n0735_006:0470b12": "種。以此證立能仁所由。二父母真正者。簡餘外種。謂",
    "X42n0735_006:0470b13": "以自族為妻。恐種雜亂。又以餘姓卑劣。不堪為婚。之",
    "X42n0735_006:0470b14": "是以故云父母真正。三眾相具足者。內報殊勝。三十",
    "X42n0735_006:0470b15": "二備。故云具足。問所以佛相但三十二。答婆沙一百",
    "X42n0735_006:0470b16": "七十七云。三十二者世間共許。是吉祥數。故三十二",
    "X42n0735_006:0470b17": "不減不增。又解。若三十二。莊嚴佛身。則於世間。最勝",
    "X42n0735_006:0470b18": "無比。若當減者。便有闕少。若更增者。則亦雜亂。皆非",
    "X42n0735_006:0470b19": "殊勝。但唯示所。如佛說法。不可增減。佛相亦然。無增",
    "X42n0735_006:0470b20": "無減。",
    "X42n0735_006:0470b21": "次明記相所表。文中有二。一總。二別。總中適者始也。",
    "X42n0735_006:0470b22": "謂始生已問。未知此生。何生所攝。答胎生所收。問於",
    "X42n0735_006:0470b23": "四生內。何生最勝。釋化生最勝。爾者後身菩薩得生",
    "X42n0735_006:0470b24": "自在。應當受化。何以胎生。俱舍第八解云。見受胎生",
    "X42n0735_006:0470c01": "有大利益。謂為引導諸大釋種。親屬相因。令入正法。",
    "X42n0735_006:0470c02": "又引餘類。令知菩薩是輪王種。生敬慕心。因發正勤。",
    "X42n0735_006:0470c03": "專修正法。又若不爾。族姓難知。恐疑幻化。為天為鬼。",
    "X42n0735_006:0470c04": "如外道論。矯設謗言。過百劫後。當有大幻。出現於世。",
    "X42n0735_006:0470c05": "食噉世間。故受胎生。息諸疑謗。相師所謂阿私陀仙。",
    "X42n0735_006:0470c06": "問佛身之中相有有好。如何相師言相非好。解相為",
    "X42n0735_006:0470c07": "麤顯。占者易知。好為微隱。覩而不委。二道者謂輪王",
    "X42n0735_006:0470c08": "與佛。次下別歎。先表輪王。後顯佛道。輪王文四。一位",
    "X42n0735_006:0470c09": "極輪王。內報殊勝。二七寶下依報具足。三有千子",
    "X42n0735_006:0470c10": "眷屬威雄。四從海內下正化遐被。此輪王者。謂是金",
    "X42n0735_006:0470c11": "輪。以文中云主四天下。此王由輪旋轉應導。威伏一",
    "X42n0735_006:0470c12": "切。名轉輪王。俱舍十二云。若金輪者。諸小國王。各自",
    "X42n0735_006:0470c13": "來迎。作如是請。我等國土寬廣豐饒。安隱富樂。多諸",
    "X42n0735_006:0470c14": "人眾。唯願天尊。親垂教勑。我等皆是天尊翼從。若銀",
    "X42n0735_006:0470c15": "輪王。自往彼土。威嚴近至。彼方臣伏。若銅輪王。至彼",
    "X42n0735_006:0470c16": "國已。宣威競德。彼方推勝。若鐵輪王。亦至彼國。現威",
    "X42n0735_006:0470c17": "列陣。刻勝便止。一切輪王皆無傷害。令伏得勝。各安",
    "X42n0735_006:0470c18": "所居。勸化令修十善業道。故輪王死。定得生天。次七",
    "X42n0735_006:0470c19": "寶者。皆為王重。稱之為寶。華嚴第五十七云。輪名勝",
    "X42n0735_006:0470c20": "自在。象名青山。馬名勇疾風。珠名光藏雲。玉女名淨",
    "X42n0735_006:0470c21": "妙德主。藏臣名大財。典兵名離垢眼。餘文可解。次顯",
    "X42n0735_006:0470c22": "佛道。十號三輪。文如上解。",
    "X42n0735_006:0470c23": "次聞相欽奉。於中文四。一邊境衛邏。二邏人間說。所",
    "X42n0735_006:0470c24": "謂間上二表之事。言中是到。故言王聞。三請王除去。",
    "X42n0735_006:0471a01": "恐後侵吞。故曰將由此起。四不從請意。初間名高伏。",
    "X42n0735_006:0471a02": "一往即拒。次若彼下申其拒意。我當臣屬。應上輪王。",
    "X42n0735_006:0471a03": "當為弟子。應前佛道。此在宮中。聞名息慢。上來依器",
    "X42n0735_006:0471a04": "殊勝竟。",
    "X42n0735_006:0471a05": "次下捨榮出家。就中文二。第一不顧尊位捨榮出家。",
    "X42n0735_006:0471a06": "第二時有人下筞勵進修成無上道。前文復二。一捨",
    "X42n0735_006:0471a07": "榮出家。二時摩竭下對面息慢。前出家文四。一明菩",
    "X42n0735_006:0471a08": "薩厭苦難盡。思盡苦源。第二時菩薩下父母愁念。恐",
    "X42n0735_006:0471a09": "捨俗榮。第三時菩薩下強違父母。棄而出家。第四爾",
    "X42n0735_006:0471a10": "時下既出家已。修乞知足。初文漸長大者。五分。年十",
    "X42n0735_006:0471a11": "四。因果年十九。故云長大。既大長已。觀見生死。循環",
    "X42n0735_006:0471a12": "不絕。故云以此身故不盡苦際。菩薩唯求斷苦方便。",
    "X42n0735_006:0471a13": "覩其苦因不除。苦果相續。故曰如是苦身何可得盡。",
    "X42n0735_006:0471a14": "此文自觀生厭。略無現相。五分十五。覩相生厭。現厭",
    "X42n0735_006:0471a15": "有三。彰欣唯一。菩薩少小。有出家志。父王常以五欲",
    "X42n0735_006:0471a16": "娛樂。至年十四。城東遊觀。出東門已。見一老人。頭白",
    "X42n0735_006:0471a17": "背僂。柱杖羸步。問御者言。此是何人。御者答云。年耆",
    "X42n0735_006:0471a18": "根熟。形變色衰。坐起苦極。餘命無幾。故謂之老。問御",
    "X42n0735_006:0471a19": "者言。吾身免不。答言不免。迴駕宮自念。未離老法。愁",
    "X42n0735_006:0471a20": "憂不樂。父王聞已。更增欲具。又於異日。城南遊觀。遂",
    "X42n0735_006:0471a21": "見病人。形體羸瘦。倚門喘息。御者答云。四大增損。飲",
    "X42n0735_006:0471a22": "食不能。氣息羸微。命在刻漏。又於異日。城西見死。轝",
    "X42n0735_006:0471a23": "尸在前。室家男女。哀號隨後。御者答云。氣絕神遊。無",
    "X42n0735_006:0471a24": "所復知。棄之空野。長離親戚。迴車還次。逢見一人。剃",
    "X42n0735_006:0471b01": "除鬚髮。法服擎鉢。視地而行。問是何人。答曰出家。又",
    "X42n0735_006:0471b02": "問何謂出家。答曰善自調伏。具諸威儀。常行忍辱。憐",
    "X42n0735_006:0471b03": "愍眾生。故謂出家。菩薩間見。三稱善哉。唯是為快。至",
    "X42n0735_006:0471b04": "便下車。恭敬而問。何故形服與世絕異。答與三歎。並",
    "X42n0735_006:0471b05": "悉如前。有一女人。見菩薩便生愛心。即說偈言。母有",
    "X42n0735_006:0471b06": "此子樂。其父亦甚歡。女人有此聟。樂過於泥洹。菩薩",
    "X42n0735_006:0471b07": "說泥洹聞聲。歡喜踴躍。自念。我何當得此無上泥洹。",
    "X42n0735_006:0471b08": "還宮思惟。未離生老病死之法。王問御者。今出樂不",
    "X42n0735_006:0471b09": "答言始出不悅。還時甚樂。具陳所見。王復念曰。相師",
    "X42n0735_006:0471b10": "言實。出家必矣。復增五欲。晝夜娛樂。次觀樂具宮殿",
    "X42n0735_006:0471b11": "等。作惡相已。三稱禍哉。捨而出家。因果經中大同。不",
    "X42n0735_006:0471b12": "能繁具。第二年雖盛壯。厭惡情深。故曰心不樂欲。父",
    "X42n0735_006:0471b13": "王貪國重位。心希紹繼。故曰愁憂等。第三絕愛出家",
    "X42n0735_006:0471b14": "聽許。故曰強違。恐損他人。故自剃髮。著袈裟者。智度",
    "X42n0735_006:0471b15": "論第一云。持上妙寶衣。貿麤布僧伽梨。又本行集第",
    "X42n0735_006:0471b16": "十云。時淨居天。應時化作獦師之形。身著袈裟染色",
    "X42n0735_006:0471b17": "之衣。太子與身上迦尸迦衣。價直百千億金。易之而",
    "X42n0735_006:0471b18": "著。既嚴整訖。口發如是大弘誓言。我今始名真出家",
    "X42n0735_006:0471b19": "也。此文雖有袈裟。不顯所以。在家迫迮。猶如牢獄。羈",
    "X42n0735_006:0471b20": "繫行人。名之為家。於此厭背。稱之為捨。出家寬廓。事",
    "X42n0735_006:0471b21": "等虗空。不溺行人。名曰非家。發意歸趣。名之為入。第",
    "X42n0735_006:0471b22": "四乞食。此則棄國出家。遊於羅閱千途之行。不可具",
    "X42n0735_006:0471b23": "陳。但為報藉資須。且行乞食。須令施者得福。現未獲",
    "X42n0735_006:0471b24": "安。文雖持鉢。不顯得由。既無得由。不可斟的。雖行乞",
    "X42n0735_006:0471c01": "食。具諸威儀。庠序可觀。",
    "X42n0735_006:0471c02": "王見息慢。其文有四。第一經家牒王所見。第二見已",
    "X42n0735_006:0471c03": "已下一行半偈。發言讚歎。第三王即遣下五偈半。勑",
    "X42n0735_006:0471c04": "使尋逐。第四王間彼使言下親謁驗實。初文可知。第",
    "X42n0735_006:0471c05": "二歎中五句。初句一往勸觀異賓。第二別歎內行殊",
    "X42n0735_006:0471c06": "勝。第三顯其色相豐美。第四讚述種族高貴。第五兩",
    "X42n0735_006:0471c07": "句威儀可則。勝相殊妙。此士無。王勸同觀異國之士。",
    "X42n0735_006:0471c08": "故云觀彼客。亦可儀則庠序。嚴整可觀。勸諸群臣。同",
    "X42n0735_006:0471c09": "瞻異相。故曰觀彼客。聖行雖多。此最超物。由行此行。",
    "X42n0735_006:0471c10": "道立人尊。故曰為最勝。相謂三十二相。好謂八十種",
    "X42n0735_006:0471c11": "好。相好昞著。故曰甚嚴好。相好既備。明非庶品。必是",
    "X42n0735_006:0471c12": "剎利勝族苗裔。故非下賤。湛然若大海。安住如須彌。",
    "X42n0735_006:0471c13": "徐行喻師子。[(厂@((既旡)日+口))*頁]視等牛王。故曰諦視等。次知處文三。",
    "X42n0735_006:0471c14": "初有半偈。王勑使人尋知處所。次有三偈。使奉王勑",
    "X42n0735_006:0471c15": "尋知處所。後有兩偈。既知處已還來啟王。初文可知。",
    "X42n0735_006:0471c16": "次文復三。初偈奉命尋問。次偈見其所作平等利人。",
    "X42n0735_006:0471c17": "攝根無染。福人感物。譽毀不移。後偈尋逐知處。第三",
    "X42n0735_006:0471c18": "文二。初偈白王之法。次偈啟奏王知。第四禮謁文三。",
    "X42n0735_006:0471c19": "初一偈半致敬問訊。第二共相問訊下共申問答。第",
    "X42n0735_006:0471c20": "三來意既周。致敬辭退。初文須問暄凉。起居輕等。第",
    "X42n0735_006:0471c21": "二欲申問答。先結前生後。前雖遙歎。未決心疑。今既",
    "X42n0735_006:0471c22": "親承。須申問答。故名為復。亦可問訊既竟。更決心疑。",
    "X42n0735_006:0471c23": "故名為復。就問答中文分為二。初盡偈末。問得族姓",
    "X42n0735_006:0471c24": "心中所祈。次長行下。雖知族祈。未識真為。故須捨位。",
    "X42n0735_006:0472a01": "驗其虗實。就前之中。初問後答。對面申前。遙相讚意。",
    "X42n0735_006:0472a02": "問中有二。初偈問心中所祈。我觀仁者。壯年勝行。理",
    "X42n0735_006:0472a03": "應紹位稱王。恩流率土。而今剃染修乞。祈意如何。此",
    "X42n0735_006:0472a04": "問出家修乞之意。次偈問種族生處。今觀仁者。顏貌",
    "X42n0735_006:0472a05": "端正。必是剎利勝族苗裔。我既共汝相對問答。願說",
    "X42n0735_006:0472a06": "本之族姓生處。次答三偈。文中不次。初偈先答後問。",
    "X42n0735_006:0472a07": "初之兩句答前生處。故曰有國等。次有二句答前種",
    "X42n0735_006:0472a08": "姓名。父姓名為日。是前大善生等日種。生處名釋迦。",
    "X42n0735_006:0472a09": "舉前北方下能仁姓。次有兩偈。却答初問。初偈捨緣",
    "X42n0735_006:0472a10": "入道。次偈祈斷苦源。初捨緣者。生死循環。皆由緣伴。",
    "X42n0735_006:0472a11": "欲絕苦因。必須棄捨。故云捨彼行等。次偈斷苦者。觀",
    "X42n0735_006:0472a12": "欲多過。是前輪王。苦集相仍。不得解脫。此釋初句。出",
    "X42n0735_006:0472a13": "離安隱。是前佛果。既顯滅道。勵意進求。釋第二句。息",
    "X42n0735_006:0472a14": "苦會真。本心所趣。故曰要求等。釋三四句。此中觀欲",
    "X42n0735_006:0472a15": "是集諦。多眾惱是苦諦。出離道諦。安穩滅諦。次驗虗",
    "X42n0735_006:0472a16": "實。其文有二。一驗知實。應上輪王。二求先度。顯前佛",
    "X42n0735_006:0472a17": "道。驗知實中半令為二。捨全之中。有法喻合。既驗知",
    "X42n0735_006:0472a18": "實。方求先度。五分。王欲誠菩薩語言。比丘族姓尊位。",
    "X42n0735_006:0472a19": "世為王胄。聖德自然應居四海顒。四海顒莫不企仰。",
    "X42n0735_006:0472a20": "若能降志。亦當稱番。比面相事。菩薩答言。世間貴位",
    "X42n0735_006:0472a21": "莫尊輪王。吾已棄之。況四海乎。所以出家求道。欲度",
    "X42n0735_006:0472a22": "一切生死大苦。何不請我。道成先度。乃反區區以此",
    "X42n0735_006:0472a23": "相要。王言善哉。斯言甚快。道成之日。願先度我及此",
    "X42n0735_006:0472a24": "國人。菩薩許之。王大歡喜。禮拜辭退。第三還退可知",
    "X42n0735_006:0472b01": "次明修成等覺。其文有二。一同耶修不悟真果。第二",
    "X42n0735_006:0472b02": "爾時菩薩下。念昔正因。依修作佛。前文復二。一者同",
    "X42n0735_006:0472b03": "耶習定。二者同耶苦行。習定復二。謂不用及非想。然",
    "X42n0735_006:0472b04": "餘文中具習諸定。此且舉二。餘亦應修。就不用中。文",
    "X42n0735_006:0472b05": "分為二。初明同耶習定。第二時菩薩下非奪而去。前",
    "X42n0735_006:0472b06": "文有十。一舉耶師習定教授。二時菩薩下往問學法。",
    "X42n0735_006:0472b07": "第三報言下答所學法。第四時菩薩下校量有無。第",
    "X42n0735_006:0472b08": "五我今已下修令得證。第六時菩薩下更問學法。第",
    "X42n0735_006:0472b09": "七報言已下答無有餘。第八菩薩報言下略以非之。",
    "X42n0735_006:0472b10": "第九阿藍下勸共同事。第十時阿藍下敬之為正。次",
    "X42n0735_006:0472b11": "非奪文二。一校量非奪。二知非棄捨。前中復二。初有",
    "X42n0735_006:0472b12": "四句。不能除過。次有四句。不能成德。過即生死過患。",
    "X42n0735_006:0472b13": "德謂涅槃有德。前文有業不絕。名非息滅。有因不除",
    "X42n0735_006:0472b14": "故非去。欲有果相。仍名非滅盡。以此循環。故非休息。",
    "X42n0735_006:0472b15": "後文非成等覺。舉其覺果。非沙門沙門果。此二有餘",
    "X42n0735_006:0472b16": "涅槃。下之二句無餘涅槃。初句談體。次句歎德。亦可",
    "X42n0735_006:0472b17": "連聲云。非得涅槃永寂之處。同為一句。舊人配文解",
    "X42n0735_006:0472b18": "釋。極成違理。既不順宗。豈繁述破。次捨可知。第二同",
    "X42n0735_006:0472b19": "習非想。但少非成等正覺一句。餘文同上。更求勝法",
    "X42n0735_006:0472b20": "者。舊解云。謂執自餓是道。以見事中儉節。將為畢竟",
    "X42n0735_006:0472b21": "離欲。曰無上休息法也。今解不爾。但以欲求勝法。中",
    "X42n0735_006:0472b22": "路遇緣。遂經六年。不獲聖法。故曰雖爾猶不證增上",
    "X42n0735_006:0472b23": "聖智勝法。其休息法。即後成佛文是。共行是耶。非休",
    "X42n0735_006:0472b24": "息法。又捨耶定之時。未見苦行之事。南遊象山。覩處",
    "X42n0735_006:0472c01": "起念如何懸。即指此為休息法。次同苦行者。為欲化",
    "X42n0735_006:0472c02": "耶令歸正法。依大乘方便經中卷云。昔迦葉佛時。菩",
    "X42n0735_006:0472c03": "薩作如是言。我不欲見此禿頭道人。何有禿人能得",
    "X42n0735_006:0472c04": "菩提。菩提之道。甚深難得。乃至廣說。復次菩薩為教",
    "X42n0735_006:0472c05": "化五人。及自示業報。以業障故。六年苦行。其五人者。",
    "X42n0735_006:0472c06": "父王簡得五豪族子。令使侍衛。四女者。當時緣有。亦",
    "X42n0735_006:0472c07": "可為彰菩薩無染行。亦可遠表當來僧尼二眾。是故",
    "X42n0735_006:0472c08": "今舉四女五男。雖復六年苦行。良由所習非真。但增",
    "X42n0735_006:0472c09": "疲弊。故曰雖爾等。",
    "X42n0735_006:0472c10": "次下依修作佛。就中文二。初默念思惟挍量得失。第",
    "X42n0735_006:0472c11": "二爾時菩薩下。食食修禪。斷惑成佛。然挍量中。文有",
    "X42n0735_006:0472c12": "九句。初有四句。挍量舊道。次有三句。思惟欲依。後有",
    "X42n0735_006:0472c13": "二句。悟正因法。前四句中。一舉父王田上所得之智。",
    "X42n0735_006:0472c14": "第二審察此道。能盡苦不。第三知有堪能。第四依之",
    "X42n0735_006:0472c15": "得盡。次三句中。第一舉欲為依。欲者惑因。不善法者",
    "X42n0735_006:0472c16": "是業。以此惑業相資。輪迴諸趣。既云頗因欲不善法",
    "X42n0735_006:0472c17": "得樂法不。明知不由不善之因。以感樂果。第二知其",
    "X42n0735_006:0472c18": "無力。第三習無欲捨。不善得樂法耶。計理更有一句。",
    "X42n0735_006:0472c19": "言捨即得無者略也。後之二句。悟正獲資。如上所思",
    "X42n0735_006:0472c20": "耶依無力。欲盡苦源。豈由自餓。故曰然我不由等。然",
    "X42n0735_006:0472c21": "則行藉資成。緣虧喪道。若不受食。何以超昇。故曰我",
    "X42n0735_006:0472c22": "今等。",
    "X42n0735_006:0472c23": "次下修禪成佛。文中有二。初食食修禪。二斷惑成佛。",
    "X42n0735_006:0472c24": "前中復二。初食食。次修禪。食食文三。一明食食。反前",
    "X42n0735_006:0473a01": "自餓。言異時者。非思量時。此食飯[麩夫+少]。餘文乳糜。問所",
    "X42n0735_006:0473a02": "以不同者。菩薩先食飯[麩夫+少]。氣力漸增。後食乳糜。方成",
    "X42n0735_006:0473a03": "正覺。所以知者。斷食六年。一頓無益。自非長時。無由",
    "X42n0735_006:0473a04": "受潤。故婆沙一百八十二云。菩薩捨苦行已。而食美",
    "X42n0735_006:0473a05": "飯蘇乳。以油塗身。習處中行。五人謂犯失志。遂便捨",
    "X42n0735_006:0473a06": "去。於時遂有難陀難陀跋羅二女。俱時給侍。菩薩爾",
    "X42n0735_006:0473a07": "時便作是念。若彼五人。不捨我者。豈令女人來相親",
    "X42n0735_006:0473a08": "近。菩薩受十六德乳糜食已。身力轉增。從吉祥人邊",
    "X42n0735_006:0473a09": "受草等。乃至成佛。問菩薩氣力。豈由食耶。答菩薩雖",
    "X42n0735_006:0473a10": "有那羅延力。若不食者。謂自餓得道。為破耶見故食",
    "X42n0735_006:0473a11": "乳糜。因果第三云。今我若復以此羸身而取道者。彼",
    "X42n0735_006:0473a12": "諸外道當言。自餓是涅槃因。我雖節節有那羅延力。",
    "X42n0735_006:0473a13": "亦不以此而取道果。我當受食。然後成道。第二五人",
    "X42n0735_006:0473a14": "不了正耶。固情捨去。第三食已得充氣力。次下修禪",
    "X42n0735_006:0473a15": "先明方便。方便文三。一洗身垢。將欲淨心。先去身垢。",
    "X42n0735_006:0473a16": "次欲往其道樹。以未成佛。不可即在道樹下。故坐乞",
    "X42n0735_006:0473a17": "草已往吉祥樹下修禪。所以草座者。一為表己少欲",
    "X42n0735_006:0473a18": "之行。二令弟子放以成規。其草作青綠色。如孔雀王",
    "X42n0735_006:0473a19": "項。柔血細滑。因果經觀知過去。以草為座。帝釋化人。",
    "X42n0735_006:0473a20": "執淨耎草。問名何等。答曰吉祥。菩薩聞之心大歡喜。",
    "X42n0735_006:0473a21": "我破不吉。以成吉祥。此人亦請先度。次明坐法。身端",
    "X42n0735_006:0473a22": "故直。繫心不耶。故曰正意。專注一境。名曰繫念在前。",
    "X42n0735_006:0473a23": "不顯加趺坐者略也。菩薩理應結加趺坐。婆沙三十",
    "X42n0735_006:0473a24": "九。問諸威儀中。皆得修善。何故涅說結趺坐。答此是",
    "X42n0735_006:0473b01": "賢聖常威儀故。謂過去未來過殑伽沙數量諸佛。及",
    "X42n0735_006:0473b02": "佛弟子。皆住此威儀而入定故。復次如是威儀。順善",
    "X42n0735_006:0473b03": "善品故。謂若行住。身速疲勞。若倚臥時。便增惛睡。唯",
    "X42n0735_006:0473b04": "結加坐無斯過失。故能修習殊勝善品。問結加趺坐。",
    "X42n0735_006:0473b05": "義何謂耶。答是相周圓而安坐義。聲論者曰。以兩足",
    "X42n0735_006:0473b06": "趺。加致兩髀。如龍盤結。端坐思惟。又解。重疊兩足。左",
    "X42n0735_006:0473b07": "右交盤。正觀境界。名結加坐。唯此威儀。順修定故。又",
    "X42n0735_006:0473b08": "僧祇三十五云。六群比丘。在禪房中。作駱[馬*色]坐。諸比",
    "X42n0735_006:0473b09": "丘白佛。佛言。從今日後。不得作駱[馬*色]坐。應加趺坐。",
    "X42n0735_006:0473b10": "次正修禪。新名靜慮。靜慮不同。有其四種。釋四靜慮",
    "X42n0735_006:0473b11": "三門分別。第一釋名。第二出體。第三諸門分別。言",
    "X42n0735_006:0473b12": "釋名者。梵曰馱南。此云靜慮。俱舍二十八云。依何義",
    "X42n0735_006:0473b13": "故。立靜慮名。答由此寂靜能審慮故。寂靜是定。審慮",
    "X42n0735_006:0473b14": "是慧。爾者諸無色定應名靜慮。以皆寂靜能審慮故。",
    "X42n0735_006:0473b15": "答就勝立名。非餘定等。如世間說。發光名日。非螢燭",
    "X42n0735_006:0473b16": "等亦得日名。問靜慮如何獨名為日。答諸等持內。唯",
    "X42n0735_006:0473b17": "此攝支。止觀均行。極能審慮。是故唯此獨得勝名。",
    "X42n0735_006:0473b18": "次出體。此四靜慮。一一有二。謂生及定。生者非定。是",
    "X42n0735_006:0473b19": "居止處。定靜慮體。唯是善性。以三摩地。能令心王專",
    "X42n0735_006:0473b20": "一。專一所緣。故名為定。以大地中善等持為體。若兼",
    "X42n0735_006:0473b21": "助伴。五薀為性。以隨轉色為色薀故。問若一一境性",
    "X42n0735_006:0473b22": "是靜慮者。依何義立四靜慮耶。答此由具支。有其多",
    "X42n0735_006:0473b23": "少。故一境性分為四種。次諸門有四。第一何定攝",
    "X42n0735_006:0473b24": "支。第二定支多少。第三立支所以。第四諸地通局。初",
    "X42n0735_006:0473c01": "門靜慮有三。一者味定。謂愛相應受著淨定。二者淨",
    "X42n0735_006:0473c02": "定。與無貪等諸白淨法。相應起故。三無漏定。愛不緣",
    "X42n0735_006:0473c03": "故。三中後二攝支。非初味定。第二門定支總有十八。",
    "X42n0735_006:0473c04": "初定五支。一尋。二伺。三喜。四樂。五等持。等持是定別",
    "X42n0735_006:0473c05": "名。二定四支。一內淨。二喜。三樂。四等持。三定五支。一",
    "X42n0735_006:0473c06": "行捨。二正念。三正慧。四受樂。五等持。四定四支。一行",
    "X42n0735_006:0473c07": "捨清淨。二念清淨。三非苦樂。四等持。然支數雖十八。",
    "X42n0735_006:0473c08": "實事但有十一。謂初定五支。第二定中。唯有內淨。餘",
    "X42n0735_006:0473c09": "三如前。足前為六。第三定中。等持如前。餘四體別。足",
    "X42n0735_006:0473c10": "前為十。第四定內。增非苦樂。餘三如前。故成十一。然",
    "X42n0735_006:0473c11": "此十一。喜樂捨三別說故爾。若據種類。但唯有九。以",
    "X42n0735_006:0473c12": "喜樂捨。同是受故。又此九中。念定慧受。是大地法。信",
    "X42n0735_006:0473c13": "輕安行捨。大善地法。尋伺大地外數。問何名靜慮支。",
    "X42n0735_006:0473c14": "婆沙八十解云。隨順此靜慮。故名靜慮支。第三門。問",
    "X42n0735_006:0473c15": "靜雖四。支應數同。何以初三等五。二上齊四。解前說",
    "X42n0735_006:0473c16": "隨順是支義故。謂四靜慮。各有爾所能隨順法。不增",
    "X42n0735_006:0473c17": "不減。復次欲界諸惡。難斷難破。難可越度。故初靜慮。",
    "X42n0735_006:0473c18": "建立五支。為牢強對治。第二靜慮重地極喜。難斷難",
    "X42n0735_006:0473c19": "破。難可越度。故第三定。建立五支。為牢強對治。初及",
    "X42n0735_006:0473c20": "第三。俱無如是難斷等法。故二四定各立四支。復次",
    "X42n0735_006:0473c21": "為欲對除欲界增上五欲境貪。故初立五。為治二地。",
    "X42n0735_006:0473c22": "五部重地喜受。故第三定亦立五支。初及第三俱無",
    "X42n0735_006:0473c23": "是事。故二四定各立四支。問若初定支。亦第二定耶。",
    "X42n0735_006:0473c24": "答應作四句。有是初支非第二。謂尋伺。有是第二非",
    "X42n0735_006:0474a01": "初。謂內等淨。有通初二。謂喜樂定。有非初二。謂除前",
    "X42n0735_006:0474a02": "相。又問若是初支。亦第三耶。答應作四句。有是初支",
    "X42n0735_006:0474a03": "非第三。謂尋伺喜樂。有是第三非初。謂捨念慧樂。有",
    "X42n0735_006:0474a04": "是初支亦是第三。謂心一境性。有非初三。謂除前相。",
    "X42n0735_006:0474a05": "又問若是初支。亦第四定耶。答應作四句。有是初支",
    "X42n0735_006:0474a06": "非第四。謂尋伺喜樂。有是第四非初。謂中受捨念。有",
    "X42n0735_006:0474a07": "是初支亦是第四。謂心一境性。有非初四。謂除前相。",
    "X42n0735_006:0474a08": "第二定等。相望四句。准釋應知。第四門四靜慮支。總",
    "X42n0735_006:0474a09": "有十八。此中四等持體。與諸地為依。故通諸地。不勞",
    "X42n0735_006:0474a10": "問答。次有六種。謂初定尋伺喜。二定喜。三定樂。四定",
    "X42n0735_006:0474a11": "中受。此之六種。地法應有。故在諸地。無勞問答。次有",
    "X42n0735_006:0474a12": "八種。謂初定樂。二定內淨樂。三定捨念慧。四定捨念",
    "X42n0735_006:0474a13": "別緣建立。須釋所以。問輕安行捨。一切地有。何故初",
    "X42n0735_006:0474a14": "二立輕安非行捨。三四立行捨非輕安。解前說隨順",
    "X42n0735_006:0474a15": "是支義故。謂輕安順初二行。捨順三四。復次為除欲",
    "X42n0735_006:0474a16": "界五識身。及所引身麤重。為除初定三識身。及所引",
    "X42n0735_006:0474a17": "身麤重。故初二定立輕安支。二三定中。無麤識身。及",
    "X42n0735_006:0474a18": "所引身麤重可對治故。故三四定不立輕安。既無輕",
    "X42n0735_006:0474a19": "安。故立行捨。又三定捨極喜。四定捨極樂。為棄喜樂",
    "X42n0735_006:0474a20": "故立行捨。初二不棄喜樂。不立行捨。既無行捨。故立",
    "X42n0735_006:0474a21": "輕安。問信通諸地。理應遍有。何故唯於二定中立。答",
    "X42n0735_006:0474a22": "前說隨順是支義故。義信唯順二。故立為支。復次初",
    "X42n0735_006:0474a23": "定尋伺如火。身識加泥。令心相續熱惱濁亂。信不明",
    "X42n0735_006:0474a24": "淨。不立信支。如熱泥中面像不現。二定之中無火泥",
    "X42n0735_006:0474b01": "故。信相明淨。立信為支。如清冷水面像得現。第三靜",
    "X42n0735_006:0474b02": "慮。有極悅受。第四靜慮。有勝捨受。覆心相續。信相不",
    "X42n0735_006:0474b03": "現。故彼不立內等淨支。問慧通諸地。亦應遍有。何故",
    "X42n0735_006:0474b04": "唯於第三定立。答前說隨順是支義故。慧唯順三。故",
    "X42n0735_006:0474b05": "立為支。復次初定有麤尋伺。覆障正慧。二定極喜覆",
    "X42n0735_006:0474b06": "障正慧。四定勝捨覆障正慧。以勝捨受是無明分。正",
    "X42n0735_006:0474b07": "慧是明。明無明分。互相違害。故皆不立正慧為支。第",
    "X42n0735_006:0474b08": "三無彼覆法。故立為支。問念通諸地。亦應遍有。何故",
    "X42n0735_006:0474b09": "唯於三四定立。答既云隨順是支義故。念順三四。故",
    "X42n0735_006:0474b10": "立為支。復次初定有麤尋伺。猶如暴風。二定喜躍。如",
    "X42n0735_006:0474b11": "水濤波。覆障正念。故俱立後二。由無斯過。立念為支。",
    "X42n0735_006:0474b12": "次下釋文。四定文四。先解初定。初定復四。一除定障。",
    "X42n0735_006:0474b13": "二辨得定。三結顯得。四釋得由。一定既爾。餘定亦然。",
    "X42n0735_006:0474b14": "初文除欲愛等者。解釋如前。又婆沙八十解云。欲者",
    "X42n0735_006:0474b15": "五欲。惡不善法者五蓋。復次欲謂欲愛。惡不善法。謂",
    "X42n0735_006:0474b16": "欲界諸餘煩惱。既除惑本。所以得定。覺觀者對除支。",
    "X42n0735_006:0474b17": "麤心名覺。細心名觀。即是尋伺別名。喜樂者利益支。",
    "X42n0735_006:0474b18": "心悅名喜。身悅名樂。樂是輕安。一心者是等。是等持",
    "X42n0735_006:0474b19": "彼二所依。餘文可知。次明二禪。文四如前。先明除障。",
    "X42n0735_006:0474b20": "覺觀嬈亂二禪。故須除去。譬如淨水波動。則無所見。",
    "X42n0735_006:0474b21": "次得定者。內信是對除支。信者淨相。謂名內等淨。離",
    "X42n0735_006:0474b22": "外鼓動。定內等流。故名內等淨。喜樂是利益支。釋同",
    "X42n0735_006:0474b23": "前位。一心者彼二所依。餘文可知。次三禪四者。喜者",
    "X42n0735_006:0474b24": "是障。觀喜多過。故須除去。譬如貧人得寶雖喜。一且",
    "X42n0735_006:0474c01": "失之。其憂更甚。由絕喜憂。即便快樂。次得定者。聖智",
    "X42n0735_006:0474c02": "所見是正慧。護者行捨。念者正念。念知喜過。慧正分",
    "X42n0735_006:0474c03": "別。捨者離過。此三是對除支。由離喜故。念慧為正。樂",
    "X42n0735_006:0474c04": "是樂受。是利益支。略無一心。餘文可解。次四禪四者。",
    "X42n0735_006:0474c05": "三定得樂。雖是利益。若望四禪。極為妨害。重病人觀",
    "X42n0735_006:0474c06": "妙音樂。為障四禪。故須除去。若爾但應捨樂。云何復",
    "X42n0735_006:0474c07": "言捨苦。答理實苦根。初禪已斷。今獲第四。始云斷者。",
    "X42n0735_006:0474c08": "此已斷故說名為斷。謂於遠事而說近聲。又解。依雙",
    "X42n0735_006:0474c09": "法盡。俱說斷聲。言雙法者。謂苦與樂。得初禪時。雖已",
    "X42n0735_006:0474c10": "離苦。而樂未盡。今離第三靜慮染已。苦樂俱盡。俱說",
    "X42n0735_006:0474c11": "斷聲。問所以復言先已去憂喜。答樂未斷時。憂喜已",
    "X42n0735_006:0474c12": "離。故言先已。亦可初禪滅憂根。三禪滅喜根。二禪滅",
    "X42n0735_006:0474c13": "苦根。四禪滅樂根。欲明四禪絕去四受。并前總舉。故",
    "X42n0735_006:0474c14": "言捨苦樂等。次明得定。無苦無樂。是利益支。護者是",
    "X42n0735_006:0474c15": "捨。謂行捨清淨。念者是念清淨。此二是對除支。略無",
    "X42n0735_006:0474c16": "一心。由離八灾。謂苦樂憂喜。入息出息等伺。是故捨",
    "X42n0735_006:0474c17": "念。名為清淨。餘文可解。問菩薩前修非想定時。下八",
    "X42n0735_006:0474c18": "地染已得離貪。如何將趣菩提。却念田中初定。重更",
    "X42n0735_006:0474c19": "思惟斷除下染。答前習非想。實斷下染。以稟耶師不",
    "X42n0735_006:0474c20": "悟真理。今將成佛。尋本正因。但欲依蹤遊履。不是為",
    "X42n0735_006:0474c21": "斷下惑。文中說言離惡等者。於已離處。說今離聲。如",
    "X42n0735_006:0474c22": "王已來。說名今來。",
    "X42n0735_006:0474c23": "次往菩提樹下。三十四心成等正覺。以佛身有殊妙",
    "X42n0735_006:0474c24": "功德。隨依地山皆悉傾動。唯此樹下。有金剛座。上窮",
    "X42n0735_006:0475a01": "地際。下據金輪。一切菩薩將登正覺。皆坐此座上。起",
    "X42n0735_006:0475a02": "金剛喻定。以無餘依及餘處所。有堅固力。能持此故。",
    "X42n0735_006:0475a03": "婆沙一百三云。曾聞菩薩知修苦行非真道已。遂受",
    "X42n0735_006:0475a04": "難陀難陀跋羅姉妹所奉。具十六德香蜜乳糜。食已",
    "X42n0735_006:0475a05": "身心安穩有力。從吉祥人邊受吉祥草。詣菩提樹下。",
    "X42n0735_006:0475a06": "手自敷設。如婆蘇吉龍王盤身。結加趺坐。坐已便發堅",
    "X42n0735_006:0475a07": "固誓言。我若於此不盡諸漏。證得無上正等菩提。誓",
    "X42n0735_006:0475a08": "當不起。爾時大地諸山。六種震動。如海輕船逐浪高",
    "X42n0735_006:0475a09": "下。乃至他化自在天宮。皆悉震動。猶如猛風吹芭蕉",
    "X42n0735_006:0475a10": "葉。魔王驚懾觀動所因。遂見菩薩坐菩提樹。端身不",
    "X42n0735_006:0475a11": "動。誓取菩提。遠自出宮。往菩薩所。勸受輪王位等。如",
    "X42n0735_006:0475a12": "彼廣說。然佛坐於菩提樹下。諸功德門。雖復無量。且",
    "X42n0735_006:0475a13": "應化故。略辨三明。釋此三明。三門分別。第一釋名。第",
    "X42n0735_006:0475a14": "二出體。第三諸門分別。言釋名者。一宿住智證明。",
    "X42n0735_006:0475a15": "由知往昔前際中事。稱為宿住。此知由智。故云智證。",
    "X42n0735_006:0475a16": "二死生智證明。逆知未起後際果因。故曰死生。釋智",
    "X42n0735_006:0475a17": "同前。三漏盡智證明。謂稽留有情。久住生死。稱之為",
    "X42n0735_006:0475a18": "漏。漏亡之處。名之為盡。盡由智故。故名智證。通名明",
    "X42n0735_006:0475a19": "者。通達了故。婆沙一百二云。如是三明。皆能隨順厭",
    "X42n0735_006:0475a20": "捨生死。皆能引發殊勝功德。皆能趣向畢竟涅槃。故",
    "X42n0735_006:0475a21": "名為明。次出體者。如是三明。慧為自性。然約智者。",
    "X42n0735_006:0475a22": "前二俗智。以作事觀。觀知過未前後際事。其死生智",
    "X42n0735_006:0475a23": "明。若望根本。即用天眼通為體。但緣現在。若據通家",
    "X42n0735_006:0475a24": "所引眷屬。即用意識相應慧為體。以能通緣未來事",
    "X42n0735_006:0475b01": "故。非天眼通能知此事。以諸有情有三業行。隨業所",
    "X42n0735_006:0475b02": "感善惡趣生。天眼只可知色。不知語意。有別勝智。是",
    "X42n0735_006:0475b03": "通眷屬。依聖身起。能具足知。此眷屬智。亦名死生智",
    "X42n0735_006:0475b04": "此死生智。由天眼通力所引故。與通合立死生智名。",
    "X42n0735_006:0475b05": "所以由彼引者。謂天眼通。能知死此生彼。彼死生智。",
    "X42n0735_006:0475b06": "亦知死此生彼。流類相似。故能引生。其天眼通。但緣",
    "X42n0735_006:0475b07": "現在色。死生智證。通緣現在未來五薀為境。其漏盡",
    "X42n0735_006:0475b08": "明。若緣漏盡為境。但六智性。以漏盡是無為。六智緣",
    "X42n0735_006:0475b09": "著。除去他心苦集道四。以苦集智唯緣有漏。道智緣",
    "X42n0735_006:0475b10": "有為。他通緣漏無漏法。此並不能緣無為。故須除去。",
    "X42n0735_006:0475b11": "若謂漏盡身中所起。即十智性。次諸門有三。一三",
    "X42n0735_006:0475b12": "性不同。二照境有異。三對通問答。言三性者。此三皆",
    "X42n0735_006:0475b13": "善。其死生智。若以流類相似。是天眼通攝者。即是無",
    "X42n0735_006:0475b14": "記眼識相應慧。若取有別勝智。是彼眷屬。據眷屬論。",
    "X42n0735_006:0475b15": "即唯是善。次照境者。婆沙云。復次宿住隨念智證明。",
    "X42n0735_006:0475b16": "通達解了前際法故。死生智證明。通達解了後際法",
    "X42n0735_006:0475b17": "故。漏盡智證明。通達解了涅槃性故。皆說為明。復次",
    "X42n0735_006:0475b18": "初明知諸有情前際之中。由如是業。死此生彼。因果",
    "X42n0735_006:0475b19": "相續。次明知諸有情後際之中。由如是業。死此生彼。",
    "X42n0735_006:0475b20": "因果相續。後明知諸有情。由如是道。能盡諸漏。隔斷",
    "X42n0735_006:0475b21": "因果。唯此一種。是勝義明。前之二種。是世俗明。問此",
    "X42n0735_006:0475b22": "既世俗。如何是明。答由此能引勝義明故。假立為明。",
    "X42n0735_006:0475b23": "非真勝義。次問答者。問何故六通中。立此三通為",
    "X42n0735_006:0475b24": "明。答由此三種。有勝用故。謂宿住智證。見前際事。深",
    "X42n0735_006:0475c01": "生厭離。死生智證。見後際事。深生厭離。漏盡智證。既",
    "X42n0735_006:0475c02": "厭離已。欣樂涅槃。復次初明。見前際中自衰損事。深",
    "X42n0735_006:0475c03": "生厭離。次明見後際中他衰損事。深生厭離。後既厭",
    "X42n0735_006:0475c04": "離。已欣涅槃。餘三無此勝用。是故不立。俱舍云。由此",
    "X42n0735_006:0475c05": "對際三際愚惑。故此三種。獨立為明。",
    "X42n0735_006:0475c06": "次下釋文。三明文三。先釋初明。初明復三。一舉智明。",
    "X42n0735_006:0475c07": "二得時節。三釋所以。初中復三。第一結行彰智。第二",
    "X42n0735_006:0475c08": "舉所照境。第三識無數下總結。初文。禪獲第四。故云",
    "X42n0735_006:0475c09": "得此定意。離過行成。故云諸結除等。絕去三灾四受。",
    "X42n0735_006:0475c10": "故云住堅固處。正舉明體。故曰證宿命智。第二照境",
    "X42n0735_006:0475c11": "文四。一約生數彰智。二劫成下約時彰智。第三我曾",
    "X42n0735_006:0475c12": "生等約報彰智。第四從彼終下約處彰智。餘文可解。",
    "X42n0735_006:0475c13": "然無明盡明生者無間道。闇盡光生者解脫道。亦可",
    "X42n0735_006:0475c14": "前斷染汙無知。次斷不染無知。次第二明。定文如上。",
    "X42n0735_006:0475c15": "第二照境文二。初總次別。總中先果後因。別中先因",
    "X42n0735_006:0475c16": "後果。次第三明。文三如上。初文但二。闕無結文。第二",
    "X42n0735_006:0475c17": "照境文四。第一如實緣諦。第二已得下緣諦斷漏。由",
    "X42n0735_006:0475c18": "前知諦。今得斷漏。故云已得等。如實如漏。是其漏體。",
    "X42n0735_006:0475c19": "知漏集。謂知漏因。漏盡向道。謂斷漏道。亦可如實知",
    "X42n0735_006:0475c20": "漏是苦諦。知漏集是集諦。漏盡是滅諦。向道是道諦。",
    "X42n0735_006:0475c21": "即是緣諦斷漏。第三彼作如是下。斷漏故解脫。彼作",
    "X42n0735_006:0475c22": "如是知。牒前斷漏。如是觀下得解脫。言三漏者。謂欲",
    "X42n0735_006:0475c23": "界中根本煩惱。除癡三十一物并十纏。為欲漏。有者",
    "X42n0735_006:0475c24": "色無色界。根本煩惱。除癡合有五十二物。為有漏。問",
    "X42n0735_006:0476a01": "何故上二不取纏耶。答彼界纏少。不自在故。又問何",
    "X42n0735_006:0476a02": "故上二界惑。合為有漏。答同無記故。於內門轉依定",
    "X42n0735_006:0476a03": "地故。具斯三義。故合為一。三界合有十五無明。為無",
    "X42n0735_006:0476a04": "明漏。問何緣唯此別立為漏。答無明能為諸有本故。",
    "X42n0735_006:0476a05": "以無明有故。行等得有。為此無明別立為漏。問漏是",
    "X42n0735_006:0476a06": "何義。答稽留有情久住生死。或令流轉於生死中。從",
    "X42n0735_006:0476a07": "有頂天至無間獄。由彼相續。於六瘡門。泄過無窮。故",
    "X42n0735_006:0476a08": "名為漏。如泉出水乳房出乳。又禁持義是漏義。如人",
    "X42n0735_006:0476a09": "為他所禁持故。不得隨意遊。持義是漏義。如人為他",
    "X42n0735_006:0476a10": "所禁持故。不得隨意遊適四方。如是有情。諸煩惱所",
    "X42n0735_006:0476a11": "禁持故。循環諸界諸趣諸生。不得自在趣涅槃故。第",
    "X42n0735_006:0476a12": "四已解脫不四智究竟。已解脫。牒前解脫。得解脫智。",
    "X42n0735_006:0476a13": "謂無漏智。在解脫人身中所起。故曰解脫智。言我生",
    "X42n0735_006:0476a14": "等者。謂由無漏觀內盡無生力。於出觀後。後得在俗",
    "X42n0735_006:0476a15": "智中。作如是語。故云我生等。問此我生等。其相云何。",
    "X42n0735_006:0476a16": "婆沙一百二解云。應作是說。盡三世生。所以者何。此",
    "X42n0735_006:0476a17": "中生名。既顯非想非非想處四薀。諸觀行者。總觀非",
    "X42n0735_006:0476a18": "想非非想處三世四薀。離彼染故。令生因果皆不得",
    "X42n0735_006:0476a19": "成。故云我生已盡。又解。唯盡未來世生。謂修行者受",
    "X42n0735_006:0476a20": "持禁戒。勤修梵行。皆為遮止未來世生。以過現生。不",
    "X42n0735_006:0476a21": "可遮止。諸未來生是可遮止。故修行者而遮止之。令",
    "X42n0735_006:0476a22": "永不生。故說為盡。梵行已立者。謂無漏行。此是學梵",
    "X42n0735_006:0476a23": "行。非無學梵行。以無學梵行。今始立故。所作已辦者。",
    "X42n0735_006:0476a24": "一切煩惱皆已斷故。一切所作已究竟故。不受後有",
    "X42n0735_006:0476b01": "者。諸阿羅漢皆無後有。故通說為不受後有。又解。若",
    "X42n0735_006:0476b02": "諸煩惱未斷。未遍知者。皆不說為我生已盡等。若諸",
    "X42n0735_006:0476b03": "煩惱已斷已遍知者。皆總說為我生已盡等。又此為",
    "X42n0735_006:0476b04": "智別者。此中我生已盡是集智。梵行已立是道智。所",
    "X42n0735_006:0476b05": "作已辦是滅智。不受後有是苦智。有說。此中我生已",
    "X42n0735_006:0476b06": "盡。是遍知集。梵行已立是遍知道。所作已辦是遍知",
    "X42n0735_006:0476b07": "滅。不受後有是遍知苦。餘文可知。至此漏盡惑亡。知",
    "X42n0735_006:0476b08": "窮道滿。故曰如來等。上來化主成道訖。",
    "X42n0735_006:0476b09": "自下化物度人。將欲釋文。先以四位料簡。一明不說",
    "X42n0735_006:0476b10": "時節。二明不說之意。三明所遊法門。第四隨文解釋。",
    "X42n0735_006:0476b11": "初時節者。因果法華三七日。此律六七。興起出曜七",
    "X42n0735_006:0476b12": "七日。五分八七日。智論五十七日。為對見聞不同。故",
    "X42n0735_006:0476b13": "有斯別。次不說意者。多論第二。問云佛三僧祇劫。",
    "X42n0735_006:0476b14": "習菩薩行。為成佛道。度諸眾生。何故四十九日。遊諸",
    "X42n0735_006:0476b15": "法門而不庶耶。答佛先安身。然後度彼。是故遊諸法",
    "X42n0735_006:0476b16": "門。以自娛樂。令身心調適。後度眾生。又為憍陳如五",
    "X42n0735_006:0476b17": "人。根未熟故。又為佛法尊重。詳而後說。又滿梵王本",
    "X42n0735_006:0476b18": "願故。梵王願佛成道。要先請佛轉於法輪。是故待梵",
    "X42n0735_006:0476b19": "王請。而後說法。次明所遊法門。多論云。佛初得道。",
    "X42n0735_006:0476b20": "於七七日中。遊諸法門。及觀眾生。初七日入喜法門。",
    "X42n0735_006:0476b21": "第二七日入樂法門。第三七日入諸解脫。第四七日",
    "X42n0735_006:0476b22": "遊入大捨。第五七日。入逆順觀十二因緣。第六七日。",
    "X42n0735_006:0476b23": "重復遊歷前諸法門。第七七日。觀諸眾生應受化者。",
    "X42n0735_006:0476b24": "此律直言受解脫樂。不分喜捨等別。以理言之。佛所",
    "X42n0735_006:0476c01": "證法。無不出障離相。故言解脫。",
    "X42n0735_006:0476c02": "次釋文相。於中分二。初明遊諸法門。受解脫樂。以二",
    "X42n0735_006:0476c03": "歸法。度外眷屬。第二爾時世尊遊文驎下。以善來等。",
    "X42n0735_006:0476c04": "度內眷屬。前文約化不同。分之為六。一賈人。二樹神。",
    "X42n0735_006:0476c05": "三婆羅門。四婆羅門婦。五婆羅門男女。六文驎龍王。",
    "X42n0735_006:0476c06": "然此六文。初三七日菩提樹下。次二七日離波多樹",
    "X42n0735_006:0476c07": "下。後一七日文驎龍王處。化境雖六。趣唯有四。初會",
    "X42n0735_006:0476c08": "人天。第二非人。次三局人。第六畜生。即人天龍鬼四",
    "X42n0735_006:0476c09": "輩檀越。初文有二。第一受解脫樂。第二爾時世尊下。",
    "X42n0735_006:0476c10": "二歸化度。此中文五。一樹神生信。勸興供養。第二爾",
    "X42n0735_006:0476c11": "時兄弟下。受勸獻奉。第三時世尊復作是念下。悲心",
    "X42n0735_006:0476c12": "納受。第四受彼[麩夫+少]蜜下。說法化度。第五爾時賈人下。",
    "X42n0735_006:0476c13": "事訖請還。第三受施。文言當以何器受食者。以前凡",
    "X42n0735_006:0476c14": "夫時鉢。即成佛時。度尼連禪河。沒在水中。海龍王將",
    "X42n0735_006:0476c15": "供養。自成佛來。無人施器。故言當以何器受之。然亦",
    "X42n0735_006:0476c16": "念知一切諸佛法畜石鉢。故言不以手受。然四天王",
    "X42n0735_006:0476c17": "知佛心念。遂各持鉢。以奉世尊。佛若總受。鉢無多用。",
    "X42n0735_006:0476c18": "若但受一。利益不普。為明等利眾生。及表鉢無多用。",
    "X42n0735_006:0476c19": "故總受四。合成一器。五分云。佛復惟念。若取一王鉢。",
    "X42n0735_006:0476c20": "不可餘王意。便悉受四鉢。左手中右手按之。合成一",
    "X42n0735_006:0476c21": "器。佛創成道。即受天鉢。食人中食。為表二趣受道最",
    "X42n0735_006:0476c22": "勝。佛益亦多。故曰天人師。第四說法化度。文中有八。",
    "X42n0735_006:0476c23": "一者呪願。即是說法。第二汝等已下勸受二歸。以無",
    "X42n0735_006:0476c24": "僧故。不言歸僧。因果云。一歸依佛。二歸依法。三歸依",
    "X42n0735_006:0477a01": "將來僧。第三時二賈人下。請祈作福。第四時世尊知",
    "X42n0735_006:0477a02": "彼下。授與髮爪。令修供養。第五時賈人下。雖得髮爪。",
    "X42n0735_006:0477a03": "不能至心。以是人間所棄。不生慇重。第六時世尊知",
    "X42n0735_006:0477a04": "賈人下。勸勿生輕。若能至誠供養。獲大功德。第七賈",
    "X42n0735_006:0477a05": "人白佛下。雖聞福多。未能懸信。言必不虗。何驗知實。",
    "X42n0735_006:0477a06": "第八佛告賈人下。廣引證驗。然我往昔為摩納時。雖",
    "X42n0735_006:0477a07": "得記言未斷諸漏。以記歡喜踊身虗空。髮猶布施。眾",
    "X42n0735_006:0477a08": "人供養。我今成佛。以道眼觀。悉入無餘。其驗如此。況",
    "X42n0735_006:0477a09": "我今日惑盡果圓。諸妙功德所重髮爪。若能供養。豐",
    "X42n0735_006:0477a10": "無報應。是故我今勸汝慇重。下之五會。文二如前。",
    "X42n0735_006:0477a11": "次下度內眷屬。其文有三。初明如來思惟不說。第二",
    "X42n0735_006:0477a12": "時梵天下知念請說。第三時世尊下逐緣赴說。初文",
    "X42n0735_006:0477a13": "復三。第一思惟不說。慮之在心。第二爾時世尊下。顯",
    "X42n0735_006:0477a14": "不說意。陳彰在口。第三爾時世尊下。說既唐勞。不如",
    "X42n0735_006:0477a15": "息化。前文復三。第一思己所證。深妙難知。第二眾生",
    "X42n0735_006:0477a16": "異見已下。以難知故不能趣會。第三我今欲說下。以",
    "X42n0735_006:0477a17": "不會故說則唐勞。前文復三。第一總舉所證。第二甚",
    "X42n0735_006:0477a18": "深已下。難證精妙。第三智者已下。顯修是智。寔以舊",
    "X42n0735_006:0477a19": "釋詞繁。不能契會。今進別途。用將允愜。初文涅槃無",
    "X42n0735_006:0477a20": "為。惑盡故顯。諸妙功德積行方圓。此之顯圓。皆由功",
    "X42n0735_006:0477a21": "力。故云我今已獲此法。次歎此法。七句眾名。真性窮",
    "X42n0735_006:0477a22": "極。故曰甚深。理非慮知。名為難解。體非心測。稱曰難",
    "X42n0735_006:0477a23": "知。紛蕩不侵。名為永寂。生死長隔。故曰休息。精勝獨",
    "X42n0735_006:0477a24": "絕。目為微妙。妙中之微。稱云最上。次智能知。理既難",
    "X42n0735_006:0477b01": "會。會者是智。故曰智者能知。不會非智。故非愚習。即",
    "X42n0735_006:0477b02": "下餘人不知是也。次不能趣會。其文復三。第一生死",
    "X42n0735_006:0477b03": "因長。窟宅恒安。第二眾生已下。以宅恒安。不了緣起。",
    "X42n0735_006:0477b04": "第三愛盡已下。以不了緣。涅槃難見。初文見忍非真。",
    "X42n0735_006:0477b05": "心希異道。耶求起證。故因異見等。猶依此因。苦果不",
    "X42n0735_006:0477b06": "息。常輪三界不得解脫。故曰依於等。巢窟如上解。次",
    "X42n0735_006:0477b07": "不了緣者。眾生樂居三界。常造有因。於緣起法不能",
    "X42n0735_006:0477b08": "解悟。緣起法者。謂十二緣。故智論第六云。佛告阿難。",
    "X42n0735_006:0477b09": "是十二因緣法甚深。難解難知。五分復云。眾生樂著",
    "X42n0735_006:0477b10": "三界窟宅。集此諸業。何緣能悟十二因緣。甚深微妙",
    "X42n0735_006:0477b11": "難見之法。然因緣有二。初則不解順流緣起。故五分",
    "X42n0735_006:0477b12": "十五云。緣是故有。是謂無明。有故行等得有。次復有",
    "X42n0735_006:0477b13": "下。不了逆流緣起。故五分云。緣滅則是滅。謂無明滅",
    "X42n0735_006:0477b14": "故行等得滅。次涅槃難見。既不了緣。涅槃不顯。故云",
    "X42n0735_006:0477b15": "愛盡涅槃。是處亦難見。故五分云。無餘泥洹益復甚",
    "X42n0735_006:0477b16": "深。若我說者徒自疲勞。次結唐勞。我今欲說甚深緣",
    "X42n0735_006:0477b17": "起。唯智能知。非愚所習。故曰餘人不知。於我疲苦。次",
    "X42n0735_006:0477b18": "明陳彰。將欲說偈。先拂疑情。非先所聞者。謂不從益",
    "X42n0735_006:0477b19": "等受。亦未曾說。謂證來未說。舊來諸師。取慈二偈。一",
    "X42n0735_006:0477b20": "一配合長行文句。今者尋思。理謂不爾。何必屬文相",
    "X42n0735_006:0477b21": "配。始成祇夜。既不依舊。別科解釋。初偈。由我說法。在",
    "X42n0735_006:0477b22": "於巢窟。愚癡者不入。次偈。以我所說法。體精微著。欲",
    "X42n0735_006:0477b23": "者不見。次結者。眾生患重。聞即增迷。故我默然不為",
    "X42n0735_006:0477b24": "說法。故曰作是思惟等。又此默然便是說法嘉瑞。所",
    "X42n0735_006:0477c01": "以爾者。以默故請。請故便說。其猶鳥伏方飛。獸躑便",
    "X42n0735_006:0477c02": "縮。如來亦然。欲說故默。問如來智周三界。道洽四生。",
    "X42n0735_006:0477c03": "理應遇感便宣。何以見默要請。答洪鍾不擊。無以流",
    "X42n0735_006:0477c04": "音。諸佛雖悲。法須待請。不請而說。人增慢法之殃。待",
    "X42n0735_006:0477c05": "請方酬。生敬道之益。",
    "X42n0735_006:0477c06": "次明請說。其文有三。第一如念請說。第二爾時下受",
    "X42n0735_006:0477c07": "請觀根。第三爾時下逐請還退。前文有四。第一遙知",
    "X42n0735_006:0477c08": "佛心。以入俗心。故得知也。多論。佛即告念。令梵王知。",
    "X42n0735_006:0477c09": "第二念相敗壞。以不聞法。永劫沉淪。既不超昇。稱大",
    "X42n0735_006:0477c10": "敗壞。第三乘念進詣。梵王覩眾生失法之利。覿度品",
    "X42n0735_006:0477c11": "沈沒之憂。遂即如念屈身。躬臨請說。問上界色細。下",
    "X42n0735_006:0477c12": "界色麤。梵王請佛轉法。身依何住不沒。答下色麤疎。",
    "X42n0735_006:0477c13": "理難依住。別化色地為依。是以身不陷沒。第四正明",
    "X42n0735_006:0477c14": "請說。其文有三。第一真請。第二不受。第三催請。初文",
    "X42n0735_006:0477c15": "唯願表意慇慇。十號之中。且標其二。以有堪聞佛機。",
    "X42n0735_006:0477c16": "是故啟請。堪聞者何。謂垢薄等。結使輕微。稱云垢薄。",
    "X42n0735_006:0477c17": "照理分明。名為智慧。一聞解悟。故曰聰明。會證不難。",
    "X42n0735_006:0477c18": "稱云易度。能滅不善法。生死因亡。成就善法。出離行",
    "X42n0735_006:0477c19": "滿。亦可能滅成就。通上諸位。謂垢薄智慧聰明易度",
    "X42n0735_006:0477c20": "者。並皆能滅不善法。成就善法也。次拒不受。初印如",
    "X42n0735_006:0477c21": "文。請既有理。何不宣唱。故我向者下申不說意。次明",
    "X42n0735_006:0477c22": "催請。先序後頌。序中復舉根器有受道之益。聞法獲",
    "X42n0735_006:0477c23": "利無邊。不聞成大敗壞。如前。又大敗壞者。謂喪菩提",
    "X42n0735_006:0477c24": "涅槃。佛本為生修道獲果。今既證已應須濟度。既不",
    "X42n0735_006:0478a01": "為說。永絕超昇。長沒愛河。是大敗壞。唯願世尊。不違",
    "X42n0735_006:0478a02": "先志。扶濟群生。時演正法。庶使無上佛種。藉此敷榮。",
    "X42n0735_006:0478a03": "稠林之因。由茲殄滅。亦可眾生聞法。便能離惡修善。",
    "X42n0735_006:0478a04": "佛若不說。大有所失。故言大敗壞。如言大異事是也。",
    "X42n0735_006:0478a05": "次釋頌本。序文既云亦有垢薄等機。明知更有垢不",
    "X42n0735_006:0478a06": "薄等。此不薄等。在於薄中。故稱雜垢穢。然此眾生雖",
    "X42n0735_006:0478a07": "非純淨。是佛依願成道之處。故云從中生。既在此生。",
    "X42n0735_006:0478a08": "請依昔願不弃先悲。濟度群品。願者專注之辭。開者",
    "X42n0735_006:0478a09": "因言悟理。理益照怡。稱云甘露。由通神解。況之為門。",
    "X42n0735_006:0478a10": "故曰願開等。次觀根文二。初默受觀根。次發言許說。",
    "X42n0735_006:0478a11": "前文有三。謂法喻合。法中先結默許。後觀所化。然所",
    "X42n0735_006:0478a12": "化中。品類非一。不可並言。且標二類。謂生及長。生小",
    "X42n0735_006:0478a13": "長大。亦可剛強為生。調柔為長。又長生中。惑有輕重。",
    "X42n0735_006:0478a14": "故曰少垢多垢。亦就惑中受法有難易。故曰利根鈍",
    "X42n0735_006:0478a15": "根。又利鈍中。悟道有遲速。故曰易度難度。已前諸位。",
    "X42n0735_006:0478a16": "上下相對。畏後世等。直舉一邊。文中略無不畏等者。",
    "X42n0735_006:0478a17": "理少不足。學者應知。又可世間生長是物。於生長中。",
    "X42n0735_006:0478a18": "有少垢多垢等。畏後世等文。偏舉少垢等一邊人。非",
    "X42n0735_006:0478a19": "是多垢等。以多垢等不能畏罪滅惡。然此為顯所化",
    "X42n0735_006:0478a20": "有情。生長不同。品類差別。不是為明三乘九姓。若以",
    "X42n0735_006:0478a21": "世間生鈍根。畏後世罪。為聲聞上中下。少垢多垢難",
    "X42n0735_006:0478a22": "度。為緣覺上中下。長利根易度。為菩薩上中下者。不",
    "X42n0735_006:0478a23": "知依何理教。作此判文。若無理教可憑。定是傳者胸",
    "X42n0735_006:0478a24": "臆。又佛總觀所不簡乘與非乘。如何配文局約乘說。",
    "X42n0735_006:0478b01": "故知舊釋不合旨歸。冀諸智人。思文取悟。次明喻文。",
    "X42n0735_006:0478b02": "池河生華品類差別。有目男子。見此不同。非即將此",
    "X42n0735_006:0478b03": "池中三華。等三乘根有上中下。問所以得知顯類非",
    "X42n0735_006:0478b04": "一。不定三乘上中下姓。答如五分中華有四品。明知",
    "X42n0735_006:0478b05": "不定三乘九姓。文云萌芽在泥。出水未出水不染汙",
    "X42n0735_006:0478b06": "者。又法說觀根中。但云根有利鈍。有畏後世三惡道",
    "X42n0735_006:0478b07": "者。又能受法如大海者。以此故知。不定乘根姓別。次",
    "X42n0735_006:0478b08": "合既有如來。喻中略無觀者。次發言文二。初一偈發",
    "X42n0735_006:0478b09": "言許說。次半偈釋去疑情。言對請主許陳微妙。稟受",
    "X42n0735_006:0478b10": "亦多。皆為利益。故曰梵天等。又可如下云以法將去",
    "X42n0735_006:0478b11": "者。汝等何憂懼。故知但為法說明。則不為嬈生。次釋",
    "X42n0735_006:0478b12": "疑者。佛前思惟甚深不說。今請方陳。恐非前得。故曰",
    "X42n0735_006:0478b13": "梵天微妙法。即是牟尼所得法。次辭退可知。",
    "X42n0735_006:0478b14": "次下赴說。多論云。譬如大龍從大海出。令密雲彌布。",
    "X42n0735_006:0478b15": "欲注大雨。觀閻浮提何處國士應可雨者。佛亦如是。",
    "X42n0735_006:0478b16": "從四無量大法海出。布慈悲雲無所不遍。欲雨法雨。",
    "X42n0735_006:0478b17": "觀諸眾生誰可度者。其文有六。第一念所為人。第二",
    "X42n0735_006:0478b18": "時世尊下觀知處所。第三見已即往下逐緣赴說。第",
    "X42n0735_006:0478b19": "四爾時世尊下聞法悟道。第五時地神下告徹請主。",
    "X42n0735_006:0478b20": "第六爾時尊者下出家受戒。前文有二。初念二耶師",
    "X42n0735_006:0478b21": "不聞勝法。多論問曰。若彼諸人必應入道。不應命終。",
    "X42n0735_006:0478b22": "而得聞法。若不應聞不入道者。佛何故生念欲度彼",
    "X42n0735_006:0478b23": "人。答欲令眾生不忘恩德。此人先有小恩。佛尚憶度。",
    "X42n0735_006:0478b24": "況大恩者而可忘乎。又此異道諸師。時人所宗。咸謂",
    "X42n0735_006:0478c01": "得道。欲滅一切耶憶想故。明九十六種無出要法。痛",
    "X42n0735_006:0478c02": "彼長衰生死不息。次念五人有機感。五分云。甘露當",
    "X42n0735_006:0478c03": "開誰應次聞。父王昔遣五人。隨侍勞苦。此功應報。",
    "X42n0735_006:0478c04": "第二知處如文。所以在此處者。以順古昔諸佛法故。",
    "X42n0735_006:0478c05": "故因果云。又自思惟。古昔諸佛轉法輪處。皆悉在於",
    "X42n0735_006:0478c06": "波羅奈國鹿野菀中仙人住處。又此五人所止住處。",
    "X42n0735_006:0478c07": "亦在於彼。我今應往至其住處。",
    "X42n0735_006:0478c08": "第三赴說。其文有二。第一勸所為人令生信樂。二比",
    "X42n0735_006:0478c09": "丘夫出家者下。既有信樂。堪授法藥。前文復二。初則",
    "X42n0735_006:0478c10": "立志拒勸。二佛告下生信不拒。前文四對八句。一往",
    "X42n0735_006:0478c11": "而立制。二時世尊下到已破制。三我今坐已下汝佛。",
    "X42n0735_006:0478c12": "四時佛告下。勸勿汝佛。拒而不從。初對往中路逢梵",
    "X42n0735_006:0478c13": "志者。顯此外道機根未熟。法性幽玄。不能測度。具見",
    "X42n0735_006:0478c14": "世尊。神和色悅。心有異疑。發其三問。一問出家師。二",
    "X42n0735_006:0478c15": "問受學師。三問所學法。文明問雖有一二五別。皆是",
    "X42n0735_006:0478c16": "當處。文意不同。今依本文直釋三問。次下佛說四偈",
    "X42n0735_006:0478c17": "以答。初偈答第二問。次二偈却答初問。後一偈答第",
    "X42n0735_006:0478c18": "三問。諸無漏智。起在佛身。皆勝餘乘。名之為上。智起",
    "X42n0735_006:0478c19": "惑亡。是欲皆盡。不為羈縛。稱云愛解。斯咸自悟。不假",
    "X42n0735_006:0478c20": "師資。故曰自然等。次答初問。我今道立清昇。不由師",
    "X42n0735_006:0478c21": "訓。前無受學師。今虧出家近。故曰亦無有師。非直無",
    "X42n0735_006:0478c22": "師。亦無等侶。等侶尚無。況有師者。將無等侶。釋成無",
    "X42n0735_006:0478c23": "師。所以無等侶者。以一界中唯有一佛。證法清涼。或",
    "X42n0735_006:0478c24": "熱永盡。故曰世間唯一等。次偈釋一佛所由。或業不",
    "X42n0735_006:0479a01": "除。常輪三界生死繫縛。名為有着。今袪有本。永絕漏",
    "X42n0735_006:0479a02": "源。因果患亡。稱云無着。既無有着。世間中尊。一切人",
    "X42n0735_006:0479a03": "天皆無邊等。故曰我為等。次答後問。准答及五分文。",
    "X42n0735_006:0479a04": "不應問所學法。應問行何道法。我今道滿行圓。更不",
    "X42n0735_006:0479a05": "學法。但為轉法開生故。往波羅奈國。此初一句示化",
    "X42n0735_006:0479a06": "處所。以法授彼。彼便悟解。稱之為轉。所轉法輪。甚深",
    "X42n0735_006:0479a07": "微妙。名為無上。輪者但是摧輾之義。猶轉法時輾諸",
    "X42n0735_006:0479a08": "惑業。四諦法輪唯在見道。以憍陳那等。見道生時。說",
    "X42n0735_006:0479a09": "名已轉正法輪故。故婆沙一百八十二妙音說云。學",
    "X42n0735_006:0479a10": "八支道。展轉和合。一時至他相續中轉。故名法輪。然",
    "X42n0735_006:0479a11": "雖聞法入見道者多。彼非一切皆是法輪。但取最初",
    "X42n0735_006:0479a12": "最後得正解者。說為法輪。初謂憍陳那等。後謂蘇跋",
    "X42n0735_006:0479a13": "達羅。世間眾生惑業尤重。不見真理。名為盲冥。將欲",
    "X42n0735_006:0479a14": "為彼敷說至真。故名為當。擊者扣也。因言扣理。法灑",
    "X42n0735_006:0479a15": "群心。永無惑熱。等於甘露。教旨相擊。理顯於外。義同",
    "X42n0735_006:0479a16": "於皷。梵志不聞無着之義。故更請說。眾結皆離。稱云",
    "X42n0735_006:0479a17": "我脫。顯因患盡。得盡於諸漏。顯果患亡。二患既除。人",
    "X42n0735_006:0479a18": "天獨拔。不為惡嬈。故曰我勝等。但以法輪精勝。不被",
    "X42n0735_006:0479a19": "無緣。外道雖聞。不能領悟。故曰默然等。五分。梵志不",
    "X42n0735_006:0479a20": "受。拍髀而去。然彼梵志宿有善根。即於空中為說偈",
    "X42n0735_006:0479a21": "曰。佛始出世間。天上天下尊。如何汝遇之。而返棄捨",
    "X42n0735_006:0479a22": "去。梵志雖聞。不[(厂@((既旡)日+口))*頁]而去。初往可知。第二不堪佛威到",
    "X42n0735_006:0479a23": "已破制。第三汝佛不信。問五人既不信佛得真實道。",
    "X42n0735_006:0479a24": "何故乃言汝如來耶。答若望內心。全不信佛。以隨他",
    "X42n0735_006:0479b01": "語。故噵如來。亦可望後拒中全不信佛。但可有汝。不",
    "X42n0735_006:0479b02": "曰如來。後集法人。故加此稱。其汝是誰。謂如來也。第",
    "X42n0735_006:0479b03": "四拒者。執昔疑今。往修苦行。猶不得道。況今行耶。有",
    "X42n0735_006:0479b04": "所尅獲。故曰如本所造。乃至迷荒失志。次明生信。",
    "X42n0735_006:0479b05": "文中有三。第一舉昔不虗。驗今是實。第二佛言下。言",
    "X42n0735_006:0479b06": "既不虗。汝等信受。第三所以下。汝若生信。知我果圓。",
    "X42n0735_006:0479b07": "必能受行。定同我得。五人至此始是根欲具足。",
    "X42n0735_006:0479b08": "次授以法。其文有三。第一勸捨二邊。第二令立中道。",
    "X42n0735_006:0479b09": "第三授以諦法。前文有四。一舉二邊數。二別列二邊。",
    "X42n0735_006:0479b10": "名。昔解。樂習愛欲。即不用非想。謂是法邊。或自苦行",
    "X42n0735_006:0479b11": "謂苦行邊。此釋不然。故今正解。眾生有二。一者斷見。",
    "X42n0735_006:0479b12": "樂習愛欲。二者常見。或自苦行。亦可樂習愛欲。在家",
    "X42n0735_006:0479b13": "多貪。或自苦行。外道少欲。此着苦樂。乖中故邊。故五",
    "X42n0735_006:0479b14": "分云。世有二邊。不應親近。一者貪着愛欲說欲無過。",
    "X42n0735_006:0479b15": "二老耶見苦形無有道迹。問五人現修苦行。應勸捨",
    "X42n0735_006:0479b16": "苦。既不習樂。如何勸捨。答獨勸捨苦。恐成着樂。故舉",
    "X42n0735_006:0479b17": "二邊並令修捨。三彰二邊過。樂故奢誕。非賢聖法。苦",
    "X42n0735_006:0479b18": "無道迹。勞疲形神。四結二邊損。凡欲修進。須捨二邊。",
    "X42n0735_006:0479b19": "此着苦樂。皆不成辦。",
    "X42n0735_006:0479b20": "次中道文三。一舉二釋三結。初文除此已者簡非。謂",
    "X42n0735_006:0479b21": "除苦樂二邊。更有等者舉是。謂即眼明等。是中道果。",
    "X42n0735_006:0479b22": "證果由因。勸修八正。修此道諦。翻前自餓。其眼明者。",
    "X42n0735_006:0479b23": "天眼謂是死生智證明。智明者宿住智證明。永寂休",
    "X42n0735_006:0479b24": "息者。漏盡智證明。此是三明。成神通者。謂成天耳他",
    "X42n0735_006:0479c01": "心神境三通。以餘三通。入明數內。得等覺者。是盡智",
    "X42n0735_006:0479c02": "無生智。此是有為。解脫般涅槃無為。為沙門證得。故",
    "X42n0735_006:0479c03": "曰成沙門涅槃行。此是無為解脫。次釋先問後答。答",
    "X42n0735_006:0479c04": "中八正顯中道體。以自餓成邊不可修習。八正道中。",
    "X42n0735_006:0479c05": "三學別者。語業命三是戒學。正念正定二是定學。正",
    "X42n0735_006:0479c06": "見正行正方便三。是慧學。戒學三者。問離身語業。無",
    "X42n0735_006:0479c07": "別正命。如何此中建立三種。答婆沙三十三云。七不",
    "X42n0735_006:0479c08": "善業道中。嗔癡所起身業。名耶身業。嗔癡所起語業。",
    "X42n0735_006:0479c09": "名耶語。貪所起身語。業名耶命。耶活命故。遠離此三。",
    "X42n0735_006:0479c10": "名正業等。次定學二者。念者令心不散。定者守境不",
    "X42n0735_006:0479c11": "移。次慧學三者。謂無漏慧鑒法非耶。名為正見。正行",
    "X42n0735_006:0479c12": "者是正思惟。謂是緣心籌慮。正方便者策心善知巧。",
    "X42n0735_006:0479c13": "謂是正勤。勤修不墮。八皆無漏見道中起。次結可。",
    "X42n0735_006:0479c14": "四分律開宗記卷第六本"
}