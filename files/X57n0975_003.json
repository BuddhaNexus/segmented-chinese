{
    "X57n0975_003:0529b04": "隨緣集源流",
    "X57n0975_003:0529b06": "天台　耀老人　囑",
    "X57n0975_003:0529b07": "付不藏闍黎衣拂囑辭",
    "X57n0975_003:0529b08": "一宗妙解。非博聞廣誡。莫能會其源。三觀圓修。須罙",
    "X57n0975_003:0529b09": "究研幾。庶克臻其要。是知佛祖慧命。斷非膚受淺心",
    "X57n0975_003:0529b10": "者所能傳弘也。不藏闍黎。氣質渾厚。操履超脫。久歷",
    "X57n0975_003:0529b11": "南宗禪席。遍參性相法門。雖遊觀廣覽。不棄多聞。而",
    "X57n0975_003:0529b12": "秉志傳弘。寔欣性具。癸丑歲。從余靈芝海潮。稟法華",
    "X57n0975_003:0529b13": "佛頂之旨。恍然識教有所歸。行有所統。遂悉心大小",
    "X57n0975_003:0529b14": "教部。咨究妙宗旨要諸書。皆於言下得意。冥契夙心。",
    "X57n0975_003:0529b15": "如慧成之遊深教苑。而終歸南岳。方行滿之初叩丹",
    "X57n0975_003:0529b16": "霞。而悟賴荊溪。夫解行既遜。須勤自行。教觀脫手。事",
    "X57n0975_003:0529b17": "貴利生。是以將　天溪和尚所傳衣拂。用付與之。所",
    "X57n0975_003:0529b18": "期解融眾教。會沼渚江河。而令成大海。行空諸有。破",
    "X57n0975_003:0529b19": "自他共離而獨露。無生援四隨而濟物。使種熟脫機。",
    "X57n0975_003:0529b20": "時時受潤。秉三軌以弘經。念衣座室誡。在在昭明。繼",
    "X57n0975_003:0529b21": "五宗無綫絕之虞。俾佛種有綿延之慶。庶不負從上",
    "X57n0975_003:0529b22": "佛祖所以囑望後賢之意也。",
    "X57n0975_003:0529b23": "付愚原睿子衣拂囑辭",
    "X57n0975_003:0529b24": "一家傳通之旨。三部俱重觀心。三軌弘敷法化。攝機",
    "X57n0975_003:0529c01": "首貴慈和。則知佛祖教誡。率以慈行為先。而解寔副",
    "X57n0975_003:0529c02": "之矣。愚原闍黎。天資頴悟。博聞強記。剃落護尊。潛心",
    "X57n0975_003:0529c03": "具字。殆亦有願而來者乎。向以快快三吳無足可問。",
    "X57n0975_003:0529c04": "雖抱冲霄之志。且歛出塵之翼。癸丑。受余佛頂之旨。",
    "X57n0975_003:0529c05": "以為咨詢。有地奮志。悅隨稟受。大小諸部。聞中識意。",
    "X57n0975_003:0529c06": "得吾心之獨見。隨聞法華佛頂諸席。講聲清朗。起四",
    "X57n0975_003:0529c07": "眾之欣。聞苐以苦行尚慳。慈和未洽。似乎單輪隻翼。",
    "X57n0975_003:0529c08": "解行不純。為可惜也。然於樂說門頭。可當一面。謹將",
    "X57n0975_003:0529c09": "天溪和尚所傳衣拂。用付與之。所期仰遵佛誡。御物",
    "X57n0975_003:0529c10": "慈和。精心觀行。高剔祖燈。使解有行本。則覺道可升。",
    "X57n0975_003:0529c11": "行有解導。則弘宣無壅。馳二輪而遠致。翥兩翅以高",
    "X57n0975_003:0529c12": "飛。庶不負子之夙根。余之囑望也。勉之。",
    "X57n0975_003:0529c13": "付慧昶輪子衣拂囑辭",
    "X57n0975_003:0529c14": "慧昶維那。勤而喜博。可以語上之人也。丁未已前。余",
    "X57n0975_003:0529c15": "輔大覺老人。理中外事。重請啟講三部。即負笈來參。",
    "X57n0975_003:0529c16": "惟是賦性遲重。天機未深。然而志存強記。法法求精。",
    "X57n0975_003:0529c17": "非泛泛人也。時方遊歷濟洞諸宗。略無專屬。癸丑已",
    "X57n0975_003:0529c18": "來。遂從余傾心教觀。朝晡咨疑。於玄文止觀妙宗指",
    "X57n0975_003:0529c19": "要諸部。靡不聽受。持文貫義之下。特喜宣弘。雖曰少",
    "X57n0975_003:0529c20": "不深書靈辯或遜。然如愚公移山。勤而決志。未有不",
    "X57n0975_003:0529c21": "感應終遂者也。是以將大覺和尚所傳衣拂。用付與",
    "X57n0975_003:0529c22": "之。聖人云。譬如為山未成一簣。進吾往也。今而後。無",
    "X57n0975_003:0529c23": "然畔援。無然欣羨。決志圓宗。益勤妙解。自然時至。理",
    "X57n0975_003:0529c24": "彰。庶可以無礙慧遍利未聞也。爾其勗諸。",
    "X57n0975_003:0530a01": "付文可社森二子合卷",
    "X57n0975_003:0530a02": "智瑞二子。皆於癸丑年。負笈相從之人也。資寔中材。",
    "X57n0975_003:0530a03": "學堪語上。純謹安分。深藏晦養。慎言慎行。惟戒惟乘。",
    "X57n0975_003:0530a04": "飲光卜生流亞也。特以弘辯稍巽。天機未深。故久處",
    "X57n0975_003:0530a05": "學地。而未之為人。其亦喜居學地。而不汲汲於為人",
    "X57n0975_003:0530a06": "也。然窺其覆說論義之下。雖無奔越絕塵之足。不失",
    "X57n0975_003:0530a07": "步趨程度之規。殆亦謹慎性成。而學知有餘者也。夫",
    "X57n0975_003:0530a08": "時丁象季法道寖微。不患無聰明才辯之人。而患無",
    "X57n0975_003:0530a09": "躬修實學慎重韜養之士耳。若二子者。可以為人矣。",
    "X57n0975_003:0530a10": "爰以大覺老人所傳衣拂。用付與之。惟是養之於獨",
    "X57n0975_003:0530a11": "者。將以涖眾。自當因慎。而益深其慎學之於己者。方",
    "X57n0975_003:0530a12": "以利人。固宜以精而益求其精。勉之哉。",
    "X57n0975_003:0530a13": "代付餘生月子源流",
    "X57n0975_003:0530a14": "法運流行。斷而復續。如連崗斷嶺。地脉攸通者。似有",
    "X57n0975_003:0530a15": "造物。天龍為之陰相。不可得而思議也。桐谿法祖門",
    "X57n0975_003:0530a16": "下。象龍蹴踏。而首出高弟。為天柱。但月先伯。但師早",
    "X57n0975_003:0530a17": "世。衣拂託重。天溪老之覓機授受。而且未定其人也。",
    "X57n0975_003:0530a18": "吾等菴法兄。北面天溪。悉心教觀者。閱十五年所。而",
    "X57n0975_003:0530a19": "大通台旨。先師竟以但師衣拂付之。人頌天溪有繼",
    "X57n0975_003:0530a20": "滅興絕之德。而為法門一大艶傳事矣。等兄急智祖",
    "X57n0975_003:0530a21": "三術勌。入鄽垂手。自韜有餘之才。人悲未意其用。丙",
    "X57n0975_003:0530a22": "辰初秋。乃以衣拂託予。遠應他方。華整而去。源流又",
    "X57n0975_003:0530a23": "幾乎息矣。智覺餘生月子。向與等兄。臭味頗同。參隨",
    "X57n0975_003:0530a24": "有稔。從予數載。乘戒既急。年學兼長。山家法脉。不可",
    "X57n0975_003:0530b01": "使一枝有久替也。遂以等兄衣拂。付异傳弘。夫北齊",
    "X57n0975_003:0530b02": "遙承龍樹。無極直追太極。道統法脉。滅息而後生息。",
    "X57n0975_003:0530b03": "今古同然。其間一綫不絕。實天龍為之陰相。不可得",
    "X57n0975_003:0530b04": "而思議也。古云。改玉者改行。既仔肩祖道。當益深教",
    "X57n0975_003:0530b05": "觀。裕後光前。母負佛祖負己靈。又予之所囑也。",
    "X57n0975_003:0530b06": "代付勝果因子源流",
    "X57n0975_003:0530b07": "得法於天溪老人者數。埒獻公之子求有如重耳。其",
    "X57n0975_003:0530b08": "人乎無也。獨格文法兄。厚重純粹。德勝於文。不幸早",
    "X57n0975_003:0530b09": "世。沙彌勝果。年在驅烏。未之志學。癸丑春。始從予聽",
    "X57n0975_003:0530b10": "講靈芝。予以格兄之徒也。著意汲引。隨歷海潮淨慧",
    "X57n0975_003:0530b11": "講席。稟聞妙玄止觀諸書。年事甫壯。而朴厚好學。綽",
    "X57n0975_003:0530b12": "有父風。頴悟機辯。居然跨竈。今又若而歲矣。年益長",
    "X57n0975_003:0530b13": "學益進。而辯才益流利。邁倫格公不死矣。夫盛德之",
    "X57n0975_003:0530b14": "後。必有達者。以厚德而生純明。或造物之報施不爽",
    "X57n0975_003:0530b15": "歟。宋王祐有大功德於朝廷。而不及為太平宰相。手",
    "X57n0975_003:0530b16": "植三槐曰。我不做兒子。二郎必做。今格公大志未展。",
    "X57n0975_003:0530b17": "而收功於其徒。亦猶是乎。遂付與衣拂。囑嗣格兄。如",
    "X57n0975_003:0530b18": "雲護蛟龍。支股間雖似斷絕。而血脉終是貫通也。或",
    "X57n0975_003:0530b19": "謂格師不祿衣繳天溪。十餘稔矣。勝果受學受衣。俱",
    "X57n0975_003:0530b20": "在玉菴。而今使遠嗣永福。無亦顗晉文繼絕之功。而",
    "X57n0975_003:0530b21": "於為推己及人乎。非也。予僅如十月嶺梅。無力早花。",
    "X57n0975_003:0530b22": "偶有三五門人。而實軫諸兄均不嗣也。故昔為養育",
    "X57n0975_003:0530b23": "造就。今為付囑承嗣者。完予始終孝友志耳。既相忘",
    "X57n0975_003:0530b24": "於彼此。又何意於徼功哉。且為格兄子不俱天。溪門",
    "X57n0975_003:0530c01": "下孫乎搦管。至此不禁淚涔涔下矣。",
    "X57n0975_003:0530c02": "付伊輪圓子衣拂囑辭",
    "X57n0975_003:0530c03": "解目行足。自行可以遄征。義貫詞宏。化他因之不壅。",
    "X57n0975_003:0530c04": "二者不可兼得。吾寧先行。而後其言。伊輪上人。參研",
    "X57n0975_003:0530c05": "教苑。閱歷三宗。以為滔滔者。天下皆是也。故率易祿",
    "X57n0975_003:0530c06": "而難畜。乙卯。從予稟法華之旨。遂謂息心有地。決志",
    "X57n0975_003:0530c07": "依隨。如迦文之遍歷阿羅諸遷。而枯坐雪山頂上。無",
    "X57n0975_003:0530c08": "盡之翱翔濟洞五宗。而降心兜率室中。數年來。慧解",
    "X57n0975_003:0530c09": "日深。而辯說未進。稽其舉措。步步實地。而不汲汲於",
    "X57n0975_003:0530c10": "語言文字間。此固先行後言之用心也。但未免單輪",
    "X57n0975_003:0530c11": "隻翼之誚耳。雖然。覺場十弟。豈俱身子滿慈。孔門四",
    "X57n0975_003:0530c12": "科。非必宰予子貢各取其一端之長而已。因以天溪",
    "X57n0975_003:0530c13": "和尚所傳衣拂。用付與之。韓子曰。水大者。物之大小",
    "X57n0975_003:0530c14": "畢浮。然則慧深者。言之淺深皆當爾。其精進自行。使",
    "X57n0975_003:0530c15": "義貫而詞聯。自然時至。理彰可發辯才而揮化矣。定",
    "X57n0975_003:0530c16": "慧雙弘。政在子遄征無已而已耳。",
    "X57n0975_003:0530c18": "隨緣集源流"
}