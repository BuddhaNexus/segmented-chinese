{
    "T17n0721_013:0071b02": "正法念處經卷第十三",
    "T17n0721_013:0071b04": "元魏婆羅門瞿曇般若流支譯",
    "T17n0721_013:0071b05": "地獄品之九",
    "T17n0721_013:0071b06": "「又彼比丘知業果報，觀大焦熱之大地獄，復",
    "T17n0721_013:0071b07": "有何處？彼見聞知：復有異處名雨縷鬘抖擻",
    "T17n0721_013:0071b08": "之處，是彼地獄第十一處。眾生何業生於彼",
    "T17n0721_013:0071b09": "處？彼見：有人殺生、偷盜、邪行、飲酒、妄語、邪",
    "T17n0721_013:0071b10": "見，樂行多作，業及果報如前所說。復有邪",
    "T17n0721_013:0071b11": "婬，所謂：侵近善比丘尼，或時荒亂，國土不",
    "T17n0721_013:0071b12": "安，於比丘尼正行持戒而是童女，因時不",
    "T17n0721_013:0071b13": "安，強逼侵犯，污其淨行。彼人以是惡業因",
    "T17n0721_013:0071b14": "緣，身壞命終墮於惡處，在彼地獄生雨",
    "T17n0721_013:0071b15": "縷鬘抖擻之處，受大苦惱。所謂苦者，如前",
    "T17n0721_013:0071b16": "所說，活等地獄所受苦惱，彼一切苦此中具",
    "T17n0721_013:0071b17": "受。復有勝者，謂：於彼處，復有無量金剛利",
    "T17n0721_013:0071b18": "刀以為刀網，處處遍覆，隨所迴轉，身動則",
    "T17n0721_013:0071b19": "割，遍體普割，如是刀網金剛刃縷羂縛罪人，",
    "T17n0721_013:0071b20": "如此間蠅在毛綿中，彼處罪人在彼網中",
    "T17n0721_013:0071b21": "生而復死，死而復生。閻魔羅人以焰鐵箭射",
    "T17n0721_013:0071b22": "其身分，一切普遍。如是罪人，金剛網縛、焰",
    "T17n0721_013:0071b23": "箭所射，受極堅鞕第一苦惱，唱聲呻喚悲",
    "T17n0721_013:0071b24": "號啼哭，受大苦惱，普身破壞，一切堅縛。若",
    "T17n0721_013:0071b25": "彼罪人得脫彼處，惡業因緣所受苦極，處處",
    "T17n0721_013:0071b26": "馳走，復入熾燃普火炭聚，身體消洋，燒身",
    "T17n0721_013:0071b27": "唱喚，孤獨無伴。遠見大門，門有光明，疾走",
    "T17n0721_013:0071b28": "往赴。既到彼已，復有大蟒，毒乃甚熾，入其",
    "T17n0721_013:0071b29": "口中，彼地獄人於彼內燒，不能唱喚。如是",
    "T17n0721_013:0071c01": "業蟒，如彼惡業如是迴轉，彼地獄人一切",
    "T17n0721_013:0071c02": "身分碎散如沙，不能唱喚，一切筋脈皆悉碎",
    "T17n0721_013:0071c03": "壞，如是無量百千萬億阿僧祇歲，在蟒腹中",
    "T17n0721_013:0071c04": "燒捩破壞。如是罪人若出蟒口，一切身中",
    "T17n0721_013:0071c05": "筋脈皆緩，處處馳走，而復更見閻魔羅人來",
    "T17n0721_013:0071c06": "取其身，以利鐵刀一切身分遍切遍割，如",
    "T17n0721_013:0071c07": "膾鱯魚。如是無量百千年歲亦不可數，常",
    "T17n0721_013:0071c08": "一切時受大苦惱，乃至作集惡不善業未壞",
    "T17n0721_013:0071c09": "未爛、業氣未盡，於一切時與苦不止；若惡",
    "T17n0721_013:0071c10": "業盡，彼地獄處爾乃得脫。雖得脫已，於五",
    "T17n0721_013:0071c11": "百世生於餓鬼、畜生之中。彼處脫已，難得人",
    "T17n0721_013:0071c12": "身，如龜遇孔。若生人中同業之處，貧窮常",
    "T17n0721_013:0071c13": "病，身體色惡，身體常有惡瘡毒瘡，恒受苦",
    "T17n0721_013:0071c14": "惱。是彼惡業餘殘果報。「又彼比丘知業果",
    "T17n0721_013:0071c15": "報，觀大焦熱之大地獄。復有何處？彼見聞",
    "T17n0721_013:0071c16": "知：復有異處名髮愧烏，是彼地獄第十二",
    "T17n0721_013:0071c17": "處。眾生何業生於彼處？彼見：有人殺生、偷盜、",
    "T17n0721_013:0071c18": "邪行、飲酒、妄語、邪見，樂行多作，業及果報如",
    "T17n0721_013:0071c19": "前所說。復有邪婬：或因酒醉、或復欲盛，婬",
    "T17n0721_013:0071c20": "姊、婬妹。彼人以是惡業因緣，身壞命終墮於",
    "T17n0721_013:0071c21": "惡處，在彼地獄髮愧烏處受大苦惱。所謂苦",
    "T17n0721_013:0071c22": "者，如前所說，活等地獄所受苦惱，彼一切苦",
    "T17n0721_013:0071c23": "此中具受。復有勝者，所謂：墮在熱焰銅爐，身",
    "T17n0721_013:0071c24": "則消洋，還復和合，而更消洋於彼爐中，生已",
    "T17n0721_013:0071c25": "復死，死已復生，常受大苦。如是爐中，閻魔",
    "T17n0721_013:0071c26": "羅人兩韛吹之，爐火、罪人不可分別，如是",
    "T17n0721_013:0071c27": "無量百千年歲爐中煮之，如此人中煮金無",
    "T17n0721_013:0071c28": "異，如是如是彼地獄中如是燒煮。惡業行",
    "T17n0721_013:0071c29": "人若得脫彼爐中惡業出彼銅爐，閻魔羅",
    "T17n0721_013:0072a01": "人置鐵鈧上鐵椎打之，如鍛鐵師椎打鐵",
    "T17n0721_013:0072a02": "塊，如是打時，打則命終，舉椎還活。彼地獄",
    "T17n0721_013:0072a03": "人於一切時，常被燒煮年歲無數。若脫彼",
    "T17n0721_013:0072a04": "處，閻魔羅人置之鼓中，既置鼓中，以惡業",
    "T17n0721_013:0072a05": "故，鼓出畏聲，聞則心破，散已更生，生已復",
    "T17n0721_013:0072a06": "散，彼人如是死已復活，活已復死。乃至作",
    "T17n0721_013:0072a07": "集惡不善業未壞未爛、業氣未盡，於一切",
    "T17n0721_013:0072a08": "時與苦不止；若惡業盡，彼地獄處爾乃得脫。",
    "T17n0721_013:0072a09": "雖脫彼處，於六百世生畜生中。若生人中同",
    "T17n0721_013:0072a10": "業之處，心常驚恐，如野鹿等心驚不安，常",
    "T17n0721_013:0072a11": "畏官人橫抂繫縛，壽命極短，心初不安。是",
    "T17n0721_013:0072a12": "彼惡業餘殘果報。",
    "T17n0721_013:0072a13": "「又彼比丘知業果報，觀大焦熱之大地獄，復",
    "T17n0721_013:0072a14": "有何處？彼見聞知：復有異處名悲苦吼，是彼",
    "T17n0721_013:0072a15": "地獄第十三處。眾生何業生於彼處？彼見聞",
    "T17n0721_013:0072a16": "知：若人殺生、偷盜、邪行、飲酒、妄語及邪見等，",
    "T17n0721_013:0072a17": "樂行多作，業及果報如前所說。復有邪婬，所",
    "T17n0721_013:0072a18": "謂：有人於女姊妹，在齋會中見惡邪法，而",
    "T17n0721_013:0072a19": "共行欲。從婆羅門聞是邪法：『女若憶男，而男",
    "T17n0721_013:0072a20": "不取，則得大罪。』彼婆羅門作如是計：『若不",
    "T17n0721_013:0072a21": "爾者，破法得罪。』如是邪聞惡法所誑，而行邪",
    "T17n0721_013:0072a22": "行。彼人以是惡業因緣，身壞命終墮於惡",
    "T17n0721_013:0072a23": "處，在彼地獄悲苦吼處受大苦惱。所謂苦",
    "T17n0721_013:0072a24": "者，如前所說，活等地獄所受苦惱，彼一切苦",
    "T17n0721_013:0072a25": "此中具受。復有勝者，所謂：彼處閻魔羅人，熱",
    "T17n0721_013:0072a26": "焰鐵杵極勢搗築，遍身破壞，體無完處如",
    "T17n0721_013:0072a27": "米豆許，遍身是瘡，彼人身分一切是瘡，普受",
    "T17n0721_013:0072a28": "熱苦，孤獨無伴，受堅鞕苦，年歲久遠，無有",
    "T17n0721_013:0072a29": "算數。若業因盡，得脫如是熱焰鐵杵，處處",
    "T17n0721_013:0072b01": "馳走，復入鐵地。其鐵焰燃，入已則墮，受大",
    "T17n0721_013:0072b02": "苦惱，唱聲吼喚。復見大林相去不遠，色如",
    "T17n0721_013:0072b03": "青雲、普林寂靜、饒鳥音聲，去其不遠有大",
    "T17n0721_013:0072b04": "池水清淨可愛。彼地獄人起如是意：『彼是",
    "T17n0721_013:0072b05": "第一寂靜樹林、清淨池水，我於彼處應得安",
    "T17n0721_013:0072b06": "樂。』望救望歸走向樹林，焰火集聚、熱焰鐵",
    "T17n0721_013:0072b07": "地，罪人在中，見彼樹林相去不遠，多有眾",
    "T17n0721_013:0072b08": "鳥，彼地獄人馳走向林望有安樂、望救望",
    "T17n0721_013:0072b09": "歸。彼人如是極受大苦乃到樹林，一切所",
    "T17n0721_013:0072b10": "見與本見異，一切皆惡極大怖畏，所謂彼處",
    "T17n0721_013:0072b11": "大口惡龍，龍有千頭其眼焰燃，惡毒甚熾，皆",
    "T17n0721_013:0072b12": "是向者所見之樹；向者所聞眾鳥聲音，今則",
    "T17n0721_013:0072b13": "皆是地獄罪人遍身焰燃唱喚之聲；向者遠",
    "T17n0721_013:0072b14": "聞謂是眾鳥，如是惡龍取地獄人而噉食",
    "T17n0721_013:0072b15": "之，與種種苦。如是罪人受大苦惱，唱聲大",
    "T17n0721_013:0072b16": "喚。彼龍焰口如是食已，於龍口中而復還活，",
    "T17n0721_013:0072b17": "自業所作，在龍口中死而復活，活而復死，如",
    "T17n0721_013:0072b18": "是常食，年歲甚多無有算數，食已復生，食",
    "T17n0721_013:0072b19": "已復生。若於口中業盡得脫，熱渴甚急，復見",
    "T17n0721_013:0072b20": "池水在於異處，疾走而往。彼處池水，闇火",
    "T17n0721_013:0072b21": "遍覆滿彼池中，地獄熾火深一由旬，彼地",
    "T17n0721_013:0072b22": "獄人到已入中，入則沈沒受極苦惱，自業",
    "T17n0721_013:0072b23": "相似，餘業非喻，所受苦惱無異相似。乃至",
    "T17n0721_013:0072b24": "惡業未壞未爛、業氣未盡，於一切時與苦不",
    "T17n0721_013:0072b25": "止；若惡業盡，彼地獄處爾乃得脫。雖脫彼",
    "T17n0721_013:0072b26": "處，於七百世生於餓鬼、畜生之中。若脫彼",
    "T17n0721_013:0072b27": "處，難得人身，如龜遇孔。若生人中同業之",
    "T17n0721_013:0072b28": "處，貧窮多病，為他所使，在巷乞求，身形矬",
    "T17n0721_013:0072b29": "短。是彼惡業餘殘果報。",
    "T17n0721_013:0072c01": "「又彼比丘知業果報，觀大焦熱之大地獄，復",
    "T17n0721_013:0072c02": "有何處？彼見聞知：復有異處名大悲處，是彼",
    "T17n0721_013:0072c03": "地獄第十四處。眾生何業生於彼處？彼見聞",
    "T17n0721_013:0072c04": "知：若人殺生、偷盜、邪行、飲酒、妄語及邪見等，",
    "T17n0721_013:0072c05": "樂行多作，業及果報如前所說。復有善人，",
    "T17n0721_013:0072c06": "從他人邊讀誦經論，或復從其聞有經論，彼",
    "T17n0721_013:0072c07": "人多欲婬其妻妾，教師等婦而實貞良，誘",
    "T17n0721_013:0072c08": "誑行婬，常向人說：『彼是我母。』以教師婦，母",
    "T17n0721_013:0072c09": "相似故，癡心違信，如是行欲。彼人以是惡",
    "T17n0721_013:0072c10": "業因緣，身壞命終墮於惡處，在彼地獄生",
    "T17n0721_013:0072c11": "大悲處受大苦惱。所謂苦者，如前所說，活",
    "T17n0721_013:0072c12": "等地獄所受苦惱，彼一切苦此中具受。復有",
    "T17n0721_013:0072c13": "勝者，所謂：彼處有熱鐵床，床有利刀狀如",
    "T17n0721_013:0072c14": "磨齒，罪人在中恒常急磨，一切身分皮肉",
    "T17n0721_013:0072c15": "筋脈、骨髓血汁皆悉和合。既如是磨，悲號",
    "T17n0721_013:0072c16": "啼哭，餘地獄人既聞其聲，生大苦惱，於自",
    "T17n0721_013:0072c17": "身苦不復覺知。雖如是磨而常不死，如是無",
    "T17n0721_013:0072c18": "量百千年歲磨而常活，乃至惡業未壞未爛、",
    "T17n0721_013:0072c19": "業氣未盡，於一切時與苦不止；若惡業盡，彼",
    "T17n0721_013:0072c20": "地獄處爾乃得脫。於六千世生於餓鬼、畜生",
    "T17n0721_013:0072c21": "之中。若脫彼處，難得人身，如龜遇孔。若生",
    "T17n0721_013:0072c22": "人中同業之處，或胎中死、或生已死，或有生",
    "T17n0721_013:0072c23": "已未坐而死，或有生已未行而死，或有生已",
    "T17n0721_013:0072c24": "能行而死，或有行走而便死者；隨其所生，諸",
    "T17n0721_013:0072c25": "根不具。是彼惡業餘殘果報。",
    "T17n0721_013:0072c26": "「又彼比丘知業果報，觀大焦熱之大地獄，復",
    "T17n0721_013:0072c27": "有何處？彼見聞知：復有異處名無非闇，是",
    "T17n0721_013:0072c28": "彼地獄第十五處。眾生何業生於彼處？彼見",
    "T17n0721_013:0072c29": "聞知：若人殺生、偷盜、邪行、飲酒、妄語、邪見，樂",
    "T17n0721_013:0073a01": "行多作，業及果報如前所說。又復有人婬",
    "T17n0721_013:0073a02": "自子妻，彼人以是惡業因緣，身壞命終墮於",
    "T17n0721_013:0073a03": "惡處，在彼地獄無非闇處受大苦惱。所謂",
    "T17n0721_013:0073a04": "苦者，如前所說，活等地獄所受苦惱，彼一切",
    "T17n0721_013:0073a05": "苦此中具受。復有勝者：彼處鐵地焰燃熱",
    "T17n0721_013:0073a06": "沸，閻魔羅人執地獄人，在彼熱地上下翻",
    "T17n0721_013:0073a07": "覆，令彼罪人迭互在上、迭互在下百到千",
    "T17n0721_013:0073a08": "到，和集同煮合為一塊，不容毛頭，彼此如",
    "T17n0721_013:0073a09": "是合為一塊。閻魔羅人以杵搗築，復作異",
    "T17n0721_013:0073a10": "塊，密於前塊，如是細搗，細密和合不可分",
    "T17n0721_013:0073a11": "別。如是無量百千年歲受堅鞕苦，乃至惡業",
    "T17n0721_013:0073a12": "未壞未爛、業氣未盡，於一切時與苦不止；若",
    "T17n0721_013:0073a13": "惡業盡，彼地獄處爾乃得脫。雖脫彼處，於九",
    "T17n0721_013:0073a14": "百世生於餓鬼、畜生之中。若脫彼處，難得人",
    "T17n0721_013:0073a15": "身，如龜遇孔。若生人中同業之處，貧窮常",
    "T17n0721_013:0073a16": "疾，常為怨對之所破壞，生惡國土、海中夷",
    "T17n0721_013:0073a17": "人，一切人中最為鄙劣又不長命。是彼惡業",
    "T17n0721_013:0073a18": "餘殘果報。",
    "T17n0721_013:0073a19": "「又彼比丘知業果報，觀大焦熱之大地獄，復",
    "T17n0721_013:0073a20": "有何處？彼見聞知：復有異處名木轉處，是彼",
    "T17n0721_013:0073a21": "地獄第十六處。眾生何業生於彼處？彼見聞",
    "T17n0721_013:0073a22": "知：若人殺生、偷盜、邪行、飲酒、妄語及邪見等，",
    "T17n0721_013:0073a23": "樂行多作，業及果報如前所說。又復有人，他",
    "T17n0721_013:0073a24": "救其命，有於病等臨欲命盡為他所救，或被",
    "T17n0721_013:0073a25": "殺者為他所救，彼則有恩而不識恩，反婬其",
    "T17n0721_013:0073a26": "妻。彼人以是惡業因緣，身壞命終墮於惡",
    "T17n0721_013:0073a27": "處，在彼地獄生木轉處受大苦惱。所謂苦者，",
    "T17n0721_013:0073a28": "如前所說，活等地獄所受苦惱，彼一切苦此",
    "T17n0721_013:0073a29": "中具受。復有勝者：彼處有河名大叫喚，在",
    "T17n0721_013:0073b01": "彼河中熱白鑞汁，燒煮漂流無量百千。地",
    "T17n0721_013:0073b02": "獄罪人在彼河中如是漂煮，彼地獄人同在",
    "T17n0721_013:0073b03": "其中為河所漂，以急漂故，頭在下入，入中",
    "T17n0721_013:0073b04": "則沈，與餘罪人翻覆相壓，不可分別。如是",
    "T17n0721_013:0073b05": "上下地獄以壓罪人在下，熱沸白鑞燒煮",
    "T17n0721_013:0073b06": "唱喚，受無間苦。彼地獄人如是受苦，以惡",
    "T17n0721_013:0073b07": "業故，而復更有魔竭大魚食其身分，食已",
    "T17n0721_013:0073b08": "復生。彼木轉處受大苦惱，如是受苦，時節久",
    "T17n0721_013:0073b09": "遠，自惡業故如是受苦。乃至惡業未壞未",
    "T17n0721_013:0073b10": "爛、業氣未盡，於一切時與苦不止；若惡業",
    "T17n0721_013:0073b11": "盡，彼地獄處爾乃得脫。雖脫彼處，於五百",
    "T17n0721_013:0073b12": "世生於餓鬼、畜生之中。既得脫已，若生人中",
    "T17n0721_013:0073b13": "同業之處，一切女人之所憎賤，於自父母兄",
    "T17n0721_013:0073b14": "弟、妻子悉皆嫌惡，五百世中不能行欲。是彼",
    "T17n0721_013:0073b15": "惡業餘殘果報。",
    "T17n0721_013:0073b16": "「又彼比丘知業果報，觀大焦熱之大地獄唯",
    "T17n0721_013:0073b17": "有如是十六別處，更不見有第十七處，普觀",
    "T17n0721_013:0073b18": "一切唯十六處，此大極惡極大焦熱極大地",
    "T17n0721_013:0073b19": "獄如是無邊。此自業果，地獄中受，燒煮罪",
    "T17n0721_013:0073b20": "人受大苦惱，如業相似，非異人作異人受",
    "T17n0721_013:0073b21": "苦，自作不失，不作不得。如自作業，相似得",
    "T17n0721_013:0073b22": "果，自作業生。眾生如是，如業所作，自業所",
    "T17n0721_013:0073b23": "得若善、不善，如業得果。彼比丘如是思惟",
    "T17n0721_013:0073b24": "地獄果報、地獄行業，既思惟已，厭離生死，不",
    "T17n0721_013:0073b25": "見有樂、不見有常、不見有我、不見有淨，如",
    "T17n0721_013:0073b26": "是唯見一切生死皆悉無常、苦、空、無我。如是",
    "T17n0721_013:0073b27": "見已，離一切欲，離於欲結、離於欲行、離於",
    "T17n0721_013:0073b28": "欲意、離於欲因，見欲過惡，轉復增上更生",
    "T17n0721_013:0073b29": "怖畏。如是正攝身、口、意行，三業勝行，魔不得",
    "T17n0721_013:0073c01": "便，不繫屬魔。彼如是修，緩於生死，惡相續",
    "T17n0721_013:0073c02": "鎖破壞離散。",
    "T17n0721_013:0073c03": "「又修行者內心思惟——隨順正法觀察法行——作",
    "T17n0721_013:0073c04": "如是意：『彼比丘甚為希有，有增上力，得十",
    "T17n0721_013:0073c05": "一地。』彼地夜叉見彼比丘不惓精進，有增",
    "T17n0721_013:0073c06": "上力，心生歡喜，轉復上聞虛空夜叉，虛空",
    "T17n0721_013:0073c07": "夜叉聞四大王，如前所說，次第乃至向大梵",
    "T17n0721_013:0073c08": "天，如是說言：『閻浮提中某國某村某善男",
    "T17n0721_013:0073c09": "子，如是種姓名字某甲，剃除鬚髮被服法",
    "T17n0721_013:0073c10": "衣，正信出家，心不樂住魔之境界，不樂喜",
    "T17n0721_013:0073c11": "欲愛心共住，於煩惱蛇不生喜樂、見他苦",
    "T17n0721_013:0073c12": "惱，則於世間一切生死深生厭離。』彼梵身天",
    "T17n0721_013:0073c13": "聞已歡喜，說如是言：『魔分損減，正法朋長。』彼",
    "T17n0721_013:0073c14": "修行者以天眼觀見彼比丘，如是已得第",
    "T17n0721_013:0073c15": "十一地，見於正道，如是諦見知業報法，諦",
    "T17n0721_013:0073c16": "見身業、口業、意業。「諸比丘！如是三種微細身",
    "T17n0721_013:0073c17": "業、口業、意業分分細知，若天世間、若魔世",
    "T17n0721_013:0073c18": "間、若梵世間、若沙門界、婆羅門界，如是天",
    "T17n0721_013:0073c19": "人不能如是分分細知，何況外道遮羅迦波",
    "T17n0721_013:0073c20": "利婆闍迦而能得知？唯我能知，及我弟子若",
    "T17n0721_013:0073c21": "從我聞能如是知，微細三業分細分細如",
    "T17n0721_013:0073c22": "是皆知。汝等比丘，若有餘人、若彼外道遮",
    "T17n0721_013:0073c23": "羅迦波利婆闍迦如是問者，汝如是答；若如",
    "T17n0721_013:0073c24": "是問彼諸外道遮羅迦波利婆闍迦，心則迷",
    "T17n0721_013:0073c25": "沒，不能答汝。何以故？諸比丘！一切生死所",
    "T17n0721_013:0073c26": "攝眾生，非其所行、非境界故，彼人麁知，不",
    "T17n0721_013:0073c27": "能正知，忽知、垢知、微劣少知彼三種業身、",
    "T17n0721_013:0073c28": "口、意業。彼人所說，為他破壞，不能斷絕生",
    "T17n0721_013:0073c29": "老病死、憂悲啼哭一切苦惱，不證聖法、不到",
    "T17n0721_013:0074a01": "涅槃，非究竟道、非寂靜法、非安樂法、非生",
    "T17n0721_013:0074a02": "天道，彼人思惟三種業道身、口、意業，唯有",
    "T17n0721_013:0074a03": "慢心。諸比丘！彼外道遮羅迦波利婆闍迦，自",
    "T17n0721_013:0074a04": "意歡喜，心不思惟諸過功德，彼人如是此",
    "T17n0721_013:0074a05": "三種業身業、口業、意業大惡。彼人於我無少",
    "T17n0721_013:0074a06": "相似，譬如涅槃之與生死，乃至無有少分相",
    "T17n0721_013:0074a07": "似；理相玄遠，彼知三業，我知三業，無少相",
    "T17n0721_013:0074a08": "似。諸比丘！汝等應知彼外道問，唯有言語，",
    "T17n0721_013:0074a09": "佛有正道寂滅涅槃，一切生死無常敗壞皆",
    "T17n0721_013:0074a10": "苦無樂。諸比丘！應如是知：無有物常、無物",
    "T17n0721_013:0074a11": "不動、無物不變、無物不異。諸比丘！彼修行",
    "T17n0721_013:0074a12": "者見彼比丘，如是身業、口業、意業種種諦",
    "T17n0721_013:0074a13": "見，趣涅槃城。",
    "T17n0721_013:0074a14": "「又復觀察：云何彼比丘得十二地？彼修行",
    "T17n0721_013:0074a15": "者如是觀察，見彼比丘不惓精進，復更諦",
    "T17n0721_013:0074a16": "觀惡業因果七大地獄并及別處，如業報",
    "T17n0721_013:0074a17": "法，諦觀察已，彼見聞知：又復更有最大地",
    "T17n0721_013:0074a18": "獄，名曰阿鼻。七大地獄并及別處以為一",
    "T17n0721_013:0074a19": "分，阿鼻地獄一千倍勝。眾生何業生彼地獄？",
    "T17n0721_013:0074a20": "彼見聞知：若人重心殺母、殺父，復有惡心出",
    "T17n0721_013:0074a21": "佛身血、破和合僧、殺阿羅漢。彼人以是惡",
    "T17n0721_013:0074a22": "業因緣，則生阿鼻大地獄中，經一劫住。若減",
    "T17n0721_013:0074a23": "劫住，業既平等而減劫住，以劫中間造作",
    "T17n0721_013:0074a24": "惡業墮阿鼻故，彼人減劫，阿鼻燒煮。何以",
    "T17n0721_013:0074a25": "故？時節已過，不可令迴，是故於彼減劫燒",
    "T17n0721_013:0074a26": "煮，苦惱堅鞕，以多惡業少時受故。如是造",
    "T17n0721_013:0074a27": "作阿鼻之業，有悲堅心、軟中心作，受苦不",
    "T17n0721_013:0074a28": "重。如人造作一阿鼻業，若重心作，彼受勝",
    "T17n0721_013:0074a29": "苦。一切作業及業果報，一切皆是心心數",
    "T17n0721_013:0074b01": "法，皆心自在、皆心和合、心隨順行，復有六",
    "T17n0721_013:0074b02": "結繫縛眾生，若心寂靜，眾生解脫。如彼次",
    "T17n0721_013:0074b03": "第，在於阿鼻地獄之中，苦因緣故，所受苦",
    "T17n0721_013:0074b04": "惱身有軟麁，若五逆人於地獄中其身長",
    "T17n0721_013:0074b05": "大五百由旬，若四逆人四百由旬，若三逆",
    "T17n0721_013:0074b06": "人三百由旬，若二逆人二百由旬，若一逆",
    "T17n0721_013:0074b07": "人一百由旬。",
    "T17n0721_013:0074b08": "「又彼比丘觀察阿鼻大地獄處，此名毛起最",
    "T17n0721_013:0074b09": "大地獄凡有幾處？彼見聞知：普此地獄有十",
    "T17n0721_013:0074b10": "六處，何等十六？一名烏口；二名一切向地；",
    "T17n0721_013:0074b11": "三名無彼岸常受苦惱；四名野干吼；五名鐵",
    "T17n0721_013:0074b12": "野干食；六名黑肚；七名身洋；八名夢見畏；",
    "T17n0721_013:0074b13": "九名身洋受苦；十名兩山聚；十一名閻婆叵",
    "T17n0721_013:0074b14": "度；十二名星鬘；十三名苦惱急；十四名臭",
    "T17n0721_013:0074b15": "氣覆；十五名鐵鍱；十六名十一焰。普彼阿",
    "T17n0721_013:0074b16": "鼻最大地獄，有如是等十六別處。",
    "T17n0721_013:0074b17": "「又彼比丘如是觀察人欲死時，乃至中有，云",
    "T17n0721_013:0074b18": "何阿鼻地獄行人此中受苦，復生苦處？彼見：",
    "T17n0721_013:0074b19": "眾生貪欲、瞋恚、愚癡所覆，造作惡業，成就阿",
    "T17n0721_013:0074b20": "鼻地獄惡行。如是造作阿鼻地獄：惡業行人",
    "T17n0721_013:0074b21": "有為生天故，以大火燒殺其母。又復有人高",
    "T17n0721_013:0074b22": "山嶮岸推母令墮，如是殺母。又復有人置",
    "T17n0721_013:0074b23": "母水中，如是殺母。又復有人餓殺其母。惡",
    "T17n0721_013:0074b24": "道癡人，惡聞所誑是故殺母。貪心悕天，如",
    "T17n0721_013:0074b25": "是殺母。或有餓殺，或在山上、嶮處推殺，或",
    "T17n0721_013:0074b26": "火燒殺、或水中殺，為得天故，彼人愛天，而",
    "T17n0721_013:0074b27": "殺自母。有以瞋心毒等而殺，有輕心故、心",
    "T17n0721_013:0074b28": "因緣故、心自在故，是故殺母，如是殺父，以",
    "T17n0721_013:0074b29": "三毒過故如是殺。或復有人以癡心故，不",
    "T17n0721_013:0074c01": "知如來是大福田，生瞋惡心，出其身血。如",
    "T17n0721_013:0074c02": "是破僧、殺阿羅漢，以多瞋故。彼人如是一",
    "T17n0721_013:0074c03": "切因緣、一切作業皆悉遠離，生於阿鼻大",
    "T17n0721_013:0074c04": "地獄中。彼惡業人臨欲死時，有人即身阿",
    "T17n0721_013:0074c05": "鼻地獄大火已生，或復有人臨欲死時，及中",
    "T17n0721_013:0074c06": "有中彼中間生，得阿鼻苦。彼如是等，隨於",
    "T17n0721_013:0074c07": "何時造作阿鼻地獄惡業，即時燒燃一切善",
    "T17n0721_013:0074c08": "業，所有出家決定受業、解脫分業一切燒燃，",
    "T17n0721_013:0074c09": "不得受戒。如是燒已，不善惡業燒彼人身。過",
    "T17n0721_013:0074c10": "去久遠所作勝業，以作五逆，彼如是業決定",
    "T17n0721_013:0074c11": "不受。何處決定？地獄決定能令命短，若百年",
    "T17n0721_013:0074c12": "命，二十年盡，思念所求皆不可得，譬如下",
    "T17n0721_013:0074c13": "種在於醎地。彼惡業人如是乃至自隨身天",
    "T17n0721_013:0074c14": "即時捨去，一切所作不得果利，諸根頑鈍，於",
    "T17n0721_013:0074c15": "境界中數見惡夢，常得一切不饒益事，所有",
    "T17n0721_013:0074c16": "妻子及奴婢等皆悉捨去，常患飢渴，若遇",
    "T17n0721_013:0074c17": "美食不得本味，聲已破壞，一切惡觸面色",
    "T17n0721_013:0074c18": "甚惡，心常驚恐，人中鄙劣，一切諸親兄弟等",
    "T17n0721_013:0074c19": "眾無惡因緣而生驚畏，一切世界處處見",
    "T17n0721_013:0074c20": "煙。此人身中諸界不調，遠見惡色，洗浴速",
    "T17n0721_013:0074c21": "乾，身恒患熱、喜患黃病、口常醎苦；床敷雖",
    "T17n0721_013:0074c22": "軟，得堅惡觸；吹笛打鼓琵琶等聲，聞之猶惡，",
    "T17n0721_013:0074c23": "況餘鄙聲。又復彼人鼻識破壞，於好香物嗅",
    "T17n0721_013:0074c24": "則惡臭，一切身分皆悉臭爛，一切髮毛墮",
    "T17n0721_013:0074c25": "落不堅，齒色變壞、手足破裂，一切算數盡",
    "T17n0721_013:0074c26": "皆忘失；天常怖嚇，夢則心驚，以心驚故，常",
    "T17n0721_013:0074c27": "瘦不肥；若以好花置頭及身，則速萎乾；衣",
    "T17n0721_013:0074c28": "裳健破，喜生垢穢，澡浴浣衣而速有垢；於道",
    "T17n0721_013:0074c29": "中行，無因緣倒，既倒地已，壞身作瘡，於其",
    "T17n0721_013:0075a01": "身體瘡更多出，而復難差；臥睡咽乾，常喜",
    "T17n0721_013:0075a02": "多飲；城邑聚落實自饒人，而見皆空；不睹",
    "T17n0721_013:0075a03": "日月星宿實色；微軟風來，覺有堅觸，如鐵",
    "T17n0721_013:0075a04": "觸身；如欲近火，身則被燒，兩重熱觸；於月",
    "T17n0721_013:0075a05": "覺溫，於極冷水亦覺其煖；極好樹林，見為",
    "T17n0721_013:0075a06": "惡處；先時所聞可愛鳥聲，聞如野干；見一",
    "T17n0721_013:0075a07": "切人如塚無異，常一切時聞不喜聲；雖復",
    "T17n0721_013:0075a08": "飲酒，心亦不喜；不曾作惡而得罪罰；於大",
    "T17n0721_013:0075a09": "巷中、四出巷中、三角巷中放屎放尿。如是",
    "T17n0721_013:0075a10": "之人，諸天捨離，常得一切不饒益事。彼人",
    "T17n0721_013:0075a11": "身色如被燒林，一切世人憎而不愛。「彼惡",
    "T17n0721_013:0075a12": "業人於現在世先有如是阿鼻之相，次死相",
    "T17n0721_013:0075a13": "現：白日見月，夜中見日，不見自影，無有因",
    "T17n0721_013:0075a14": "緣而聞惡聲，鼻則欹(去奇)倒，髮毛相著，身得",
    "T17n0721_013:0075a15": "熱等必死之病，普身蒸熱，四百四病，唯見",
    "T17n0721_013:0075a16": "四百普身逼惱，如在火坑而被燒煮，八十種",
    "T17n0721_013:0075a17": "虫在其身體，一切身脈筋皮脂肉皆悉遍有，",
    "T17n0721_013:0075a18": "八十種風吹殺彼虫，謂八十種虫，八十風所",
    "T17n0721_013:0075a19": "殺。何等八十？一名毛虫，毛過風殺；二名黑",
    "T17n0721_013:0075a20": "口虫，隨時風殺；三名無力虫，夢見亂風殺；",
    "T17n0721_013:0075a21": "四名大力作虫，不忍風殺；五名迷作虫，虫",
    "T17n0721_013:0075a22": "色字作風殺；六名火色作虫，味押風殺；七",
    "T17n0721_013:0075a23": "名滑虫，鐵過風殺；八名河漂虫，糞屎上風",
    "T17n0721_013:0075a24": "殺；九名跳虫，糞門行風殺；十名分別見虫，",
    "T17n0721_013:0075a25": "憶念過風殺；十一名惡臭虫，皮過風殺；十二",
    "T17n0721_013:0075a26": "名骨生虫，味過風殺；十三名赤口虫，脈過",
    "T17n0721_013:0075a27": "風殺；十四名針刺虫，欲過風殺；十五名脈行",
    "T17n0721_013:0075a28": "食虫，骨過風殺；十六名必波羅虫，食力風殺；",
    "T17n0721_013:0075a29": "十七名堅口虫，特牛風殺；十八名無毛虫，",
    "T17n0721_013:0075b01": "垢作風殺；十九名針口虫，濕過風殺；二十",
    "T17n0721_013:0075b02": "名胃穿破虫，屎多過風殺；二十一名不行",
    "T17n0721_013:0075b03": "虫，食和合風殺；二十二名屎散虫，齒破風",
    "T17n0721_013:0075b04": "殺；二十三名三節虫，喉集風殺；二十四名腸",
    "T17n0721_013:0075b05": "破虫，下行風殺；二十五名塞脹虫，上行風殺；",
    "T17n0721_013:0075b06": "二十六名金虫，三廂風殺；二十七名糞門",
    "T17n0721_013:0075b07": "熟虫，節節行風殺；二十八名皮作虫，心過風",
    "T17n0721_013:0075b08": "殺；二十九名脂嘴虫，散亂風殺；三十名和",
    "T17n0721_013:0075b09": "集虫，開合風殺；三十一名惡臭虫，送閉風殺；",
    "T17n0721_013:0075b10": "三十二名五風共未虫，藏集風殺；三十三名",
    "T17n0721_013:0075b11": "築築虫，藏散風殺；三十四名藏華虫，行去來",
    "T17n0721_013:0075b12": "住走作風殺。次名大諂虫、蛇虫、黑虫、大食虫、",
    "T17n0721_013:0075b13": "煖行虫、眼耳、鼻虫，身風所殺；次名舐骨虫、瞻",
    "T17n0721_013:0075b14": "過風殺；次名黑足虫，冷沫過風殺；次名密割",
    "T17n0721_013:0075b15": "虫，髓過風殺；次名腦虫，依爪風殺；次名髑髏",
    "T17n0721_013:0075b16": "行虫，依足一廂風殺；次名頭骨行虫，不覺作",
    "T17n0721_013:0075b17": "風殺；次名煩惱與虫，破壞風殺；次名耳行虫，",
    "T17n0721_013:0075b18": "行劈風殺；次名家旋身虫，塊過風殺；次名",
    "T17n0721_013:0075b19": "脂遍行虫，破髀風殺；次名涎灑虫，破節風殺；",
    "T17n0721_013:0075b20": "次名齧齒骨虫，髀破不覺風殺；次名涎食虫，",
    "T17n0721_013:0075b21": "力爛風殺；次名唾冷沫虫，筋推柱風殺；次名",
    "T17n0721_013:0075b22": "吐虫，十和漂內行旋風殺；次名密醉虫，密",
    "T17n0721_013:0075b23": "亂風殺；次名六味悕望虫，毛爪屎壞風殺；",
    "T17n0721_013:0075b24": "次名抒氣虫，精出風殺；次名增味虫，破壞",
    "T17n0721_013:0075b25": "作風殺；次名夢悕望虫，寬柱風殺；次名毛",
    "T17n0721_013:0075b26": "生虫，乾屎作風殺；次名善味虫，一廂縛風",
    "T17n0721_013:0075b27": "殺；次名虫母虫，六鷲風殺；次名毛光虫，一切",
    "T17n0721_013:0075b28": "身分作風殺；次名毛食虫，健壞風殺；次名習",
    "T17n0721_013:0075b29": "習虫，一切動身分風殺；次名酢虫，熱作風殺；",
    "T17n0721_013:0075c01": "次名瘡生虫，和集風殺；次名粥粥虫，下上風",
    "T17n0721_013:0075c02": "殺；次名筋閉虫，命風所殺，若人命風并屎",
    "T17n0721_013:0075c03": "出時，彼人即死；次名脈動虫，閉風所殺。",
    "T17n0721_013:0075c04": "「一切眾生臨欲死時，如是等虫、如是等風，不",
    "T17n0721_013:0075c05": "相應風而殺彼虫。如是阿鼻地獄之人，顛倒",
    "T17n0721_013:0075c06": "惡業，如是下上顛倒風吹。彼惡業故，作大",
    "T17n0721_013:0075c07": "力風，遍吹其身。此如是等八十種風殺八十",
    "T17n0721_013:0075c08": "種虫，如相應殺、如顛倒殺。有風名為必波",
    "T17n0721_013:0075c09": "羅針，能令一切身分乾燥，如以機關用壓",
    "T17n0721_013:0075c10": "甘蔗，一切血乾、一切脈閉、一切筋斷、一切",
    "T17n0721_013:0075c11": "髓洋，受大苦惱。惡業行人阿鼻之人臨欲",
    "T17n0721_013:0075c12": "死時，彼虫欲死則見有色，阿鼻之人見地",
    "T17n0721_013:0075c13": "獄相，如見屋舍黑幕所覆，一廂火起，次第",
    "T17n0721_013:0075c14": "周遍，黑幕屋內一切焰燃。彼人如是見屋",
    "T17n0721_013:0075c15": "燃已，驚怖戰恐皺面呻喚，兩手亂動、眼轉",
    "T17n0721_013:0075c16": "涎出、齧齒作聲、兩脣相觸。彼人更復見第",
    "T17n0721_013:0075c17": "二色大黑闇聚，轉復驚恐，多饒師子虎豹、熊",
    "T17n0721_013:0075c18": "羆及蛇蟒等，極生怖畏。大高山上欲墮嶮",
    "T17n0721_013:0075c19": "岸，屎污床敷，畏墮彼山，申手向上，諸親見",
    "T17n0721_013:0075c20": "已，皆言此人手摩虛空。如是病人見彼山",
    "T17n0721_013:0075c21": "林巖崖窟穴，多饒柳樹，火焰熾燃，欲墮其",
    "T17n0721_013:0075c22": "上，心生驚怖踧聲唱喚，復更失糞，眼目動",
    "T17n0721_013:0075c23": "轉恐怖皺面，眼中淚出遍身毛起，如棘刺",
    "T17n0721_013:0075c24": "針卵縮却入，口中涎出。「然後此人四大怒",
    "T17n0721_013:0075c25": "盛，四者所謂：地界、水界、火界、風界。地界瞋",
    "T17n0721_013:0075c26": "怒：一切身分不堅破壞，如兩石間壓水聚沫，",
    "T17n0721_013:0075c27": "如壓沙摶，一切身骨、身分脈道斷絕散壞，普",
    "T17n0721_013:0075c28": "彼人身受第一苦。如是地界瞋怒故爾。以惡",
    "T17n0721_013:0075c29": "業故，水界瞋怒：咽喉不利、抒氣欲死、筋肉",
    "T17n0721_013:0076a01": "皆緩，見大水漂流入眼耳。火界瞋怒：自見",
    "T17n0721_013:0076a02": "其身在大屋中而被燒燃，受大苦惱，一切",
    "T17n0721_013:0076a03": "身分受堅鞕苦，以受苦故呻喚迴轉，手足",
    "T17n0721_013:0076a04": "亂動、頭不暫住。風界瞋怒：有堅澁觸，種種",
    "T17n0721_013:0076a05": "輕冷，一切身分堅鞕閉塞，種種能吹，輕者",
    "T17n0721_013:0076a06": "上去如昇虛空，墮大嶮岸，冷能攣縮一切",
    "T17n0721_013:0076a07": "筋卷。彼人四大，臨欲死時四大力盛，如是",
    "T17n0721_013:0076a08": "四大毒蛇瞋怒，受如是等種種苦惱，彼苦惱",
    "T17n0721_013:0076a09": "者無有譬喻。彼人如是一切身分皆悉破壞，",
    "T17n0721_013:0076a10": "如水沫塊水漂燒等，受第一苦，把挽臥敷，手",
    "T17n0721_013:0076a11": "摩虛空。現在心滅，中有心生，如在山頂，放",
    "T17n0721_013:0076a12": "身墮地，既離山頂，無所攀捉，空中轉行。彼",
    "T17n0721_013:0076a13": "人如是生在中有，如印相似，中有心生於彼",
    "T17n0721_013:0076a14": "則見惡面手足猪象驢馬、熊羆虎豹、師",
    "T17n0721_013:0076a15": "子蛇蟒、野干狗犬之屬，閻魔羅人手捉",
    "T17n0721_013:0076a16": "種種可畏器仗，打其身體。唯罪人見，餘人",
    "T17n0721_013:0076a17": "不見。如是見故，極皺面眼如油漸盡，然亦",
    "T17n0721_013:0076a18": "漸滅。彼惡業人如是死滅，中有色生，不見",
    "T17n0721_013:0076a19": "不對，其身猶如八歲小兒，即死即倒。即於",
    "T17n0721_013:0076a20": "倒時，閻魔羅人之所執持焰燃鐵羂，繫縛",
    "T17n0721_013:0076a21": "其咽，反束兩手，東西南北四維上下，見火",
    "T17n0721_013:0076a22": "焰燃。見彼火中種種惡面閻魔羅人火中沸",
    "T17n0721_013:0076a23": "熱，手執種種可畏器仗而打其身。彼人既見",
    "T17n0721_013:0076a24": "反縛其臂，極大怖畏，閻魔羅人呵責罪人，",
    "T17n0721_013:0076a25": "既呵責已，將向南廂，懊惱啼哭，而說偈",
    "T17n0721_013:0076a26": "言：",
    "T17n0721_013:0076a27": "「『我離世間命，　　如癡無伴行，",
    "T17n0721_013:0076a28": "　　惡人將我去，　　周匝饒惡人。",
    "T17n0721_013:0076a29": "　　一切唯火焰，　　遍空無中間，",
    "T17n0721_013:0076b01": "　　四方及四維，　　地界無空處。",
    "T17n0721_013:0076b02": "　　去處不自在，　　彼處不可知，",
    "T17n0721_013:0076b03": "　　曠野漂我去，　　無一切伴侶。",
    "T17n0721_013:0076b04": "　　無人見安慰，　　無救脫我苦，",
    "T17n0721_013:0076b05": "　　無力無自在，　　燒身極受苦。",
    "T17n0721_013:0076b06": "　　送我不自在，　　不知何處去，",
    "T17n0721_013:0076b07": "　　遍身一切處，　　皆以鐵繫縛。",
    "T17n0721_013:0076b08": "　　非物非知識、　　非妻亦非子，",
    "T17n0721_013:0076b09": "　　無人來救我，　　以嫌我惡故。",
    "T17n0721_013:0076b10": "　　失法無歸救，　　苦惱破壞心，",
    "T17n0721_013:0076b11": "　　閻魔羅縛我，　　歸救不可得。",
    "T17n0721_013:0076b12": "　　瞋我故如是，　　與我多急苦，",
    "T17n0721_013:0076b13": "　　何人是誰遣？　　遍縛我身體。",
    "T17n0721_013:0076b14": "　　我今如是見，　　行物不動物，",
    "T17n0721_013:0076b15": "　　如是一切處，　　大火悉充滿。",
    "T17n0721_013:0076b16": "　　一切地界處，　　惡人皆遍滿，",
    "T17n0721_013:0076b17": "　　我今無所歸，　　孤獨無同伴。",
    "T17n0721_013:0076b18": "　　在惡處闇中，　　入大火焰聚，",
    "T17n0721_013:0076b19": "　　我於虛空中，　　不見日月星。",
    "T17n0721_013:0076b20": "　　此一切顛倒，　　一切普闇覆，",
    "T17n0721_013:0076b21": "　　一切五根等，　　皆悉顛倒見。",
    "T17n0721_013:0076b22": "　　鉤我身一切，　　破裂受大苦，",
    "T17n0721_013:0076b23": "　　我無所歸依，　　云何而得脫？",
    "T17n0721_013:0076b24": "　　增長苦惱聚，　　一切周匝人，",
    "T17n0721_013:0076b25": "　　念念增聚苦，　　身心皆受苦，",
    "T17n0721_013:0076b26": "　　苦惱逼我身，　　更無餘同伴。』",
    "T17n0721_013:0076b27": "「閻魔羅人聞惡業人所說偈已，以瞋怒心，答",
    "T17n0721_013:0076b28": "自惡業所誑人曰：",
    "T17n0721_013:0076b29": "「『汝前已作惡，　　後何用思量，",
    "T17n0721_013:0076c01": "　　前為癡所誑，　　今悔何所及？",
    "T17n0721_013:0076c02": "　　汝所作惡業，　　惡中之大惡，",
    "T17n0721_013:0076c03": "　　不善中不善，　　苦中之大苦。",
    "T17n0721_013:0076c04": "　　或劫或減劫，　　大火燒汝身，",
    "T17n0721_013:0076c05": "　　癡人已作惡，　　今何用生悔？",
    "T17n0721_013:0076c06": "　　非是天修羅、　　揵闥婆龍鬼，",
    "T17n0721_013:0076c07": "　　業羂所繫縛，　　無人能救汝。",
    "T17n0721_013:0076c08": "　　若人為業縛，　　被縛在地獄，",
    "T17n0721_013:0076c09": "　　送到不自在，　　一切因緣行。",
    "T17n0721_013:0076c10": "　　汝作惡中惡，　　此惡第一惡，",
    "T17n0721_013:0076c11": "　　造殺母惡業，　　此業已決定。",
    "T17n0721_013:0076c12": "　　若人本所生，　　父身分增長，",
    "T17n0721_013:0076c13": "　　彼父不自在，　　汝惡以刀殺。",
    "T17n0721_013:0076c14": "　　三界最為勝，　　一切過已離，",
    "T17n0721_013:0076c15": "　　一切縛解脫，　　汝於彼作惡。",
    "T17n0721_013:0076c16": "　　一切法之藏，　　能開解脫門，",
    "T17n0721_013:0076c17": "　　汝惡人破僧，　　彼果今此受。",
    "T17n0721_013:0076c18": "　　一切使已過，　　一切結已捨，",
    "T17n0721_013:0076c19": "　　癡人殺羅漢，　　彼果今此受。",
    "T17n0721_013:0076c20": "　　諸法中如火，　　破壞實語寶，",
    "T17n0721_013:0076c21": "　　汝常妄語說，　　彼果今此受。",
    "T17n0721_013:0076c22": "　　迭相破壞義，　　念念中憶念，",
    "T17n0721_013:0076c23": "　　汝作兩舌說，　　彼果如是受。",
    "T17n0721_013:0076c24": "　　如刀如火毒，　　惡中第一熱，",
    "T17n0721_013:0076c25": "　　汝常惡口說，　　彼果今此受。",
    "T17n0721_013:0076c26": "　　前後顛倒句，　　無義不相應，",
    "T17n0721_013:0076c27": "　　汝多綺語說，　　彼果今此受。",
    "T17n0721_013:0076c28": "　　眾生無自在，　　常愛命怖畏，",
    "T17n0721_013:0076c29": "　　汝多殺眾生，　　今受苦惡果。",
    "T17n0721_013:0077a01": "　　貪心陵他人，　　而取他財物，",
    "T17n0721_013:0077a02": "　　貪欲心故盜，　　今時果報熟。",
    "T17n0721_013:0077a03": "　　癡暗所覆故，　　復作第二惡，",
    "T17n0721_013:0077a04": "　　已作欲邪行，　　何故今生悔？",
    "T17n0721_013:0077a05": "　　於他物欲得，　　自多貪思惟，",
    "T17n0721_013:0077a06": "　　彼物不可得，　　今得如是果。",
    "T17n0721_013:0077a07": "　　汝已多多瞋，　　瞋猶多思惟，",
    "T17n0721_013:0077a08": "　　如是得地獄，　　何故今生悔？",
    "T17n0721_013:0077a09": "　　顛倒惡邪見，　　二業已破壞，",
    "T17n0721_013:0077a10": "　　汝以邪見心，　　令他住邪見。",
    "T17n0721_013:0077a11": "　　此等諸惡法，　　從身口意生，",
    "T17n0721_013:0077a12": "　　汝以癡心故，　　自作向他說。",
    "T17n0721_013:0077a13": "　　多多作惡已，　　決定不善行，",
    "T17n0721_013:0077a14": "　　今此處我執，　　何故心生悔？",
    "T17n0721_013:0077a15": "　　如於大海中，　　唯取一掬水，",
    "T17n0721_013:0077a16": "　　此苦如一掬，　　後苦如大海。",
    "T17n0721_013:0077a17": "　　若人作惡業，　　彼人不自愛，",
    "T17n0721_013:0077a18": "　　惡業地獄煮，　　不應念惡業。",
    "T17n0721_013:0077a19": "　　惡人見惡行，　　善人亦如是，",
    "T17n0721_013:0077a20": "　　惡行憎善人，　　如是生地獄。",
    "T17n0721_013:0077a21": "　　癡人則捨善，　　而入於不善，",
    "T17n0721_013:0077a22": "　　汝癡人捨寶，　　而取於石等。",
    "T17n0721_013:0077a23": "　　饒種種好法，　　佛寶等無量，",
    "T17n0721_013:0077a24": "　　汝既得人身，　　何故不樂法？",
    "T17n0721_013:0077a25": "　　常捨離惡人，　　常有善心意，",
    "T17n0721_013:0077a26": "　　求得於涅槃，　　外道不能得。",
    "T17n0721_013:0077a27": "　　初中後皆善，　　於法常生樂；",
    "T17n0721_013:0077a28": "　　初中後生苦，　　是惡業果報。",
    "T17n0721_013:0077a29": "　　如是常捨惡，　　攀緣於善行，",
    "T17n0721_013:0077b01": "　　捨惡業之人，　　生處常受樂。",
    "T17n0721_013:0077b02": "　　無始生死來，　　惡業數數燒，",
    "T17n0721_013:0077b03": "　　何故不疲倦，　　愚癡屬癡心？",
    "T17n0721_013:0077b04": "　　汝前惡業燒，　　後為大火燒，",
    "T17n0721_013:0077b05": "　　惡業地獄因，　　惡業人煮熟。",
    "T17n0721_013:0077b06": "　　聞說惡業果，　　心則應調伏，",
    "T17n0721_013:0077b07": "　　況作惡業已，　　如是燒煮苦。",
    "T17n0721_013:0077b08": "　　如是等無量，　　種種大苦惱，",
    "T17n0721_013:0077b09": "　　汝於須臾間，　　受如是苦惱。』",
    "T17n0721_013:0077b10": "「閻魔羅使，如是呵責惡業行人。既呵責已，",
    "T17n0721_013:0077b11": "將向地獄極苦惡處，經無量時業羂所縛。",
    "T17n0721_013:0077b12": "彼人惡業，一切身分皆悉火燃，如樹內乾，多",
    "T17n0721_013:0077b13": "時被燒。去地獄門，道里不遠，彼地獄處，不",
    "T17n0721_013:0077b14": "可譬喻。」爾時，世尊而說偈言：",
    "T17n0721_013:0077b15": "「四角有四門，　　廣長分分處，",
    "T17n0721_013:0077b16": "　燒煮不自在，　　地獄人多倒。",
    "T17n0721_013:0077b17": "「去彼二萬五千由旬，聞彼地獄無量堅惡啼",
    "T17n0721_013:0077b18": "哭之聲，堅苦無味，破壞可畏，無異相似。異",
    "T17n0721_013:0077b19": "地獄中生彼眾生，彼人若聞一切地獄所有",
    "T17n0721_013:0077b20": "苦惱皆悉不憶，聞此則死，何況未生地獄之",
    "T17n0721_013:0077b21": "人？彼地獄人，人世間中作惡業已，於中有",
    "T17n0721_013:0077b22": "中種種苦覆，復聞彼聲十倍悶絕。彼人如是",
    "T17n0721_013:0077b23": "苦惱無邊，身心苦惱，心更起亂如夢相似。彼",
    "T17n0721_013:0077b24": "人轉復近阿鼻住，以惡業故，寒風所吹，地下",
    "T17n0721_013:0077b25": "水中，人不曾觸，彼處無日，彼風勢力過劫",
    "T17n0721_013:0077b26": "盡風。彼風極冷，形此中雪，如氷無異。彼處",
    "T17n0721_013:0077b27": "水上，冷風更冷，以惡業故風如利刀，此風",
    "T17n0721_013:0077b28": "勢力能吹大山，高十由旬而令移散。如是",
    "T17n0721_013:0077b29": "惡風吹中有人，彼人寒苦，色等諸陰受極苦",
    "T17n0721_013:0077c01": "惱，如是苦惱不可譬喻。如劫盡時七日出",
    "T17n0721_013:0077c02": "熱，更一千倍勝熱悕望，此取因緣，則有有",
    "T17n0721_013:0077c03": "分，即彼悕望，中有陰滅而生異陰，有受陰",
    "T17n0721_013:0077c04": "生。譬如第二三十三天，五、四、三、二、一由旬等，",
    "T17n0721_013:0077c05": "業力自在，相似生身，頭面在下、足在於上，臨",
    "T17n0721_013:0077c06": "欲墮時，大力火焰抖擻打壞，經二千年皆",
    "T17n0721_013:0077c07": "向下行，未到阿鼻地獄之處。阿鼻地獄如是",
    "T17n0721_013:0077c08": "向下，在於中間未可往到。謂阿鼻者，阿鼻地",
    "T17n0721_013:0077c09": "獄欲界最下，從此欲界、色界上行，如是乃至",
    "T17n0721_013:0077c10": "阿迦尼吒，兩界已上更無有處。阿鼻地獄亦",
    "T17n0721_013:0077c11": "復如是，下更無處。墮彼處已，惡業力故，受極",
    "T17n0721_013:0077c12": "苦惱。如是阿鼻地獄之人，見大焦熱地獄罪",
    "T17n0721_013:0077c13": "人如見他化自在天處，相似不異。「彼阿鼻獄",
    "T17n0721_013:0077c14": "多饒焰鬘，既生彼中先燒其頭，次燒其身，彼",
    "T17n0721_013:0077c15": "人如是頭身燒熱。今說少喻，如是焰鬘，須彌",
    "T17n0721_013:0077c16": "山王少時圍遶，并彼山王六萬眷屬，所有山",
    "T17n0721_013:0077c17": "河、陂池林樹皆能燒盡，唯地獄人久燒不死。",
    "T17n0721_013:0077c18": "今說少喻，譬如火煮鐵器極熱，置脂一渧，即",
    "T17n0721_013:0077c19": "時燒盡。如是如是，一逆罪業，阿鼻之火能",
    "T17n0721_013:0077c20": "燒人身，四天下處眾生及山、天、阿修羅、諸龍、",
    "T17n0721_013:0077c21": "山窟、洲林大海皆能燒燃。若人造作二逆惡",
    "T17n0721_013:0077c22": "業，能燒二海，如前說燒。若人造作三逆惡",
    "T17n0721_013:0077c23": "業，能燒三海；如是四業，能燒四海。彼身燒",
    "T17n0721_013:0077c24": "熱如鐵器燒，即於入時，更復輪山及大輪",
    "T17n0721_013:0077c25": "山，即於入時皆能燒盡。一切海畔所攝諸龍、",
    "T17n0721_013:0077c26": "大阿修羅、諸畜生眾，復有善業四天下處、",
    "T17n0721_013:0077c27": "欲界六天，聞地獄氣即皆消盡。何以故？以地",
    "T17n0721_013:0077c28": "獄人極大臭故。地獄臭氣何故不來？有二大",
    "T17n0721_013:0077c29": "山，一名出山，二名沒山，遮彼臭氣。彼惡臭",
    "T17n0721_013:0078a01": "氣無異相似。「以惡業故，地獄寬廣。彼地獄",
    "T17n0721_013:0078a02": "中有焰嘴鳥，其嘴堅利、色白如氷，如是惡",
    "T17n0721_013:0078a03": "鳥於地獄中，一切罪人身皮脂肉骨髓皆食。",
    "T17n0721_013:0078a04": "復有異鳥火中而生、火中而行、火中而食，如",
    "T17n0721_013:0078a05": "是惡鳥食地獄人一切身肉，次破其骨；既破",
    "T17n0721_013:0078a06": "骨已，破肉飲血；彼飲血已，次飲其髓。彼地",
    "T17n0721_013:0078a07": "獄人唱喚悲號、啼哭悶絕。次復有鳥名火",
    "T17n0721_013:0078a08": "髻行，火所不燒，極大歡喜，破其頭已，先飲",
    "T17n0721_013:0078a09": "其血。次復有鳥名食髑髏，以火焰嘴破其",
    "T17n0721_013:0078a10": "髑髏而飲其腦。次復有鳥名為食舌，而食",
    "T17n0721_013:0078a11": "其舌及齒根肉，食已復生，新生柔軟如蓮",
    "T17n0721_013:0078a12": "華葉，如是復食，食已復生。次復有鳥名為",
    "T17n0721_013:0078a13": "拔齒，嘴如焰鉗，其鳥大力盡拔牙齒。次復",
    "T17n0721_013:0078a14": "有鳥名執咽喉，身甚微細，食其咽喉。次復",
    "T17n0721_013:0078a15": "有鳥名苦痛食，而食其肺。次復有鳥名食",
    "T17n0721_013:0078a16": "生藏，破其心已而飲其汁。次復有鳥名為",
    "T17n0721_013:0078a17": "脾聚，而食其脾。次復有鳥名腸內食，食其",
    "T17n0721_013:0078a18": "腸內。次復有鳥名喜背骨，破其背骨而飲",
    "T17n0721_013:0078a19": "其髓，飲已外出。次復有鳥名為脈藏，脈脈",
    "T17n0721_013:0078a20": "斷已，入脈孔中而飲其汁，受苦唱喚。次復有",
    "T17n0721_013:0078a21": "鳥名為針孔，嘴利如針而飲其血。次復有",
    "T17n0721_013:0078a22": "鳥名骨中住，破其頰骨在內而食。次復有",
    "T17n0721_013:0078a23": "鳥名食肉皮，食其外皮。次復有鳥名為拔",
    "T17n0721_013:0078a24": "爪，拔一切甲。次復有鳥名為食脂，破其皮",
    "T17n0721_013:0078a25": "已而飲其脂。次復有鳥名為緩筋，破裂",
    "T17n0721_013:0078a26": "其筋，一切皆食。次復有鳥名為拔髮，拔其",
    "T17n0721_013:0078a27": "髮根。如是阿鼻地獄之處三千由旬，名惡鳥",
    "T17n0721_013:0078a28": "處，彼復更有異地獄人同共被食，如是無",
    "T17n0721_013:0078a29": "量百千年食，食已復生。彼人如是怖畏鳥",
    "T17n0721_013:0078b01": "食。「阿鼻地獄一切苦網遮覆之處，既得脫",
    "T17n0721_013:0078b02": "已，望歸望救，次復更入名墮嶮岸受苦之",
    "T17n0721_013:0078b03": "處。普彼地獄十一焰聚周匝圍遶，孤獨無",
    "T17n0721_013:0078b04": "伴，業羂所縛，一切內外皆悉遮障，曠野中",
    "T17n0721_013:0078b05": "行。一切地獄諸苦惱中，勝苦欲到，疾走往",
    "T17n0721_013:0078b06": "詣，名墮嶮岸受苦之處。下足則洋，舉足則",
    "T17n0721_013:0078b07": "生，生則更軟，其觸甚苦，堅利苦惱，極大怖",
    "T17n0721_013:0078b08": "畏。如是怖畏，皺面喎口，手足身分一切消",
    "T17n0721_013:0078b09": "洋，然後次第到彼嶮岸。彼人彼處，墮於嶮",
    "T17n0721_013:0078b10": "岸，以惡業故，作風舉之，三千由旬，下未到",
    "T17n0721_013:0078b11": "地，雕鷲烏狗獯狐食之，風復更舉。彼惡風",
    "T17n0721_013:0078b12": "觸如火如刀，舉令在上，更復食之，如是上",
    "T17n0721_013:0078b13": "下，乃過無量百千年歲。「若離彼處，更復走",
    "T17n0721_013:0078b14": "向旋轉印孔地獄之處，到彼處已，在下則有",
    "T17n0721_013:0078b15": "千輻輪生，輪金剛軸，焰利速轉。彼地獄人",
    "T17n0721_013:0078b16": "即於到時，其輪疾轉，一輪破身、一輪破頭，於",
    "T17n0721_013:0078b17": "彼破處熱焰脂出，兩眼消洋。復有二輪轉",
    "T17n0721_013:0078b18": "在兩肩，破兩肩骨，一切消洋。於其兩手各",
    "T17n0721_013:0078b19": "有一輪，其輪疾轉猶如攢火，火生於手。有",
    "T17n0721_013:0078b20": "二種火：一是輪火，一是攢火。肉中出火，如",
    "T17n0721_013:0078b21": "是鐵輪焰燃疾轉，彼人身骨一切碎壞，疾轉",
    "T17n0721_013:0078b22": "破碎令如沙摶。又復背上火輪千輻，速疾",
    "T17n0721_013:0078b23": "而轉，從於背骨乃至跨骨到人根處。復有鐵",
    "T17n0721_013:0078b24": "鎖兩頭繫柱，罪人在上，推令來去，次第摽",
    "T17n0721_013:0078b25": "之，入於熟藏，復入生藏，破生藏已，次斷其",
    "T17n0721_013:0078b26": "腸。又令大坐，髀上輪生，疾轉破髀。內踝輪",
    "T17n0721_013:0078b27": "生，破骨髓出，足下鐵鉤破其兩足，受大苦",
    "T17n0721_013:0078b28": "惱。惡業行人如是無量百千年歲，受阿鼻",
    "T17n0721_013:0078b29": "苦，堅鞕惡苦，不可忍耐，自業所作。「若離彼",
    "T17n0721_013:0078c01": "處受惡苦惱，望歸望救疾走異處。彼既走",
    "T17n0721_013:0078c02": "已，見有大山，走赴彼山，多有異虫，虫身焰",
    "T17n0721_013:0078c03": "燃滿彼山中。彼地獄人入黑虫處，彼黑虫",
    "T17n0721_013:0078c04": "身其觸如焰，如是黑虫食彼罪人，分分分",
    "T17n0721_013:0078c05": "散碎壞如塵，苦惱唱喚。以唱喚故，焰燃黑",
    "T17n0721_013:0078c06": "虫即入其口，從咽喉等乃至熟藏入已而食，",
    "T17n0721_013:0078c07": "彼人極受堅惡苦惱。若彼罪人造作惡業，五",
    "T17n0721_013:0078c08": "逆阿鼻、十不善業，和合業同，相似受果，如",
    "T17n0721_013:0078c09": "是無量百千年歲，黑虫所食受大苦惱。「若離",
    "T17n0721_013:0078c10": "彼處，復見食肉畜生之林，多饒惡狗、野干師",
    "T17n0721_013:0078c11": "子、熊羆虎等，疾走往趣。既到彼已，為諸惡",
    "T17n0721_013:0078c12": "獸分分分張而噉食之，破頭食腦。有食咽",
    "T17n0721_013:0078c13": "者，有食頭者，有食肩者，有食胸者，有食腹",
    "T17n0721_013:0078c14": "者，有食腸者、食腸根者、食大腸者、食小腸",
    "T17n0721_013:0078c15": "者、食熟藏者、食生藏者，有食髀者，有食踹",
    "T17n0721_013:0078c16": "者、食足趺者，彼人如是食已復生，初生軟",
    "T17n0721_013:0078c17": "嫰，以軟嫩故，更食苦重，食已肉生。又多殺",
    "T17n0721_013:0078c18": "生作集惡業，受惡果故。彼地獄人如是無",
    "T17n0721_013:0078c19": "量百千年歲，彼地獄處受惡業果，惡業惡果",
    "T17n0721_013:0078c20": "無異相似，不可譬喻。",
    "T17n0721_013:0078c21": "正法念處經卷第十三"
}