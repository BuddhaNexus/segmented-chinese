{
    "T31n1604_008:0629b02": "大乘莊嚴經論卷第八",
    "T31n1604_008:0629b04": "無著菩薩造",
    "T31n1604_008:0629b05": "大唐天竺三藏波羅頗蜜多羅譯",
    "T31n1604_008:0629b06": "度攝品第十七之二",
    "T31n1604_008:0629b07": "[0629b07] 釋曰。已說修習六波羅蜜。次說六波羅蜜差",
    "T31n1604_008:0629b08": "別。六波羅蜜差別各有六義。一者自性。二",
    "T31n1604_008:0629b09": "者因。三者果。四者業。五者相應。六者品類。",
    "T31n1604_008:0629b10": "偈曰。",
    "T31n1604_008:0629b11": " 施彼及共思  二成亦二攝",
    "T31n1604_008:0629b12": " 具住不慳故  法財無畏三",
    "T31n1604_008:0629b13": "[0629b13] 釋曰。此偈明檀波羅蜜六義。施彼者是施自",
    "T31n1604_008:0629b14": "性。由以己物施諸受者故。共思者是施因。由",
    "T31n1604_008:0629b15": "無貪善根與思俱生故。二成者是施果。由財",
    "T31n1604_008:0629b16": "成就及身成就故。言身成就者。具攝命等五",
    "T31n1604_008:0629b17": "事。如五事經中說。施食得五事。一者得命。",
    "T31n1604_008:0629b18": "二者得色。三者得力。四者得樂五者得辯。二",
    "T31n1604_008:0629b19": "攝者是施業。由自他二攝滿足及大菩提滿",
    "T31n1604_008:0629b20": "足故。具住不慳故者。是施相應。由具足住不",
    "T31n1604_008:0629b21": "慳人心中故。法財無畏三者。是施品類。品類",
    "T31n1604_008:0629b22": "有三。一者法施。二者財施。三者無畏施故。如",
    "T31n1604_008:0629b23": "是六義。智者應知應習。偈曰。",
    "T31n1604_008:0629b24": " 六支滅有邊  善道及持等",
    "T31n1604_008:0629b25": " 福聚具足故  二得為二種",
    "T31n1604_008:0629b26": "[0629b26] 釋曰。此偈明尸波羅蜜六義。六支者是戒自",
    "T31n1604_008:0629b27": "性。由住具戒乃至受學諸學足故。滅有邊者",
    "T31n1604_008:0629b28": "是戒因。滅是涅槃。為求涅槃度諸有邊受行",
    "T31n1604_008:0629b29": "戒故。善道者是戒果。善道及不悔等次第五",
    "T31n1604_008:0629c01": "心住因戒得故。持等者是戒業。戒有三能。一",
    "T31n1604_008:0629c02": "者能持。由能任持一切功德如大地故。二者",
    "T31n1604_008:0629c03": "能靜。由能止息一切煩惱火熱故。三者無畏。",
    "T31n1604_008:0629c04": "由能不起一切怖憎等諸罪緣起豈畏起諸罪",
    "T31n1604_008:0629c05": "故。福聚具足故者。是戒相應。由一切時身口",
    "T31n1604_008:0629c06": "意業皆行善行故。二得為二種者。是戒品類。",
    "T31n1604_008:0629c07": "二得謂受得及法得。受得者。攝波羅提木叉",
    "T31n1604_008:0629c08": "護。法得者。攝禪護及無流護故。偈曰。",
    "T31n1604_008:0629c09": " 不報耐智性  大悲及法依",
    "T31n1604_008:0629c10": " 五德并二利  具勝彼三種",
    "T31n1604_008:0629c11": "[0629c11] 釋曰。此偈明羼提波羅蜜六義。不報耐智性",
    "T31n1604_008:0629c12": "者。是忍自性。一不報。二耐。三智。此三次第",
    "T31n1604_008:0629c13": "是三忍自性。不報者是他毀忍自性。耐者是",
    "T31n1604_008:0629c14": "安苦忍自性。智者是觀法忍自性。大悲及法",
    "T31n1604_008:0629c15": "依者是忍因。一大悲為因。二法依為因。法依",
    "T31n1604_008:0629c16": "者。謂受戒及多聞故。五德者是忍果。如經",
    "T31n1604_008:0629c17": "中說。忍得五種果。一得少憎&#x6131;。二得不壞",
    "T31n1604_008:0629c18": "他意。三得喜樂。四得臨終不悔。五得身壞生",
    "T31n1604_008:0629c19": "天。二利者是忍業。由三忍故能作自利利他",
    "T31n1604_008:0629c20": "二種業。如經偈說。作彼二義。自利利他。若",
    "T31n1604_008:0629c21": "知他瞋。於彼自息。具勝者。是忍相應忍難行",
    "T31n1604_008:0629c22": "故名最勝。具足最勝名相應。如經中說。忍最",
    "T31n1604_008:0629c23": "上難行故。彼三種者。是忍品類。彼人有三品。",
    "T31n1604_008:0629c24": "一他毀忍。二安苦忍。三觀法忍故。偈曰。",
    "T31n1604_008:0629c25": " 於善於正勇  有信有欲故",
    "T31n1604_008:0629c26": " 念增及對治  具德彼七種",
    "T31n1604_008:0629c27": "[0629c27] 釋曰。此偈明毘梨耶波羅蜜六義。於善於正",
    "T31n1604_008:0629c28": "勇者。是精進自性。遮餘業中勇猛故言善。除",
    "T31n1604_008:0629c29": "外道解脫中勇猛故言正。有信有欲故者。是",
    "T31n1604_008:0630a01": "精進因。由信及求精進得起故。念增者。是精",
    "T31n1604_008:0630a02": "進果。念定等功德復由精進起故。對治者。是",
    "T31n1604_008:0630a03": "精進業。如經中說。起精進者能得樂住。不",
    "T31n1604_008:0630a04": "雜諸惡不善法故。具德者。是精進相應。由具",
    "T31n1604_008:0630a05": "無貪等功德故。彼七種者。是精進品類。彼人",
    "T31n1604_008:0630a06": "有七品精進。一學戒精進。二學定精進。三學",
    "T31n1604_008:0630a07": "慧精進四身精進。五心精進。六無間精進。七",
    "T31n1604_008:0630a08": "尊重精進。偈曰。",
    "T31n1604_008:0630a09": " 心住及念進  樂生亦通住",
    "T31n1604_008:0630a10": " 諸法之上首  彼種三復三",
    "T31n1604_008:0630a11": "[0630a11] 釋曰。此偈明禪波羅蜜六義。心住者。是定自",
    "T31n1604_008:0630a12": "性。由心住內故。念進者。是定因。有念故於緣",
    "T31n1604_008:0630a13": "不忘。依進故禪定得起。樂生者是定果。離退",
    "T31n1604_008:0630a14": "方便離果不虛故。通住者。是定業。通謂五",
    "T31n1604_008:0630a15": "通。住謂三住。聖住天住梵住。禪定能令五通",
    "T31n1604_008:0630a16": "及三住皆得自在住故。諸法之上首者。是定",
    "T31n1604_008:0630a17": "相應。如經中說。三摩提者諸法上首故。彼種",
    "T31n1604_008:0630a18": "三復三者。是定品類。彼人有二種三品。一者",
    "T31n1604_008:0630a19": "有覺有觀無覺有觀無覺無觀三品故。二者",
    "T31n1604_008:0630a20": "喜俱樂俱捨俱三品故。偈曰。",
    "T31n1604_008:0630a21": " 正擇與定持  善脫及命說",
    "T31n1604_008:0630a22": " 諸法之上首  彼亦有三種",
    "T31n1604_008:0630a23": "[0630a23] 釋曰。此偈明般若波羅蜜六義。正擇者。是慧",
    "T31n1604_008:0630a24": "自性。由離邪業及世間所識業。正擇出世間",
    "T31n1604_008:0630a25": "法故。定持者。是慧因。由定持慧如實解法",
    "T31n1604_008:0630a26": "故。善脫者。是慧果。謂於染污得善解脫。何以",
    "T31n1604_008:0630a27": "故。由世間出世間大出世間正擇故。命說者。",
    "T31n1604_008:0630a28": "是慧業。由慧命及善說慧命者以彼無上正",
    "T31n1604_008:0630a29": "擇為命故。善說者。正說正法故。諸法之上首",
    "T31n1604_008:0630b01": "者是慧相應。如經中說。般若者一切法中上",
    "T31n1604_008:0630b02": "故。彼亦有三種者。是慧品類。彼人有世間出",
    "T31n1604_008:0630b03": "世間大出世間三品正擇故。已說六波羅蜜",
    "T31n1604_008:0630b04": "差別。次說六波羅蜜攝行。偈曰。",
    "T31n1604_008:0630b05": " 一切白淨法  應知亂定俱",
    "T31n1604_008:0630b06": " 六度總三雙  是類皆悉攝",
    "T31n1604_008:0630b07": "[0630b07] 釋曰。一切白淨法者。謂檀等諸行法。應知彼",
    "T31n1604_008:0630b08": "行法總攝有三種。一者亂。二者定。三者俱。彼",
    "T31n1604_008:0630b09": "亂者以前二波羅蜜攝施戒不定故。定者以",
    "T31n1604_008:0630b10": "後二波羅蜜攝禪及實慧定故。俱者以中二",
    "T31n1604_008:0630b11": "波羅蜜攝忍及精進定不定故。已說六波羅",
    "T31n1604_008:0630b12": "蜜攝行。次說六波羅蜜治障。偈曰。",
    "T31n1604_008:0630b13": " 檀離七著故  不著說七種",
    "T31n1604_008:0630b14": " 應知餘五度  障治七皆然",
    "T31n1604_008:0630b15": "[0630b15] 釋曰。檀離七著故不著說七種者。彼檀著有",
    "T31n1604_008:0630b16": "七種。一資財著。二慢緩著。三偏執著。四報恩",
    "T31n1604_008:0630b17": "著。五果報著。六障礙著。七散亂著。此中障礙",
    "T31n1604_008:0630b18": "著者。謂檀所對治貪。隨眠不斷故。散亂著者。",
    "T31n1604_008:0630b19": "散亂有二種。一下意散亂求小乘故。二分別",
    "T31n1604_008:0630b20": "散亂分別三輪故。由菩薩行檀時遠離此七",
    "T31n1604_008:0630b21": "著故說七不著。應知餘五度障治七皆然者。",
    "T31n1604_008:0630b22": "應知戒等五波羅蜜亦各有七著。離七著故",
    "T31n1604_008:0630b23": "亦各說七不著。此中有差別者。翻檀波羅蜜",
    "T31n1604_008:0630b24": "離資財著。即是戒等五波羅蜜離第一著。所",
    "T31n1604_008:0630b25": "謂戒離破戒著。忍離瞋恚著。精進離懈怠著。",
    "T31n1604_008:0630b26": "禪定離亂心著。智慧離愚癡著。戒等離障礙",
    "T31n1604_008:0630b27": "著者。彼障隨眠皆斷除故。戒等離分別著者。",
    "T31n1604_008:0630b28": "隨其三輪不分別故。已說六波羅蜜治障。次",
    "T31n1604_008:0630b29": "說六波羅蜜功德。此中先說利他功德。偈曰。",
    "T31n1604_008:0630c01": " 恒時捨身命  離求愍他故",
    "T31n1604_008:0630c02": " 因施建菩提  智攝施無盡",
    "T31n1604_008:0630c03": "[0630c03] 釋曰。此偈顯示檀波羅蜜利他功德。恒時捨",
    "T31n1604_008:0630c04": "身命者。謂諸菩薩一切時施自身命與一切",
    "T31n1604_008:0630c05": "求者故。離求愍他故者。不求報恩及以愛果",
    "T31n1604_008:0630c06": "由大悲為因故。因施建菩提者。因是施已建",
    "T31n1604_008:0630c07": "立一切眾生於三乘菩提故。智攝施無盡者。",
    "T31n1604_008:0630c08": "此施由無分別智所攝乃至無餘涅槃其福無",
    "T31n1604_008:0630c09": "盡無窮利益一切眾生故。偈曰。",
    "T31n1604_008:0630c10": " 恒時守禁勤  離戒及善趣",
    "T31n1604_008:0630c11": " 因戒建菩提  智攝戒無盡",
    "T31n1604_008:0630c12": "[0630c12] 釋曰。此偈顯示尸波羅蜜利他功德恒時守",
    "T31n1604_008:0630c13": "禁勤者。菩薩有三聚戒。一律儀戒。二攝善法",
    "T31n1604_008:0630c14": "戒。三攝眾生戒。初戒以禁防為體。後二戒以",
    "T31n1604_008:0630c15": "勤勇為體。諸菩薩一切時恒守護故。離戒及",
    "T31n1604_008:0630c16": "善趣者。謂不著得戒及不求愛果故。偈曰。",
    "T31n1604_008:0630c17": " 恒時耐他毀  離求畏無能",
    "T31n1604_008:0630c18": " 因忍建菩提  智攝忍無盡",
    "T31n1604_008:0630c19": "[0630c19] 釋曰。此偈顯示羼提波羅蜜利他功德。恒時",
    "T31n1604_008:0630c20": "耐他毀者。諸菩薩於一切時若一切眾生以",
    "T31n1604_008:0630c21": "一切極惱事來毀菩薩。菩薩悉能忍受故。離",
    "T31n1604_008:0630c22": "求畏無能者。不求報恩不求善趣不為怖畏",
    "T31n1604_008:0630c23": "不為無能故。偈曰。",
    "T31n1604_008:0630c24": " 恒時誓勤作  殺賊為無上",
    "T31n1604_008:0630c25": " 因進建菩提  智攝進無盡",
    "T31n1604_008:0630c26": "[0630c26] 釋曰。此偈顯示毘梨耶波羅蜜利他功德。恒",
    "T31n1604_008:0630c27": "時誓勤作者。諸菩薩無比修精進有二自性。",
    "T31n1604_008:0630c28": "一弘誓為自性。二勤方便為自性。殺賊為無",
    "T31n1604_008:0630c29": "上者。菩薩修精進但為殺自他煩惱賊。為得",
    "T31n1604_008:0631a01": "無上菩提故。偈曰。",
    "T31n1604_008:0631a02": " 恒時習諸定  捨禪下處生",
    "T31n1604_008:0631a03": " 因定建菩提  智攝定無盡",
    "T31n1604_008:0631a04": "[0631a04] 釋曰。此偈顯示禪波羅蜜利他功德。恒時習",
    "T31n1604_008:0631a05": "諸定者。諸菩薩攝無邊三摩提而修習故。捨",
    "T31n1604_008:0631a06": "禪下處生者。棄捨無上禪樂住來就下劣處",
    "T31n1604_008:0631a07": "受生。何以故。由大悲故。偈曰。",
    "T31n1604_008:0631a08": " 恒了真餘境  佛斷尚不著",
    "T31n1604_008:0631a09": " 因智建菩提  悲攝智無盡",
    "T31n1604_008:0631a10": "[0631a10] 釋曰。此偈顯示般若波羅蜜利他功德。恒了",
    "T31n1604_008:0631a11": "真餘境者。了真謂第一義諦平等相。人法二",
    "T31n1604_008:0631a12": "無我智故。餘境謂無邊。名相等差別故。佛斷",
    "T31n1604_008:0631a13": "尚不著者。佛斷謂涅槃諸菩薩修般若尚不",
    "T31n1604_008:0631a14": "著佛涅槃。何況求生死。此中前五波羅蜜。",
    "T31n1604_008:0631a15": "以無分別智攝故。乃至無餘涅槃功德無盡。",
    "T31n1604_008:0631a16": "般若波羅蜜。以大悲攝故。恒不捨眾生功德",
    "T31n1604_008:0631a17": "無盡。六偈別說利他功德已。次以一偈總說",
    "T31n1604_008:0631a18": "前義。偈曰。",
    "T31n1604_008:0631a19": " 廣大及無求  最勝與無盡",
    "T31n1604_008:0631a20": " 當知一一度  四德悉皆同",
    "T31n1604_008:0631a21": "[0631a21] 釋曰。四功德者。一廣大功德。二無求功德。三",
    "T31n1604_008:0631a22": "最勝功德。四無盡功德。前六偈第一句顯廣",
    "T31n1604_008:0631a23": "大功德。利多眾生故。第二句顯無求功德。第",
    "T31n1604_008:0631a24": "三句顯最勝功德。第四句顯無盡功德。復次",
    "T31n1604_008:0631a25": "六波羅蜜復有清淨功德。偈曰。",
    "T31n1604_008:0631a26": " 得見及遂願  并求合三喜",
    "T31n1604_008:0631a27": " 菩薩喜相翻  彼退悲極故",
    "T31n1604_008:0631a28": "[0631a28] 釋曰。此偈顯示檀波羅蜜清淨功德。彼乞求",
    "T31n1604_008:0631a29": "者於菩薩生三喜。一得見時生喜。二遂願時",
    "T31n1604_008:0631b01": "生喜。三求見求遂時生喜。由不見不遂時不",
    "T31n1604_008:0631b02": "生喜故。菩薩一切時於乞求者翻彼三喜亦",
    "T31n1604_008:0631b03": "生三喜。一得見彼時生喜。二遂彼願時生喜。",
    "T31n1604_008:0631b04": "三求見求遂彼時生喜。此中應知。彼求者三",
    "T31n1604_008:0631b05": "喜不如菩薩三喜。何以故。菩薩大悲具足故。",
    "T31n1604_008:0631b06": "偈曰。",
    "T31n1604_008:0631b07": " 自身財眷屬  由悲恒喜施",
    "T31n1604_008:0631b08": " 彼三遠離行  何因不禁守",
    "T31n1604_008:0631b09": "[0631b09] 釋曰。此下顯示尸波羅蜜清淨功德。此偈明",
    "T31n1604_008:0631b10": "遠離身三惡行。菩薩於自身自財自眷屬中。",
    "T31n1604_008:0631b11": "由大悲故尚恒歡喜好施於他。況於他身他",
    "T31n1604_008:0631b12": "財他眷屬中。三種遠離行而不禁守耶。偈",
    "T31n1604_008:0631b13": "曰。",
    "T31n1604_008:0631b14": " 不顧及平等  無畏亦普施",
    "T31n1604_008:0631b15": " 悲極有何因  惱他而妄語",
    "T31n1604_008:0631b16": "[0631b16] 釋曰。此偈明遠離妄語惡行。凡起妄語有四",
    "T31n1604_008:0631b17": "因緣。一為自利。戀身命故。二為利他。利所",
    "T31n1604_008:0631b18": "愛故。三為怖畏。懼王法故。四為求財。有所須",
    "T31n1604_008:0631b19": "故。菩薩則不爾。一者不顧。不戀身命故。二",
    "T31n1604_008:0631b20": "者平等。他身與自得等心故。三者無畏。離五",
    "T31n1604_008:0631b21": "怖故。四者普施。以一切物施一切故。菩薩悲",
    "T31n1604_008:0631b22": "愍恒深。復有何因而起妄語。偈曰。",
    "T31n1604_008:0631b23": " 平等利益作  大悲懼他苦",
    "T31n1604_008:0631b24": " 亦勤成熟生  極遠三語過",
    "T31n1604_008:0631b25": "[0631b25] 釋曰。此偈明遠離餘三語惡行。菩薩於一切",
    "T31n1604_008:0631b26": "眾生恒作平等利益。豈欲壞他眷屬而作兩",
    "T31n1604_008:0631b27": "舌。菩薩大悲恒欲拔除一切眾生之苦。於他",
    "T31n1604_008:0631b28": "苦中極生怖懼。豈欲為苦於他而作惡口。菩",
    "T31n1604_008:0631b29": "薩恒行正勤。恒欲成熟一切眾生。豈欲不成",
    "T31n1604_008:0631c01": "熟他而作綺語。是故菩薩能極遠離此三語",
    "T31n1604_008:0631c02": "過。偈曰。",
    "T31n1604_008:0631c03": " 普施及有悲  極善緣起法",
    "T31n1604_008:0631c04": " 何因不能耐  意地三煩惱",
    "T31n1604_008:0631c05": "[0631c05] 釋曰。此偈明遠離意三惡行。菩薩由普施一",
    "T31n1604_008:0631c06": "切物故離貪煩惱。由大悲故離瞋煩惱。由極",
    "T31n1604_008:0631c07": "善緣起法故離邪見煩惱。如是等破戒對治",
    "T31n1604_008:0631c08": "差別。是菩薩戒清淨功德。偈曰。",
    "T31n1604_008:0631c09": " 損者得益想  苦事喜想生",
    "T31n1604_008:0631c10": " 菩薩既如是  忍誰何所忍",
    "T31n1604_008:0631c11": "[0631c11] 釋曰。此偈顯示羼提波羅蜜清淨功德。損者",
    "T31n1604_008:0631c12": "得益想者。菩薩於彼不饒益者得饒益想。應",
    "T31n1604_008:0631c13": "須忍辱。何以故。為成忍辱因故。苦事喜想生",
    "T31n1604_008:0631c14": "者。菩薩於受苦事中更生喜想。何以故。成就",
    "T31n1604_008:0631c15": "利他因故。菩薩既無不饒益想起處及苦想",
    "T31n1604_008:0631c16": "起處。於誰邊起忍於何事起忍。偈曰。",
    "T31n1604_008:0631c17": " 菩薩他想斷  愛他過自愛",
    "T31n1604_008:0631c18": " 於他難行事  精進即無難",
    "T31n1604_008:0631c19": "[0631c19] 釋曰。此偈顯示毘梨耶波羅蜜清淨功德。菩",
    "T31n1604_008:0631c20": "薩為他難行精進而得不難。何以故。他想斷",
    "T31n1604_008:0631c21": "故。及一切時生於他愛。過自愛故。菩薩如是",
    "T31n1604_008:0631c22": "為他精進。豈復難行。是故精進清淨。偈曰。",
    "T31n1604_008:0631c23": " 少樂二自樂  著退盡癡故",
    "T31n1604_008:0631c24": " 是說三人禪  菩薩禪翻彼",
    "T31n1604_008:0631c25": "[0631c25] 釋曰。此偈顯示禪波羅蜜清淨功德。少樂者。",
    "T31n1604_008:0631c26": "謂世間禪。二自樂者。謂聲聞禪及緣覺禪。著",
    "T31n1604_008:0631c27": "者。若世間禪著自見。若二乘禪著涅槃。退者。",
    "T31n1604_008:0631c28": "謂世間禪。盡者。謂二乘禪。無餘涅槃時盡故。",
    "T31n1604_008:0631c29": "癡者。彼三人禪如其所應。有染癡無染癡故。",
    "T31n1604_008:0632a01": "菩薩禪翻彼者。謂翻彼三人禪。何以故。多樂",
    "T31n1604_008:0632a02": "自樂他樂故。不著不退無盡無癡故。是謂禪",
    "T31n1604_008:0632a03": "定清淨功德。偈曰。",
    "T31n1604_008:0632a04": " 暗觸及二燈  如是三人智",
    "T31n1604_008:0632a05": " 譬如日光照  菩薩智無比",
    "T31n1604_008:0632a06": "[0632a06] 釋曰。此偈顯示般若波羅蜜清淨功德。譬如",
    "T31n1604_008:0632a07": "暗中以手觸物。凡夫人智亦如是。何以故。得",
    "T31n1604_008:0632a08": "少境故。不明了故。不恒定故。譬如二燈室中",
    "T31n1604_008:0632a09": "照物。聲聞人智及緣覺智亦如是。何以故。得",
    "T31n1604_008:0632a10": "少境故。漸明了故。未極淨故。譬如日光照物。",
    "T31n1604_008:0632a11": "菩薩智亦如是。何以故。得遍滿故。以明了故。",
    "T31n1604_008:0632a12": "極清淨故。如是無比。是謂菩薩般若清淨功",
    "T31n1604_008:0632a13": "德。復次六波羅蜜後有八種無上功德。偈曰。",
    "T31n1604_008:0632a14": " 依類緣迴向  因智田依止",
    "T31n1604_008:0632a15": " 如是八種勝  無上義應知",
    "T31n1604_008:0632a16": "[0632a16] 釋曰。八無上者。一依二類三緣四迴向",
    "T31n1604_008:0632a17": "五因六智七田八依止。問此八於六度",
    "T31n1604_008:0632a18": "云何得無上。答檀依者。以依菩薩故。檀類者。",
    "T31n1604_008:0632a19": "此有三種。一物施。以捨自身命故。二無畏施。",
    "T31n1604_008:0632a20": "以救濟惡道生死畏故。三法施。以說大乘法",
    "T31n1604_008:0632a21": "故。檀緣者。以大悲為緣起故。檀迴向者。以求",
    "T31n1604_008:0632a22": "大菩提故。檀因者。以先世施業熏習種子為",
    "T31n1604_008:0632a23": "因故。檀智者。以無分別智觀察三輪。不分別",
    "T31n1604_008:0632a24": "施者受者財物故。檀田者。田有五人。一求人。",
    "T31n1604_008:0632a25": "二苦人。三無依人。四惡行人。五具德人。應知",
    "T31n1604_008:0632a26": "此中以具德勝人為無上。檀依止者。由三種",
    "T31n1604_008:0632a27": "依止故。一依止信向。二依止思惟。三依止三",
    "T31n1604_008:0632a28": "昧。依止信向者。如分別修中信思惟所說。依",
    "T31n1604_008:0632a29": "止思惟者。如分別修中味思惟隨喜思惟希",
    "T31n1604_008:0632b01": "望思惟所說。依止三昧者。謂依金剛藏等定。",
    "T31n1604_008:0632b02": "如勢力依止修中所說。如是依等無上故檀",
    "T31n1604_008:0632b03": "得無上。如檀八無上。戒等五波羅蜜八無上。",
    "T31n1604_008:0632b04": "應知亦爾。此中戒品類無上者。謂菩薩戒。忍",
    "T31n1604_008:0632b05": "品類無上者。謂來殺菩薩者卑下劣弱。精進",
    "T31n1604_008:0632b06": "品類無上者。謂修諸波羅蜜所對治斷。禪品",
    "T31n1604_008:0632b07": "類無上者。謂菩薩三摩提。智品類無上者。謂",
    "T31n1604_008:0632b08": "緣如如境。戒等由勝田無上者。謂大乘法。餘",
    "T31n1604_008:0632b09": "六無上如檀中說。復次檀及精進復有不共",
    "T31n1604_008:0632b10": "差別功德。問檀差別云何。偈曰。",
    "T31n1604_008:0632b11": " 施一令得樂  多劫自受苦",
    "T31n1604_008:0632b12": " 尚捨為愛深  何況利翻彼",
    "T31n1604_008:0632b13": "[0632b13] 釋曰。若諸菩薩施一眾生令其得樂。自身多",
    "T31n1604_008:0632b14": "劫受貧窮苦尚施無&#x608B;。由愛深故。愛深者。",
    "T31n1604_008:0632b15": "謂悲差別。何況施一眾生令其得樂。自身多",
    "T31n1604_008:0632b16": "劫獲大福利也。偈曰。",
    "T31n1604_008:0632b17": " 乞者隨所欲  菩薩一切捨",
    "T31n1604_008:0632b18": " 彼求為身故  利彼百種施",
    "T31n1604_008:0632b19": "[0632b19] 釋曰。此偈上半總說。謂隨彼所求菩薩悉捨。",
    "T31n1604_008:0632b20": "下半解釋。謂彼乞者為自利故一切欲得。菩",
    "T31n1604_008:0632b21": "薩為利他故百種悉捨。偈曰。",
    "T31n1604_008:0632b22": " 捨身尚不苦  何況餘財物",
    "T31n1604_008:0632b23": " 出世喜得故  起苦是無上",
    "T31n1604_008:0632b24": "[0632b24] 釋曰。菩薩捨身時。由心故不生苦。此心顯示",
    "T31n1604_008:0632b25": "菩薩出世間。何以故。得歡喜故。問此喜從何",
    "T31n1604_008:0632b26": "得。答從起苦得。是故起苦是菩薩無上。是故",
    "T31n1604_008:0632b27": "菩薩在出世間上。偈曰。",
    "T31n1604_008:0632b28": " 乞者一切得  得喜非大喜",
    "T31n1604_008:0632b29": " 菩薩一切捨  喜彼喜大故",
    "T31n1604_008:0632c01": "[0632c01] 釋曰。乞者所須菩薩皆施。乞者得喜。此喜非",
    "T31n1604_008:0632c02": "是大喜。問何故。答由菩薩一切皆捨喜彼得",
    "T31n1604_008:0632c03": "財。此喜為大。奪彼喜故。偈曰。",
    "T31n1604_008:0632c04": " 乞者一切得  有財非見富",
    "T31n1604_008:0632c05": " 菩薩一切捨  無財見大富",
    "T31n1604_008:0632c06": "[0632c06] 釋曰。此偈顯菩薩財無盡差別。偈曰。",
    "T31n1604_008:0632c07": " 乞者一切得  非大饒益想",
    "T31n1604_008:0632c08": " 菩薩一切捨  得大饒益想",
    "T31n1604_008:0632c09": "[0632c09] 釋曰。此顯菩薩大悲差別。偈曰。",
    "T31n1604_008:0632c10": " 乞者自在取  如取路傍果",
    "T31n1604_008:0632c11": " 菩薩能大捨  餘人無是事",
    "T31n1604_008:0632c12": "[0632c12] 釋曰。此顯菩薩無著差別。問說檀不共功德",
    "T31n1604_008:0632c13": "差別已。精進不共功德差別復云何。偈曰。",
    "T31n1604_008:0632c14": " 勝因依業種  對治等異故",
    "T31n1604_008:0632c15": " 如是六種義  精進有差別",
    "T31n1604_008:0632c16": "[0632c16] 釋曰。精進有六種差別。一勝差別。二因差",
    "T31n1604_008:0632c17": "別。三依止差別。四業差別。五種差別。六",
    "T31n1604_008:0632c18": "對治差別。此偈總舉。餘偈別釋。偈曰。",
    "T31n1604_008:0632c19": " 白法進為上  進亦是勝因",
    "T31n1604_008:0632c20": " 及得諸善法  進則為依止",
    "T31n1604_008:0632c21": "[0632c21] 釋曰。此偈說精進勝差別因差別依止差別。",
    "T31n1604_008:0632c22": "白法進為上者。說最勝差別。由於一切善法",
    "T31n1604_008:0632c23": "中說精進為最勝故。進亦是勝因者。說因差",
    "T31n1604_008:0632c24": "別。由說精進是無上因故。及得諸善法進則",
    "T31n1604_008:0632c25": "為依止者。說依止差別。由依止精進得一切",
    "T31n1604_008:0632c26": "善法故。偈曰。",
    "T31n1604_008:0632c27": " 現樂與世法  出世及資財",
    "T31n1604_008:0632c28": " 動靜及解脫  菩提七為業",
    "T31n1604_008:0632c29": "[0632c29] 釋曰。此偈說精進業差別。此業差別有七種。",
    "T31n1604_008:0633a01": "一得現法樂住。二得世間法。三得出世間法。",
    "T31n1604_008:0633a02": "四得資財。五得動靜。動靜者。由是世間不究",
    "T31n1604_008:0633a03": "竟故。六得解脫。解脫者。由斷身見故。七得菩",
    "T31n1604_008:0633a04": "提。菩提者。由大菩提故。偈曰。",
    "T31n1604_008:0633a05": " 增減及增上  捨障亦入真",
    "T31n1604_008:0633a06": " 轉依與大利  六說精進種",
    "T31n1604_008:0633a07": "[0633a07] 釋曰。此偈說精進種差別種差別有六種。一",
    "T31n1604_008:0633a08": "增減精進。謂四正勤。二惡法減二善法增故。",
    "T31n1604_008:0633a09": "二增上精進。謂五根。由於解脫法為增上義",
    "T31n1604_008:0633a10": "故。三捨障精進。謂五力。由彼障礙不能礙故。",
    "T31n1604_008:0633a11": "四入真精進。謂七覺分。由見道建立故。五轉",
    "T31n1604_008:0633a12": "依精進。謂八聖道分。由修道是究竟轉依因",
    "T31n1604_008:0633a13": "故。六大利精進。謂六波羅蜜。由自利利他故。",
    "T31n1604_008:0633a14": "偈曰。",
    "T31n1604_008:0633a15": " 種復有五異  弘誓將發行",
    "T31n1604_008:0633a16": " 無下及不動  第五說無厭",
    "T31n1604_008:0633a17": "[0633a17] 釋曰。五異者。一弘誓精進。謂欲發起行故。二",
    "T31n1604_008:0633a18": "發行精進。謂現行諸善故。三無下精進。謂得",
    "T31n1604_008:0633a19": "大果下體無故。四不動精進。謂寒熱等苦不",
    "T31n1604_008:0633a20": "能動故。五無厭精進。謂不以少得為足故。此",
    "T31n1604_008:0633a21": "五種如經中所說。有弘誓精進。有現起精",
    "T31n1604_008:0633a22": "進。有勇猛精進。有堅固精進。有不捨佛道精",
    "T31n1604_008:0633a23": "進。於諸善法中。如其次第應知。偈曰。",
    "T31n1604_008:0633a24": " 三種下中上  由依三乘爾",
    "T31n1604_008:0633a25": " 亦二下上覺  利有小大故",
    "T31n1604_008:0633a26": "[0633a26] 釋曰。彼精進依人差別。復說三種及二種。三",
    "T31n1604_008:0633a27": "種者。依三乘行人差別。如其次第。下中上精",
    "T31n1604_008:0633a28": "進故。問何因復二種。答下上覺故。下覺者。依",
    "T31n1604_008:0633a29": "二乘行人。上覺者。依大乘行人。如其次第。說",
    "T31n1604_008:0633b01": "於小利及大利故。何以故。為自利故。為他利",
    "T31n1604_008:0633b02": "故。偈曰。",
    "T31n1604_008:0633b03": " 財著煩惱著  厭著知足著",
    "T31n1604_008:0633b04": " 四著不能退  對治分四種",
    "T31n1604_008:0633b05": "[0633b05] 釋曰。此偈說精進對治差別。由對治四著有",
    "T31n1604_008:0633b06": "四不退。說四種對治差別。問此云何。答檀等",
    "T31n1604_008:0633b07": "諸行。由四著為礙故而不得行。一者財著。於",
    "T31n1604_008:0633b08": "財極&#x608B;故。二者煩惱著。於財起染故。三者厭",
    "T31n1604_008:0633b09": "著。於檀等行有退屈故。四者知足著。於少施",
    "T31n1604_008:0633b10": "等喜滿足故。行精進者對治如此四著。能得",
    "T31n1604_008:0633b11": "不退故說四種對治差別。已說六波羅蜜功",
    "T31n1604_008:0633b12": "德。次說六波羅蜜互顯。偈曰。",
    "T31n1604_008:0633b13": " 相攝及差別  依法亦為因",
    "T31n1604_008:0633b14": " 六度互相成  一切種分別",
    "T31n1604_008:0633b15": "[0633b15] 釋曰。六波羅蜜相成自有四義。一相攝。二差",
    "T31n1604_008:0633b16": "別。三依法。四為因。相攝者。無畏施攝戒忍二",
    "T31n1604_008:0633b17": "度。由此二度能與無畏故。法施攝定智二度。",
    "T31n1604_008:0633b18": "由此二度能與法故。俱施攝精進一度。由此",
    "T31n1604_008:0633b19": "一度能行二施故。問戒攝幾種。答攝善法戒",
    "T31n1604_008:0633b20": "一切檀等皆攝。如是忍等互攝如其所應作。",
    "T31n1604_008:0633b21": "差別者。檀等六種即為六施。謂施施戒施乃",
    "T31n1604_008:0633b22": "至般若施。於他相續建立檀等故。依法者所",
    "T31n1604_008:0633b23": "有諸經所有檀等諸義顯示。所有檀等諸義",
    "T31n1604_008:0633b24": "所有諸經顯示。處處相攝應知。為因者。謂檀",
    "T31n1604_008:0633b25": "為戒等因。何以故。不顧財者能行戒等故。戒",
    "T31n1604_008:0633b26": "亦施等因。何以故。比丘受護者能捨一切所",
    "T31n1604_008:0633b27": "有受故。住戒者。能具足忍等故。又受攝善法",
    "T31n1604_008:0633b28": "戒為檀等故。如是忍等互為因。如其所應作。",
    "T31n1604_008:0633b29": "如是說六波羅蜜義已。次說四攝行。偈曰。",
    "T31n1604_008:0633c01": " 布施將愛語  利行并同利",
    "T31n1604_008:0633c02": " 施平及彼說  建立亦自行",
    "T31n1604_008:0633c03": "[0633c03] 釋曰。四攝者。一布施攝。二愛語攝。三利行",
    "T31n1604_008:0633c04": "攝。四同利攝。施平者。即布施攝。彼說者。謂",
    "T31n1604_008:0633c05": "愛語攝。說彼波羅蜜義故。建立者謂利行攝。",
    "T31n1604_008:0633c06": "建立眾生於波羅蜜中故。自行者。謂同利攝。",
    "T31n1604_008:0633c07": "建立他已自亦如是行故。問何故說此四攝",
    "T31n1604_008:0633c08": "體。答此說攝他諸方便。偈曰。",
    "T31n1604_008:0633c09": " 攝他四方便  即是四攝性",
    "T31n1604_008:0633c10": " 隨攝亦攝取  正轉及隨轉",
    "T31n1604_008:0633c11": "[0633c11] 釋曰。布施者。是隨攝方便。由財施隨他身起",
    "T31n1604_008:0633c12": "攝故。愛語者。是攝取方便。由無知疑惑者令",
    "T31n1604_008:0633c13": "受義故。利行者。是正轉方便。由此行諸善轉",
    "T31n1604_008:0633c14": "故。同利者。是隨轉方便。菩薩自如說行眾生",
    "T31n1604_008:0633c15": "知已先未行善亦隨行故。問四攝業云何。偈",
    "T31n1604_008:0633c16": "曰。",
    "T31n1604_008:0633c17": " 令器及令信  令行亦令解",
    "T31n1604_008:0633c18": " 如是作四事  次第四攝業",
    "T31n1604_008:0633c19": "[0633c19] 釋曰。布施者。能令於法成器。由隨順於財則",
    "T31n1604_008:0633c20": "堪受法故。愛語者。能令於法起信。由教法義",
    "T31n1604_008:0633c21": "彼疑斷故。利行者。能令於法起行。由如法依",
    "T31n1604_008:0633c22": "行故。同利者。能令彼得解脫。由行淨長時得",
    "T31n1604_008:0633c23": "饒益故。是為四攝業。問世尊亦說二攝。此云",
    "T31n1604_008:0633c24": "何。偈曰。",
    "T31n1604_008:0633c25": " 四體說二攝  財攝及法攝",
    "T31n1604_008:0633c26": " 財一法有三  次第攝四攝",
    "T31n1604_008:0633c27": "[0633c27] 釋曰。此四攝體。世尊餘處說為二攝。謂財",
    "T31n1604_008:0633c28": "攝法攝。即以二攝攝於四攝。財攝攝初一攝。",
    "T31n1604_008:0633c29": "法攝攝後三攝。問云何攝後三。答法有三種。",
    "T31n1604_008:0634a01": "一所緣法。二所行法。三所淨法。如其次第攝",
    "T31n1604_008:0634a02": "後三攝。應知偈曰。",
    "T31n1604_008:0634a03": " 下中上差別  如是四攝種",
    "T31n1604_008:0634a04": " 倍無及倍有  亦純合三益",
    "T31n1604_008:0634a05": "[0634a05] 釋曰。四攝種差別有三。謂下中上。由諸菩薩",
    "T31n1604_008:0634a06": "攝三乘人差別故。由此三種差別次第復有",
    "T31n1604_008:0634a07": "三益。一倍無益二倍有益。三純有益。倍無益",
    "T31n1604_008:0634a08": "者。謂解行地菩薩攝。倍有益者。謂入大地菩",
    "T31n1604_008:0634a09": "薩攝。純有益者。謂八地已上菩薩攝。由彼決",
    "T31n1604_008:0634a10": "定能令眾生成就故。偈曰。",
    "T31n1604_008:0634a11": " 菩薩欲攝眾  依此四方便",
    "T31n1604_008:0634a12": " 大利及易成  得讚三益故",
    "T31n1604_008:0634a13": "[0634a13] 釋曰。若諸菩薩欲攝徒眾者。一切皆須依此",
    "T31n1604_008:0634a14": "四攝以為方便。何以故。由一切大利得成就",
    "T31n1604_008:0634a15": "故。由是樂易方便故。由得諸佛稱揚故。偈",
    "T31n1604_008:0634a16": "曰。",
    "T31n1604_008:0634a17": " 四攝於三世  恒時攝眾生",
    "T31n1604_008:0634a18": " 成就眾生道  非餘唯四攝",
    "T31n1604_008:0634a19": "[0634a19] 釋曰。此四攝於三世中已攝當攝現攝一切",
    "T31n1604_008:0634a20": "眾生。是故此四攝是成熟眾生道。非餘諸道。",
    "T31n1604_008:0634a21": "餘道無體故。別說六度四攝已。次以一偈總",
    "T31n1604_008:0634a22": "結前義。偈曰。",
    "T31n1604_008:0634a23": " 不著及寂靜  能耐將意勇",
    "T31n1604_008:0634a24": " 不動并離相  亦攝攝眾生",
    "T31n1604_008:0634a25": "[0634a25] 釋曰。此偈上三句結六度義。下一句結四攝",
    "T31n1604_008:0634a26": "義。偈義如前解。菩薩以此六行行此四攝。顯",
    "T31n1604_008:0634a27": "示六波羅蜜。成就自利利他。四攝成就亦爾。",
    "T31n1604_008:0634a28": "是故如其次第。先說六度。後說四攝。度攝品",
    "T31n1604_008:0634a29": "究竟。"
}