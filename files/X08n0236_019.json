{
    "X08n0236_019:0232a14": "華嚴懸談會玄記卷第十九",
    "X08n0236_019:0232a15": "蒼山再光寺比丘 普瑞集",
    "X08n0236_019:0232a16": "[0232a16] 鈔金銀等者彼疏云金即別教理銀即通教理大",
    "X08n0236_019:0232a17": "品所明真諦不出共不共二而云多者約種種門",
    "X08n0236_019:0232a18": "言多如破十八計名十八空此即取三乘理令一",
    "X08n0236_019:0232a19": "切眾生當得究竟諸法實相為一乘理一切法門",
    "X08n0236_019:0232a20": "皆是珍寶倉即定門百八三昧庫是慧門十八空",
    "X08n0236_019:0232a21": "境也通別兩種定慧倉庫包藏一切定慧無有缺",
    "X08n0236_019:0232a22": "少內充外溢故云盈溢言其中多少者說於般若",
    "X08n0236_019:0232a23": "則有廣略二門菩薩行般若廣略相略則為少廣",
    "X08n0236_019:0232a24": "則為多自行為取化他為與大品中云汝(呼善現也)當",
    "X08n0236_019:0232b01": "為菩薩說故云汝悉知之言慧命者玄讚云在俗",
    "X08n0236_019:0232b02": "之徒皆愛身恒之壽聖者之輩並寶智慧之命故。",
    "X08n0236_019:0232b03": "[0232b03] ▲鈔今疏下會疏意也問此文通會理行二法以",
    "X08n0236_019:0232b04": "金銀喻理故何故疏中但引會行之文耶故此答",
    "X08n0236_019:0232b05": "也意云欲會三因為一因故前雖有果此雖有理",
    "X08n0236_019:0232b06": "疏中皆唯會行言餘略不引者以正明中義通理",
    "X08n0236_019:0232b07": "行果三今引證中二文皆有三行為佛因是約行",
    "X08n0236_019:0232b08": "中開權顯實故今云餘略不引也(准疏中引為果准抄引中會理",
    "X08n0236_019:0232b09": "果二法亦具也)。",
    "X08n0236_019:0232b10": "[0232b10] 鈔義說為四者以但廢昔三教下纂玄說云此准",
    "X08n0236_019:0232b11": "前科合雙會教果三果歸行前文已會故此鈔更",
    "X08n0236_019:0232b12": "不言但會教也准寂照則雙會教果鈔中但廢下",
    "X08n0236_019:0232b13": "會教也但三為別一為總耳者即會果也二釋隨",
    "X08n0236_019:0232b14": "取今依後義初廢教者如何廢耶三乘但是假名",
    "X08n0236_019:0232b15": "字引導眾生則廢昔三教故言昔三是權即今一",
    "X08n0236_019:0232b16": "實使顯以昔三教互不相見故權今會歸總成一",
    "X08n0236_019:0232b17": "教即是實也故方便品初云吾從成佛已來等既",
    "X08n0236_019:0232b18": "言方便令離諸著故三乘教皆是權今合前教便",
    "X08n0236_019:0232b19": "顯一乘故經云知諸眾生有種種欲深心所著乃",
    "X08n0236_019:0232b20": "至方便力故而為說法如此皆為得一佛乘等故",
    "X08n0236_019:0232b21": "三外無實之法(前約教亦會取正依此也)。[0232b21] ▲鈔但三為別一為",
    "X08n0236_019:0232b22": "總者如二乘已得之果權教大乘之果互不相見",
    "X08n0236_019:0232b23": "故權今三乘故果皆全是一實相之果則廢三別",
    "X08n0236_019:0232b24": "而成一總故云但三為別一為總耳則二乘果智",
    "X08n0236_019:0232c01": "為因趣大乘果以因地心與果地心同亦令二乘",
    "X08n0236_019:0232c02": "皆得大果豈非即是一乘果耶(意云以二乘果智是一乘因地中本",
    "X08n0236_019:0232c03": "覺真心少分之用此因地心與一乘果地覺心同一體故故云以別果為總果也)權教大",
    "X08n0236_019:0232c04": "乘菩薩比觀所解四智等大果皆實教佛果少分",
    "X08n0236_019:0232c05": "之義故亦是一乘果。[0232c05] ▲鈔此喻至出現品下彼鈔",
    "X08n0236_019:0232c06": "云涅槃第二云我今當令一切眾生及以弟子四",
    "X08n0236_019:0232c07": "部之眾悉皆安住祕密藏中我亦復當安住是中",
    "X08n0236_019:0232c08": "入於涅槃何等名為祕密之藏猶如伊字三點若",
    "X08n0236_019:0232c09": "並則不成伊縱亦不成如摩醯首羅面上三目乃",
    "X08n0236_019:0232c10": "得成伊三點若別亦不成伊我亦如是解脫之法",
    "X08n0236_019:0232c11": "亦非涅槃如來法身亦非涅槃摩訶般若亦非涅",
    "X08n0236_019:0232c12": "槃三法各異亦非涅槃我今安住如是三法為化",
    "X08n0236_019:0232c13": "眾生名入涅槃然有云伊字如品字有云如倒書",
    "X08n0236_019:0232c14": "品字後義為正由此見異古德解義取捨不同或",
    "X08n0236_019:0232c15": "二德在上一德在下(百法鈔云淄州沼法師云此約勝劣依止次第而作是說",
    "X08n0236_019:0232c16": "兩點在上左喻般若右喻解脫左勝而右劣故一點在下者喻於法身上二是能依法身是所依故)或",
    "X08n0236_019:0232c17": "一德在上二德在下(沼法師此約能所證次第一目在上猶如般若以是能證",
    "X08n0236_019:0232c18": "故二目在下左喻法身右喻解脫俱是所證故在於下)並不得意西方伊字",
    "X08n0236_019:0232c19": "二點在上天目之喻不可二目在一目上如來恐",
    "X08n0236_019:0232c20": "人&#x609E;作此解故以天目轉喻伊字則不得定一二",
    "X08n0236_019:0232c21": "上下但取不可縱橫及並別耳(百法抄云平迷哲法師云舉斯二喻",
    "X08n0236_019:0232c22": "況於三事而互說不定者非約勝劣依止及能所證次第而釋三事但顯三事一時而得)若定",
    "X08n0236_019:0232c23": "說一上二上非唯義理不得圓妙致令二喻自互",
    "X08n0236_019:0232c24": "相違謂梵書者二此西方伊字三目之一當於眉",
    "X08n0236_019:0233a01": "間此其狀也諸公何惑等又云然此二種不離一",
    "X08n0236_019:0233a02": "如德用分異即寂之照為般若即照之寂為解脫",
    "X08n0236_019:0233a03": "寂照之體為法身如明淨圓珠明即般若淨即解",
    "X08n0236_019:0233a04": "脫圓體即法身約用不同體不相離故此三法不",
    "X08n0236_019:0233a05": "縱若法身本有次修般若後得解脫名縱亦名三",
    "X08n0236_019:0233a06": "為別法異體同時為橫亦名為並對縱為橫對別",
    "X08n0236_019:0233a07": "為並故經云若並縱別則不成伊一一異體為別",
    "X08n0236_019:0233a08": "今三但不思議焉可為縱橫並別耶以即一而三",
    "X08n0236_019:0233a09": "即三而一非三非一雙照一三焉可作一三等思",
    "X08n0236_019:0233a10": "若作體一用別而未免於並別也。[0233a10] ▲鈔昔三既別",
    "X08n0236_019:0233a11": "下昔般若等雖明實相佛性等實法而不兼權設",
    "X08n0236_019:0233a12": "二乘之根亦皆具證此實法咸得作佛名不兼權",
    "X08n0236_019:0233a13": "此如伊字中但是一點聲聞如一點緣覺如一點云",
    "X08n0236_019:0233a14": "點別非伊非今一乘全兼昔三皆當作佛等如伊",
    "X08n0236_019:0233a15": "具三點合三為一無三各別云廢三&#x8657;(上喻及合中義通教果也)。",
    "X08n0236_019:0233a16": "[0233a16] 疏今昔有異者異字有三意一云今法華一乘別有",
    "X08n0236_019:0233a17": "法門全異昔是三乘非是合三為一揀異前段會昔",
    "X08n0236_019:0233a18": "成今義說為四之義也故。",
    "X08n0236_019:0233a19": "[0233a19] 鈔云前但合三為一等二者彰今異昔今法華一",
    "X08n0236_019:0233a20": "乘異昔一乘今一乘兼會三權對三立一昔一乘",
    "X08n0236_019:0233a21": "不兼會三乘非是對三立一由此對三立一則三",
    "X08n0236_019:0233a22": "權一實四乘義成其不對三立一則於昔權外別",
    "X08n0236_019:0233a23": "為一類一乘之機說於一乘故昔實不滯方便法",
    "X08n0236_019:0233a24": "華不會也意顯四乘義成是順之由三權之外別",
    "X08n0236_019:0233b01": "有一實是違之由此為疏文之意非昔實亦會爾。",
    "X08n0236_019:0233b02": "[0233b02] ▲鈔前但合三為一下對前揀異也即前第一意",
    "X08n0236_019:0233b03": "昔字指前三乘言昔所未說者法華經文也言謂",
    "X08n0236_019:0233b04": "昔日雖有下乍觀謂字似重釋前義觀其所釋與",
    "X08n0236_019:0233b05": "前義別前但揀別三乘外別有一乘此釋今一乘",
    "X08n0236_019:0233b06": "與昔一乘義別即前疏中第二意也學者細詳勿",
    "X08n0236_019:0233b07": "濫二意謂有妨言昔日實教大乘亦詮如來藏性",
    "X08n0236_019:0233b08": "涅槃法身真常之理與法華是同何言法華方說",
    "X08n0236_019:0233b09": "昔所未說等耶故以此第二意答也意云顯說不",
    "X08n0236_019:0233b10": "顯說而今昔有異言未曾顯說者明昔雖是實不",
    "X08n0236_019:0233b11": "及法華之實也言則一乘三乘下通結上二意皆",
    "X08n0236_019:0233b12": "成四乘義也如向所明。[0233b12] ▲鈔叡公者傳云僧叡魏",
    "X08n0236_019:0233b13": "郡長樂人司徒姚嵩深相禮貴姚興問嵩叡公何",
    "X08n0236_019:0233b14": "如嵩答實鄴衛之松&#x6822;興曰乃四海之標領何獨",
    "X08n0236_019:0233b15": "爾耶什公翻經叡並參正正法華受決品云天見",
    "X08n0236_019:0233b16": "人人見天什譯至此乃曰此語與西域義同而在",
    "X08n0236_019:0233b17": "言過質叡曰將非人天交接兩得相見什喜曰實",
    "X08n0236_019:0233b18": "然後出成實論令叡講之什曰此諍論中有七處",
    "X08n0236_019:0233b19": "文破毗曇而在言小隱若能不問而解可謂英才",
    "X08n0236_019:0233b20": "叡啟發幽微果不諮什而懸會什嘆曰吾傳譯經",
    "X08n0236_019:0233b21": "論得與子相值無所恨矣叡常修西方臨終沐浴",
    "X08n0236_019:0233b22": "向西合掌而卒是日同寺咸見五色香煙從叡房",
    "X08n0236_019:0233b23": "出春秋六十七矣今引所說但證昔實悟物雖弘",
    "X08n0236_019:0233b24": "未曾顯說佛之知見不及法華之顯說也有以證",
    "X08n0236_019:0233c01": "昔權今實者非也豈可般若等深經盡為權耶此",
    "X08n0236_019:0233c02": "中雖有善權之言非是指為權教但對體用分權",
    "X08n0236_019:0233c03": "實耳豈可疏主自語相違耶言道者即指學道之",
    "X08n0236_019:0233c04": "者也言乘者即能乘之人也言實體不足者以昔",
    "X08n0236_019:0233c05": "實未曾顯說眾生皆有佛性故實體不足也皆屬",
    "X08n0236_019:0233c06": "法華者即今法華一實具足顯說也。[0233c06] ▲鈔根敗之",
    "X08n0236_019:0233c07": "士下即淨名經中佛道品文也即眼等五根隨有",
    "X08n0236_019:0233c08": "敗壞之者其於色等五欲塵境不能緣了受用利",
    "X08n0236_019:0233c09": "益身心喻於聲聞已斷煩惱障不能留惑潤生於",
    "X08n0236_019:0233c10": "生死中廣利群品不能成佛果故彼經次云正使",
    "X08n0236_019:0233c11": "聲聞終身聞佛法力無畏等永不能發無上道意",
    "X08n0236_019:0233c12": "發心尚不能豈得當成佛果言豈非不兼權耶者",
    "X08n0236_019:0233c13": "以淨名經中既說二乘不得成佛即顯昔日實教",
    "X08n0236_019:0233c14": "豈不是不兼會於權反顯昔實雖妙不兼會於昔",
    "X08n0236_019:0233c15": "權(非謂昔實自兼於權也)今法華兼會權故今昔有異昔劣",
    "X08n0236_019:0233c16": "今勝是其本意也。[0233c16] ▲鈔又云下亦淨名不思議品",
    "X08n0236_019:0233c17": "文(如前引釋)於大乘中無所堪任故已如敗壞種子不",
    "X08n0236_019:0233c18": "能生芽顯煩惱障已斷不能留惑潤生反入生死",
    "X08n0236_019:0233c19": "化眾生也故淨名佛道品又云當知一切煩惱是",
    "X08n0236_019:0233c20": "如來種肇公註云凡夫沉淪五趣為煩惱所蔽進",
    "X08n0236_019:0233c21": "無無為之歡退有生死之畏兼我心自高唯勝是",
    "X08n0236_019:0233c22": "慕故能發跡塵勞標心無上樹根生死而敷正覺",
    "X08n0236_019:0233c23": "之華等。",
    "X08n0236_019:0233c24": "[0233c24] 疏於文有據者於法華經文有所據所立之義而亦",
    "X08n0236_019:0234a01": "極成以至理須然故彼此共許故。",
    "X08n0236_019:0234a02": "[0234a02] 疏天台智者承南嶽大師者南嶽名慧思俗姓李氏",
    "X08n0236_019:0234a03": "武津人&#x751E;夢梵僧勸令出家時慧文禪師聚徒數百",
    "X08n0236_019:0234a04": "乃從受正法累夏習禪未有所證傷己昏沉放身倚",
    "X08n0236_019:0234a05": "壁背未至間豁然開悟法華三昧大乘法門一念明",
    "X08n0236_019:0234a06": "達十六特勝背捨徐人便自通徹不由他悟因此學",
    "X08n0236_019:0234a07": "徒日盛攝自他眾雜以精麤由此是非鋒起怨嫉鴆",
    "X08n0236_019:0234a08": "毒毒所不傷異道興謀不能為害乃顧徒曰大聖在",
    "X08n0236_019:0234a09": "世不免流言況吾無德豈逃此債債是宿作來時須",
    "X08n0236_019:0234a10": "受然我佛法不久應滅當往何方以避此難時冥空",
    "X08n0236_019:0234a11": "有聲曰若欲修定可往武當南嶽是入道山以齊武",
    "X08n0236_019:0234a12": "平之初背嵩陽領徒南遊至光州值梁孝文傾覆權",
    "X08n0236_019:0234a13": "止大蘇數年歸從如市造金字法華般若後命江陵",
    "X08n0236_019:0234a14": "智顗代講金經至一心具萬法處顗有疑焉思釋曰",
    "X08n0236_019:0234a15": "汝向所疑此乃大品次第意耳未是法華圓頓旨也",
    "X08n0236_019:0234a16": "吾昔夏中一心頓發諸善吾既身證不勞致疑後因",
    "X08n0236_019:0234a17": "烽警山似棲遑遂趣南嶽告眾曰吾寄此十年過此",
    "X08n0236_019:0234a18": "必事近逝又吾前身履此即古寺也因掘得故基遂",
    "X08n0236_019:0234a19": "立寺行道神應極多終於陳大建元年六月十二日",
    "X08n0236_019:0234a20": "正住此山十年如初言也春秋六十四或諮師位應",
    "X08n0236_019:0234a21": "是十地思曰非也吾是十信鐵輪位耳。",
    "X08n0236_019:0234a22": "[0234a22] 言智者名智顗字德安姓陳氏&#x9834;川人也有晉遷都",
    "X08n0236_019:0234a23": "寓居荊州之華容焉即梁散騎益陽公起之第二子",
    "X08n0236_019:0234a24": "也母徐氏夢香煙五彩縈迴在懷欲拂去之聞人語",
    "X08n0236_019:0234b01": "曰宿世因緣寄托王道福德自至何以去之及誕育",
    "X08n0236_019:0234b02": "之夜室內洞明信宿乃止內外相賀盛陳鼎&#x723C;火滅",
    "X08n0236_019:0234b03": "湯冷為事不成忽有二僧扣門曰善哉善兒宿德所",
    "X08n0236_019:0234b04": "重必出家矣言訖而隱賓客異之&#x96A3;室憶先靈瑞呼",
    "X08n0236_019:0234b05": "為王道兼復用名光道故小立二名參王稱之眼有",
    "X08n0236_019:0234b06": "重瞳二親藏掩時人已知臥便合掌坐必向西一年",
    "X08n0236_019:0234b07": "已來口不妄噉見像便禮逢僧必敬七歲喜往伽藍",
    "X08n0236_019:0234b08": "後尋明師冀依出家年十有八投湘州果願寺法緒",
    "X08n0236_019:0234b09": "出家後詣光州大蘇山思禪師受業心觀(云云)思令",
    "X08n0236_019:0234b10": "代講躬自聽之語學徒曰此吾徒之義兒恨其定力",
    "X08n0236_019:0234b11": "少耳及學成辭師思曰汝於陳國有緣往必利益思",
    "X08n0236_019:0234b12": "遊南嶽顗往金陵綿歷八周講智論等次說禪門用",
    "X08n0236_019:0234b13": "清心海後往天台有問其位者答曰汝等懶種善根",
    "X08n0236_019:0234b14": "問他功德如盲問乳蹶者妨路吾不領眾必淨六根",
    "X08n0236_019:0234b15": "為他損己只是五品內位耳春秋六十有七開皇十",
    "X08n0236_019:0234b16": "七年十一月二十四日坐蛻於天台山大石像前東",
    "X08n0236_019:0234b17": "西垂範化通萬里所造大寺三十五所手度僧四十",
    "X08n0236_019:0234b18": "餘人寫一切經一十五藏金檀像并畫像十萬許軀",
    "X08n0236_019:0234b19": "五十餘州道俗授菩薩戒者不可稱紀傳業學士三",
    "X08n0236_019:0234b20": "十二人習禪學士散流江漢莫限其數沙門灌頂奉",
    "X08n0236_019:0234b21": "付弟子也。",
    "X08n0236_019:0234b22": "[0234b22] 鈔陳朝一帝即是後主者顗師已在天台行道陳",
    "X08n0236_019:0234b23": "後主意欲面禮顧問群臣沙門誰為名勝陳宣奏",
    "X08n0236_019:0234b24": "曰瓦官禪師德邁風霜禪鏡淵海昔在京邑群賢",
    "X08n0236_019:0234c01": "所宗今高步天台法雲東靄願陛下詔之還都使",
    "X08n0236_019:0234c02": "道俗咸荷因降璽書重沓七反皆帝手疏方肯出",
    "X08n0236_019:0234c03": "山迎入大極殿之東堂講智論帝躬設禮候延於",
    "X08n0236_019:0234c04": "靈耀寺學徒雲擁靈耀褊隘更求閑靜忽夢一人",
    "X08n0236_019:0234c05": "翼從嚴正自稱名云余冠達也請住三橋顗曰冠",
    "X08n0236_019:0234c06": "達梁武法名三橋豈非光宅耶乃移居之其年四",
    "X08n0236_019:0234c07": "月陳主幸寺修行大施又講仁王帝於眾中起拜",
    "X08n0236_019:0234c08": "慇懃儲后已下並崇戒範有受法文其末云今奉",
    "X08n0236_019:0234c09": "請為菩薩戒師便傅香在手而臉下垂淚斯亦德",
    "X08n0236_019:0234c10": "重人主也如此言晉王請為菩薩戒師者傳云隋",
    "X08n0236_019:0234c11": "主躬製請為菩薩戒師之文及受戒時師白大士",
    "X08n0236_019:0234c12": "為度遠濟為宗名實相符義非輕約今可為總持",
    "X08n0236_019:0234c13": "用攝相兼之道也王頂受其旨帝曰大禪師禪慧",
    "X08n0236_019:0234c14": "內融導之以法澤&#x8F19;奉名為智者故下云帝為立",
    "X08n0236_019:0234c15": "號等。",
    "X08n0236_019:0234c16": "[0234c16] 鈔言天台山名等者傳說初至金陵夢巖崖萬重",
    "X08n0236_019:0234c17": "雲日半垂其側滄海無畔泓澄在下又見一僧遙",
    "X08n0236_019:0234c18": "伸手臂挽師上山覺謂門人咸曰此乃會稽天台",
    "X08n0236_019:0234c19": "山也昔僧光道猷法蘭晉宋英達無不栖焉因與",
    "X08n0236_019:0234c20": "慧辨等二十餘人挾道南征隱淪斯山先有青州",
    "X08n0236_019:0234c21": "僧定光久居此山積四十年蓋神人也顗未至二",
    "X08n0236_019:0234c22": "年預告山民曰有大善知識當來宜種豆造醬編",
    "X08n0236_019:0234c23": "蒲為蓆更起屋宇將以待之後往天台與光相見",
    "X08n0236_019:0234c24": "光曰憶吾早年山上遙手相見否顗方知夢之詳",
    "X08n0236_019:0235a01": "也遂卜居焉等。[0235a01] ▲鈔韋&#x8657;舟下即韋&#x8657;舟侍郎所",
    "X08n0236_019:0235a02": "撰傳也。[0235a02] ▲言又入道場下顗初到大蘇見思思便",
    "X08n0236_019:0235a03": "云靈山同聽即示顗普賢道場為說四安樂行顗",
    "X08n0236_019:0235a04": "乃於此山行法華三昧始經三夕誦至藥王品心",
    "X08n0236_019:0235a05": "緣苦行至是真精進句解悟便發見共思師處靈",
    "X08n0236_019:0235a06": "鷲山七寶淨土聽佛說法思大師云非汝不證非",
    "X08n0236_019:0235a07": "我不知又在&#x7188;州白沙山如前入觀於經有疑&#x8F19;",
    "X08n0236_019:0235a08": "見思來冥為披釋等廣如彼說。",
    "X08n0236_019:0235a09": "[0235a09] 鈔廣如四諦品者疏云四聖諦者聖者正也無漏",
    "X08n0236_019:0235a10": "正法得在心故諦有二義一者諦實此約境辨謂",
    "X08n0236_019:0235a11": "如所說相不捨離故真實故決定故謂世出世二",
    "X08n0236_019:0235a12": "種因果必不&#x8657;妄不可差失二者審諦此就智明",
    "X08n0236_019:0235a13": "聖智觀彼審不&#x8657;故凡夫雖有苦集而無審實不",
    "X08n0236_019:0235a14": "稱諦無倒聖智審如境故故名聖諦瑜伽云由二",
    "X08n0236_019:0235a15": "緣故名諦一法性也(此諸法自性也)二勝解故愚夫有初",
    "X08n0236_019:0235a16": "無後聖具二故偏說聖諦鈔云諦通二義聖之一",
    "X08n0236_019:0235a17": "字唯屬審諦瑜伽法性是實義勝解是審義今皆",
    "X08n0236_019:0235a18": "云四真諦者即實義也其四種四諦隨下四教中",
    "X08n0236_019:0235a19": "各為引釋。",
    "X08n0236_019:0235a20": "[0235a20] 鈔苦以逼迫為義下釋名相也然此名相正在小",
    "X08n0236_019:0235a21": "乘亦通大乘以大乘但推此相無生無量無作爾",
    "X08n0236_019:0235a22": "故下疏云四諦性相云何逼迫為苦(釋名辨相也)即有",
    "X08n0236_019:0235a23": "漏色心(出體性也)增長為集(釋名相也)即業煩惱(出體也下倣此)寂",
    "X08n0236_019:0235a24": "靜名滅謂即涅槃出離名道謂止觀等等正八道",
    "X08n0236_019:0235b01": "此約相說通大小乘智論云小乘三是有相滅是",
    "X08n0236_019:0235b02": "無相大乘四諦皆是無相(此但約通教義揀若無量無作即後二義)對",
    "X08n0236_019:0235b03": "今鈔云但滅道釋名有異然出離與除患則名異",
    "X08n0236_019:0235b04": "義同累盡及寂靜通局有異累盡唯局滅惑成實",
    "X08n0236_019:0235b05": "論說譬如燈滅則膏明俱竭若言寂靜非唯滅惑",
    "X08n0236_019:0235b06": "實乃法身常住寂靜為滅即本來滅故鈔言滅者",
    "X08n0236_019:0235b07": "非先有今無名滅但未修道未證得理現無故名",
    "X08n0236_019:0235b08": "滅言正道生者現起證得故名生言故得名真者",
    "X08n0236_019:0235b09": "下謂若諦實名諦真即是諦審諦名諦真與諦異",
    "X08n0236_019:0235b10": "境智別故二乘審知是苦等故玄義第二云四種",
    "X08n0236_019:0235b11": "四諦者出涅槃聖行品約偏圓事理分四種之殊",
    "X08n0236_019:0235b12": "所言生滅迷真重故從事受名而狹於無量(即一偏事",
    "X08n0236_019:0235b13": "二偏理三圓事四圓理也)。",
    "X08n0236_019:0235b14": "[0235b14] 疏通教言三乘同稟者問與藏教三乘何別答巧拙",
    "X08n0236_019:0235b15": "不同利鈍不等以三藏析色明空故拙通教體色明",
    "X08n0236_019:0235b16": "空故巧故分利鈍也問若爾何用二乘同稟答引小",
    "X08n0236_019:0235b17": "乘漸入實故。",
    "X08n0236_019:0235b18": "[0235b18] 鈔從緣生法無性即空者問滅諦是無何名緣生",
    "X08n0236_019:0235b19": "耶答因滅惑顯亦是從緣。",
    "X08n0236_019:0235b20": "[0235b20] 鈔無生四真諦者玄義云迷真輕故從理得名而",
    "X08n0236_019:0235b21": "不具德為偏緣無性故空名之為無非斷無也。[0235b21] ▲",
    "X08n0236_019:0235b22": "鈔謂解苦無苦等者義引涅槃也經云諸凡夫人",
    "X08n0236_019:0235b23": "有苦無諦(以無審諦妄計為樂也)聲聞緣覺有苦有苦諦而",
    "X08n0236_019:0235b24": "無真實(無無生也)諸菩薩等解苦無苦是故無苦而有",
    "X08n0236_019:0235c01": "真諦(有無生諦)凡夫人有集無諦聲聞緣覺有集有諦",
    "X08n0236_019:0235c02": "而無真實諸菩薩等解集無集是故無集而有真",
    "X08n0236_019:0235c03": "諦聲聞緣覺有滅非真菩薩有滅有真諦聲聞緣",
    "X08n0236_019:0235c04": "覺有道非真菩薩有道有真諦等(菩薩四皆言真諦者即四無生",
    "X08n0236_019:0235c05": "理也)然言解苦無苦等者玄義云苦無逼道相集無",
    "X08n0236_019:0235c06": "和合相道無不二相滅無生相等言不同初教下",
    "X08n0236_019:0235c07": "對前彰勝是摩訶衍下對後彰劣言未彰妙有中",
    "X08n0236_019:0235c08": "道者以未彰妙有故劣於第三未彰中道故劣於",
    "X08n0236_019:0235c09": "第四也或可後二教雖即不即異皆明中道此雖",
    "X08n0236_019:0235c10": "亦明中皆順入空故故前鈔云中亦即空等。",
    "X08n0236_019:0235c11": "[0235c11] 鈔遣蕩小乘執心者以此教三乘同稟令三乘分",
    "X08n0236_019:0235c12": "達二空然猶成己見故云傍為言令漸通泰者法",
    "X08n0236_019:0235c13": "華經文如前已引。",
    "X08n0236_019:0235c14": "[0235c14] 鈔此雙證名及所被機者先出證意既三乘下證",
    "X08n0236_019:0235c15": "名二乘既學下證機云何下徵釋疏文也。[0235c15] ▲言聲",
    "X08n0236_019:0235c16": "聞學無生等者以二乘分解法空而不取證故下",
    "X08n0236_019:0235c17": "云以此義推二乘學二空也言但欲趣寂者法華",
    "X08n0236_019:0235c18": "信解品聲聞自述好滅沉空故言若聞無生下緣",
    "X08n0236_019:0235c19": "覺之人知其從緣生滅即顯諸法無有自體言即",
    "X08n0236_019:0235c20": "生滅而無生滅者緣生無性故不礙於生滅者無",
    "X08n0236_019:0235c21": "性緣生故。[0235c21] ▲鈔羅漢得之者金剛經云實無有法",
    "X08n0236_019:0235c22": "名阿羅漢世尊若阿羅漢作是念我得阿羅漢道",
    "X08n0236_019:0235c23": "即著我人眾生壽者(此四種統唯我相是主宰義但由展轉約義故有四名迷",
    "X08n0236_019:0235c24": "識境故謂取自體為我相計我未來展轉趣於餘趣為人相計我過去從無始來種種生死為眾生相計",
    "X08n0236_019:0236a01": "我現在一報命根不斷而住為壽命相)緣覺例上知之言菩薩得知",
    "X08n0236_019:0236a02": "下即般若心經云以無所得故菩提薩埵依般若",
    "X08n0236_019:0236a03": "波羅蜜多故心無罣礙故無有恐怖遠離顛倒夢",
    "X08n0236_019:0236a04": "想究竟涅槃等。",
    "X08n0236_019:0236a05": "[0236a05] 鈔通則上通別圓下四教義云通前藏教通後別",
    "X08n0236_019:0236a06": "圓故名通教又從當教得名謂三乘人同以言說",
    "X08n0236_019:0236a07": "道體色即入空故名通教據此則正釋并引證是",
    "X08n0236_019:0236a08": "當教得名故疏云通者同也今此通妨是約通前",
    "X08n0236_019:0236a09": "後名通也所以爾者以此教菩薩中有二類根故",
    "X08n0236_019:0236a10": "謂利與鈍鈍則但見偏空不見不空止成當教果",
    "X08n0236_019:0236a11": "頭顯佛行因雖殊果與藏教齊故即今云下通二",
    "X08n0236_019:0236a12": "乘若利根菩薩非但見空兼見不空即中道分二",
    "X08n0236_019:0236a13": "種謂但中不但中若見但中別教來接若見不但",
    "X08n0236_019:0236a14": "中圓教來接故今言上通別圓只由此義故立通",
    "X08n0236_019:0236a15": "名不名共也問既通餘三豈不相濫答下疏云若",
    "X08n0236_019:0236a16": "覈其定實餘不成唯成當教中義也。",
    "X08n0236_019:0236a17": "[0236a17] 鈔又言皆通者下牒疏釋也又別顯一意釋通(上唯",
    "X08n0236_019:0236a18": "約機今正約法)然有二意一云教理等八法上通別圓下",
    "X08n0236_019:0236a19": "通藏教以餘三教亦皆有此八法故此但名通非",
    "X08n0236_019:0236a20": "約義通二云此之八法三乘同學同修同證故名",
    "X08n0236_019:0236a21": "通教也一教通等者約後義釋此唯通淺義也言",
    "X08n0236_019:0236a22": "偏真之理者即生空也(圭&#x5CEF;悟我空偏真之理瑜伽八十二云聲聞理者生",
    "X08n0236_019:0236a23": "空偏真也或但明空未顯不空之德亦曰偏真涅槃云聲聞但見空不見不空等)。[0236a23] ▲言巧",
    "X08n0236_019:0236a24": "度一切智者大品三智中即一切智也止觀云從",
    "X08n0236_019:0236b01": "假入空空慧相應即能破見思惑成一切智能得",
    "X08n0236_019:0236b02": "真體對愚法二乘拙度故云巧度(拙折巧體故)。[0236b02] ▲鈔界",
    "X08n0236_019:0236b03": "內惑等者以煩惱障發業潤生不出三界故云界",
    "X08n0236_019:0236b04": "內見道修道位斷見思二惑二教同也但巧拙異",
    "X08n0236_019:0236b05": "故。[0236b05] ▲鈔五行通者雖諦緣度不同而入見修位中",
    "X08n0236_019:0236b06": "通是無漏行故。[0236b06] ▲鈔六位通等者下鈔引智論及",
    "X08n0236_019:0236b07": "天台意云一乾慧地三乘初心通名乾慧大乘即",
    "X08n0236_019:0236b08": "是三賢若小乘說一五停心觀(法華玄義第三云有定故言停有慧",
    "X08n0236_019:0236b09": "故言觀觀能翻邪定能制亂一數息治散二不淨治貪三慈悲治嗔四因緣治癡五念佛治障道廣抄第",
    "X08n0236_019:0236b10": "十一云界分別治者我不說念佛治障道應教說不同亦不相違)二別相念處觀",
    "X08n0236_019:0236b11": "(色蘊不淨受蘊是苦識〔濫〕無常想行二蘊為無我各別配故云別)三總相念處觀",
    "X08n0236_019:0236b12": "(總觀五蘊無常苦空無我)已上三種總觀無生四真諦理故名",
    "X08n0236_019:0236b13": "乾慧意云未得定水故當外凡位二性地自下定",
    "X08n0236_019:0236b14": "種性故性但修得非本有故玄義云得相似無漏",
    "X08n0236_019:0236b15": "性水故若用總相念成三十七品(如以無常為門修四念處勤修",
    "X08n0236_019:0236b16": "四觀名四正勤定心中修名四如意五根生故名五根增長遮諸惡法故名五力定慧調停名七覺分安",
    "X08n0236_019:0236b17": "隱道中行名八正道苦空等例上可知)初發有漏善入暖頂忍世第",
    "X08n0236_019:0236b18": "一法皆名性地成內凡位二八人地謂隨信行人",
    "X08n0236_019:0236b19": "隨法行人體見假以發真斷見惑在無間道(遠公云古",
    "X08n0236_019:0236b20": "婆沙說須陀洹向以為第八對前七方便名第八故又從羅漢數之亦第八又心鏡鈔云見道八忍為無",
    "X08n0236_019:0236b21": "間道智為解脫道忍力大故唯八忍名八人智隨於忍不別為一即第八忍名八人地依智論第五十卷",
    "X08n0236_019:0236b22": "說)四見地即是三乘同見第一義諦之理同斷八",
    "X08n0236_019:0236b23": "十八使盡也當初果(俱舍頌云苦下具一切集滅離三見道除於二見上界不",
    "X08n0236_019:0236b24": "行恚釋曰見道苦諦下具十煩惱一貪二嗔三慢四無明五疑六身見七邊見八邪見九見取十戒禁取",
    "X08n0236_019:0236c01": "集滅二諦下各除身見邊見戒取各斷餘七合十四道諦下斷八除邊身二見此上皆欲界四諦下共斷",
    "X08n0236_019:0236c02": "三十二上二界四諦下各除一嗔於前三十二中除四各有二十八共五十六并前三十二故成八十八",
    "X08n0236_019:0236c03": "皆見道所斷如俱舍論第十九說問下三諦何意無身邊二見答身邊二見唯於苦果處執身為我名為",
    "X08n0236_019:0236c04": "身見執身斷常名為邊見三諦非身故無二見問戒取之人何故迷苦道二諦耶答戒體是苦取以為淨",
    "X08n0236_019:0236c05": "故迷苦諦邪戒非道取以為道故迷道諦問何以戒取集滅處無答戒取有二一非因計因迷苦果起二",
    "X08n0236_019:0236c06": "非道計道迷道諦起故集滅二諦無成禁取如弘決及淨名疏鈔心鏡鈔說廣鈔第九云集滅離三見者",
    "X08n0236_019:0236c07": "身邊二見及戒禁取身是苦本觀苦諦時已斷邊見依身故亦隨斷集諦不計非道為道滅諦又非修行",
    "X08n0236_019:0236c08": "之位故皆無戒取可斷戒禁取者非道計道也又成實論意云唯計戒為得道之因不知得果在於達理",
    "X08n0236_019:0236c09": "而修觀行則是戒取非狗牛等戒方為戒取)五簿地發六品無間道斷",
    "X08n0236_019:0236c10": "欲界俱生煩惱六品證第六解脫欲界煩惱簿也",
    "X08n0236_019:0236c11": "當第二果六離欲地謂斷欲界五下分結盡離欲",
    "X08n0236_019:0236c12": "界煩惱也當第三果(一身見二戒取三疑四欲貪五嗔恚俱舍二十一云何緣此五",
    "X08n0236_019:0236c13": "名順下分順益欲界由貪嗔不起欲界設有能起由身見戒取及疑還下故頌云由二不起由〔欲〕三復還",
    "X08n0236_019:0236c14": "下故云順下分)七已辦地發真無漏斷五上分結(一色愛二無色愛三",
    "X08n0236_019:0236c15": "上二界掉舉四二界慢五二界無明貪過重故二界別明餘三輕故二界合說有此五結不起上界名順",
    "X08n0236_019:0236c16": "上分俱舍二十一云此五順益上界故名上分)并八十八使見修斷盡此",
    "X08n0236_019:0236c17": "三界事究竟故云已辦不能侵習氣故當習四果",
    "X08n0236_019:0236c18": "八辟支佛地緣覺功德力最大能侵除習氣故如",
    "X08n0236_019:0236c19": "燒炭成&#x7070;九菩薩地從空入假道觀雙流深觀二",
    "X08n0236_019:0236c20": "諦斷習氣色心等無明得界外法界道種智遊戲",
    "X08n0236_019:0236c21": "神通學佛十力淨佛國土等故十佛地機緣若熟",
    "X08n0236_019:0236c22": "以一念相應慧觀真諦究竟頓斷殘習坐七寶菩",
    "X08n0236_019:0236c23": "提樹下以天衣為座現帶劣勝應身成佛為三乘",
    "X08n0236_019:0236c24": "根性轉無上四諦法輪緣盡入滅正習俱除如炭",
    "X08n0236_019:0237a01": "&#x7070;俱盡故智論云聲聞智慧力弱如小火燒木雖",
    "X08n0236_019:0237a02": "然猶有炭在緣覺智力強如小火燒木然炭盡餘",
    "X08n0236_019:0237a03": "有&#x7070;在諸佛智力大如劫火炭&#x7070;俱盡等問今鈔",
    "X08n0236_019:0237a04": "何故唯齊辟支佛耶答大品云菩薩從乾慧地至",
    "X08n0236_019:0237a05": "菩薩地皆覺而不取證佛地亦覺亦證據此後二",
    "X08n0236_019:0237a06": "地非二乘所證故唯齊第八也問若爾菩薩佛地",
    "X08n0236_019:0237a07": "既異二乘何言通耶答名雖有異同是無學應共",
    "X08n0236_019:0237a08": "得二涅槃共歸&#x7070;斷證果是一名義不殊是名同",
    "X08n0236_019:0237a09": "義究竟同也。[0237a09] ▲鈔九無間同者亦名九無礙即無",
    "X08n0236_019:0237a10": "礙即無間道取斷非想一地九品思惑時名有一",
    "X08n0236_019:0237a11": "無間道正斷惑也以前八地或與聲聞伏斷不同",
    "X08n0236_019:0237a12": "唯此因通也言九解脫者即解脫道親證果時或",
    "X08n0236_019:0237a13": "前智斷惑已有離縛義故二種涅槃有餘依無餘",
    "X08n0236_019:0237a14": "依二種同也。[0237a14] ▲鈔通義有八下通妨謂有問言通",
    "X08n0236_019:0237a15": "義有八何不言通理通智等而偏名通教耶故此",
    "X08n0236_019:0237a16": "答也可知。",
    "X08n0236_019:0237a17": "[0237a17] 疏無量四真諦者前通約理智許二乘同學無生此",
    "X08n0236_019:0237a18": "約量智揀於二乘知麤相相不知苦等各有無量故",
    "X08n0236_019:0237a19": "涅槃聖行品云迦葉白佛言世尊昔佛一時在恒河",
    "X08n0236_019:0237a20": "岸尸首林中爾時如來取其樹葉告諸比丘我今手",
    "X08n0236_019:0237a21": "中所捉葉多一切因地草木葉多諸比丘言因地草",
    "X08n0236_019:0237a22": "木葉多不可稱計佛言我所覺了一切諸法如因大",
    "X08n0236_019:0237a23": "地生草木等葉為諸眾生所宣說者如手中葉迦葉",
    "X08n0236_019:0237a24": "難云如來所了無量諸法若入四諦則為已說若不",
    "X08n0236_019:0237b01": "入者應有五諦佛讚迦葉今汝所問能益眾生善男",
    "X08n0236_019:0237b02": "子雖復入中猶名不說何以故善男子知聖諦有二",
    "X08n0236_019:0237b03": "種智一者中二者上中者聲聞緣覺上者諸佛菩薩",
    "X08n0236_019:0237b04": "善男子知陰為苦名為中智分別諸陰有無量相悉",
    "X08n0236_019:0237b05": "是諸苦非是聲聞緣覺所知是名上智善男子如是",
    "X08n0236_019:0237b06": "等義我於彼經竟不說之次歷入界如陰所說又別",
    "X08n0236_019:0237b07": "歷色等五陰一一皆言有無量相其集滅道各有無",
    "X08n0236_019:0237b08": "量相也。",
    "X08n0236_019:0237b09": "[0237b09] 鈔即第三四諦者玄義云無量者迷中重故從事",
    "X08n0236_019:0237b10": "得名苦有無量相十法界果不同故集有無量相",
    "X08n0236_019:0237b11": "五住煩惱不同故道有無量相恒沙佛法不同故",
    "X08n0236_019:0237b12": "滅有無量相諸波羅蜜不同故又涅槃疏云苦集",
    "X08n0236_019:0237b13": "該於分段變易二種因果滅道統收分段變易兩",
    "X08n0236_019:0237b14": "種對治觀法寬廣故云無量不同小乘苦集只在",
    "X08n0236_019:0237b15": "分段因果滅道但是分段因果對治而寬於生滅。",
    "X08n0236_019:0237b16": "[0237b16] 疏如聾如盲者彼四教中言如聾若啞以信解品云",
    "X08n0236_019:0237b17": "見父踞師子&#x7240;故今用入法界品云如聾如盲然天",
    "X08n0236_019:0237b18": "台以此不涉二乘名別而吾宗亦以此聾盲故名別",
    "X08n0236_019:0237b19": "二別字雖同而二義天隔學者知之。",
    "X08n0236_019:0237b20": "[0237b20] 疏圓以不偏為義者不偏即滿故證以圓滿經而四",
    "X08n0236_019:0237b21": "教儀云圓明圓妙圓滿圓足圓頓故名圓教也雖以",
    "X08n0236_019:0237b22": "五字釋云皆以不偏之義謂偏則不明偏則不妙等",
    "X08n0236_019:0237b23": "也是則不偏是通釋名明妙等是別釋名也。",
    "X08n0236_019:0237b24": "[0237b24] 鈔略無無作四諦之言者以前鈔總標四種今疏",
    "X08n0236_019:0237c01": "略無若欲釋者下疏云又此四諦非唯但空使為",
    "X08n0236_019:0237c02": "真實今了陰入皆如無苦可捨無明塵勞即是菩",
    "X08n0236_019:0237c03": "提無集可斷生死即涅槃無滅可證邊邪皆中正",
    "X08n0236_019:0237c04": "無道可修無集無苦即無世間無滅無道即無出",
    "X08n0236_019:0237c05": "世間不取不捨即同一諦鈔釋云即無作四諦也。",
    "X08n0236_019:0237c06": "[0237c06] ▲言非唯但空者揀上無生但顯空義便為真實",
    "X08n0236_019:0237c07": "正是所宗今言陰入皆如者前云即空今云即如",
    "X08n0236_019:0237c08": "理已別矣又言無苦可捨非是空故無有可捨今",
    "X08n0236_019:0237c09": "體即如如外無苦何所捨耶此句言如如尚似空",
    "X08n0236_019:0237c10": "集諦言無明塵勞皆即菩提豈同前空菩提體外",
    "X08n0236_019:0237c11": "無別可斷不同無生空無可斷前則空中無華云",
    "X08n0236_019:0237c12": "何可摘今則波即是水不得除波下二諦例然生",
    "X08n0236_019:0237c13": "死即涅槃非是體空無生滅也邊邪皆中正非離",
    "X08n0236_019:0237c14": "邊外有中道非離邪外有正道亦非無邊無邪無",
    "X08n0236_019:0237c15": "可修也細尋可見勿濫無生(上皆下疏鈔云)法華玄義云",
    "X08n0236_019:0237c16": "迷中輕故從理得名以迷理故菩提是煩惱名集",
    "X08n0236_019:0237c17": "諦涅槃是生死名苦諦以能解故煩惱即菩提名",
    "X08n0236_019:0237c18": "道諦生死即涅槃名滅諦而具德故為圓釋籤第",
    "X08n0236_019:0237c19": "三云即事而中無思無念無誰造作故名無作又",
    "X08n0236_019:0237c20": "無作約行望後更無餘觀可作名為無作以究竟",
    "X08n0236_019:0237c21": "故。[0237c21] ▲鈔言不思議因緣者下以不思議言貫通兩",
    "X08n0236_019:0237c22": "處此貫通佛性中道二又因緣下貫於因緣言二",
    "X08n0236_019:0237c23": "諦即真俗下釋二諦中道義有共兩釋一約三諦",
    "X08n0236_019:0237c24": "各別釋如起信依第一義諦之一心開真如生滅",
    "X08n0236_019:0238a01": "二門名真俗二諦二言又融二諦即是中道者只",
    "X08n0236_019:0238a02": "融二諦便是中道更無別體言不似下揀前通教",
    "X08n0236_019:0238a03": "無相多約真諦以明雖有俗諦有義少分說故別",
    "X08n0236_019:0238a04": "教歷歷區分多約俗諦以辯雖有真諦無相少分",
    "X08n0236_019:0238a05": "說故。[0238a05] ▲鈔通多約理下問與前何別真諦與理通",
    "X08n0236_019:0238a06": "教是同俗諦與事別教有異如唯識等說百法三",
    "X08n0236_019:0238a07": "科等皆約俗諦明異即事理皆異唯識云前所說",
    "X08n0236_019:0238a08": "唯差別相依理世俗非真勝義今事唯有為事法",
    "X08n0236_019:0238a09": "與俗不同也又真俗二諦明淺深無謬云諦理事",
    "X08n0236_019:0238a10": "語其體故不重也言無理不明下重釋具足義也",
    "X08n0236_019:0238a11": "上之無礙亦具足義故。",
    "X08n0236_019:0238a12": "[0238a12] 鈔即圓融之機者以心智融通無阻滯故堪可信",
    "X08n0236_019:0238a13": "受圓融之法故以名也。",
    "X08n0236_019:0238a14": "[0238a14] 鈔即晉經者彼經入法界品善財參願勇光明守",
    "X08n0236_019:0238a15": "護眾生主夜天(今唐經云大願精進力救護一切眾生主夜神也)彼天為",
    "X08n0236_019:0238a16": "說過去本生時為善伏太子於寶光世界中有閻",
    "X08n0236_019:0238a17": "浮提中有城名寶莊嚴彼有大林曰善光明中有",
    "X08n0236_019:0238a18": "道場名善華有佛出世名法輪音聲&#x8657;空燈時城",
    "X08n0236_019:0238a19": "有王名勝光人民多造罪業犯王法故囚執囹圄",
    "X08n0236_019:0238a20": "太子&#x615C;之往父王所以身代救大臣譖故王欲誅",
    "X08n0236_019:0238a21": "之夫人白王願與半月假隨意布施後受苦楚太",
    "X08n0236_019:0238a22": "子往城北大林名為日光於彼設大施會時佛知",
    "X08n0236_019:0238a23": "眾根熟大眾圍繞即往彼林為太子并眾會說法",
    "X08n0236_019:0238a24": "門名圓滿因緣修多羅時八十那由他眾生皆起",
    "X08n0236_019:0238b01": "離垢清淨法眼等故頌中有此疏中偈也。[0238b01] ▲言今",
    "X08n0236_019:0238b02": "當七十三經等者勘經以圓滿音說修多羅名普",
    "X08n0236_019:0238b03": "照因輪今能說音與所說法合為其名又圓滿二",
    "X08n0236_019:0238b04": "字出晉經因輪兩言依唐譯故以名也又唐經言",
    "X08n0236_019:0238b05": "因者即晉經因緣義言輪者即晉經圓滿義普照",
    "X08n0236_019:0238b06": "二字即晉經所缺亦即圓滿義以今經頌中唯言",
    "X08n0236_019:0238b07": "法燈普照即晉經圓滿義也故云義即大同名有",
    "X08n0236_019:0238b08": "小異。",
    "X08n0236_019:0238b09": "[0238b09] 鈔對前結成者以圓別對前通教應說八事故八",
    "X08n0236_019:0238b10": "名雖同義隨教異意在後教被接於通教中勝機",
    "X08n0236_019:0238b11": "故皆說八也一教別下謂恒河沙數大乘佛法唯",
    "X08n0236_019:0238b12": "被菩薩故二理別下集玄云如來藏真識體上有",
    "X08n0236_019:0238b13": "恒沙性德行相各別對體真諦一味名俗諦故是",
    "X08n0236_019:0238b14": "教所詮故名理(即義理名理也)或是種智所了故名理三",
    "X08n0236_019:0238b15": "智別下即法空加行後得智以生空法空俱空皆",
    "X08n0236_019:0238b16": "有加行根本後得今欲別於二乘故但云法空又",
    "X08n0236_019:0238b17": "別教多約於事故唯言加行後得不言法空根本",
    "X08n0236_019:0238b18": "也又或道謂無漏種謂所知種類非一道智於種",
    "X08n0236_019:0238b19": "類諸法無所不知種之道智故道即是智或道者",
    "X08n0236_019:0238b20": "一切道般若云菩薩應學一切道謂聲聞道緣覺",
    "X08n0236_019:0238b21": "道菩薩道佛道於此諸道速令圓滿而不令其證",
    "X08n0236_019:0238b22": "於實際以要嚴淨佛土成熟有情修諸大願故准",
    "X08n0236_019:0238b23": "此則所知之道種類不一故云道種道即是種道",
    "X08n0236_019:0238b24": "種之智二釋可知四斷別等者別斷所知障也見",
    "X08n0236_019:0238c01": "斷分別修斷俱生由此障故不達諸法故云無知",
    "X08n0236_019:0238c02": "即不染污無知也此乃所知障以不招生死故曰",
    "X08n0236_019:0238c03": "不染污即界外迷事惑也頭數廣多故曰塵沙以",
    "X08n0236_019:0238c04": "非正發潤招生三界故曰界外又言無明即迷理",
    "X08n0236_019:0238c05": "惑也止觀云若從空入假分別藥病種種法門即",
    "X08n0236_019:0238c06": "破無知成道種智能得俗體此雙證知斷也六位",
    "X08n0236_019:0238c07": "別下別教有七位一信位伏見惑當通教初三地",
    "X08n0236_019:0238c08": "謂乾慧地性地八人地二住位此位初住頓斷八",
    "X08n0236_019:0238c09": "十八使見惑當通教四見地次住至七住斷思惑",
    "X08n0236_019:0238c10": "當通教五六七八地後三住分斷塵沙當通教九",
    "X08n0236_019:0238c11": "菩薩地三行位全斷塵沙當通教十佛地四迴向",
    "X08n0236_019:0238c12": "位習中道觀伏無明今約通相三十心皆伏無明",
    "X08n0236_019:0238c13": "然約別二乘故不言斷惑唯言伏斷無明也言三",
    "X08n0236_019:0238c14": "十心即十住十行十向皆未起無漏真智以有漏",
    "X08n0236_019:0238c15": "道伏無明故堅強不退(賢者堅也)又玄義云定慧均名",
    "X08n0236_019:0238c16": "賢不均非賢如世賢人智德具足智則無所不閑",
    "X08n0236_019:0238c17": "德則美行無缺許由巢父乃可稱賢賢名賢能亦",
    "X08n0236_019:0238c18": "名賢善善故有德能故有智能善具足故稱賢人",
    "X08n0236_019:0238c19": "五十地位破十重無明謂從歡喜地已去發真無",
    "X08n0236_019:0238c20": "漏智方斷無明獲聖性故聖者正也以真正故六",
    "X08n0236_019:0238c21": "等覺位破十一重無明七妙覺位破十二重無明",
    "X08n0236_019:0238c22": "今抄略初一後二但揀別二乘故七因別者下謂",
    "X08n0236_019:0238c23": "十地滿心等覺位後前念金剛道為因後念解脫",
    "X08n0236_019:0238c24": "道為果今取前故八果別下解脫二字取生後念",
    "X08n0236_019:0239a01": "對金剛之因故涅槃四德者即常樂我淨四德異",
    "X08n0236_019:0239a02": "二乘二種涅槃也。",
    "X08n0236_019:0239a03": "[0239a03] 鈔一教圓者下言教圓妙不偏局故二理圓者下",
    "X08n0236_019:0239a04": "雖說二諦無不皆契中道圓融理故三智圓下一",
    "X08n0236_019:0239a05": "切智即真智種智即俗智雙融真俗二智為一智",
    "X08n0236_019:0239a06": "名一切種智也鏡玄記云以真理周&#x5FA7;一切色心",
    "X08n0236_019:0239a07": "等法與彼為性根本智能證此一切法所依真如",
    "X08n0236_019:0239a08": "理故依主為號名一切智又有為法色心種類有",
    "X08n0236_019:0239a09": "眾多故以後得智能知種類法故從境為名是種",
    "X08n0236_019:0239a10": "之智名為種智亦依主釋又楞嚴鈔云道種智見",
    "X08n0236_019:0239a11": "俗諦理一切智見真諦理一切種智見中道諦理",
    "X08n0236_019:0239a12": "四斷圓下無漏智起時性相無礙方能斷結故云",
    "X08n0236_019:0239a13": "無明惑斷也六位圓下彼說圓教有八位一五品",
    "X08n0236_019:0239a14": "弟子(一見聞隨喜二讀誦思修三說法利生四兼修六度五正修六度)能伏見惑",
    "X08n0236_019:0239a15": "二十信位初信斷見惑盡二至七斷修惑盡後三",
    "X08n0236_019:0239a16": "斷塵沙惑盡三十住位四十行位五十向位六十",
    "X08n0236_019:0239a17": "地位七等覺八妙覺此四十二位斷四十二種無",
    "X08n0236_019:0239a18": "明盡成佛也然能一位具足一切諸位功德故為",
    "X08n0236_019:0239a19": "圓也七因圓下言自然流入者皆契中道不假功",
    "X08n0236_019:0239a20": "用流入佛果海故止觀用纓絡經云二觀為方便",
    "X08n0236_019:0239a21": "得入中道雙照二諦心心寂滅自然流入薩婆若",
    "X08n0236_019:0239a22": "海八果圓下三德之果如前三點成伊處已引釋",
    "X08n0236_019:0239a23": "問何故後三教各分八義唯藏教不分八義耶答",
    "X08n0236_019:0239a24": "彰其最淺故不明其八事但從能詮立藏教名。"
}