{
    "X71n1420_004:0562a04": "佛日普照慧辯楚石禪師語錄卷第四",
    "X71n1420_004:0562a06": "住杭州路鳳山大報國禪寺語錄",
    "X71n1420_004:0562a07": "參學比丘 曇紹等 編",
    "X71n1420_004:0562a08": "[0562a08] 師於至元元年七月二十五日入寺。",
    "X71n1420_004:0562a09": "[0562a09] 山門。東門南門西門北門。門門有路。路頭在什麼處。",
    "X71n1420_004:0562a10": "五鳳樓前。",
    "X71n1420_004:0562a11": "[0562a11] 佛殿。黃金殿上。釋迦老子。不合向這裏屙。展坐具云。",
    "X71n1420_004:0562a12": "且禮拜&#x8462;覆&#x5374;。",
    "X71n1420_004:0562a13": "[0562a13] 土地堂。龍王殿。赫赫厥聲。濯濯厥靈。前朝鳳闕。萬古",
    "X71n1420_004:0562a14": "龍庭。雨過吳山插漢青。",
    "X71n1420_004:0562a15": "[0562a15] 據室。臨濟在黃檗。喫六十拄杖。如蒿枝拂相似。如今",
    "X71n1420_004:0562a16": "莫有恁麼衲僧麼。設有。更須勘過始得。",
    "X71n1420_004:0562a17": "[0562a17] 拈宣政院疏。白雲出岫。本自無心。赤水求珠。還他罔",
    "X71n1420_004:0562a18": "象。萬般存此道。一味信前緣。",
    "X71n1420_004:0562a19": "[0562a19] 兩浙諸山疏。真不掩偽。曲不藏直。落霞與孤鶩齊飛。",
    "X71n1420_004:0562a20": "秋水共長天一色。",
    "X71n1420_004:0562a21": "[0562a21] 方外交疏。一句子無彼此。以我為隱乎。吾無隱乎爾。",
    "X71n1420_004:0562a22": "[0562a22] 法座。這箇寶華王座。常在諸人面前。晝夜放光。因什",
    "X71n1420_004:0562a23": "麼不見。山僧今日指出。便乃與三世諸佛。六代祖師。",
    "X71n1420_004:0562a24": "天下老和尚。同一受用也。遂陞座拈香云。此一瓣香。",
    "X71n1420_004:0562b01": "天上天下。世出世間。&#x7ADD;屬照臨。皆承恩力。爇向鑪中。",
    "X71n1420_004:0562b02": "端為祝延今上皇帝。聖躬萬歲萬萬歲。陛下恭願。乃",
    "X71n1420_004:0562b03": "聖乃神。乃武乃文。四海咸歌有道。自西自東。自南自",
    "X71n1420_004:0562b04": "北。八方盡樂無為。次拈香云。此一瓣香。奉為皇天之",
    "X71n1420_004:0562b05": "下。一人之上。西天佛子。大元帝師大寶法王。資培福",
    "X71n1420_004:0562b06": "慧。復拈香云。此一瓣香。奉為行省大丞相。行宣政院",
    "X71n1420_004:0562b07": "官。文武&#x5BB7;寮。同增祿筭。斂衣就座。師云。寶印當空妙。",
    "X71n1420_004:0562b08": "重重錦縫開。不費纖毫力。提掇鳳山來。放行則萬象",
    "X71n1420_004:0562b09": "回春。把住則千&#x5CEF;寒色。且道把住好放行好。試出來",
    "X71n1420_004:0562b10": "道看。僧問。&#x8657;空為鼓。須彌為槌。請和尚一揮。祝皇王",
    "X71n1420_004:0562b11": "萬壽。師云。天長地久。進云。可謂日月光天德。山河莊",
    "X71n1420_004:0562b12": "帝居。師云。多少分明。進云。錢塘乃江南第一郡。鳳山",
    "X71n1420_004:0562b13": "乃錢塘第一&#x5CEF;。和尚以公選住持。如何報答君相。師",
    "X71n1420_004:0562b14": "云。愈令心似鐵。進云。此山唐時號羅漢院。黃檗下宗",
    "X71n1420_004:0562b15": "徹禪師。因僧問。如何是祖師西來意。答云骨剉也。此",
    "X71n1420_004:0562b16": "意如何。師云。我道你髑髏百&#x894D;碎。進云。又問他南宗",
    "X71n1420_004:0562b17": "北宗。他答云心為宗。宗即不問。未審喚什麼作心。師",
    "X71n1420_004:0562b18": "云。速禮三拜。進云。橫擔楖栗不顧人。直入千&#x5CEF;萬&#x5CEF;",
    "X71n1420_004:0562b19": "去。師云。且莫詐明頭。僧禮拜。師乃云。三世諸佛。橫說",
    "X71n1420_004:0562b20": "&#x7AEA;說。不曾道著一字。六代祖師。全提半提。不曾接得",
    "X71n1420_004:0562b21": "一人。雖然不接一人。各各眼橫鼻直。雖然不道一字。",
    "X71n1420_004:0562b22": "言言玉轉珠回。雙放雙收。同生同死。全明全暗。有殺",
    "X71n1420_004:0562b23": "有活。德山入門便棒。臨濟入門便喝。睦州見僧便道。",
    "X71n1420_004:0562b24": "現成公案。資福道。隔江見剎竿便回去。&#x811A;跟下好與",
    "X71n1420_004:0562c01": "三十棒。八十翁翁入場屋。真誠不是小兒戲。你若對",
    "X71n1420_004:0562c02": "眾決擇分明。山僧分付&#x9262;袋子。[0562c02] 復舉白雲端和尚示",
    "X71n1420_004:0562c03": "眾云。若端的得一回汗出。便向一莖草上。現出瓊樓",
    "X71n1420_004:0562c04": "玉殿。若未端的得一回汗出。縱有瓊樓玉殿。被一莖",
    "X71n1420_004:0562c05": "草&#x8462;&#x5374;。師云。拈&#x5374;一莖草。瓊樓玉殿。在什麼處。到江",
    "X71n1420_004:0562c06": "吳地盡。隔岸越山多。",
    "X71n1420_004:0562c07": "[0562c07] 當晚小參。僧問。諸佛不出世。祖師不西來。佛法&#x5FA7;天",
    "X71n1420_004:0562c08": "下。談玄口不開。既是佛法&#x5FA7;天下。為什麼談玄口不",
    "X71n1420_004:0562c09": "開。師云。南斗七北斗八。進云。未審此理如何。師云。去",
    "X71n1420_004:0562c10": "去西天路。迢迢十萬餘。乃云。人天眾前。激揚此事。也",
    "X71n1420_004:0562c11": "須是本分衲僧始得。若非本分衲僧。未免遭人怪笑。",
    "X71n1420_004:0562c12": "只如適來禪客。立箇問頭。恁麼答他。&#x5374;理會不得。再",
    "X71n1420_004:0562c13": "舉一&#x5FA7;。既是佛法&#x5FA7;天下。為什麼談玄口不開。簷聲",
    "X71n1420_004:0562c14": "未斷前宵雨。電影還連後夜雷。",
    "X71n1420_004:0562c15": "[0562c15] 省中把茶回上堂。舉風穴在郢州衙內上堂云。祖師",
    "X71n1420_004:0562c16": "心印。狀似鐵牛之機。去即印住。住即印破。只如不去",
    "X71n1420_004:0562c17": "不住。印即是。不印即是。時有盧陂長老出問。某甲有",
    "X71n1420_004:0562c18": "鐵牛之機。請師不搭印。風穴云。慣釣鯨鯢澄巨浸。&#x5374;",
    "X71n1420_004:0562c19": "嗟蛙步輾泥沙。陂佇思。穴喝云。長老何不進語。陂擬",
    "X71n1420_004:0562c20": "議。穴打一拂子云。還記得話頭麼。試舉看。盧陂擬開",
    "X71n1420_004:0562c21": "口。穴又打一拂子。牧主云。將知佛法與王法一般。穴",
    "X71n1420_004:0562c22": "云。見箇什麼道理。牧主云。當斷不斷。反招其亂。穴便",
    "X71n1420_004:0562c23": "下座。師云。擊石火閃電光。搆得搆不得。未免喪身失",
    "X71n1420_004:0562c24": "命。風穴壁立千仞。坐斷盧陂舌頭。盧陂若是箇人。未",
    "X71n1420_004:0563a01": "到牧主檢責。纔見他道祖師心印。狀似鐵牛之機。呵",
    "X71n1420_004:0563a02": "呵大笑。若擬議。拍一拍便行。無端請師不搭印。倚他",
    "X71n1420_004:0563a03": "門戶傍他墻。剛被時人喚作郎。如今有人。與風穴作",
    "X71n1420_004:0563a04": "主。我要問他。心印在什麼處。",
    "X71n1420_004:0563a05": "[0563a05] 中秋上堂。鳳山說何似萬象說。八月十五夜。月[宋-木+取]親",
    "X71n1420_004:0563a06": "切。八月十八日。潮更直截。聞不聞瞥不瞥。嘉州大象",
    "X71n1420_004:0563a07": "喫蒺[卄/梨]。陝府鐵牛流出血。",
    "X71n1420_004:0563a08": "[0563a08] 上堂。佛法兩字。不要拈著。拈著則不堪。這裏龍&#x8675;混",
    "X71n1420_004:0563a09": "&#x894D;。凡聖同居。若起無事心。棒了&#x8D82;出院。金不&#x613D;金。水",
    "X71n1420_004:0563a10": "不洗水。一句作麼生道。放憨作麼。",
    "X71n1420_004:0563a11": "[0563a11] 上堂。千聖頂[寧*頁]上。點著便知。萬象森羅前。突出難辨。",
    "X71n1420_004:0563a12": "&#x4E98;古&#x4E98;今無縫罅。&#x8462;天&#x8462;地絕羅籠。挽之不來。推之",
    "X71n1420_004:0563a13": "不去。擁之不聚。撥之不散。直得秋光湛湛。體露金風。",
    "X71n1420_004:0563a14": "夜色澄澄。涼生玉宇。高枝多宿鳥。腐草足流螢。即含",
    "X71n1420_004:0563a15": "靈顛倒之心。見諸佛圓常之性。恁麼說話。笑殺衲僧。",
    "X71n1420_004:0563a16": "衲僧畢竟。有甚長處。喝一喝。",
    "X71n1420_004:0563a17": "[0563a17] 冬至小參。僧問。世事悠悠。不如山丘。臥藤蘿下。塊石",
    "X71n1420_004:0563a18": "枕頭。未審與垂手入廛的。相去多少。師云。也不較多。",
    "X71n1420_004:0563a19": "進云。云無緇素。師云。一對無孔鐵槌。就中一箇最重。",
    "X71n1420_004:0563a20": "進云。與麼則天下老和尚。總在裏許也。師云。因誰置",
    "X71n1420_004:0563a21": "得。進云。數聲清磬是非外。一箇閒人天地間。師云。方",
    "X71n1420_004:0563a22": "纔搓彈子。便要捻金剛。進云。明日書雲令節。畢竟書",
    "X71n1420_004:0563a23": "什麼雲。師云。那邊是什麼雲。進云。但願來年蠶麥熟。",
    "X71n1420_004:0563a24": "羅&#x777A;羅兒與一文。師云。一日便頭白。乃云。垂萬里&#x920E;。",
    "X71n1420_004:0563b01": "駐千里烏騅。布漫天網。打衝浪錦鱗。如大力魔王道。",
    "X71n1420_004:0563b02": "我待一切眾生成佛盡。眾生界空。無有眾生名字。我",
    "X71n1420_004:0563b03": "乃發阿耨多羅。三藐三菩提心。廣額屠兒。放下屠刀",
    "X71n1420_004:0563b04": "道。我是千佛一數。早是不唧[口*留]。更向長連&#x7240;上坐。長",
    "X71n1420_004:0563b05": "連&#x7240;上臥。眼盵瞪地。殺不死羊相似。萬年一念。有什",
    "X71n1420_004:0563b06": "麼益。不如泥&#x732A;疥狗。&#x5374;有出離之期。明明向你道。開",
    "X71n1420_004:0563b07": "口不在舌頭上。要急相應。來日是書雲。復舉龍濟道。",
    "X71n1420_004:0563b08": "萬法是心光。諸緣唯性曉。本無迷悟人。只要今日了。",
    "X71n1420_004:0563b09": "師云。既無迷悟。了箇什麼。從前汗馬無人識。只要重",
    "X71n1420_004:0563b10": "論&#x8462;代功。",
    "X71n1420_004:0563b11": "[0563b11] 上堂。上是天下是地。耳裏聽聲。鼻中出氣。陝府鐵牛。",
    "X71n1420_004:0563b12": "吞嘉州大像則且置。拽取瞻波國與新羅國&#x9B2C;額。是",
    "X71n1420_004:0563b13": "第幾機。",
    "X71n1420_004:0563b14": "[0563b14] 上堂。拈拄杖。卓一下召眾云。我這裏卓拄杖。你那裏",
    "X71n1420_004:0563b15": "聞聲。為將耳聞。為將心聞。若將耳聞。耳朵兩片皮。作",
    "X71n1420_004:0563b16": "麼生聞。若將心聞。心如工伎兒。意如和伎者。又作麼",
    "X71n1420_004:0563b17": "生聞。終不&#x8657;空裏聞也。若是&#x8657;空裏聞。即是常聞。何",
    "X71n1420_004:0563b18": "待這裏卓拄杖然後聞。鳳山不卓拄杖。為什麼不聞",
    "X71n1420_004:0563b19": "去。豈不見。文殊道。聲無既非滅聲。有亦非生。生滅二",
    "X71n1420_004:0563b20": "圓離。是則常真實。&#x5374;因後語。為&#x8675;畫足。盡情放捨。脫",
    "X71n1420_004:0563b21": "體無依。轉向那邊更那邊。亦未是到家時節。到家一",
    "X71n1420_004:0563b22": "句。作麼生道。只知事逐眼前過。不覺老從頭上來。",
    "X71n1420_004:0563b23": "[0563b23] 上堂。若有老僧。即無闍黎。若有闍黎。即無老僧。闍黎",
    "X71n1420_004:0563b24": "自闍黎。老僧自老僧。喚作闍黎也得。喚作老僧也得。",
    "X71n1420_004:0563c01": "驀拈拄杖。卓一下喝一喝。",
    "X71n1420_004:0563c02": "[0563c02] 上堂。茅堂月淡。竹戶風凄。冰枯雪稿之時。鼓寂鐘沈",
    "X71n1420_004:0563c03": "之夜。心心永寂。石女剪於龜毛。念念攀緣。木人裁於",
    "X71n1420_004:0563c04": "兔角。不是洞山五位。亦非臨濟三玄。齒牙敲磕處。一",
    "X71n1420_004:0563c05": "字元無。父母未生前。全機獨脫。透頂透底。&#x4E98;古&#x4E98;今。",
    "X71n1420_004:0563c06": "飯是米做。一句作麼生道。久立。",
    "X71n1420_004:0563c07": "[0563c07] 上堂。&#x5FA7;界是通身是。無一處不是。無一念不是。忽然",
    "X71n1420_004:0563c08": "拈起拄杖子問他。這是不是。便見一千箇內。九百九",
    "X71n1420_004:0563c09": "十九箇。口如匾擔相似。直須自己偷心死。方信從前",
    "X71n1420_004:0563c10": "都不是。都不是只這是。吉了舌頭三千里。喝一喝。",
    "X71n1420_004:0563c11": "[0563c11] 上堂。見拄杖。不喚作拄杖。見屋不喚作屋。正是癡狂",
    "X71n1420_004:0563c12": "外邊走。見拄杖。但喚作拄杖。見屋但喚作屋。又是依",
    "X71n1420_004:0563c13": "樣畫&#x732B;兒。兩人同到山中。總與一杯茶喫。要辨緇素。",
    "X71n1420_004:0563c14": "且待別時。",
    "X71n1420_004:0563c15": "[0563c15] 佛成道上堂。三千大千世界。日月星辰。山河淮海。昆",
    "X71n1420_004:0563c16": "蟲草木。有情無情。拈拄杖。卓一下云。盡向這裏。成等",
    "X71n1420_004:0563c17": "正覺。然後鳳山。不入這保社。何也石頭道底。",
    "X71n1420_004:0563c18": "[0563c18] 除夜小參。僧問日從東上。月向西沒。作麼生是不遷",
    "X71n1420_004:0563c19": "義。師云。柳絮隨風。自西自東。進云。年年是好年。日日",
    "X71n1420_004:0563c20": "是好日。師云。瞎老婆吹火。乃云。未達境惟心。起種種",
    "X71n1420_004:0563c21": "分別。達境惟心已。分別即不生。不生法中。具足世間",
    "X71n1420_004:0563c22": "出世間法。一立一切立。一破一切破。一放一切放。一",
    "X71n1420_004:0563c23": "收一切收。覿體全該。當陽廓示。方便喚作常住法身。",
    "X71n1420_004:0563c24": "流出無邊諸三昧海。文殊普賢。大人境界。德山臨濟。",
    "X71n1420_004:0564a01": "向上提持。此方他方。齊成佛道。有說無說。俱轉法輪。",
    "X71n1420_004:0564a02": "極三際為一時。統十方為一剎。二十四氣。七十二候。",
    "X71n1420_004:0564a03": "三百六十五日。只在剎那。悟之則當念圓明。迷之則",
    "X71n1420_004:0564a04": "永沈生死。復舉保寧永和尚示眾云。世尊不說說。迦",
    "X71n1420_004:0564a05": "葉不聞聞。卓拄杖云。水流黃葉來何處。牛帶寒鴉過",
    "X71n1420_004:0564a06": "遠村。師云。青州&#x68C3;鄭州棗。大抵無過出處好。",
    "X71n1420_004:0564a07": "[0564a07] 歲旦上堂。半夜起來赴省堂焚祝。焚祝了。丞相府諸",
    "X71n1420_004:0564a08": "衙門人事。人事畢。即回殿堂。行香撒沙。&#x546A;土遶廊行",
    "X71n1420_004:0564a09": "道。次第諸山報禮准備接官。若作新年頭佛法會。入",
    "X71n1420_004:0564a10": "地獄如箭射。",
    "X71n1420_004:0564a11": "[0564a11] 進退兩班上堂。虎豹文章。全歸爪牙之力。鯤鵬變化。",
    "X71n1420_004:0564a12": "心藉羽翼之功。法社要在人。叢林自然增氣。睦州佐",
    "X71n1420_004:0564a13": "黃檗。楊岐輔慈明。相與建法幢。展衲僧巴鼻。",
    "X71n1420_004:0564a14": "[0564a14] 元宵上堂。一切月。以一月為真。一切燈。以一燈為體。",
    "X71n1420_004:0564a15": "一即一切。一切即一。一從什麼處起。洎合錯下註&#x811A;。",
    "X71n1420_004:0564a16": "[0564a16] 諸山講主至上堂。先聖道。諸法不自生。亦不從他生。",
    "X71n1420_004:0564a17": "不共不無因。是故說無生。盡大地是胡餅。任你橫咬",
    "X71n1420_004:0564a18": "&#x7AEA;咬。西天那爛陀寺裏。一萬來僧。人人得喫。只有摩",
    "X71n1420_004:0564a19": "訶迦羅大神不得喫。把須彌山一摑百&#x894D;碎。帝釋[跳-兆+孛]",
    "X71n1420_004:0564a20": "跳。上梵天去也。",
    "X71n1420_004:0564a21": "[0564a21] 上堂。即心即佛。禍不入慎家之門。非心非佛。舌是斬",
    "X71n1420_004:0564a22": "身之斧。古人的今人用。今人的古人為。一犬吠&#x8657;。千",
    "X71n1420_004:0564a23": "猱啀實。鳳山今日。不惜性命。與你諸人。抽釘&#x39DE;楔去",
    "X71n1420_004:0564a24": "也茶。",
    "X71n1420_004:0564b01": "[0564b01] 佛涅槃上堂。東西南北。空中鳥跡。南北西東。水底魚",
    "X71n1420_004:0564b02": "蹤。瞿曇用盡平生力。直至而今歸不得。",
    "X71n1420_004:0564b03": "[0564b03] 忽都達兒狀元。入山上堂。舉玉泉浩布褌。因東坡居",
    "X71n1420_004:0564b04": "士。微服相訪。浩問云。尊官何姓。坡云。姓秤。是秤天下",
    "X71n1420_004:0564b05": "長老的秤。浩唾地云。這一唾重多少。坡休去。師云。玉",
    "X71n1420_004:0564b06": "泉是作家宗匠。東坡是當世大儒。驀劄相逢。發揮此",
    "X71n1420_004:0564b07": "道。盡謂東坡休去。秤尾無星。殊不知。八兩半斤。總在",
    "X71n1420_004:0564b08": "自家手裏。雖然如是。也須扶起玉泉。只如他道這一",
    "X71n1420_004:0564b09": "唾重多少。多少人道不得。直饒道得。更與一唾。",
    "X71n1420_004:0564b10": "[0564b10] 上堂。景物舒晴。湖山疊翠。相將寒食。共賞芳菲。畫船",
    "X71n1420_004:0564b11": "處處笙歌。花市重重錦繡。風流公子。全彰古佛家風。",
    "X71n1420_004:0564b12": "紅粉佳人。廓示祖師巴鼻。便請&#x629D;折拄杖。高挂&#x9262;囊。",
    "X71n1420_004:0564b13": "不用低頭。思量難得。",
    "X71n1420_004:0564b14": "[0564b14] 上堂。這裏鳴鐘擊鼓。拈槌&#x7AEA;拂。說黃道黑。也只為你",
    "X71n1420_004:0564b15": "諸人。那下長街短巷。負兒挾女。嗔拳惡罵。也只為你",
    "X71n1420_004:0564b16": "諸人。地獄未是苦。在此衣線下。不明大事&#x5374;是苦。此",
    "X71n1420_004:0564b17": "時若不究根源。直待當來問彌勒。",
    "X71n1420_004:0564b18": "[0564b18] 浴佛上堂。僧問護明大士。未降王宮。釋迦老子。在什",
    "X71n1420_004:0564b19": "麼處。師云。眨上眉毛。進云。謝師答話。師云。恰值拄杖",
    "X71n1420_004:0564b20": "不在。師乃以拂子。打一圓相云。三十二相無此相。八",
    "X71n1420_004:0564b21": "十種好無此好。跛跛挈挈且過時。人來不必重尋討。",
    "X71n1420_004:0564b22": "喝一喝。",
    "X71n1420_004:0564b23": "[0564b23] 結夏小參。僧問。盡大地是箇佛身。向什麼處。安居禁",
    "X71n1420_004:0564b24": "足。師云。錦上鋪花又一重。進云。竹密不妨流水過。山",
    "X71n1420_004:0564c01": "高豈礙白雲飛。師云。隨語生解。乃云。摩竭陀國。親行",
    "X71n1420_004:0564c02": "此令。抵死要知換&#x5374;性命。設使懸崖撒手。自肯承當。",
    "X71n1420_004:0564c03": "絕後再甦。欺君不得。也是棺木裏瞠眼。鳳山這裏。無",
    "X71n1420_004:0564c04": "許多事。尋常只是九十日為一夏。黃陳米飯。苦益菜",
    "X71n1420_004:0564c05": "&#x7FAE;。尊勝寺前。疊疊青山不盡。西興渡口。茫茫白浪無",
    "X71n1420_004:0564c06": "窮。行也任你行。坐也任你坐。出也任你出。入也任你",
    "X71n1420_004:0564c07": "入。卷舒自在。彼此何拘。&#x5374;不許埋在聲色堆頭。亦不",
    "X71n1420_004:0564c08": "許離他聲色。總不與麼。還作麼生。錦衣公子貴。林下",
    "X71n1420_004:0564c09": "道人高。復有頌云。拈&#x5374;東山水上行。薰風殿閣生微",
    "X71n1420_004:0564c10": "涼。住山不費纖毫力。自有人提折&#x811A;鐺。",
    "X71n1420_004:0564c11": "[0564c11] 上堂。一句合頭語。萬劫繫驢橛。靈利漢。聞得便行。早",
    "X71n1420_004:0564c12": "遲八刻了也。",
    "X71n1420_004:0564c13": "[0564c13] 同參至上堂。舉泉大道訪慈明。明云。片雲橫谷口。遊",
    "X71n1420_004:0564c14": "人何處來。泉云。夜來何處火。燒出古人墳。明云。未在",
    "X71n1420_004:0564c15": "更道。泉便作虎聲。明便打一坐具。泉推明向禪&#x7240;上。",
    "X71n1420_004:0564c16": "明&#x5374;作虎聲。泉云。我見八十餘員善知識。惟師繼得",
    "X71n1420_004:0564c17": "臨濟宗風。師云。錯下名言。當時慈明。爭容得這風顛",
    "X71n1420_004:0564c18": "漢恁麼道。更與一坐具。且看他作箇什麼伎倆。纔眼",
    "X71n1420_004:0564c19": "目定動。便連棒&#x8D82;出。臨濟法道。未致寂寥。",
    "X71n1420_004:0564c20": "[0564c20] 上堂。紅塵&#x9599;市。公子家風。嚝野深山。道人活計。一則",
    "X71n1420_004:0564c21": "穿花度柳。一則嘯月眠雲。那箇得那箇失。雲在嶺頭",
    "X71n1420_004:0564c22": "閒不徹。水流澗底太忙生。",
    "X71n1420_004:0564c23": "[0564c23] 上堂。不落因果。不昧因果。總未脫野狐身。若要脫野",
    "X71n1420_004:0564c24": "狐身。更過五百生始得。召眾云。還肯鳳山與麼道麼。",
    "X71n1420_004:0565a01": "盡大地人不肯。總是野狐種族。喝一喝。",
    "X71n1420_004:0565a02": "[0565a02] 中夏上堂。和尚子莫妄想。起心動念是妄想。澄心息",
    "X71n1420_004:0565a03": "念是妄想。成佛作祖是妄想。往往將妄想滅妄想。無",
    "X71n1420_004:0565a04": "有了期。直饒古今言教。一時明得。如珠走盤。敢保此",
    "X71n1420_004:0565a05": "人。未出陰界。礙膺之物。誰與消除。若得消除。名為解",
    "X71n1420_004:0565a06": "脫。其實未得一切解脫。超毗盧越釋迦。大丈夫兒。合",
    "X71n1420_004:0565a07": "到如此。點胸點肋。稱楊稱鄭作什麼。我未曾向六月",
    "X71n1420_004:0565a08": "裏。下一陣大雪。與你諸人在。",
    "X71n1420_004:0565a09": "[0565a09] 上堂。打鐘鐘鳴。打鼓鼓響。三世諸佛。競出頭來。六代",
    "X71n1420_004:0565a10": "祖師。沒藏身處。鐘中無鼓響。鼓中無鐘聲。鐘鼓不交",
    "X71n1420_004:0565a11": "參。句句無前後。畢竟喚什麼作句。喝一喝。",
    "X71n1420_004:0565a12": "[0565a12] 施主看楞嚴上堂。體理得妙。了了常知。一種平懷。綿",
    "X71n1420_004:0565a13": "綿不漏。著衣喫飯。&#x8462;是尋常。見色聞聲。猶如聾瞽。但",
    "X71n1420_004:0565a14": "可入佛。不可入魔。透得十種禪關。出得五陰區宇。處",
    "X71n1420_004:0565a15": "處無非佛事。頭頭總是道場。酒肆婬坊。了無&#x262B1;礙。龍",
    "X71n1420_004:0565a16": "宮虎穴。任便經過。亦可入魔。亦可入佛。然後佛魔俱",
    "X71n1420_004:0565a17": "遣。凡聖不存。不取涅槃。不居生死。道我大事了畢。拄",
    "X71n1420_004:0565a18": "杖不在。苕帚柄聊與三十。",
    "X71n1420_004:0565a19": "[0565a19] 上堂。纔有是非。紛然失心。還識祖師面目麼。",
    "X71n1420_004:0565a20": "[0565a20] 入新僧堂上堂。舉王常侍。一日訪臨濟。同至僧堂前。",
    "X71n1420_004:0565a21": "侍云。這一堂僧。還看經麼。濟云。不看經。侍云。還坐禪",
    "X71n1420_004:0565a22": "麼。濟云。不坐禪。侍云。既不看經。又不坐禪。畢竟作箇",
    "X71n1420_004:0565a23": "什麼。濟云。總教伊成佛作祖去。侍云。金屑雖貴。落眼",
    "X71n1420_004:0565a24": "成翳。濟云。我將謂。你是箇俗漢。師云。臨濟吹毛劍。什",
    "X71n1420_004:0565b01": "麼處去也。若也拈出。有什麼王常侍在。自出洞來無",
    "X71n1420_004:0565b02": "敵手。得饒人處且饒人。",
    "X71n1420_004:0565b03": "[0565b03] 因齋羅漢上堂。風生古殿。月轉回廊。香煙合匝。燈燭",
    "X71n1420_004:0565b04": "熒煌。賓頭盧尊者。應供四天下。無一處不到。還到此",
    "X71n1420_004:0565b05": "間麼。此間是什麼所在。說到不到。合掌云。三德六味。",
    "X71n1420_004:0565b06": "施佛及僧。便下座。",
    "X71n1420_004:0565b07": "[0565b07] 上堂。靈鷲山中。量材補職。曹溪路上。少實多&#x8657;。不論",
    "X71n1420_004:0565b08": "薄地凡夫。便請丹霄獨步。快與快與。有麼有麼。比擬",
    "X71n1420_004:0565b09": "張麟。兔亦不遇。",
    "X71n1420_004:0565b10": "[0565b10] 上堂。好諸禪德。桃紅李白。水綠山青。煙雨樓臺。市廛",
    "X71n1420_004:0565b11": "車馬。雲舒雲卷。露出幾箇&#x5CEF;巒。船去船來。驚散一行",
    "X71n1420_004:0565b12": "鷗鷺。橋邊酒店。柳外人家。子細觀瞻。分明畫出。畫出",
    "X71n1420_004:0565b13": "則不無。如何著筆。無風荷葉動。必定有魚行。",
    "X71n1420_004:0565b14": "[0565b14] 上堂。婆餅焦斷消息。花底春禽鳴歷歷。不如歸去不",
    "X71n1420_004:0565b15": "如歸。自是不歸歸便得。喝一喝。",
    "X71n1420_004:0565b16": "[0565b16] 松林施主。妙蓮居士項氏。捨寶&#x8462;入山上堂。生心受",
    "X71n1420_004:0565b17": "施。淨名早訶。有法可說。如來不許。直得無物可施。無",
    "X71n1420_004:0565b18": "法可說。牢籠佛祖。含育聖凡。猶是半珠。未為全寶。到",
    "X71n1420_004:0565b19": "箇裏。明如杲日。寬若太&#x8657;。千聖不&#x64D5;。萬機寢削。塵塵",
    "X71n1420_004:0565b20": "爾剎剎爾。念念爾法法爾。盡十方微塵國土。一時拈",
    "X71n1420_004:0565b21": "來。著在針鋒上。&#x5374;從針鋒上。流出一切智光明雲。於",
    "X71n1420_004:0565b22": "其雲中。現妙蓮華。量等十方微塵國土。合為一&#x8462;。內",
    "X71n1420_004:0565b23": "出百千佛。異口同音。而說偈言。一念普觀無量劫。無",
    "X71n1420_004:0565b24": "去無來亦無住。如是了知三世事。超諸方便成十力。",
    "X71n1420_004:0565c01": "說是偈已。即入針鋒裏去也。",
    "X71n1420_004:0565c02": "[0565c02] 上堂。如來涅槃心。祖師正法眼。衲僧奇特事。知識解",
    "X71n1420_004:0565c03": "脫門。總是十字街頭破草鞋。拋向錢塘江裏著歸堂。",
    "X71n1420_004:0565c04": "[0565c04] 解夏小參。僧問。如何是先照後用。師云。擘開太華連",
    "X71n1420_004:0565c05": "天色。放出黃河到海聲。進云。如何是先用後照。師云。",
    "X71n1420_004:0565c06": "劍為不平離寶匣。藥因救病出金瓶。進云。如何是照",
    "X71n1420_004:0565c07": "用同時。師云。定光金地遙招手。智者金陵暗點頭。進",
    "X71n1420_004:0565c08": "云。如何是照用不同時。師云。三月懶遊花下路。一家",
    "X71n1420_004:0565c09": "愁閉雨中門。僧禮拜。師云。更問一轉豈不好。僧便退。",
    "X71n1420_004:0565c10": "師乃云。臨濟宗風。直須辨主。若不辨主。有眼如盲。所",
    "X71n1420_004:0565c11": "以道。不容擬議。斬全身始得。名為主中主。靈鋒寶劍。",
    "X71n1420_004:0565c12": "常露現前。擬犯鋒鋩。橫屍萬里。一等擔拄杖行&#x811A;。還",
    "X71n1420_004:0565c13": "曾辨得主麼。你若辨得主。見他禪&#x7240;上老漢。纔開口",
    "X71n1420_004:0565c14": "動舌。背&#x5374;法堂。著草鞋便行。較有些子衲僧氣息。但",
    "X71n1420_004:0565c15": "與麼軟&#x5AF0;&#x5AF0;地。無骨頭相似。見人說有便著有。說無",
    "X71n1420_004:0565c16": "便著無。十二時中。全沒主宰。將什麼。敵他生死。消他",
    "X71n1420_004:0565c17": "信施。埋沒自己。屈辱先宗。無過此人。纔方結夏。又見",
    "X71n1420_004:0565c18": "解夏。日復一日。歲復一歲。待閻老子徵飯錢遲了。何",
    "X71n1420_004:0565c19": "不及早回頭子細尋思。看是什麼道理。髑髏常千世",
    "X71n1420_004:0565c20": "界。鼻孔摩觸家風。萬里神光頂後相。直下會得。轉凡",
    "X71n1420_004:0565c21": "成聖。只在片時。其或未然。換手搥胸去在。復舉外道",
    "X71n1420_004:0565c22": "問世尊。昨日說何法。尊云說定法。外道云。今日說何",
    "X71n1420_004:0565c23": "法。尊云說不定法。外道云。因什麼。昨日定今日不定。",
    "X71n1420_004:0565c24": "尊云。昨日定今日不定。師頌云。行盡江南數十程。曉",
    "X71n1420_004:0566a01": "風殘月入華清。朝元閣上西風急。都入長楊作雨聲。",
    "X71n1420_004:0566a02": "[0566a02] 徑山送寂照先師。入塔回寺上堂。鳳山夜來。夢見阿",
    "X71n1420_004:0566a03": "耨達池龍王。請五百羅漢齋。徑山末後方至。於是龍",
    "X71n1420_004:0566a04": "王問云。賓頭盧尊者。一日應供四天下。徑山因什麼",
    "X71n1420_004:0566a05": "來遲。徑山云。聽取我四句。本無生滅。寧有去來。河冰",
    "X71n1420_004:0566a06": "發燄。枯木花開。道了便把井底蓬塵一撒。&#x5374;騎山上",
    "X71n1420_004:0566a07": "鯉魚。歸天台去也。大眾夜來夢的是。今日舉的是。",
    "X71n1420_004:0566a08": "[0566a08] 同諸山探院官回上堂。舉石門聰和尚。入州看官。路",
    "X71n1420_004:0566a09": "逢延慶長老問云。中路相逢。一句作麼生道。門云。某",
    "X71n1420_004:0566a10": "甲禮拜和尚有分。明日到院茶話次。慶云。昨日聞學",
    "X71n1420_004:0566a11": "士說。新石門和尚。和尚久在石門。為什麼&#x5374;新去。門",
    "X71n1420_004:0566a12": "云。腦後合掌。問云。來時無物去時空。二路都迷。且如",
    "X71n1420_004:0566a13": "何得不迷去。門云。秤頭半斤。秤尾八兩。師云。石門道。",
    "X71n1420_004:0566a14": "某甲禮拜和尚有分。延慶著賊也不知。要識石門麼。",
    "X71n1420_004:0566a15": "李靖三兄。久經行陣。雖然如是。未免倚勢欺人。",
    "X71n1420_004:0566a16": "[0566a16] 中秋上堂。一月普現一切水。一切水月一月攝。盡大",
    "X71n1420_004:0566a17": "地是水。阿那箇是月。盡大地是月。阿那箇是水。你若",
    "X71n1420_004:0566a18": "不信。錢塘江裏少哩。",
    "X71n1420_004:0566a19": "[0566a19] 上堂。罏&#x97B4;之所多鈍鐵。良醫之門足病夫。不因柳毅",
    "X71n1420_004:0566a20": "傳書信。何緣得到洞庭湖。",
    "X71n1420_004:0566a21": "[0566a21] 歲旦上堂。舉香嚴云。去年貧未是貧。今年貧始是貧。",
    "X71n1420_004:0566a22": "去年貧有卓錐之地。今年貧錐也無。真淨云。去年富",
    "X71n1420_004:0566a23": "未是富。今年富始是富。去年富。惟有一領黑黲布衫。",
    "X71n1420_004:0566a24": "今年添得一條百衲袈裟。歲朝抖擻呈禪眾。實謂風",
    "X71n1420_004:0566b01": "流出當家。師云。香嚴貧未是貧。奈何猶有箇渾身。真",
    "X71n1420_004:0566b02": "淨富未是富。家私未免俱呈露。鳳山這裏。不說富不",
    "X71n1420_004:0566b03": "說貧。隨家豐儉沒&#x758E;親。&#x7AEA;拂子。收來兔角長三尺。放",
    "X71n1420_004:0566b04": "去龜毛重九斤。",
    "X71n1420_004:0566b05": "[0566b05] 元宵懺會上堂。僧問。二祖謁初祖便云。我心未安。乞",
    "X71n1420_004:0566b06": "師安心。初祖向他道。將心來與汝安。且道要有心可",
    "X71n1420_004:0566b07": "安。無心可安。師云劄。進云。二祖云。&#x8994;心了不可得。初",
    "X71n1420_004:0566b08": "祖云。與汝安心竟。還端的也無。師云。曾經霜雪苦。楊",
    "X71n1420_004:0566b09": "花落也驚。進云。及三祖問二祖云。弟子身纏風恙。請",
    "X71n1420_004:0566b10": "師懺罪。意作麼生。師云。蹉過了也。進云。二祖云。將罪",
    "X71n1420_004:0566b11": "來與汝懺。為復是因風吹火。為復是入草求人。師云。",
    "X71n1420_004:0566b12": "有甚共語處。進云。三祖道。&#x8994;罪了不可得。二祖云。與",
    "X71n1420_004:0566b13": "汝懺罪竟。請和尚分明指示。師云。朝三千暮八百。進",
    "X71n1420_004:0566b14": "云。只如二祖安心。三祖懺罪。是同是別。師云。雪上加",
    "X71n1420_004:0566b15": "霜。進云。與麼則前無釋迦。後無彌勒也。師云。過這邊",
    "X71n1420_004:0566b16": "立。進云。今晨施主。禮懺設齋。特請和尚陞堂。未審獲",
    "X71n1420_004:0566b17": "什麼福報。師云。速禮三拜。進云。路逢死&#x8675;莫打殺。無",
    "X71n1420_004:0566b18": "底籃子盛將歸。師云。一狀領過。乃云。有一人。具大闡",
    "X71n1420_004:0566b19": "提。作無間業。捨戒定慧。行貪嗔癡。栽蒺[卄/梨]於三有田",
    "X71n1420_004:0566b20": "中。種荊棘於一真地上。乃至謗佛毀法。破和合僧。能",
    "X71n1420_004:0566b21": "可永劫沈淪。不求諸聖解脫。直待一切眾生成佛盡。",
    "X71n1420_004:0566b22": "乃發阿耨多羅三藐三菩提心。未審此人。如何懺悔。",
    "X71n1420_004:0566b23": "良久。鑊湯鑪炭吹教滅。劍樹刀山喝使摧。",
    "X71n1420_004:0566b24": "[0566b24] 上堂問侍者云。三月屬什麼生。者答云屬龍。師拈拄",
    "X71n1420_004:0566c01": "杖云。忽然轟一箇霹靂。山河大地百&#x894D;碎。菩提涅槃。",
    "X71n1420_004:0566c02": "真如解脫。何處有也。",
    "X71n1420_004:0566c03": "[0566c03] 浴佛上堂。今日如來降誕之日。灌沐金軀之時。為復",
    "X71n1420_004:0566c04": "是有塵灌沐。為復是無塵灌沐。若道有塵灌沐。與如",
    "X71n1420_004:0566c05": "來敵體相違。若道無塵灌沐。早是塗汙了也。畢竟如",
    "X71n1420_004:0566c06": "何。可惜一盆湯。",
    "X71n1420_004:0566c07": "[0566c07] 上堂。俱胝&#x7AEA;一箇指頭。雪&#x5CEF;輥三箇木毬。石鞏張弓",
    "X71n1420_004:0566c08": "架箭。華亭短棹孤舟。鳳山無法可說。不妨坐斷杭州。",
    "X71n1420_004:0566c09": "就中&#x5374;有箇好處。好在什麼處。四五百條花柳巷。二",
    "X71n1420_004:0566c10": "三千所管絃樓。",
    "X71n1420_004:0566c11": "[0566c11] 上堂。梯雖高不能達河漢。鍬雖利不能到風輪。通上",
    "X71n1420_004:0566c12": "徹下。一句作麼生道。良久云。確。",
    "X71n1420_004:0566c14": "佛日普照慧辯楚石禪師語錄卷第四",
    "X71n1420_004:0566c16": "音切",
    "X71n1420_004:0566c17": "[0566c17] 屙(烏何切) 楖(阻瑟切) 憨(火含切) 罅(呼嫁切) 搓(七何切) 捻(乃&#x604A;切) 眨",
    "X71n1420_004:0566c18": "(仄洽切) 瞪(丈證切) 猱(乃刀切) 啀(魚佳切) 褌(古魂切) 瞠(丑庚切) 苕(徒凋"
}