{
    "T52n2113_002:0580a25": "北山錄卷第二",
    "T52n2113_002:0580a27": "法籍興第三(此篇明如來一代時教經律論興建之由也)",
    "T52n2113_002:0580a28": "[0580a28] 道樹降魔穆清天下(佛初成道於伽耶城菩提樹下金剛座上。以智慧力降魔之",
    "T52n2113_002:0580a29": "後法界肅靜也)。垂世立教四十九年(以三十成道。四十九年說法度人。七十九歲入",
    "T52n2113_002:0580b01": "滅也)以經律論為三藏也(經為修多羅藏。律為毘奈耶藏。論為摩得勒迦藏也)。",
    "T52n2113_002:0580b02": "以五戒十善四諦十二緣六度為五乘也(五戒為人",
    "T52n2113_002:0580b03": "乘。十善為天乘。四諦為聲聞乘。十二緣生為緣覺乘。六波羅蜜為菩薩乘)統之以十二分",
    "T52n2113_002:0580b04": "(一契經。二應頌。三記別。四重說。五自說。六緣起。七譬喻。八本事。九本生。十方廣。十一希有法。十二論義。亦",
    "T52n2113_002:0580b05": "呼十二部教也)開之為四宗(經律論&#x546A;)教始興乎一音。而大",
    "T52n2113_002:0580b06": "協于群心。目之曰甘露。亦謂之毒鼓(應其病者除其熱惱",
    "T52n2113_002:0580b07": "故曰甘露。不應其病起煩惱故謂之毒鼓)至聖既沒而微言殆絕(至聖即如",
    "T52n2113_002:0580b08": "來也)大迦葉遽命應真之侶千人。撰定詮序俾",
    "T52n2113_002:0580b09": "罔墜厥旨。王城始會造于石室(撰音選。自佛滅度荼毘之",
    "T52n2113_002:0580b10": "後。大迦葉命羅漢千人。往畢&#x9262;羅窟結集法藏。請無憂王為檀護主也)龜氏尸其位(尸主也龜",
    "T52n2113_002:0580b11": "氏迦葉也)首唱優波離令誦律部(優波離者是諸釋子剃髮師。諸釋子出家。遂",
    "T52n2113_002:0580b12": "以瓔珞環釧奉之。波離得已內自思惟。此人性高體貴尚能捨去。況我貧賤守寶受苦。乃懸樹上。誰有須者任意。",
    "T52n2113_002:0580b13": "因求出家。常弘律部)波離避席將就座(大迦葉初於畢&#x9262;羅置三法座。一令集律藏。",
    "T52n2113_002:0580b14": "一令集經藏。一令集論藏。故優波離起就座也)禮僧足而昇。執象牙扇。",
    "T52n2113_002:0580b15": "如先佛所說不愆于文字(一依佛在而說。並不愆少一文一字也)一千",
    "T52n2113_002:0580b16": "漏盡迭察迭書。再覆其言然後乃定。滿八十",
    "T52n2113_002:0580b17": "反號八十誦(波離旋記而說。大眾旋書而集之也)次命阿難(阿難本以身居",
    "T52n2113_002:0580b18": "有學不得預眾。被逐在堀外。乃以三界九地惑束為九類。起九無間道斷九解脫道證。然後獲得三明六通。以神境",
    "T52n2113_002:0580b19": "通從戶鑰孔入。故得在會。迦葉乃令集經藏。迦旃延集論藏)阿難曰諾。如波離。",
    "T52n2113_002:0580b20": "過三月飲光虞逸亡。以願智力觀之無褊慢",
    "T52n2113_002:0580b21": "矣(飲光即迦葉也。虞慮也。逸亡散失也。恐經日久散失。遂常以智願觀之無於怠慢也)凡百年",
    "T52n2113_002:0580b22": "夷路既廣人用知訓(自佛滅後。迦葉弘持法藏二十年付阿難。亦二十年又付與末",
    "T52n2113_002:0580b23": "田地。二十年末田地又付商那和脩。二十年商那和脩又付與優波&#x6BF1;多。五人共一百年弘持法藏也)百年",
    "T52n2113_002:0580b24": "後&#x6BF1;多違世法驂[牛*弋]軸(違世遷化也。服外謂之驂。[牛*弋]殘也。喻&#x6BF1;多滅後而法乘",
    "T52n2113_002:0580b25": "摧毀也)雖跋闍干紀擅興十過。而離波多等七",
    "T52n2113_002:0580b26": "百無著人殄之。如金僕姑而穿魯縞矣(佛滅後百年。",
    "T52n2113_002:0580c01": "毘舍離國有跋闍子比丘。說十事為清淨。謂指抄食飲酒受畜金銀等十事皆佛制不許。長老離波多與一切去上座",
    "T52n2113_002:0580c02": "三浮那及搜婆村長老等七百羅漢。作羯磨而殄其罪也。出四分律五十四卷。縞素帛也。金僕姑箭名。魯莊公以之",
    "T52n2113_002:0580c03": "射南宮長萬也)暨大長老摩訶提婆(即大天也。本土火羅國商主之子。因父他往染",
    "T52n2113_002:0580c04": "其母。父歸殺之。後殺其母及阿羅漢。懼罪而求出家。聰明博達三藏)竊聖人之譽怙王",
    "T52n2113_002:0580c05": "者之力(自云。我得羅漢入。無憂王宮常為王者之師。怙恃也)鄙爭為心離析",
    "T52n2113_002:0580c06": "是謀。增損佛語黷亂聖典(因僧十五日說戒而妄有稱說。黷亂聖言與僧不",
    "T52n2113_002:0580c07": "和也)群聖叱其庸違僭而不經(上座聖眾責其違亂佛語遂成爭競。王不能",
    "T52n2113_002:0580c08": "和也)其徒蝟張剪為冠讎(大天之徒如蝟毛而張熾。與聖眾共為寇讎也)群聖",
    "T52n2113_002:0580c09": "不克禦侮(克能也。大天部強盛。聖眾部不能制止也)遂破為二部(大天為大",
    "T52n2113_002:0580c10": "眾部。聖眾部為上座部)二部派流有蕩不返。迨數百年浸",
    "T52n2113_002:0580c11": "為二十部(大眾內分出成九部。一說部。二說出世部。三雞胤部。四多聞部。五說假部。六制多山",
    "T52n2113_002:0580c12": "部。七西山住部。八北山住部。并本部成九也。上座部分成十一部。一說一切有部。二雪山住部。三犢子部。四法",
    "T52n2113_002:0580c13": "上部。五賢胄部。六正量部。七密林山部。八化地部。九法藏部。十飲光部。十一經量部。雪山部。則本部也成二十",
    "T52n2113_002:0580c14": "部)哀哉化醇為醨。大義於是乖矣(醇濃醨薄也。佛滅度自百年之後",
    "T52n2113_002:0580c15": "分為二十部。法味澆薄也)析金爭[疊*毛]分河於是飲矣(譬如一金杖分為五",
    "T52n2113_002:0580c16": "段段段皆金。如佛法分為五部也。迦葉佛父吉利枳王曾作十夢。皆表釋迦遺教弟子內一夢見一張白[疊*毛]二十人爭",
    "T52n2113_002:0580c17": "此[疊*毛][疊*毛]終不破。表此二十部大小乘爭後遂分河而飲水也)故諸部云如是契經",
    "T52n2113_002:0580c18": "我部不誦。而於自部皆至于解脫者也(各以自部教是",
    "T52n2113_002:0580c19": "佛語。他部則非也)其大乘宗智論。謂文殊師利與諸徒",
    "T52n2113_002:0580c20": "大會于鐵圍。召阿難誦之。非諸聲聞所預聞",
    "T52n2113_002:0580c21": "也(智論亦云。智度論說。大乘結集乃是文殊菩薩與阿難等在鐵圍山結集。時皆大乘聲聞小智不預其眾也)",
    "T52n2113_002:0580c22": "聲聞聞之迷亂倒錯。斯或別乘之謂也(謂二乘實聲聞",
    "T52n2113_002:0580c23": "也)或不迴心之人也(謂定性聲聞定不迴心灰身滅智者一類。聞說大乘迷錯不信也)",
    "T52n2113_002:0580c24": "餘經餘聖貶不由論。豈行之艱而亦不能知",
    "T52n2113_002:0580c25": "者乎(或有餘部經教及諸部聖人。貶論而不取者。蓋以論是慧學義理深玄學之實難。而知之亦不得易也)",
    "T52n2113_002:0580c26": "彌勒造瑜伽凡一十七地(一五識身相應地。二意地。三有尋有伺地。四無",
    "T52n2113_002:0581a01": "尋唯伺地。五無尋無伺地。六三摩呬多地。七非三摩呬多地。八有心地。九無心地。十聞所成地。十一思所成地。十",
    "T52n2113_002:0581a02": "二修所成地。十三聲聞地。十四緣覺地。十五菩薩地。十六有餘依地。十七無餘依地也)備舉三乘",
    "T52n2113_002:0581a03": "開張演布(梵云瑜伽。此云相應。謂一切乘境行果等所有諸法皆名相應也。即十七地稱之為師)",
    "T52n2113_002:0581a04": "後諸學者以文殊為法性。以慈氏為法相(法性以真",
    "T52n2113_002:0581a05": "理融觀為門。法相以識相行布為旨)各封涯域互馳章句自伐其美",
    "T52n2113_002:0581a06": "(後人所宗性相有殊。宗性者以融觀為美。宗相者以區別為善。各黨其宗者也)致使西極東",
    "T52n2113_002:0581a07": "華人到于今有南北兩宗之異也。故南宗焉",
    "T52n2113_002:0581a08": "以空假中為三觀(觀遍計煩惱空處能顯真理為真諦觀。觀依他假有為俗諦觀。觀真俗",
    "T52n2113_002:0581a09": "混同為第一義諦觀也)北宗焉遍計依他圓成為三性也(遍計",
    "T52n2113_002:0581a10": "依妄情而生。依他假眾緣而起。圓成即真理者也)而華嚴以體性德相業用",
    "T52n2113_002:0581a11": "範圍法界(即能所證體用而論範圍籠羅也)得其門統於南北。",
    "T52n2113_002:0581a12": "其猶指乎諸掌矣(學華嚴者盡達性相之原俱盡南北之旨)印土傳法。",
    "T52n2113_002:0581a13": "自大龜氏至師子比丘有二十四人。雅紹真",
    "T52n2113_002:0581a14": "誥流演溥暢(自佛滅後。大迦葉弘持法藏。以至師子比丘共二十四人。雅繼能仁之軌躅。妙弘祖",
    "T52n2113_002:0581a15": "聖之玄風也)暨師子遇害於罽賓。自是相承相付泯",
    "T52n2113_002:0581a16": "矣(師子比丘傳法至罽賓國。為罽賓王害之自後。法藏雖傳其道澆也)然戒法防患獨",
    "T52n2113_002:0581a17": "為大聖所制(戒者。梵云毘奈耶。此云調伏藏。以防非止惡調伏有情三業。如來親制最為付囑)",
    "T52n2113_002:0581a18": "以戒即七支之業業性甚深。獲業智力乃窮",
    "T52n2113_002:0581a19": "其數(七支。身三業殺盜婬。口四業惡口兩舌妄言綺語。共為七支也。獲智力者了業之數)故開遮",
    "T52n2113_002:0581a20": "持破關乎損益。而前佛後佛皆不寄口而言",
    "T52n2113_002:0581a21": "之(或法之中。有開則許其通容。有遮則絕其為作。持為堅守不犯。破為誤犯不持也。律藏是佛親制。不因寄",
    "T52n2113_002:0581a22": "口而傳說也)又峻設其防言不浮行。心資定慧以至",
    "T52n2113_002:0581a23": "懸解(如來明立禁戒。峻設遮防浮泛也。心習定慧以至懸解。懸解者若以繩繫物。而懸慧解了達若解之也)",
    "T52n2113_002:0581a24": "故亦謂之波羅提木叉也(波羅提木叉此云別解脫戒。謂七眾所持各別而",
    "T52n2113_002:0581a25": "解脫。又持一戒得一解脫)經通五人說(智度論云。五人者一佛二弟子三神仙四天五變",
    "T52n2113_002:0581a26": "化也)以彰善癉惡導物起信刊定邪正。皆得謂",
    "T52n2113_002:0581a27": "之繩墨義也(彰明也。癉病也。病於惡而明於善導引起生也。有不信者引之令信。不定者刊削",
    "T52n2113_002:0581b01": "之。邪曲者則正之。如世繩墨能正材之斜曲也)窮括性相不令散失。貫",
    "T52n2113_002:0581b02": "于人心皆得謂之結鬘義也(經內性相無不窮括義聚前後聯貫。猶若西",
    "T52n2113_002:0581b03": "國之人以線穿貫花鬘而為嚴飾也)至言有准規矩合度。而民是則",
    "T52n2113_002:0581b04": "之皆得。謂之法義也(猶若王言出則天下准承。規者圓也。矩者方也。方圓皆合其",
    "T52n2113_002:0581b05": "制度為人之准故名為法。法者則也)其言如蘭其信乃恒。天下酌",
    "T52n2113_002:0581b06": "之而不知其竭皆得。謂之常義也(蘭香草也。恒常也。若湧泉",
    "T52n2113_002:0581b07": "而不竭。故謂之常也)論通弟子造。以能合離真俗舒蓄名",
    "T52n2113_002:0581b08": "理。壼奧在彀風味淵派。法義之所由生故皆",
    "T52n2113_002:0581b09": "得。謂之摩怛哩迦也(論者循環研覈究暢真宗為義。本唯佛說散在眾經。後乃大小",
    "T52n2113_002:0581b10": "聖弟子通亦造之。而能離合真俗區擘色心。定有無之指歸。盡名義之&#x58F7;奧。其唯論藏乎。梵云摩怛哩迦。此云本",
    "T52n2113_002:0581b11": "母。能生智慧如母生子也)矯伏擒縱啟塞關徼(矯詐也。伏順也。擒奪。縱放也。論",
    "T52n2113_002:0581b12": "義之道。或詐現縱伏而後奪取其義也。啟開也。塞閉也。關門鑰也。徼小路也。論宗有開有閉有遮防塞其關要也)",
    "T52n2113_002:0581b13": "發期爾的弛有餘勇(發言之道。須有準當。若箭發機須期中的。弛放也。放其義題須",
    "T52n2113_002:0581b14": "令勇氣有餘也。苦理門四宗中不顧論宗等也)外道異黨莫余敢侮(論乃摧邪",
    "T52n2113_002:0581b15": "顯正。故外道之徒莫敢侮慢也)故皆謂之優波提舍也(梵云優波提舍此云",
    "T52n2113_002:0581b16": "論義也)。法謂所對(屬於所照之境)。慧則向觀(謂能照之心)。向則克滅",
    "T52n2113_002:0581b17": "(謂能證智起則諸惑皆滅也)。觀則克聖(謂慧照理若燈之照物則能顯於聖道)。故皆謂",
    "T52n2113_002:0581b18": "之阿毘達磨也(梵云阿毘達磨此云無對法)。佛昔一時有言曰",
    "T52n2113_002:0581b19": "彼此中間而入於定(佛一日言彼此中間三件未指而入定也)。諸大弟子",
    "T52n2113_002:0581b20": "各以己解競宣聖意。或以生死為此。涅槃為",
    "T52n2113_002:0581b21": "彼。道為中間(生死謂分段變易二種生死為此也。涅槃謂四種涅槃所證之理為彼。道則能證之",
    "T52n2113_002:0581b22": "智為中間也)或為眼根為此。色境為彼。識是中間",
    "T52n2113_002:0581b23": "(根為能照。境為所照。識在中間為能了別)如是乃有五百言不相與志",
    "T52n2113_002:0581b24": "不相奪(雖各不同亦各言其志也)暨大聖起定。舍利弗等騰",
    "T52n2113_002:0581b25": "情稽疑。佛言。我說觸為此。集為彼。受為中間",
    "T52n2113_002:0581b26": "(觸為對境。集為能染。心受於中間領納也)爾曹雖非我意。然皆為滅",
    "T52n2113_002:0581b27": "苦之因。並應受持不宜忘失也(曹輩也。弟子所說雖非佛之本意。然",
    "T52n2113_002:0581c01": "亦無爽道理也)故佛日未亡。舍利弗造集異門足論",
    "T52n2113_002:0581c02": "(二十卷一百八十九紙。玄奘譯)目連造法蘊足論(二十卷一百七十八紙。玄奘譯)",
    "T52n2113_002:0581c03": "迦多演那造施設足論(一萬八千頌。此未見行。上三論皆是如來在日諸弟子",
    "T52n2113_002:0581c04": "造也)玉毫既晦。提婆設磨造識身足論(十六卷。佛滅後一百年",
    "T52n2113_002:0581c05": "造。玄奘三藏譯)世友造品類足論(十八卷二百九十紙。佛滅後三百年造)戒",
    "T52n2113_002:0581c06": "身足論(三卷四十九紙。世友造。已上謂六足也)迦多演尼造發智論",
    "T52n2113_002:0581c07": "(十六卷三百六十五紙。大義具足故。號此論為身。以六足為足也。佛滅後造)凡七論奮揚",
    "T52n2113_002:0581c08": "才藻控越風猷。傍求聖意式弼神化。其大窮",
    "T52n2113_002:0581c09": "天地。其細考鄰虛(七論並小乘之文。辭藻宏曠風規超弈。至於性相心色無不具論也。",
    "T52n2113_002:0581c10": "鄰虛極微之塵也)方諸儒門。三傳四詩各金玉其音也",
    "T52n2113_002:0581c11": "(三傳。一左丘明傳。二公羊高傳。三穀梁赤傳。四詩。魯詩。魯人申培公漢武以浦輪徵之已八十餘以詩經為訓口",
    "T52n2113_002:0581c12": "傳無傳也。二齊詩齊人袁固生所傳。三韓詩燕人韓嬰所學。四毛詩河間毛公字文操所傳於子夏也)由是",
    "T52n2113_002:0581c13": "四百年初。迦濕彌羅國五百六通依發智論",
    "T52n2113_002:0581c14": "撰大毘婆沙(佛滅後四百年初。有羅漢名迦旃延子。擊乾稚普告十方諸天及賢聖。不得入滅有",
    "T52n2113_002:0581c15": "於佛所聞一曷一句皆會迦濕彌羅國。諸聖既至。遂集所聞。是者取。非者去。乃成大毘婆沙。此云廣解。禁",
    "T52n2113_002:0581c16": "之不令出國。謂婆娑頭拔尊者潛入彼國誦之出國歸。罽賓傳之後方流於諸國也)備釋三藏",
    "T52n2113_002:0581c17": "(謂經律論)以品有八。譯者謂之八蘊。亦日八藏是",
    "T52n2113_002:0581c18": "也(蘊藏皆聚義也即八揵度)至五百年。龍樹學窮域內。自謂",
    "T52n2113_002:0581c19": "一切智人。方立為大師。阿耨達龍引入于宮。",
    "T52n2113_002:0581c20": "示以塵沙祕藏。愧所負罪九旬假誦於龍宮。",
    "T52n2113_002:0581c21": "而特悔其所稱者也(龍樹本南天竺國梵志也。誦四韋陀因入王宮。厭欲出家。經論",
    "T52n2113_002:0581c22": "誦盡嫌佛所說經不多。後龍王請入宮經九十日。點經題不盡。深悔言失。通解造智度論十萬偈。天竺立廟敬奉",
    "T52n2113_002:0581c23": "如佛)其所誦習人間或得之。由是廣製諸論丕",
    "T52n2113_002:0581c24": "守先教(丕大也。謂大能弘守先聖之教也)洎千年。世親初學小",
    "T52n2113_002:0581c25": "乘。常欲不利於大乘。其兄無著愍之。假疾",
    "T52n2113_002:0581c26": "召使至。具以微言誨。天親退而省其咎矍然。",
    "T52n2113_002:0581c27": "將自援刀斷舌。無著聿來其前止之曰。罪自",
    "T52n2113_002:0582a01": "汝心匪舌之咎。昔既以毀。今盍以讚(盍何不也)斷",
    "T52n2113_002:0582a02": "之何補焉。遂乃制論千部。或宗或釋翊贊于",
    "T52n2113_002:0582a03": "五乘也(天親菩薩北天竺留婁沙富羅國人。兄弟三人俱在有部出家。兄無著先悟大乘。常往兜率請",
    "T52n2113_002:0582a04": "彌勒說瑜伽。天親在有部日。先造小乘論五百部廣非大乘。後因無著化之既悟大乘。乃&#x5374;造五百本大乘論廣贊",
    "T52n2113_002:0582a05": "大乘。故號千部論主也)秦正世(秦始皇。姓嬴。名正。字祖龍。秦襄王之子。收六國築萬里長城。令方",
    "T52n2113_002:0582a06": "士入海往蓬萊求仙藥也)有十八沙門自西域至(謂室利房等十八人也)彼",
    "T52n2113_002:0582a07": "暴嬴方有事于天下。不遑大道(遑及也不及行於大道)醜我",
    "T52n2113_002:0582a08": "有德獄沙門於重垣。為力士神奮威擊垣(始皇惟降",
    "T52n2113_002:0582a09": "服禮謝。道人&#x5374;反西國)夫秦之於吾道也如石不濡於水",
    "T52n2113_002:0582a10": "焉。膏肓之門不足以發藥其在此也(秦方無道。以善化之故",
    "T52n2113_002:0582a11": "不相投也。晉景公有疾求醫于秦。夢疾化為二&#x7AEA;子曰。彼良醫也。懼傷我焉。其一曰居肓之上膏之下。若我何醫至",
    "T52n2113_002:0582a12": "曰疾不可為也。今秦暴惡不足以善化。若疾之膏肓也)雖當時沙門不見申於",
    "T52n2113_002:0582a13": "秦而鞠之亦頗得其由矣(室利房等雖不蒙秦之見遇而又禁之。蓋以秦暴",
    "T52n2113_002:0582a14": "而不納於善。亦為騰蘭之因也)夫人心險易間于山川。爾後",
    "T52n2113_002:0582a15": "所來實幸。失利房等先&#x751E;之。不求之不至也",
    "T52n2113_002:0582a16": "(嘗試也。以失利房等先試來。秦雖不納。後來三藏幸此事而知之。故若無蔡愔使人求請即不至於此也)漢",
    "T52n2113_002:0582a17": "永平七年辛卯(以年曆推之。合是甲子。今作辛卯誤)顯宗夢金人",
    "T52n2113_002:0582a18": "(顯宗。謂後漢第二主明帝。名莊。光武之子。陰皇后所生)項佩日光。在殿庭而",
    "T52n2113_002:0582a19": "飛。乃宵衣俟旦(俟待也。夜夢金人。身有光明。遂坐以待明)召群臣以",
    "T52n2113_002:0582a20": "問。傅毅對曰。是佛神也(時王遵傅毅等奏。周昭王二十四年。大史蘇由云。",
    "T52n2113_002:0582a21": "西國佛生。一千年後聲教流此。今千載餘合是佛神來至也)俾蔡愔秦景將命求",
    "T52n2113_002:0582a22": "諸夢(遂使蔡愔等一十八人往西國求之也)及大月氏。與攝摩騰竺",
    "T52n2113_002:0582a23": "法蘭遇焉(至月氏國。見二三藏。一姓迦攝名摩騰。一姓竺名法蘭也)彼二士宿",
    "T52n2113_002:0582a24": "蘊遐遊濟俗之志獲秦蔡而合矣(秦景等見二三藏於月氏求請。",
    "T52n2113_002:0582a25": "以歸漢國)十年甲午(本作丁卯甲午誤)漢使至自西域。二沙",
    "T52n2113_002:0582a26": "門入于洛(時後漢都洛陽)獻釋迦圖像并諸經。於是肇",
    "T52n2113_002:0582b01": "有寺于洛城(三藏初至館于鴻臚寺。以白馬馱經而來。遂呼為白馬寺。若就梵語為僧伽藍。此為",
    "T52n2113_002:0582b02": "眾園。謂行道處也)為像於南宮清涼臺及關陽門顯節陵",
    "T52n2113_002:0582b03": "上也(皆於此等處圖像也)其經始命翻譯以四十二章載其",
    "T52n2113_002:0582b04": "首(摩騰二三藏最初譯經一卷。號四十二章經)緘于蘭臺石室。俟可聞",
    "T52n2113_002:0582b05": "者聞焉於穆哉(蘭臺石室漢藏書閟閣也。於嗟歎之辭。穆敬也)夫聖教之",
    "T52n2113_002:0582b06": "於時。其可順也不可強也。順則渥物(渥霑也。謂若漢明",
    "T52n2113_002:0582b07": "之代而來)強則疵物(若秦代而來疪病也)故推引之道非至智不",
    "T52n2113_002:0582b08": "能見之矣。人亦有言曰。夫永平何世漢明何",
    "T52n2113_002:0582b09": "德。蓋元淳漸澆仁義漸廢。道德與五經將墜",
    "T52n2113_002:0582b10": "于地(自永平時。道德既薄。文籍將墜。言世澆漓之甚也)而慈運遠構。釋教",
    "T52n2113_002:0582b11": "彌布。使此方黷先所習者。忻新所聞(佛法於澆薄之代而",
    "T52n2113_002:0582b12": "來。使厭仁義禮樂者忻其新教。改往習新而行之也)革違從勸三訓萃舉以光",
    "T52n2113_002:0582b13": "被天下也(訓教也。萃集也。以三教集舉而化世也)故吾道焉將不可",
    "T52n2113_002:0582b14": "舉。雖千年參辰背焉(吾教為化導之本。若與世未合。縱歷千載之期。若參星與",
    "T52n2113_002:0582b15": "辰星必不相合也)將可舉雖萬里風馬通焉(其或教可舉。行途雖萬里亦可",
    "T52n2113_002:0582b16": "通也。風馬謂牝牡相逐也。齊桓伐楚。楚子云。至於風馬牛不相及也)是以漢詔降于天",
    "T52n2113_002:0582b17": "陲。聖日出于東方(陲邊也。謂秦景等至月氏。聖日謂摩騰東來也)燭生靈",
    "T52n2113_002:0582b18": "於重垠示大覺於昭回(垠邊也佛日照燭群品。光華天地也)夫假一",
    "T52n2113_002:0582b19": "宵之夢。樹風聲於萬古。如帝莊者天下實有",
    "T52n2113_002:0582b20": "君矣(漢明一夢金人。西求教法。始立風範。聲教終為萬古之規)宣心茂猷光啟",
    "T52n2113_002:0582b21": "有漢。如王傅秦蔡。漢室實有臣矣(茂盛猷圖也。宣心盛",
    "T52n2113_002:0582b22": "圖開明漢祚。謂王遵傅毅秦景蔡愔等也)為法王之遺徒(遺苗徒弟)弘嗣德",
    "T52n2113_002:0582b23": "音如騰蘭者。天竺實有僧矣(能嗣聲教)眇觀前古。豐",
    "T52n2113_002:0582b24": "德厚利實勤於生民者。民荷其賜。播其休烈。",
    "T52n2113_002:0582b25": "盛于祠秩(眇細也。觀前代有利於民。感其恩。必揚其美。業大陳于享祀也)故禮曰。",
    "T52n2113_002:0582b26": "法施於生民死則祀之。以勞定國則祀之。以",
    "T52n2113_002:0582b27": "能禦大災則祀之。能捍大難則祀之。而炎氏",
    "T52n2113_002:0582c01": "與二三臣。暢金仙之教。適未聞之俗。使人以",
    "T52n2113_002:0582c02": "悃悃之誠(悃悃切也)知罪福所歸。厭有涯之形。尚",
    "T52n2113_002:0582c03": "滅心之理(漢明與二三臣。初道開佛教。使迷倒之俗悟解罪福厭有盡之身。達證無生之理)恢",
    "T52n2113_002:0582c04": "恢焉玄化之功冠乎仁祠。而世不崇其寢昭",
    "T52n2113_002:0582c05": "其奠禮。雖古之云闕而今亦未得也(恢恢廓也。以其功雖恢",
    "T52n2113_002:0582c06": "廓造化於祠典合冠其首。而世不崇其寢廟明其亨奠於古之云闕今亦未得不闕也)自漢中興之",
    "T52n2113_002:0582c07": "始。涓涓乎濫觴(濫溢也。漢水初出只可溢於一觴。佛法自後漢之初涓涓細流。如漢水之初",
    "T52n2113_002:0582c08": "出也)魏流束薪(至曹魏之代漸如流於束薪)迄今我唐。其風寖",
    "T52n2113_002:0582c09": "廣(自漢佛法初至到今巨唐其法漸廣矣)鞠搜眾部(鞠窮也)八千餘卷。",
    "T52n2113_002:0582c10": "今來梵僧翻譯未已。其間齊梁之世。二蕭之",
    "T52n2113_002:0582c11": "家(南齊蕭道成。梁武蕭衍。兩朝二蕭並都金陵也)學優詞洽多乎製撰。",
    "T52n2113_002:0582c12": "如竟陵王子良。鈔集眾經。別為七十部二百",
    "T52n2113_002:0582c13": "五十九卷(齊竟陵王以部類抄集之也)雖當時自意不欲外",
    "T52n2113_002:0582c14": "傳。而後世寫之編諸正錄。梁太子綱(即簡文帝)撰",
    "T52n2113_002:0582c15": "法寶聯璧二百卷。沙門僧祐(撰弘明集十六卷)僧旻(住虎丘山",
    "T52n2113_002:0582c16": "蕭昂往禮之高臥不起人號為梁代素王)寶唱(楊都莊嚴寺僧。博識洽聞。梁武令撰經律異相五十卷)智",
    "T52n2113_002:0582c17": "藏(梁高僧聰明博識)咸皆纘述頗多條目。後葉或有廢。",
    "T52n2113_002:0582c18": "通莊而遵岐路者也(通莊大路謂正經也岐小路群集也)時太學江",
    "T52n2113_002:0582c19": "泌女(梁朝學士)年始八歲自永元元年至天監四年",
    "T52n2113_002:0582c20": "(永元南齊年號。天監梁武年號自己卯至乙酉。計七年)靜坐閉目自然誦出",
    "T52n2113_002:0582c21": "三十卷(今藏內有題目而無經文。既非佛語今在偽錄也)議者以為天授之",
    "T52n2113_002:0582c22": "也。夫何區別其真偽哉。大乘以一法謂實相",
    "T52n2113_002:0582c23": "也(實相謂真如也)小乘三焉。謂諸行無常。諸法無我。",
    "T52n2113_002:0582c24": "涅槃寂靜。然有乖乎此者。則不為吾教也。",
    "T52n2113_002:0582c25": "其有蕪累凡淺。如七佛神&#x546A;．普賢證明．法華",
    "T52n2113_002:0582c26": "度量．天地八陽．延壽命等經。乖於眾典。失聖",
    "T52n2113_002:0582c27": "言之體。存乎疑偽。非所論也(並存疑偽錄)其或質",
    "T52n2113_002:0583a01": "濁繁細(如陰持入道地等經)如漢魏失譯并藥師等經(尸利蜜多",
    "T52n2113_002:0583a02": "羅。及與鹿野寺惠簡譯。今在正錄)雖不雅奧且非虧謬。驗之重",
    "T52n2113_002:0583a03": "譯不可廢也。然得禽雖一目之網。而藉萬目",
    "T52n2113_002:0583a04": "資乎一目。出苦雖一門之法。而兼萬法資乎",
    "T52n2113_002:0583a05": "一門(雖以一目獲禽不可唯開於一目。雖以一法契機不可唯演於一法)故演而伸之。",
    "T52n2113_002:0583a06": "為八萬四千之法藏也。牟子云(牟子蒼梧太守也。著書曰牟子)",
    "T52n2113_002:0583a07": "佛經前說億載之事。&#x5374;道萬世之要。太素未",
    "T52n2113_002:0583a08": "兆。太始未生。乾坤肇興。其微不可握。其纖不",
    "T52n2113_002:0583a09": "可入。佛悉彌綸其廣大之表。剖析其窈眇之",
    "T52n2113_002:0583a10": "內。靡不紀之故。其經卷以萬計。言以億數",
    "T52n2113_002:0583a11": "(故龍樹九十日龍宮不能盡其籤題)譬如臨河飲水飽而自足。焉知",
    "T52n2113_002:0583a12": "其餘哉。函夏二聖之經(謂孝子宣父)居百氏。如北",
    "T52n2113_002:0583a13": "辰之於懸象矣(孔孝為北辰。諸子為眾星)而孔老之外。猶有",
    "T52n2113_002:0583a14": "象聖之格言。楊朱惠施虛無之流也(出莊子)墨翟",
    "T52n2113_002:0583a15": "韓非濟世之流也(出史記)其間馬遷修史(司馬遷。字子長。漢武",
    "T52n2113_002:0583a16": "時人。為太史繼父脩史記一百三十卷)先黃老而後六經(六經春秋．禮記．毛詩．尚",
    "T52n2113_002:0583a17": "書．周易．樂記為云也)班固藝文(班固。字孟堅。修前漢書一百二十卷)始儒家而",
    "T52n2113_002:0583a18": "次道德三於吾宗為三教(所謂儒道釋)揚日月於不",
    "T52n2113_002:0583a19": "朽。至於廢興取捨。皆繫於時也(或取或捨。或廢或興。皆繫於時",
    "T52n2113_002:0583a20": "數也)其有後世作者。或詞勝於理。或才不及事",
    "T52n2113_002:0583a21": "(或詞雖富贍其理&#x758E;曠。或事雖備引而才力不足也)務華去實(漏失也。好史筆者於實事多失)",
    "T52n2113_002:0583a22": "尚玄否黃知之者患居浮促。孰能與死者交",
    "T52n2113_002:0583a23": "論(既知偏執之非。而所患浮世短促。誰能與前代之人交論是非者矣)不知者誠誦在",
    "T52n2113_002:0583a24": "心。播流無極(不了之徒。但知持誦在心。布流無盡而已)然儒教以朝祀",
    "T52n2113_002:0583a25": "喪戎為國之綱紀(朝謂殷眺會覲之禮。祀謂宗廟六禋之事。喪謂弔贈葬臨之儀。戎謂",
    "T52n2113_002:0583a26": "講武征伐之事)統行其道鮮克攸紊(攸所也紊亂也能總其事而行之則於禮少有紊亂)",
    "T52n2113_002:0583a27": "釋老之教理在虛玄&#x8FF9;參權實(理既虛無幽玄。其道或權或實也)",
    "T52n2113_002:0583b01": "致令中人已下(上士聞而行之。中士如存。若亡下士侮而笑之)阿附曲演",
    "T52n2113_002:0583b02": "非妖則妄。鄭聲亂雅魚目欺珠。是以道則有",
    "T52n2113_002:0583b03": "化胡經(晉時王浮道士所撰。一卷。後漸添成十一卷)夷夏三破十異九",
    "T52n2113_002:0583b04": "迷(皆道門非釋之文)釋則有滅惑駁夷夏(甄&#x92AE;笑道論等並在弘明集)破",
    "T52n2113_002:0583b05": "邪辯正(唐沙門法琳撰)紛然陵駕。既悖而往。亦悖而",
    "T52n2113_002:0583b06": "復(互相矛楯)情意忌慕(忌者惡之慕者好之)義不由直相附如&#x7CFA;",
    "T52n2113_002:0583b07": "纏(以曲為直也)相酬如響答。糅以編簡(糅雜也)閟以緄縢",
    "T52n2113_002:0583b08": "(緄縢緘也)豈關十二分五千文之本歟(聖人之旨元無是非之文)西",
    "T52n2113_002:0583b09": "域統一世之教以為三時。謂有教(即阿含等是)空教",
    "T52n2113_002:0583b10": "(即八部般若等是)不空不有教(即解深密經是)此方以五時辯",
    "T52n2113_002:0583b11": "例。一則四諦(謂苦集滅道四事。小乘教也)二則般若(謂八部般若空教)三",
    "T52n2113_002:0583b12": "則淨名思益等(謂維摩等論不思議教)四法華(會二歸一中道教)五涅",
    "T52n2113_002:0583b13": "槃(圓寂教)或有謂之不然。今存乎古也(謂三時教)。",
    "T52n2113_002:0583b14": "真俗符第四(冥契無為之為真。有相動用之為俗。俗非真而莫興真非俗而莫顯",
    "T52n2113_002:0583b15": "真俗。互依有無相顯故曰符符契也)",
    "T52n2113_002:0583b16": "[0583b16] 昭機之士是有也(昭顯也。依言論之教歷修證之門也)冥機之士是",
    "T52n2113_002:0583b17": "其無也(冥默也。超言論之相離作為之境也)相反為道(說真者於俗猶迷。存俗者於",
    "T52n2113_002:0583b18": "真未了。各執為道)如隻輪騁衢奇翰戾天偕何得也(奇單也。",
    "T52n2113_002:0583b19": "翰翼也。車本雙輪方轉。鳥以兩翼而飛。今於真俗若不圓通。如隻輸之車。單翼之鳥也。偕齊也)但道",
    "T52n2113_002:0583b20": "之不弘為物所宗篾其攸濟(篾無也。攸所也。若不弘真俗之道。欲為物",
    "T52n2113_002:0583b21": "之宗匠。必無所成也。濟成也)故以真俗兩門為道之樞總。吹",
    "T52n2113_002:0583b22": "萬有於一指。靜群動於絕眹。蕩蕩焉真可入",
    "T52n2113_002:0583b23": "不二法門之夷路也(攝萬有而入於一指趣。寂眾慮而泯其形兆。於所對則了然無",
    "T52n2113_002:0583b24": "滯。內外不取中間本無。此則入不二之門也)何則會極捐情之謂真。",
    "T52n2113_002:0583b25": "起微涉動之謂俗(未必以造至極之境。便為之真。涉有作之相。便謂之俗。豈期然乎)",
    "T52n2113_002:0583b26": "真也者性空也(謂真性之空圓成之理)俗也者假有也(謂依他幻有也)",
    "T52n2113_002:0583c01": "假有之有謂之似有(其法本無。仗緣而有緣离&#x5374;無。似其幻化之有)性空",
    "T52n2113_002:0583c02": "之空謂之真空(真性之上百非四相了然無得故也)故悟士立真於",
    "T52n2113_002:0583c03": "俗相違(真即無為。俗即有為。二法不同故也)合真俗於不二(真者理也。俗",
    "T52n2113_002:0583c04": "者事也。事無理而不興。理無事而不顯。無俗不可言真。無理不可談事。不即不离故為不二也)中道洞",
    "T52n2113_002:0583c05": "照赫然玄會。未&#x751E;有一事當情者也。夫如是",
    "T52n2113_002:0583c06": "簡易之理于何不著。久大之業于何不備(繫辭云。",
    "T52n2113_002:0583c07": "易則易知。簡則易從。易知則有親。易從則有功。順萬物之情。通天下之志。則能成可久可大之功)雖僧",
    "T52n2113_002:0583c08": "祇云遠法身無外於焉悟哉(阿僧祇此云無量也。自十信初發心至世第",
    "T52n2113_002:0583c09": "一末名初僧祇。從見道至第七地末名第二僧祇從第八地至解脫道名第三僧祇。此三祇外方得成佛不亦遠乎。",
    "T52n2113_002:0583c10": "然法身之理。本來混融。迷悟雖殊。而非外得者也)故萬象語其真。以空為",
    "T52n2113_002:0583c11": "性(青青翠竹盡是真如。&#x6B1D;&#x6B1D;黃華無非般若)辯其假以有為相(依 假即真空之相)",
    "T52n2113_002:0583c12": "既空假一質。二際無得。非中道如何(空是性。假是相。相不",
    "T52n2113_002:0583c13": "离性。性不离相。故云一質。二際者二邊也。二邊無得故契中道也)是以觀象之生也不",
    "T52n2113_002:0583c14": "有自體。待彼眾緣生。既待緣則象本無矣(萬象之法",
    "T52n2113_002:0583c15": "本無自體。緣合而生。緣离而滅。若心法四緣。色法二緣。自不能生。則為無體也)根於空矣(假有",
    "T52n2113_002:0583c16": "之象以空為本)空含於象。待象以顯。顯既在象則空",
    "T52n2113_002:0583c17": "為象矣。象外無空矣(無為之空含有為之象。將顯無為必仗有為。有為則",
    "T52n2113_002:0583c18": "能顯無為則所顯也)譬諸水月緣會則見。孰得謂之空",
    "T52n2113_002:0583c19": "也。形虛無在。孰得謂之有也(月本在天。影流于水。誰言其空",
    "T52n2113_002:0583c20": "水本無月 假影所流誰得言有也)故聖人妙體有無之間。能成有",
    "T52n2113_002:0583c21": "無之用。是謂至矣(是以聖人方了其體用)清辯云。有為如",
    "T52n2113_002:0583c22": "幻化。無為如空花也(掌珍論云 有為之法猶如幻化。本非有故。無為之法猶若",
    "T52n2113_002:0583c23": "空花。定不起故也)夫幻法假有。蓋以有而適無(兔角本無。幻師以手",
    "T52n2113_002:0583c24": "巾而假有。离手巾外都無兔角。猶有為之法仗眾緣而假有。离眾緣外假法元無。則是以有而適無也)空花",
    "T52n2113_002:0583c25": "本無。蓋以無而似有。無而似有。湛乎真際",
    "T52n2113_002:0583c26": "(真性本無不起猶若空花。為焉有為作依 所以似有了此似有本無。即是湛然真際也)有而適無。",
    "T52n2113_002:0583c27": "復歸無物(若以有為假有之法緣散歸元即本無物也)叩兩喻以表法則",
    "T52n2113_002:0584a01": "法無所在矣(兩喻。幻法以喻真性有為也。以空花喻真性無為也)但善文字",
    "T52n2113_002:0584a02": "者。得其徼而不得其數。善心學者。知其極",
    "T52n2113_002:0584a03": "而不知其象(物生有象象。然後有數。徼者邊也。極者終也。尋文之徒。雖得邊徼之小逕。而不",
    "T52n2113_002:0584a04": "得其指歸之總數。傳心印者。雖得終極之妙門。復不知原始之兆象也)守兩&#x5393;而不泯。",
    "T52n2113_002:0584a05": "患在此焉(一則緣文字而著有。一則斥眾相而著空。各守一岸之邊。豈達中道之逕也)故滯",
    "T52n2113_002:0584a06": "有者濫於常。沈空者涉於斷(計有者執諸法是常。若外道計四遍常等。",
    "T52n2113_002:0584a07": "又小乘計一切有等。執空者如外道計七斷滅論等。又吾宗亦有撥諸法全空等)與其涉斷寧",
    "T52n2113_002:0584a08": "與濫常。常則有法可修。斷則無善不棄。棄",
    "T52n2113_002:0584a09": "則當乎邪見。修則漸乎真道矣(如以菩提涅槃皆撥為空等故云寧",
    "T52n2113_002:0584a10": "可著有。如須彌不可撥空如芥子)今有封於喪有取空為至極之",
    "T52n2113_002:0584a11": "門者(如近代說禪滯於喪有之道者。便全執空為至極之道)試問。此空為可取",
    "T52n2113_002:0584a12": "乎為不可取乎(設爾何失)若有空可取則空便是有",
    "T52n2113_002:0584a13": "(空既可取豈不是有)蓋是以封執之心取混茫之空(此但滅蕩然之空也)",
    "T52n2113_002:0584a14": "何關修行見性之理歟。若空不可取則與有",
    "T52n2113_002:0584a15": "俱遣(有亦不可取與空何別)既與有俱遣則亦與有俱存(有既",
    "T52n2113_002:0584a16": "不可取存空。遣於有空亦不可取。何妨亦存有)何獨存空道歟。夫能雙",
    "T52n2113_002:0584a17": "遣雙存。蕩然無累(居相則空有不無。混真則有無俱泯)始曰大士之",
    "T52n2113_002:0584a18": "正觀道場之玄照矣(离二取相故名實住唯識)龍樹云。譬有",
    "T52n2113_002:0584a19": "適異國者。館於逆旅(逆旅客舍也)逆旅主人享之。",
    "T52n2113_002:0584a20": "以肴飯方撤(撤去也謂收飯)賓作而辭曰。何有哉(見食美而",
    "T52n2113_002:0584a21": "起致問也)主人曰。吾國有醬故也。彼退而私曰。醬",
    "T52n2113_002:0584a22": "與味合而猶至。是矧若獨為味乎。乃宣主人",
    "T52n2113_002:0584a23": "之惠也(宣明也。謂明憶主人之言也)由是。陰於鬻醬家(陰暗也鬻賣也)",
    "T52n2113_002:0584a24": "貪恣己求。處無人之室。屬饜而食(屬饜飽縱也)鹹",
    "T52n2113_002:0584a25": "過渴而死。夫以偏空為道者。亦卒以空為害",
    "T52n2113_002:0584a26": "矣(滯而不通故為害也)中觀云。若人見有空諸佛所不化",
    "T52n2113_002:0584a27": "畏其著斷之誡也。經云。勝意比丘聞喜根說",
    "T52n2113_002:0584b01": "婬怒癡是道(喜根菩薩說婬怒癡為道者。如言先以欲鉤牽後令入佛智等)不平其",
    "T52n2113_002:0584b02": "理。忿慢是生。喜根觀乎他世有益。強授不忌",
    "T52n2113_002:0584b03": "(今雖未達。終為他世之善因也。忌怨也)但今邪見者誤執其文以為",
    "T52n2113_002:0584b04": "名相。皆空為惡不怍(怍慚也。聞說空言不得。其意便撥名相皆空而不慚也)豈",
    "T52n2113_002:0584b05": "得經之意。然而書曰。皇建有極會其有極。歸",
    "T52n2113_002:0584b06": "其有極皇大極中也(凡立事當用大中之道。此與尚書文小異爾)大中",
    "T52n2113_002:0584b07": "之道。非聖人莫能庶幾行之(大中之道。謂九疇也。一曰五行。二曰敬用",
    "T52n2113_002:0584b08": "五事。三曰農用八政。四曰協用五紀。五曰建用皇極。六曰乂用三德。七曰明用稽疑。八曰念用庶徵。九曰饗用五",
    "T52n2113_002:0584b09": "福威用六極。此九也聖人君子帝王也)禮曰。中庸其至矣乎(禮記第十六有中庸",
    "T52n2113_002:0584b10": "篇)庸常也。用中為常道也。故皇極者萬化之",
    "T52n2113_002:0584b11": "中中也。中庸者亦萬化之中中也(所謂萬物者各有道在其中)",
    "T52n2113_002:0584b12": "為至德之性也。為萬物之形容也(為萬化之主張陰陽之真宰也)",
    "T52n2113_002:0584b13": "老聖云。三十輻共一轂。當其無有車之用",
    "T52n2113_002:0584b14": "(老子道經第十一章文也。三十輻者眾也。一轂者少也。以少總眾也。此舉轅廂有體之法。而資無體之用也)",
    "T52n2113_002:0584b15": "埏埴以為器。當其無有器之用(埏和也。埴土也。和土為瓦器。是有",
    "T52n2113_002:0584b16": "以內空處有盛物之用也)故有之以為器(如有為事法也)無之以為用(如無",
    "T52n2113_002:0584b17": "為假有為事法而顯也)無則中也(以中喻至道)中示一也。故曰。天",
    "T52n2113_002:0584b18": "得一以清。地得一以寧(老子第三十九章文。物得道用故天清而地寧。用失",
    "T52n2113_002:0584b19": "則實喪也)易曰。神無方而易無體(繫辭文。神乃陰陽不測易則唯變所之不可",
    "T52n2113_002:0584b20": "以一方一體而明之也)又曰。一陰一陽之謂道(道者寂然無體之稱。陰陽雖",
    "T52n2113_002:0584b21": "殊無一以待之。在陰以無陰陰以生之。在陽為無陽陽以成之。故曰一陰一陽也)但揭厲有深",
    "T52n2113_002:0584b22": "淺。而三門之說異矣(論語云。深則厲。淺則揭。爾雅云。以衣涉水為厲。若淺則和",
    "T52n2113_002:0584b23": "衣而入也。淺則揭揭衣也。淺揭喻行道觀之有淺深也)夫秉大中於內。行德",
    "T52n2113_002:0584b24": "教於外。天地和平。鬼神不靈。故大庭赫胥",
    "T52n2113_002:0584b25": "(皆□□之前治之君也)得環中之術。總萬化於無為也(不親",
    "T52n2113_002:0584b26": "其親。不子其子。無為而自化也)昔魯桓之廟(桓公則魯惠公之子隱公弟仲子所生者)有",
    "T52n2113_002:0584c01": "欹器焉(形如小瓦甕。以之盛水。虛則欹。欹傾也。中則正。滿則覆。喻守中正也)示人以中",
    "T52n2113_002:0584c02": "正之表。夫中則正。正則虛滿合度。超然特植。",
    "T52n2113_002:0584c03": "始在于目。而畢應乎心。淵而諒矣(特樹之者。令初視之於",
    "T52n2113_002:0584c04": "目。而終悟之於心。玄而可信也)書曰。剛而無虐。簡而無傲(舜典文也。",
    "T52n2113_002:0584c05": "剛失入虐。簡失入傲)子溫而厲。威而不猛(論語文。溫和也。又嚴厲也。雖嚴而",
    "T52n2113_002:0584c06": "又不猛烈也)皆聖人君子。權衡物理。心融事會。而不",
    "T52n2113_002:0584c07": "失其中也(已上雖外典所明。皆取其中庸之義也。北山和尚意。指學空學有者宜得其中)智",
    "T52n2113_002:0584c08": "論以大士觀於色空。如屠牛師弟子(大智度論文。與莊",
    "T52n2113_002:0584c09": "子文意全同也)莊氏以為庖丁解牛。目無全牛(庖丁為文惠君解牛。",
    "T52n2113_002:0584c10": "手之所觸。肩之所倚。足之所履。膝之所踦。[主/石]然嚮然。奏刀騞然莫不中音合於柔林之舞。乃中經首之會。以神遇",
    "T52n2113_002:0584c11": "而不以目視。以一刀十九年解數千牛。刀刃若新。發於硎者。彼節有間而刀刃無厚。以無厚入有間。恢恢乎其於遊",
    "T52n2113_002:0584c12": "刃必有餘也。此乃莊生寓言況道也。取其利用不滯之意)夫何故耶。牛之質",
    "T52n2113_002:0584c13": "戴角垂胡(胡項肉也)有也。骨節間無也。無厚之刃",
    "T52n2113_002:0584c14": "入有間之軀。安得不恢恢焉。何牛之有也。",
    "T52n2113_002:0584c15": "屠牛師昭其易也(未解牛時。所見無非牛者。三年之後。未&#x751E;見全牛。以神遇者也)屠",
    "T52n2113_002:0584c16": "牛師弟子昭其難也。其猶良庖族庖更刀有",
    "T52n2113_002:0584c17": "近久也(良庖歲更刀割也。族庖月更刀析也。與十九年刀異也)故體中者不以",
    "T52n2113_002:0584c18": "實物為礙(得其道者物不能礙也)而妙高納於芥。實委瀚",
    "T52n2113_002:0584c19": "注於豪隙(委瀚海也)誠可得而易矣(淨名經意)老聖云。兕",
    "T52n2113_002:0584c20": "無所投其角。虎無所措其爪。兵無所容其刃",
    "T52n2113_002:0584c21": "(此不求害物無害心也。故無投角措爪容刃之所矣)莊氏云。大浸稽天而不",
    "T52n2113_002:0584c22": "溺(大浸海也。稽同也。逍遙篇文)大旱金石流土山燋而不熱(不為",
    "T52n2113_002:0584c23": "寒暑而遷其相。不為世物而奪其操也)仲尼見呂梁丈人懸流三十",
    "T52n2113_002:0584c24": "仞。恃忠信而游泳(七尺為仞。恃忠信之道。而不懼險阻也)豈不皆以",
    "T52n2113_002:0584c25": "含大中之理。和品物之性。而能至於此耶。",
    "T52n2113_002:0584c26": "故蹈水赴火。觸刃履危。身能輕舉。耳可洞",
    "T52n2113_002:0584c27": "聽。目可徹視。正由心虛而已(老子云。虛其心。實其腹)夫",
    "T52n2113_002:0585a01": "心虛故不逆於萬物(無彼我而接之也)萬物亦與我玄",
    "T52n2113_002:0585a02": "順。浩然之性無往不合(虛心求物。所遇玄會也)且夫水火物",
    "T52n2113_002:0585a03": "之害也(水能漂溺。火能焚爇。皆是物之害也)而鱗育於泉(魚龍得水以生)獸",
    "T52n2113_002:0585a04": "生於火(如有火鼠火龜皆生於火中)彼豈假禦水火之術乎。",
    "T52n2113_002:0585a05": "但性合於燥濕。氣同於寒燠。故相容而不相",
    "T52n2113_002:0585a06": "違。相生而不相害。誠則全也(既不相傷則信水火能全於物)況",
    "T52n2113_002:0585a07": "有道者而德全於萬類乎。故大士以此心學。",
    "T52n2113_002:0585a08": "目之曰禪。禪者靜慮也(梵語三摩呬多。此云靜慮。此定能止寂心慮也)外",
    "T52n2113_002:0585a09": "境不足以遷情目之曰定(梵云三昧。此云正定)定者專一",
    "T52n2113_002:0585a10": "也。其有以身即佛屏除像設居大聖之位者。",
    "T52n2113_002:0585a11": "誠愚悖虐己者也(如金剛禪之徒)苟誠之以水火。寧",
    "T52n2113_002:0585a12": "得多其幸而免哉(若投之於水火。又豈能逃於害乎)下識惑其游",
    "T52n2113_002:0585a13": "言不理其實行。附瞽而求直路難已矣(如盲引盲之類",
    "T52n2113_002:0585a14": "也)夫為道之人。知心行心使心三者。審諸已",
    "T52n2113_002:0585a15": "然後語其所至。知心謂了其真妄。行心謂滅",
    "T52n2113_002:0585a16": "其愛憎。使心謂變其垢淨(心淨則世界淨等也)今始學之",
    "T52n2113_002:0585a17": "流。方欲似知。於餘則闕。何求自&#x8AB7;焉(今之禪師。往",
    "T52n2113_002:0585a18": "往有自謂得。而誣&#x8AB7;於人者。如山果金剛禪等妖妄者多矣)故大悲無窮。香飯無",
    "T52n2113_002:0585a19": "窮也。大智不礙。方丈不礙也(如維摩詰大悲無窮。所取香飯不",
    "T52n2113_002:0585a20": "盡。所脩智行不障礙。今方丈所感亦不障礙也)經云。若得作佛時。具三",
    "T52n2113_002:0585a21": "十二相等(法華經文)始可謂永盡矣。衡岳天台(即思大和尚居",
    "T52n2113_002:0585a22": "南岳也。智者大師居天台也)一心三觀(謂摩訶般若。摩訶法身。摩訶涅槃也。一從假入空。觀色即",
    "T52n2113_002:0585a23": "空故顯法身二從空入假。觀空即色故顯般若。三空假平等。謂色空無異故是涅槃也)成乎圓伊",
    "T52n2113_002:0585a24": "三德(已上三法相須而成。謂之三德。亦曰圓伊。梵書伊字三點。若摩醯首羅面上三目也)蓋得",
    "T52n2113_002:0585a25": "之龍樹也。嘉祥權實雙行成乎悲智兩足(慧皎會稽",
    "T52n2113_002:0585a26": "嘉祥寺僧。學通內外。善經律論。著梵網涅槃等跡。以大悲故樂度生。大智故樂斷證也。相依如人兩足也)蓋",
    "T52n2113_002:0585a27": "得之於華嚴也(此乃得實性之旨也)菩提達磨致思無為無",
    "T52n2113_002:0585b01": "思無慮。得之於性空(以梁天監中至此也)而近世不知空",
    "T52n2113_002:0585b02": "不離假。廢有求空。異端於是作矣(以真空不離於假有)奈",
    "T52n2113_002:0585b03": "何然履俗者知假不離空(履事法須知事法以空為依)則達我",
    "T52n2113_002:0585b04": "之所為不謂俗也(雖俗而能達其身。豈得謂俗耶)居真者知真",
    "T52n2113_002:0585b05": "不離假。則照我之不為不謂之真也(居真能知真以俗顯則不",
    "T52n2113_002:0585b06": "執真而自滯也)故大聖存三界為無生。二乘滅三界為",
    "T52n2113_002:0585b07": "無生(大乘乃即俗談真。小乘乃滅俗而談真)偏圓於此優劣矣(大乘以圓通解",
    "T52n2113_002:0585b08": "脫。小乘以偏執自滯)經曰。雖知諸佛國及與眾生空。而",
    "T52n2113_002:0585b09": "常修淨土教化諸群生(雖知有相是空。而不廢度生)是謂行",
    "T52n2113_002:0585b10": "中道也。如是鎔金繕素孰謂之有。累趺冥目",
    "T52n2113_002:0585b11": "孰謂之空(於有作而了。有作之相誰言其墮於有耶。於無作而達。無作誰言其墮於無作之空耶)",
    "T52n2113_002:0585b12": "其能體達行於非道通會佛道者。始可與言",
    "T52n2113_002:0585b13": "其極(能體達其非道。而能通會佛道。方可論其至極之理也)彼孤陋者謂之何",
    "T52n2113_002:0585b14": "哉(迷空著有之徒豈識此道也)有智保者謹於名節挺然孤",
    "T52n2113_002:0585b15": "介。而能以持律著譽。而不能虛心合道(但堅小節",
    "T52n2113_002:0585b16": "之心有昧圓通之道)寒則入水。熱則就火。渴則食鹽。其死",
    "T52n2113_002:0585b17": "悽然。哀為寺神。雖勵操篤誠。而不知道之所",
    "T52n2113_002:0585b18": "由矣。夫寒暑天地之恒紀。彼尚愎而違之",
    "T52n2113_002:0585b19": "(愎戾也)況能冥情於物我乎(第二十祖名闍夜多。至羅閱城。見一頭陀。六時禮",
    "T52n2113_002:0585b20": "念。少欲知足。長坐不臥。一食而已。尊者告大眾曰。此頭陀者汝見如何。眾曰。不可思議常修梵行。此是道耶誠如",
    "T52n2113_002:0585b21": "尊者。說曰。今此頭陀不久墮落。與道懸遠。心有所得不名道故。眾曰。何知。尊者曰。我不求道。亦不顛倒。",
    "T52n2113_002:0585b22": "不六時禮。亦不輕慢。我不長坐。亦不懈怠。我不一食。亦不雜食。我不知足。亦不貪欲。頭陀聞說。即生敬重。天竺",
    "T52n2113_002:0585b23": "呼為遍行頭陀。即婆脩槃頭也)故生勞其形死淪無狀也。而小",
    "T52n2113_002:0585b24": "乘於大乘持律為破戒(如瑜伽說。菩薩若見有情受惡業。則斷其命自受殺",
    "T52n2113_002:0585b25": "業。令其得脫苦身等也)精勤為懈怠(耽玩小法是懈怠也)信為智障(信小果而",
    "T52n2113_002:0585b26": "不起大智)義可見矣。有執忘言為道者。固亦頗類",
    "T52n2113_002:0585b27": "此焉。夫不知言而言妄言者也。不知言而不",
    "T52n2113_002:0585c01": "言慎言者也。承言而言學言者也(承人之言也)知言",
    "T52n2113_002:0585c02": "不言靜言者也。其欲亡於言而不果於亡言",
    "T52n2113_002:0585c03": "之心。則雖響息於外。情躁於內。蓋不亡者也",
    "T52n2113_002:0585c04": "(口雖泯言而心逐名利。則是不果亡言之心也)夫能體言生於物物物皆",
    "T52n2113_002:0585c05": "自化言者亦自化。終日言而常默。是謂真亡",
    "T52n2113_002:0585c06": "言者也(雖言而心不著者也)而經中淨名不言。由前諸大",
    "T52n2113_002:0585c07": "士言已至盡言(不言為真入不二法門也)復何謂也。莊氏無",
    "T52n2113_002:0585c08": "為謂不告知北遊。以其人不能體言而即道",
    "T52n2113_002:0585c09": "乃不告也(告請也。自印證不請告也)如經云。是法不可示",
    "T52n2113_002:0585c10": "言詞相寂滅(法華經文。此談真理之相也)豈則不說乎。是以。",
    "T52n2113_002:0585c11": "般若漚和為圓宗之兩備。去方便則般若孤",
    "T52n2113_002:0585c12": "照矣(梵云般若。此云智。梵云漚和俱舍囉。此云方便。方便與智體用相依。若去方便之用。即般若之體為孤",
    "T52n2113_002:0585c13": "照矣)故至道焉。統天地。含萬物。動變化。得之入",
    "T52n2113_002:0585c14": "一塵而曠乎法界(一塵不窄法界不寬也)失之行法界而隘",
    "T52n2113_002:0585c15": "乎一塵(不得其道者雖法界而窄於微塵)大山之與秋毫。迷悟",
    "T52n2113_002:0585c16": "何相遠矣(太山秋毫小大不齊。迷悟之情通滯亦別也)。"
}