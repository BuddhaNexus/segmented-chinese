{
    "T19n1017_001:0698b02": "No. 1017 [Nos. 1009, 1011-1016, 1018]",
    "T19n1017_001:0698b03": "佛說一向出生菩薩經",
    "T19n1017_001:0698b05": "隋天竺三藏闍那崛多譯",
    "T19n1017_001:0698b06": "[0698b06] 如是我聞。一時婆伽婆。在毘耶離城大林精",
    "T19n1017_001:0698b07": "舍重閣講堂。與大比丘眾千二百五十人俱。",
    "T19n1017_001:0698b08": "皆是阿羅漢。心得自在無復煩惱。盡諸有結",
    "T19n1017_001:0698b09": "六通無礙。心得好解脫慧得好解脫。人中象",
    "T19n1017_001:0698b10": "王。為諸天人八部所敬。皆是大阿羅漢等。又",
    "T19n1017_001:0698b11": "與菩薩摩訶薩無央數眾。具諸菩薩無量行",
    "T19n1017_001:0698b12": "願。諦住諸佛功德之法。智慧成就猶如大海。",
    "T19n1017_001:0698b13": "福德莊嚴猶若山王。身心自在隨類受身。為",
    "T19n1017_001:0698b14": "持如來方便密教。圍遶世尊恭敬禮拜種種",
    "T19n1017_001:0698b15": "供養。瞻仰聖容妙音讚歎。唯悕如來甘露勝",
    "T19n1017_001:0698b16": "法。如是等菩薩摩訶薩皆悉雲集。",
    "T19n1017_001:0698b17": "[0698b17] 爾時世尊如師子王。普觀大眾知其心已。端",
    "T19n1017_001:0698b18": "身正意審諦思惟。作如是念我之命行久已",
    "T19n1017_001:0698b19": "捨離。實無生死之法能遷滅者。但我事訖住",
    "T19n1017_001:0698b20": "無所益。於此三月將入涅槃。如此勝法我今",
    "T19n1017_001:0698b21": "應說。不應祕藏令眾不聞。作是念已即告長",
    "T19n1017_001:0698b22": "老大目揵連汝隨我語。若干世界所有比丘。",
    "T19n1017_001:0698b23": "皆悉召命來集此會。",
    "T19n1017_001:0698b24": "[0698b24] 爾時尊者大目揵連。頂受尊教唱言如是。即",
    "T19n1017_001:0698b25": "於此座現大神通身昇虛空。如大象王至須",
    "T19n1017_001:0698b26": "彌頂至山頂已大音普告。其聲遍滿一千世",
    "T19n1017_001:0698b27": "界。當於是時四萬比丘聞其音聲。即以神力",
    "T19n1017_001:0698b28": "來集此會。見佛世尊頭面禮足。右繞三匝&#x5374;",
    "T19n1017_001:0698b29": "坐一面。",
    "T19n1017_001:0698c01": "[0698c01] 爾時世尊以大悲力故威神力故。令尊者舍",
    "T19n1017_001:0698c02": "利弗感得生念。爾時長老舍利弗。作如是念",
    "T19n1017_001:0698c03": "今正是時。我當以大神通之力。遍至三千大",
    "T19n1017_001:0698c04": "千世界。所有比丘若聲聞若辟支佛若大乘",
    "T19n1017_001:0698c05": "者。一切普集於此大會。作是念已即於此座",
    "T19n1017_001:0698c06": "現大神通。遍於三千大千世界。所有比丘若",
    "T19n1017_001:0698c07": "聲聞若辟支佛若大乘者。一切啟告來集大",
    "T19n1017_001:0698c08": "會。彼諸比丘及辟支佛一切菩薩大眾。見佛",
    "T19n1017_001:0698c09": "世尊頭面禮足。右繞三匝&#x5374;坐一面。",
    "T19n1017_001:0698c10": "[0698c10] 爾時世尊即告諸菩薩摩訶薩。所謂不空見",
    "T19n1017_001:0698c11": "菩薩。文殊尸利童子菩薩。斷惡道障菩薩。斷",
    "T19n1017_001:0698c12": "一切憂意菩薩。一切行徹到菩薩。一切障斷",
    "T19n1017_001:0698c13": "菩薩。觀自在菩薩。香象菩薩。辯聚菩薩。慈",
    "T19n1017_001:0698c14": "氏菩薩。如是等諸菩薩摩訶薩言。善男子汝",
    "T19n1017_001:0698c15": "隨我語。各詣十方恒河沙世界。所有菩薩摩",
    "T19n1017_001:0698c16": "訶薩眾。若一生若不退若無生法忍者。一切",
    "T19n1017_001:0698c17": "皆集於此大會。",
    "T19n1017_001:0698c18": "[0698c18] 爾時世尊作是告已。是時諸菩薩摩訶薩眾。",
    "T19n1017_001:0698c19": "各各端心聽佛告&#x52C5;。聽告&#x52C5;已皆大歡喜。唱",
    "T19n1017_001:0698c20": "言善哉善哉世尊。如是如是今正是時。彼諸",
    "T19n1017_001:0698c21": "菩薩摩訶薩眾既受教已。以大神通力佛威",
    "T19n1017_001:0698c22": "神故。各至十方恒河沙世界。以佛威神普告",
    "T19n1017_001:0698c23": "一切諸菩薩眾。彼諸菩薩聞佛世尊大悲命",
    "T19n1017_001:0698c24": "告。皆各踊躍喜不自勝。時有九十億百千那",
    "T19n1017_001:0698c25": "由他諸菩薩眾。皆是一生紹尊位者。來詣佛",
    "T19n1017_001:0698c26": "所。復有億百千諸菩薩眾。皆住於不退轉地。",
    "T19n1017_001:0698c27": "復有三十億百千諸菩薩眾。皆悉得於無生",
    "T19n1017_001:0698c28": "法忍。復有八億百千諸菩薩眾。一切皆住信",
    "T19n1017_001:0698c29": "行地中。彼諸菩薩摩訶薩眾相續而來來。已",
    "T19n1017_001:0699a01": "見佛五體投地。敬禮世尊一心合掌。遶百千",
    "T19n1017_001:0699a02": "匝&#x5374;坐一面。",
    "T19n1017_001:0699a03": "[0699a03] 爾時長老舍利弗以佛力故。了了知見彼諸",
    "T19n1017_001:0699a04": "菩薩并及此土一切大眾。皆悉來集毘舍離",
    "T19n1017_001:0699a05": "城大林精舍重閣講堂已。決定無疑作如是",
    "T19n1017_001:0699a06": "念。如來應供等正覺。應久知我心深思妙義。",
    "T19n1017_001:0699a07": "如是妙義我當問佛。令諸菩薩除滅疑心。得",
    "T19n1017_001:0699a08": "無礙智獲無上辯。得見恒河沙等無央數佛。",
    "T19n1017_001:0699a09": "聞諸佛法皆悉能持。明了憶念終不中忘。乃",
    "T19n1017_001:0699a10": "至無上正真等覺。我今為欲令諸菩薩一切",
    "T19n1017_001:0699a11": "大眾。獲得四種清淨法故。何等為四。所謂眾",
    "T19n1017_001:0699a12": "生清淨故。法清淨故。辯才清淨故。佛土功德",
    "T19n1017_001:0699a13": "莊嚴清淨故。復欲令諸菩薩一切大眾。得於",
    "T19n1017_001:0699a14": "四種心所樂作微妙之法故。何等為四。所謂",
    "T19n1017_001:0699a15": "身微妙故。口微妙故。意微妙故。方便善巧微",
    "T19n1017_001:0699a16": "妙故。復有四種陀羅尼。令諸菩薩一切大眾",
    "T19n1017_001:0699a17": "皆得入故。何等為四。所謂字入門陀羅尼門。",
    "T19n1017_001:0699a18": "一切眾生根行善巧入門陀羅尼門。業報善",
    "T19n1017_001:0699a19": "巧無作行入門陀羅尼門。甚深法忍入門陀",
    "T19n1017_001:0699a20": "羅尼門。如是等十二微妙法門。為欲令諸菩",
    "T19n1017_001:0699a21": "薩一切大眾皆悉得故。作如是念此微妙義。",
    "T19n1017_001:0699a22": "我已心言思量簡擇。如我意者今欲問佛。世",
    "T19n1017_001:0699a23": "尊慈悲矜哀一切應聽我問。作是念已即白",
    "T19n1017_001:0699a24": "佛言。唯願世尊大慈大悲聽我發問。",
    "T19n1017_001:0699a25": "[0699a25] 爾時世尊以大慈悲故。不忽所願默然聽許。",
    "T19n1017_001:0699a26": "爾時長老舍利弗即如前念。如是心言如是",
    "T19n1017_001:0699a27": "思量如是簡擇。具白佛言。唯願世尊廣為眾",
    "T19n1017_001:0699a28": "說。令彼菩薩一切大眾。因是義故所有諸行",
    "T19n1017_001:0699a29": "皆得清淨。善哉世尊唯願廣說。爾時尊者舍",
    "T19n1017_001:0699b01": "利弗如是白已。身心正念悲喜交懷。默在一",
    "T19n1017_001:0699b02": "面瞻仰尊顏。目不曾捨如渴思水。亦如飢蜂",
    "T19n1017_001:0699b03": "貪蜜不能自裁。彼諸菩薩一切大眾亦復如",
    "T19n1017_001:0699b04": "是。",
    "T19n1017_001:0699b05": "[0699b05] 爾時世尊雖知一切大眾皆悉渴仰。為欲略",
    "T19n1017_001:0699b06": "示修行法故。告舍利弗言。汝等諦聽善思念",
    "T19n1017_001:0699b07": "之。吾當為汝分別廣說。舍利弗汝等當知。我",
    "T19n1017_001:0699b08": "今授汝入無邊門陀羅尼。汝及諸菩薩一切",
    "T19n1017_001:0699b09": "大眾。汝等若能於一切法。不作取捨無所許",
    "T19n1017_001:0699b10": "可。復能於是陀羅尼。初中後句一一堅持者。",
    "T19n1017_001:0699b11": "我當為汝分別廣說。令汝依行獲大利益自",
    "T19n1017_001:0699b12": "當證知。爾時舍利弗及一切菩薩摩訶薩眾。",
    "T19n1017_001:0699b13": "俱發聲言善哉世尊。願聞受持如世尊&#x52C5;。如",
    "T19n1017_001:0699b14": "是之行我能行之。善哉世尊唯願說之。佛言",
    "T19n1017_001:0699b15": "諦聽諦聽即說&#x546A;曰。",
    "T19n1017_001:0699b16": "[0699b16] 阿嬭莫嬭(一)阿企莫企(二)娑蔓多慕企(三)薩",
    "T19n1017_001:0699b17": "知耶囉米蘇米(四)喻吉帝(五)尼嚧吉帝(六)尼盧",
    "T19n1017_001:0699b18": "吉帝百羅陛(七)伊&#x96B7;迷&#x96B7;醯&#x96B7;(八)&#x811A;落弊(九)&#x811A;",
    "T19n1017_001:0699b19": "洛波弟(十)&#x811A;洛波細(十一)娑&#x96B7;(十二)娑囉活帝",
    "T19n1017_001:0699b20": "(十三)醯洛醯&#x96B7;(十四)醯&#x96B7;醯&#x96B7;&#x96B7;(十五)醯羅醯",
    "T19n1017_001:0699b21": "&#x96B7;(十六)真地之活帝(十七)遮&#x96B7;遮羅嬭(十八)遮囉",
    "T19n1017_001:0699b22": "遮囉嬭(十九)阿遮&#x96B7;(二十)安帝安多帝(二十一)迦",
    "T19n1017_001:0699b23": "囉嬭阿囉嬭(二十二)阿膻帝(二十三)涅利莫地(二十四)",
    "T19n1017_001:0699b24": "涅利槃利多泥(二十五)涅模利&#x811A;帝(二十六)膩轍利",
    "T19n1017_001:0699b25": "涅訶&#x96B7;(二十七)尼呵囉毘摩&#x96B7;(二十八)輸檀泥(二十九)",
    "T19n1017_001:0699b26": "輸槃泥(三十)尸洛輸但泥(三十一)波囉&#x811A;利帝",
    "T19n1017_001:0699b27": "(三十二)槃利嬭(三十三)波囉&#x811A;利底題波泥(三十四)婆",
    "T19n1017_001:0699b28": "婆毘婆槃泥(三十五)阿僧祇阿米(三十六)毘脯羅百",
    "T19n1017_001:0699b29": "陛(三十七)僧&#x811A;利史嬭(三十八)地[口*梨]地地[口*梨](三十九)摩訶",
    "T19n1017_001:0699c01": "地地[口*梨]題波泥(四十)婆槃泥摩訶槃泥(四十一)迦梨",
    "T19n1017_001:0699c02": "吒泥摩訶迦唎吒泥(四十二)耶舍簿帝(四十三)遮&#x96B7;",
    "T19n1017_001:0699c03": "阿遮&#x96B7;(四十四)莫遮&#x96B7;(四十五)娑蔓遮&#x96B7;(四十六)陀利",
    "T19n1017_001:0699c04": "拏膻地(四十七)蘇私鬚帝(四十八)阿僧伽尼訶&#x96B7;(四十九)",
    "T19n1017_001:0699c05": "尼訶囉毘摩&#x96B7;(五十)尼訶囉輸檀泥(五十一)陀利茶",
    "T19n1017_001:0699c06": "薩地(五十二)蘇米蘇磨槃帝(五十三)私湯米(五十四)私湯",
    "T19n1017_001:0699c07": "磨槃帝(五十五)私多婆槃帝(五十六)陀利茶私湯米",
    "T19n1017_001:0699c08": "(五十七)私湯莫波囉&#x9262;帝(五十八)摩訶百囉陛(五十九)娑",
    "T19n1017_001:0699c09": "蔓多百囉陛(六十)毘布羅鶴囉睒寐(六十一)娑蔓多",
    "T19n1017_001:0699c10": "慕企(六十二)薩拔多囉奴伽帝(六十三)阿那車耶遲",
    "T19n1017_001:0699c11": "(六十四)百羅坻娑泥(六十五)陀囉膩&#x511E;陀泥(六十六)陀囉",
    "T19n1017_001:0699c12": "膩慕佉奴散地(六十七)佛陀(六十八)題熙啅帝(六十九)",
    "T19n1017_001:0699c13": "膩陀那(七十)瞿多利(七十一)蘇婆呵(七十二)",
    "T19n1017_001:0699c14": "[0699c14] 爾時世尊。說是入無邊門陀羅尼已。為欲令",
    "T19n1017_001:0699c15": "諸菩薩一切大眾知修行利故。告舍利弗。汝",
    "T19n1017_001:0699c16": "當知之如是神&#x546A;。若諸菩薩摩訶薩欲修學",
    "T19n1017_001:0699c17": "者。當於諸法知非有為。亦非無為無想無得。",
    "T19n1017_001:0699c18": "無疑無捨無有許可無發無趣。彼得如是思",
    "T19n1017_001:0699c19": "惟時。寂滅念心而得增長。明見一切諸法。非",
    "T19n1017_001:0699c20": "作非非作。非合非非合。非生非滅。亦非過去",
    "T19n1017_001:0699c21": "未來現在。亦無滅想。不作一二不作取捨。亦",
    "T19n1017_001:0699c22": "無始起唯當念佛。若念佛時不作色念不作",
    "T19n1017_001:0699c23": "非色念。非相非非相。非好非非好。非戒非非",
    "T19n1017_001:0699c24": "戒。非定非非定。非慧非非慧。非解脫非不解",
    "T19n1017_001:0699c25": "脫。非解脫知見非不解脫知見。亦無出生非",
    "T19n1017_001:0700a01": "家非姓。亦無眷屬。非行非非行。非得亦非證。",
    "T19n1017_001:0700a02": "無有煩惱陰界諸入。然於煩惱陰界諸入亦",
    "T19n1017_001:0700a03": "無有盡。非智非識無法無說。非自淨非他淨",
    "T19n1017_001:0700a04": "非眾生淨。非自利非他利非法非毘尼非行",
    "T19n1017_001:0700a05": "淨。非身淨非口淨非意淨。非前際淨非後際",
    "T19n1017_001:0700a06": "淨。非自作非他作。如是舍利弗是名菩薩摩",
    "T19n1017_001:0700a07": "訶薩。攝一切諸法皆入念佛三昧中。知一切",
    "T19n1017_001:0700a08": "諸法平等一味得無所畏心。名為真實修行",
    "T19n1017_001:0700a09": "陀羅尼者。一切諸願皆得滿足。決定直趣佛",
    "T19n1017_001:0700a10": "菩提故。一切善根無能伏者。以此陀羅尼力",
    "T19n1017_001:0700a11": "故。一切法藏諸行相好。種姓資糧善巧方便。",
    "T19n1017_001:0700a12": "速得成辦。超過一切魔業境界。如是舍利弗。",
    "T19n1017_001:0700a13": "若菩薩真實得入此無邊陀羅尼門者。畢當",
    "T19n1017_001:0700a14": "得至不退轉地。速到無上正真等覺。何以故",
    "T19n1017_001:0700a15": "當知此中。即是決定一切諸佛。一切法諸功",
    "T19n1017_001:0700a16": "德藏故。復能出生一切眾生分別之行。雖復",
    "T19n1017_001:0700a17": "決定出生如是功德。然此陀羅尼窮其體相",
    "T19n1017_001:0700a18": "無得實者。爾時世尊即為諸菩薩一切大眾。",
    "T19n1017_001:0700a19": "而說偈言。",
    "T19n1017_001:0700a20": " 莫疑於空法  於佛莫作異",
    "T19n1017_001:0700a21": " 復不動法界  速獲陀羅尼",
    "T19n1017_001:0700a22": " 應聽如是經  決定陀羅尼",
    "T19n1017_001:0700a23": " 彼得智具足  成就佛菩提",
    "T19n1017_001:0700a24": " 誦此陀羅尼  菩薩無所畏",
    "T19n1017_001:0700a25": " 十方一切佛  說法能聽聞",
    "T19n1017_001:0700a26": " 彼人證法理  等於日光明",
    "T19n1017_001:0700a27": " 達解無上法  諦理辭莊嚴",
    "T19n1017_001:0700a28": " 誦持此經故  復得勝上法",
    "T19n1017_001:0700a29": " 微妙陀羅尼  一切現心門",
    "T19n1017_001:0700b01": " 一切眾一劫  各問一切疑",
    "T19n1017_001:0700b02": " 除斷彼疑已  而智無窮盡",
    "T19n1017_001:0700b03": " 如是法王子  臨近佛菩提",
    "T19n1017_001:0700b04": " 受囑護法者  愛樂此經故",
    "T19n1017_001:0700b05": " 眾生皆愛念  諸佛皆憐愍",
    "T19n1017_001:0700b06": " 名聞滿世間  誦持此&#x546A;故",
    "T19n1017_001:0700b07": " 復持此&#x546A;故  臨欲命終時",
    "T19n1017_001:0700b08": " 八十億諸佛  申手俱&#x643A;接",
    "T19n1017_001:0700b09": " 假令千億劫  造惡皆應受",
    "T19n1017_001:0700b10": " 誦持此經故  一月皆清淨",
    "T19n1017_001:0700b11": " 菩薩若億劫  勤習餘功德",
    "T19n1017_001:0700b12": " 誦持此經故  一月盡超踰",
    "T19n1017_001:0700b13": " 三界諸眾生  一切盡為魔",
    "T19n1017_001:0700b14": " 誦持此經故  不能作障礙",
    "T19n1017_001:0700b15": " 如是念意行  有勝陀羅尼",
    "T19n1017_001:0700b16": " 普來現彼門  乃至得菩提",
    "T19n1017_001:0700b17": " 如此經所說  是&#x546A;無有疑",
    "T19n1017_001:0700b18": " 一切智所說  是中得菩提",
    "T19n1017_001:0700b19": " 聞此總持故  然燈授我記",
    "T19n1017_001:0700b20": " 即時見諸佛  其數是恒沙",
    "T19n1017_001:0700b21": " 是諸佛說法  皆悉能解知",
    "T19n1017_001:0700b22": " 勤誦此經故  一切速成就",
    "T19n1017_001:0700b23": " 所得淨佛國  諸大聲聞眾",
    "T19n1017_001:0700b24": " 光相藏莊嚴  因由此經得",
    "T19n1017_001:0700b25": " 若不放逸者  七日諦思惟",
    "T19n1017_001:0700b26": " 八十億諸佛  為說陀羅尼",
    "T19n1017_001:0700b27": " 所能思莫思  莫思亦不思",
    "T19n1017_001:0700b28": " 不思思思已  速獲陀羅尼",
    "T19n1017_001:0700b29": " 如至大海中  莫疑無財寶",
    "T19n1017_001:0700c01": " 如得陀羅尼  莫疑無樂報",
    "T19n1017_001:0700c02": " 親近菩提者  當應力精進",
    "T19n1017_001:0700c03": " 若得寂定處  當亦得菩提",
    "T19n1017_001:0700c04": "[0700c04] 爾時世尊說此偈已。復告舍利弗言。我今復",
    "T19n1017_001:0700c05": "有四種修陀羅尼法。若諸菩薩能於是中具",
    "T19n1017_001:0700c06": "足修行者。決定當得入是入門陀羅尼。何等",
    "T19n1017_001:0700c07": "為四。所謂捨除貪欲斷嫉&#x59AC;心。於一切眾生",
    "T19n1017_001:0700c08": "所。能捨一切施已不悔。日夜求法以法自娛。",
    "T19n1017_001:0700c09": "如是舍利弗。若菩薩能如是具足修行者。決",
    "T19n1017_001:0700c10": "定得入如是入門陀羅尼。爾時世尊欲重明",
    "T19n1017_001:0700c11": "此義。如說頌曰。",
    "T19n1017_001:0700c12": " 欲為臭穢魔所行  亦是地獄之因緣",
    "T19n1017_001:0700c13": " 既知罪業惡道本  於他一切除嫉心",
    "T19n1017_001:0700c14": " 名利恭敬親友捨  愛目平視諸眾生",
    "T19n1017_001:0700c15": " 形顏端正甚奇妙  威光德大色從容",
    "T19n1017_001:0700c16": " 一切有為諍訟本  宜須捨離莫復存",
    "T19n1017_001:0700c17": " 若能如是捨愛已  得入如是入法門",
    "T19n1017_001:0700c18": " 慇懃日夜求諸法  專心正直樂菩提",
    "T19n1017_001:0700c19": " 如是常能親近法  心門畢現陀羅尼",
    "T19n1017_001:0700c20": "[0700c20] 爾時世尊說是頌已。復告舍利弗。更有四法",
    "T19n1017_001:0700c21": "能具一切菩薩行故。得入如是入門陀羅尼。",
    "T19n1017_001:0700c22": "何等為四。所謂親近山林阿蘭若處得深法",
    "T19n1017_001:0700c23": "忍。名聞利養一切恭敬。所愛之處一切捨離。",
    "T19n1017_001:0700c24": "乃至沒命終不中悔。舍利弗如是之法。能具",
    "T19n1017_001:0700c25": "菩薩所有諸行。得入如是入門陀羅尼。爾時",
    "T19n1017_001:0700c26": "世尊欲重宣此義。以偈頌曰。",
    "T19n1017_001:0700c27": " 山林阿練若  正行之所歎",
    "T19n1017_001:0700c28": " 雖復住彼處  慎不毀於他",
    "T19n1017_001:0700c29": " 修忍不放逸  常如救頭然",
    "T19n1017_001:0701a01": " 不依於名利  詐現諸異相",
    "T19n1017_001:0701a02": " 值佛希有難  捨家多苦本",
    "T19n1017_001:0701a03": " 清淨身口意  恭敬佛法僧",
    "T19n1017_001:0701a04": " 不求於名利  處處知止足",
    "T19n1017_001:0701a05": " 如鳥飛虛空  一切無所依",
    "T19n1017_001:0701a06": " 如是之人者  畢不空於果",
    "T19n1017_001:0701a07": " 無信無戒行  於法不思惟",
    "T19n1017_001:0701a08": " 是人去菩提  猶如天與地",
    "T19n1017_001:0701a09": " 是故修行者  故須捨名利",
    "T19n1017_001:0701a10": " 如是真妙行  賢聖之所讚",
    "T19n1017_001:0701a11": "[0701a11] 復次舍利弗。復有四法善能具足菩薩行故。",
    "T19n1017_001:0701a12": "得入如是入門陀羅尼。何等為四。所謂八種",
    "T19n1017_001:0701a13": "字門。若能善入此字義者。得入如是入門陀",
    "T19n1017_001:0701a14": "羅尼。何等為八。所謂跛字邏字。莽字惹",
    "T19n1017_001:0701a15": "字。迦字陀字。捨字乞灑(二合)字。是八字。",
    "T19n1017_001:0701a16": "跛者即是真如。一切法無我入故。邏者相",
    "T19n1017_001:0701a17": "好非相好。如來法身入故。莽者凡夫法賢聖",
    "T19n1017_001:0701a18": "法。一如無二入故。惹者生老病死非生老病",
    "T19n1017_001:0701a19": "死。無生無滅入故。迦者業報非業報入故。陀",
    "T19n1017_001:0701a20": "者陀羅尼法本空。無相無願法界入故。捨者",
    "T19n1017_001:0701a21": "定慧非定慧。一切法一如入故。乞灑(二合)者",
    "T19n1017_001:0701a22": "空一切法無盡不可破壞。本來寂靜涅槃法",
    "T19n1017_001:0701a23": "入故。",
    "T19n1017_001:0701a24": "[0701a24] 爾時世尊作如是言。如此八字若得意者。能",
    "T19n1017_001:0701a25": "入如是陀羅尼法本。如是陀羅尼法本修多",
    "T19n1017_001:0701a26": "羅。當善書寫受持讀誦若半月若一月。復以",
    "T19n1017_001:0701a27": "此法本轉教餘人令生歡喜。勸勵修進助其",
    "T19n1017_001:0701a28": "威力。令使專志策勤不退。作是說已告舍利",
    "T19n1017_001:0701a29": "弗言。如是四法能成菩薩行故。得入陀羅尼",
    "T19n1017_001:0701b01": "門爾時世尊欲重宣此義。以偈頌曰。",
    "T19n1017_001:0701b02": " 當思八字意  經及陀羅尼",
    "T19n1017_001:0701b03": " 書寫持讀誦  一月若半月",
    "T19n1017_001:0701b04": " 復化諸眾生  歡喜令策進",
    "T19n1017_001:0701b05": " 彼人近菩提  常得勝上覺",
    "T19n1017_001:0701b06": " 現見一切佛  住在於十方",
    "T19n1017_001:0701b07": " 學行得增長  是故應精勤",
    "T19n1017_001:0701b08": "[0701b08] 舍利弗復有四法。能成菩薩諸福德故。於此",
    "T19n1017_001:0701b09": "陀羅尼中精勤不退。何等為四。所謂十方一",
    "T19n1017_001:0701b10": "切諸佛常當護念。無有一切諸魔惡業。能轉",
    "T19n1017_001:0701b11": "一切諸惡業障。速令清淨得無斷辯才。舍利",
    "T19n1017_001:0701b12": "弗汝當知之。如是四法能成就諸菩薩福德",
    "T19n1017_001:0701b13": "故。於此陀羅尼中精心不退。爾時世尊欲重",
    "T19n1017_001:0701b14": "宣此義。以偈頌曰。",
    "T19n1017_001:0701b15": " 十方一切佛憶念  若魔魔業不得便",
    "T19n1017_001:0701b16": " 能轉業障令清淨  速獲無上勝辯才",
    "T19n1017_001:0701b17": "[0701b17] 舍利弗我念過去世時。廣大無量無邊阿僧",
    "T19n1017_001:0701b18": "祇劫。復過是數。是時有佛號曰寶功德威宿",
    "T19n1017_001:0701b19": "劫王如來應供等正覺明行足善逝世間解無",
    "T19n1017_001:0701b20": "上士調御丈夫天人師佛婆伽婆。爾時彼佛",
    "T19n1017_001:0701b21": "將入涅槃故廣為大眾說是法本陀羅尼。時",
    "T19n1017_001:0701b22": "有大轉輪王名曰持火。七寶具足人民安樂。",
    "T19n1017_001:0701b23": "時王有子名曰不思議勝功德。生年十六從",
    "T19n1017_001:0701b24": "彼如來。聞是陀羅尼法本。聞已歡喜。即於七",
    "T19n1017_001:0701b25": "萬歲中。精勤修習此陀羅尼法本。未曾睡眠",
    "T19n1017_001:0701b26": "亦不偃側端坐一處。不貪財物不貪王位不",
    "T19n1017_001:0701b27": "樂自身。得值九十億百千那由他諸佛。諸佛",
    "T19n1017_001:0701b28": "說法盡能聽聞聞已能持。愛樂修習厭離家",
    "T19n1017_001:0701b29": "法。剃除鬚髮而作沙門。作已復於九萬歲中。",
    "T19n1017_001:0701c01": "修習此入無邊入門陀羅尼皆善成熟。善成",
    "T19n1017_001:0701c02": "熟已復以此偈。廣為眾生分別顯示。一生之",
    "T19n1017_001:0701c03": "中力精教化。令八十億百千那由他眾生。得",
    "T19n1017_001:0701c04": "發阿耨多羅三藐三菩提心。從是發心積功",
    "T19n1017_001:0701c05": "累德。皆悉住於不退轉地。舍利弗汝且知之。",
    "T19n1017_001:0701c06": "當於是時有一長者名曰月相。彼有一子名",
    "T19n1017_001:0701c07": "無邊光。從彼比丘聞是入無邊門法本陀羅",
    "T19n1017_001:0701c08": "尼故。起隨喜心。由此隨喜善根因緣故。得值",
    "T19n1017_001:0701c09": "九十億佛。得勝上陀羅尼。得勝上起信法門。",
    "T19n1017_001:0701c10": "有所言說人皆奉用。復得勝上相續無斷辯",
    "T19n1017_001:0701c11": "才。超過一切諸菩薩眾。於彼一切如來所經",
    "T19n1017_001:0701c12": "三劫中常皆供養。過三劫已得阿耨多羅三",
    "T19n1017_001:0701c13": "藐三菩提。",
    "T19n1017_001:0701c14": "[0701c14] 舍利弗汝今當知。莫生疑心而作礙想。爾時",
    "T19n1017_001:0701c15": "月相長者子豈異人乎。即彼然燈如來應供",
    "T19n1017_001:0701c16": "等正覺是也。爾時不思議勝功德比丘說法",
    "T19n1017_001:0701c17": "者。豈異人乎即阿彌多婆耶如來應供等正",
    "T19n1017_001:0701c18": "覺是也。舍利弗我及賢劫中一切菩薩。聞此",
    "T19n1017_001:0701c19": "法本皆生隨喜之心。我於爾時發增上隨喜",
    "T19n1017_001:0701c20": "心故。以此善根因緣。四百萬劫中所有煩惱。",
    "T19n1017_001:0701c21": "一切超過不能為礙。於九十億佛邊聽聞正",
    "T19n1017_001:0701c22": "法。得勝上陀羅尼。復得勝上起信法門。復",
    "T19n1017_001:0701c23": "得勝上相續無斷辯才。",
    "T19n1017_001:0701c24": "[0701c24] 舍利弗汝當知之。若諸菩薩欲得速至阿耨",
    "T19n1017_001:0701c25": "多羅三藐三菩提者。假使不能具足修行。應",
    "T19n1017_001:0701c26": "須聞此陀羅尼發隨喜心。何以故由此聽聞",
    "T19n1017_001:0701c27": "隨喜善根因緣。能與不退轉地作其勝因。乃",
    "T19n1017_001:0701c28": "至得阿耨多羅三藐三菩提。亦復藉此善根",
    "T19n1017_001:0701c29": "作其勝因緣故。何況書寫讀誦受持。如法修",
    "T19n1017_001:0702a01": "行廣為人說。讚歎勸勵令其修學。此諸功德",
    "T19n1017_001:0702a02": "聚唯除諸佛乃能知之。一切眾生無能稱說。",
    "T19n1017_001:0702a03": "計挍思量所能知者。爾時世尊說是語已。欲",
    "T19n1017_001:0702a04": "重宣此義以偈頌曰。",
    "T19n1017_001:0702a05": " 聞經心隨喜  書寫并讀誦",
    "T19n1017_001:0702a06": " 自持教人持  是諸功德聚",
    "T19n1017_001:0702a07": " 一切諸眾生  不能測量者",
    "T19n1017_001:0702a08": " 現見一切佛  獲得希有信",
    "T19n1017_001:0702a09": " 盡能知一切  甚深修多羅",
    "T19n1017_001:0702a10": " 速證妙菩提  得見佛無減",
    "T19n1017_001:0702a11": " 復得定神通  妙色并資糧",
    "T19n1017_001:0702a12": " 總持等無減  乃至無上覺",
    "T19n1017_001:0702a13": " 我憶過去世  如是陀羅尼",
    "T19n1017_001:0702a14": " 無邊爾時聞  得見恒沙佛",
    "T19n1017_001:0702a15": " 隨心所樂證  成就然燈尊",
    "T19n1017_001:0702a16": " 無邊前生時  彌陀為說法",
    "T19n1017_001:0702a17": " 我及賢劫眾  往世皆隨喜",
    "T19n1017_001:0702a18": " 欲速證菩提  摧伏於諸魔",
    "T19n1017_001:0702a19": " 百福相具足  修此法不難",
    "T19n1017_001:0702a20": " 書持念誦福  即是真佛子",
    "T19n1017_001:0702a21": " 假使諸世界  其數等恒沙",
    "T19n1017_001:0702a22": " 一切滿中寶  持以供牟尼",
    "T19n1017_001:0702a23": " 直以書持福  能過是功德",
    "T19n1017_001:0702a24": " 是經勢力故  必得佛不難",
    "T19n1017_001:0702a25": "[0702a25] 復次舍利弗。若菩薩於此入無邊陀羅尼。精",
    "T19n1017_001:0702a26": "勤用意者。於彼雪山之中有八夜叉。日夜常",
    "T19n1017_001:0702a27": "來衛護此人。以其威力遍入彼人身諸毛孔。",
    "T19n1017_001:0702a28": "何等為八。其名曰勇健夜叉堅固夜叉。眾多",
    "T19n1017_001:0702a29": "力夜叉那羅延力夜叉。實行夜叉無能降伏",
    "T19n1017_001:0702b01": "夜叉。長牙鋒出夜叉善臂夜叉。如是等舍利",
    "T19n1017_001:0702b02": "弗。是諸菩薩若欲令彼八大夜叉來現身相",
    "T19n1017_001:0702b03": "者。當淨洗浴著好淨衣入經行道場。於一切",
    "T19n1017_001:0702b04": "眾生邊不起惡心。於此法本陀羅尼一心憶",
    "T19n1017_001:0702b05": "念者。彼八夜叉速現面門前。令是菩薩分明",
    "T19n1017_001:0702b06": "得見。復有八菩薩在欲界天中生。亦常護念",
    "T19n1017_001:0702b07": "彼行陀羅尼者。何等為八。其名曰所謂明徹",
    "T19n1017_001:0702b08": "天子普照天子。智光天子日光天子。勸請天",
    "T19n1017_001:0702b09": "子一切願滿足天子。星宿王天子寶意天子。",
    "T19n1017_001:0702b10": "如是等八天子常當護念。若行此陀羅尼者。",
    "T19n1017_001:0702b11": "要須精心用意如是。菩薩應發真實誓願。知",
    "T19n1017_001:0702b12": "恩報恩日夜求法。以法自娛修甚深法忍。如",
    "T19n1017_001:0702b13": "是菩薩應須行施分布於人。隨己所有以給",
    "T19n1017_001:0702b14": "於人。假令唯有此一物亦須施人。如是菩薩",
    "T19n1017_001:0702b15": "復須恭敬一切卑心下順。專心一意學甚深",
    "T19n1017_001:0702b16": "忍。諸菩薩等。當應如是修行陀羅尼法本。爾",
    "T19n1017_001:0702b17": "時世尊說是陀羅尼法本時。於其眾中有三",
    "T19n1017_001:0702b18": "十億百千那由他恒河沙數等諸菩薩。皆於",
    "T19n1017_001:0702b19": "阿耨多羅三藐三菩提。得至不退轉地。六十",
    "T19n1017_001:0702b20": "億百千那由他天人等眾。未發心者皆得發",
    "T19n1017_001:0702b21": "於阿耨多羅三藐三菩提心。爾時長老舍利",
    "T19n1017_001:0702b22": "弗白佛言世尊。當何名斯經。我等大眾云何",
    "T19n1017_001:0702b23": "奉持。佛告長老舍利弗言。此經名為入無邊",
    "T19n1017_001:0702b24": "法本陀羅尼。如是受持此經。亦名一向出生",
    "T19n1017_001:0702b25": "菩薩。如是受持此經。亦名降伏一切魔怨如",
    "T19n1017_001:0702b26": "是受持此經。亦名決定趣向一切智故如是",
    "T19n1017_001:0702b27": "受持。佛說此經已。長老舍利弗及諸聲聞。菩",
    "T19n1017_001:0702b28": "薩大會天龍八部。一切大眾聞佛所說歡喜",
    "T19n1017_001:0702b29": "奉行。"
}