{
    "T31n1602_005:0502a02": "顯揚聖教論卷第五",
    "T31n1602_005:0502a04": "無著菩薩造",
    "T31n1602_005:0502a05": "三藏法師玄奘奉 詔譯",
    "T31n1602_005:0502a06": "攝淨義品第二之一",
    "T31n1602_005:0502a07": "[0502a07] 如是已說。九事淨義今當說。頌曰。",
    "T31n1602_005:0502a08": " 諸論中勝論  亦善入瑜伽",
    "T31n1602_005:0502a09": " 清淨義應知  由具四淨德",
    "T31n1602_005:0502a10": "[0502a10] 論曰。此顯揚聖教論。於諸論中最為殊勝。何",
    "T31n1602_005:0502a11": "者諸論。略有四種。一像正法論謂依聖教倒",
    "T31n1602_005:0502a12": "顯法相。二外醫治論。謂外醫方。三詰諍論。謂",
    "T31n1602_005:0502a13": "諸外道虛妄推度。四矯誑論。謂婆羅門諸惡",
    "T31n1602_005:0502a14": "&#x546A;術。云何此論能勝諸論由此論中能顯無",
    "T31n1602_005:0502a15": "倒諸法相故。究竟能治內心病故。對治詰諍",
    "T31n1602_005:0502a16": "惡&#x546A;術故。又此論中四論可得非於餘論。是",
    "T31n1602_005:0502a17": "故最勝。何者四論。一非二邊論。二非一向論。",
    "T31n1602_005:0502a18": "三一切取斷遍知論。四立正相論。非二邊論",
    "T31n1602_005:0502a19": "者。謂非有非無非異非不異非我非無我非",
    "T31n1602_005:0502a20": "常非斷。如是等論。非一向論者。非一切樂悉",
    "T31n1602_005:0502a21": "應習近。謂能引無義利者。非一切樂悉不習",
    "T31n1602_005:0502a22": "近謂能引有義利者。如樂苦亦爾。如是等論。",
    "T31n1602_005:0502a23": "一切取斷。遍知論者。謂欲取見取戒禁取我",
    "T31n1602_005:0502a24": "語取斷遍知論。立正相論者。謂無倒施設一",
    "T31n1602_005:0502a25": "切諸法。自相共相因相果相。如是等論。",
    "T31n1602_005:0502a26": "[0502a26] 亦善入瑜伽者。有四種瑜伽。一信二欲三正",
    "T31n1602_005:0502a27": "勤四方便。此論善順彼故名善入瑜伽。",
    "T31n1602_005:0502a28": "[0502a28] 清淨義應知者。應知建立能顯不共德第二",
    "T31n1602_005:0502a29": "名。",
    "T31n1602_005:0502b01": "[0502b01] 由具四淨德者。欲顯此名如義建立。云何此",
    "T31n1602_005:0502b02": "論。具四淨德。頌曰。",
    "T31n1602_005:0502b03": " 攝一切義故  彼外不壞故",
    "T31n1602_005:0502b04": " 易入故入已  行不失壞故",
    "T31n1602_005:0502b05": "[0502b05] 論曰。攝一切義故者。由此論中攝一切義。謂",
    "T31n1602_005:0502b06": "九種義或十種義或五種義或四種義或三種",
    "T31n1602_005:0502b07": "義。九種義者。已如攝事品中說。",
    "T31n1602_005:0502b08": "[0502b08] 十種義者。一盡所知義二如所知義。三能取",
    "T31n1602_005:0502b09": "義四所取義。五所依住義六所受用義。七顛",
    "T31n1602_005:0502b10": "倒義八不顛倒義。九雜染義十清淨義。此中",
    "T31n1602_005:0502b11": "盡所知義者。謂於雜染清淨法中。窮一切種",
    "T31n1602_005:0502b12": "差別邊際。是名盡所知義。如五數蘊六數內",
    "T31n1602_005:0502b13": "處如是等。如所知義者。即於雜染清淨法中",
    "T31n1602_005:0502b14": "真如實性。是名如所知義。此復七種。謂流轉",
    "T31n1602_005:0502b15": "真如乃至正行真如。能取義者。謂五內色處",
    "T31n1602_005:0502b16": "心意識及諸心法。所取義者。謂外六處又能",
    "T31n1602_005:0502b17": "取義。亦是所取。所依住義者。謂外世界依此",
    "T31n1602_005:0502b18": "所住有情界可得。所謂村田百村田千村田",
    "T31n1602_005:0502b19": "百千村田如是廣說。乃至三千大千世界。乃",
    "T31n1602_005:0502b20": "至無數百千世界極微塵等十方無量無數世",
    "T31n1602_005:0502b21": "界。所受用義者。謂所攝受眾具。顛倒義者。謂",
    "T31n1602_005:0502b22": "即於能取等義中。於無常常想顛倒心顛倒",
    "T31n1602_005:0502b23": "見顛倒。如是乃至於無我我想顛倒心顛倒",
    "T31n1602_005:0502b24": "見顛倒。不顛倒義者。謂對治如前所說顛",
    "T31n1602_005:0502b25": "倒應知。雜染義者。有三種。於三界中煩惱",
    "T31n1602_005:0502b26": "雜染業雜染生雜染。清淨義者。謂為證三種",
    "T31n1602_005:0502b27": "雜染離繫故。所修一切菩提分法。此十種",
    "T31n1602_005:0502b28": "義攝一切義應知。",
    "T31n1602_005:0502b29": "[0502b29] 五種義者。一所遍知事。二所遍知義。三應",
    "T31n1602_005:0502c01": "知遍知。四得遍知果。五受用遍知果。所遍",
    "T31n1602_005:0502c02": "知事者。謂一切所知事。若諸蘊事。若內處事。",
    "T31n1602_005:0502c03": "若外處事如是等。所遍知義者。謂盡一切種",
    "T31n1602_005:0502c04": "如所應知。若世俗諦若勝義諦。若功德若過",
    "T31n1602_005:0502c05": "失。若諸緣若三世。若起住壞相若如病等。若",
    "T31n1602_005:0502c06": "苦集若真如實際法性。若廣若略。若一向記",
    "T31n1602_005:0502c07": "若分別記。若反問記若置記。若隱若顯。如是",
    "T31n1602_005:0502c08": "等所遍知義應知。遍知者。謂能取前二境菩",
    "T31n1602_005:0502c09": "提分法。得遍知果者。謂永滅貪欲瞋恚愚癡",
    "T31n1602_005:0502c10": "及無遺餘貪瞋癡斷。四沙門果。及諸聲聞",
    "T31n1602_005:0502c11": "獨覺如來共不共世出世功德。具足作證。受",
    "T31n1602_005:0502c12": "用遍知果者。謂即於所證法中解脫智及廣",
    "T31n1602_005:0502c13": "為他開示演說分別。此五種義亦攝一切義",
    "T31n1602_005:0502c14": "應知。",
    "T31n1602_005:0502c15": "[0502c15] 四種義者。一心所執義。二領納義。三了別義。",
    "T31n1602_005:0502c16": "四雜染清淨義。此四種義亦攝一切義應知",
    "T31n1602_005:0502c17": "三種義者。一文義。二義義。三界義。文義者。",
    "T31n1602_005:0502c18": "謂名身等。義義者。謂十種義應知。一真實相。",
    "T31n1602_005:0502c19": "二遍知相。三永斷相。四作證相。五修習相。六",
    "T31n1602_005:0502c20": "即於真實等相種種差別相。七所依能依相",
    "T31n1602_005:0502c21": "屬相。八能障礙遍知等法相。九能隨順遍知",
    "T31n1602_005:0502c22": "等法相。十於不遍知等及遍知等過失功德",
    "T31n1602_005:0502c23": "相。界義者。謂五種界。一器世界。二有情世",
    "T31n1602_005:0502c24": "界。三法界。四所調伏界。五所調伏方便界。此",
    "T31n1602_005:0502c25": "三種義亦攝一切義。應知。",
    "T31n1602_005:0502c26": "[0502c26] 彼外不壞故者。彼上諸義一切外道所不能",
    "T31n1602_005:0502c27": "壞。正道理論不可制伏故。一切外道。略有五",
    "T31n1602_005:0502c28": "種。一說我外道。二說常外道。三說斷外道。四",
    "T31n1602_005:0502c29": "說現法涅槃外道。五說無因外道。",
    "T31n1602_005:0503a01": "[0503a01] 易入故者。由此論中文圓顯故。其義易入。非",
    "T31n1602_005:0503a02": "如婆羅門諸惡&#x546A;論文闕隱故義難可入。入",
    "T31n1602_005:0503a03": "已行不失壞故者。由此論中義圓正故。若已",
    "T31n1602_005:0503a04": "入者如說修行自義不失。非如外道邪論彼",
    "T31n1602_005:0503a05": "自入已雖如說行空無自義。",
    "T31n1602_005:0503a06": "[0503a06] 如是此論攝義淨故。不可壞淨故。易入淨故。",
    "T31n1602_005:0503a07": "行清淨故。名清淨義應知。今此論中顯薄伽",
    "T31n1602_005:0503a08": "梵所說何法。頌曰。",
    "T31n1602_005:0503a09": " 諸佛說妙法  正依於二諦",
    "T31n1602_005:0503a10": " 一者名世俗  二者名勝義",
    "T31n1602_005:0503a11": "[0503a11] 論曰。世俗及勝義二諦之相。如前已說。復次",
    "T31n1602_005:0503a12": "頌曰。",
    "T31n1602_005:0503a13": " 初說我法用  為隨餘故說",
    "T31n1602_005:0503a14": " 七種及四種  真如名勝義",
    "T31n1602_005:0503a15": "[0503a15] 論曰。初世俗諦說我說法及說作用。說我者。",
    "T31n1602_005:0503a16": "謂說有情命者生者補特伽羅人天男女佛友",
    "T31n1602_005:0503a17": "法友如是等。說法者。謂說色受如是等。說作",
    "T31n1602_005:0503a18": "用者。謂說能見能聞能生能滅如是等。是謂",
    "T31n1602_005:0503a19": "世俗諦應知。此雖非實有。然依世俗故說有。",
    "T31n1602_005:0503a20": "問若世俗諦非勝義故有為。何義故說。答為",
    "T31n1602_005:0503a21": "隨餘故說。謂為欲隨順勝義諦故說世俗諦。",
    "T31n1602_005:0503a22": "問何等為勝義諦。答七種及四種真如名勝",
    "T31n1602_005:0503a23": "義。如攝事品中說。",
    "T31n1602_005:0503a24": "[0503a24] 如是已略說二諦。此中如來復有廣說。頌曰。",
    "T31n1602_005:0503a25": " 自性義建立  數次第善巧",
    "T31n1602_005:0503a26": " 想差別應知  顯蘊世俗義",
    "T31n1602_005:0503a27": "[0503a27] 論曰。自性者。謂變壞領納了置造作了別。",
    "T31n1602_005:0503a28": "是諸蘊自性。",
    "T31n1602_005:0503a29": "[0503a29] 義者。謂聚積義。是蘊義。此聚積義有四種。如",
    "T31n1602_005:0503b01": "成善巧品當說。",
    "T31n1602_005:0503b02": "[0503b02] 建立者。謂於色蘊有四種建立。一相建立。二",
    "T31n1602_005:0503b03": "生建立。三損減建立。四差別建立。",
    "T31n1602_005:0503b04": "[0503b04] 相建立者。色蘊相略有五種。一自相。二共相。",
    "T31n1602_005:0503b05": "三所依能依相屬相。四受用相。五業相。自相",
    "T31n1602_005:0503b06": "者。謂堅等是地等相。各別清淨是眼等相。共",
    "T31n1602_005:0503b07": "相者。謂一切色變壞相所依能依相屬相者。",
    "T31n1602_005:0503b08": "謂大種是所依。造色是能依。",
    "T31n1602_005:0503b09": "[0503b09] 受用相者。謂內處受用增上力故。各別外色",
    "T31n1602_005:0503b10": "境界得生。或有色聚。唯有堅生。或唯有濕。或",
    "T31n1602_005:0503b11": "唯有煖。或唯有動。或復雜生。由隨順內處受",
    "T31n1602_005:0503b12": "用故。業相者。如地等大種有依持攝受成熟",
    "T31n1602_005:0503b13": "增長相如是等。",
    "T31n1602_005:0503b14": "[0503b14] 生建立者。有五種生。一依止生。二種子生。三",
    "T31n1602_005:0503b15": "勢引生。四順益生。五違損生。依止生者。謂依",
    "T31n1602_005:0503b16": "止大種。即於大種處所有餘所造色生。由是",
    "T31n1602_005:0503b17": "因故。說四大種造。所造色攝在一處是造義。",
    "T31n1602_005:0503b18": "種子生者。謂從自種子生如堅&#x9795;聚。或時遇",
    "T31n1602_005:0503b19": "緣變生流濕。或流濕聚變生堅&#x9795;。或不煖聚",
    "T31n1602_005:0503b20": "變生煖熱。或有煖聚變生於冷。或從不動變",
    "T31n1602_005:0503b21": "生於動。或復從動變生不動。如是好色惡色",
    "T31n1602_005:0503b22": "等。展轉相生差別應知。如是若就自相則互",
    "T31n1602_005:0503b23": "無。若就其種則互有。是故從彼彼聚如是如",
    "T31n1602_005:0503b24": "是差別色法生。如是等類名種子生應知。勢",
    "T31n1602_005:0503b25": "引生者。謂內色根增上力故。現常相續外物",
    "T31n1602_005:0503b26": "得生。如器世間。又先業勢引故。諸內處生若",
    "T31n1602_005:0503b27": "樂欲現前。諸天及北洲人所有眾具多分。由",
    "T31n1602_005:0503b28": "勢引生故流轉應知。若人中器世間。唯常相",
    "T31n1602_005:0503b29": "續。如是等類勢引生應知。順益生者。謂得自",
    "T31n1602_005:0503c01": "順益緣彼彼色法展轉滋長展轉增勝而生。",
    "T31n1602_005:0503c02": "猶如水等潤洽芽等。如是等類名順益生。翻",
    "T31n1602_005:0503c03": "此故名違損生應知。",
    "T31n1602_005:0503c04": "[0503c04] 損減建立者。謂建立極微。復由五種極微建",
    "T31n1602_005:0503c05": "立應知。一由分析故。二由差別故。三由獨一",
    "T31n1602_005:0503c06": "故。四由助伴故。五由無分性故。由分析故者。",
    "T31n1602_005:0503c07": "謂由慧分析諸&#x9E81;色法。漸漸轉減至最細邊",
    "T31n1602_005:0503c08": "建立極微。非由體故。由如是因故說極微無",
    "T31n1602_005:0503c09": "起無滅。又亦非謂集諸極微以成&#x9E81;色。由差",
    "T31n1602_005:0503c10": "別故者。略有十五種極微。謂眼等根極微有",
    "T31n1602_005:0503c11": "五種。色等境極微有五種。地等界極微有",
    "T31n1602_005:0503c12": "四種。法處所攝實有色極微有一種。由獨一",
    "T31n1602_005:0503c13": "故者。謂建立實極微自相。由助伴故者。謂建",
    "T31n1602_005:0503c14": "立聚極微由於地等一極微處。有餘色法同",
    "T31n1602_005:0503c15": "處不相離故。建立聚極微。由無分性故者。非",
    "T31n1602_005:0503c16": "一極微復有餘細分。由非聚故。若聚極微可",
    "T31n1602_005:0503c17": "有眾分。若一極微所住之處。此處不可分析",
    "T31n1602_005:0503c18": "更立餘分。是故極微無有細分。",
    "T31n1602_005:0503c19": "[0503c19] 差別建立者。有二十六種色。一欲界繫色。謂",
    "T31n1602_005:0503c20": "具諸色。二色界繫色。謂除香味。三無色界繫",
    "T31n1602_005:0503c21": "色。謂等持自在色。非業異熟色。四清淨界色。",
    "T31n1602_005:0503c22": "謂出世法增上所生。如靜慮解脫色及佛菩",
    "T31n1602_005:0503c23": "薩色。五內色。謂根及根所居處色。六外色。謂",
    "T31n1602_005:0503c24": "除根及根所居處餘色聲香味觸。七所依色。",
    "T31n1602_005:0503c25": "謂眼等五根八所緣色。謂五境界及法處所",
    "T31n1602_005:0503c26": "攝色。九能取色。謂即所依色。十所取色。謂",
    "T31n1602_005:0503c27": "即所緣色。十一執受色。謂受起所依如諸色。",
    "T31n1602_005:0503c28": "根及根所居處色。心及心法所居處故。同一",
    "T31n1602_005:0503c29": "損益是執受義。十二無執受色。謂此外餘色。",
    "T31n1602_005:0504a01": "十三同分色。謂自識不共根色。由與識同境",
    "T31n1602_005:0504a02": "轉故。十四彼同分色。謂自識共根色。唯自",
    "T31n1602_005:0504a03": "類相續相似轉故。十五有見有對色。謂色處",
    "T31n1602_005:0504a04": "色。十六無見有對色。謂餘九處色。十七無見",
    "T31n1602_005:0504a05": "無對色。謂法處所攝色。十八清淨色。謂五內",
    "T31n1602_005:0504a06": "處。十九清淨所取色。謂五外處。二十意所取",
    "T31n1602_005:0504a07": "色。謂法處所攝色。二十一所依住色。謂風輪",
    "T31n1602_005:0504a08": "乃至大地。二十二覆護色。謂宅舍等。二十三",
    "T31n1602_005:0504a09": "資具色。謂十種資具。一飲食。二衣及莊嚴具。",
    "T31n1602_005:0504a10": "三眾具。四戲笑。五鼓舞。六歌詠。七音樂。八",
    "T31n1602_005:0504a11": "香鬘塗飾。九眾明。十男女承事。二十四根所",
    "T31n1602_005:0504a12": "居色。謂五種色根之所居處。二十五根色。謂",
    "T31n1602_005:0504a13": "五種色根。二十六等持境界色。已如攝事品",
    "T31n1602_005:0504a14": "中說。受蘊建立有六種。一差別建立。二出離",
    "T31n1602_005:0504a15": "建立。三觀察建立。四生建立。五相建立。六師",
    "T31n1602_005:0504a16": "句建立。",
    "T31n1602_005:0504a17": "[0504a17] 差別建立者。或立一受。如說諸所有受。悉皆",
    "T31n1602_005:0504a18": "是苦。或立二受。謂身受及心受。或立三受。謂",
    "T31n1602_005:0504a19": "樂受苦受不苦不樂受。或立四受。謂欲繫色",
    "T31n1602_005:0504a20": "繫無色繫及不繫受。或立五受。謂樂根苦根",
    "T31n1602_005:0504a21": "喜根憂根捨根。或立六受。謂眼觸所生受。乃",
    "T31n1602_005:0504a22": "至意觸所生受。或立十八受。謂十八意近行",
    "T31n1602_005:0504a23": "六喜近行六憂近行六捨近行。或立三十六",
    "T31n1602_005:0504a24": "受。謂六依耽嗜喜六依出離喜如喜憂捨亦",
    "T31n1602_005:0504a25": "爾。或立一百八受。謂三十六受。各依三世或",
    "T31n1602_005:0504a26": "開無量受。如其所受起無數受。",
    "T31n1602_005:0504a27": "[0504a27] 出離建立者。謂初靜慮出離憂根。第二靜慮",
    "T31n1602_005:0504a28": "出離苦根。第三靜慮出離喜根。第四靜慮出",
    "T31n1602_005:0504a29": "離樂根。無相心法三摩地出離捨根。觀察建",
    "T31n1602_005:0504b01": "立者。謂八種觀察。於受何者是受。何者是受",
    "T31n1602_005:0504b02": "集。何者是受滅。何者是趣受集行。何者是趣",
    "T31n1602_005:0504b03": "受滅行。何者是受味。何者是受過。何者是受",
    "T31n1602_005:0504b04": "出離。",
    "T31n1602_005:0504b05": "[0504b05] 生建立者。謂從十六觸諸受生。何等十六。一",
    "T31n1602_005:0504b06": "眼觸。二耳觸。三鼻觸。四舌觸。五身觸。六意",
    "T31n1602_005:0504b07": "觸。七有對觸。八增語觸。九順樂受觸。十順",
    "T31n1602_005:0504b08": "苦受觸。十一順不苦不樂受觸。十二愛觸。十",
    "T31n1602_005:0504b09": "三恚觸。十四明觸。十五無明觸。十六非明非",
    "T31n1602_005:0504b10": "無明觸。相建立者。謂八種相。一異熟相。二",
    "T31n1602_005:0504b11": "非異熟相。三有味著相。四無味著相。五依耽",
    "T31n1602_005:0504b12": "嗜相。六依出離相。七動相。八住相。異熟相",
    "T31n1602_005:0504b13": "者。謂阿賴耶識相應受。非異熟相者。謂轉識",
    "T31n1602_005:0504b14": "相應受。有味著相者。謂欲繫受。無味著相者。",
    "T31n1602_005:0504b15": "謂色無色繫及不繫受。依耽嗜相者。謂欲貪",
    "T31n1602_005:0504b16": "相應受。依出離相者。謂出家所引不定地善",
    "T31n1602_005:0504b17": "法相應受。動相者。謂經中風喻所顯受。不久",
    "T31n1602_005:0504b18": "相續住義故。住相者。謂經中客舍喻所顯受。",
    "T31n1602_005:0504b19": "暫相續住義故。",
    "T31n1602_005:0504b20": "[0504b20] 師句建立者。謂三十六師句。六依耽嗜喜。六",
    "T31n1602_005:0504b21": "依出離喜。六依耽嗜憂。六依出離憂。六依耽",
    "T31n1602_005:0504b22": "嗜捨。六依出離捨。",
    "T31n1602_005:0504b23": "[0504b23] 依耽嗜喜云何。謂於眼所識色可喜可樂可",
    "T31n1602_005:0504b24": "意可愛能引起欲深可染著。或由得現所得。",
    "T31n1602_005:0504b25": "或由隨念先時所得而生於喜。如是相喜名",
    "T31n1602_005:0504b26": "依耽嗜喜。",
    "T31n1602_005:0504b27": "[0504b27] 依出離喜云何。謂即於諸色了知無常苦變。",
    "T31n1602_005:0504b28": "離欲滅靜沒已。又於先及今所有諸色。了知",
    "T31n1602_005:0504b29": "無常苦變等法已而生於喜。如是相喜名依",
    "T31n1602_005:0504c01": "出離喜。",
    "T31n1602_005:0504c02": "[0504c02] 如是於耳所識聲鼻所識香舌所識味身所識",
    "T31n1602_005:0504c03": "觸意所識法。可喜可樂可意可愛能引起欲",
    "T31n1602_005:0504c04": "深可染著。或由得現所得。或由隨念先時所",
    "T31n1602_005:0504c05": "得而生於喜。如是相喜名依耽嗜喜。如是即",
    "T31n1602_005:0504c06": "於耳所識聲乃至意所識法。了知無常苦變。",
    "T31n1602_005:0504c07": "離欲滅靜沒已。又於先及今所有諸法。了知",
    "T31n1602_005:0504c08": "無常苦變等法已而生於喜。如是相喜名依",
    "T31n1602_005:0504c09": "出離喜。",
    "T31n1602_005:0504c10": "[0504c10] 依耽嗜憂云何。謂於眼所識色可喜可樂乃",
    "T31n1602_005:0504c11": "至可染。或由不得現所得。或由隨念先時所",
    "T31n1602_005:0504c12": "得。若已過去若盡若滅若離若變而生於憂。",
    "T31n1602_005:0504c13": "如是相憂名依耽嗜憂。",
    "T31n1602_005:0504c14": "[0504c14] 依出離憂云何。謂即於諸色了知無常乃至",
    "T31n1602_005:0504c15": "沒已。又於先及今所有諸色。了知無常苦變",
    "T31n1602_005:0504c16": "等法已。於勝解脫起欲證願。謂我何時當具",
    "T31n1602_005:0504c17": "足住如諸聖者所具足住處。如是於勝解脫",
    "T31n1602_005:0504c18": "欲證求願懼慮之憂。是名依出離憂。如是於",
    "T31n1602_005:0504c19": "耳所識聲乃至意所識法。可喜可樂乃至可",
    "T31n1602_005:0504c20": "染。或由不得現所得。或由隨念先時所得。若",
    "T31n1602_005:0504c21": "已過去乃至若變而生於憂。如是相憂名依",
    "T31n1602_005:0504c22": "耽嗜憂。",
    "T31n1602_005:0504c23": "[0504c23] 如是即於耳所識聲乃至意所識法。了知無",
    "T31n1602_005:0504c24": "常乃至沒已。又於先及今所有諸法。了知無",
    "T31n1602_005:0504c25": "常苦變等法已。於勝解脫起欲證願。謂我何",
    "T31n1602_005:0504c26": "時當具足住如諸聖者所具足住處。如是於",
    "T31n1602_005:0504c27": "勝解脫欲證求願懼慮之憂。是名依出離憂。",
    "T31n1602_005:0504c28": "依耽嗜捨云何。謂愚癡無智無聞異生。於眼",
    "T31n1602_005:0504c29": "所識色顧戀。於捨執著諸業趣。向於色依止",
    "T31n1602_005:0505a01": "於色。不捨於色不超過色。於此中捨。是名依",
    "T31n1602_005:0505a02": "耽嗜捨。依出離捨云何。謂即於諸色了知無",
    "T31n1602_005:0505a03": "常乃至沒已。又於先及今所有諸色。了知無",
    "T31n1602_005:0505a04": "常苦變等法已簡擇修捨。是名依出離捨。如",
    "T31n1602_005:0505a05": "是愚癡無智無聞異生。於耳所識聲乃至意",
    "T31n1602_005:0505a06": "所識法顧戀。於捨執著諸業趣向。於法乃至",
    "T31n1602_005:0505a07": "不超過法。於此中捨。是名依耽嗜捨。如是即",
    "T31n1602_005:0505a08": "於耳所識聲乃至意所識法。了知無常乃至",
    "T31n1602_005:0505a09": "沒已。又於先及今所有諸法。了知無常苦變",
    "T31n1602_005:0505a10": "等法已。簡擇修捨。是名依出離捨。是中六依",
    "T31n1602_005:0505a11": "耽嗜喜。六依出離喜。六依耽嗜憂。六依出離",
    "T31n1602_005:0505a12": "憂。六依耽嗜捨。六依出離捨。總攝為三十六",
    "T31n1602_005:0505a13": "師句。",
    "T31n1602_005:0505a14": "[0505a14] 是中依止六依出離喜住故。捨除吐害六依",
    "T31n1602_005:0505a15": "耽嗜喜。如是依止六依出離憂住故。捨除吐",
    "T31n1602_005:0505a16": "害六依耽嗜憂。如是依止六依出離捨住故。",
    "T31n1602_005:0505a17": "捨除吐害六依耽嗜捨。又此中依止六依出",
    "T31n1602_005:0505a18": "離喜住故。捨除吐害六依出離憂。依止六依",
    "T31n1602_005:0505a19": "出離捨住故。捨除吐害六依出離喜。復有二",
    "T31n1602_005:0505a20": "種捨。一依種種性。二依一種性。依種種性捨",
    "T31n1602_005:0505a21": "者。謂依於色乃至依於法。依一種性捨者。謂",
    "T31n1602_005:0505a22": "依虛空無邊處。乃至依非想非非想處。此中",
    "T31n1602_005:0505a23": "依止依一種性捨住故。捨除吐害依種種性",
    "T31n1602_005:0505a24": "捨。",
    "T31n1602_005:0505a25": "[0505a25] 想蘊建立有三種。一依差別。二作意差別。三",
    "T31n1602_005:0505a26": "境界差別。",
    "T31n1602_005:0505a27": "[0505a27] 依差別者。謂六想。身眼觸所生想。乃至意觸",
    "T31n1602_005:0505a28": "所生想。",
    "T31n1602_005:0505a29": "[0505a29] 作意差別者。有二種。一有相想。二無相想。有",
    "T31n1602_005:0505b01": "相想者。謂除欲界中未善言說者想。第一有",
    "T31n1602_005:0505b02": "想及出世間想。餘有相作意相應想。無相",
    "T31n1602_005:0505b03": "想者。謂前所除無相作意相應想。",
    "T31n1602_005:0505b04": "[0505b04] 境界差別者。有四種。一小想。二大想。三無量",
    "T31n1602_005:0505b05": "想。四無所有想。如其次第緣欲界緣色界緣",
    "T31n1602_005:0505b06": "無色界緣無所有處想。應知。",
    "T31n1602_005:0505b07": "[0505b07] 行蘊建立有三種。一勝差別。二依差別。三諸",
    "T31n1602_005:0505b08": "行施設差別。",
    "T31n1602_005:0505b09": "[0505b09] 勝差別者。唯思最勝行蘊所攝。由造作心令",
    "T31n1602_005:0505b10": "成雜染及清淨法轉故。",
    "T31n1602_005:0505b11": "[0505b11] 依差別者。謂六思。身眼觸所生思。乃至意觸",
    "T31n1602_005:0505b12": "所生思。",
    "T31n1602_005:0505b13": "[0505b13] 諸行施設差別者有三種。一雜染施設。二清",
    "T31n1602_005:0505b14": "淨施設。三分位施設。雜染施設者。謂煩惱及",
    "T31n1602_005:0505b15": "隨煩惱。清淨施設者。謂信等。分位施設者。謂",
    "T31n1602_005:0505b16": "生等心不相應行。即此三蘊法處所攝色及",
    "T31n1602_005:0505b17": "與無為。總名法界亦名法處。",
    "T31n1602_005:0505b18": "[0505b18] 識蘊建立有三種。一種類差別。二依差別。三",
    "T31n1602_005:0505b19": "雜染清淨差別。",
    "T31n1602_005:0505b20": "[0505b20] 種類差別者有二種。一阿賴耶識。二轉識。依",
    "T31n1602_005:0505b21": "差別者。謂六識身。問阿賴耶識於六識中何",
    "T31n1602_005:0505b22": "識所攝。答通六識所攝。藏彼種故由此識密",
    "T31n1602_005:0505b23": "記攝故。薄伽梵不為一切說。若善巧者。即由",
    "T31n1602_005:0505b24": "此隨解。雜染清淨差別者。如經中說。有貪心",
    "T31n1602_005:0505b25": "如實知有貪心。離貪心如實知離貪心。如是",
    "T31n1602_005:0505b26": "有瞋離瞋。有癡離癡。乃至廣說。",
    "T31n1602_005:0505b27": "[0505b27] 此中有三品心。一未發趣三摩地心。二已發",
    "T31n1602_005:0505b28": "趣而未得三摩地心。三已得三摩地心此復",
    "T31n1602_005:0505b29": "二種。一不清淨心。二極清淨心。第一品心者。",
    "T31n1602_005:0505c01": "謂或時起染污心。由貪等纏所纏故。或時起",
    "T31n1602_005:0505c02": "善無記心。遠離貪等纏故。第二品心者。謂或",
    "T31n1602_005:0505c03": "時繫心內靜。或時失念馳散五欲。或時攝令",
    "T31n1602_005:0505c04": "靜故。復為惛沈睡眠之所纏覆。或時為斷彼",
    "T31n1602_005:0505c05": "故。復策心安置於勝淨境。或時復於彼境不",
    "T31n1602_005:0505c06": "正安故。其心掉動。或正安故。心不掉動。或時",
    "T31n1602_005:0505c07": "未斷沈掉蓋故。於二分中俱不寂靜。或斷彼",
    "T31n1602_005:0505c08": "故。其心寂靜。能得根本靜慮作意故名定心。",
    "T31n1602_005:0505c09": "未得彼故名不定心。道究竟故名極修心。斷",
    "T31n1602_005:0505c10": "究竟故名極解脫心翻彼二種。名不修心不",
    "T31n1602_005:0505c11": "解脫心始從定心。乃至於此是第三品心。應",
    "T31n1602_005:0505c12": "知。數者。由五種事總攝一切流轉事故。何等",
    "T31n1602_005:0505c13": "五事。一所受用事。二能受用事。三受用執取",
    "T31n1602_005:0505c14": "事。四受用雜染事。五彼所依遍行法事。所受",
    "T31n1602_005:0505c15": "用者。謂色蘊。五種色根依執門故為所受用。",
    "T31n1602_005:0505c16": "諸色境界所緣門故為所受用。能受用者。謂",
    "T31n1602_005:0505c17": "受蘊。受用執取者。謂想蘊。受用雜染者。謂行",
    "T31n1602_005:0505c18": "蘊。彼所依遍行法者。謂識蘊。由計此識是受",
    "T31n1602_005:0505c19": "用者乃至是所雜染者故。即由是義次第得",
    "T31n1602_005:0505c20": "成。復由餘五因緣建立次第。一由生起故。二",
    "T31n1602_005:0505c21": "由對治故。三由流轉故。四由識住故。五由",
    "T31n1602_005:0505c22": "顯了故。",
    "T31n1602_005:0505c23": "[0505c23] 由生起故者。如經說。緣眼及色眼識得生。乃",
    "T31n1602_005:0505c24": "至緣意及法意識得生。此中初說色蘊次說",
    "T31n1602_005:0505c25": "識蘊。此二種蘊是諸心法之所依止。依此故",
    "T31n1602_005:0505c26": "起受等心法故。次經言。三事合故觸。觸為緣",
    "T31n1602_005:0505c27": "故受等法生。由此生起因緣說諸蘊次第。由",
    "T31n1602_005:0505c28": "對治故者。為對治四顛倒故。說四念住。四顛",
    "T31n1602_005:0505c29": "倒者。一於不淨計淨顛倒。二於苦計樂顛倒。",
    "T31n1602_005:0506a01": "三於無常計常顛倒。四於無我計我顛倒。此",
    "T31n1602_005:0506a02": "中先說色蘊。次後受蘊。次後識蘊。最後想行",
    "T31n1602_005:0506a03": "二蘊。如是由對治故說諸蘊次第。",
    "T31n1602_005:0506a04": "[0506a04] 由流轉故者。諸根境界為所依故能起二蘊。",
    "T31n1602_005:0506a05": "謂領納境界及彩畫境界。由此因緣能起受",
    "T31n1602_005:0506a06": "用。現法境界諸惱亂法。及能造作善不善業。",
    "T31n1602_005:0506a07": "由此因故能感後世生等苦惱。識蘊一種是",
    "T31n1602_005:0506a08": "所惱亂故最後說。",
    "T31n1602_005:0506a09": "[0506a09] 由識住故者。謂四識住由彼次第起能住識。",
    "T31n1602_005:0506a10": "由顯了故者。謂見補特伽羅已。先記識其色。",
    "T31n1602_005:0506a11": "是故先說色蘊。次由受蘊顯彼貴賤苦樂。次",
    "T31n1602_005:0506a12": "由想蘊顯彼如是名如是姓如是種類等。次",
    "T31n1602_005:0506a13": "由行蘊顯彼如是愚癡如是聰慧。後由識蘊",
    "T31n1602_005:0506a14": "顯彼內我差別。謂於前諸蘊中。所記識者。有",
    "T31n1602_005:0506a15": "苦樂者。所言說者。愚癡聰慧者。是名由顯了",
    "T31n1602_005:0506a16": "故說諸蘊次第。",
    "T31n1602_005:0506a17": "[0506a17] 復由依止二種事故建立次第。一資助我事。",
    "T31n1602_005:0506a18": "二自內我事。謂初依止身於諸境界。次受苦",
    "T31n1602_005:0506a19": "樂。次隨說自他如是名如是姓如是種類等。",
    "T31n1602_005:0506a20": "次依此二集起一切法非法行。如是等名助",
    "T31n1602_005:0506a21": "我事。最後一蘊是內我事。應知。",
    "T31n1602_005:0506a22": "[0506a22] 善巧者。成善巧品中當廣說。",
    "T31n1602_005:0506a23": "[0506a23] 想差別者。謂有色無色。有見無見。有對無對。",
    "T31n1602_005:0506a24": "有漏無漏。有為無為如是等。問何義幾種是",
    "T31n1602_005:0506a25": "有色。答即以有色自體義故。一蘊是有色。問",
    "T31n1602_005:0506a26": "何義幾種是有見。答眼所行義故。一少分是",
    "T31n1602_005:0506a27": "有見。問何義幾種是有對。答更相觸對各據",
    "T31n1602_005:0506a28": "處所及&#x9E81;義故。一少分是有對。言&#x9E81;義者。離",
    "T31n1602_005:0506a29": "三種細。何者為三。一損減細。二種類細。三心",
    "T31n1602_005:0506b01": "自在轉細。問何義幾種是有漏。答&#x9E81;重隨逐",
    "T31n1602_005:0506b02": "故與諸煩惱互依生義故。一切少分是有漏。",
    "T31n1602_005:0506b03": "復有餘有漏義。謂若處煩惱於中能起四種",
    "T31n1602_005:0506b04": "過。是處名有漏。何等為四。一不寂靜過。二內",
    "T31n1602_005:0506b05": "外變異過。三發起惡行過。四因攝受過。此中",
    "T31n1602_005:0506b06": "初過。謂諸纏現行所作。應知。第二過。謂煩惱",
    "T31n1602_005:0506b07": "所依緣事隨順煩惱所作。應知。第三過。謂由",
    "T31n1602_005:0506b08": "煩惱所作。應知。第四過。謂牽引後有。應知問",
    "T31n1602_005:0506b09": "何義幾種是有為。答從因已生正生可生義",
    "T31n1602_005:0506b10": "故。一切是有為。問何義幾種是有諍。答瞋多",
    "T31n1602_005:0506b11": "分自在轉義故。一切少分是有諍。問何義幾",
    "T31n1602_005:0506b12": "種是有味著。答愛見多分自在轉義故。一切",
    "T31n1602_005:0506b13": "少分是有味著。問何義幾種是依耽嗜。答欲",
    "T31n1602_005:0506b14": "貪多分自在轉義故。一切少分是依耽嗜。問",
    "T31n1602_005:0506b15": "何義幾種是世間。答言論所依義故。一切少",
    "T31n1602_005:0506b16": "分是世間。問何義幾種是界攝。答三界中世",
    "T31n1602_005:0506b17": "間義故。一切少分是界攝。問何義幾種是過",
    "T31n1602_005:0506b18": "去。答因果已受用盡義故。一切少分是過去。",
    "T31n1602_005:0506b19": "問何義幾種是未來。答因果未受用盡義故。",
    "T31n1602_005:0506b20": "一切少分是未來。問何義幾種是現在。答因",
    "T31n1602_005:0506b21": "已受用盡果未受用盡義故。一切少分是現",
    "T31n1602_005:0506b22": "在。問何義幾種是內。答內六處及彼不相離",
    "T31n1602_005:0506b23": "義故。四全一少分是內。問何義幾種是外。答",
    "T31n1602_005:0506b24": "翻內義故。一少分是外。問何義幾種是&#x9E81;。答",
    "T31n1602_005:0506b25": "不細滑聚集充滿相義故。一切少分是&#x9E81;。問",
    "T31n1602_005:0506b26": "何義幾種是細。答翻&#x9E81;義故。一切少分是細。",
    "T31n1602_005:0506b27": "問何義幾種是劣。答無常苦不淨染污義故。",
    "T31n1602_005:0506b28": "一切少分是劣。問何義幾種是勝。答翻劣義",
    "T31n1602_005:0506b29": "故。一切少分是勝。問何義幾種是遠。答處所",
    "T31n1602_005:0506c01": "及過去未來時遙義故。一切少分是遠。問何",
    "T31n1602_005:0506c02": "義幾種是近。答翻遠義故。一切少分是近。問",
    "T31n1602_005:0506c03": "何義幾種是欲界繫。答若生於此未得對治。",
    "T31n1602_005:0506c04": "或得已出三時現行義故。一切少分是欲界",
    "T31n1602_005:0506c05": "繫。問何義幾種是色界繫。答已得色界對治。",
    "T31n1602_005:0506c06": "若住彼定若生於彼。未得上地對治。或得已",
    "T31n1602_005:0506c07": "出三時現行義故。一切少分是色界繫。問何",
    "T31n1602_005:0506c08": "義幾種是無色繫。答已得無色對治。若住彼",
    "T31n1602_005:0506c09": "定若生於彼。未得上地對治。或得已出三時",
    "T31n1602_005:0506c10": "現行義故。一切少分是無色繫。復有餘義。謂",
    "T31n1602_005:0506c11": "安俱定不相應共有法及彼果法所攝義故。是",
    "T31n1602_005:0506c12": "欲界繫依色煩惱及翻前所攝義故。是色界",
    "T31n1602_005:0506c13": "繫。已離色界所餘煩惱。及如前所攝義故。是",
    "T31n1602_005:0506c14": "無色繫。應知。問何義幾種是善。答感後樂果",
    "T31n1602_005:0506c15": "義。煩惱苦斷義。及彼對治義故。一切少分是",
    "T31n1602_005:0506c16": "善。問何義幾種是不善。答感後苦果義。及起",
    "T31n1602_005:0506c17": "惡行義故。一切少分是不善。問何義幾種是",
    "T31n1602_005:0506c18": "無記。答彼俱相違義故。一切少分是無記。復",
    "T31n1602_005:0506c19": "有餘義。謂無過失義。對治過失義。隨順功德",
    "T31n1602_005:0506c20": "義故是善。與此相違義故是不善。彼俱相違",
    "T31n1602_005:0506c21": "義故是無記。問何義幾種是學。答方便修學",
    "T31n1602_005:0506c22": "善義故。一切少分是學。問何義幾種是無學。",
    "T31n1602_005:0506c23": "答修學究竟善義故。一切少分是無學。問何",
    "T31n1602_005:0506c24": "義幾種是非學非無學。答除前二種餘善染污",
    "T31n1602_005:0506c25": "無記所攝義故。一切少分是非學非無學。問",
    "T31n1602_005:0506c26": "何義幾種是見所斷。答由現觀智現觀諦所斷。",
    "T31n1602_005:0506c27": "義故。一切少分是見所斷。問何義幾種是修",
    "T31n1602_005:0506c28": "所斷。答由現觀智現觀諦後修道所斷義故",
    "T31n1602_005:0506c29": "一切少分是修所斷。問何義幾種是無斷。答",
    "T31n1602_005:0507a01": "究竟對治一切染污義及一切染污永斷義",
    "T31n1602_005:0507a02": "故。一切少分是無斷。問何義幾種是無色乃",
    "T31n1602_005:0507a03": "至廣說。答翻前所說色等義故。是無色等義。",
    "T31n1602_005:0507a04": "應知。"
}