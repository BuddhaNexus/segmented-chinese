{
    "T44n1851_001:0465a03": "大乘義章卷第一(草書惑人傷失之甚傳者必真慎勿草書)",
    "T44n1851_001:0465a05": "遠法師撰",
    "T44n1851_001:0465a06": "義有五聚(一者教聚　二者義聚　三者染聚　四者淨",
    "T44n1851_001:0465a07": "聚　五者雜聚)。",
    "T44n1851_001:0465a08": "教聚之中別有三門(一眾經教迹義　二三藏義　三",
    "T44n1851_001:0465a09": "十二部經義)。",
    "T44n1851_001:0465a10": "眾經教迹義三門分別(一敘異說　二辨是非　三顯正義)",
    "T44n1851_001:0465a11": "言異說者。異說非一。晉武都山隱士劉虬說",
    "T44n1851_001:0465a12": "言。如來一化所說。無出頓漸。華嚴等經。是其",
    "T44n1851_001:0465a13": "頓教。餘名為漸。漸中有其五時七階。言五時",
    "T44n1851_001:0465a14": "者。一佛初成道。為提謂等。說五戒十善人天",
    "T44n1851_001:0465a15": "教門。二佛成道已十二年中。宣說三乘差別",
    "T44n1851_001:0465a16": "教門。求聲聞者。為說四諦。求緣覺者。為說",
    "T44n1851_001:0465a17": "因緣。求大乘者。為說六度。及制戒律未說空",
    "T44n1851_001:0465a18": "理。三佛成道已三十年中。宣說大品空宗般",
    "T44n1851_001:0465a19": "若維摩思益。三乘同觀。未說一乘破三歸一。",
    "T44n1851_001:0465a20": "又未宣說眾生有佛性。四佛成道已四十年",
    "T44n1851_001:0465a21": "後。於八年中說法華經。辨明一乘破三歸一。",
    "T44n1851_001:0465a22": "未說眾生同有佛性但彰如來前過恒沙未",
    "T44n1851_001:0465a23": "來倍數。不明佛常。是不了教。五佛臨滅度。一",
    "T44n1851_001:0465a24": "日一夜。說大涅槃。明諸眾生悉有佛性法身",
    "T44n1851_001:0465a25": "常住。是其了義。此是五時。言七階者。第二時",
    "T44n1851_001:0465a26": "中。三乘之別。通餘說七(此是一說)又誕公云。",
    "T44n1851_001:0465a27": "佛教有二。一頓二漸。頓教同前。但就漸中。",
    "T44n1851_001:0465a28": "不可彼五時為定。但知昔說悉是不了。雙林",
    "T44n1851_001:0465a29": "一唱是其了教(此是二說)又菩提流支。宣說如來",
    "T44n1851_001:0465b01": "一音。以報萬機大小並陳。不可以彼頓漸而",
    "T44n1851_001:0465b02": "別(此是三說)。次辨其非。劉虬所云。佛教無出頓漸",
    "T44n1851_001:0465b03": "二門。是言不盡。如佛所說四阿含經五部戒",
    "T44n1851_001:0465b04": "律。當知非是頓漸所攝。所以而然。彼說被小",
    "T44n1851_001:0465b05": "不得言頓。說通始終。終時所說。不為入大。不",
    "T44n1851_001:0465b06": "得言漸。又設餘時所為。眾生聞小取證。竟不",
    "T44n1851_001:0465b07": "入大。云何言漸。是故頓漸攝教不盡(此是一非)又",
    "T44n1851_001:0465b08": "復五時七階之言。亦是謬浪。若言初時為提",
    "T44n1851_001:0465b09": "謂等。說人天法。不論出道。何所依據人天教",
    "T44n1851_001:0465b10": "門。如來一化。隨諸眾生。有宜便說。豈局初時。",
    "T44n1851_001:0465b11": "又提謂經說。諸眾生吾我本淨。吾我本淨。是",
    "T44n1851_001:0465b12": "眾生空。又說諸法皆歸本無。諸法本無。即是",
    "T44n1851_001:0465b13": "法空。又復提謂。為眾懺悔五逆等罪。悟解四",
    "T44n1851_001:0465b14": "大五陰本淨。陰大本淨。亦是法空。二空即是",
    "T44n1851_001:0465b15": "出世直道。云何名為人天教門。又說法時。提",
    "T44n1851_001:0465b16": "謂波利。聞法獲得不起法忍時。四天王得柔",
    "T44n1851_001:0465b17": "順忍三百賈人。得成信忍。三百龍王。得信忍",
    "T44n1851_001:0465b18": "根。阿須輪等。發菩提心。山神樹神水火神",
    "T44n1851_001:0465b19": "等。皆得十善。作菩薩道。二百賈人。得須陀",
    "T44n1851_001:0465b20": "洹。不起法忍者。是七地已上無生忍也。柔順",
    "T44n1851_001:0465b21": "忍者。四地已上所得忍也。信忍在於初二三",
    "T44n1851_001:0465b22": "地。信忍之根。當應在彼解行終心。菩提心者。",
    "T44n1851_001:0465b23": "解行之初。言得十善作菩薩者。當應在彼種",
    "T44n1851_001:0465b24": "性已上。亦可在彼賢首已去。須陀洹者。小乘",
    "T44n1851_001:0465b25": "初果。此皆成就出世正道。云何名為人天教",
    "T44n1851_001:0465b26": "門。又普曜經明。佛與彼提謂波利二人授記",
    "T44n1851_001:0465b27": "當得作佛。號曰密成。明知。所說非人天教。",
    "T44n1851_001:0465b28": "又提謂等。聞法已去。不向鹿苑。憍陳如等。未",
    "T44n1851_001:0465b29": "豫斯會。云何以此與後作漸。是大難解。第二",
    "T44n1851_001:0465c01": "階。云如來於彼十二年中。唯說三乘差別教",
    "T44n1851_001:0465c02": "門。依何文證。經中但云求聲聞者為說四",
    "T44n1851_001:0465c03": "諦。求緣覺者為說因緣。求大乘者為說六度。",
    "T44n1851_001:0465c04": "何曾說言在十二年。又若眾生。於餘時中樂",
    "T44n1851_001:0465c05": "聞是法。或在此時樂聞餘法。佛豈不說。判無",
    "T44n1851_001:0465c06": "斯理。然實別教。如來一化有宜便說。不得定",
    "T44n1851_001:0465c07": "言在十二年。云何得知。如四阿含五部戒律。",
    "T44n1851_001:0465c08": "是小乘法。戒經說言。釋迦如來於十二年",
    "T44n1851_001:0465c09": "中。為無事僧略說戒經。從是已後。廣分別說。",
    "T44n1851_001:0465c10": "增一阿含。亦同此說。明知。戒律始終通制。又",
    "T44n1851_001:0465c11": "長阿含遊行經者。佛涅槃時。方始宣說。明知。",
    "T44n1851_001:0465c12": "經法始終通說。不止在於十二年中。又佛於",
    "T44n1851_001:0465c13": "彼五年之中。說十萬偈摩訶般若。明諸法空。",
    "T44n1851_001:0465c14": "七年之中。為諸菩薩。說般周經。亦說色心",
    "T44n1851_001:0465c15": "一切法空。云何而言十二年中未明空理。以",
    "T44n1851_001:0465c16": "斯准驗。人言定謬。第三階。云三十年中。宣說",
    "T44n1851_001:0465c17": "大品空宗般若維摩思益。未曾破三以歸一。",
    "T44n1851_001:0465c18": "又未宣說眾生有佛性。言義未了。是故彼法",
    "T44n1851_001:0465c19": "華為漸。然般若經。佛成道已五年便說。云何",
    "T44n1851_001:0465c20": "定言在三十年。又大品經往生品中。諸比丘",
    "T44n1851_001:0465c21": "等。聞說般若讚歎檀度。遂脫三衣。以用布施。",
    "T44n1851_001:0465c22": "龍樹釋言。佛制三衣。不畜得罪。何故不重",
    "T44n1851_001:0465c23": "尸波羅蜜。犯戒行施。以此在於十二年前佛",
    "T44n1851_001:0465c24": "未制戒。是故不犯以是證文。非局在於三",
    "T44n1851_001:0465c25": "十年中。維摩思益三十年者。依何文證故知。",
    "T44n1851_001:0465c26": "但是妄情安置時分且爾。若言般若說三同觀",
    "T44n1851_001:0465c27": "淺法華者。涅槃經中亦言。此經出聲聞故名",
    "T44n1851_001:0465c28": "聲聞藏。出辟支佛故名緣覺藏。出菩薩故名",
    "T44n1851_001:0465c29": "菩薩藏。又師子中說十二緣。下智觀故。聲",
    "T44n1851_001:0466a01": "聞菩提。中智觀故。緣覺菩提。上智觀故。菩薩",
    "T44n1851_001:0466a02": "菩提。上上智觀。阿耨菩提。彼經亦說三乘同",
    "T44n1851_001:0466a03": "觀。應淺法華。又勝鬘中說。摩訶衍。出生一切",
    "T44n1851_001:0466a04": "聲聞緣覺。世及出世間一切善法。彼經亦應",
    "T44n1851_001:0466a05": "淺於法華。彼既是深。大品同觀。何為獨淺。若",
    "T44n1851_001:0466a06": "言般若不破三乘淺法華者。大品經中舍利",
    "T44n1851_001:0466a07": "弗問。若都不退。空復不異。何故得有三乘差",
    "T44n1851_001:0466a08": "別。不唯一乘須菩提答。無二無三。若聞不",
    "T44n1851_001:0466a09": "怖。能得菩提。此與法華無二無三。其言何別。",
    "T44n1851_001:0466a10": "而言非是破三歸一。又龍樹云。當知。般若",
    "T44n1851_001:0466a11": "於華手經法華經等無量經中。最以為大。云",
    "T44n1851_001:0466a12": "何言淺。若言般若不說佛性淺於涅槃者。經",
    "T44n1851_001:0466a13": "說佛性。亦名般若波羅蜜。亦名第一義空。大",
    "T44n1851_001:0466a14": "品所說般若及空。即是佛性。云何說言不明",
    "T44n1851_001:0466a15": "佛性。又大品中。宣說真如實際法性。龍樹",
    "T44n1851_001:0466a16": "釋言。法名涅槃。不戲論法。性名本分。猶如",
    "T44n1851_001:0466a17": "黃石金性白石銀性。一切眾生。有涅槃性。此",
    "T44n1851_001:0466a18": "與佛性有何差別。而言不說佛性。既齊淺深",
    "T44n1851_001:0466a19": "之言無宜暫施。又維摩經。以不思議解脫為",
    "T44n1851_001:0466a20": "宗。斯乃十解脫中。初解脫門。當知。此是頓教",
    "T44n1851_001:0466a21": "法輪。云何言是不了義經。思益亦爾。第四階。",
    "T44n1851_001:0466a22": "云四十年後宣說法華。破三歸一。未明佛性。",
    "T44n1851_001:0466a23": "又說如來前過恒沙未來倍數。猶是無常。是",
    "T44n1851_001:0466a24": "故與彼涅槃為漸。經中實說。佛成道已過四",
    "T44n1851_001:0466a25": "十年說法華經。然與大品前後難定。何故如",
    "T44n1851_001:0466a26": "是。龍樹菩薩釋大品經云。須菩提聞說法",
    "T44n1851_001:0466a27": "華。舉手低頭。皆成佛道。是故今問退不退義。",
    "T44n1851_001:0466a28": "以此文證。前後不定。若言法華破三歸一深",
    "T44n1851_001:0466a29": "於大品。此如前破。若言法華未說佛性淺於",
    "T44n1851_001:0466b01": "涅槃。是義不然。如經說性即是一乘法華",
    "T44n1851_001:0466b02": "經中辨明一乘。豈為非性。又法華中不輕菩",
    "T44n1851_001:0466b03": "薩。若見四眾高聲唱言。汝當作佛。我不輕汝。",
    "T44n1851_001:0466b04": "以知眾生有佛性。故稱言皆作。但言皆作。即",
    "T44n1851_001:0466b05": "顯有性。若言如來前過恒沙未來倍數未明",
    "T44n1851_001:0466b06": "常者是義不然。當知。彼說踊出菩薩所見",
    "T44n1851_001:0466b07": "之應。前過恒沙未來倍數不論真身。若論真",
    "T44n1851_001:0466b08": "身。畢竟無盡。云何得知。是應非真。經言我",
    "T44n1851_001:0466b09": "成佛已來。說法教化。踊出菩薩。復言我常",
    "T44n1851_001:0466b10": "在靈鷲山及餘住處天人所見。明知。是應。",
    "T44n1851_001:0466b11": "此應何故未來倍數。以其所化踊出菩薩。於",
    "T44n1851_001:0466b12": "未來世過倍數劫。皆悉作佛。不假佛化。如來",
    "T44n1851_001:0466b13": "爾時。息應歸真。故言倍數理實佛化畢竟無",
    "T44n1851_001:0466b14": "盡。問曰。若言前過恒沙是應非真。何故論",
    "T44n1851_001:0466b15": "中說為報佛。釋言。約化顯實。故爾化來多",
    "T44n1851_001:0466b16": "時明真久矣。彼既說應未來倍數。何得報。",
    "T44n1851_001:0466b17": "此疑真不了。又涅槃中。嘆涅槃經有大利",
    "T44n1851_001:0466b18": "益。如法華中八千聲聞。得授記莂。成大果",
    "T44n1851_001:0466b19": "實。得益既齊。所明寧異。如龍樹實云。法",
    "T44n1851_001:0466b20": "華經者。最為甚深。以說聲聞得作佛故。是故",
    "T44n1851_001:0466b21": "餘經。皆付阿難。唯法華經獨付菩薩。准驗斯",
    "T44n1851_001:0466b22": "文。不得言淺。第五階。云如來垂終說大涅槃。",
    "T44n1851_001:0466b23": "獨為究竟了義之唱。然實涅槃垂終。所說未",
    "T44n1851_001:0466b24": "必垂終。偏是了義。如雙林前。宣說勝鬘楞伽",
    "T44n1851_001:0466b25": "法鼓如來藏經鴦掘摩羅寶女經等。皆是圓",
    "T44n1851_001:0466b26": "滿究竟了義。何獨涅槃偏是了義。如佛初年",
    "T44n1851_001:0466b27": "說寶女經及尼揵子。二年宣說廣博嚴淨。五",
    "T44n1851_001:0466b28": "年宣說摩訶般若。七年宣說般周三昧。九年",
    "T44n1851_001:0466b29": "宣說鴦掘摩羅及法鼓經。十年宣說如來藏",
    "T44n1851_001:0466c01": "經。如是等經。皆是圓滿究竟了義。何獨涅槃",
    "T44n1851_001:0466c02": "偏是了義。誕公所言頓漸之言。義同前破。然",
    "T44n1851_001:0466c03": "佛一化。隨諸眾生。應入大者。即便為說。隨所",
    "T44n1851_001:0466c04": "宣說。門別雖異。無不究竟。何獨涅槃偏是了",
    "T44n1851_001:0466c05": "義菩提流支言。佛一音以報萬機判無漸頓。",
    "T44n1851_001:0466c06": "是亦不然如來雖復一音報萬隨諸眾生。非",
    "T44n1851_001:0466c07": "無漸頓。自有眾生。藉淺階遠佛為漸說。或有",
    "T44n1851_001:0466c08": "眾生。一越解大。佛為頓說寧無頓漸。辨非如",
    "T44n1851_001:0466c09": "是。次顯正義。於中兩門。一分聖教。二定宗",
    "T44n1851_001:0466c10": "別。聖教雖眾要唯有二。一是世間。二是出",
    "T44n1851_001:0466c11": "世。三有善法。名為世間。三乘出道。名出世",
    "T44n1851_001:0466c12": "間。就出世間中。復有二種。一聲聞藏。二菩薩",
    "T44n1851_001:0466c13": "藏。為聲聞說名聲聞藏。為菩薩說名菩薩藏。",
    "T44n1851_001:0466c14": "故地持云。十二部經。唯方廣部。是菩薩藏。餘",
    "T44n1851_001:0466c15": "十一部。是聲聞藏。彼文復言。佛為聲聞菩薩",
    "T44n1851_001:0466c16": "行出苦道。說修多羅。結集經者。集為二藏。聲",
    "T44n1851_001:0466c17": "聞所行為聲聞藏。菩薩所行為菩薩藏。龍",
    "T44n1851_001:0466c18": "樹亦云。迦葉阿難。於王舍城。結集三藏。為聲",
    "T44n1851_001:0466c19": "聞藏。文殊阿難。於鐵圍山。集摩訶衍。為菩薩",
    "T44n1851_001:0466c20": "藏。聖教明證。義顯然矣。此二亦名大乘小乘",
    "T44n1851_001:0466c21": "半滿教也。聲聞藏。法狹劣名小。未窮名半。",
    "T44n1851_001:0466c22": "菩薩藏。法寬廣名大圓極名滿。教別如此。言",
    "T44n1851_001:0466c23": "定宗者。諸經部別。宗趣亦異。宗趣雖眾。要唯",
    "T44n1851_001:0466c24": "二種。一是所說。二是所表。言所說者。所謂行",
    "T44n1851_001:0466c25": "德。言所表者。同為表法但法難彰。寄德以顯。",
    "T44n1851_001:0466c26": "顯法之德門。別無量。故使諸經宗趣各異。如",
    "T44n1851_001:0466c27": "彼發菩提心經等。發心為宗。溫室經等。以施",
    "T44n1851_001:0466c28": "為宗。清淨毘尼優婆塞戒。如是等經。以戒為",
    "T44n1851_001:0466c29": "宗。華嚴法華無量義等。三昧為宗。般若經等。",
    "T44n1851_001:0467a01": "以慧為宗。維摩經等。解脫為宗。金光明等。法",
    "T44n1851_001:0467a02": "身為宗。方等如門。如是經等。陀羅尼為宗。勝",
    "T44n1851_001:0467a03": "鬘經等。一乘為宗。涅槃經等。以佛圓寂妙果",
    "T44n1851_001:0467a04": "為宗。如是等經。所明各異。然其所說。皆是大",
    "T44n1851_001:0467a05": "乘緣起行德究竟了義。階漸之言。不應輒論。",
    "T44n1851_001:0467a06": "教迹之義。略之云爾。",
    "T44n1851_001:0467a07": "三藏義七門分別(釋名一　辨相二　開合廣",
    "T44n1851_001:0467a08": "略三　制立四　大小有無五　三藏次第六　料簡",
    "T44n1851_001:0467a09": "寬狹七)",
    "T44n1851_001:0467a10": "第一釋名。言三藏者。謂修多羅毘尼毘曇。修",
    "T44n1851_001:0467a11": "多羅者。中國之言。此方釋者。翻譯非一。或名",
    "T44n1851_001:0467a12": "法本。或復翻為真說語言。或名契經。或翻",
    "T44n1851_001:0467a13": "名綖。人家所以翻為經本。蓋依仁王百論。故",
    "T44n1851_001:0467a14": "爾如仁王中。佛告大王。經本偈經乃至論",
    "T44n1851_001:0467a15": "義。一切皆如。以彼經中名修多羅為經本故。",
    "T44n1851_001:0467a16": "人即執此用為翻名。又百論中。名其經本為",
    "T44n1851_001:0467a17": "修妬路。或云經本。人復執此定為翻名。蓋",
    "T44n1851_001:0467a18": "乃隨義以名經體。非正翻名。何者本義。本義",
    "T44n1851_001:0467a19": "有四。一理教相對。教為理本。故名為本。二就",
    "T44n1851_001:0467a20": "教中經論相對。經為論本。故名為本。三就經",
    "T44n1851_001:0467a21": "中自有本末。本自三義。一總為別本。二初",
    "T44n1851_001:0467a22": "為後本。三略為廣本。是義云何。修多羅中。義",
    "T44n1851_001:0467a23": "別有三。一總修多羅絯攝十二。莫不皆成一",
    "T44n1851_001:0467a24": "修多羅。故涅槃云。始從如是終至奉行。如是",
    "T44n1851_001:0467a25": "一切名修多羅。二別修多羅。就前總中。開分",
    "T44n1851_001:0467a26": "十一。餘不收者。還復攝在修多羅中。名之為",
    "T44n1851_001:0467a27": "別。三略修多羅。十二部中。初略標舉一切。通",
    "T44n1851_001:0467a28": "名為修多羅。後廣解釋。說為十二。如言色者。",
    "T44n1851_001:0467a29": "即是根本略修多羅部。謂十一種青黃等色。",
    "T44n1851_001:0467b01": "是其廣釋修多羅部。如喻經中。譬如長者有",
    "T44n1851_001:0467b02": "一大宅。即是喻說略修多羅。其宅朽等是其",
    "T44n1851_001:0467b03": "廣釋。譬喻經攝。如是一切。此三種中。總修",
    "T44n1851_001:0467b04": "多羅。望別十二。總為別本。故名為本。別修多",
    "T44n1851_001:0467b05": "羅。望彼祇夜重誦之偈。及望譬喻論議之經。",
    "T44n1851_001:0467b06": "初為後本。故名為本。望餘非本。略修多羅。望",
    "T44n1851_001:0467b07": "廣十二。略為廣本。目之為本。四就論中。自",
    "T44n1851_001:0467b08": "有本末。有二種。一略為廣本。如迦旃延所",
    "T44n1851_001:0467b09": "作之論。與毘婆沙廣論為本。二廣為略本。如",
    "T44n1851_001:0467b10": "毘婆沙。與阿毘曇及雜心論以為本等。本義",
    "T44n1851_001:0467b11": "如是。彼仁王中。所云本者。就經以說總為別",
    "T44n1851_001:0467b12": "本。故名為本。初為後本略為廣本。亦名為本。",
    "T44n1851_001:0467b13": "彼百論中。就論以說略為廣本。故名為本。",
    "T44n1851_001:0467b14": "此等乃是。隨義傍翻。非正翻名。人復所以翻",
    "T44n1851_001:0467b15": "為直說。依成實論故為此釋。彼文說言。修多",
    "T44n1851_001:0467b16": "羅者。直說語言。人即執此。以為翻名。蓋乃是",
    "T44n1851_001:0467b17": "其辨釋之辭。非正翻名。訶梨跋摩。作論解",
    "T44n1851_001:0467b18": "釋十二部經。對彼祇夜伽陀偈經。故指序言",
    "T44n1851_001:0467b19": "修多羅者直說語言。如似說言熱者是火。豈",
    "T44n1851_001:0467b20": "是翻名。何故偏對祇夜伽陀。以此二種一向",
    "T44n1851_001:0467b21": "別故。人復所以翻名契經。依彼增一阿含序",
    "T44n1851_001:0467b22": "故。便作此釋。彼言。契經是第一藏。毘尼第",
    "T44n1851_001:0467b23": "二。毘曇第三。明知。契經是修多羅。又依雜心",
    "T44n1851_001:0467b24": "業品之文。彼文說言。斷律儀者。如契經品。",
    "T44n1851_001:0467b25": "乃其所指。是修多羅品。人即執此以為翻名。",
    "T44n1851_001:0467b26": "斯乃隨義。以名其經。非是翻名。以其聖教稱",
    "T44n1851_001:0467b27": "當人情契合法相。從義立目。名之為契。此既",
    "T44n1851_001:0467b28": "方言。何用私情種種圖度。若正相翻名之為",
    "T44n1851_001:0467b29": "綖。何以得知。今此且以三門釋之。一准定方",
    "T44n1851_001:0467c01": "言。二以義解。三以文證。准方言者。外國之人。",
    "T44n1851_001:0467c02": "正名世人縫衣之綖。為修多羅。那得異翻。言",
    "T44n1851_001:0467c03": "義解者。諸法星蘿散周法界。所以次第顯理",
    "T44n1851_001:0467c04": "在世不墜不失。良以聖教貫穿故。爾貫法之",
    "T44n1851_001:0467c05": "能。如綖貫華。故名為綖。言文證者。如律中",
    "T44n1851_001:0467c06": "說。如種種華散置案上。風吹則落。何以故。無",
    "T44n1851_001:0467c07": "綖貫故。如是種種名種種性種種家出家。令",
    "T44n1851_001:0467c08": "佛法疾滅不久住。何以故。不以經教攝取法",
    "T44n1851_001:0467c09": "故。故目聖教以之為綖。佛法如華。所被眾生",
    "T44n1851_001:0467c10": "三業如案。造過非如風。由過滅法如華零落。",
    "T44n1851_001:0467c11": "若無言教記持彼法。法則隱滅。良以言教記",
    "T44n1851_001:0467c12": "持。在世人雖造過。法常不滅。以有此能故說",
    "T44n1851_001:0467c13": "如綖又雜心言。修多羅者。名曰結鬘。能貫諸",
    "T44n1851_001:0467c14": "法。貫法猶是綖之義也。言毘尼者。名別有四。",
    "T44n1851_001:0467c15": "一曰毘尼。二名木叉。三曰尸羅。四名為律。言",
    "T44n1851_001:0467c16": "毘尼者。是外國語。此翻名滅。外國說滅凡有",
    "T44n1851_001:0467c17": "三種。一者涅槃。二尼彌留陀。謂四諦中滅諦",
    "T44n1851_001:0467c18": "名也。三曰毘尼。此三何別。若通論之。體一名",
    "T44n1851_001:0467c19": "異。其猶眼目。外國之言。一法十名。此三即",
    "T44n1851_001:0467c20": "是十中數也。若別分之。非無差異。異相如何。",
    "T44n1851_001:0467c21": "涅槃彌留。當體立稱。是二何異。義釋有三第",
    "T44n1851_001:0467c22": "一義云。所滅不同。如涅槃釋。諸經火滅名",
    "T44n1851_001:0467c23": "為滅度。此即是其彌留陀滅。離諸覺觀稱曰",
    "T44n1851_001:0467c24": "涅槃。第二釋云。通局有異。涅槃之滅。偏據滿",
    "T44n1851_001:0467c25": "處。尼彌留陀滅義通因果。是故滅諦有滅皆",
    "T44n1851_001:0467c26": "收。第三釋云。通別以分。隨事別滅。說為涅",
    "T44n1851_001:0467c27": "槃。通相三滅名尼留陀。約對品異名為事",
    "T44n1851_001:0467c28": "別盡止妙出四義。寬通名為通相。此二雖異。",
    "T44n1851_001:0467c29": "當體是滅。若論毘尼。體非是滅。有為行德。能",
    "T44n1851_001:0468a01": "有所滅。故名為滅。又能證得寂滅之果。故說",
    "T44n1851_001:0468a02": "為滅。何故戒行名曰毘尼。有其兩義。一者戒",
    "T44n1851_001:0468a03": "行能滅業非。故稱為滅。二能得彼究竟滅果。",
    "T44n1851_001:0468a04": "故說名滅。何故律教得名毘尼。亦有兩義。一",
    "T44n1851_001:0468a05": "能詮於毘尼之行。從其所詮故號毘尼。二能",
    "T44n1851_001:0468a06": "生於毘尼行德。從其所生故稱毘尼。言木叉",
    "T44n1851_001:0468a07": "者。此名解脫。解脫有二。一者無為二者有為。",
    "T44n1851_001:0468a08": "無為解脫直名木叉。有為解脫名毘木叉。是",
    "T44n1851_001:0468a09": "故相續解脫經言。涅槃解脫名為木叉。五分",
    "T44n1851_001:0468a10": "法身有為解脫。名毘木叉。何故戒行名為解",
    "T44n1851_001:0468a11": "脫。有其兩義。一者戒行。能免業非。故名解",
    "T44n1851_001:0468a12": "脫。二能得彼解脫之果。故名解脫。是以經",
    "T44n1851_001:0468a13": "言。戒是正順解脫之本。故名波羅提木叉也。",
    "T44n1851_001:0468a14": "何故律教名為解脫。釋有兩義。一能詮於解",
    "T44n1851_001:0468a15": "脫行德。故名解脫。二能生於解脫行德。故名",
    "T44n1851_001:0468a16": "解脫。言尸羅者。此名清涼。亦名為戒。三業",
    "T44n1851_001:0468a17": "炎非焚燒行人。事等如熱。戒能防息。故名清",
    "T44n1851_001:0468a18": "涼。清涼之名。正翻彼也。以能防禁故。名為",
    "T44n1851_001:0468a19": "戒。何故律教名之為戒。亦有兩義。一詮戒",
    "T44n1851_001:0468a20": "行。故說為戒。二能生戒。故說為戒。所言律",
    "T44n1851_001:0468a21": "者。是外國名優婆羅叉。此翻名律。解釋有二。",
    "T44n1851_001:0468a22": "一就教論。二就行辨。若當就教詮量名律。若",
    "T44n1851_001:0468a23": "當就行調伏名律。毘尼之教。詮此律行。故稱",
    "T44n1851_001:0468a24": "為律。又生律行。故復名律。阿毘曇者。名別有",
    "T44n1851_001:0468a25": "四。一名優婆提舍。二名阿毘曇。三名摩德勒",
    "T44n1851_001:0468a26": "伽。亦云摩多羅迦。此正一名。傳之音異。四",
    "T44n1851_001:0468a27": "名摩夷。優婆提舍。此正名論。論諸法故。阿毘",
    "T44n1851_001:0468a28": "曇者。此方正翻。名無比法。阿謂無也。毘謂比",
    "T44n1851_001:0468a29": "也。曇摩名法。解釋有二。一就教論。二據行",
    "T44n1851_001:0468b01": "辨。言就教者。三藏之中毘曇最。為分別中勝。",
    "T44n1851_001:0468b02": "故曰無比。言就行者。毘曇詮慧。慧行最勝故",
    "T44n1851_001:0468b03": "曰無比。毘曇之教。詮此勝行。故名無比。又能",
    "T44n1851_001:0468b04": "生彼無比之慧。故曰無比。摩德勒伽。此方正",
    "T44n1851_001:0468b05": "翻。名行境界。辨彰行儀。起行所依。名行境",
    "T44n1851_001:0468b06": "界。言摩夷者。此名行母。辨詮行法。能生行",
    "T44n1851_001:0468b07": "故。名為行母。與前境界。其義相似。此三之",
    "T44n1851_001:0468b08": "中。各有苞含蘊積名藏。三藏名義。略之麁爾。",
    "T44n1851_001:0468b09": "第二門中。言體性者。三藏皆用教法為體。",
    "T44n1851_001:0468b10": "何者是教。音聲字句。與法相應。是其教也。聲",
    "T44n1851_001:0468b11": "是聲入。三聚法中色法所收。名字句等。諸論",
    "T44n1851_001:0468b12": "不同。依如毘曇。是其法入。三聚法中。非色非",
    "T44n1851_001:0468b13": "心不相應攝名字句等三種。何別長短屈曲",
    "T44n1851_001:0468b14": "高下之法。說之為字。攝字表法。說以為名。拘",
    "T44n1851_001:0468b15": "攣名字。共相屬著。以成文頌。說之為句。直說",
    "T44n1851_001:0468b16": "音聲。表法便足。何用字等。若直音聲。不與字",
    "T44n1851_001:0468b17": "法和合相忘。不成言語。與風鈴等音聲無",
    "T44n1851_001:0468b18": "別。要與字合方成言語。雖與字合得成言語。",
    "T44n1851_001:0468b19": "若當不與名法相應。不得以此表呼前法。良",
    "T44n1851_001:0468b20": "以與彼名法相應故曰表法。雖得表法。若當",
    "T44n1851_001:0468b21": "不與句法相應。名字分散不成文頌。良以與",
    "T44n1851_001:0468b22": "彼句法相應故。攝字等得成文頌偈句差別。",
    "T44n1851_001:0468b23": "依如成實不相應品。廣非前義。彼論不說聲",
    "T44n1851_001:0468b24": "外別有非色非心字等可得。彼說字等。是其",
    "T44n1851_001:0468b25": "聲性。即彼聲上表召之業。說為字等。理不",
    "T44n1851_001:0468b26": "相離。聲恒是實。字等恒假。其猶色與色業之",
    "T44n1851_001:0468b27": "別。當體是色。色上相續動作是業。色性恒實。",
    "T44n1851_001:0468b28": "業恒是假。以此類彼義在可知。不勞說其韻",
    "T44n1851_001:0468b29": "數多少。此三何別。即就聲上。音韻屈曲。說",
    "T44n1851_001:0468c01": "之為字。召法曰名。眾多名字。說以為句。大乘",
    "T44n1851_001:0468c02": "法中所立字等相同成字。故地持論云。字者",
    "T44n1851_001:0468c03": "所謂惡阿等音。不說聲外別有非色非心字",
    "T44n1851_001:0468c04": "等。又大智論句義品云。天竺語法。眾字成",
    "T44n1851_001:0468c05": "語。眾語成句。字句語等。增減為異。即聲為",
    "T44n1851_001:0468c06": "語。字等與語。增減為異。寧得異聲。三藏體",
    "T44n1851_001:0468c07": "性。略辨如是。第三門中。廣略不定。或說為",
    "T44n1851_001:0468c08": "一。所謂一切三藏之法。通名內論。或分為",
    "T44n1851_001:0468c09": "二。謂經與論。一切本教。通說為經。隨順釋",
    "T44n1851_001:0468c10": "者。斯名為論。若隨人別亦分為二。謂聲聞藏",
    "T44n1851_001:0468c11": "及菩薩藏。或分為三。三有三門。一三藏分別。",
    "T44n1851_001:0468c12": "謂修多羅毘尼毘曇。二三乘分別。所謂一切",
    "T44n1851_001:0468c13": "三乘法也。三隨大小漸頓分別。所謂局教漸",
    "T44n1851_001:0468c14": "教頓教。一切小法。名為局教。大從小入名為",
    "T44n1851_001:0468c15": "漸教。大不從小名為頓教。或分為四。四有兩",
    "T44n1851_001:0468c16": "門。一修多羅毘尼毘曇及以雜藏。分為四種。",
    "T44n1851_001:0468c17": "三學別論。即以為三。三學雜說。名為雜藏。二",
    "T44n1851_001:0468c18": "隨人分四。所謂三乘凡夫法也。或分為五。謂",
    "T44n1851_001:0468c19": "修多羅毘尼毘曇雜藏及與菩薩藏也。前四小",
    "T44n1851_001:0468c20": "乘。後一大乘。或分為六。大乘三藏小乘亦三。",
    "T44n1851_001:0468c21": "或分為八。小乘之中有修多羅毘尼毘曇及與",
    "T44n1851_001:0468c22": "雜藏。大乘亦爾。或分十二。謂十二部。如地",
    "T44n1851_001:0468c23": "持說。大乘之中唯一方廣。小乘十一。大小通",
    "T44n1851_001:0468c24": "論。故有十二。大小隱顯。備如十二部經中",
    "T44n1851_001:0468c25": "釋。或分十八。小乘有九。大乘亦爾。小乘九",
    "T44n1851_001:0468c26": "者。十二部中。除彼授記無問自說及以方廣。",
    "T44n1851_001:0468c27": "大乘九者。十二部中。除彼因緣譬喻論義。大",
    "T44n1851_001:0468c28": "小各九。故有十八。有無所以。廣如十二部經",
    "T44n1851_001:0468c29": "中釋。或復分為二十四部。大乘十二。小乘亦",
    "T44n1851_001:0469a01": "爾。或復分為八萬四千。隨別廣論。數別難窮。",
    "T44n1851_001:0469a02": "開合之義。略辨如是。第四門中。差別有三。",
    "T44n1851_001:0469a03": "一隨教本末。二約法辨異。三就行以分。言本",
    "T44n1851_001:0469a04": "末者。經律是本。論是其末。但就本中。經律兩",
    "T44n1851_001:0469a05": "分。末中亦二。所謂毘曇摩德勒伽。汎釋法相",
    "T44n1851_001:0469a06": "名阿毘曇。辨宣行儀名摩德勒伽。亦云摩夷。",
    "T44n1851_001:0469a07": "以生行故。本末如是。於中隨義分別有三。一",
    "T44n1851_001:0469a08": "化教所說。名修多羅。行教所說。名曰毘尼。汎",
    "T44n1851_001:0469a09": "宣理事因果是非。是化教也。辨彰行儀。是行",
    "T44n1851_001:0469a10": "教也。就彼末中釋修多羅。名阿毘曇。解毘尼",
    "T44n1851_001:0469a11": "者。名摩德勒伽。亦名摩夷。第二就彼化行兩",
    "T44n1851_001:0469a12": "教。集善義邊。名修多羅。化行兩教離惡義邊。",
    "T44n1851_001:0469a13": "名曰毘尼。釋此二中。所有化教。名阿毘曇。釋",
    "T44n1851_001:0469a14": "此二中。所有行教。名摩德勒伽。第三直取集",
    "T44n1851_001:0469a15": "善行教。為修多羅。離惡行教。名曰毘尼。於此",
    "T44n1851_001:0469a16": "二中。汎爾分別止作之義。為生物解。名曰毘",
    "T44n1851_001:0469a17": "曇辨其修相。為起行心。名摩德勒伽(此一門竟)。言",
    "T44n1851_001:0469a18": "約法者。如彼相續解脫經說。三藏皆是如來",
    "T44n1851_001:0469a19": "本教。於中隨法分為三種。若言聞法歸依三",
    "T44n1851_001:0469a20": "寶。修習諸行。如是之義。名修多羅。分別一切",
    "T44n1851_001:0469a21": "戒行輕重。持犯得失。如是之義。名曰毘尼。分",
    "T44n1851_001:0469a22": "別一切情理虛實諸諦差別因緣法相五明處",
    "T44n1851_001:0469a23": "等無量義門。名阿毘曇(此二門竟)。言就行者。行別",
    "T44n1851_001:0469a24": "有三。謂戒定慧。詮定之教。名修多羅。詮戒之",
    "T44n1851_001:0469a25": "教。名曰毘尼。詮慧之教。名阿毘曇。三藏之",
    "T44n1851_001:0469a26": "中。皆明三學。何故如是別配三行。毘婆沙",
    "T44n1851_001:0469a27": "中。釋有兩義。一以義分。隨彼一切聖教之中。",
    "T44n1851_001:0469a28": "詮定之義。斯皆攝之為修多羅。詮戒之義。以",
    "T44n1851_001:0469a29": "為毘尼。詮慧之義。判為毘曇。第二隱顯互相",
    "T44n1851_001:0469b01": "助成。修多羅中。雖明戒慧。助成定行。毘尼藏",
    "T44n1851_001:0469b02": "中。雖明定慧。助成戒行。毘曇藏中。雖明戒",
    "T44n1851_001:0469b03": "定。助成慧行。以隱顯相從故為此判。分相。雖",
    "T44n1851_001:0469b04": "然義猶難解。何故如是。以修多羅直彰法體",
    "T44n1851_001:0469b05": "令心正住。生定義強。故名詮定。阿毘曇者。廣",
    "T44n1851_001:0469b06": "開法義。令心照知。生智義強。故名詮慧。毘尼",
    "T44n1851_001:0469b07": "詮戒。義在可知。第五門中。明其大小有無",
    "T44n1851_001:0469b08": "之義。通而為論。大小皆具。小乘三者。四阿含",
    "T44n1851_001:0469b09": "等。是修多羅。五部戒律。是其毘尼。毘婆沙",
    "T44n1851_001:0469b10": "等。是阿毘曇。大乘三者。華嚴等經。是修多",
    "T44n1851_001:0469b11": "羅。清淨毘尼等。是其毘尼。大智論等。是阿",
    "T44n1851_001:0469b12": "毘曇。若別論之。小乘具三。大乘不具。何以",
    "T44n1851_001:0469b13": "得知。如大智論龍樹釋云。迦葉阿難。於王",
    "T44n1851_001:0469b14": "舍城。結集三藏。為聲聞藏。文殊阿難。於鐵圍",
    "T44n1851_001:0469b15": "山。集摩訶衍。為菩薩藏。又法華云。不得親",
    "T44n1851_001:0469b16": "近三藏學者。名習小乘。為三藏學。准驗斯文。",
    "T44n1851_001:0469b17": "定知小乘備明三藏。大乘不論何故如是。此",
    "T44n1851_001:0469b18": "就如來本教故爾。如來所化。小乘眾生。鈍根",
    "T44n1851_001:0469b19": "難悟。聞說經律。不能廣解。是故如來。重以",
    "T44n1851_001:0469b20": "毘曇分別開示。方能悟入。故有三藏。如來所",
    "T44n1851_001:0469b21": "化。大乘眾生。利根易悟。聞說經律。即能深",
    "T44n1851_001:0469b22": "解。不假如來重以毘曇分別解釋。是故不具。",
    "T44n1851_001:0469b23": "以不具故。不說三藏。其猶大乘九部經中",
    "T44n1851_001:0469b24": "無論義經。與此相似。以義細推。如來本教。亦",
    "T44n1851_001:0469b25": "得具有。但無部別。所以不論。若通末代。並具",
    "T44n1851_001:0469b26": "不疑。末代之中。雖有眾生聽受大乘。不能悟",
    "T44n1851_001:0469b27": "入。是故菩薩。為之作論。解釋佛經。故有大乘",
    "T44n1851_001:0469b28": "阿毘曇也。大小有無。略辨如是。第六次第",
    "T44n1851_001:0469b29": "略有四門。一起說次第。佛初成道第六七日。",
    "T44n1851_001:0469c01": "仙人鹿苑。為陳如等。轉四諦法。是故先明修",
    "T44n1851_001:0469c02": "多羅藏。若依大乘。第二七日。宣說華嚴修多",
    "T44n1851_001:0469c03": "羅也。依僧祇律。五年已後。廣制戒律。若依四",
    "T44n1851_001:0469c04": "分。十二年後。因須提那廣制戒律。故次第二",
    "T44n1851_001:0469c05": "明毘尼藏。如來後於毘舍離國。因於跋耆諸",
    "T44n1851_001:0469c06": "比丘等本末因緣。遂為比丘。說五怖畏。所謂",
    "T44n1851_001:0469c07": "殺生乃至飲酒。故次第三明毘曇藏。第二明",
    "T44n1851_001:0469c08": "其結集次第。經論不同。智度論中。明佛滅",
    "T44n1851_001:0469c09": "後摩訶迦葉。先令阿難誦修多羅。次優婆離",
    "T44n1851_001:0469c10": "誦出毘尼。後令阿難誦出毘曇。阿育王傳。次",
    "T44n1851_001:0469c11": "第復異。彼文之中。先令阿難誦修多羅。第二",
    "T44n1851_001:0469c12": "迦葉自誦毘曇。後優婆離誦出毘尼。五分律",
    "T44n1851_001:0469c13": "中。次第復別。先優婆離誦出毘尼。次令阿難",
    "T44n1851_001:0469c14": "誦修多羅。復令阿難誦出毘曇。本事應一。傳",
    "T44n1851_001:0469c15": "者不同。故有此異。第三明其化益次第。毘婆",
    "T44n1851_001:0469c16": "沙云。為初入者。說修多羅。以其教化令生信",
    "T44n1851_001:0469c17": "故。為已入者。宣說毘尼。令其受持起修行。故",
    "T44n1851_001:0469c18": "已受持者。為說毘曇。令其依行生正智故。第",
    "T44n1851_001:0469c19": "四明其行修次第。先明毘尼。令其學戒。次修",
    "T44n1851_001:0469c20": "多羅。令其習定。後明毘曇。令修智慧。戒定智",
    "T44n1851_001:0469c21": "慧義次第故。第七門中。寬狹義者。三藏相",
    "T44n1851_001:0469c22": "望。不辨寬狹。今以三中修多羅藏。對十二中",
    "T44n1851_001:0469c23": "修多羅部。辨其寬狹。十二部中修多羅部。義",
    "T44n1851_001:0469c24": "別有三。一總修多羅。二別修多羅。三略修多",
    "T44n1851_001:0469c25": "羅。備如前解。此三種中。總修多羅。一向是",
    "T44n1851_001:0469c26": "寬。統苞十二。該括三藏。略修多羅。其義次",
    "T44n1851_001:0469c27": "寬。十二部經。及三藏中。皆通有之。別修多",
    "T44n1851_001:0469c28": "羅。望三藏中修多羅藏。互有寬狹。三藏之",
    "T44n1851_001:0469c29": "中。修多羅藏。具攝十二。是故言寬。不攝毘尼",
    "T44n1851_001:0470a01": "阿毘曇藏。故名為狹。十二部中。修多羅部。不",
    "T44n1851_001:0470a02": "攝其餘之十一部。故名之為狹。該通三藏。",
    "T44n1851_001:0470a03": "是故名寬。雖不具足全攝三藏。三藏之中。通",
    "T44n1851_001:0470a04": "皆有故。良以是非差別雖分。今以四句相對",
    "T44n1851_001:0470a05": "辨之。一者是其修多羅藏。亦得名為修多羅",
    "T44n1851_001:0470a06": "部。謂初藏中修多羅部。二者是其修多羅藏。",
    "T44n1851_001:0470a07": "而不得名修多羅部。謂初藏中。餘十一部。三",
    "T44n1851_001:0470a08": "者非是修多羅藏。而得名為修多羅部。謂彼",
    "T44n1851_001:0470a09": "毘尼阿毘曇中。修多羅部。四者非是修多羅",
    "T44n1851_001:0470a10": "藏。而復非是修多羅部。謂彼毘尼阿毘曇中。",
    "T44n1851_001:0470a11": "餘十一部。三藏之義。略辨如是。",
    "T44n1851_001:0470a12": "十二部經義五門分別(翻名解釋一　體相二",
    "T44n1851_001:0470a13": "　約時分別三　通別四　總別五)",
    "T44n1851_001:0470a14": "第一釋名。所言經者。就喻名法。聖人言說。能",
    "T44n1851_001:0470a15": "貫諸法。如經持緯故名為經。經隨義別。故有",
    "T44n1851_001:0470a16": "十二。十二名者。謂修多羅祇夜伽陀乃至末",
    "T44n1851_001:0470a17": "後優婆提舍。修多羅者。是外國語。此翻名綖。",
    "T44n1851_001:0470a18": "聖人言說。能貫諸法。如誕貫華。故名為綖。與",
    "T44n1851_001:0470a19": "前經義。大況相似。第二祇夜。此翻名為重誦",
    "T44n1851_001:0470a20": "偈也。以偈重誦修多羅中所說法義。故名祇",
    "T44n1851_001:0470a21": "夜。第三名為和伽羅那。此名授記。行因得果。",
    "T44n1851_001:0470a22": "目之為記。聖說示人。故稱為授。第四伽陀。此",
    "T44n1851_001:0470a23": "翻名為不重頌偈。直以偈言顯示諸法。故名",
    "T44n1851_001:0470a24": "伽陀。第五名為憂陀那經。此翻名為無問自",
    "T44n1851_001:0470a25": "說。不由諮請。而自宣唱。故名無問自說經也。",
    "T44n1851_001:0470a26": "第六名為尼陀那經。此翻名為因緣經也。籍",
    "T44n1851_001:0470a27": "現事緣。而有所說。名因緣經。第七名為阿波",
    "T44n1851_001:0470a28": "陀那經。此名譬喻。如百喻等立喻顯法。名譬",
    "T44n1851_001:0470a29": "喻經。第八名為伊帝越多伽經。此名本事。宣",
    "T44n1851_001:0470b01": "說他人往古之事。故云本事。第九名為周陀",
    "T44n1851_001:0470b02": "伽經。此名本生。陳已往報。稱曰本生。第十名",
    "T44n1851_001:0470b03": "為毘佛略經。此名方廣。理正曰方。義備名廣。",
    "T44n1851_001:0470b04": "教從旨因名方廣經。若依小乘。語正稱方。",
    "T44n1851_001:0470b05": "言多曰廣。第十一者名阿浮陀達摩。此翻名",
    "T44n1851_001:0470b06": "為未曾有經。青牛行鉢。白狗聽法。諸天身",
    "T44n1851_001:0470b07": "量。大地動等。曠古希奇。名未曾有。說此希",
    "T44n1851_001:0470b08": "事。名未曾有經。第十二者名優婆提舍。此名",
    "T44n1851_001:0470b09": "論義。問答辨理。名論義經。名義如是。第二",
    "T44n1851_001:0470b10": "門中。廣略不定。據體唯一。莫不皆是音聲言",
    "T44n1851_001:0470b11": "教。言教之體。如三藏中具廣分別。就相分",
    "T44n1851_001:0470b12": "二。所謂長行及以偈誦。制名有三。彼修多羅",
    "T44n1851_001:0470b13": "祇夜伽陀。就體制名。名彼教體。為修多羅祇",
    "T44n1851_001:0470b14": "夜伽陀。方廣一部。從理立名。理是方廣。從之",
    "T44n1851_001:0470b15": "名也。餘之八部。隨事立名。隨彼授記無問",
    "T44n1851_001:0470b16": "事等。以制名也。定名有四制定。何別而分兩",
    "T44n1851_001:0470b17": "門。制者所謂立名所依。定者所謂定其名相。",
    "T44n1851_001:0470b18": "定之云何。十二部中初修多羅。從喻為名。以",
    "T44n1851_001:0470b19": "聖言說能貫法故。說之為綖。祇夜伽陀。當相",
    "T44n1851_001:0470b20": "為名。論義授記無問自說。此三部體事合。",
    "T44n1851_001:0470b21": "論是體也。義是事也。授是體也。記是事也。自",
    "T44n1851_001:0470b22": "說體也。無問事也。名中含此。是故說為體事",
    "T44n1851_001:0470b23": "合目。餘之六部。隨事受稱。大小隱顯。離為十",
    "T44n1851_001:0470b24": "二。大乘中。唯一方廣。小乘十一。合有十二。",
    "T44n1851_001:0470b25": "故地持云。十二部經。唯方廣部。是菩薩藏。",
    "T44n1851_001:0470b26": "餘十一部。是聲開藏。涅槃亦言。十二部經。",
    "T44n1851_001:0470b27": "唯方廣部。菩薩所持。餘十一部。二乘所持。理",
    "T44n1851_001:0470b28": "應齊具。何故如是。蓋乃是其隱顯門也。大乘",
    "T44n1851_001:0470b29": "之中。雖有十二。同為顯其方廣之理故。從所",
    "T44n1851_001:0470c01": "詮同名方廣。小乘之中。亦具十二。但小乘中。",
    "T44n1851_001:0470c02": "方廣經者。直以語廣。名為方廣。非顯廣理。隱",
    "T44n1851_001:0470c03": "入餘中。故有十二。又復大小有無互彰。離為",
    "T44n1851_001:0470c04": "十八。小乘有九。大乘亦然。小乘九者。十二部",
    "T44n1851_001:0470c05": "中。除去授記無問自說及與方廣。小乘之中。",
    "T44n1851_001:0470c06": "不明行因作佛之義。故無授記。法淺易諮。故",
    "T44n1851_001:0470c07": "無無問自說經也。未顯廣理。故無方廣。大乘",
    "T44n1851_001:0470c08": "九者。除去因緣譬喻論義。大乘眾生。利根易",
    "T44n1851_001:0470c09": "悟。不作因緣譬喻論義。方始悟解。故無此三。",
    "T44n1851_001:0470c10": "但有餘九。若就大小具義論之。各具十二。合",
    "T44n1851_001:0470c11": "說通有二十四部。廣則無量。體相如是。第",
    "T44n1851_001:0470c12": "三門中。約時別者。十二部。本生本事。唯說",
    "T44n1851_001:0470c13": "過去。授記一門。唯說未來。方廣一部。所說之",
    "T44n1851_001:0470c14": "理。不屬三世。理平等故。若從詮別。得通三",
    "T44n1851_001:0470c15": "世。自餘八部。所說一向。通於三世。第四門",
    "T44n1851_001:0470c16": "中。言通別者。十二部中修多羅者。義別有三。",
    "T44n1851_001:0470c17": "一總修多羅。統包十二。二通修多羅。通遍在",
    "T44n1851_001:0470c18": "於十二部中。於十二部中。初略標舉一切。通",
    "T44n1851_001:0470c19": "名為修多羅。三別修多羅。就前總中。開分十",
    "T44n1851_001:0470c20": "一。餘不收者。還復攝在修多羅中。名之為別。",
    "T44n1851_001:0470c21": "別修多羅。望餘十一。有通有別。今先就彼別",
    "T44n1851_001:0470c22": "修多羅祇夜陀二部相望。并對餘部辨其通",
    "T44n1851_001:0470c23": "別。此相望。一向是別。無相通理。望餘九部。",
    "T44n1851_001:0470c24": "義有通別。通而論之。餘部之中。長行直說。斯",
    "T44n1851_001:0470c25": "皆是其修多羅攝。若別分之。唯取直說陰界",
    "T44n1851_001:0470c26": "諸入十二因緣四部等法。為修多羅。餘九部",
    "T44n1851_001:0470c27": "中。長行直說。悉皆攝入餘九部中。祇夜亦然。",
    "T44n1851_001:0470c28": "通而論之。餘九部中。有重誦偈。一切皆是祇",
    "T44n1851_001:0470c29": "夜所攝。若別分之。唯取重頌別修多羅所說",
    "T44n1851_001:0471a01": "法者。以為祇夜。餘九部中。重頌偈者。悉皆攝",
    "T44n1851_001:0471a02": "入餘九部中。伽陀亦爾。唯不重頌以為異耳。",
    "T44n1851_001:0471a03": "次就授記本事本生三部相望。及對餘六明",
    "T44n1851_001:0471a04": "其通別。此三相望。一向是別。以其時異自他",
    "T44n1851_001:0471a05": "別故。若望餘六。義有通別。通而論之。授記之",
    "T44n1851_001:0471a06": "中。具餘六部。若別分之。授記之中。雖有因緣",
    "T44n1851_001:0471a07": "譬喻等事。悉成授記。無其餘義。向言通時授",
    "T44n1851_001:0471a08": "記之中具餘六部。云何得具。籍現事緣。與人",
    "T44n1851_001:0471a09": "授記。即是因緣。以喻況彼未來所得。即是譬",
    "T44n1851_001:0471a10": "喻。無問自說。即是自陳。彰彼未來所證之",
    "T44n1851_001:0471a11": "理。即是方廣。說彼未來所有神變。名未曾有。",
    "T44n1851_001:0471a12": "問答辨宣未來三事。即是論義。具足如是。",
    "T44n1851_001:0471a13": "授記望餘。通別既然。本生望餘。通別亦爾。通",
    "T44n1851_001:0471a14": "而論之。本生之中。具餘六部。具相云何。類前",
    "T44n1851_001:0471a15": "授記。義在可知。唯時別耳。若別分之。本生之",
    "T44n1851_001:0471a16": "中。雖有餘義。悉成本生。無其餘義。本事望",
    "T44n1851_001:0471a17": "餘。通別齊然。唯有自他。以為別耳。次就無",
    "T44n1851_001:0471a18": "問及與論義二部相對。及望餘四。辨其通別。",
    "T44n1851_001:0471a19": "無問論義二部相對。一向是別。無相通理。何",
    "T44n1851_001:0471a20": "故如是。論義經者。因問起答。無問經者。不由",
    "T44n1851_001:0471a21": "問起。是故不通望餘四部。義有通別通而為",
    "T44n1851_001:0471a22": "論。無問之中。得有因緣譬喻方廣及未曾有。",
    "T44n1851_001:0471a23": "論議之中。亦具此四。差別分之。無問之中。設",
    "T44n1851_001:0471a24": "有餘義。攝成無問。無其餘義。論義之中。別亦",
    "T44n1851_001:0471a25": "同爾。次就方廣及未曾有。二部相對。并望因",
    "T44n1851_001:0471a26": "緣譬喻二部辨其通別。方廣未有二部相望。",
    "T44n1851_001:0471a27": "一向是別。事理異故。望餘二部。義有通有",
    "T44n1851_001:0471a28": "別。通而論之。方廣未有二部之中。皆有因緣",
    "T44n1851_001:0471a29": "譬喻之義。籍現事緣。而說方廣。或說未有。即",
    "T44n1851_001:0471b01": "是因緣。借喻況彼方廣之理未曾有事。即是",
    "T44n1851_001:0471b02": "喻經。若別分之。方廣之中。雖有因緣譬喻之",
    "T44n1851_001:0471b03": "義。攝屬方廣。未曾有中。因緣譬喻。屬未曾",
    "T44n1851_001:0471b04": "有。自斯以外。所有因緣譬喻言說。顯示一切",
    "T44n1851_001:0471b05": "陰界入等諸法相者。判屬因緣譬喻經也。次",
    "T44n1851_001:0471b06": "就因緣譬喻。二部相對。以辨通別之義。此二",
    "T44n1851_001:0471b07": "相望。義有通別。而論之。於因緣中。亦有譬",
    "T44n1851_001:0471b08": "喻。故涅槃中。解因緣義。莫輕小惡以為無",
    "T44n1851_001:0471b09": "殃。水渧雖微。漸盈大器。水盈大器。即是譬",
    "T44n1851_001:0471b10": "喻。成因緣經。譬喻之中。亦有因緣。如因現",
    "T44n1851_001:0471b11": "在事相因緣而興喻況。是譬喻中因緣經也。",
    "T44n1851_001:0471b12": "若別分之。因緣之中。設有譬喻。攝屬因緣。",
    "T44n1851_001:0471b13": "譬喻之中。設有因緣。判屬譬喻。如佛制戒。因",
    "T44n1851_001:0471b14": "於比丘犯過因緣起說義強。假令立喻。判屬",
    "T44n1851_001:0471b15": "因緣。百喻經等。為使眾生因喻知法。縱因現",
    "T44n1851_001:0471b16": "事而說譬喻。喻顯法強。判屬喻經。通別如是。",
    "T44n1851_001:0471b17": "第五門中。言總別者。小乘法中初修多羅。亦",
    "T44n1851_001:0471b18": "總亦別。統攝十二。莫不皆是一修多羅。是故",
    "T44n1851_001:0471b19": "名總。就中隨義開分十一。餘所不收。還復攝",
    "T44n1851_001:0471b20": "在修多羅中。是故名別。餘之十一。一向是別。",
    "T44n1851_001:0471b21": "大乘法中修多羅部。望餘十一。義同前釋。方",
    "T44n1851_001:0471b22": "廣望餘。亦總亦別。統攝十二為一方廣。是故",
    "T44n1851_001:0471b23": "名總。於中開出餘之十一。餘所不收。還復攝",
    "T44n1851_001:0471b24": "在方廣部中。是故名別。餘十一部。一向是別。",
    "T44n1851_001:0471b25": "問曰。若使修多羅中統攝餘別。令修多羅具",
    "T44n1851_001:0471b26": "餘別部。合為十二。就涅槃中開分四相。何",
    "T44n1851_001:0471b27": "不總別合為五相。如是類難法門非一釋言。",
    "T44n1851_001:0471b28": "齊類亦得無傷。但經論中。彰法不同。不可一",
    "T44n1851_001:0471b29": "類。云何不同。不同有六。一唯總門。如說一乘",
    "T44n1851_001:0471c01": "一實諦等。統攝三乘。以為一乘。統收二諦。為",
    "T44n1851_001:0471c02": "一實諦。故名為總。如是一切。二唯別門。如",
    "T44n1851_001:0471c03": "陰界入十二因緣四真諦等。三總別通門。如",
    "T44n1851_001:0471c04": "六度等。如大品說六波羅蜜。一一為主。皆收",
    "T44n1851_001:0471c05": "餘五。故通名總。分相各異。故皆名別。總別之",
    "T44n1851_001:0471c06": "義。彼此齊有。是故名為總別通門。大乘行德。",
    "T44n1851_001:0471c07": "多皆同爾。四總別異門。如經中說。眾生佛",
    "T44n1851_001:0471c08": "性。不即六法。不異六法。言六法者。五陰及",
    "T44n1851_001:0471c09": "我。我唯是總。五陰唯別。又如三諦。一實唯",
    "T44n1851_001:0471c10": "總。二諦唯別。總別不通。故名異相。如是一",
    "T44n1851_001:0471c11": "切。五亦總亦別。及一向別門。如彼十力五眼",
    "T44n1851_001:0471c12": "六通三聚戒等。於十力之中。是處非處。亦",
    "T44n1851_001:0471c13": "總亦別。餘九唯別。五眼之中。佛眼一種。亦總",
    "T44n1851_001:0471c14": "亦別。餘四唯別。至佛之時。統收四眼。皆名佛",
    "T44n1851_001:0471c15": "眼。名之為總。分出餘四。唯取見實。為佛眼",
    "T44n1851_001:0471c16": "者。名之為別。六通之中。神通一種。亦總亦",
    "T44n1851_001:0471c17": "別。餘五唯別。三聚戒中。律儀戒者。亦總亦",
    "T44n1851_001:0471c18": "別。餘二唯別。是等門中。並有斯義。是故名",
    "T44n1851_001:0471c19": "為亦總亦別及一向別。如是一切。六非總別",
    "T44n1851_001:0471c20": "門。廢詮亡對。以論道理。理非總別。體非假",
    "T44n1851_001:0471c21": "集。是故非總。更無所成。是以非別。如上所",
    "T44n1851_001:0471c22": "說。涅槃四相。乃是第二一向別門。今此所論",
    "T44n1851_001:0471c23": "十二部經。乃是第五亦總亦別及一向別門。",
    "T44n1851_001:0471c24": "法門不同。有此差異。寧可一類。問曰。若使十",
    "T44n1851_001:0471c25": "二部中修多羅部亦總亦別。三藏之中修多",
    "T44n1851_001:0471c26": "羅藏。得如是不釋言。亦得一切聖教。統攝皆",
    "T44n1851_001:0471c27": "是一修多羅。就中開出十二部經。修多羅部。",
    "T44n1851_001:0471c28": "亦總亦別。還即就此總修多羅。分為三藏。是",
    "T44n1851_001:0471c29": "故得說修多羅藏。亦總亦別。餘二唯別。十二",
    "T44n1851_001:0472a01": "部經。辨之麁爾。",
    "T44n1851_001:0472a02": "義法聚中此卷有六門(佛性義　假名義　入不",
    "T44n1851_001:0472a03": "二門義　二諦義　二無我義　如法性實際義)。",
    "T44n1851_001:0472a04": "佛性義五門五別(釋名一　辨體二　料簡有",
    "T44n1851_001:0472a05": "無內外三世當現之義三　明因義四　就性所以",
    "T44n1851_001:0472a06": "五)",
    "T44n1851_001:0472a07": "第一釋名。佛者是其中國之言。此翻名覺。返",
    "T44n1851_001:0472a08": "妄契真。悟實名覺。舉佛樹性。故明佛也。所言",
    "T44n1851_001:0472a09": "性者。釋有四義。一者種子因本之義。所言種",
    "T44n1851_001:0472a10": "者。眾生自實如來藏性。出生大覺與佛為本。",
    "T44n1851_001:0472a11": "稱之為種。種猶因也。故經說言。云何名性。",
    "T44n1851_001:0472a12": "性者所謂阿耨菩提中道種子。大智論中。",
    "T44n1851_001:0472a13": "亦云性者。名本人分種。如黃石中所有金性",
    "T44n1851_001:0472a14": "白石銀性。一切眾生。有涅槃性。斯文顯矣。",
    "T44n1851_001:0472a15": "二體義名性。說體有四。一佛因自體。名為佛",
    "T44n1851_001:0472a16": "性。謂真識心。二佛果自體。名為佛性。所謂法",
    "T44n1851_001:0472a17": "身。第三通就佛因佛果。同一覺性。名為佛性。",
    "T44n1851_001:0472a18": "其猶世間麥因麥果同一麥性。如是一切當",
    "T44n1851_001:0472a19": "知。是性不異因果。因果恒別。性體不殊。此前",
    "T44n1851_001:0472a20": "三義。是能知性。局就眾生。不通非情。第四通",
    "T44n1851_001:0472a21": "說。諸法自體。故名為性。此性唯是諸佛所窮。",
    "T44n1851_001:0472a22": "就佛以明諸法體性。故云佛性。此後一義。是",
    "T44n1851_001:0472a23": "所知性。通其內外。斯等皆是體義名性。三不",
    "T44n1851_001:0472a24": "改名性。不改有四。一因體不改。說之為性。非",
    "T44n1851_001:0472a25": "謂是因常不為果說為不改。此就因時。不可",
    "T44n1851_001:0472a26": "隨緣。返為非因。故稱不改。故經說言。若殺",
    "T44n1851_001:0472a27": "眾生。喪滅佛性。無有是處。又復說言。因不改",
    "T44n1851_001:0472a28": "者。得果之時。因名雖改。因體不亡。因體即",
    "T44n1851_001:0472a29": "是。如來藏性顯為法身。體無變易。非如有為",
    "T44n1851_001:0472b01": "得果因謝。就體以論。故名不改。二果體不改。",
    "T44n1851_001:0472b02": "說名為性。一得常然。不可壞故。第三通就因",
    "T44n1851_001:0472b03": "果自體不改名性。如麥因果麥性不改。以不",
    "T44n1851_001:0472b04": "改故。種麥得麥。不得餘物。如是一切。佛性亦",
    "T44n1851_001:0472b05": "爾。佛因佛果。性不改故。眾生究竟。必當為",
    "T44n1851_001:0472b06": "佛。不作餘法。經說佛性旨要。在斯第四。通",
    "T44n1851_001:0472b07": "說諸法體實不改名性。雖復緣別內外染淨。",
    "T44n1851_001:0472b08": "性實平等湛然一味故曰不改。此是第三不",
    "T44n1851_001:0472b09": "改名性。四性別名性。性別有四。一明因性別",
    "T44n1851_001:0472b10": "異於果。二明果性別異於因。第三通就因果",
    "T44n1851_001:0472b11": "體性別異非情故。經說言。為非佛性一切草",
    "T44n1851_001:0472b12": "木石等。說於佛性。四就一切諸法理。實別於",
    "T44n1851_001:0472b13": "情相虛妄之法。名之為性。故經說言。如來藏",
    "T44n1851_001:0472b14": "者。非我眾生。非命非人。又復經言。佛性雖",
    "T44n1851_001:0472b15": "住陰界入中。而實不同陰界入也。以此界別",
    "T44n1851_001:0472b16": "故。名為性。佛性名義。庶判如是。第二次",
    "T44n1851_001:0472b17": "辨性之體狀。然佛性者。蓋乃法界門中一門",
    "T44n1851_001:0472b18": "也。門別雖異。妙旨虛融。義無不在。無不在",
    "T44n1851_001:0472b19": "故。無緣而非性。無緣而非性故。難以定論。是",
    "T44n1851_001:0472b20": "以經中。或說生死。以為佛性。或說涅槃。以",
    "T44n1851_001:0472b21": "為佛性。或說為因。或說為果。或復說為非因",
    "T44n1851_001:0472b22": "非果。或說為空。或說為有。或復說為非空非",
    "T44n1851_001:0472b23": "有。或說為一。或說為異。或復說為不一不異。",
    "T44n1851_001:0472b24": "或說為有。或說為無。或復說為非有非無。或",
    "T44n1851_001:0472b25": "說為內。或說為外。或復說為非內非外。或說",
    "T44n1851_001:0472b26": "為當。或說為現。或復說為非當非現。或說色",
    "T44n1851_001:0472b27": "心以為佛性。或復言非。或說一切善惡無記",
    "T44n1851_001:0472b28": "以為佛性。或復言非。如是一切無非佛性。雖",
    "T44n1851_001:0472b29": "復異論。莫不皆入一性門中。性義既然。執定",
    "T44n1851_001:0472c01": "是非。無不失旨。經說摸象喻失在此。斯等",
    "T44n1851_001:0472c02": "諸法。云何名性。為性之義。備如初門。良以諸",
    "T44n1851_001:0472c03": "法無不性故。詮題異辨。廣略難定。或立為",
    "T44n1851_001:0472c04": "一。乃至眾多。所言一者。雖復緣別染淨之",
    "T44n1851_001:0472c05": "殊。性旨一味湛然若虛空。故云一也。或分",
    "T44n1851_001:0472c06": "為二。二有四門。一約緣分二。緣有染淨。染",
    "T44n1851_001:0472c07": "謂生死。淨謂涅槃。生死涅槃。體皆是性故。",
    "T44n1851_001:0472c08": "涅槃中師子菩薩問於佛性。如來讚言。師子",
    "T44n1851_001:0472c09": "菩薩具二莊嚴。能問一二。佛具二嚴。能答一",
    "T44n1851_001:0472c10": "二。一謂涅槃。二謂生死。二體用分二。廢緣",
    "T44n1851_001:0472c11": "論性。性常一味。是其體也。隨緣辨性。性有",
    "T44n1851_001:0472c12": "淨穢。是其用也。三能所分二。一能知性。二所",
    "T44n1851_001:0472c13": "知性。能知性者。謂真識心。以此真心覺知性",
    "T44n1851_001:0472c14": "故。與無明合。便起妄知。遠離無明。便為正",
    "T44n1851_001:0472c15": "智。如似世人以有報心覺知性故。與昏氣合",
    "T44n1851_001:0472c16": "使起夢知。遠離昏氣使起正智。若無真心",
    "T44n1851_001:0472c17": "覺知性者。終無妄知。亦無正知。如草木等。無",
    "T44n1851_001:0472c18": "智性故。無有夢知。亦無悟知。此能知性。局在",
    "T44n1851_001:0472c19": "眾生。不通非情。故經說言。為非佛性說於",
    "T44n1851_001:0472c20": "佛性。非佛性者。所謂一切牆壁瓦石。又經",
    "T44n1851_001:0472c21": "說言。凡有心者悉是佛性。此等皆是能知性",
    "T44n1851_001:0472c22": "也。所知性者。謂如法性實際實相法界法經",
    "T44n1851_001:0472c23": "第一義空一實諦等。如經中說。第一義空。",
    "T44n1851_001:0472c24": "名為佛性。或言中道。名為佛性。如是等言",
    "T44n1851_001:0472c25": "當知。皆是所知性也。此所知性。該通內外。故",
    "T44n1851_001:0472c26": "經說言。佛性如空。遍一切處。四對果分二。一",
    "T44n1851_001:0472c27": "法佛性。二報佛性。法佛性者。本有法體。與彼",
    "T44n1851_001:0472c28": "法佛體無增減。唯有隱顯淨穢為異。如礦中",
    "T44n1851_001:0472c29": "金與出礦時體無多少。亦如凍水與消融時",
    "T44n1851_001:0473a01": "體無增減。報佛性者本無法體。唯於第八真",
    "T44n1851_001:0473a02": "識心中。有其方便可生之義。如礦中金有可",
    "T44n1851_001:0473a03": "造作器具之義。非有器具已在現中。如樹子",
    "T44n1851_001:0473a04": "中未有樹體唯有方便可生之義。若無生性。",
    "T44n1851_001:0473a05": "雖以無量百千方便。佛不可生。如燋種中樹",
    "T44n1851_001:0473a06": "不可生。如勝鬘說。如來藏中。具過恒沙一切",
    "T44n1851_001:0473a07": "佛法。如來藏經說。眾生中。具足如來一切種",
    "T44n1851_001:0473a08": "德。馬鳴論說。從本以來。具足一切性功德法。",
    "T44n1851_001:0473a09": "華嚴經說。一切眾生心微塵中。具無師智無",
    "T44n1851_001:0473a10": "礙智廣大智等。當知皆是法佛之性。如涅",
    "T44n1851_001:0473a11": "槃說。眾生身中。未有德體。如樹子中未有樹",
    "T44n1851_001:0473a12": "體。箜篌之中未有聲體。如是等言當知。皆是",
    "T44n1851_001:0473a13": "報佛之性。問曰。向言法佛之性本有法體。其",
    "T44n1851_001:0473a14": "相云何。如妄想心。雖未對緣現起煩惱。體是",
    "T44n1851_001:0473a15": "一切過恒沙等諸煩惱性。真心如是。雖未從",
    "T44n1851_001:0473a16": "緣現成諸德。體是一切三昧智慧神通解脫陀",
    "T44n1851_001:0473a17": "羅尼等一切德性。是諸德性。同體緣集不",
    "T44n1851_001:0473a18": "離不即。不異不脫。二相如是。或分為三。三",
    "T44n1851_001:0473a19": "有四門。一約緣分三。如涅槃說。一不善五",
    "T44n1851_001:0473a20": "陰。二善五陰。三佛果五陰。不善陰者。佛性集",
    "T44n1851_001:0473a21": "成外凡五陰。陰即是性。如凍是水。故經說",
    "T44n1851_001:0473a22": "言。生死二法。是如來藏。言善陰者。佛性集",
    "T44n1851_001:0473a23": "成三乘聖人無漏五陰。陰即是性。言果陰者。",
    "T44n1851_001:0473a24": "佛性集成佛果五陰。陰即是性。如湯是水鐶",
    "T44n1851_001:0473a25": "釧是金。二約緣就實。以分三種。一者染性。二",
    "T44n1851_001:0473a26": "者淨性。三非染淨性。性在生死。名為染性。性",
    "T44n1851_001:0473a27": "在涅槃。名為淨性。此二約緣。就實論性。性外",
    "T44n1851_001:0473a28": "無緣。可隨變動以不變故。古今一味。是故名",
    "T44n1851_001:0473a29": "為非染淨性。三體相及用以分三。如馬鳴",
    "T44n1851_001:0473b01": "說。一者體大。謂真如性。二者相大。謂真如",
    "T44n1851_001:0473b02": "中。具過恒沙性功德法。三者用大。謂真心",
    "T44n1851_001:0473b03": "中。備起法界染淨之用。此三如後八識章中",
    "T44n1851_001:0473b04": "具廣分別。四對果論三。一者法佛性。二報佛",
    "T44n1851_001:0473b05": "性。三應佛性。法報兩性義。如前釋。應佛性",
    "T44n1851_001:0473b06": "者。應佛有二。一者法應以得現化法門力故。",
    "T44n1851_001:0473b07": "普門皆現。二者報應以本大悲大願力故。隨",
    "T44n1851_001:0473b08": "物異示。法應家性。本有法體。如來藏中。現",
    "T44n1851_001:0473b09": "像起法門。是其體也。報應家性。本無法體。唯",
    "T44n1851_001:0473b10": "有方便可生之義。或說為四。如涅槃說。一",
    "T44n1851_001:0473b11": "闡提人有。善根人無。二善根人有。闡提人無。",
    "T44n1851_001:0473b12": "三二人俱有。四二人俱無。是義云何。佛性",
    "T44n1851_001:0473b13": "有四。一不善陰。二善五陰。三佛果陰。四是",
    "T44n1851_001:0473b14": "理性。四中前三。隨用以分。後一就實。不善陰",
    "T44n1851_001:0473b15": "者。凡夫五陰。真妄所集。唯真不生。單妄不",
    "T44n1851_001:0473b16": "成。真妄和合。方有陰生。攝陰從妄。唯妄心",
    "T44n1851_001:0473b17": "作。如夢中身昏夢心作。如波風作。攝陰從真。",
    "T44n1851_001:0473b18": "皆真心作。如夢中身皆報心作。如波水作。從",
    "T44n1851_001:0473b19": "真義邊。說為佛性。與勝鬘經生死二法是如",
    "T44n1851_001:0473b20": "來藏。其義相似。善五陰者。地上之身。通而論",
    "T44n1851_001:0473b21": "之。地前亦有。此陰真心緣治合成。攝陰從緣。",
    "T44n1851_001:0473b22": "緣治所造。如莊嚴具模樣所作。攝陰從真。真",
    "T44n1851_001:0473b23": "心所為。如莊嚴具真金所作。真作義邊。說為",
    "T44n1851_001:0473b24": "佛性。佛果陰者。是佛果德。與前善陰。大況相",
    "T44n1851_001:0473b25": "似。滿不滿異。言理性者。癈緣談實。實之處",
    "T44n1851_001:0473b26": "無緣。以無緣故。真體一味。非因非果。與涅槃",
    "T44n1851_001:0473b27": "中非因果性。其一也。四中初一闡提人有。",
    "T44n1851_001:0473b28": "善根人無。第二善陰。善根人有。闡提人無。第",
    "T44n1851_001:0473b29": "三果陰。二人俱無。第四理性。二人俱有。通而",
    "T44n1851_001:0473c01": "論之。三人俱有。佛亦有故。四種如是。經中或",
    "T44n1851_001:0473c02": "復說性為四。一是因性。二是果性。三是因果",
    "T44n1851_001:0473c03": "性。四非因果性。言因性者。所謂生死十二因",
    "T44n1851_001:0473c04": "緣。能與菩提作因緣。故名為佛性。是以經",
    "T44n1851_001:0473c05": "言。譬如胡苽能與熱病作因緣。故名為熱病。",
    "T44n1851_001:0473c06": "因緣亦爾。問曰。因緣是虛妄法。云何能與菩",
    "T44n1851_001:0473c07": "提作因。然彼生死十二因緣起。由妄情託真",
    "T44n1851_001:0473c08": "如立。故經說言。十二因緣。皆依真實第一義",
    "T44n1851_001:0473c09": "心。就妄論之。雖是虛搆。據真緣攝。斯無不",
    "T44n1851_001:0473c10": "實。窮緣悟實。便成大覺。是故因緣能為佛因。",
    "T44n1851_001:0473c11": "故經說言。因者所謂十二因緣也。言果性",
    "T44n1851_001:0473c12": "者。謂大涅槃如來藏性。體雖淨從緣說染。染",
    "T44n1851_001:0473c13": "時為因。復隨對治。息染為淨。淨相始顯。說之",
    "T44n1851_001:0473c14": "為果。果德寂滅。名為涅槃。故經說言。果者",
    "T44n1851_001:0473c15": "所謂無上大般涅槃也。是因果者。所謂觀察",
    "T44n1851_001:0473c16": "十二緣智。未滿為因。滿足為果。此是方便有",
    "T44n1851_001:0473c17": "作行德。故經說言。是因是果。如十二緣所",
    "T44n1851_001:0473c18": "生之法。非因果者。如實法性。旨通染淨。而非",
    "T44n1851_001:0473c19": "因果。故經說言。非因非果。名為佛性。癈緣",
    "T44n1851_001:0473c20": "談實。就體指也。又如經中說性為五。如涅",
    "T44n1851_001:0473c21": "槃說。一者因性。二因因性。三者果性。四果果",
    "T44n1851_001:0473c22": "性。五非因果性。言因性者。謂十二緣。能與",
    "T44n1851_001:0473c23": "涅槃為本因故。問曰。因緣是生死法。云何能",
    "T44n1851_001:0473c24": "與涅槃作因。釋言。因緣真妄集成。攝緣從妄。",
    "T44n1851_001:0473c25": "妄心所為。虛誑無法。不名佛性。攝緣從實。皆",
    "T44n1851_001:0473c26": "真心作。故地經言。十二因緣。皆真心作。由",
    "T44n1851_001:0473c27": "真作故。窮之得實。便名涅槃。故得為因。因故",
    "T44n1851_001:0473c28": "名性。義如前釋。言因因者。謂菩薩道。道起必",
    "T44n1851_001:0473c29": "由十二緣生。從因起因。故曰因因。然此通說。",
    "T44n1851_001:0474a01": "證教兩行。以為因因。非獨教行。言果性者。謂",
    "T44n1851_001:0474a02": "大菩提。言果果者。謂大涅槃。前言果者。方便",
    "T44n1851_001:0474a03": "菩提有作之果。此果者。性淨涅槃。無作果",
    "T44n1851_001:0474a04": "也。通而論之。性淨方便。俱是菩提。並是涅",
    "T44n1851_001:0474a05": "槃。為別兩門。異名互說。此之二果。雖復同",
    "T44n1851_001:0474a06": "時。隨義分之。得以菩提顯彼涅槃。菩提能顯",
    "T44n1851_001:0474a07": "義。說為因。涅槃所顯義。說為果。然彼菩提。",
    "T44n1851_001:0474a08": "返望前因。已受果名。涅槃是彼果家果。故",
    "T44n1851_001:0474a09": "云果果。云何因中因緣之理。單說為因。所生",
    "T44n1851_001:0474a10": "行德。名為因因。乃至果中方便菩提。單名為",
    "T44n1851_001:0474a11": "果。性淨之體。名為果果。以彼因中始終方",
    "T44n1851_001:0474a12": "便依理起行。是故理本。直名為因。行為因因。",
    "T44n1851_001:0474a13": "果據終極。攝德歸體。德名為果。體名果果。然",
    "T44n1851_001:0474a14": "彼果中。方便菩提。說名為果。性淨涅槃。別",
    "T44n1851_001:0474a15": "為果果。何故因中。證教兩行。通為因因。以果",
    "T44n1851_001:0474a16": "類因。因中教行。應名為因。證為因因。但彼因",
    "T44n1851_001:0474a17": "中。位分參差。義別前後。凡時生死。就本說",
    "T44n1851_001:0474a18": "因。聖道之中。證教雖殊。同依前起。但名因",
    "T44n1851_001:0474a19": "因。果無先後。故就同時。體德分二。隨義左",
    "T44n1851_001:0474a20": "右。隱顯言耳。非因果者。釋不異前。又准經",
    "T44n1851_001:0474a21": "中。乳酪等喻。分性為六。喻相如何。一雜血",
    "T44n1851_001:0474a22": "乳。二出血乳。三者是酪。四者生蘇。五者熟",
    "T44n1851_001:0474a23": "蘇。六者醍醐。以此況性差別有六四門分別。",
    "T44n1851_001:0474a24": "第一依彼迦葉品中。凡夫佛性。如雜血乳。",
    "T44n1851_001:0474a25": "須陀斯陀。斷小煩惱。所有佛性。如出血乳。",
    "T44n1851_001:0474a26": "那含之人佛性如酪。羅漢佛性。如似生蘇。緣",
    "T44n1851_001:0474a27": "覺菩薩性。如熟蘇。佛如醍醐。第二依彼如",
    "T44n1851_001:0474a28": "來性品說。凡夫佛性。如雜血乳。聲聞佛性。如",
    "T44n1851_001:0474a29": "出血乳。緣覺如酪。菩薩佛性。如生熟蘇。七",
    "T44n1851_001:0474b01": "地已還。如似生蘇。八地已上。如似熟蘇。佛如",
    "T44n1851_001:0474b02": "醍醐。第三通說。凡夫二乘。乃至大乘善趣之",
    "T44n1851_001:0474b03": "人所有佛性。如雜血乳。種性解行。如出血乳。",
    "T44n1851_001:0474b04": "初地如酪。二地已上乃至七地。如似生蘇。八",
    "T44n1851_001:0474b05": "地已上。如似熟蘇。佛如醍醐。第四門中。凡",
    "T44n1851_001:0474b06": "夫二乘。地前菩薩所有佛性。如雜血乳。初地",
    "T44n1851_001:0474b07": "佛性。如出血乳。二地已上佛性如酪。八地已",
    "T44n1851_001:0474b08": "上性。如生蘇。後身佛性。猶如熟蘇。佛如醍",
    "T44n1851_001:0474b09": "醐。此後兩門義有文無。或復隨義分性為七。",
    "T44n1851_001:0474b10": "如經中說。眾生佛性。不即六法。不異六法。",
    "T44n1851_001:0474b11": "不即六法。以之為一。不異六法。即以為六。通",
    "T44n1851_001:0474b12": "前說七。言六法者。所謂五陰及以我也。何者",
    "T44n1851_001:0474b13": "是我。五陰和合。假名集用。說名為我。真性緣",
    "T44n1851_001:0474b14": "起。集成此六。六即是性。故云不異。性體平",
    "T44n1851_001:0474b15": "等。妙出名相。稱曰不即。又如經說。涅槃河",
    "T44n1851_001:0474b16": "中。有七眾生。不離性水。性隨人別。亦分七",
    "T44n1851_001:0474b17": "種。七眾生者。一是常沒。二是暫出還沒。三",
    "T44n1851_001:0474b18": "出已即住。四住已觀方。五觀方已行。六行已",
    "T44n1851_001:0474b19": "後住。七水陸俱行。然此所說差別有五。一",
    "T44n1851_001:0474b20": "常沒人。喻一闡提常沒三塗。暫出還沒。喻彼",
    "T44n1851_001:0474b21": "外凡乃至小乘燸頂之人。雖作善業。以不堅",
    "T44n1851_001:0474b22": "固還墮三惡。故名還沒。亦可取彼求有凡夫",
    "T44n1851_001:0474b23": "乃至念處以為還沒。燸頂已上。聖性成就。逕",
    "T44n1851_001:0474b24": "百千世。必得解脫。成為住人。出已即住。喻彼",
    "T44n1851_001:0474b25": "忍心世第一法。此人畢竟。永出三途。故說為",
    "T44n1851_001:0474b26": "住。亦可燸頂俱名住也。觀方喻於須陀洹人。",
    "T44n1851_001:0474b27": "觀察四諦。行喻斯陀。住喻那含。水陸俱行。喻",
    "T44n1851_001:0474b28": "阿羅漢緣覺菩薩乃至如來(是一門竟)。第二常沒。喻",
    "T44n1851_001:0474b29": "外凡夫常沒三有。暫出還沒。喻五停心總別",
    "T44n1851_001:0474c01": "念處。聖性未成。還復退故。住喻燸等。聖性",
    "T44n1851_001:0474c02": "成就必得涅槃。故名為住。餘皆如前(此二門竟)。第",
    "T44n1851_001:0474c03": "三常沒。喻外凡夫。暫出還沒。喻五停心總別",
    "T44n1851_001:0474c04": "念處。住者喻於四賢忍心。觀方喻於四沙門",
    "T44n1851_001:0474c05": "果。觀已行者。喻於緣覺觀四諦已趣入因緣。",
    "T44n1851_001:0474c06": "行已住者。喻於菩薩。捨離煩惱。故名為行。為",
    "T44n1851_001:0474c07": "化眾生。不捨三有。因之為住。水陸俱行。喻於",
    "T44n1851_001:0474c08": "如來(此三門竟)。第四常沒。喻外凡夫暫出還沒。喻",
    "T44n1851_001:0474c09": "五停心總別念處。住喻燸等乃至大乘解行",
    "T44n1851_001:0474c10": "之人。言觀方者。喻於初地。觀已行者。喻二地",
    "T44n1851_001:0474c11": "上乃至七地。行已住者。喻八地上乃至十地。",
    "T44n1851_001:0474c12": "水陸俱行喻於如來(此四門竟)。第五常沒。喻於一",
    "T44n1851_001:0474c13": "切凡夫二乘。常住凡夫二乘地故。暫出還沒。",
    "T44n1851_001:0474c14": "喻彼大乘善趣之人。分決定。容有退失故名",
    "T44n1851_001:0474c15": "還沒。住喻於彼種性解行。觀方已後同前第",
    "T44n1851_001:0474c16": "四。此等差別。隨義左右。莫不依性。性隨此等",
    "T44n1851_001:0474c17": "故有七種。又隨人別分性為八。當體為一。通",
    "T44n1851_001:0474c18": "前為八。如寶性論說性為十。一者體性．二",
    "T44n1851_001:0474c19": "者因性．三者果性．四者業性．五相應性．六行",
    "T44n1851_001:0474c20": "性．七時差別性．八返處性．九不變性．十無",
    "T44n1851_001:0474c21": "差別性。彼論偈言。體及因果業。相應及與行。",
    "T44n1851_001:0474c22": "時差別遍處。不變無差別。初體性者。論釋有",
    "T44n1851_001:0474c23": "三。一如來藏。染時之體。二法身。淨時之體。",
    "T44n1851_001:0474c24": "即前藏體顯名法身。此二唯就眾生以說三",
    "T44n1851_001:0474c25": "真如體。旨通染淨內外諸法。體融一味故說",
    "T44n1851_001:0474c26": "為如。隨義辨體。名乃無量。且隨隱顯理實",
    "T44n1851_001:0474c27": "論三。此三乃是諸法之體。故名體性。言自",
    "T44n1851_001:0474c28": "性者。性從緣起。集成行德。行德未圓。說之為",
    "T44n1851_001:0474c29": "因。因行雖眾。且論四種。一者信心二是般",
    "T44n1851_001:0475a01": "若三是三昧四是大悲。故彼論言。信心與般",
    "T44n1851_001:0475a02": "若三昧大悲等。以治四障。得四果故。且說四",
    "T44n1851_001:0475a03": "耳。言四部者。如彼論說。一闡提謗法。二外",
    "T44n1851_001:0475a04": "道著我。三聲聞畏苦。四緣覺捨心。捨諸眾生。",
    "T44n1851_001:0475a05": "對治此障。故說四因。信大乘故。斷除謗法。般",
    "T44n1851_001:0475a06": "若實照遠離著我。三昧空定。除滅畏苦。大悲",
    "T44n1851_001:0475a07": "隨物對治捨心。得四果者。謂得如來淨我樂",
    "T44n1851_001:0475a08": "常。以有此能故說四因。就因辨性。故名因",
    "T44n1851_001:0475a09": "性。是以經言。佛性者名大信心。名般若波",
    "T44n1851_001:0475a10": "羅蜜。名首楞嚴定。名大慈悲。斯文顯矣。言",
    "T44n1851_001:0475a11": "果性者。佛性之體。緣起成德。德滿名果。果德",
    "T44n1851_001:0475a12": "雖眾。且論四種。一淨二我三樂四常。故彼論",
    "T44n1851_001:0475a13": "云。淨我樂常等。彼岸功德果。以翻四倒除滅",
    "T44n1851_001:0475a14": "四障對四因故。說果為四。翻四倒者。聲聞計",
    "T44n1851_001:0475a15": "佛無常無樂無我不淨。同凡夫法故。說如來",
    "T44n1851_001:0475a16": "淨我樂常。除四障者。一者緣相。謂無明地對",
    "T44n1851_001:0475a17": "除彼故。說果為淨。二者因相。謂無漏業。以有",
    "T44n1851_001:0475a18": "此業。能招變易不得自在。對治彼故。說佛真",
    "T44n1851_001:0475a19": "我。三者生相。謂意生身是苦法故。不得真樂。",
    "T44n1851_001:0475a20": "對治彼故。說果為樂。四者壞相。謂變易死。不",
    "T44n1851_001:0475a21": "得真常。對除彼故。說果為常。對四因者。信治",
    "T44n1851_001:0475a22": "謗法得其淨果。慧除妄我得佛真我。定除畏",
    "T44n1851_001:0475a23": "苦得佛真樂。以大悲心不捨有。故得佛真常。",
    "T44n1851_001:0475a24": "然此四果體相各二。淨中二者。一是因相。本",
    "T44n1851_001:0475a25": "來無染。二是勝相。離染清淨。此方便淨。我",
    "T44n1851_001:0475a26": "中二者。一離外道虛妄著我。二離聲聞倒見",
    "T44n1851_001:0475a27": "無我。樂中有二。一離諸苦。二除煩惱。常中",
    "T44n1851_001:0475a28": "二者。一離有為斷邊。二離無為常邊。斯等差",
    "T44n1851_001:0475a29": "別。同皆是果。就果辨性。故言果性。言業性",
    "T44n1851_001:0475b01": "者。業性有二。一者厭苦。二求涅槃。故彼論",
    "T44n1851_001:0475b02": "言。厭苦涅槃。欲願等諸業。依性起作。故名",
    "T44n1851_001:0475b03": "為業。業即是性。故名業性。是以經言。若無",
    "T44n1851_001:0475b04": "如來藏。不得種種厭苦樂求涅槃也。然上因",
    "T44n1851_001:0475b05": "性。在於善趣。今此業者。種性以前。大乘善趣",
    "T44n1851_001:0475b06": "忻厭心也。相應性者。明因及果。即性而起。與",
    "T44n1851_001:0475b07": "性相應。如莊嚴具與金相應。名相應性。因相",
    "T44n1851_001:0475b08": "應中。義別有三。一信大乘為法身因。二者定",
    "T44n1851_001:0475b09": "慧為佛智因。三悲心與彼如來大悲為因。此",
    "T44n1851_001:0475b10": "等皆悉與性相應。果相應中亦有三種。一者",
    "T44n1851_001:0475b11": "五通。二知漏盡。三漏盡無垢。此之三果。不離",
    "T44n1851_001:0475b12": "於性名果相應。就相應義以辨性。故名相應",
    "T44n1851_001:0475b13": "性。言行性者。行別有三。一妄見凡夫起顛倒",
    "T44n1851_001:0475b14": "見。二實見聖人離妄相心。三者如來無戲論",
    "T44n1851_001:0475b15": "習。三行雖殊。性體不二。其猶種殼牙莖等異。",
    "T44n1851_001:0475b16": "殼性無別。就行辨性。故云行性。故彼論言。不",
    "T44n1851_001:0475b17": "見實者。說言凡夫。聖人及佛。能見眾生如來",
    "T44n1851_001:0475b18": "藏中真如無差別。時差別者。有三種時。一不",
    "T44n1851_001:0475b19": "淨時。位在凡夫。二淨時所謂菩薩。三善淨時。",
    "T44n1851_001:0475b20": "名為如來。故彼論言。有不淨有淨及以善淨",
    "T44n1851_001:0475b21": "等。如是次第。說眾生菩薩佛。就時差別。以分",
    "T44n1851_001:0475b22": "性故。名差別性。言遍處者。處別有三。一者凡",
    "T44n1851_001:0475b23": "夫。二者菩薩。三者如來。三處雖殊。性無不",
    "T44n1851_001:0475b24": "在。如器雖異空無不在。故名遍處。就遍處義",
    "T44n1851_001:0475b25": "以辨性。故名遍處性。故彼論言。如空遍一切",
    "T44n1851_001:0475b26": "而空無分別。自性無垢。心亦遍無分別。不變",
    "T44n1851_001:0475b27": "性者。就前三時明性不變。一凡夫時。性體不",
    "T44n1851_001:0475b28": "變。不變有三。一耶念。風不能吹變。二業結。",
    "T44n1851_001:0475b29": "水不能漬變。三病死。火不能燒變。二菩薩時。",
    "T44n1851_001:0475c01": "性體不變。不變有二。一生不變。二滅不變故。",
    "T44n1851_001:0475c02": "彼論言。菩薩佛性不生不滅。三就佛時性體",
    "T44n1851_001:0475c03": "不變。不變有四。一生不能生。二老不能老。三",
    "T44n1851_001:0475c04": "病不能病。四死不能死。是以如來。常恒清涼",
    "T44n1851_001:0475c05": "體真不變。就不變義以辨性。故名不變性。無",
    "T44n1851_001:0475c06": "差別者。明其眾義。體無差別。故彼論言。法身",
    "T44n1851_001:0475c07": "及如來。聖諦與涅槃。功德不相離。如光不離",
    "T44n1851_001:0475c08": "日。當知此等隨門異辨。而體不別。故經說",
    "T44n1851_001:0475c09": "言。佛即涅槃。涅槃即是第一義空。第一義空",
    "T44n1851_001:0475c10": "即是實諦。實諦即佛性。如是等也。就無差別",
    "T44n1851_001:0475c11": "義以辨性。故名無差別性。又隨人別。或時分",
    "T44n1851_001:0475c12": "性。為三十三。何者是乎。如涅槃說。如來佛",
    "T44n1851_001:0475c13": "性義別有七。一常二樂三我四淨五真六實",
    "T44n1851_001:0475c14": "七名為善。後身佛性義別有六。一常二淨三",
    "T44n1851_001:0475c15": "真四實五善六少見。我是佛義。不得同佛究",
    "T44n1851_001:0475c16": "竟自在。故不說我。樂涅槃義。分相涅槃唯在",
    "T44n1851_001:0475c17": "佛果。不得永安。故不說樂。理實通有九地佛",
    "T44n1851_001:0475c18": "性義。別有六。一常二淨三真四實五善六可",
    "T44n1851_001:0475c19": "見。六七八地佛性有五。一真二實三淨四善",
    "T44n1851_001:0475c20": "五者可見。然向九地。聞見之窮。十地眼見",
    "T44n1851_001:0475c21": "如來究竟。故說為常。八地已還。未得同彼。略",
    "T44n1851_001:0475c22": "隱常義理實有之。從初歡喜。乃至五地佛性",
    "T44n1851_001:0475c23": "有五。一真二實三淨四者可見五善不善。以",
    "T44n1851_001:0475c24": "其未得般若空。但能除麁惑微障未遣。名善",
    "T44n1851_001:0475c25": "不善。地前佛性。略無分別。此則初地乃至如",
    "T44n1851_001:0475c26": "來。二種五種。兩種六種。一種七種。都合有其",
    "T44n1851_001:0475c27": "二十九種。通彼凡夫聲聞緣覺大力菩薩四",
    "T44n1851_001:0475c28": "人佛性。則有三十三種佛性。隨緣廣分性。",
    "T44n1851_001:0475c29": "乃無量。故經說言。佛性者不名一法。不名",
    "T44n1851_001:0476a01": "百法。不名千法。當知一切善不善者。斯名佛",
    "T44n1851_001:0476a02": "性。第三門中。差別有四(一明有無二明內外三就世論四辨當現)言",
    "T44n1851_001:0476a03": "有無者。義有兩門。一約緣以論。二就體分別。",
    "T44n1851_001:0476a04": "言約緣者。經說有四。一闡提人有。善根人",
    "T44n1851_001:0476a05": "無。二善根人有。闡提人無。三二人俱有。四二",
    "T44n1851_001:0476a06": "人俱無。義如上辨。今重論之。闡提有者。有不",
    "T44n1851_001:0476a07": "善性。佛性緣起。為不善故。不善之法。即是佛",
    "T44n1851_001:0476a08": "性。此不善性。闡提則有。善人無也。善根人",
    "T44n1851_001:0476a09": "有。闡提無者。謂善性也。佛性緣起。三乘無",
    "T44n1851_001:0476a10": "漏。名之為善。善即是性。故名善性。此性聖",
    "T44n1851_001:0476a11": "有闡提無也。二人有者。同有理性。二人無者。",
    "T44n1851_001:0476a12": "同無果性。言就體性辨有無者。佛性之體。亦",
    "T44n1851_001:0476a13": "得說有。亦得說無。亦得說為非有非無。所",
    "T44n1851_001:0476a14": "言有者。如來藏中。緣起法界恒沙佛法。說之",
    "T44n1851_001:0476a15": "為有。所言無者。解有兩義。一離相名無。如",
    "T44n1851_001:0476a16": "淨醍醐體雖是有。而無青黃赤白等相。亦如",
    "T44n1851_001:0476a17": "一切眾生心識體雖是有。無有大小長短等",
    "T44n1851_001:0476a18": "相。佛性亦爾。體雖是有。而無一相。無相之",
    "T44n1851_001:0476a19": "義。如後八識章中具辨。二無性名無。如來藏",
    "T44n1851_001:0476a20": "中。恒沙佛法。同一體性。互相緣集。無有一",
    "T44n1851_001:0476a21": "法別守自性。如說諸法以之為常。離諸法外。",
    "T44n1851_001:0476a22": "無別有一常性可得。諸法齊爾。故說為無。有",
    "T44n1851_001:0476a23": "無如是。非有無者。非謂有無兩法。並說為",
    "T44n1851_001:0476a24": "非有無。亦非無除捨有無二法為非有無。亦",
    "T44n1851_001:0476a25": "非有無合為一法為非有無。亦非有無二法",
    "T44n1851_001:0476a26": "之中。別立一法為非有無。當知說彼無法為",
    "T44n1851_001:0476a27": "有。有則非有。還即說此有法為無。無則非無。",
    "T44n1851_001:0476a28": "是故為名非有非無。故經說言。有無方便入",
    "T44n1851_001:0476a29": "非有非無。遣相論之。妙絕四句。何等為四。一",
    "T44n1851_001:0476b01": "者非有。二者非無。三者非有非無。第四非是",
    "T44n1851_001:0476b02": "非有非無。緣起諸法。皆無自性。以無性故。說",
    "T44n1851_001:0476b03": "無為有。無為有故。有即非有。無無性故。說有",
    "T44n1851_001:0476b04": "為無。有為無故。無即非無。還即說彼有無之",
    "T44n1851_001:0476b05": "法。為非有非無。無有非無。亦無自性。故經",
    "T44n1851_001:0476b06": "說言。乃至如離性也。還即說此非有非無。",
    "T44n1851_001:0476b07": "為有無故。有無之法。亦不可得。是即佛性。理",
    "T44n1851_001:0476b08": "絕形名。心言不及。無取無捨。正智所知。聖慧",
    "T44n1851_001:0476b09": "巧悟。妙在其中(此一門竟)。言內外者。義別兩門。一",
    "T44n1851_001:0476b10": "隨相以分。二情理相對。言隨相者。眾生為內。",
    "T44n1851_001:0476b11": "山河大地非情物等。以之為外。若當說彼因",
    "T44n1851_001:0476b12": "果之性。局在眾生。得言是內。若說理性。性通",
    "T44n1851_001:0476b13": "內外。雖復約彼內外相辨。而體平等。非內非",
    "T44n1851_001:0476b14": "外。言情理者。即彼妄想陰界入等。以說性",
    "T44n1851_001:0476b15": "故。得言在內。而真平等。妙出情妄。名之為",
    "T44n1851_001:0476b16": "外。故經說言。斷脫異外有為法依持。建立",
    "T44n1851_001:0476b17": "者是如來藏。又經復言。性雖住在陰界入",
    "T44n1851_001:0476b18": "中。而實不同陰界入也。以不同故。名之為",
    "T44n1851_001:0476b19": "外。不同情取。亦得說為非內非外。故經說",
    "T44n1851_001:0476b20": "言。眾生佛性。非內非外(此二門竟)。言就世者。論",
    "T44n1851_001:0476b21": "其性體。古今常湛。猶若虛空非三世攝。故",
    "T44n1851_001:0476b22": "經說言。佛性非是三世攝也。隨緣辨性。有",
    "T44n1851_001:0476b23": "是三世。有非三世。相狀如何。今先就佛辨其",
    "T44n1851_001:0476b24": "性相。如來佛性。據因以望。得說未來。對因辨",
    "T44n1851_001:0476b25": "果。得為現在。捨對論之。非三世攝。良以如",
    "T44n1851_001:0476b26": "來體窮真性悟法本如。非先有染後息為淨。",
    "T44n1851_001:0476b27": "德同法性。故非三世。又復所得。常不生滅。",
    "T44n1851_001:0476b28": "故非三世。故涅槃經迦葉品云。如來佛性。非",
    "T44n1851_001:0476b29": "是過去現在未來。後身佛性。據前以望名為",
    "T44n1851_001:0476c01": "未來。就佛返望。名為過去。形前對後。說為現",
    "T44n1851_001:0476c02": "在。隨所得處。分離生滅。契合如理。亦得說",
    "T44n1851_001:0476c03": "為非三世攝。若非三世。何故經。言後身佛",
    "T44n1851_001:0476c04": "性現在未來。少分見故名為現在。具見在當",
    "T44n1851_001:0476c05": "名為未來。此亦不違非三世言。蓋乃對果說",
    "T44n1851_001:0476c06": "之為現。對因名果。說為未來。捨對論之。則非",
    "T44n1851_001:0476c07": "三世。九地菩薩下。至初地論其行。實與十地",
    "T44n1851_001:0476c08": "同。然經中。說九地以還聞見佛性未眼見故。",
    "T44n1851_001:0476c09": "一向是其三世所攝。種性解行所有佛性。窮",
    "T44n1851_001:0476c10": "實如言。分顯之處平等離相。亦非三世。但今",
    "T44n1851_001:0476c11": "為判地前皆凡。佛性一向三世所攝。下至闡",
    "T44n1851_001:0476c12": "提佛性同爾。隨相流轉。名三世攝。體非生滅",
    "T44n1851_001:0476c13": "(此三門竟)。言當現者。若就凡說。因性在現。果性在",
    "T44n1851_001:0476c14": "當。若就佛論。果性在現。因性過去。語其理",
    "T44n1851_001:0476c15": "性。旨通當現。體非當現(此四門竟)。第四門中。就",
    "T44n1851_001:0476c16": "性辨因。於中兩門。一緣正分別。二生了分別。",
    "T44n1851_001:0476c17": "言緣正者。親而感果。名為正因。疎而助發名",
    "T44n1851_001:0476c18": "為緣因。佛性望果。是何因攝。經說。正因其",
    "T44n1851_001:0476c19": "法佛性。還望法佛。以為正因。如礦中金與出",
    "T44n1851_001:0476c20": "礦金為正因矣。其報佛性。還望報佛。以為正",
    "T44n1851_001:0476c21": "因。如彼樹子不腐不壞有可生義。與樹作因。",
    "T44n1851_001:0476c22": "緣正因如是。若就菩提總為一果。佛性本",
    "T44n1851_001:0476c23": "體。起果義強。故說正因。諸度等行方便助發。",
    "T44n1851_001:0476c24": "說為緣因。若分果德。性淨方便二種差別是",
    "T44n1851_001:0476c25": "則緣正差互不定。若望性淨菩提涅槃。是則",
    "T44n1851_001:0476c26": "佛性同體。相起以為正因。諸度等行。名為緣",
    "T44n1851_001:0476c27": "因。若望方便菩提涅槃。諸度等行。同類生果。",
    "T44n1851_001:0476c28": "名為正因。佛性理資。說之為緣。緣正之義。麁",
    "T44n1851_001:0476c29": "呪如是(此一門竟)。言生了者。望方便果。報佛之性。",
    "T44n1851_001:0477a01": "是其生因。真心體上從本已來。有可生義。生",
    "T44n1851_001:0477a02": "彼果故。故涅槃云。佛性雖無。不同[少/兔]",
    "T44n1851_001:0477a03": "角雖以無量方便。不可得生。佛性可生。以可",
    "T44n1851_001:0477a04": "生故。名為生因。問曰。何故[少/兔]角之無。無而不",
    "T44n1851_001:0477a05": "可生。佛性之無。無而可生。釋言。[少/兔]角於四",
    "T44n1851_001:0477a06": "無中。是畢竟無。故不可生。望性淨果。法佛",
    "T44n1851_001:0477a07": "之性。但是了因。非是生因。云何得知非是生",
    "T44n1851_001:0477a08": "因。如涅槃說。涅槃因者。所謂佛性。佛性之",
    "T44n1851_001:0477a09": "性。不生涅槃。故非生因。是義云何。性淨因",
    "T44n1851_001:0477a10": "果。體一無別。隨時分異。在染為因。出纏為",
    "T44n1851_001:0477a11": "果。據因以望。因外更無果體可生。據果以望。",
    "T44n1851_001:0477a12": "果外更無因體能生。故非生因。但是了因。是",
    "T44n1851_001:0477a13": "義云何諸佛之性。是真識心體有。從本已來。",
    "T44n1851_001:0477a14": "有可顯了成果之義。故名了因。如瓶中燈有",
    "T44n1851_001:0477a15": "可了義破瓶則見。以有如是可了義故。涅槃",
    "T44n1851_001:0477a16": "說云。佛性雖有不同虛空。虛空雖以無量方",
    "T44n1851_001:0477a17": "便。不可得見。佛性可見。可見猶是可了義矣。",
    "T44n1851_001:0477a18": "以可了故。名為了因。問曰。何故虛空之有。",
    "T44n1851_001:0477a19": "有而叵見。佛性之有。有而可見。釋言。虛空",
    "T44n1851_001:0477a20": "說無故有叵見。佛性之有。說有為有。故有",
    "T44n1851_001:0477a21": "可見。因義如是。若就果德。總以為一。是則佛",
    "T44n1851_001:0477a22": "性說為生因。同一體性。轉變相起。義說為生。",
    "T44n1851_001:0477a23": "不同有為因果。互與異體相辨。因謝果起。說",
    "T44n1851_001:0477a24": "為生也。諸度等行方便顯了。說為了因。是以",
    "T44n1851_001:0477a25": "經說。佛性如乳。方便之行。喻以醪暖乳能",
    "T44n1851_001:0477a26": "生酪。名為生因。醪暖等緣顯了於酪。故名了",
    "T44n1851_001:0477a27": "因。若就果德分其性淨方便差別。是則生了",
    "T44n1851_001:0477a28": "二相不定。若望性淨菩提涅槃。諸度等行。是",
    "T44n1851_001:0477a29": "其了因。故彼金剛般若論言。檀等波羅蜜。於",
    "T44n1851_001:0477b01": "實為了因。斯文顯矣。佛性望彼性淨之果。但",
    "T44n1851_001:0477b02": "是正因。非生非了。言非生者。佛之體隱時",
    "T44n1851_001:0477b03": "名因。就因以望。因外更無果體可生。顯時名",
    "T44n1851_001:0477b04": "果。據果以望。果外更無因體能生。故非生",
    "T44n1851_001:0477b05": "因。是以經言。佛性之性。不生涅槃。涅槃之",
    "T44n1851_001:0477b06": "法。不從因生。更復說言。生因所起。名為無",
    "T44n1851_001:0477b07": "常。了因所起。名之為常。涅槃但因所得。",
    "T44n1851_001:0477b08": "不從因生。故名為常。言非了因者。佛性據",
    "T44n1851_001:0477b09": "體。非是方便顯了之行。故望涅槃。不名了因。",
    "T44n1851_001:0477b10": "若言佛性隨緣轉變。籍前起後。滿足涅槃。亦",
    "T44n1851_001:0477b11": "得名生。但非異體。無合掌有。名之為生。又復",
    "T44n1851_001:0477b12": "佛性。在諸地中。從緣顯了。滿足涅槃。亦得名",
    "T44n1851_001:0477b13": "了。但非異相顯了涅槃。故言非了。若望方便",
    "T44n1851_001:0477b14": "涅槃菩提教道之行。亦生亦了。言生因者。",
    "T44n1851_001:0477b15": "籍修諸度起彼報果。故名為生。是以經言。",
    "T44n1851_001:0477b16": "復有生因。謂六波羅蜜阿耨菩提。言了因者。",
    "T44n1851_001:0477b17": "前諸地中。所成方便教道行德。與體相應。德",
    "T44n1851_001:0477b18": "體雖成。望後猶為闇障所覆。不得顯了。成大",
    "T44n1851_001:0477b19": "菩提中。有所修方便諸行。遣除闇障。了前諸",
    "T44n1851_001:0477b20": "德。成大菩提。故名了因。是以經言。復有了",
    "T44n1851_001:0477b21": "因。謂八正道阿耨菩提佛性。望彼方便之果。",
    "T44n1851_001:0477b22": "亦生亦了。言生因者。即性起彼方便果德。如",
    "T44n1851_001:0477b23": "從真金起莊嚴具。故名生因。是以經言。復",
    "T44n1851_001:0477b24": "有生因。謂首楞嚴定阿耨菩提。首楞嚴定。即",
    "T44n1851_001:0477b25": "是佛性。故經說言。佛性名為首楞嚴也。言",
    "T44n1851_001:0477b26": "了因者。佛性為彼方便行顯。體則明了。明了",
    "T44n1851_001:0477b27": "之性。資成果德。故名了因。是以經言。復有",
    "T44n1851_001:0477b28": "了因。所謂佛性阿耨菩提。辨因差別。略之麁",
    "T44n1851_001:0477b29": "爾。",
    "T44n1851_001:0477c01": "第五門中。辨明經論說性所以。經多說空。破",
    "T44n1851_001:0477c02": "諸法性。說諸法空。今此何故宣說佛性。然彼",
    "T44n1851_001:0477c03": "清淨法界門中。備一切義。諸法緣起。互相集",
    "T44n1851_001:0477c04": "成。就空論法。無法不空。據性辨法。無法非",
    "T44n1851_001:0477c05": "性。空之與性。各是一門。門別既殊。所為亦",
    "T44n1851_001:0477c06": "異。說空為破執有眾生。說性所為。經論不同。",
    "T44n1851_001:0477c07": "涅槃經云。為令眾生不放逸故。宣說佛性。",
    "T44n1851_001:0477c08": "若不說性。總心自輕。謂己不能成大菩提。無",
    "T44n1851_001:0477c09": "心趣道。多起放逸。故說眾生悉有佛性定必",
    "T44n1851_001:0477c10": "當成。令捨放逸隨順趣向。寶性論中。所為有",
    "T44n1851_001:0477c11": "五。一為眾生於己自身生怯弱心。謂己無性",
    "T44n1851_001:0477c12": "自絕不求故。說佛性眾生同有當必得果。如",
    "T44n1851_001:0477c13": "礦石中有其金性消融必得。木有火性。攢之",
    "T44n1851_001:0477c14": "必生。乳有酪性。緣具便出。增其勇猛。求佛",
    "T44n1851_001:0477c15": "之心。此之一義。與涅槃同。二為輕慢餘眾生",
    "T44n1851_001:0477c16": "故。宣說佛性。彼當作佛。云何可輕。是以經",
    "T44n1851_001:0477c17": "中。不輕菩薩。若見四眾。高聲唱言。汝當作",
    "T44n1851_001:0477c18": "佛。我不輕汝。以知眾生有佛性故。三為妄執",
    "T44n1851_001:0477c19": "我眾生故。宣說佛性。不同情取。故經說言。",
    "T44n1851_001:0477c20": "如來藏者。非我眾生。非命非人。四為執著虛",
    "T44n1851_001:0477c21": "妄法故。宣說佛性。不同所取。五為誹謗真如",
    "T44n1851_001:0477c22": "佛性。謂是則斷滅。故說佛性。是真是實常樂",
    "T44n1851_001:0477c23": "我常。亦可為於怖畏斷滅樂實眾生故說佛",
    "T44n1851_001:0477c24": "性。佛性之義。略辨如是。",
    "T44n1851_001:0477c25": "假名義三門分別(釋名一　假名有無二　辨相三)",
    "T44n1851_001:0477c26": "第一釋名。言假名者。釋有四義。一諸法無名。",
    "T44n1851_001:0477c27": "假與施名故曰假名。如貧賤人假稱富貴。如",
    "T44n1851_001:0477c28": "是等也。二假他得名。故號假名。如假諸陰得",
    "T44n1851_001:0477c29": "眾生名。假楝梁等得屋宅名。如是一切。又復",
    "T44n1851_001:0478a01": "大小長短等事。假他得名。大假小故。得其大",
    "T44n1851_001:0478a02": "名。小亦如是。長假短故。得其長名。短亦如",
    "T44n1851_001:0478a03": "是。如是一切故曰假名。三假之名稱曰假名。",
    "T44n1851_001:0478a04": "世俗諸法。各非定性。假他而有。名為假法。樹",
    "T44n1851_001:0478a05": "假之稱。故曰假名。四者諸法假名而有。故",
    "T44n1851_001:0478a06": "曰假名。是義云何。廢名論法。法如幻化。非有",
    "T44n1851_001:0478a07": "非無。亦非非有。亦非非無。無一定相可以自",
    "T44n1851_001:0478a08": "別。以名呼法。法隨名轉。方有種種。諸法差",
    "T44n1851_001:0478a09": "別。假名故有。是故諸法說為假名。如一色法。",
    "T44n1851_001:0478a10": "同體具有苦無常等一切諸義。隨義分別。苦",
    "T44n1851_001:0478a11": "無常等諸法之外。無別有一色之自性。假施",
    "T44n1851_001:0478a12": "色名呼集彼法。彼法隨名集成一色。色相方",
    "T44n1851_001:0478a13": "立是故色法。假名而有。還即說此色無常等。",
    "T44n1851_001:0478a14": "以之為苦。隨義分別。色無常等諸法之外。無",
    "T44n1851_001:0478a15": "別有一苦之自性。假施苦名呼集彼法。彼法",
    "T44n1851_001:0478a16": "隨名集成一苦。是故苦法假名而有。乃至宣",
    "T44n1851_001:0478a17": "說色苦無常空無我等。為非有無。隨義分別。",
    "T44n1851_001:0478a18": "色等法外。無別有一非有非無自性可得。假",
    "T44n1851_001:0478a19": "施非有非無名字。呼集彼法。彼諸法義隨此",
    "T44n1851_001:0478a20": "名字。集成非有非無之法。亦假名有。色法既",
    "T44n1851_001:0478a21": "然。諸法同爾。假名有之。故號假名。名義如是。",
    "T44n1851_001:0478a22": "第二次辨假法有無於中兩門。一總解釋。",
    "T44n1851_001:0478a23": "二別分別。總而論之。假法不定。云何不定。",
    "T44n1851_001:0478a24": "尋名取法。集用異本。非無假法。得言有體。據",
    "T44n1851_001:0478a25": "實以分。假無自實得言無體問曰。假法若有",
    "T44n1851_001:0478a26": "體者。何故經言但名但用但假施設不說假",
    "T44n1851_001:0478a27": "體。釋言。經說但假施設。即是假體。假體非實。",
    "T44n1851_001:0478a28": "是故說言但假施設。總相如是。次別論之。假",
    "T44n1851_001:0478a29": "法有三。一體二用三者名字。於中義別乃有",
    "T44n1851_001:0478b01": "四種。一攝名用。從體說無。隨別以求。非直假",
    "T44n1851_001:0478b02": "體空無所有。名用亦無。如彼眾生。隨陰別求。",
    "T44n1851_001:0478b03": "生體叵得。既無生體。知復就何施名。起用設",
    "T44n1851_001:0478b04": "有所作。但是陰用。如是一切。是故就實體用",
    "T44n1851_001:0478b05": "及名。一切皆無。第二分名異於體用。就實以",
    "T44n1851_001:0478b06": "求。但無體用。非無假名。何故如是。隨別以",
    "T44n1851_001:0478b07": "分。假體不立。故無假體。用必依體。以無體",
    "T44n1851_001:0478b08": "故。用亦不有。故無假用。名依相生。不依體",
    "T44n1851_001:0478b09": "發。故得有名。如貧賤人雖復無其富貴體用。",
    "T44n1851_001:0478b10": "亦得假名說為富貴。如是一切。三分名用異",
    "T44n1851_001:0478b11": "於假體。就實以論。但無假體。非無名用。何故",
    "T44n1851_001:0478b12": "如是。體據自實隨別求假。假無自實。是以無",
    "T44n1851_001:0478b13": "體。用謂集用。諸法和合。相假成用。故有假",
    "T44n1851_001:0478b14": "用。如以一縷獨不制象眾多相假便有制能。",
    "T44n1851_001:0478b15": "如是一切。既有假用。依用立名。名亦非無。四",
    "T44n1851_001:0478b16": "攝體用以從其名。非直有名。亦有體用。依和",
    "T44n1851_001:0478b17": "合相而起名字。故有假名。用此假名。統攝別",
    "T44n1851_001:0478b18": "法。皆成一總。故有假體。依體施用。故有假",
    "T44n1851_001:0478b19": "用。是故三種俱皆是有。有無如是。第三辨",
    "T44n1851_001:0478b20": "相開合不定。總唯一假。以一切法因緣集起",
    "T44n1851_001:0478b21": "相假成故。或分為二。二有兩門。一生法分別。",
    "T44n1851_001:0478b22": "二就因和法和分別。言生法者。假有二種。一",
    "T44n1851_001:0478b23": "眾生假名。二法假名。眾生假名。從內立稱。名",
    "T44n1851_001:0478b24": "不盡法。云何不盡。假通內外。內是眾生。外",
    "T44n1851_001:0478b25": "非眾生。經中直言眾生假名。外法不論。所以",
    "T44n1851_001:0478b26": "不盡。亦可眾生內外通因。內外法中。總相",
    "T44n1851_001:0478b27": "集起。斯名眾生。眾生虛集。名眾生假。相狀如",
    "T44n1851_001:0478b28": "何。分別有三。一內外分別。攬內五陰。以成",
    "T44n1851_001:0478b29": "眾生。名之為內。攬外四大。成草木等。以之為",
    "T44n1851_001:0478c01": "外。二麁細分別。內中攬陰以成假人。名之為",
    "T44n1851_001:0478c02": "細。人成軍眾。以之為麁。從細立稱。是故偏言",
    "T44n1851_001:0478c03": "眾生假名。外中攬大成草木等。以之為細。草",
    "T44n1851_001:0478c04": "木集成叢林等事。以之為麁。三染淨分別。染",
    "T44n1851_001:0478c05": "謂凡夫。淨謂賢聖。生死法中。五陰成人。以之",
    "T44n1851_001:0478c06": "為凡。涅槃法中。五陰成人。以之為聖。法假名",
    "T44n1851_001:0478c07": "者。就通為目。法物事有。諸法通名法。體虛",
    "T44n1851_001:0478c08": "假名法假名。相狀如何。分別有三。一內外",
    "T44n1851_001:0478c09": "分別。內謂六根。外謂六塵。二麁細分別。因和",
    "T44n1851_001:0478c10": "為麁。法和為細。此如後釋。三染淨分別。染謂",
    "T44n1851_001:0478c11": "生死。淨謂涅槃。生死涅槃。經說不定。或有宣",
    "T44n1851_001:0478c12": "說生死假名。涅槃非假。生死不真。虛假而有",
    "T44n1851_001:0478c13": "故名為假樹假之稱。故曰假名。涅槃體真。非",
    "T44n1851_001:0478c14": "是假名。以非假故。涅槃之號。非是假名。良",
    "T44n1851_001:0478c15": "以生死是假名。故維摩經說。出離生死。名",
    "T44n1851_001:0478c16": "超假名。或有宣說涅槃假名。生死非假。涅槃",
    "T44n1851_001:0478c17": "無名。假為施名。故曰假名。是以經言。涅槃",
    "T44n1851_001:0478c18": "無名。強為立名。如恒羅婆夷。實不食油。假",
    "T44n1851_001:0478c19": "言食油。生死法體。是有為法。非是假立。故非",
    "T44n1851_001:0478c20": "假名。或有宣說生死涅槃二俱假名。生死涅",
    "T44n1851_001:0478c21": "槃。皆非定性。因緣假集。故說為假。樹假之",
    "T44n1851_001:0478c22": "稱。故曰假名。亦可生死涅槃之法假名而有。",
    "T44n1851_001:0478c23": "故曰假名。故地持言。色假名乃至涅槃一切",
    "T44n1851_001:0478c24": "假名。或有宣說生死涅槃俱非假名。廢名求",
    "T44n1851_001:0478c25": "法。法離名故。故地持言。一切諸法。離名自",
    "T44n1851_001:0478c26": "性。問曰前說生死涅槃二俱假名。今言皆非。",
    "T44n1851_001:0478c27": "有何所以。釋言。將名以呼諸法。法隨名轉故",
    "T44n1851_001:0478c28": "皆假名。廢名求法。法皆離言。是故一切皆非",
    "T44n1851_001:0478c29": "假名。今就第三故。說生死涅槃之法。為法假",
    "T44n1851_001:0479a01": "名(此一門竟)。次就因和法和分別。言因和者。是因",
    "T44n1851_001:0479a02": "和合假。言法和者。是法和合假。是二云何。",
    "T44n1851_001:0479a03": "於事分齊。攬別成總。以細成麁。名因和合假。",
    "T44n1851_001:0479a04": "攬別成總。如陰成人。以細成麁。如似細色成",
    "T44n1851_001:0479a05": "麁色等。於法分齊。無常苦空無我等義。同體",
    "T44n1851_001:0479a06": "相成。名法和假。成實論中。因和合空名為生",
    "T44n1851_001:0479a07": "空。法和合空說名法空。大乘法中。亦有此",
    "T44n1851_001:0479a08": "義。淺深為異(假如是)或分為三。如大品經三假",
    "T44n1851_001:0479a09": "品說。一者受假。二者法假。三者名假。於中略",
    "T44n1851_001:0479a10": "以三門分別。一釋其名。二辨體相。三觀入次",
    "T44n1851_001:0479a11": "第。先釋其名言受假者。總含多法。故名為",
    "T44n1851_001:0479a12": "受。受假多法聚集而成。故曰受假。言法假者。",
    "T44n1851_001:0479a13": "自體名法。法體虛集故云法假。言名假者。顯",
    "T44n1851_001:0479a14": "法曰名。依法依想假以施設。故曰名假(此一門竟)。",
    "T44n1851_001:0479a15": "次辨其相。受法二門相對分別。如龍樹說。",
    "T44n1851_001:0479a16": "假法是受實法是法。總相雖然。義猶難解。於",
    "T44n1851_001:0479a17": "中略以兩義分別。第一直就因和合中。隨義",
    "T44n1851_001:0479a18": "分別。一切受法。攬細成麁。攝別成總。皆名為",
    "T44n1851_001:0479a19": "受。隨別細分皆名為法。如人成眾。眾名為",
    "T44n1851_001:0479a20": "受。人一是法攬陰成人。人復是受陰復是法。",
    "T44n1851_001:0479a21": "如是一切。受法雖異。同籍緣成。假集義一。",
    "T44n1851_001:0479a22": "故通名假。二就因和法和分別。一切因和。攬",
    "T44n1851_001:0479a23": "別成總。斯名受假。一切法和苦無常等諸法",
    "T44n1851_001:0479a24": "相成皆是法假。受法如是。言名假者。論釋",
    "T44n1851_001:0479a25": "有二。一就通以釋。前受及法二種名字。通為",
    "T44n1851_001:0479a26": "名假。故論說言。用其名字。取前二法。是其名",
    "T44n1851_001:0479a27": "假第二唯取受假之名。以為名假。法假之名。",
    "T44n1851_001:0479a28": "判屬法假。故論釋言。於多名邊更有名生。說",
    "T44n1851_001:0479a29": "為名假。如五陰名邊有眾生名生。根莖枝葉",
    "T44n1851_001:0479b01": "華果名邊有樹名生。眾樹名邊有林名生。如",
    "T44n1851_001:0479b02": "是一切說名為假。體相如是(此二門竟)。次辨觀入破",
    "T44n1851_001:0479b03": "遣次第。如論中說。先破名假。良以名字。依",
    "T44n1851_001:0479b04": "法依想。假以施設。浮虛易破。故先破之。次破",
    "T44n1851_001:0479b05": "受假。受依法成。虛集易分。故次破受。後破法",
    "T44n1851_001:0479b06": "假。法是根本微細難覺。難可分折。故後破",
    "T44n1851_001:0479b07": "之。破法云何。汎解有八。一責情破。如說癡",
    "T44n1851_001:0479b08": "盲貪著於我。三界虛妄但妄心作。如是一切。",
    "T44n1851_001:0479b09": "二推智破。如說智者不得有無明法無性。如",
    "T44n1851_001:0479b10": "是一切。三推因破。如推陰因破眾生性。推其",
    "T44n1851_001:0479b11": "往因破現常性。如是一切。四推果破。如當",
    "T44n1851_001:0479b12": "果破現無因。如是一切。五推對破。如說有我",
    "T44n1851_001:0479b13": "則有我所。若無有我則無我所。又如經說。",
    "T44n1851_001:0479b14": "有縛有解。無縛無解。如是一切。名推對破。六",
    "T44n1851_001:0479b15": "推理破。如說諸法性自虛等。七推名破。如說",
    "T44n1851_001:0479b16": "乳時不得酪名。明無酪性。如是一切。八推實",
    "T44n1851_001:0479b17": "破。如人夜闇見繩為蛇。言但是繩見如來藏。",
    "T44n1851_001:0479b18": "以為生死。言但是藏本無生死。如是一切。以",
    "T44n1851_001:0479b19": "斯八種破壞諸法。名破法假。破法假已到法",
    "T44n1851_001:0479b20": "實相。法實相者。即是法空(三假如是)或分為四。",
    "T44n1851_001:0479b21": "始從因生乃至相續。於中略以五門分別。一",
    "T44n1851_001:0479b22": "釋其名。二辨其相。三約時類。彰假差別。四辨",
    "T44n1851_001:0479b23": "寬狹。五對三假。苦相收攝。第一釋名。名字",
    "T44n1851_001:0479b24": "是何。一因生假亦名緣生。二因成假亦名緣",
    "T44n1851_001:0479b25": "成。三相待假亦名相形。四相續假。言因生者。",
    "T44n1851_001:0479b26": "從因生果。別體相起。故曰因生。生假因起。名",
    "T44n1851_001:0479b27": "因生假。生託緣集。名緣生假。言因成者。法有",
    "T44n1851_001:0479b28": "總別。別為總因。總為別果。攬彼別因而成總",
    "T44n1851_001:0479b29": "果。果假因成。名因成假。又攬別緣而成總果。",
    "T44n1851_001:0479c01": "是故亦名緣成假也。相待假者。長短大小高",
    "T44n1851_001:0479c02": "下等事。相形分別。相待名別。名相待假。相",
    "T44n1851_001:0479c03": "續假者。有為遷流。籍前生後。前後兩邊。謂之",
    "T44n1851_001:0479c04": "為相攝對名續。所言假者。前後兩邊。互以相",
    "T44n1851_001:0479c05": "望相假成續。名相續假。亦可相續以成一法。",
    "T44n1851_001:0479c06": "一假續成。名相續假。名義如此(此一門竟)。第二門",
    "T44n1851_001:0479c07": "中。辨其體相。就初假中。名別有二。一名因",
    "T44n1851_001:0479c08": "生。二名緣生。就此二中四門分別。一隨法異",
    "T44n1851_001:0479c09": "論正因生果。名因生假。如善惡業起苦樂等。",
    "T44n1851_001:0479c10": "緣因得報名緣生假。如從煩惱生苦樂等。二",
    "T44n1851_001:0479c11": "攝緣從因。一切諸法異體相起皆名因生。不",
    "T44n1851_001:0479c12": "簡親疏。故地持中。宣說十因生一切法。以一",
    "T44n1851_001:0479c13": "切法十因生故。皆名因生。三攝因從果。一",
    "T44n1851_001:0479c14": "切諸法果體相起。皆名緣生。不簡親疎。而",
    "T44n1851_001:0479c15": "說四緣生一切法。以一切法四緣生故。皆名",
    "T44n1851_001:0479c16": "緣生。四者因緣共顯諸法。一切諸法。別體",
    "T44n1851_001:0479c17": "相起。皆號因生。亦名緣生。是故經中。十二因",
    "T44n1851_001:0479c18": "緣通名因緣。因緣通故所生之法。齊號因生。",
    "T44n1851_001:0479c19": "同名緣生。問曰。向說正因起法名曰因生。緣",
    "T44n1851_001:0479c20": "因起法說為緣生。因緣既殊。何不分二。乃合",
    "T44n1851_001:0479c21": "為一。釋言。別立理亦無傷。但以此二別體起",
    "T44n1851_001:0479c22": "法。其義相似。故合為一。又如向說因生緣生",
    "T44n1851_001:0479c23": "亦有其義故為一矣。第二假中。名亦有二。一",
    "T44n1851_001:0479c24": "名因成。二因緣成。就此二中。辨義不同有",
    "T44n1851_001:0479c25": "四門。一隨法異論。就彼攬別成總法中。同類",
    "T44n1851_001:0479c26": "之法。以細成麁。名目因成。如以細色成麁",
    "T44n1851_001:0479c27": "色等。異類相成。名曰緣成。如以五陰成眾生",
    "T44n1851_001:0479c28": "等。同類親故。說作因成。異類疎故。說為緣成。",
    "T44n1851_001:0479c29": "二攝緣從因。一切諸法。但使攬別而成總者。",
    "T44n1851_001:0480a01": "斯名因成。對彼別體疎遠法故。說為因矣。三",
    "T44n1851_001:0480a02": "攝因從緣。一切諸法。攬別成者。斯名緣成。",
    "T44n1851_001:0480a03": "對彼過去親生因故。四因成緣成共顯諸法。",
    "T44n1851_001:0480a04": "一切諸法。攬別成者。齊名因成。同號緣成。問",
    "T44n1851_001:0480a05": "目。向說同類相成名因成假。異類相成名緣",
    "T44n1851_001:0480a06": "成假。因緣既殊。何不別分。乃合為一。釋言。",
    "T44n1851_001:0480a07": "別立理亦無傷。但以此二攬別成總。其義相",
    "T44n1851_001:0480a08": "似。故合為一。又如向說因成緣成亦有共顯",
    "T44n1851_001:0480a09": "諸法之義。故說為一。第三假中。諸法非一。其",
    "T44n1851_001:0480a10": "中長短大小高下。彼此往來貴賤好惡。如是",
    "T44n1851_001:0480a11": "一切皆是相待。如一丈物不對五尺。長相不",
    "T44n1851_001:0480a12": "生。長名不起。由對五尺。長相始分。長名得",
    "T44n1851_001:0480a13": "起。名相待假。如是一切。第四假中法亦非",
    "T44n1851_001:0480a14": "一。但令諸法從前起後。次第相接。皆名相續。",
    "T44n1851_001:0480a15": "問曰。此續為在於前。為在於後。既云相續。寧",
    "T44n1851_001:0480a16": "容偏在。又問。此續云何名假。釋有兩義。一據",
    "T44n1851_001:0480a17": "兩邊。迭相假籍。得成續義。故說為假。相狀",
    "T44n1851_001:0480a18": "云何。如前念法。假後念故。前得成續。後念之",
    "T44n1851_001:0480a19": "法。假前念故。後得成續。相假成續名相續假。",
    "T44n1851_001:0480a20": "此是一義。第二義者。兩邊雖異。續成一法。",
    "T44n1851_001:0480a21": "一法假彼前後兩邊。相續而成。故名為假。問",
    "T44n1851_001:0480a22": "曰。若爾與彼前後緣成何別。釋云。一體隨義",
    "T44n1851_001:0480a23": "分異。分取攬別成總義邊。說為緣成。分取前",
    "T44n1851_001:0480a24": "後相續義邊。說為相續。又更分別。亦有少異。",
    "T44n1851_001:0480a25": "異相如何。緣成則寬。相續則狹。如續緣成",
    "T44n1851_001:0480a26": "中。攬十二時。合成一日。十二時中。寅申相對",
    "T44n1851_001:0480a27": "卯酉相生時。雖隔絕不相接續。而得和合共",
    "T44n1851_001:0480a28": "成一日。故說為寬。相續假中。雖復宣說十二",
    "T44n1851_001:0480a29": "時分續成一日。於中寅申卯酉相對。時中隔",
    "T44n1851_001:0480b01": "絕。不得說為相續成目。唯相隣者。得說為續。",
    "T44n1851_001:0480b02": "故名為狹。體相如是(此二門竟)。第三門中。約就時",
    "T44n1851_001:0480b03": "類彰假差別。因生假中。差別有四。一者同類",
    "T44n1851_001:0480b04": "同時因生。如天上日生水中日。如面生像。如",
    "T44n1851_001:0480b05": "聲發響。如因香樹生孤遊香。如是一切色聲",
    "T44n1851_001:0480b06": "香等。當分相生。故名同類。一時相起。稱曰",
    "T44n1851_001:0480b07": "同時。二者同類異時因生。如麥生麥穀生穀",
    "T44n1851_001:0480b08": "等。三者異類同時因生。如從眼色生於眼識。",
    "T44n1851_001:0480b09": "如鐘生聲。如巖發響。如是一切。四者異類異",
    "T44n1851_001:0480b10": "時因生。如過去世業與煩惱生今苦樂。斯乃",
    "T44n1851_001:0480b11": "緣生。同名因生。緣成假中。亦有四種。一者同",
    "T44n1851_001:0480b12": "類同時緣成。如以細色成於麁色。眾多小聲",
    "T44n1851_001:0480b13": "成於大聲。如是一切。二者同類異時緣成。如",
    "T44n1851_001:0480b14": "十二時合成一日。如是一切。以時成時。故名",
    "T44n1851_001:0480b15": "同類。前後合成。稱曰異時。三者異類同時",
    "T44n1851_001:0480b16": "緣成。如大乘中五陰成人。毘曇亦爾。所謂四",
    "T44n1851_001:0480b17": "大。成諸根等。四者異類同時異時和合緣成。",
    "T44n1851_001:0480b18": "如成實中。五陰成人。陰與人別名為異類。色",
    "T44n1851_001:0480b19": "心並故稱曰同時。四心前後故云異時。若依",
    "T44n1851_001:0480b20": "餘論。五陰成人。一向同時。斯乃因成通名緣",
    "T44n1851_001:0480b21": "成。相待假中。亦有四種。一者同類同時相待。",
    "T44n1851_001:0480b22": "如現在世人人相形天天相比。如是一切。二",
    "T44n1851_001:0480b23": "者同類異時相待。如以今人比劫初人。如是",
    "T44n1851_001:0480b24": "一切。三者異類同時相待。如現在世色心相",
    "T44n1851_001:0480b25": "形空有相待。如是一切。四者異類異時相待。",
    "T44n1851_001:0480b26": "如對過因宣說今果。如是一切。相續假中。亦",
    "T44n1851_001:0480b27": "有四種。一者同類同時相續。如現在世同類",
    "T44n1851_001:0480b28": "色物互相接續。以繩相接。如是一切。二者異",
    "T44n1851_001:0480b29": "類同時相續。如現在世異色物迭相接續。以",
    "T44n1851_001:0480c01": "梨接杜。如是一切。三者同類異時相續。如從",
    "T44n1851_001:0480c02": "前色生於後色。如是一切。四者異類異時相",
    "T44n1851_001:0480c03": "續。如從過因續生今果。如是一切。時類同異。",
    "T44n1851_001:0480c04": "略之云爾(此三門竟)。第四門中。辨其寬狹。於中有",
    "T44n1851_001:0480c05": "二。一就有無辨其寬狹。二就常無常辨其寬",
    "T44n1851_001:0480c06": "狹。就有無者。四假之中。相待緣成及與相",
    "T44n1851_001:0480c07": "續。通於有無。因生一種局在於有。問曰。相",
    "T44n1851_001:0480c08": "待通於有無。義在可知。緣成假中。云何通有",
    "T44n1851_001:0480c09": "無。此如經說。大涅槃中。總攝一切智斷功",
    "T44n1851_001:0480c10": "德。智斷功德。緣成涅槃。智是其有。斷是其",
    "T44n1851_001:0480c11": "無。是故緣成。得通有無。又地持說。二斷二",
    "T44n1851_001:0480c12": "智。以成菩提。此亦緣成。得通有無。問曰。相",
    "T44n1851_001:0480c13": "續云何通有無。釋言。相生相續之義。局在於",
    "T44n1851_001:0480c14": "有。接對之續。義通有無。如涅槃法接續生死。",
    "T44n1851_001:0480c15": "就常無常辨寬狹者。四假皆通常與無常。云",
    "T44n1851_001:0480c16": "何皆通。因生假中。句別有四。一者無常還生",
    "T44n1851_001:0480c17": "無常。謂世間中。從無常因生無常果。二者",
    "T44n1851_001:0480c18": "無常生常。謂從世間無常之善。生彼出世",
    "T44n1851_001:0480c19": "菩提常果。故涅槃中佛答闍提。汝法之中。",
    "T44n1851_001:0480c20": "從其常性生無常果。我佛法中。從無常因生",
    "T44n1851_001:0480c21": "於常果。竟有何過。此則無常生於常也。三常",
    "T44n1851_001:0480c22": "還生常。謂從佛性出生菩提。故經說言。復",
    "T44n1851_001:0480c23": "有生因。謂首楞嚴阿耨菩提。首楞嚴定。即",
    "T44n1851_001:0480c24": "是佛性。四常生無常。謂依真識發生妄識。依",
    "T44n1851_001:0480c25": "於常身起化生滅。緣成假中。句別有三。一者",
    "T44n1851_001:0480c26": "無常還成無常。謂世間中。攬五陰成人。人成",
    "T44n1851_001:0480c27": "眾等。二常還成常。謂出世中。常住五陰。成",
    "T44n1851_001:0480c28": "佛菩薩。三常無常和合緣成。謂以八識合成",
    "T44n1851_001:0480c29": "眾生。前七無常。後一是常。相待假中。句亦",
    "T44n1851_001:0481a01": "有三。一者無常還待無常。謂世間中。長短相",
    "T44n1851_001:0481a02": "形。大小相比。二常還待常。謂佛菩薩上下",
    "T44n1851_001:0481a03": "相形。如是一切。三無常待常。謂待生死。宣",
    "T44n1851_001:0481a04": "說涅槃。如是一切。相續假中。句別有四。一",
    "T44n1851_001:0481a05": "者常還續無常。謂世間中有為相續。二常續",
    "T44n1851_001:0481a06": "無常。謂彼出世常住果德。接對生死。三無常",
    "T44n1851_001:0481a07": "續常。如成實說。從於滅定起後心識。四常還",
    "T44n1851_001:0481a08": "續常。謂以常因續生常果。故地持云。種性菩",
    "T44n1851_001:0481a09": "薩六入殊勝。展轉相續無始法爾。問曰。常法",
    "T44n1851_001:0481a10": "則無遷變。云何說續。釋言。常法無遷變。故不",
    "T44n1851_001:0481a11": "就一法起盡說續。但說後起接於前德。故名",
    "T44n1851_001:0481a12": "為續。如二地中常德起時。接於初地。如是",
    "T44n1851_001:0481a13": "一切。又就一法隨緣轉變。得說續。如地持",
    "T44n1851_001:0481a14": "說。六入相續。即其事也。寬狹如是(此四門竟)。次對",
    "T44n1851_001:0481a15": "三假共相收接。言三假者。如上所說受法名",
    "T44n1851_001:0481a16": "也。接相云何。釋言。法中通具四假。如一色",
    "T44n1851_001:0481a17": "法從前起後。是因生假。過因所起。亦是因生。",
    "T44n1851_001:0481a18": "以細成麁。是緣成假。苦無常等諸法相成。亦",
    "T44n1851_001:0481a19": "是緣成。大小相形麁細相比。是相待假。前後",
    "T44n1851_001:0481a20": "相接。是相續假。受假之中。亦具四假。如說眾",
    "T44n1851_001:0481a21": "生。以之為受。眾生各從過因而生。是因生假。",
    "T44n1851_001:0481a22": "攬陰而成。是緣成假。尊卑相形貴賤相比。是",
    "T44n1851_001:0481a23": "相待假。起盡相接是相續假。如是一切。四中",
    "T44n1851_001:0481a24": "緣成。是其正義。餘三是傍。何故如是。夫言受",
    "T44n1851_001:0481a25": "者。緣成假中。接受多法。故名為受。是故受",
    "T44n1851_001:0481a26": "義。正當緣成。餘非受義。故說為傍。名假之",
    "T44n1851_001:0481a27": "中。亦具四假。依如成實。名是聲性。從於四",
    "T44n1851_001:0481a28": "大擊發而生。是因生假。依於餘論。名是非色",
    "T44n1851_001:0481a29": "非心之法。從於想生名因生假。故地持云。",
    "T44n1851_001:0481b01": "建立施設地等假名。是名地想。故知。名字從",
    "T44n1851_001:0481b02": "想而生。依如成實。名是假聲。攬彼實聲和合",
    "T44n1851_001:0481b03": "而成。是緣成假。依如餘論。名是非色非心之",
    "T44n1851_001:0481b04": "法。然此有為。一念之頃具生住滅。以生住",
    "T44n1851_001:0481b05": "等四相合成。名緣成假。多少相形善惡相",
    "T44n1851_001:0481b06": "比。是相待假。前後相接是相續假。若依成實。",
    "T44n1851_001:0481b07": "此四種中。緣成相續。是其正義餘二是傍。何",
    "T44n1851_001:0481b08": "故如是。彼說名字是其假聲。攬彼實聲。前後",
    "T44n1851_001:0481b09": "續成。是故正當緣成相續。餘不正成。故說為",
    "T44n1851_001:0481b10": "傍。若依餘論。因生緣成及與相續。是其正義。",
    "T44n1851_001:0481b11": "相待是傍。何故如是。彼說名字是非色非心",
    "T44n1851_001:0481b12": "依想而生。又生住等四相合成。前後續成。故",
    "T44n1851_001:0481b13": "說因生緣成相續。以為正義。相待非是親成",
    "T44n1851_001:0481b14": "名。故說之為傍。問曰。成實亦說。名字依四大",
    "T44n1851_001:0481b15": "生。何故彼宗不說因生以為正義。釋言。有以。",
    "T44n1851_001:0481b16": "彼成實中。宣說四大和合生聲。是聲和合。",
    "T44n1851_001:0481b17": "方得成名。疎挾一重。是故因生不名正義。地",
    "T44n1851_001:0481b18": "持等中。宣說名字。親依想生。故說因生以為",
    "T44n1851_001:0481b19": "正義。不類譬斯。問曰。何故法假之中。四假皆",
    "T44n1851_001:0481b20": "正。名受二中。有正有傍。釋言。法通四俱是",
    "T44n1851_001:0481b21": "正。名受局故有正有傍。隨法異論。假乃無",
    "T44n1851_001:0481b22": "量。假名義。略辨麁爾。",
    "T44n1851_001:0481b23": "入不二門義三門分別(釋名一。辨相二。約說分異三)",
    "T44n1851_001:0481b24": "第一釋名。入不二門。如維摩說。言不二",
    "T44n1851_001:0481b25": "者。無異之謂。即是經中一實義也。一實之理。",
    "T44n1851_001:0481b26": "妙寂離相。如如平等。亡於彼此。故云不二。問",
    "T44n1851_001:0481b27": "曰。諸法有一二三乃至眾多。翻彼說理。理應",
    "T44n1851_001:0481b28": "不一不二不三乃至不多。以何義故偏言不",
    "T44n1851_001:0481b29": "二。釋言。不一乃至不多。經有說處。故涅槃",
    "T44n1851_001:0481c01": "云。除一法相。不可算數。華嚴亦云。眾多法",
    "T44n1851_001:0481c02": "中。無一法相。於一法中。亦無多相。但今且",
    "T44n1851_001:0481c03": "就一不二門而辨道理。餘略不論。良以二者",
    "T44n1851_001:0481c04": "彼此通謂。是故偏對而說不二。又復二者別",
    "T44n1851_001:0481c05": "法之始。今此為明理體無別。故偏對二而說",
    "T44n1851_001:0481c06": "不二。雖說不二。不一不三乃至不多。悉入其",
    "T44n1851_001:0481c07": "中。是義云何。若立一相。以一對多。即是其",
    "T44n1851_001:0481c08": "二翻對彼二。故名不二。若立多相。以多對",
    "T44n1851_001:0481c09": "少。還即是二。翻對彼二。故名不二。又立多",
    "T44n1851_001:0481c10": "相。於多法中彼此相對。亦即是二。翻對彼二。",
    "T44n1851_001:0481c11": "故為不二。以是義故。遣多悉入不二。多少",
    "T44n1851_001:0481c12": "既然。遣染遣淨。遣縛遣解。遣有遣無。類亦",
    "T44n1851_001:0481c13": "同然。若立有相。以有對無。即是其二。翻對",
    "T44n1851_001:0481c14": "彼二。名為不二。若立無相。以無對有。還即",
    "T44n1851_001:0481c15": "是二。翻對彼二。名為不二。翻若當定立非",
    "T44n1851_001:0481c16": "有無相。以非有無對有對無即復是二。翻對",
    "T44n1851_001:0481c17": "彼二。名為不二。乃至建立不二門相。不二對",
    "T44n1851_001:0481c18": "二。還復是二。翻對彼二。名為不二。是故不",
    "T44n1851_001:0481c19": "二。有相皆遣有理悉收。故偏名之理體名法。",
    "T44n1851_001:0481c20": "又為心軌。亦名為法。此不二法。形對佛性空",
    "T44n1851_001:0481c21": "如等義。門別不同。故名為門。又能通人。趣",
    "T44n1851_001:0481c22": "入名門。捨相證會。名之為入。名義如是。第",
    "T44n1851_001:0481c23": "二辨相。此不二門。是法界中一門義也。門別",
    "T44n1851_001:0481c24": "雖一。而妙旨虛融義無不在。無不在故。一",
    "T44n1851_001:0481c25": "切諸法。悉是不二。諸法皆是。豈有所局。但",
    "T44n1851_001:0481c26": "維摩中。且約三十三人所辨。以彰其異。所辨",
    "T44n1851_001:0481c27": "雖異。要攝唯二。一遣相門。二相雙遣名為",
    "T44n1851_001:0481c28": "不二。非有所留。二融相門。二法同體名為不",
    "T44n1851_001:0481c29": "二。非有所遣。遣相門中。曲復有三。一就妄",
    "T44n1851_001:0482a01": "情所取法中相對分二。翻除彼二故名為不",
    "T44n1851_001:0482a02": "二。如維摩說。我我所二。因有我故使有我",
    "T44n1851_001:0482a03": "所。若無有我則無我所。是為不二。如是等也。",
    "T44n1851_001:0482a04": "二情實相對以別其二。翻對此二名為不二。",
    "T44n1851_001:0482a05": "是義云何。據情望實。情外有實。將實對情。說",
    "T44n1851_001:0482a06": "之為二。據實望情。情本不有情。既不有實。亦",
    "T44n1851_001:0482a07": "亡對故云不二。如維摩說。實不實二。其實",
    "T44n1851_001:0482a08": "見者尚不見實。何況非實。如是等也。三唯就",
    "T44n1851_001:0482a09": "實。離相平等名為不二。是義云何。就實論實。",
    "T44n1851_001:0482a10": "由來無異。異既不有一。亦亡對故曰不二。",
    "T44n1851_001:0482a11": "維摩默顯義。應當此遣相。如是融相門中。",
    "T44n1851_001:0482a12": "義別亦三。一就妄情所起法中。義別分二。二",
    "T44n1851_001:0482a13": "法同體名為不二。如經中說。無常即苦。苦",
    "T44n1851_001:0482a14": "即無常。是苦無常同體無別。名為不二。如是",
    "T44n1851_001:0482a15": "一切。二真妄兩別。名之為二。相依不離。名為",
    "T44n1851_001:0482a16": "不二。如維摩說。明無明二。無明性即是明。",
    "T44n1851_001:0482a17": "名為不二。如是一切。三就真中義別分二。二",
    "T44n1851_001:0482a18": "法同體。名為不二。於此門中。曲分有四。一直",
    "T44n1851_001:0482a19": "就真體。隨義分二。如來藏中。具過無量恒",
    "T44n1851_001:0482a20": "沙佛法。彼法同體。名為不二。又如經說。空",
    "T44n1851_001:0482a21": "即無相。無相即無願。名為不二。如是等也。二",
    "T44n1851_001:0482a22": "就真中體用分二。如依真心緣起集成生死",
    "T44n1851_001:0482a23": "涅槃。用不離體。體用虛融。名為不二。如經",
    "T44n1851_001:0482a24": "中說。佛性如來。無二無別。如是等也。三就",
    "T44n1851_001:0482a25": "真體所起法中。相別分二。如經中說。佛性之",
    "T44n1851_001:0482a26": "性與不善。俱名為無明。無明與善法。俱名",
    "T44n1851_001:0482a27": "之為明。如是等輩。彼二同依一佛性體。名為",
    "T44n1851_001:0482a28": "不二。故涅槃云。明與無明生於二相。智者",
    "T44n1851_001:0482a29": "了達其性無二。無二之相即是實性。如是等",
    "T44n1851_001:0482b01": "也。又如經說。一實諦中開分二諦。二即一實。",
    "T44n1851_001:0482b02": "亦當此門。四就真性所起法中。相別分二。如",
    "T44n1851_001:0482b03": "依佛性緣起集成一切行德。德別名二。於彼",
    "T44n1851_001:0482b04": "德中。門別相即名為不二。如維摩說。佛法",
    "T44n1851_001:0482b05": "眾三。佛即是法。法即是眾。名為不二。如是",
    "T44n1851_001:0482b06": "等也。不二雖眾。要不出此。言其入者。義別",
    "T44n1851_001:0482b07": "有四。一就信明入。於此不二。信順不違。故",
    "T44n1851_001:0482b08": "名為入。二就解說入。於此不二。解觀相應。",
    "T44n1851_001:0482b09": "名之為入。三就行論入。依定照見。明了現前。",
    "T44n1851_001:0482b10": "不見二相可以住中。名入不二。不見二相。即",
    "T44n1851_001:0482b11": "是止也。明了不二。是其觀也。四就證辨入",
    "T44n1851_001:0482b12": "亡情契實。名之為證。於得證時。不見如外",
    "T44n1851_001:0482b13": "有心能證。既無有心。寧復心外有如可證。不",
    "T44n1851_001:0482b14": "見能證。妄想不行。不見所證。虛偽不起。如不",
    "T44n1851_001:0482b15": "離心。妄想不行。心不離如。如心不異。是即真",
    "T44n1851_001:0482b16": "名入不二門。入不二義。辨之略爾。次第三",
    "T44n1851_001:0482b17": "門。約說分異。如維摩中。義別三階。一維摩",
    "T44n1851_001:0482b18": "問諸菩薩等。以言遣相。明入不二。二諸菩薩。",
    "T44n1851_001:0482b19": "問文殊師利。以言遣言。明其不二。三文殊問",
    "T44n1851_001:0482b20": "彼維摩詰。以默遣言。而顯不二。此三皆是化",
    "T44n1851_001:0482b21": "益方便分齊。息相教入。之階降也。若論自覺",
    "T44n1851_001:0482b22": "相應境界。不可言彰。叵以默顯。何故如是。據",
    "T44n1851_001:0482b23": "實以求。法外本無音聲文字。何言能彰。法外",
    "T44n1851_001:0482b24": "亦無形相可得。誰用默顯。無言能彰證處亡",
    "T44n1851_001:0482b25": "語。非默能顯證處絕相。詮相悉無他所莫測",
    "T44n1851_001:0482b26": "是故名為自覺境界。對處無他。自亦亡對。問",
    "T44n1851_001:0482b27": "曰。維摩闡玄之極。亦使默外猶有自覺相應",
    "T44n1851_001:0482b28": "境界。何故不論。釋言。為化極於言默。言默之",
    "T44n1851_001:0482b29": "外。不復可陳。不可陳處。從來未辨。豈獨今",
    "T44n1851_001:0482c01": "哉。不二之義。辨之略爾。",
    "T44n1851_001:0482c02": "二諦義兩門分別(釋名一　辨體二)",
    "T44n1851_001:0482c03": "第一釋名。言二諦者。一是世諦。二第一義諦。",
    "T44n1851_001:0482c04": "然世諦者。亦名俗諦。亦名等諦。世名為時。事",
    "T44n1851_001:0482c05": "相諸法。生滅在時。就時辨法。故云世諦。若爾",
    "T44n1851_001:0482c06": "無為非生滅法。應非世諦。釋言。有名不盡諸",
    "T44n1851_001:0482c07": "法。何等諦之中。該攝有為無為之法。有為",
    "T44n1851_001:0482c08": "是世。無為非世。從有立稱。故云世諦。與前眾",
    "T44n1851_001:0482c09": "生假名相似。又云世者。是其世人。一切事法。",
    "T44n1851_001:0482c10": "世人所知。故名世諦。故涅槃云。世人所知。",
    "T44n1851_001:0482c11": "名為世諦。問曰。世法聖人亦知。何故偏言世",
    "T44n1851_001:0482c12": "人所知名為世諦。釋言。聖人雖知此法。隨世",
    "T44n1851_001:0482c13": "故知。是故猶名世人所知。又復聖人。就彼世",
    "T44n1851_001:0482c14": "人所知法中。知其虛假。虛假是其世法之實。",
    "T44n1851_001:0482c15": "故名世諦。若爾聖人。亦就凡夫生死法中。知",
    "T44n1851_001:0482c16": "其苦集。所知苦集。應名凡諦。然彼苦集。雖",
    "T44n1851_001:0482c17": "是凡法。聖人知故得名聖諦。世諦似彼。何緣",
    "T44n1851_001:0482c18": "偏就世間之人。說為世諦。釋言。互從皆得無",
    "T44n1851_001:0482c19": "傷。但經論中。為明苦集非聖不知故名聖諦。",
    "T44n1851_001:0482c20": "又知成聖。亦名聖諦。世法虛假。雖是聖知",
    "T44n1851_001:0482c21": "非精上。故非第一。非第一故。判入世中。言",
    "T44n1851_001:0482c22": "俗諦者。俗謂世俗。世俗所知。故名俗諦。言等",
    "T44n1851_001:0482c23": "諦者。等謂齊等。統攝之義。世法非一。不可別",
    "T44n1851_001:0482c24": "論。等舉諸法。故云等諦。第一義者。亦名真",
    "T44n1851_001:0482c25": "諦。第一是其顯勝之目。所以名義。真者是其",
    "T44n1851_001:0482c26": "絕妄之稱。世與第一。審實不謬。故通名諦。真",
    "T44n1851_001:0482c27": "即可實。世法虛誑。云何名諦。言虛誑者。對真",
    "T44n1851_001:0482c28": "辨義。然於世法。事實不無。故得稱諦。又復世",
    "T44n1851_001:0482c29": "諦實是虛誑。故名世諦。然彼世諦。若對第一。",
    "T44n1851_001:0483a01": "應名第二若對真諦。應名妄諦。第一義者。若",
    "T44n1851_001:0483a02": "對世諦。應名出世。若對俗諦。應名非俗。若對",
    "T44n1851_001:0483a03": "等諦。應名非等。立名不可一一返對。是故事",
    "T44n1851_001:0483a04": "法。且名世諦俗諦等諦。理法且名第一義諦",
    "T44n1851_001:0483a05": "乃至真諦。諦者猶是真實之義。何故二種並",
    "T44n1851_001:0483a06": "得稱諦。不得並說為真諦乎。釋言。今此諦門",
    "T44n1851_001:0483a07": "辨義。故通名諦。為分真俗。是故世諦不得名",
    "T44n1851_001:0483a08": "真。實若當就彼真實門中。以論諸法。是",
    "T44n1851_001:0483a09": "即理事俱名為真。故地持中。事實二性同名",
    "T44n1851_001:0483a10": "真實。今據諦門。二俱名諦。二諦名義。略之云",
    "T44n1851_001:0483a11": "爾。第二門中。差別有二。一分宗別。二約宗",
    "T44n1851_001:0483a12": "辨諦。言分宗者。宗別有四。一立性宗亦名因",
    "T44n1851_001:0483a13": "緣。二破性宗亦曰假名。三破相宗亦名不真。",
    "T44n1851_001:0483a14": "四顯實宗亦曰真宗。此四乃是望義名法。經",
    "T44n1851_001:0483a15": "論無名。經論之中。雖無此名。實有此義。四",
    "T44n1851_001:0483a16": "中前二是其小乘。後二大乘。大小之中。各分",
    "T44n1851_001:0483a17": "淺深。故有四也。言立性者。小乘中淺。宣說諸",
    "T44n1851_001:0483a18": "法各有體性。雖說有性。皆從緣生。不同外道",
    "T44n1851_001:0483a19": "立自然性。此宗當彼阿毘曇也。言破性者。小",
    "T44n1851_001:0483a20": "乘中深。宣說諸法虛假無性。不同前宗立法",
    "T44n1851_001:0483a21": "自性。法雖無性。不無假相。此宗當彼成實論",
    "T44n1851_001:0483a22": "也。破相宗者。大乘中淺。明前宗中虛假之",
    "T44n1851_001:0483a23": "相。亦無所有。如人遠觀陽炎為水。近觀本無。",
    "T44n1851_001:0483a24": "不但無性。水相亦無。諸法像此。雖說無相。未",
    "T44n1851_001:0483a25": "顯法實。顯實宗者。大乘中深。宣說諸法妄想",
    "T44n1851_001:0483a26": "故有。妄想無體。起必託真。真者所謂如來藏",
    "T44n1851_001:0483a27": "性。恒沙佛法。同體緣集。不離不脫不斷不",
    "T44n1851_001:0483a28": "異。此之真性緣起。集成生死涅槃。真所集故。",
    "T44n1851_001:0483a29": "無不真實。辨此實性。故曰真宗。此四宗中別",
    "T44n1851_001:0483b01": "乃無量。且據斯義以別宗耳。前之兩宗。經同",
    "T44n1851_001:0483b02": "論別。後之二宗。經論不殊。隨義分之。前二宗",
    "T44n1851_001:0483b03": "中。言經同者。據佛本教。同顯在於四阿含中。",
    "T44n1851_001:0483b04": "無別部黨。言論別者。小乘眾生。情見未融。執",
    "T44n1851_001:0483b05": "定彼此言成諍論。故有毘曇成實之別。後二",
    "T44n1851_001:0483b06": "宗中。言經同者。據佛本教。隨就何經以義分",
    "T44n1851_001:0483b07": "之。不別部帙。是曰經同。言論同者。大乘之",
    "T44n1851_001:0483b08": "人情無異執。言無諍競故無異論。有人一向",
    "T44n1851_001:0483b09": "言無四宗。是所不應。四中前二不分自異。不",
    "T44n1851_001:0483b10": "待言論。後之兩宗。經中處處。且有斯義。何須",
    "T44n1851_001:0483b11": "致疑。如勝鬘中明如來藏。有其二種。一者空",
    "T44n1851_001:0483b12": "藏即是不真。二不空藏即是顯實。又如鴦掘",
    "T44n1851_001:0483b13": "摩羅經中。彼訶文殊不知真法妄取法空。所",
    "T44n1851_001:0483b14": "取妄空即是不真。其所不知真實法者。即是",
    "T44n1851_001:0483b15": "顯實。又涅槃中。見一切空即是不真。不見",
    "T44n1851_001:0483b16": "不空。不空之實即是真宗。經說非一。何得言",
    "T44n1851_001:0483b17": "無。又人立四別配部黨。言阿毘曇是因緣宗。",
    "T44n1851_001:0483b18": "成實論者是假名宗。大品法華。如是等經是",
    "T44n1851_001:0483b19": "不真宗。華嚴涅槃維摩勝鬘。如是等經是其",
    "T44n1851_001:0483b20": "真宗。前二可爾。後二不然。是等諸經。乃可門",
    "T44n1851_001:0483b21": "別淺深不異。若論破相。違之畢竟。若論其",
    "T44n1851_001:0483b22": "實。皆明法界緣起法門。語其行德。皆是真性",
    "T44n1851_001:0483b23": "緣起所成。但就所成行門不同故有此異。華",
    "T44n1851_001:0483b24": "嚴法華。三昧為宗。諸部般若。智慧為宗。涅槃",
    "T44n1851_001:0483b25": "經者。以佛果德涅槃為宗。維摩經者。以不思",
    "T44n1851_001:0483b26": "議解脫為宗。勝鬘經者。一乘為宗。如是諸經。",
    "T44n1851_001:0483b27": "宗歸各異門別。雖殊旨歸一等。勿得於中",
    "T44n1851_001:0483b28": "輒定淺深。眾經宗別。分之麁爾。第二約宗",
    "T44n1851_001:0483b29": "辨諦相。門別有四。一約宗分法。二以深攝",
    "T44n1851_001:0483c01": "淺。隨義具論。三歷法分別。四辨即離。約宗",
    "T44n1851_001:0483c02": "分者。約宗之中。事理相對。事為世諦。理為",
    "T44n1851_001:0483c03": "真諦。陰界入等。彼此隔礙。是其事也。苦無常",
    "T44n1851_001:0483c04": "等十六聖諦。通相之法。是其理也。第二宗中。",
    "T44n1851_001:0483c05": "因緣假有以為世諦。無性之空以為真諦。第",
    "T44n1851_001:0483c06": "三宗中。一切諸法。異相之有以為世諦。無",
    "T44n1851_001:0483c07": "相之空以為真諦。此與前宗假名無性有何",
    "T44n1851_001:0483c08": "差別。前宗之中。觀因緣相。破法自性。此宗",
    "T44n1851_001:0483c09": "之中。觀諸法性。破因緣相。言法性者。妄想",
    "T44n1851_001:0483c10": "諸法。以無為性。故觀法性不取緣相。前宗破",
    "T44n1851_001:0483c11": "性。觀法假有。如土木城雖無定性。不無假城。",
    "T44n1851_001:0483c12": "此宗破相。觀法如似乾闥婆城。無城為城。",
    "T44n1851_001:0483c13": "即非城。城喻既然。幻化等譬類亦齊爾。第",
    "T44n1851_001:0483c14": "四宗中。義別有二。一依持義。二緣起義。若就",
    "T44n1851_001:0483c15": "依持以明二者。妄相之法以為能依。真為所",
    "T44n1851_001:0483c16": "依。能依之妄。說為世諦。所依之真。判為真",
    "T44n1851_001:0483c17": "諦。然彼破性破相宗中。有為世諦。無為真諦。",
    "T44n1851_001:0483c18": "今此宗中。妄有理無。以為世諦。相寂體有為",
    "T44n1851_001:0483c19": "真諦也。若就緣起以明二者。清淨法界。如來",
    "T44n1851_001:0483c20": "藏體緣起。造作生死涅槃。真性自體。說為真",
    "T44n1851_001:0483c21": "諦。緣起之用。判為世諦(此一門竟)。第二門中。以",
    "T44n1851_001:0483c22": "深攝淺。隨義具論。初宗之中。隨義具論。凡",
    "T44n1851_001:0483c23": "有七種。一情理分別。二假實分別。三理事分",
    "T44n1851_001:0483c24": "別。四縛解分別。五有為無為分別。六空有分",
    "T44n1851_001:0483c25": "別。七行教分別。言情理者。妄情所立。我眾生",
    "T44n1851_001:0483c26": "等。以為世諦。無我之理。說為真諦。問曰。我",
    "T44n1851_001:0483c27": "等情取為有。於法本無。說何為諦。釋言。凡夫",
    "T44n1851_001:0483c28": "取陰為我。陰隨情取名為我人。說為世諦。非",
    "T44n1851_001:0483c29": "全無法。其真諦者。聖人知陰非我我所。陰從",
    "T44n1851_001:0484a01": "聖解說為無我。名為真諦。亦非無法。言假實",
    "T44n1851_001:0484a02": "者。人天男女舍宅軍眾。如是一切。有名無實",
    "T44n1851_001:0484a03": "名為世諦。陰界入等事相諸法。有名有實說",
    "T44n1851_001:0484a04": "為真諦。故雜心云。若法分別時。捨名則說等。",
    "T44n1851_001:0484a05": "分別無所捨。是名第一義。言理事者。陰界入",
    "T44n1851_001:0484a06": "等事相差別說為世諦。十六聖行通相之理。",
    "T44n1851_001:0484a07": "以為真諦。十六聖行。後四諦中具廣分別。言",
    "T44n1851_001:0484a08": "縛解者。苦集縛法。說為世諦。滅道解法。名為",
    "T44n1851_001:0484a09": "真諦。言有為無為者。苦集及道三諦。有為判",
    "T44n1851_001:0484a10": "為世諦。滅諦無為寂止勝法。說為真諦。言空",
    "T44n1851_001:0484a11": "有者。十六行空與無我理中勝。故說為真",
    "T44n1851_001:0484a12": "諦。餘名世諦。言行教者。三藏言教。以為世",
    "T44n1851_001:0484a13": "諦。三十七品。說為真諦。故雜心云。經律阿",
    "T44n1851_001:0484a14": "毘曇。是名俗正法。三十七覺品。是名第一義。",
    "T44n1851_001:0484a15": "初宗之中。具此七種。雖有七種。事理二諦正",
    "T44n1851_001:0484a16": "是宗歸。第二宗中。世諦有二。一有二無有。中",
    "T44n1851_001:0484a17": "隨義分為三種。一事相世諦。謂陰界等。於事",
    "T44n1851_001:0484a18": "分齊。真實不虛。故稱為諦。此同初宗世諦事",
    "T44n1851_001:0484a19": "也。二法相世諦。謂一切法苦無常等。法之實",
    "T44n1851_001:0484a20": "相。故稱為諦。此之一門。是初宗中真諦法",
    "T44n1851_001:0484a21": "也。三理相世諦。謂法虛假因緣集用。世法實",
    "T44n1851_001:0484a22": "爾。名為世諦。此之一門。不同前宗。所言無",
    "T44n1851_001:0484a23": "者。五陰之中。無彼凡夫橫計我人。世諦法中。",
    "T44n1851_001:0484a24": "實無此我。故名世諦。此空無我。毘曇宗中。一",
    "T44n1851_001:0484a25": "向說為第一義諦。成實論中。義有兩兼。若就",
    "T44n1851_001:0484a26": "五陰事法之中辨此無我。攝入世諦。若就性",
    "T44n1851_001:0484a27": "空第一義中。無彼妄情所立我人。即是真諦。",
    "T44n1851_001:0484a28": "今就初義說為世諦。真諦之中。義別有二。一",
    "T44n1851_001:0484a29": "因和合中無性之空。法和合中無性之空。以",
    "T44n1851_001:0484b01": "為真諦。二就性空第一義中。無彼凡夫所立",
    "T44n1851_001:0484b02": "我人。以為真諦。第三宗中。世諦亦二。一有二",
    "T44n1851_001:0484b03": "無。有中隨義分為四種。一者事相。謂陰界等",
    "T44n1851_001:0484b04": "此。同初宗世諦事也。二者法相。苦無常等。此",
    "T44n1851_001:0484b05": "同初宗真諦法也。三者假名集用之相。此門",
    "T44n1851_001:0484b06": "同前第二宗中理相世諦。四者妄想。所謂世",
    "T44n1851_001:0484b07": "法道理。悉是妄想之有。如陽炎水。此之一門。",
    "T44n1851_001:0484b08": "不同前宗。所言無者。隨義有二。一者陰上。無",
    "T44n1851_001:0484b09": "彼凡夫橫計我人。以為世諦。若就無相。第一",
    "T44n1851_001:0484b10": "義中。無彼凡夫橫法我人。即是真諦。今就",
    "T44n1851_001:0484b11": "五陰因緣法中。無彼我人。判入世諦。然此世",
    "T44n1851_001:0484b12": "諦。同前初宗真諦法也。二就五陰假名法中。",
    "T44n1851_001:0484b13": "無彼妄情所取自性。世諦法中。實無此性。故",
    "T44n1851_001:0484b14": "云世諦。故地持云。非有性者。世諦無性。此之",
    "T44n1851_001:0484b15": "無性。第二宗中。說為真諦。今入大乘破相宗",
    "T44n1851_001:0484b16": "中。義有兩兼。若就五陰因緣法中。無彼凡夫",
    "T44n1851_001:0484b17": "所取自性。判屬世諦。若就無相第一義中。無",
    "T44n1851_001:0484b18": "彼性者。即是真諦。今就初義說為世諦。真諦",
    "T44n1851_001:0484b19": "之中。義別有三。一者畢竟妄想空寂。以為真",
    "T44n1851_001:0484b20": "諦。二此空中。無彼凡夫橫計我人。以為真諦。",
    "T44n1851_001:0484b21": "三此空中。無彼凡夫取立自性。以為真諦。",
    "T44n1851_001:0484b22": "第四宗中。世諦有二。一有二無。有義不同。差",
    "T44n1851_001:0484b23": "別有六。一事相有。謂陰界等。此同初宗世諦",
    "T44n1851_001:0484b24": "事也。二法相有。苦無常等。此同初宗真諦法",
    "T44n1851_001:0484b25": "也。三假名有。此門同前第二宗中世諦理也。",
    "T44n1851_001:0484b26": "四妄想有。此門同前第三宗中世諦理也。五",
    "T44n1851_001:0484b27": "妄想有。辨明心外畢竟無法。但是惑心妄想",
    "T44n1851_001:0484b28": "所見。六真實有。謂如來藏緣起。集成生死涅",
    "T44n1851_001:0484b29": "槃。此後兩門。不同前宗。上來六種。世諦有",
    "T44n1851_001:0484c01": "也。所言無者。隨義有四。一者陰上無彼我",
    "T44n1851_001:0484c02": "人。此同初宗真諦理也。二者假名因緣法中。",
    "T44n1851_001:0484c03": "無性之無。同第二宗真諦理也。三妄想無。同",
    "T44n1851_001:0484c04": "第三宗真諦理也。故彼六地因緣觀中。逆觀",
    "T44n1851_001:0484c05": "因緣空寂之義。名世諦觀。四妄想無。不同前",
    "T44n1851_001:0484c06": "宗。此之四種世諦無也。真諦之中。義別有",
    "T44n1851_001:0484c07": "二。一有二無。有者所謂如來藏性恒沙佛",
    "T44n1851_001:0484c08": "法。無中有五。一者真實如來藏中恒沙佛法。",
    "T44n1851_001:0484c09": "同體緣集。無有一法別守自性。名之為無。二",
    "T44n1851_001:0484c10": "此真中。無彼凡夫橫計我人。故經說言。如來",
    "T44n1851_001:0484c11": "藏者。非我眾生。非命非人。三此真中。無彼凡",
    "T44n1851_001:0484c12": "夫取立自性。四此真中。無彼二乘取因緣",
    "T44n1851_001:0484c13": "相。五此真中。無彼妄想空如來藏。此五通就",
    "T44n1851_001:0484c14": "如來藏體第一義中。隨義分別。同是真諦(此二門竟)。",
    "T44n1851_001:0484c15": "第三門中。歷法辨者。諸法雖眾。不出無有。有",
    "T44n1851_001:0484c16": "中隨義差別有六。無中有五。有中六者。一陰",
    "T44n1851_001:0484c17": "界等事相之有。二苦無常等法相之有。三者",
    "T44n1851_001:0484c18": "因緣假名之有。四者諸法妄想之有。五妄想",
    "T44n1851_001:0484c19": "之有。六真實有。此六之中。初事有者。四宗之",
    "T44n1851_001:0484c20": "中同為世諦。第二法相。初宗之中用為真諦。",
    "T44n1851_001:0484c21": "後三宗中說為世諦。第三假名。初宗未說。後",
    "T44n1851_001:0484c22": "三宗中說為世諦。第四妄想。初二宗中。未說",
    "T44n1851_001:0484c23": "此義。後二宗中說為世諦。第五妄想。前三宗",
    "T44n1851_001:0484c24": "中未說此義。第四宗中說為世諦。第六真有。",
    "T44n1851_001:0484c25": "前三宗中未說此義。第四宗中。分為二諦。體",
    "T44n1851_001:0484c26": "為真諦。用為世諦。無中五者。一者陰上。無彼",
    "T44n1851_001:0484c27": "凡夫橫計之無。二者假名因緣法中無性之",
    "T44n1851_001:0484c28": "無。三離妄想無。四離妄想無。五者真實寂",
    "T44n1851_001:0484c29": "滅之無。此五之中。第一無者。初宗之中說為",
    "T44n1851_001:0485a01": "真諦。後三宗中義有兩兼。就世辨者。判屬世",
    "T44n1851_001:0485a02": "諦。就真辨者。判屬真諦。第二無者。初宗未",
    "T44n1851_001:0485a03": "說。第二宗中說為真諦。後二宗中義有兩兼。",
    "T44n1851_001:0485a04": "就世辨者。判屬世諦。就真辨者。判為真諦。",
    "T44n1851_001:0485a05": "第三無者。前二宗中未說此義。第三宗中說",
    "T44n1851_001:0485a06": "為真諦。第四宗中義有兩兼。就世諦辨說為",
    "T44n1851_001:0485a07": "世諦。就真諦辨攝入真諦。第四無者。前三宗",
    "T44n1851_001:0485a08": "中一向未說。第四宗中義有兩兼。就世諦辨。",
    "T44n1851_001:0485a09": "判為世諦。就真諦辨。說為真諦。第五無者。前",
    "T44n1851_001:0485a10": "三宗中亦所未說。第四宗中。一向說之為真",
    "T44n1851_001:0485a11": "諦也(此三門竟)。第四門中。明即離者。就初宗二諦",
    "T44n1851_001:0485a12": "相望。即離不定。三句分別。一者世諦即第一",
    "T44n1851_001:0485a13": "義。如說陰界十二入等。事相差別以為世諦。",
    "T44n1851_001:0485a14": "即此法中。所有諦理說為真諦。二者世諦。不",
    "T44n1851_001:0485a15": "即真諦。謂非數滅虛空無為。三者真諦。望彼",
    "T44n1851_001:0485a16": "世諦。不即不離。謂空無我。即就陰上明空無",
    "T44n1851_001:0485a17": "我。名為不離。然彼但無橫計我人。不空陰法。",
    "T44n1851_001:0485a18": "故名不即。第二宗中所說。二諦形對不定。對",
    "T44n1851_001:0485a19": "前宗中陰上無人。得說性空即於世諦。今說",
    "T44n1851_001:0485a20": "性空即陰無性。不同前宗陰上無人。若對後",
    "T44n1851_001:0485a21": "宗。得言不即。後宗之中。即指妄想虛誑之法。",
    "T44n1851_001:0485a22": "以之為空。故名為即。今此宗中。就假名因緣",
    "T44n1851_001:0485a23": "法中。說無定性。不空假名因緣之相。故曰不",
    "T44n1851_001:0485a24": "即。第三宗中所說二諦。一向相即。彼說諸法",
    "T44n1851_001:0485a25": "妄想虛誑。體是無法。其猶幻化。幻化之有。喻",
    "T44n1851_001:0485a26": "彼世諦。幻化之。無喻彼真諦。然彼幻有。無別",
    "T44n1851_001:0485a27": "體性。說無為有。無為有故。世諦即真。幻化之",
    "T44n1851_001:0485a28": "無。亦無別體。指有為無。有為無故。真諦即",
    "T44n1851_001:0485a29": "世。世諦即真。色即空也。真諦即世。空即色",
    "T44n1851_001:0485b01": "也。色即空故。有即非有。空即色故。無即非",
    "T44n1851_001:0485b02": "無。故地持云。從有無方便。入非有非無。",
    "T44n1851_001:0485b03": "第四宗中。兩種二諦。一者依持。二者緣起。備",
    "T44n1851_001:0485b04": "如前辨。若就依持二諦相望。不即不離。依真",
    "T44n1851_001:0485b05": "起妄。即妄辨真。得說不離。真妄性別。得云",
    "T44n1851_001:0485b06": "不即。故經說言。斷脫異外有為法依持建立",
    "T44n1851_001:0485b07": "者。名如來藏。若就緣起二諦相望。得言相即。",
    "T44n1851_001:0485b08": "即體起用。用即體故。二諦之義。厥趣如是。",
    "T44n1851_001:0485b09": "二無我義四門分別(釋名一　辨相二　約宗分異三　就人辨定四)",
    "T44n1851_001:0485b10": "二無我者。一人無我。二法無我。人無我者。經",
    "T44n1851_001:0485b11": "中亦名眾生無我。亦名生空。亦名人無我。亦",
    "T44n1851_001:0485b12": "名人空。亦名我空。眾法成生。故曰眾生。生但",
    "T44n1851_001:0485b13": "假有。無其自性。是故名為眾生無我。眾生性",
    "T44n1851_001:0485b14": "相。一切皆無。說之為空。寄用名人。無我與",
    "T44n1851_001:0485b15": "空。義同前釋。性實名我。陰中無我故曰我空。",
    "T44n1851_001:0485b16": "法無我者。亦名法空。自體名法。法無性實。",
    "T44n1851_001:0485b17": "名法無我。諸法性相。一切皆無。名為法空。",
    "T44n1851_001:0485b18": "此即二種。俱名為空。齊號無我。若別分之。",
    "T44n1851_001:0485b19": "空與無我。隱顯互彰。若依毘曇。陰非是",
    "T44n1851_001:0485b20": "我。名為無我。陰非我所。說之為空。成實",
    "T44n1851_001:0485b21": "法中。眾生空者。名之為空。法體空者。名",
    "T44n1851_001:0485b22": "為無我。故彼論中。觀生空者。名為空行。",
    "T44n1851_001:0485b23": "觀法空者。名無我行。問曰。何故眾生空者。",
    "T44n1851_001:0485b24": "說為空行。不名無我。釋言。眾生着我之中。",
    "T44n1851_001:0485b25": "有十六種。所謂我人眾生壽命養育知見。",
    "T44n1851_001:0485b26": "如是一切。若說空行。通攝十六我人等空。故",
    "T44n1851_001:0485b27": "名空行。若言無我。不攝餘空。為是不論。若依",
    "T44n1851_001:0485b28": "維摩。眾生空者。名為無我。法體空者名之",
    "T44n1851_001:0485b29": "為空。故彼經言。眾生是道場知無我。故一",
    "T44n1851_001:0485c01": "切法是道場。知法空。故空與無我眼目之異。",
    "T44n1851_001:0485c02": "左右名之皆得無傷。名義如是。第二門中。",
    "T44n1851_001:0485c03": "生法二空。相對辨異。各有四門。一辨惑情。二",
    "T44n1851_001:0485c04": "對情彰理。三顯法實。四對實彰用。先就生空",
    "T44n1851_001:0485c05": "四門分別。言惑情者。計我心也。計我之心。",
    "T44n1851_001:0485c06": "開合不定。或總為一。謂五見中。我見心也。或",
    "T44n1851_001:0485c07": "分為二。二有兩門。一總別分二。總就眾生計",
    "T44n1851_001:0485c08": "有我人。名為總計。別計諸陰以為我人。名為",
    "T44n1851_001:0485c09": "別計。二即離分二。就陰計我。名之為即。計有",
    "T44n1851_001:0485c10": "常我遍一切處。名之為離。又就向前即陰計",
    "T44n1851_001:0485c11": "中。復有即離。指色為我。名之為即。餘為我",
    "T44n1851_001:0485c12": "所。名之為離。如是一切。或分為四。一者即",
    "T44n1851_001:0485c13": "陰。如優樓佉所計我也。指陰為我。陰滅我亡。",
    "T44n1851_001:0485c14": "二者離陰。如僧佉人所計我也。離陰有我。陰",
    "T44n1851_001:0485c15": "滅我存。若說離陰計我者。何故經言眾生計",
    "T44n1851_001:0485c16": "我終不離陰。彼起傍陰。故說不離。然不指",
    "T44n1851_001:0485c17": "陰以為我。故說為離也。三亦即亦離。如先",
    "T44n1851_001:0485c18": "尼計常我離陰。猶如虛空遍一切處。陰滅我",
    "T44n1851_001:0485c19": "存。作我即陰。陰滅我亡。四不即不離。如彼",
    "T44n1851_001:0485c20": "犢子道人所計。五陰和合更有我生。就陰辨",
    "T44n1851_001:0485c21": "我。故云不離。而我非陰。故曰不即。然今世",
    "T44n1851_001:0485c22": "人。建立有體假名之我。大況似此。彼亦取",
    "T44n1851_001:0485c23": "其佛經之言。故為此計。如經中說。眾生佛",
    "T44n1851_001:0485c24": "性。不即六法。不異六法。言六法者。所謂五陰",
    "T44n1851_001:0485c25": "及與我也。彼依此言故說有我。然佛法中。所",
    "T44n1851_001:0485c26": "說我者。諸陰和合。假名集用。故名為我。彼立",
    "T44n1851_001:0485c27": "定實。所以是患。或隨陰別說之。為五人計不",
    "T44n1851_001:0485c28": "同。或有宣說色陰為我。或受或想或行或識。",
    "T44n1851_001:0485c29": "或說十六。如大品說。一我．二眾生．三壽者．",
    "T44n1851_001:0486a01": "四命者．五生者．六養育．七眾數．八人．九作",
    "T44n1851_001:0486a02": "者．十使作者．十一起者．十二使起者．十三受",
    "T44n1851_001:0486a03": "者．十四使受者．十五知者．十六見者。此義如",
    "T44n1851_001:0486a04": "後十六我中具廣分別。又隨陰別所立不同",
    "T44n1851_001:0486a05": "分為二十。如一色中。人計不同。差別有四。有",
    "T44n1851_001:0486a06": "人計云。即色是我。此是一也。或有計云。色非",
    "T44n1851_001:0486a07": "是我。色是我所。此是二也。說何為我。而云色",
    "T44n1851_001:0486a08": "者是其我所。彼乃指其受等四陰。以之為我。",
    "T44n1851_001:0486a09": "未須分別我所起處。分別起處。在後六十五",
    "T44n1851_001:0486a10": "種我中。今此且可總相言耳。或有計云。色者",
    "T44n1851_001:0486a11": "是其我之窟宅。我居其中。此是三也。或有計",
    "T44n1851_001:0486a12": "云。我者是其色之窟宅。色住其中。此是四也。",
    "T44n1851_001:0486a13": "四中初一。是其我見。餘三是其我所見也。如",
    "T44n1851_001:0486a14": "色既然。受想行識。類亦齊爾。五陰各四。四五",
    "T44n1851_001:0486a15": "便有二十種計。此二十中。五是我見。十五是",
    "T44n1851_001:0486a16": "其我所見也。若具分別所起處者。便有六十",
    "T44n1851_001:0486a17": "五種計我。如一色中有其十三。即色是我。以",
    "T44n1851_001:0486a18": "之為一。色是我所。離分為四。有人計彼受陰",
    "T44n1851_001:0486a19": "為我。色陰是彼受我所有。如人有物。如是差",
    "T44n1851_001:0486a20": "別。乃至有人計識為我。說色以為識我所有。",
    "T44n1851_001:0486a21": "如是說色與彼受想行識之我以為所。故便",
    "T44n1851_001:0486a22": "分四種。通前為五。或有說色。與彼受想行識",
    "T44n1851_001:0486a23": "之我以為窟宅。復分為四。通前為九。或有宣",
    "T44n1851_001:0486a24": "說受想行識四陰之我為色窟宅。復分為四。",
    "T44n1851_001:0486a25": "通前十三。此十三中。初一我見。後之十二是",
    "T44n1851_001:0486a26": "我所見。如色十三。乃至行識類亦同然。五陰",
    "T44n1851_001:0486a27": "之上。各有十三。通合有其六十五種。六十五",
    "T44n1851_001:0486a28": "中。五是我見。即陰而計。六十我所。異陰計",
    "T44n1851_001:0486a29": "也。綺互相望。以為異陰。非全陰外。多人別",
    "T44n1851_001:0486b01": "計有六十五。非是一人。惑情如是(此一門竟)。次對",
    "T44n1851_001:0486b02": "惑情。以辨道理。聖慧觀察。知但是陰無別我",
    "T44n1851_001:0486b03": "人。故地持云。聲聞緣覺。見陰離陰。我不可",
    "T44n1851_001:0486b04": "見。諸行緣起。生滅和合陰與離陰。無我人性。",
    "T44n1851_001:0486b05": "即是理也(此二門竟)。次辨其實。見陰生滅。即是實",
    "T44n1851_001:0486b06": "也。故維摩言。既除我相。當起法相。應作是",
    "T44n1851_001:0486b07": "念。但以眾法合成此身起。唯法起滅。唯法滅。",
    "T44n1851_001:0486b08": "生滅是其法之實相。故云實也(此三門竟)。所言用者。",
    "T44n1851_001:0486b09": "依前五陰假名集用。便有人天男女等別。此",
    "T44n1851_001:0486b10": "之假用有而非患。是故聖人。常隨世俗。說有",
    "T44n1851_001:0486b11": "我人眾生壽命。上來四門。辨其生空。次明",
    "T44n1851_001:0486b12": "法空。於中四門。先辨其情。於前生空分齊",
    "T44n1851_001:0486b13": "之中。所立法實及以假用。執相取定。望彼",
    "T44n1851_001:0486b14": "法空。悉名惑情。以此同是法著我故(此一門竟)。次",
    "T44n1851_001:0486b15": "辨其理。菩薩正觀知前所取畢竟無法。不但",
    "T44n1851_001:0486b16": "無性。相亦不有。無法即是遣情之理(此二門竟)。次",
    "T44n1851_001:0486b17": "辨其實。既空情情相。妄想心息。便見真實",
    "T44n1851_001:0486b18": "如來藏性自體法界祕密法門。是其實也",
    "T44n1851_001:0486b19": "(此三門竟)。次辨其用。依前真實如來藏體。緣起集成",
    "T44n1851_001:0486b20": "生死涅槃。是其用也。如經中說。十二因緣。",
    "T44n1851_001:0486b21": "皆一心作。又云。三界一心作。復言。法身",
    "T44n1851_001:0486b22": "輪轉五道。名曰眾生。此是真實起生死也。又",
    "T44n1851_001:0486b23": "如經中。如來藏性。顯成法身。如是等義。起",
    "T44n1851_001:0486b24": "涅槃也。無我體相。麁況如是。第三門中。約",
    "T44n1851_001:0486b25": "宗分異。於中有二。一定其宗別。二約宗辨異。",
    "T44n1851_001:0486b26": "言宗別者。宗別有四。一立性宗。二破性宗。三",
    "T44n1851_001:0486b27": "破相宗。四顯實宗。此四如前二諦章中具廣",
    "T44n1851_001:0486b28": "分別(此一門竟)。次約宗辨異。初宗之中。但明生空。",
    "T44n1851_001:0486b29": "不說法空。雖說生空。但說陰上無彼凡夫橫",
    "T44n1851_001:0486c01": "計我人。目之為空。未說眾生因緣虛假無性",
    "T44n1851_001:0486c02": "之空。第二宗中。具明二空。五陰及生。攬別成",
    "T44n1851_001:0486c03": "總。是因和合。因和合中。空無定性名眾生空。",
    "T44n1851_001:0486c04": "不同前宗陰上無人名眾生空。苦空無常等。",
    "T44n1851_001:0486c05": "集成諸法。名法和合。法和合中。空無定性。是",
    "T44n1851_001:0486c06": "其法空。問曰。五陰因和無性。云何得名眾生",
    "T44n1851_001:0486c07": "空乎。釋言。五陰是我所法。從內作名。故曰生",
    "T44n1851_001:0486c08": "空。又復一切總因別起。通名眾生。彼生無",
    "T44n1851_001:0486c09": "性。故名生空。第三宗中。亦具二空異於前宗。",
    "T44n1851_001:0486c10": "言生空者。前宗直就因和合中虛假無性。名",
    "T44n1851_001:0486c11": "眾生空。不空假生。今此宗中。假生亦無。故名",
    "T44n1851_001:0486c12": "生空。如似空中無事見人。當知。彼人無人為",
    "T44n1851_001:0486c13": "人。人即非人。不待以陰離分破壞方為無人。",
    "T44n1851_001:0486c14": "如是一切。故維摩云。菩薩觀生。如第五大",
    "T44n1851_001:0486c15": "第六陰等。言法空者。前宗之中。但說諸法苦",
    "T44n1851_001:0486c16": "無常等和合無性。故名法空。不說空無假名",
    "T44n1851_001:0486c17": "諸法。此宗所說。假法亦空故云法空。如空中",
    "T44n1851_001:0486c18": "華。無華為華。華即非華。不待以彼苦無常等",
    "T44n1851_001:0486c19": "離分破壞方為無花。諸法如是。故維摩云。",
    "T44n1851_001:0486c20": "如燋穀互須陀見等。不但無性。相亦非有。",
    "T44n1851_001:0486c21": "第四宗中。亦具二空。與前復異。於中且以兩",
    "T44n1851_001:0486c22": "門分別。一依持門。二緣起門。若論依持。妄想",
    "T44n1851_001:0486c23": "法空。名眾生空。所依真寂。名為法空。良以妄",
    "T44n1851_001:0486c24": "想眾生所起。故妄想空名眾生空。所依真實。",
    "T44n1851_001:0486c25": "是法自體。法體寂。故名為法空。若就真實緣",
    "T44n1851_001:0486c26": "起門。說真如體寂。名為法空。緣用寂滅。名眾",
    "T44n1851_001:0486c27": "生空。真體寂者。真實法界。恒沙佛法。同一體",
    "T44n1851_001:0486c28": "性。互相集成無別自性。故曰體寂。如說諸法",
    "T44n1851_001:0486c29": "以之為常。隨義分別。諸法之外。無別常體。我",
    "T44n1851_001:0487a01": "樂淨等一切諸門類。亦同爾。無有一法別守",
    "T44n1851_001:0487a02": "自性。是故諸法一切皆寂。此法體寂名法空",
    "T44n1851_001:0487a03": "也。緣用寂者。彼如來藏緣起。集成生死涅槃",
    "T44n1851_001:0487a04": "一切諸法。用相寂滅。名眾生空。良以作用緣",
    "T44n1851_001:0487a05": "集在人。是故用寂名眾生空。宗別如是。第",
    "T44n1851_001:0487a06": "四門中。就人辨定。人謂聲聞緣覺菩薩。菩薩",
    "T44n1851_001:0487a07": "之人。具解二空。聲聞緣覺。經論不同。毘曇地",
    "T44n1851_001:0487a08": "持十地論等。說聲聞人但得生空。緣覺亦爾。",
    "T44n1851_001:0487a09": "成實論中。說聲聞等有得二空不簡利鈍。大",
    "T44n1851_001:0487a10": "智論中。說利根者具解二空。如先尼等鈍根",
    "T44n1851_001:0487a11": "之者。單解生空。是義云何。釋言。此等各有所",
    "T44n1851_001:0487a12": "以。於中略以三門釋之。一明如來所說不同。",
    "T44n1851_001:0487a13": "二明聲聞根有利鈍所解各異。三正會其言。",
    "T44n1851_001:0487a14": "所說不同者。如來於彼立性宗中。唯說生空。",
    "T44n1851_001:0487a15": "後三宗中。具說二空。如上所辨。根利鈍者。",
    "T44n1851_001:0487a16": "聲聞人中。根有三品。謂下中上。此三品人。聞",
    "T44n1851_001:0487a17": "彼初宗立性之教。但解生空。以此教中未曾",
    "T44n1851_001:0487a18": "宣說法體空。故聞第二宗破性之教。鈍者但",
    "T44n1851_001:0487a19": "能悟解生空。中上二人。通解二空。聞第三宗。",
    "T44n1851_001:0487a20": "中下二人。但解生空。利人俱解。聞第四宗。",
    "T44n1851_001:0487a21": "三品之人。同解生空。不解法空。以彼但於眾",
    "T44n1851_001:0487a22": "生所起情相法中悟解空故。次會其言。阿毘",
    "T44n1851_001:0487a23": "曇者。據彼初宗。是故宣說一切聲聞但解生",
    "T44n1851_001:0487a24": "空。成實執彼第二宗中中上之人能解二空。",
    "T44n1851_001:0487a25": "過分說言。一切聲聞。莫問利鈍。同解二空。成",
    "T44n1851_001:0487a26": "實有此過分之失。大智論中。據第三宗。說彼",
    "T44n1851_001:0487a27": "鈍者但解生空利解法空。此乃中下。同名鈍",
    "T44n1851_001:0487a28": "根。十地地持據第四宗。是故宣說聲聞之人",
    "T44n1851_001:0487a29": "但解生空。妄想法中而得空故。亦可從彼初",
    "T44n1851_001:0487b01": "宗為言。無我之義。略判如是。",
    "T44n1851_001:0487b02": "如法性實際義三門分別(釋名一　辨相二　大小有無三)",
    "T44n1851_001:0487b03": "第一釋名。如法性實際義。出大品經。此三",
    "T44n1851_001:0487b04": "乃是理之別目。故龍樹言。如法性等。實相",
    "T44n1851_001:0487b05": "異名。所言如者。是其同義。法相雖殊。理實同",
    "T44n1851_001:0487b06": "等。故名為如。言法性者。自體名法。法之體性。",
    "T44n1851_001:0487b07": "故云法性。言實際者。理體不虛。目之為實。實",
    "T44n1851_001:0487b08": "之畔齊。故稱為際。名義如是。第二門中。辨",
    "T44n1851_001:0487b09": "其體相。於中有三。一通就二諦以別三門。二",
    "T44n1851_001:0487b10": "唯就真諦以別三門。三就觀入以別三門。就",
    "T44n1851_001:0487b11": "初門中。論釋有二。一通就諸法空有二義。以",
    "T44n1851_001:0487b12": "別三門。二通就諸法九義差別。以別三門。言",
    "T44n1851_001:0487b13": "就空有以別三者。世諦為有。真諦為空。如法",
    "T44n1851_001:0487b14": "性等。皆通此二。相狀如何。如論中說。如有",
    "T44n1851_001:0487b15": "二種。一各各相如。謂地堅相水濕相等。問曰。",
    "T44n1851_001:0487b16": "此等事相各異。云何名如。良以諸法皆有自",
    "T44n1851_001:0487b17": "相。自相齊通。彼此相似。故名為如。又就地",
    "T44n1851_001:0487b18": "中有多種地。同皆是堅。堅義相似。故名為如。",
    "T44n1851_001:0487b19": "水等亦爾。亦可所說地等諸法如其體實。不",
    "T44n1851_001:0487b20": "如狂人顛倒所見。故名為如。二真實相。如",
    "T44n1851_001:0487b21": "論自釋言。於彼相中。求實叵得。即是空義。",
    "T44n1851_001:0487b22": "此之空義。諸法同等。故名為如。言法性者。",
    "T44n1851_001:0487b23": "論釋有二。一事法性。謂地堅性水濕性等。",
    "T44n1851_001:0487b24": "故論說言。用無著心分別諸法。各各自性。",
    "T44n1851_001:0487b25": "名事法性。二實法性。諸法實相名實法性。此",
    "T44n1851_001:0487b26": "二法性與地持同。言實際者。論言。法性即",
    "T44n1851_001:0487b27": "是其實。如亦是實。據後為言。證處名際。此",
    "T44n1851_001:0487b28": "就空有。以別三門。次就九義。以別三門。先辨",
    "T44n1851_001:0487b29": "九義。然後就之以別三門。何者九義。如論中",
    "T44n1851_001:0487c01": "說。一各各體。謂一切法各有自體。如彼眼根四",
    "T44n1851_001:0487c02": "大所造淨色為體。如是一切。二各各相。相謂",
    "T44n1851_001:0487c03": "相狀。一切諸法。各有相狀。故名為相。三各",
    "T44n1851_001:0487c04": "各力。力謂力用。一切諸法。各有力用。四各各",
    "T44n1851_001:0487c05": "因。謂一切法各有所因。五各各緣。謂一切法",
    "T44n1851_001:0487c06": "各有所緣。因緣何別。蓋乃親疎以別二門。親",
    "T44n1851_001:0487c07": "生曰因。疎發名緣。六各各果。謂一切法各自",
    "T44n1851_001:0487c08": "有果。七各各性。性謂三性。一切諸法無出善",
    "T44n1851_001:0487c09": "惡無記三性。故名為性。此非體性。若言體",
    "T44n1851_001:0487c10": "相前體中攝。八者諸法各有限礙。謂一切法",
    "T44n1851_001:0487c11": "各有分齊。如陰唯五不得為多。如是一切。又",
    "T44n1851_001:0487c12": "如色法。唯有十入及一少分。不得有餘。如是",
    "T44n1851_001:0487c13": "一切。名為限礙。九開通義。謂一切法義相開",
    "T44n1851_001:0487c14": "通。如似色義通於十入及一少分心通六識。",
    "T44n1851_001:0487c15": "如是一切。九義如是。如法性等。皆通此九。所",
    "T44n1851_001:0487c16": "言如者。論釋有三。一者下如。謂前九義。各",
    "T44n1851_001:0487c17": "各差別。既言差別。云何名如。以一切法同有",
    "T44n1851_001:0487c18": "此九故。名為如。二者中如。謂前九義。皆是無",
    "T44n1851_001:0487c19": "常生滅之法。三者上如。謂前九義。皆非有非",
    "T44n1851_001:0487c20": "無非生非滅究竟清淨。言法性者。論自釋言。",
    "T44n1851_001:0487c21": "九法中性。名為法性。於中有三。謂下中上。義",
    "T44n1851_001:0487c22": "如前釋。所言異者。向前直取相似為如。今此",
    "T44n1851_001:0487c23": "明其法之體性。故云法性。言實際者。論自",
    "T44n1851_001:0487c24": "釋言。九中證果。名為實際。於前所說如及法",
    "T44n1851_001:0487c25": "性。窮證名果。一義如是。又論復言。此九法",
    "T44n1851_001:0487c26": "中。有相名如。空名法性。於中得果名為實際",
    "T44n1851_001:0487c27": "(此一門竟)。次就真諦以別三門。於中有四。一遣生死",
    "T44n1851_001:0487c28": "涅槃之相。以別三門。二遣三世差別之相。以",
    "T44n1851_001:0487c29": "別三門。三就空理總別之義。以別三門。四就",
    "T44n1851_001:0488a01": "實性有無之義。以別三門。言遣生死涅槃相",
    "T44n1851_001:0488a02": "者。如論中說。觀察生死涅槃皆空。名之為如。",
    "T44n1851_001:0488a03": "問曰。經說生死是其無常無樂無我不淨。涅",
    "T44n1851_001:0488a04": "槃是其常樂我淨。云何言空。論言。為破顛",
    "T44n1851_001:0488a05": "倒心故。宣說生死苦無常等。不欲令人著無",
    "T44n1851_001:0488a06": "常等。以實相中無常苦等不可得故。又為破",
    "T44n1851_001:0488a07": "人顛倒心故。宣說涅槃常樂我淨。不欲令人",
    "T44n1851_001:0488a08": "著常樂等。亦以實中常樂淨等不可得故。良",
    "T44n1851_001:0488a09": "以諸法皆不可得。故故名為如。言法性者。",
    "T44n1851_001:0488a10": "入彼如中。捨離所觀染淨法相。不見生死涅",
    "T44n1851_001:0488a11": "槃可得。此不可得法性自爾。故言法性。故",
    "T44n1851_001:0488a12": "論說言。譬如小兒見水中月謂為實有。入水",
    "T44n1851_001:0488a13": "求之。求之不得便生愁憂。智者謂之水中無",
    "T44n1851_001:0488a14": "月。法性自爾。法性如是。故云法性。言實際",
    "T44n1851_001:0488a15": "者。如與法性。是其理實。此之理實。聖所證",
    "T44n1851_001:0488a16": "處故。名為際。言遣三世差別相者。如論中",
    "T44n1851_001:0488a17": "說。觀三世法。不生不滅寂靜平等。名之為如。",
    "T44n1851_001:0488a18": "斯乃三世空同曰如。言法性者。如論中說。",
    "T44n1851_001:0488a19": "法名涅槃。不戲論法性名本分種。如黃石中",
    "T44n1851_001:0488a20": "金性白石中銀性。一切法中有涅槃性。故云",
    "T44n1851_001:0488a21": "法性。言實際者。如向所說。法性名實。如亦是",
    "T44n1851_001:0488a22": "實。據後為言。入處名際。言就空理總別分者。",
    "T44n1851_001:0488a23": "隨詮辨空。空有差別。說之為如。故論說。",
    "T44n1851_001:0488a24": "空有差品名為如矣。問曰。差品云何名如。",
    "T44n1851_001:0488a25": "以諸法中同有空義故名為如。言法性者。廢",
    "T44n1851_001:0488a26": "詮論理。理是一味。一味之理。是法體性。故云",
    "T44n1851_001:0488a27": "法性。是以論言。總為一空名為法性。言實",
    "T44n1851_001:0488a28": "際者。論自釋言。如及法性。名之為實。證處",
    "T44n1851_001:0488a29": "名際。言就實性有無分者。如經中說。如來",
    "T44n1851_001:0488b01": "藏中。具過恒沙一切佛法。不離不脫不斷不",
    "T44n1851_001:0488b02": "異。是諸佛法。同一體性。互相集成。無有一",
    "T44n1851_001:0488b03": "法別守自性。雖無一性。而無不性。無有一性。",
    "T44n1851_001:0488b04": "即是如義。而無不性。即是法性。言實際者。",
    "T44n1851_001:0488b05": "彼如法性。即是其實。證處名際(此二門竟)。次就觀",
    "T44n1851_001:0488b06": "門入以別三門。於中有二。一就觀入息染分",
    "T44n1851_001:0488b07": "別。二就觀入捨淨分別。言息染者。如論中",
    "T44n1851_001:0488b08": "說。何者是如。諸法實相常住不動。以有無明",
    "T44n1851_001:0488b09": "諸煩惱故。轉變邪曲。後息妄染。得於實相。如",
    "T44n1851_001:0488b10": "本不異。故名為如。言法性者。論言。實相體",
    "T44n1851_001:0488b11": "雖清淨。與煩惱合名為不淨。息除煩惱得本",
    "T44n1851_001:0488b12": "清淨。淨是一切諸法體性。故云法性。言實際",
    "T44n1851_001:0488b13": "者。如與法性是其理實。菩薩知此廣大無邊",
    "T44n1851_001:0488b14": "微妙最勝。更不餘求。安住其中。住處名際。言",
    "T44n1851_001:0488b15": "捨淨者。如論中說。菩薩觀察實相法中無常",
    "T44n1851_001:0488b16": "無樂無我無淨。捨離凡夫常樂我淨。亦捨是",
    "T44n1851_001:0488b17": "觀。實相如本。故名為如。論自為喻。如水性",
    "T44n1851_001:0488b18": "冷從火變熱。是火滅已水冷如本。故名為如。",
    "T44n1851_001:0488b19": "諸法如是。實相平等。如水性冷。隨觀轉變。如",
    "T44n1851_001:0488b20": "水變熱。觀心息滅。實相如本。如火滅已水冷",
    "T44n1851_001:0488b21": "如本。故名為如。准驗斯文。妄想緣智決定滅",
    "T44n1851_001:0488b22": "盡。言法性者。實相常住不變不動。法性自",
    "T44n1851_001:0488b23": "爾。故云法性。言實際者。若得證時。彼如法",
    "T44n1851_001:0488b24": "性。即是實際。體相如是。第三次明大小有",
    "T44n1851_001:0488b25": "無。大乘具有。廣如上辨。小乘亦具。云何得",
    "T44n1851_001:0488b26": "知。如龍樹說。雜阿含中。說十二緣是如法",
    "T44n1851_001:0488b27": "相法住法位。有佛無佛。性相常住。即是如義。",
    "T44n1851_001:0488b28": "又復如彼雜阿含中說。舍利弗善達法性。即",
    "T44n1851_001:0488b29": "是宣說法性之義。言實際者。龍樹釋言。小",
    "T44n1851_001:0488c01": "乘法中無其說處。雖無說處理實有之。云何",
    "T44n1851_001:0488c02": "知有。論言。涅槃即是實際。小乘法中說涅槃",
    "T44n1851_001:0488c03": "故。即是宣說實際之義。但涅槃法有種種",
    "T44n1851_001:0488c04": "名。或名為止。或名為妙。或名為離。或名為",
    "T44n1851_001:0488c05": "出。或名實際。是故涅槃即是實際。問曰。雖知",
    "T44n1851_001:0488c06": "小乘法中具此三義。相別如何。龍樹釋言。",
    "T44n1851_001:0488c07": "聲聞法中。觀法生滅名之為如。滅離諸觀得",
    "T44n1851_001:0488c08": "法實相。名為法性。彼名涅槃為實相矣。即此",
    "T44n1851_001:0488c09": "法性。聖所證處。名為實際。如法性實際義。略",
    "T44n1851_001:0488c10": "辨如是。",
    "T44n1851_001:0488c11": "大乘義章卷第一"
}