{
    "T48n2016_012:0479a11": "宗鏡錄卷第十二",
    "T48n2016_012:0479a13": "慧日永明寺主智覺禪師延壽集",
    "T48n2016_012:0479a14": "[0479a14] 夫唯一心法。云何教中廣立名字。",
    "T48n2016_012:0479a15": "[0479a15] 答。如來名號。十方不同。般若一法。說種種名。",
    "T48n2016_012:0479a16": "解脫亦爾。多諸名字。故大般若經云。如一切",
    "T48n2016_012:0479a17": "法名。唯客所攝。於十方三世。無所從來。無所",
    "T48n2016_012:0479a18": "至去。亦無所住。一切法中無名。名中無一切",
    "T48n2016_012:0479a19": "法。非合非散。但假施設。所以者何。以一切法",
    "T48n2016_012:0479a20": "與名。俱自性空。大方等大集經云。爾時佛告",
    "T48n2016_012:0479a21": "陀羅尼自在王菩薩。善男子。第一義者。謂無",
    "T48n2016_012:0479a22": "有諸法。若無諸法。云何說空。無名字法。說為",
    "T48n2016_012:0479a23": "名字。如是名字。亦無住處。名下之法。亦復如",
    "T48n2016_012:0479a24": "是。是以法從心生。名因法立。所生之心無處。",
    "T48n2016_012:0479a25": "能生之法亦然。則心境皆空。俱無處所。論云。",
    "T48n2016_012:0479a26": "心能為一切法作名。若無心。則無一切名字。",
    "T48n2016_012:0479a27": "當知世出世名字。皆從心起。以心隨緣。應物",
    "T48n2016_012:0479a28": "立號。略有五義。而立假名。一從義故。二隨緣",
    "T48n2016_012:0479a29": "故。三依俗故。四因時故。五約用故。云何從",
    "T48n2016_012:0479b01": "義。無量義經云。無量義者。從一法生。故知因",
    "T48n2016_012:0479b02": "義立名。因名顯義。云何隨緣。涅槃經云。其味",
    "T48n2016_012:0479b03": "真正。停留雪山。隨其流處。得種種名。隨其流",
    "T48n2016_012:0479b04": "處者。即是隨染淨之緣。得凡聖之號。云何依",
    "T48n2016_012:0479b05": "俗。經云。一法有多名。實法中即無。不失法性",
    "T48n2016_012:0479b06": "故。流布於世間。云何因時。涅槃經云。佛性因",
    "T48n2016_012:0479b07": "時節有異。說淨不淨。何者。在垢染時稱眾生。",
    "T48n2016_012:0479b08": "處清淨時名諸佛。云何約用。如因心立法。隨",
    "T48n2016_012:0479b09": "法得名。處聖稱真。居凡號俗。似金作器。隨器",
    "T48n2016_012:0479b10": "得名。在指曰鐶。飾臂名釧。則一心不動。執別",
    "T48n2016_012:0479b11": "號而萬法成差。真金匪移。認異名而千器不",
    "T48n2016_012:0479b12": "等。若知法法全心作。器器盡金成。名相不能",
    "T48n2016_012:0479b13": "干。是非焉能惑。又如圓器與方器。名字不同。",
    "T48n2016_012:0479b14": "若生金與熟金。言說有異。推原究體。萬法皆",
    "T48n2016_012:0479b15": "空。但有意言。名義差別。動即八識。凝為一心。",
    "T48n2016_012:0479b16": "得旨忘緣。觸途無寄。如大涅槃經云。佛言。善",
    "T48n2016_012:0479b17": "男子。如來所有一切善行。悉為調伏諸眾生",
    "T48n2016_012:0479b18": "故。譬如醫王。所有醫方。悉為療治一切病苦。",
    "T48n2016_012:0479b19": "善男子。如來世尊。為國土故。為時節故。為他",
    "T48n2016_012:0479b20": "語故。為人故。為眾根故。於一法中。作二種說。",
    "T48n2016_012:0479b21": "於一名法。說無量名。於一義中。說無量名。於",
    "T48n2016_012:0479b22": "無量義。說無量名。云何一名說無量名。猶如",
    "T48n2016_012:0479b23": "涅槃。亦名涅槃。亦名無生。亦名無出。亦名無",
    "T48n2016_012:0479b24": "作。亦名無為。亦名歸依。亦名窟宅。亦名解",
    "T48n2016_012:0479b25": "脫。亦名光明。亦名燈明。亦名彼岸。亦名無",
    "T48n2016_012:0479b26": "畏。亦名無退。亦名安處。亦名寂靜。亦名無",
    "T48n2016_012:0479b27": "相。亦名無二。亦名一行。亦名清涼。亦名無",
    "T48n2016_012:0479b28": "暗。亦名無礙。亦名無諍。亦名無濁。亦名廣",
    "T48n2016_012:0479b29": "大。亦名甘露。亦名吉祥。是名一名作無量名。",
    "T48n2016_012:0479c01": "云何一義說無量名。猶如帝釋。亦名帝釋。亦",
    "T48n2016_012:0479c02": "名憍尸迦。亦名婆蹉婆。亦名富蘭陀。亦名摩",
    "T48n2016_012:0479c03": "佉婆。亦名因陀羅。亦名千眼。亦名舍脂夫。亦",
    "T48n2016_012:0479c04": "名金剛。亦名寶頂。亦名寶幢。是名一義說無",
    "T48n2016_012:0479c05": "量名。云何於無量義說無量名。如佛名為如",
    "T48n2016_012:0479c06": "來。義異名異。亦名阿羅訶。義異名異。亦名三",
    "T48n2016_012:0479c07": "藐三佛陀。義異名異。亦名船師。亦名導師。",
    "T48n2016_012:0479c08": "亦名正覺。亦名明行足。亦名大師子王。亦名",
    "T48n2016_012:0479c09": "沙門。亦名婆羅門。亦名寂靜。亦名施主。亦名",
    "T48n2016_012:0479c10": "到彼岸。亦名大醫王。亦名大象。亦名大龍王。",
    "T48n2016_012:0479c11": "亦名施眼。亦名大力士。亦名大無畏。亦名寶",
    "T48n2016_012:0479c12": "聚。亦名商主。亦名得脫。亦名大丈夫。亦名天",
    "T48n2016_012:0479c13": "人師。亦名大分陀利。亦名獨無等侶。亦名大",
    "T48n2016_012:0479c14": "福田。亦名大智慧海。亦名無相。亦名具足八",
    "T48n2016_012:0479c15": "智。如是一切義異名異。善男子。是名無量義。",
    "T48n2016_012:0479c16": "中說無量名。復有一義說無量名。所謂如陰。",
    "T48n2016_012:0479c17": "亦名為陰。亦名顛倒。亦名為諦。亦名四念處。",
    "T48n2016_012:0479c18": "亦名四食。亦名四識住處。亦名為有。亦名為",
    "T48n2016_012:0479c19": "道。亦名為時。亦名眾生。亦名為世。亦名第一",
    "T48n2016_012:0479c20": "義。亦名三修。謂身戒心。亦名因果。亦名煩",
    "T48n2016_012:0479c21": "惱。亦名解脫。亦名十二因緣。亦名聲聞辟支",
    "T48n2016_012:0479c22": "佛。亦名地獄餓鬼畜生人天。亦名過去現在",
    "T48n2016_012:0479c23": "未來。是名一義說無量名。善男子。如來世尊。",
    "T48n2016_012:0479c24": "為眾生故。廣中說略。略中說廣。第一義諦。說",
    "T48n2016_012:0479c25": "為世諦。說世諦法。為第一義諦。云何名為廣",
    "T48n2016_012:0479c26": "中說略。如告比丘。我今宣說十二因緣。云何",
    "T48n2016_012:0479c27": "名為十二因緣。所謂因果。云何名為略中說",
    "T48n2016_012:0479c28": "廣。如告比丘。我今宣說苦集滅道。苦者。所謂",
    "T48n2016_012:0479c29": "無量諸苦。集者。所謂無量煩惱。滅者。所謂無",
    "T48n2016_012:0480a01": "量解脫。道者。所謂無量方便。云何名為第一",
    "T48n2016_012:0480a02": "義諦。說為世諦。如告比丘。吾今此身。有老病",
    "T48n2016_012:0480a03": "死。云何名為說世諦。為第一義諦。如告憍陳",
    "T48n2016_012:0480a04": "如。汝得法故。名阿若憍陳如。是故隨人隨意",
    "T48n2016_012:0480a05": "隨時。故名如來知諸根力。善男子。我若當於",
    "T48n2016_012:0480a06": "如是等義。作定說者。則不得稱我為如來具",
    "T48n2016_012:0480a07": "知根力。善男子。有智之人。當知香象所負。非",
    "T48n2016_012:0480a08": "驢所勝。一切眾生。所行無量。是故如來。種種",
    "T48n2016_012:0480a09": "為說。無量之法。何以故。眾生多有諸煩惱故。",
    "T48n2016_012:0480a10": "若使如來說於一行。不名如來具足成就。知",
    "T48n2016_012:0480a11": "諸根力。故知。法本無名。因心建立。是以大聖",
    "T48n2016_012:0480a12": "隨順世諦。曲徇機宜。廣略不同。一多無定。將",
    "T48n2016_012:0480a13": "有說攝歸無說。用有名引入無名。究竟咸令",
    "T48n2016_012:0480a14": "到於本心寂滅之地。故經云。佛告舍利弗。汝",
    "T48n2016_012:0480a15": "慎勿為利根之人。廣說法語。鈍根之人。略說",
    "T48n2016_012:0480a16": "法也。又名因體立。體逐名生。體空而名無所",
    "T48n2016_012:0480a17": "施。名虛而體無所起。名體互寂。萬法無生。唯",
    "T48n2016_012:0480a18": "一真心。更無所有。永嘉集云。是以體非名而",
    "T48n2016_012:0480a19": "不辯。名非體而不施。言體必假其名。語名必",
    "T48n2016_012:0480a20": "藉其體。今之體外施名者。此但名。其無體耳。",
    "T48n2016_012:0480a21": "豈有體當其名耶。譬夫兔無角而施名。此則",
    "T48n2016_012:0480a22": "名其無角耳。豈有角當其名耶。無體而施名。",
    "T48n2016_012:0480a23": "則名無實名也。名無實名。則所名無所名。所",
    "T48n2016_012:0480a24": "名既無。則能名不有也。何者。設名本以名其",
    "T48n2016_012:0480a25": "體。無體何以當其名。言體本以當其名。無名",
    "T48n2016_012:0480a26": "何以當其體。當無當而非體。名無名而非",
    "T48n2016_012:0480a27": "名。此則何獨體而元虛。亦乃名而本寂也。然",
    "T48n2016_012:0480a28": "而無體當名。由來若此。名之有當。何所云為。",
    "T48n2016_012:0480a29": "夫體不自名。假他名而名我體。名非自設。假",
    "T48n2016_012:0480b01": "他體以施我名。若體之未形。則名何所名。若",
    "T48n2016_012:0480b02": "名之未設。則體何所明。然而明體。雖假其名。",
    "T48n2016_012:0480b03": "不為不名而無體耳。設名要因其體。無體則",
    "T48n2016_012:0480b04": "名之本無。如是則體不名生。名生於體耳。今",
    "T48n2016_012:0480b05": "之體在名前。名從體後。辯者。此則設名以名",
    "T48n2016_012:0480b06": "其體。故知體。是名原矣。則名之所由緣起於",
    "T48n2016_012:0480b07": "體。體之元緒。何所因依。夫體不我形。假緣會",
    "T48n2016_012:0480b08": "而成體。緣非我會。因會體而成緣。若體之未",
    "T48n2016_012:0480b09": "形。則緣何所會。若緣之未會。則體何所形。體",
    "T48n2016_012:0480b10": "形則緣會而形。緣會則體形而會。體形而會。",
    "T48n2016_012:0480b11": "則明形無別會。形無別會。則會本無也。緣會",
    "T48n2016_012:0480b12": "而形。則明會無別形。會無別形。即形本無也。",
    "T48n2016_012:0480b13": "是以萬法從緣。無自體耳。體而無自。故名性",
    "T48n2016_012:0480b14": "空。性之既空。雖緣會而非有。緣之既會。雖性",
    "T48n2016_012:0480b15": "空而不無。是以緣會之有。有而非有。性空之",
    "T48n2016_012:0480b16": "無。無而不無。何者。會則性空。故言非有。空則",
    "T48n2016_012:0480b17": "緣會。故曰非無。今言不有不無者。非是離有",
    "T48n2016_012:0480b18": "別有一無也。亦非離無別有一有也。如是則",
    "T48n2016_012:0480b19": "明法非有無故。以非有非無名耳。不是非有",
    "T48n2016_012:0480b20": "非無。既非有無。又非非有非非無也。如是則",
    "T48n2016_012:0480b21": "何獨言語道斷。亦乃心行處滅也。如是則名",
    "T48n2016_012:0480b22": "體既空。言思自絕。可謂萬機泯跡。獨朗真心",
    "T48n2016_012:0480b23": "矣。[0480b23] 問。唯心妙旨。一切無名者。若眾生之號。",
    "T48n2016_012:0480b24": "乃假施為。諸佛之名。豈虛建立。[0480b24] 答。因凡立",
    "T48n2016_012:0480b25": "聖。聖本無名。從俗顯真。真元不立。並依世俗",
    "T48n2016_012:0480b26": "文字。對待而生。文字又空。空亦無寄。若是上",
    "T48n2016_012:0480b27": "機大士。胡假名相發揚。對境而念念知宗。遇",
    "T48n2016_012:0480b28": "緣而心心契道。如大智度論云。如經說。師子",
    "T48n2016_012:0480b29": "雷音佛國。寶樹莊嚴。其樹常出無量法音。所",
    "T48n2016_012:0480c01": "謂一切法畢竟空。無生無滅等。其土人民。生",
    "T48n2016_012:0480c02": "便聞此法音。故不起惡心。得無生法忍。當此",
    "T48n2016_012:0480c03": "之時。何處有三寶名字。但了無生之旨。自然",
    "T48n2016_012:0480c04": "一體。三寶。常現世間。若取差別之名。即失真",
    "T48n2016_012:0480c05": "常之理。但了一切法。無自性。則一切處佛出",
    "T48n2016_012:0480c06": "世。無一法而非宗。如先德云。佛出世者。今如",
    "T48n2016_012:0480c07": "來出現。全以塵無性。法界緣起。菩提涅槃。以",
    "T48n2016_012:0480c08": "為如來身也。此身通三世間。是故於一切國",
    "T48n2016_012:0480c09": "土。一切眾生。一切事物。一切緣起。一切業",
    "T48n2016_012:0480c10": "報。一切塵毛等。各各顯現菩提涅槃等。為佛",
    "T48n2016_012:0480c11": "出世也。若一處不了。即不成佛。亦不出現。何",
    "T48n2016_012:0480c12": "以故。由不了處。仍是無明。是故不成佛。不出",
    "T48n2016_012:0480c13": "現也。是以諸佛出世。知機知時。俯為下根。示",
    "T48n2016_012:0480c14": "生減劫。空拳誘引。黃葉提撕。若上上機人。則",
    "T48n2016_012:0480c15": "諸佛不出不沒。故經云。有佛無佛。性相常住。",
    "T48n2016_012:0480c16": "華嚴經頌云。如心諸佛爾。如佛眾生然。心佛",
    "T48n2016_012:0480c17": "與眾生。是三無差別。只是一法。名別理同。何",
    "T48n2016_012:0480c18": "者。覺此無依無住絕待不思議心不動時。入",
    "T48n2016_012:0480c19": "十信之初。號不動智佛。不覺此絕待真心。不",
    "T48n2016_012:0480c20": "守自性隨緣差別時。名法身。流轉五道。號曰",
    "T48n2016_012:0480c21": "眾生。但有迷悟之名。不離一心之體。更有何",
    "T48n2016_012:0480c22": "法而作凡聖名字為差別乎。如文殊般若經",
    "T48n2016_012:0480c23": "云。佛言。佛法無上耶。文殊答。無有一法如微",
    "T48n2016_012:0480c24": "塵許名為無上。又經云。如世尊說此法時。無",
    "T48n2016_012:0480c25": "有菩薩得是三昧諸陀羅尼門。亦復無彼諸",
    "T48n2016_012:0480c26": "佛所說語言句義。乃至不說一文字句。無人",
    "T48n2016_012:0480c27": "聽聞。無人得解。無人成佛。如此等法。是實言",
    "T48n2016_012:0480c28": "者。於後末世。五百歲時。此經法門弘閻浮提。",
    "T48n2016_012:0480c29": "遍行流布。熾然不滅。是真實語。[0480c29] 問。既萬機",
    "T48n2016_012:0481a01": "泯跡。獨朗真心者。云何教中說。此是凡夫法。",
    "T48n2016_012:0481a02": "此是聖人法。[0481a02] 答。以一切法。緣生無性故。不",
    "T48n2016_012:0481a03": "得凡夫法。不得聖人法。以無性緣生故。若真",
    "T48n2016_012:0481a04": "若俗。不相混濫。如云。一切即一皆同無性。一",
    "T48n2016_012:0481a05": "即一切。因果歷然。雖即歷然。不失無性之理。",
    "T48n2016_012:0481a06": "雖即無性。不壞緣生之道。然又雖但了一心。",
    "T48n2016_012:0481a07": "而於諸法。一一了知。分明無惑。如華嚴經云。",
    "T48n2016_012:0481a08": "菩薩摩訶薩。知一切法。皆同一性。所謂無性。",
    "T48n2016_012:0481a09": "無種種性。無無量性。無可算數性。無可稱量",
    "T48n2016_012:0481a10": "性。無色無相。若一若多。皆不可得。而決定了",
    "T48n2016_012:0481a11": "知。此是諸佛法。此是若薩法。此是獨覺法。",
    "T48n2016_012:0481a12": "此是聲聞法。此是凡夫法。此是善法。此是不",
    "T48n2016_012:0481a13": "善法。此是世間法。此是出世間法。此是過失",
    "T48n2016_012:0481a14": "法。此是無過失法。此是有漏法。此是無漏法。",
    "T48n2016_012:0481a15": "乃至此是有為法。此是無為法。是為第七如",
    "T48n2016_012:0481a16": "實住。[0481a16] 問。一心之法。云何盡能周遍含容。出",
    "T48n2016_012:0481a17": "生圓具一切法耶。[0481a17] 答。夫心者。神妙無方。至",
    "T48n2016_012:0481a18": "理玄邈。三際求而罔得。二諦推而莫知。無像",
    "T48n2016_012:0481a19": "無名。不可以測其深廣。無依無住。不可以察",
    "T48n2016_012:0481a20": "其指蹤。細入無間之中。不可以言其小。大包",
    "T48n2016_012:0481a21": "乾象之外。不可以語其深。至道虛玄。孰能令",
    "T48n2016_012:0481a22": "有。幽靈不墜。孰能令無。&#x8FF9;分法界而非多。性",
    "T48n2016_012:0481a23": "合真空而非。體凝一道而非靜。用周萬物",
    "T48n2016_012:0481a24": "而匪勞。如如意珠天上勝寶。狀如芥粟。有大",
    "T48n2016_012:0481a25": "功能。淨妙五欲。七寶琳瑯。非內畜。非外入。不",
    "T48n2016_012:0481a26": "謀前後。不擇多少。不作&#x9E81;妙。稱意豐儉。降雨",
    "T48n2016_012:0481a27": "瀼瀼不添不盡。利濟無窮。蓋是色法。尚能如",
    "T48n2016_012:0481a28": "是。豈況心神靈妙。寧不具一切法耶。故經云。",
    "T48n2016_012:0481a29": "佛言。一切聲聞獨覺菩薩。皆共此一妙清淨",
    "T48n2016_012:0481b01": "道。皆同此一究竟清淨。更無第二。我依此故。",
    "T48n2016_012:0481b02": "密意說言。唯有一乘。乃至譬如虛空。遍一切",
    "T48n2016_012:0481b03": "處。皆同一味。不障一切所作事業。如是世尊。",
    "T48n2016_012:0481b04": "依此諸法。皆無自性。皆同一味。不障一切聲",
    "T48n2016_012:0481b05": "聞緣覺。及諸大士。所修事業。寒山子詩云。余",
    "T48n2016_012:0481b06": "家住此號寒山。山巖栖息離煩喧。泯時萬像",
    "T48n2016_012:0481b07": "無痕跡。舒即周流遍大千。光影騰輝照心地。",
    "T48n2016_012:0481b08": "無有一法當現前。方知摩尼一顆寶。妙用無",
    "T48n2016_012:0481b09": "窮處處圓。還原觀云。定光顯現無念觀者。謂",
    "T48n2016_012:0481b10": "一乘教中白淨寶網。萬字輪王之寶珠。此珠",
    "T48n2016_012:0481b11": "體性明徹。十方齊照。無思成事。念者。皆從。雖",
    "T48n2016_012:0481b12": "現奇功。心無念慮。若人入此大妙止觀門中。",
    "T48n2016_012:0481b13": "無思念慮。任運成事。如彼寶珠。遠近齊照。分",
    "T48n2016_012:0481b14": "明顯現。廓徹虛空。不為二乘外道。塵霧煙雲",
    "T48n2016_012:0481b15": "之所障蔽。清涼疏云。猶一日宮。千光並照。隨",
    "T48n2016_012:0481b16": "舉一法。有無量門。然有二義。一約相類。如一",
    "T48n2016_012:0481b17": "無常門。有生老病死。聚散合離。得失成壞。三",
    "T48n2016_012:0481b18": "災四相。外器內身。剎那一期。生滅轉變。染淨",
    "T48n2016_012:0481b19": "隱顯。皆無常門。餘亦如是。二就性融。不可盡",
    "T48n2016_012:0481b20": "也。謂法性寂寥。雖無諸相。無相之相。不礙繁",
    "T48n2016_012:0481b21": "興。是以依體普現。若月入百川。尋影之月。月",
    "T48n2016_012:0481b22": "體不分。即體之用。用彌法界。體用交徹。故不",
    "T48n2016_012:0481b23": "思議。[0481b23] 輔行記。問云。一心既具十法界因果。",
    "T48n2016_012:0481b24": "但觀於心。何須觀具。[0481b24] 答。一家觀門。永異諸說。",
    "T48n2016_012:0481b25": "該攝一切十方三世若凡若聖一切因果者。",
    "T48n2016_012:0481b26": "良由觀具。具即是假。假即空中。理性雖具。若",
    "T48n2016_012:0481b27": "不觀之。但言觀心。則不稱理。小乘奚嘗不觀",
    "T48n2016_012:0481b28": "心耶。但迷一心具諸法耳。[0481b28] 問。若不觀具。為屬",
    "T48n2016_012:0481b29": "何教。[0481b29] 答。別教教道。從初心來。但云次第生於",
    "T48n2016_012:0481c01": "十界。斷亦次第。故不觀具。或稟通教。即空但",
    "T48n2016_012:0481c02": "理。或稟三藏。寂滅真空。如此等人。何須觀具。",
    "T48n2016_012:0481c03": "何者。藏通但云心生六界。觀有巧拙。即離不",
    "T48n2016_012:0481c04": "同。是故此兩教不須觀具。尚不識具。況識空",
    "T48n2016_012:0481c05": "中。若不爾者。何名發心畢竟二不別。成正覺",
    "T48n2016_012:0481c06": "已。何能現於十界身土。又復學者。縱知內心",
    "T48n2016_012:0481c07": "具三千法。不知我遍彼三千。彼彼三千。互遍",
    "T48n2016_012:0481c08": "亦爾。苟順凡情。生內外見。應照理體。本無四",
    "T48n2016_012:0481c09": "性。心佛眾生。三無差別。能知此者。依俙識心。",
    "T48n2016_012:0481c10": "華嚴論云。以一心大智之印。印無始三世。總",
    "T48n2016_012:0481c11": "在一時。無邊諸法。智印咸遍。以智等諸佛故。",
    "T48n2016_012:0481c12": "以智等眾生心故。以智等諸法故。以智無中",
    "T48n2016_012:0481c13": "邊表裏。三世長短近遠故。為智。過虛空量故。",
    "T48n2016_012:0481c14": "如世虛空。無所了知。如無分別智虛空。一念",
    "T48n2016_012:0481c15": "而能分別過虛空等法門。是故經頌言。一切",
    "T48n2016_012:0481c16": "虛空猶可量。諸佛說法不可說。又頌云。普光",
    "T48n2016_012:0481c17": "明智等虛空。虛空但空。智自在。所以無量義",
    "T48n2016_012:0481c18": "經云。無量義者。從一法生。即知一法能生無",
    "T48n2016_012:0481c19": "量義。所謂一心。一一法皆生無量義者。以心",
    "T48n2016_012:0481c20": "遍一切法。一一法無非心故。以略代總。故知",
    "T48n2016_012:0481c21": "略心能含萬法。歷一切教。若境若智。若人若",
    "T48n2016_012:0481c22": "法。隨諸事釋。一一向心為觀。觀慧彌成。如海",
    "T48n2016_012:0481c23": "吞流。似薪益火。以不能深達故。為遍為小。以",
    "T48n2016_012:0481c24": "不能諦觀故。住有住空。是以聲聞。&#x89A9;斯大事。",
    "T48n2016_012:0481c25": "自鄙無堪。或號泣而聲振大千。或云。同共一",
    "T48n2016_012:0481c26": "法中。而不得此事。若菩薩聞茲妙旨。懺悔前",
    "T48n2016_012:0481c27": "非。或云從無量劫來。為無我之所漂流。或言",
    "T48n2016_012:0481c28": "我等歸前。盡是邪見人也。如上所失。皆是不",
    "T48n2016_012:0481c29": "達自心。廣大圓融。能包能遍故。何以能包能",
    "T48n2016_012:0482a01": "遍。以無相故。如太虛無相。不拒諸相發揮。能",
    "T48n2016_012:0482a02": "含十方淨穢國土。所以昔人云。夫萬化非無",
    "T48n2016_012:0482a03": "宗。而宗之者無相。虛相非無契。而契之者無",
    "T48n2016_012:0482a04": "心。內外並冥。緣智俱寂。是故若能如是體道。",
    "T48n2016_012:0482a05": "千萬相應。可謂正法中人。真佛弟子。若違斯",
    "T48n2016_012:0482a06": "旨。妄起有心。悉墮邪修。不入宗鏡。如古德歌",
    "T48n2016_012:0482a07": "云。只為無心學無學。亦復正修於不修。若人",
    "T48n2016_012:0482a08": "不知如此處。不得稱名為比丘。洞山和尚云。",
    "T48n2016_012:0482a09": "吾家本住在何方。鳥道無人到處鄉。君若出",
    "T48n2016_012:0482a10": "家為釋子。能行此路萬相當。所以初祖大師",
    "T48n2016_012:0482a11": "云。若一切作處。即無作處。無作法。即見佛。若",
    "T48n2016_012:0482a12": "見相時。則一切處見鬼。何者。若作時無作者。",
    "T48n2016_012:0482a13": "無作法。即人法俱空。覺此成佛。若迷無作法。",
    "T48n2016_012:0482a14": "則幻相現前。故經云。凡所有相皆是虛妄。如",
    "T48n2016_012:0482a15": "熱病所見。豈非鬼耶。所以古德云。萬法浩然。",
    "T48n2016_012:0482a16": "宗一無相。又云。念滿一萬八千遍。遍遍入於",
    "T48n2016_012:0482a17": "無相定。亦云。無相道場。無相法門等。是以若",
    "T48n2016_012:0482a18": "於宗鏡發真最省心力。華嚴經云。以少方便。",
    "T48n2016_012:0482a19": "疾得菩提。古德云。學雖不多。可齊上賢。即斯",
    "T48n2016_012:0482a20": "意矣。又此一心。皆因理事無礙。得有如是周",
    "T48n2016_012:0482a21": "遍含容。如理事無礙觀云。但理事鎔融。存亡",
    "T48n2016_012:0482a22": "逆順。通有十門。一理遍於事門。謂能遍之理。",
    "T48n2016_012:0482a23": "性無分限。所遍之事。分位差別。一一事中。理",
    "T48n2016_012:0482a24": "皆全遍。非是分遍。何以故。彼真理不可分故。",
    "T48n2016_012:0482a25": "是故一一纖塵。皆攝無邊真理。無不圓足。二。",
    "T48n2016_012:0482a26": "事遍於理門。謂能遍之事。是有分限。所遍之",
    "T48n2016_012:0482a27": "理。要無分限。此有分限之事。於無分限之理。",
    "T48n2016_012:0482a28": "全同非分同。何以故。以事無體。還如理故。是",
    "T48n2016_012:0482a29": "故一塵不壞。而遍法界也。如一塵。一切法亦",
    "T48n2016_012:0482b01": "然。思之。又一理性不唯無分故。在一切處。而",
    "T48n2016_012:0482b02": "全體在於一內。二不唯分故。常在一中。全在",
    "T48n2016_012:0482b03": "一切處。一事法不唯分故。常在此恒在他方。",
    "T48n2016_012:0482b04": "二不唯無分故。遍一切處。而不移本位。又一。",
    "T48n2016_012:0482b05": "由理性不唯無分故。不在一事外。二不唯分",
    "T48n2016_012:0482b06": "故。不在一事內。一事法不唯分故。常在此處",
    "T48n2016_012:0482b07": "而無在。二不唯無分故。常在他處而無在。是",
    "T48n2016_012:0482b08": "故無在無不在。而在此在彼。無障礙也。此全",
    "T48n2016_012:0482b09": "遍門。超情離見。非世喻能況。如全一大海。在",
    "T48n2016_012:0482b10": "一波中。而海非小。如一小波匝於大海。而波",
    "T48n2016_012:0482b11": "非大。同時全遍於諸波。而海非異。俱時各匝",
    "T48n2016_012:0482b12": "於大海。而波非一。又大海全遍一波時。不妨",
    "T48n2016_012:0482b13": "舉體全遍諸波。一波全匝大海時。諸波亦各",
    "T48n2016_012:0482b14": "全匝互不相礙。思之。釋曰。以海為真理。以波",
    "T48n2016_012:0482b15": "為事。況理事相遍。而非一異。則海處波而不",
    "T48n2016_012:0482b16": "小。同濕性而廣狹無差。波匝海而非大。不壞",
    "T48n2016_012:0482b17": "相而一多全匝。[0482b17] 問。理既全遍一塵。何故非小。",
    "T48n2016_012:0482b18": "既不同塵而小。何得說為全體遍一塵。一塵",
    "T48n2016_012:0482b19": "全匝於理性。何故非大。若不同理而廣大。何",
    "T48n2016_012:0482b20": "得全遍於理性。既成矛盾。義甚相違。[0482b20] 答。理事",
    "T48n2016_012:0482b21": "相望。各非一異。故全收而不壞本。先理望事。",
    "T48n2016_012:0482b22": "有其四句。一真理與事非異故。真理全體在",
    "T48n2016_012:0482b23": "事中。二真理與事非一故。真理體性恒無邊",
    "T48n2016_012:0482b24": "際。三以非一即非異故。無邊理性。全在一塵。",
    "T48n2016_012:0482b25": "四以非異即非一故。一塵理性。無有分限。次",
    "T48n2016_012:0482b26": "事望理。亦有四句。一事法與理非異故。全匝",
    "T48n2016_012:0482b27": "於理性。二事法與理非一故。不壞於一塵。三。",
    "T48n2016_012:0482b28": "以非一即非異故。一小塵匝於無邊理性。四。",
    "T48n2016_012:0482b29": "以非異即非一故。一塵匝無邊理性。而塵不",
    "T48n2016_012:0482c01": "大。思之。[0482c01] 問。無邊理性。全遍一塵時。外諸事處。",
    "T48n2016_012:0482c02": "為有理性。為無理性。若塵外有理。則非全體",
    "T48n2016_012:0482c03": "遍一塵。若塵外無理。則非全遍一切事。義甚",
    "T48n2016_012:0482c04": "相違。[0482c04] 答。以一理性融故。多事無礙故。得全在",
    "T48n2016_012:0482c05": "內而全在外。無障無礙。各有四句。先就理四",
    "T48n2016_012:0482c06": "句。一以理性全體在一切事中時。不礙全體",
    "T48n2016_012:0482c07": "在一塵處。是故在外則在內。二全體在一塵",
    "T48n2016_012:0482c08": "中時。不礙全體在餘事處。是故在內則在外。",
    "T48n2016_012:0482c09": "三以無二之性。各全在一切中時。是故亦在內",
    "T48n2016_012:0482c10": "亦在外。四以無二之性。非一切故。是故。非內",
    "T48n2016_012:0482c11": "非外。前三句。明與一切法非異。此之一句。明與",
    "T48n2016_012:0482c12": "一切法非一。良為非一非異故。內外無礙。次",
    "T48n2016_012:0482c13": "就事四句。一一塵全匝於理時。不礙一切事法",
    "T48n2016_012:0482c14": "亦全匝。是故在內即在外。二一切法各匝理",
    "T48n2016_012:0482c15": "性時。不礙一塵亦全匝。是故在外則在內。三。",
    "T48n2016_012:0482c16": "以諸法同時各匝故。是故全內亦全外。無有",
    "T48n2016_012:0482c17": "障礙。四以諸事法各不壞故。彼此相望。非內",
    "T48n2016_012:0482c18": "非外。思之。釋曰。以理在一為內。在多為外。事",
    "T48n2016_012:0482c19": "亦以一為內。以多為外。何故如是。一多內外。相",
    "T48n2016_012:0482c20": "遍相在而無障礙。唯是一心圓融故。寄理事",
    "T48n2016_012:0482c21": "以彰之。以體寂邊。目之為理。以用動邊。目之",
    "T48n2016_012:0482c22": "為事。以理是心之性。以事是心之相。性相俱",
    "T48n2016_012:0482c23": "心。所以一切無礙。如上無邊分限差別之事。",
    "T48n2016_012:0482c24": "唯以一理性鎔融。自然大小相含。一多即入。",
    "T48n2016_012:0482c25": "如金鑄十法界像。若消鎔則無異相。如和融",
    "T48n2016_012:0482c26": "但是一金。以理性為洪爐。鎔萬事為大冶。則",
    "T48n2016_012:0482c27": "銷和萬法。同會一真。三依理成事門。謂事無",
    "T48n2016_012:0482c28": "別體。要因真理而得成立。以諸緣起。皆無自",
    "T48n2016_012:0482c29": "性故。由無性理。事方成故。如波要因於水。能",
    "T48n2016_012:0483a01": "成立故。依如來藏。得有諸法。當知亦爾。思之。",
    "T48n2016_012:0483a02": "四事能顯理門。謂由事攬理故。則事虛而理",
    "T48n2016_012:0483a03": "實。以事虛故。全事中之理。挺然露現。猶如波",
    "T48n2016_012:0483a04": "相虛。令水體露現。當知此中。道理亦爾。思之。",
    "T48n2016_012:0483a05": "五以理奪事門。謂事既攬理成。遂令事相皆",
    "T48n2016_012:0483a06": "盡。唯一真理。平等顯現。以離真理外。無片事",
    "T48n2016_012:0483a07": "可得故。如水奪波。波無不盡。此則水存於已。",
    "T48n2016_012:0483a08": "壞波令盡。六事能隱理門。謂真理隨緣。成諸",
    "T48n2016_012:0483a09": "事法。然此事法既匝於理。遂令事顯理不現",
    "T48n2016_012:0483a10": "也。如水成波。動顯靜隱。經云。法身流轉五道。",
    "T48n2016_012:0483a11": "名曰眾生。故令眾生現時。法身不現也。七真",
    "T48n2016_012:0483a12": "理即事門。謂凡是真理。必非事外。以是法無",
    "T48n2016_012:0483a13": "我理故。事必依理。以理虛無體故。是故此理。",
    "T48n2016_012:0483a14": "舉體皆事。方為真理。如水即波。動而非濕。八。",
    "T48n2016_012:0483a15": "事法即理門。謂緣起事法。必無自性。舉體即",
    "T48n2016_012:0483a16": "真故。說眾生即如。不待滅也。如波動相。舉體",
    "T48n2016_012:0483a17": "即水無異也。九真理非事門。謂即事之理。而",
    "T48n2016_012:0483a18": "非是事。以真妄異故。實非虛故。所依非能依",
    "T48n2016_012:0483a19": "故。如即波之水非波。以動濕異故。十事法非",
    "T48n2016_012:0483a20": "理門。謂全理之事。事恒非理。性相異故。能依",
    "T48n2016_012:0483a21": "非所依故。是故舉體全理。而事相宛然。如全",
    "T48n2016_012:0483a22": "水之波。波恒非水。以動義非濕故。華嚴經云。",
    "T48n2016_012:0483a23": "如色與非色。此二不為一。又云。生死及涅槃。",
    "T48n2016_012:0483a24": "分別各不同。釋曰。理事逆順自在者。事理相",
    "T48n2016_012:0483a25": "望。各有四義。四義中。皆二義逆。二義順。謂依",
    "T48n2016_012:0483a26": "理成事。真理即事。順也。以理奪事。真理非事。",
    "T48n2016_012:0483a27": "逆也。事能顯理。事法即理。順也。事能隱理。事",
    "T48n2016_012:0483a28": "法非理。逆也。欲成即成。欲壞即壞。故云自在。",
    "T48n2016_012:0483a29": "成不礙壞。壞不礙成。顯不礙隱。隱不礙顯。故",
    "T48n2016_012:0483b01": "云無礙。正成時即壞等。故云同時。五對皆無",
    "T48n2016_012:0483b02": "前&#x5374;。故云頓起。又上四對。何以約理望事。但",
    "T48n2016_012:0483b03": "云成等。不云顯等。約事望理。但云顯等。不云",
    "T48n2016_012:0483b04": "成等。深有所以。何者。事從理生。可許云成。理",
    "T48n2016_012:0483b05": "非新有。但可言顯。事成必滅。故得云壞。真理",
    "T48n2016_012:0483b06": "常住。故但云隱。其即之與一離之與異。大旨",
    "T48n2016_012:0483b07": "則同。細明亦異。理無形相。但可即事。而事有",
    "T48n2016_012:0483b08": "萬差。故言。與理冥一理絕諸相。故云離事。事",
    "T48n2016_012:0483b09": "有差異。故云異理。上約義別。有此不同。若統",
    "T48n2016_012:0483b10": "收者。應成五對無礙之義。一相遍對。二相成",
    "T48n2016_012:0483b11": "對。三相害對。四即相對。五不即對。五中前四。",
    "T48n2016_012:0483b12": "明事理不離。後一明事理不即。又五對之中。",
    "T48n2016_012:0483b13": "共有三義。成顯一對。是事理相作義。奪隱及",
    "T48n2016_012:0483b14": "不即二對。是事理。相違義。相遍及相即二對。",
    "T48n2016_012:0483b15": "是事理不相礙義。又由第二相作。故有第四",
    "T48n2016_012:0483b16": "相即。由相即。故相遍。由有第三相違。故有第",
    "T48n2016_012:0483b17": "五不即。又若無不即。無可相遍。故說真空妙",
    "T48n2016_012:0483b18": "有。各有四義。約理望事。即真空四義。一廢己",
    "T48n2016_012:0483b19": "成他義。即依理成事門。二泯他顯己義。即真",
    "T48n2016_012:0483b20": "理奪事門。三自他俱存義。即真理非事門。四。",
    "T48n2016_012:0483b21": "自他俱泯義。即真理即事門。由其即故。而互",
    "T48n2016_012:0483b22": "泯也。又初及三即理遍事門。以自存故。舉體",
    "T48n2016_012:0483b23": "成他故遍他也。後約事望理。即妙有四義。一",
    "T48n2016_012:0483b24": "顯他自盡。即事能顯理門。二自顯隱他義。即",
    "T48n2016_012:0483b25": "事能隱理門。三自他俱存義。即事法非理門。",
    "T48n2016_012:0483b26": "四自他俱泯義。即事法即理門。又初及三即",
    "T48n2016_012:0483b27": "事遍於理門。以自存故。而能顯他。故遍他也。",
    "T48n2016_012:0483b28": "故說約空有存亡無礙。真空隱顯自在。理事。",
    "T48n2016_012:0483b29": "鎔融者。鎔。冶也。謂初銷義。融。和也。謂終成",
    "T48n2016_012:0483c01": "義。以理鎔事。事與理融。觀之於心。即名此觀。",
    "T48n2016_012:0483c02": "觀事當俗。觀理當真。今觀理事無礙。中道第",
    "T48n2016_012:0483c03": "一義觀。自然悲智相導。成無住行。又理事十",
    "T48n2016_012:0483c04": "門。總分五對。一理事相遍。二理事相成。三理",
    "T48n2016_012:0483c05": "事相害。四理事相即。五理事相非。理即性空",
    "T48n2016_012:0483c06": "真理。一相無相。事即染淨心境。互為緣起。起",
    "T48n2016_012:0483c07": "滅時分。此彼相貌。不可具陳。相遍二門。是全",
    "T48n2016_012:0483c08": "遍全同。理不可分故。華嚴經。頌云。法性遍在",
    "T48n2016_012:0483c09": "一切處。一切眾生及國土。三世悉在無有餘。",
    "T48n2016_012:0483c10": "亦無形相而可得。三句即全遍。末句即不可",
    "T48n2016_012:0483c11": "分。相成二門。依理。成事。則如因水成波。似依",
    "T48n2016_012:0483c12": "空立色。真如不守自性。能隨萬緣。事能顯理。",
    "T48n2016_012:0483c13": "則如影像表鏡明。識智表本性。華嚴經頌云。",
    "T48n2016_012:0483c14": "了知一切法。自性無所有。如是解諸法。即見",
    "T48n2016_012:0483c15": "盧舍那。相害二門。以理奪事。如水奪波。事能",
    "T48n2016_012:0483c16": "隱理。似煙&#x6B1D;火。相即二門。真理即事。如水不",
    "T48n2016_012:0483c17": "離&#x6C37;。若但是空。出於事外。則不即事。今即法",
    "T48n2016_012:0483c18": "為無我理。離事何有理耶。事法即理。則緣起",
    "T48n2016_012:0483c19": "無性。一切眾生亦如也。相非二門。能所有異。",
    "T48n2016_012:0483c20": "真妄不同。則於解常自一。於諦常自二。相即",
    "T48n2016_012:0483c21": "則非二。相非則非一。非一故不壞俗諦。非二",
    "T48n2016_012:0483c22": "故不隱真諦。此真諦性空之理。空而不空。斯",
    "T48n2016_012:0483c23": "俗諦幻有之事有而不有。不有之有。有不礙",
    "T48n2016_012:0483c24": "空。不空之空。空不絕有。彼此無寄。遞互相成。",
    "T48n2016_012:0483c25": "若心內定一法是有。即墮常。若心外執法",
    "T48n2016_012:0483c26": "是無。即沈斷。俱成見網。不入圓宗。如上圓融。",
    "T48n2016_012:0483c27": "約理事無礙訖。",
    "T48n2016_012:0483c28": "宗鏡錄卷第十二"
}