{
    "T52n2103_010:0152c21": "廣弘明集卷第十",
    "T52n2103_010:0152c23": "大唐西明寺沙門釋道宣撰",
    "T52n2103_010:0152c24": "辯惑篇第二之六",
    "T52n2103_010:0152c25": "周祖廢二教立通道觀詔 周武帝",
    "T52n2103_010:0152c26": "周祖平齊召僧敘癈立抗詔事 ",
    "T52n2103_010:0152c27": "釋惠遠",
    "T52n2103_010:0152c28": "周祖巡鄴請開佛法事 任道林",
    "T52n2103_010:0152c29": "周祖天元立對衛元嵩上事 王明廣",
    "T52n2103_010:0153a01": "周祖癈二教已更立通道觀詔",
    "T52n2103_010:0153a02": "周帝宇文邕",
    "T52n2103_010:0153a03": "[0153a03] 武帝。猜忌黑衣受法黃老。欲留道法擯滅佛",
    "T52n2103_010:0153a04": "宗。僉議攸同咸遵釋教。帝置情日久殊非本",
    "T52n2103_010:0153a05": "圖。會道安法師上二教論無聞道法。意彌不",
    "T52n2103_010:0153a06": "伏。無奈理通眾口義難獨留。遂二教俱除憤",
    "T52n2103_010:0153a07": "發於內。未逾經月下詔曰。至道弘深混成無",
    "T52n2103_010:0153a08": "際。體苞空有理極幽玄。但岐路既分派源",
    "T52n2103_010:0153a09": "逾遠。淳離樸散形器斯乖。遂使三墨八儒朱",
    "T52n2103_010:0153a10": "紫交競。九流七略異說相騰。道隱小成其來",
    "T52n2103_010:0153a11": "久矣。不有會歸爭驅靡息。今可立通道觀。",
    "T52n2103_010:0153a12": "聖哲微言先賢典訓。金科玉篆祕賾玄文。所",
    "T52n2103_010:0153a13": "以濟養黎元扶成教義者。並宜弘闡一以貫",
    "T52n2103_010:0153a14": "之。俾夫翫培塿者。識嵩岱之隆崛。守磧&#x7930;者。",
    "T52n2103_010:0153a15": "悟渤澥之泓澄。不亦可乎。所司量置員數。俸",
    "T52n2103_010:0153a16": "力務異恒式。主者施行。",
    "T52n2103_010:0153a17": "[0153a17] 于時員置百二十人監護。吏力各有差。並選",
    "T52n2103_010:0153a18": "擇李門人有名當世者。著衣冠笏履。名通道",
    "T52n2103_010:0153a19": "觀學士。有前沙門京兆樊普曠者。彭享譎詭",
    "T52n2103_010:0153a20": "調笑動人。帝頗重之。召入通道。雖被抑退。常",
    "T52n2103_010:0153a21": "翦髮留鬚。帝問何事去留。曠曰。臣學陛下。二",
    "T52n2103_010:0153a22": "教雖除猶存通道。鬚為俗飾故留。髮非俗教",
    "T52n2103_010:0153a23": "故遣。帝曰。俗有留髮上加以冠。何言非教。曠",
    "T52n2103_010:0153a24": "曰。無髮之士豈是教乎。臣預除之。加冠何損。",
    "T52n2103_010:0153a25": "帝笑之。自爾常淨剃髮著冠纓領。人有問者",
    "T52n2103_010:0153a26": "曰。我患熱也。云云。",
    "T52n2103_010:0153a27": "周祖平齊召僧敘癈立抗拒事",
    "T52n2103_010:0153a28": "沙門釋惠遠",
    "T52n2103_010:0153a29": "[0153a29] 周武帝。以齊承光二年春東平高氏。召前修",
    "T52n2103_010:0153b01": "大德並赴殿集。帝升御座序廢立義云。朕受",
    "T52n2103_010:0153b02": "天命寧一區宇。世弘三教其風逾遠。考定至",
    "T52n2103_010:0153b03": "理多愆陶化。今並廢之。然其六經儒教文弘",
    "T52n2103_010:0153b04": "政術。禮義忠孝於世有宜。故須存立。且自真",
    "T52n2103_010:0153b05": "佛無像遙敬表心。佛經廣歎崇建圖塔。壯麗",
    "T52n2103_010:0153b06": "修造致福極多。此實無情何能恩惠。愚人",
    "T52n2103_010:0153b07": "嚮信傾竭珍財徒為引費。故須除蕩。故凡是",
    "T52n2103_010:0153b08": "經像皆毀滅之。父母恩重沙門不敬。悖逆之",
    "T52n2103_010:0153b09": "甚國法不容。並退還家用崇孝治。朕意如",
    "T52n2103_010:0153b10": "此。諸大德謂理何如。于時沙門大統等五百",
    "T52n2103_010:0153b11": "餘人。咸以王威震赫決諫難從。關內已除義",
    "T52n2103_010:0153b12": "非孤立。眾各默然下&#x52C5;催答。並相顧無色。俛",
    "T52n2103_010:0153b13": "首垂淚。有慧遠法師。聲名光價。乃自惟曰。佛",
    "T52n2103_010:0153b14": "法之寄四眾是依。豈以杜言謂能通理。遂出",
    "T52n2103_010:0153b15": "對曰。陛下統臨大域得一居尊。隨俗致詞憲",
    "T52n2103_010:0153b16": "章三教。詔云。真佛無像。誠如天旨。但耳目生",
    "T52n2103_010:0153b17": "靈。賴經聞佛藉像表真。今若廢之無以興敬。",
    "T52n2103_010:0153b18": "帝曰。虛空真佛咸自知之。未假經像。遠曰。漢",
    "T52n2103_010:0153b19": "明已前經像未至。此土含生何故不知虛空",
    "T52n2103_010:0153b20": "真佛。帝時無答。遠曰。若不藉經教自知有法",
    "T52n2103_010:0153b21": "者。三皇已前未有文字。人應自知五常等法。",
    "T52n2103_010:0153b22": "當時諸人何為但識其母不識其父。同於禽",
    "T52n2103_010:0153b23": "獸。帝又無答。遠曰。若以形像無情。事之無福",
    "T52n2103_010:0153b24": "故須廢者。國家七廟之像。豈是有情而妄相",
    "T52n2103_010:0153b25": "尊事。帝不答此難。乃云。佛經外國之法。此",
    "T52n2103_010:0153b26": "國不須。廢而不用。七廟上代所立。朕亦不以",
    "T52n2103_010:0153b27": "為是。將同廢之。遠曰。若以外國之經非此用",
    "T52n2103_010:0153b28": "者。仲尼所說出自魯國秦晉之地。亦應廢而",
    "T52n2103_010:0153b29": "不行。又以七廟為非將欲廢者。則是不尊祖",
    "T52n2103_010:0153c01": "考。祖考不尊則昭穆失序。昭穆失序則五經",
    "T52n2103_010:0153c02": "無用。前存儒教其義安在。若爾則三教同廢。",
    "T52n2103_010:0153c03": "將何治國。帝曰。魯邦之與秦晉封域乃殊。莫",
    "T52n2103_010:0153c04": "非王者一化。故不類佛經七廟之難。帝無以",
    "T52n2103_010:0153c05": "通。遠曰。若以秦魯同遵一化。經教通行者。",
    "T52n2103_010:0153c06": "震旦之與天竺國界雖殊。莫不同在閻浮四",
    "T52n2103_010:0153c07": "海之內輪王一化。何不同遵佛經而今獨廢。",
    "T52n2103_010:0153c08": "帝又無答。遠曰。詔云。退僧還家崇孝養者。",
    "T52n2103_010:0153c09": "孔經亦云。立身行道以顯父母。即是孝行。何",
    "T52n2103_010:0153c10": "必還家。帝曰。父母恩重交資色養。棄親向疏",
    "T52n2103_010:0153c11": "未成至孝。遠曰。若如是言。陛下左右皆有",
    "T52n2103_010:0153c12": "二親。何不放之。乃使長役五年不見父母。帝",
    "T52n2103_010:0153c13": "曰。朕亦依番上下得歸侍奉。遠曰。佛亦聽僧",
    "T52n2103_010:0153c14": "冬夏隨緣修道。春秋歸家侍養。故目連乞食",
    "T52n2103_010:0153c15": "餉母。如來擔棺臨葬。此理大通。未可獨廢。",
    "T52n2103_010:0153c16": "帝又無答。遠抗聲曰。陛下今恃王力自在破",
    "T52n2103_010:0153c17": "滅三寶。是邪見人。阿鼻地獄不簡貴賤。陛下",
    "T52n2103_010:0153c18": "何得不怖。帝勃然作色大怒。直視於遠曰。但",
    "T52n2103_010:0153c19": "令百姓得樂。朕亦不辭地獄諸苦。遠曰。陛",
    "T52n2103_010:0153c20": "下以邪法化人。現種苦業。當共陛下同趣阿",
    "T52n2103_010:0153c21": "鼻。何處有樂可得。帝理屈。言前所圖意盛更",
    "T52n2103_010:0153c22": "無所答。但云。僧等且還。有司錄取論僧姓字。",
    "T52n2103_010:0153c23": "帝已行虐三年。關隴佛法誅除略盡。既克齊",
    "T52n2103_010:0153c24": "境還准毀之。爾時魏齊東川佛法崇盛。見成",
    "T52n2103_010:0153c25": "寺廟出四十千。並賜王公充為第宅。五眾釋",
    "T52n2103_010:0153c26": "門減三百萬。皆復軍民還歸編戶。融刮佛像",
    "T52n2103_010:0153c27": "焚燒經教。三寶福財簿錄入官。登即賞賜分",
    "T52n2103_010:0153c28": "散蕩盡。帝以為得志於天下也。未盈一年。癘",
    "T52n2103_010:0153c29": "氣內蒸身瘡外發。惡相已顯。無悔可銷。遂",
    "T52n2103_010:0154a01": "隱於雲陽宮。纔經七日尋爾傾崩。天元嗣曆。",
    "T52n2103_010:0154a02": "於東西二京立陟岵寺。罰菩薩僧用開佛化。",
    "T52n2103_010:0154a03": "不久帝崩國運移革至隋高祖方始大通。如",
    "T52n2103_010:0154a04": "後所顯。近見大唐吏部尚書唐臨冥報記云。",
    "T52n2103_010:0154a05": "外祖隋文僕射齊公。親見文帝問死者還活",
    "T52n2103_010:0154a06": "人云。初死見周武帝云。為我相聞大隋天子。",
    "T52n2103_010:0154a07": "昔與我共食倉庫玉帛。亦我儲之。我今為滅",
    "T52n2103_010:0154a08": "佛法極受大苦。可為我作功德也。文帝出&#x52C5;。",
    "T52n2103_010:0154a09": "普及天下人。出一錢為之追福焉。",
    "T52n2103_010:0154a10": "周高祖巡鄴除殄佛法有前僧任道林上",
    "T52n2103_010:0154a11": "表請開法事",
    "T52n2103_010:0154a12": "[0154a12] 周建德六年十一月四日。上臨鄴宮新殿。內",
    "T52n2103_010:0154a13": "史宇文昂上士李德林。收上書人表。于時任",
    "T52n2103_010:0154a14": "道林以表上之。上士覽表曰。君二教也。聖主",
    "T52n2103_010:0154a15": "機辯特難酬答。可思審之。對曰。主上鋒辯名",
    "T52n2103_010:0154a16": "流十方。林亦早聞。正以聞辯故來。得辯無爽",
    "T52n2103_010:0154a17": "云云。乃引入。上階御座西立。詔曰。卿既上事",
    "T52n2103_010:0154a18": "助匡治政。朕甚嘉尚。可條別自申。勿廣詞",
    "T52n2103_010:0154a19": "費。林乃上安撫齊餘省減賦役事。帝備納之。",
    "T52n2103_010:0154a20": "又曰。林原誓弘佛道。向且專論俗政。似欲諂",
    "T52n2103_010:0154a21": "附君人。其實天心護法。自釋氏弘訓。權應",
    "T52n2103_010:0154a22": "無方智方高奇。廣宣正法。救茲五濁特拔三",
    "T52n2103_010:0154a23": "有。人中天上六道四生。莫不歸依迴向受其",
    "T52n2103_010:0154a24": "開悟。自漢至今。踰五百載。王公卿士遵奉傳",
    "T52n2103_010:0154a25": "通。及至大周頓令廢絕。陛下治襲前王化承",
    "T52n2103_010:0154a26": "後帝。何容偏於佛教獨不師古。如其非善先",
    "T52n2103_010:0154a27": "賢久滅。如言有益陛下。可行廢佛之義。臣所",
    "T52n2103_010:0154a28": "未曉。詔曰。佛生西域寄傳東夏。原其風教殊",
    "T52n2103_010:0154a29": "乖中國。漢魏晉世似有若無。五胡亂治風化",
    "T52n2103_010:0154b01": "方盛。朕非五胡心無敬事。既非正教所以廢",
    "T52n2103_010:0154b02": "之。奏曰。佛教東傳時過七代。劉淵篡晉元非",
    "T52n2103_010:0154b03": "中夏。以非正朔稱為五胡。其漢魏晉世佛化",
    "T52n2103_010:0154b04": "已弘。宋趙符燕久習崇盛。陛下恥同五胡盛",
    "T52n2103_010:0154b05": "修佛法。請如漢魏不絕其宗。",
    "T52n2103_010:0154b06": "[0154b06] 詔曰。佛義雖廣朕亦嘗覽。言多虛大語好浮",
    "T52n2103_010:0154b07": "奢。罪則&#x6199;推過去。無福則指未來。事者無",
    "T52n2103_010:0154b08": "徵行之多惑。論其勸善未殊古禮。研其斷惡",
    "T52n2103_010:0154b09": "何異俗律。昔嘗為廢所以暫學。決知非益所",
    "T52n2103_010:0154b10": "以除之。奏曰。理深語大。非近情所測。時遠事",
    "T52n2103_010:0154b11": "深。寧小機欲辯。豈以一世之局見。而拒久",
    "T52n2103_010:0154b12": "遠之通議。封迷忽悟不亦過乎。是以佛理極",
    "T52n2103_010:0154b13": "於法界。教體通於外內。談行自他俱益辯",
    "T52n2103_010:0154b14": "果。常樂無為樹德恩隆。天地授道廣利無",
    "T52n2103_010:0154b15": "邊。見奇則神通自在。布化則萬國同歸。救度",
    "T52n2103_010:0154b16": "則怨親等濟。慈愛則有識無傷。戒除外惡定",
    "T52n2103_010:0154b17": "止心非。慧照古今智窮萬物。若家家行此則",
    "T52n2103_010:0154b18": "民無不治。國國修之則兵戈無用。今離不",
    "T52n2103_010:0154b19": "行何處求益。因重奏曰。臣聞孝者至天之道。",
    "T52n2103_010:0154b20": "順者極地之養。所以通神明光四海。百行之",
    "T52n2103_010:0154b21": "本孰先孝者。昔世道將傾魏室崩壞。太祖奮",
    "T52n2103_010:0154b22": "威補天夷難。創啟王業。陛下因斯鴻緒遂登",
    "T52n2103_010:0154b23": "皇極。君臨四海德加天下。追惟莫大終身無",
    "T52n2103_010:0154b24": "報。何有信己心智執固自解。倚恃爪牙任縱",
    "T52n2103_010:0154b25": "王力。殘壞太祖所立寺廟。毀破太祖所事靈",
    "T52n2103_010:0154b26": "像。休廢太祖所奉法教。退落太祖所敬師尊。",
    "T52n2103_010:0154b27": "且父母床几尚不敢損虧。況父之親事輒能",
    "T52n2103_010:0154b28": "輕壞。國祚延促弗由於佛。政治興毀何關於",
    "T52n2103_010:0154b29": "法。豈信一時之慮招萬世之譏。愚臣&#x5190;死特",
    "T52n2103_010:0154c01": "為不可。",
    "T52n2103_010:0154c02": "[0154c02] 詔曰。孝道之義寧非至極。若專守執惟利一",
    "T52n2103_010:0154c03": "身。是使大智權方反常合道。湯武伐主仁智",
    "T52n2103_010:0154c04": "不非。尾生守信禍至身滅。事若有益假違要",
    "T52n2103_010:0154c05": "行。儻非合理雖順必剪。不可護己一名令四",
    "T52n2103_010:0154c06": "海懷惑。外乖太祖內潤黔元。",
    "T52n2103_010:0154c07": "[0154c07] 令沙門還俗省侍父母。成天下之孝。各各自",
    "T52n2103_010:0154c08": "活不惱他人。使率土護利。捨戎從夏六合同",
    "T52n2103_010:0154c09": "一。即是揚名萬代以顯太祖。即孝之終也。何",
    "T52n2103_010:0154c10": "得言非。",
    "T52n2103_010:0154c11": "[0154c11] 奏曰。若言壞佛有益毀僧益民。昔太祖康曰",
    "T52n2103_010:0154c12": "玄鑒萬理智括千途。必佛法損化即尋除蕩。",
    "T52n2103_010:0154c13": "寧肯積年奉敬興遍天下。又佛法存日損處",
    "T52n2103_010:0154c14": "是何。自破已來成何利潤。若實無益寧非不",
    "T52n2103_010:0154c15": "孝。詔曰。法興有時道亦難准。制由上行王者",
    "T52n2103_010:0154c16": "作則。縱有小利尚須休廢。況佛無益理不可",
    "T52n2103_010:0154c17": "容。何者敬事無徵招感無&#x52B9;。自救無聊何能",
    "T52n2103_010:0154c18": "益國。自廢已來民役稍希。租調年增兵師日",
    "T52n2103_010:0154c19": "盛。東平齊國西定妖戎。國安民樂豈非有",
    "T52n2103_010:0154c20": "益。若事有益。太祖存日屢嘗討齊。何不見獲。",
    "T52n2103_010:0154c21": "朕壞佛法。若是違害亦可亡身。既平東夏。明",
    "T52n2103_010:0154c22": "知有益。廢之合理義無更興。",
    "T52n2103_010:0154c23": "[0154c23] 奏曰。自國立政惟貴於道。制化養民寧高於",
    "T52n2103_010:0154c24": "德。止見道消國喪。未有兵強祚久。是以虐紂",
    "T52n2103_010:0154c25": "恃眾禍傾帝業。周武修德福集皇基。夫差驕",
    "T52n2103_010:0154c26": "戰遂至滅身。勾踐以道危而更安。以此論之。",
    "T52n2103_010:0154c27": "何關壞佛退僧方平東夏。直是毀佛。當此託",
    "T52n2103_010:0154c28": "定之時。偶然斯會。妄謂壞法有益。若爾湯伐",
    "T52n2103_010:0154c29": "有夏。文王滅崇。武王誅紂。秦并天下。赤漢",
    "T52n2103_010:0155a01": "滅項。此等諸君豈由壞佛。自後交論譏毀人",
    "T52n2103_010:0155a02": "法。或以抗禮君親。或謂妄稱佛性。或譏辯",
    "T52n2103_010:0155a03": "析色心。或重見作非業。或指身本陰陽。林",
    "T52n2103_010:0155a04": "皆隨難消解。帝雖構難重疊三番五番窮理",
    "T52n2103_010:0155a05": "盡性。林則無疑不遣。有難斯通。帝曰。卿言業",
    "T52n2103_010:0155a06": "不乖理。凡有入聖之期。性非業外。道有通凡",
    "T52n2103_010:0155a07": "之趣。此則道無不在凡聖該通。是則教無孔",
    "T52n2103_010:0155a08": "釋虛崇。如是之言。形通道俗。徒加剃剪之飾。",
    "T52n2103_010:0155a09": "是知帝王即是如來。宜停丈六。王公即是菩",
    "T52n2103_010:0155a10": "薩。省事文殊。耆年可為上座。不用賓頭。仁惠",
    "T52n2103_010:0155a11": "真為檀度。豈假棄國。和平第一精僧。寧勞布",
    "T52n2103_010:0155a12": "薩。貞謹即成木叉。何必受戒。儉約實是少",
    "T52n2103_010:0155a13": "欲。無假頭陀。蔬食至好長齋。豈煩斷穀。放",
    "T52n2103_010:0155a14": "任妙同無我。何藉解空。忘功全逼大乘。寧",
    "T52n2103_010:0155a15": "希波若。文武直是二智。不觀空有。權謀徑",
    "T52n2103_010:0155a16": "成巧便。豈待變化。加官真為授記。無謝證果。",
    "T52n2103_010:0155a17": "爵祿交獲天堂。何待上界。罰戮見感地獄。不",
    "T52n2103_010:0155a18": "指泥犁。以民為子。可謂大慈。四海為家。即同",
    "T52n2103_010:0155a19": "法界。治政以理。何異救物。安樂百姓。寧殊",
    "T52n2103_010:0155a20": "拔苦。剪罰殘害。理是降魔。君臨天下。真成得",
    "T52n2103_010:0155a21": "道。汪汪何殊淨土。濟濟豈謝迦維。卿懷異",
    "T52n2103_010:0155a22": "見妄生偏執。即事而言何處非道。",
    "T52n2103_010:0155a23": "[0155a23] 奏曰。伏承聖旨。義博言深融道混俗移專散",
    "T52n2103_010:0155a24": "執。乃令觸處乘真有情俱道物我咸適千徒",
    "T52n2103_010:0155a25": "齊一。美則美矣。愚臣尚疑。若使至道惟一。則",
    "T52n2103_010:0155a26": "無二可融。若理恒外內。則自可常別。若一而",
    "T52n2103_010:0155a27": "非一。則半是半非。二而無二。則乍道乍俗。是",
    "T52n2103_010:0155a28": "則緇素錯亂儒釋失序。外內交雜上下參倫。",
    "T52n2103_010:0155a29": "何直遠沈清化。亦是近惑民俗。是以陰陽同",
    "T52n2103_010:0155b01": "氣生殺恒殊。天地齊形高卑常異。不可以其",
    "T52n2103_010:0155b02": "俱形而使地動天靜。或者見其並氣。而令陰",
    "T52n2103_010:0155b03": "生陽殺。即事永無此理。虛言難可成用。所以",
    "T52n2103_010:0155b04": "形齊氣一。可得言同。生殺高卑義無不別。故",
    "T52n2103_010:0155b05": "使同而不同。一而不一。道俗之理有齊無與。",
    "T52n2103_010:0155b06": "無為自別。又若王名雖一凡聖天殊。形事微",
    "T52n2103_010:0155b07": "同寬狹全異。是故儒釋與無始俱興。道俗共",
    "T52n2103_010:0155b08": "天地同化。若欲泯之為一。正可以道廢俗。如",
    "T52n2103_010:0155b09": "其俱益於世。則兩理幽顯齊明。今則興一廢",
    "T52n2103_010:0155b10": "一。真成不可。",
    "T52n2103_010:0155b11": "[0155b11] 詔曰。卿言道俗天殊全乖內外。亦可道應自",
    "T52n2103_010:0155b12": "道無預於俗。釋應自釋莫依於儒。道若惟",
    "T52n2103_010:0155b13": "道。道何所利。佛若獨佛。化有何功。故道俗相",
    "T52n2103_010:0155b14": "資儒釋更顯。卿不因朕言。卿欲何論。是以內",
    "T52n2103_010:0155b15": "外抑揚廢興彼此。今國法不行王法所斷。廢",
    "T52n2103_010:0155b16": "興在數常理無違。義無常興廢有何咎。",
    "T52n2103_010:0155b17": "[0155b17] 奏曰。仰承聖旨。如披雲&#x89A9;日。伏聽&#x52C5;訓。實如",
    "T52n2103_010:0155b18": "聖說。道不自道非俗不顯。佛不自佛惟王能",
    "T52n2103_010:0155b19": "興。是以釋教東傳時經五百。弘通法化要依",
    "T52n2103_010:0155b20": "王力。方知道藉人弘神由物感。佛之盛毀功",
    "T52n2103_010:0155b21": "歸聖旨。道有興廢義無恒久。法有隱顯理難",
    "T52n2103_010:0155b22": "常存。比來已廢義無即行。休斷既久興期次",
    "T52n2103_010:0155b23": "及。與廢更迭理自應機。並從世運。不亦宜",
    "T52n2103_010:0155b24": "乎。",
    "T52n2103_010:0155b25": "[0155b25] 詔曰。帝王之法善決取捨明斷去就。審鑒同",
    "T52n2103_010:0155b26": "異妙察非常。朕於釋教。以潛思於府內。校量",
    "T52n2103_010:0155b27": "於今古。驗之以行事。算之以得失。理非常而",
    "T52n2103_010:0155b28": "不要。文高奇而無用。非無端而棄廢。何愛",
    "T52n2103_010:0155b29": "憎於儒釋。",
    "T52n2103_010:0155c01": "[0155c01] 奏曰。弘法之本。必留心於達人通化之首。要",
    "T52n2103_010:0155c02": "存志於正道。勿見忤己以惡者。懷之以&#x8E08;隔。",
    "T52n2103_010:0155c03": "容己以美者。歡心以親近。是則自感於所",
    "T52n2103_010:0155c04": "見。自亂於所聞。不可數聞有謗正之言。遂便",
    "T52n2103_010:0155c05": "信納從唱而和乘生是非。尋討愆短日懷憎",
    "T52n2103_010:0155c06": "薄。是則以偽移真。眾聲惑志。故令當&#x758E;者更",
    "T52n2103_010:0155c07": "進之。當親者更遠之。遂使談論偏駮取捨專",
    "T52n2103_010:0155c08": "非。斯乃害真之禍患。喪德之妖累。於是帝",
    "T52n2103_010:0155c09": "不答。乃更開異途以發論端。問曰。朕聞君子",
    "T52n2103_010:0155c10": "舉厝必合於禮。明哲動止要應於機。比頻賜",
    "T52n2103_010:0155c11": "卿食。言不飲酒食肉。且酒是和神之藥。肉為",
    "T52n2103_010:0155c12": "充肌之膳。古今同味。卿何獨鄙。若身居喪",
    "T52n2103_010:0155c13": "服。禮制不食。即如今賜自可得食。可食不食",
    "T52n2103_010:0155c14": "豈非過耶。",
    "T52n2103_010:0155c15": "[0155c15] 奏曰。貪財&#x6199;色貞夫所鄙。好膳嗜美廉士所",
    "T52n2103_010:0155c16": "惡。割情從道前賢所歎。抑欲崇德往哲同",
    "T52n2103_010:0155c17": "嗟。況肉由殺命酒能亂神。不食是理。寧可為",
    "T52n2103_010:0155c18": "非。",
    "T52n2103_010:0155c19": "[0155c19] 詔曰。肉由害命。斷之且然。酒不損生。何為頓",
    "T52n2103_010:0155c20": "制。若使無損。計罪無過言非。飲漿食飯亦應",
    "T52n2103_010:0155c21": "得罪。而實不爾。酒何偏斷。",
    "T52n2103_010:0155c22": "[0155c22] 奏曰。結戒隨事得罪據心。肉體因害食之即",
    "T52n2103_010:0155c23": "罪。酒性非損過由弊神。餘處生過。過生由酒。",
    "T52n2103_010:0155c24": "斷酒即除。所以遮制不同。非謂酒體是罪。",
    "T52n2103_010:0155c25": "[0155c25] 詔曰。罪有遮性。酒體生罪。今有耐酒之人。能",
    "T52n2103_010:0155c26": "飲不醉。又不弊神。亦不生罪。此人飲酒應不",
    "T52n2103_010:0155c27": "得罪。斯則能飲無過。不能招咎。何關斷酒以",
    "T52n2103_010:0155c28": "成戒善。可謂能飲耐酒常名持戒。少飲即醉",
    "T52n2103_010:0155c29": "是大罪人。",
    "T52n2103_010:0156a01": "[0156a01] 奏曰。制過防非本為生善。戒是止善身口無",
    "T52n2103_010:0156a02": "違。緣中止息遮性兩斷。乃名戒善。今耐酒之",
    "T52n2103_010:0156a03": "人。既不亂神。未破飲戒。實理非罪。正以飲",
    "T52n2103_010:0156a04": "生罪。酒外違遮。教緣中生犯。仍名有罪。以乖",
    "T52n2103_010:0156a05": "不飲猶非持戒。",
    "T52n2103_010:0156a06": "[0156a06] 詔曰。大士懷道要由妙解。至人高達貴其不",
    "T52n2103_010:0156a07": "執。融心與法性齊寬。肆意共虛空同量。萬物",
    "T52n2103_010:0156a08": "無不是善。美惡何有非道。是則居酒臥肉之",
    "T52n2103_010:0156a09": "中。寧能有罪。帶婦懷兒而遊。豈言生過。故使",
    "T52n2103_010:0156a10": "太子取婦得道。周陀以捨妻沈淪。淨名以處",
    "T52n2103_010:0156a11": "俗高達。身子以出家愚執。是故善者未可成",
    "T52n2103_010:0156a12": "善。惡者何足言惡。禁酒斷肉之奇。殊乖大",
    "T52n2103_010:0156a13": "道。",
    "T52n2103_010:0156a14": "[0156a14] 奏曰。龍虎以鱗牙為能。&#x7328;鳥以超翔為才。",
    "T52n2103_010:0156a15": "君子以解行為道。賢哲以真實成德。故使內",
    "T52n2103_010:0156a16": "外稱奇緇素高尚。若惟解而無行。同沙井之",
    "T52n2103_010:0156a17": "非閏。專虛而不實。似空雲而無雨。是以匠",
    "T52n2103_010:0156a18": "萬物者以繩墨為正。御天下者以法理為本。",
    "T52n2103_010:0156a19": "故能善防邪萌防察姦宄。故使一行之失痛",
    "T52n2103_010:0156a20": "於割肌。一言之善重於千金。若使心根妙解。",
    "T52n2103_010:0156a21": "則居惡為善。神智虛明則處罪成福。亦可移",
    "T52n2103_010:0156a22": "臣賤質居天重任。迴聖極尊處臣卑下。是則",
    "T52n2103_010:0156a23": "君臣雜亂上下倒錯。即事不可。古今未有。何",
    "T52n2103_010:0156a24": "異詞談忠孝身恒叛逆。語論慈捨形常殺盜。",
    "T52n2103_010:0156a25": "口閑百技觸事無能。言通萬里足不出戶。斯",
    "T52n2103_010:0156a26": "皆情切事奢。虛高無用。是以才有大而無用。",
    "T52n2103_010:0156a27": "理有小而必通。執此為道。誠難取信。",
    "T52n2103_010:0156a28": "[0156a28] 詔曰。執情者未可論道。小智者難與談真。是",
    "T52n2103_010:0156a29": "以井坎之魚。寧知東海深廣。燕雀籬翔。詎羨",
    "T52n2103_010:0156b01": "鵬鳳之遊。斯皆固小以違大趣。守文以害通",
    "T52n2103_010:0156b02": "途。若以我我於物。無物而非我。以物物於我。",
    "T52n2103_010:0156b03": "無我而非物。我既不異於物。物復焉異於我。",
    "T52n2103_010:0156b04": "我物兩亡自他齊一。虛心者是物無不同。遺",
    "T52n2103_010:0156b05": "功者無事而不可。",
    "T52n2103_010:0156b06": "[0156b06] 奏曰。仰承聖旨。名義深博宗源浩污。究察莫",
    "T52n2103_010:0156b07": "由。事等窺天。誰測其廣。又同測海。寧識其",
    "T52n2103_010:0156b08": "深。",
    "T52n2103_010:0156b09": "[0156b09] 若以小小於大。無大而不小。",
    "T52n2103_010:0156b10": "[0156b10] 以大大於小。無小而非大。",
    "T52n2103_010:0156b11": "[0156b11] 大無不大則秋毫非小小。",
    "T52n2103_010:0156b12": "[0156b12] 小無不小則太山非大大。",
    "T52n2103_010:0156b13": "[0156b13] 故使大大非大小。小小非小大。",
    "T52n2103_010:0156b14": "[0156b14] 是則小大異於同。大小同於異。無大小之異",
    "T52n2103_010:0156b15": "同。何小大之同異。",
    "T52n2103_010:0156b16": "[0156b16] 方知非異可異同。寧有同可同異。無同可同",
    "T52n2103_010:0156b17": "異非異同。",
    "T52n2103_010:0156b18": "[0156b18] 無異可異同無同異。",
    "T52n2103_010:0156b19": "[0156b19] 是故無同而同非同。無異而異非異。",
    "T52n2103_010:0156b20": "[0156b20] 何同異而可異同。非異同而可同異。帝遂不",
    "T52n2103_010:0156b21": "答。於是君臣寂然不言良久。",
    "T52n2103_010:0156b22": "[0156b22] 詔乃問。卿何寂寞。乃欲散有歸無。勿以談",
    "T52n2103_010:0156b23": "不適懷遂息清辯。",
    "T52n2103_010:0156b24": "[0156b24] 奏曰。古人當言而懼。發言而憂。是以古有不",
    "T52n2103_010:0156b25": "言之君。世傅忘功之士。所以息言表知。非",
    "T52n2103_010:0156b26": "為不適。",
    "T52n2103_010:0156b27": "[0156b27] 詔曰。至人無為未曾不為。知者不言未曾不",
    "T52n2103_010:0156b28": "言。亦有鸚鵡言而無用。鳳皇不言成軌。木",
    "T52n2103_010:0156b29": "有無任得存。雁有不鳴致死。卿今取捨若為",
    "T52n2103_010:0156c01": "自適。又曰。士有一言而知人。有目擊而道存。",
    "T52n2103_010:0156c02": "亦有&#x89A9;色審情。復有聽言辯德。朕與卿言為",
    "T52n2103_010:0156c03": "日既久。其間旨趣寧不略委。卿可為朕記錄",
    "T52n2103_010:0156c04": "在所申陳。令諸世人知朕意焉。是則助朕。何",
    "T52n2103_010:0156c05": "愧忠誠。",
    "T52n2103_010:0156c06": "[0156c06] 林以佛法淪陷&#x5190;死申請。帝情較執不遂所",
    "T52n2103_010:0156c07": "論。辯論雖明終非本意。承長安廢教。後別",
    "T52n2103_010:0156c08": "立通道觀。其所學者惟是老莊。好設虛談通",
    "T52n2103_010:0156c09": "申三教。冀因義勢登明釋部。乃表。鄴城義學",
    "T52n2103_010:0156c10": "沙門十人並聰敏高明者。請預通道觀。上覽",
    "T52n2103_010:0156c11": "表即曰。卿入通道觀大好學。無不有至論。補",
    "T52n2103_010:0156c12": "己大為利益。仍設食訖曰。卿可裝束入關眾",
    "T52n2103_010:0156c13": "人前&#x5374;。至五月一日。至長安延壽殿奉見。二",
    "T52n2103_010:0156c14": "十四日帝往雲陽宮。至六月一日帝崩。天元",
    "T52n2103_010:0156c15": "登詐在同州。至九月十三日。長宗伯岐公奏",
    "T52n2103_010:0156c16": "訖。帝允許之曰。佛理弘大道極幽微。興施有",
    "T52n2103_010:0156c17": "則法須研究。如此累奏恐有稽違。奏曰。臣",
    "T52n2103_010:0156c18": "本申事止為興法。數啟慇懃惟願早行。今聖",
    "T52n2103_010:0156c19": "上允可議曹奏決。上下含和定無異趣。一日",
    "T52n2103_010:0156c20": "頒行天下稱慶。臣何敢言。至大成元年正月",
    "T52n2103_010:0156c21": "十五日。",
    "T52n2103_010:0156c22": "[0156c22] 詔曰。弘建玄風三寶尊重。特宜修敬。法化弘",
    "T52n2103_010:0156c23": "廣理可歸崇。其舊沙門中德行清高者七人。",
    "T52n2103_010:0156c24": "在正武殿西安置行道。二月二十六日改元",
    "T52n2103_010:0156c25": "大象。又&#x52C5;。佛法弘大千古共崇。豈有沈隱捨",
    "T52n2103_010:0156c26": "而不行。自今以後。王公已下并及黎庶。並",
    "T52n2103_010:0156c27": "宜修事知朕意焉。即於其日。殿嚴尊像具修",
    "T52n2103_010:0156c28": "虔敬。于時佛道二眾。各銓一大德令昇法",
    "T52n2103_010:0156c29": "座。勸揚妙典。遂使人懷無畏。互吐微言佛",
    "T52n2103_010:0157a01": "理汪汪沖深莫測。道宗漂泊清淺可知。挫銳",
    "T52n2103_010:0157a02": "席中王公嗟賞。至四月二十八日。下詔曰。佛",
    "T52n2103_010:0157a03": "義幽深神奇弘大。必廣開化儀。通其修行。崇",
    "T52n2103_010:0157a04": "奉之徒依經自檢。遵道之人勿須剪髮。毀形",
    "T52n2103_010:0157a05": "以乖大道。宜可存鬚髮嚴服以進高趣。令選",
    "T52n2103_010:0157a06": "舊沙門中懿德貞潔學業沖博名實灼然聲望",
    "T52n2103_010:0157a07": "可嘉者一百二十人。在陟岵寺為國行道。擬",
    "T52n2103_010:0157a08": "欲供給資須四事無乏。其民間禪誦。一無有",
    "T52n2103_010:0157a09": "礙。惟京師及洛陽。各立一寺。自餘州郡猶未",
    "T52n2103_010:0157a10": "通許。周大象元年五月二十八日。任道林法",
    "T52n2103_010:0157a11": "師。在同州衛道虎宅。修述其事呈上。內史",
    "T52n2103_010:0157a12": "沛公宇文澤親覽。小內史臨涇公宇文弘披",
    "T52n2103_010:0157a13": "讀。掌禮上士託跋行恭委尋都上士叱寇臣",
    "T52n2103_010:0157a14": "審覆。",
    "T52n2103_010:0157a15": "周天元立有上事者對衛元嵩",
    "T52n2103_010:0157a16": "[0157a16] 前僧王明廣。大象元年二月二十七日王",
    "T52n2103_010:0157a17": "明廣答衛元嵩上破佛法事。鄴城故趙武帝",
    "T52n2103_010:0157a18": "白馬寺佛圖澄孫弟子王明廣。誠惶誠恐死",
    "T52n2103_010:0157a19": "罪上書。",
    "T52n2103_010:0157a20": "[0157a20] 廣言。為益州野安寺偽道人衛元嵩。既&#x5CEF;辯",
    "T52n2103_010:0157a21": "天逸抑是飾非。請廢佛圖滅壞僧法。此乃偏",
    "T52n2103_010:0157a22": "辭惑上先至難明。大國信之諫言不納。普天",
    "T52n2103_010:0157a23": "私論兆庶怪望。誠哉不便莫過斯甚。廣學非",
    "T52n2103_010:0157a24": "幼敏才謝生知。嘗覽一志之言。頗讀多方之",
    "T52n2103_010:0157a25": "論。訪求百氏復審六經。驗考嵩言全不扶",
    "T52n2103_010:0157a26": "會。嗚呼佛法由來久矣。所悲今日&#x6282;見陵遲。",
    "T52n2103_010:0157a27": "夫諂諛苟免其身者國之賊也。直言不避重",
    "T52n2103_010:0157a28": "誅者國之福也。敬憑斯義敢死投誠。件對元",
    "T52n2103_010:0157a29": "嵩六條如左。",
    "T52n2103_010:0157b01": "[0157b01] 伏惟天元皇帝。開四明達四聰。暫降天威",
    "T52n2103_010:0157b02": "微迴聖慮。一垂聽覽。恩罰之科伏待刑憲。謹",
    "T52n2103_010:0157b03": "上。",
    "T52n2103_010:0157b04": "[0157b04] 臣廣謹對。詩云。無德不報。無言不詶。雖則庸",
    "T52n2103_010:0157b05": "虛聞諸先達。至道絕於心慮。大德出於名",
    "T52n2103_010:0157b06": "聲。君子不出浮言。諸佛必為篤論。去迷破執",
    "T52n2103_010:0157b07": "開道群冥。天人師敬由來久矣。善言教物凡",
    "T52n2103_010:0157b08": "聖歸仁。甘露蘭芝誰其見德。縱使堯稱至道。",
    "T52n2103_010:0157b09": "不見金夢平陽。舜號無為。尚隔瑞光蒲&#x5742;。悲",
    "T52n2103_010:0157b10": "夫。虛生易死正法難聞。淳勝之風頗違。諂曲",
    "T52n2103_010:0157b11": "之言難用。若使齊梁坐興佛法國祚不隆。唐",
    "T52n2103_010:0157b12": "虞豈為業於僧坊。皇宗絕嗣人飢菜色。詎聞",
    "T52n2103_010:0157b13": "梁史浮天水害著自堯年。全道何必唐虞之",
    "T52n2103_010:0157b14": "邦。民壞豈止齊梁之域。至如義行豐國。寶殿",
    "T52n2103_010:0157b15": "為起非勞。禮廢窮年。土階處之為逸。故傅毅",
    "T52n2103_010:0157b16": "云。世人稱美。神農親耕堯舜茅茨。蓋衰代",
    "T52n2103_010:0157b17": "言。非先王之道也。齊梁塔寺。自開福德之因。",
    "T52n2103_010:0157b18": "豈責交報之祐。故曾子曰。人之好善。福雖未",
    "T52n2103_010:0157b19": "至。去禍遠矣。人之為惡。禍雖未至。去福遠",
    "T52n2103_010:0157b20": "矣。抱朴子曰。賢不必壽愚不必殘。善無近福",
    "T52n2103_010:0157b21": "惡無交禍。焉責斯近驗而遠棄大徵者乎。今",
    "T52n2103_010:0157b22": "古推移質文代變。治國濟俗義貴適時。悲恐",
    "T52n2103_010:0157b23": "唐虞之勝風。言是不獨是。齊梁之末法。言非",
    "T52n2103_010:0157b24": "不獨非。",
    "T52n2103_010:0157b25": "[0157b25] 臣廣又對。詩云。有覺德行。四國順之。造化自",
    "T52n2103_010:0157b26": "然豈關人事。六天勸請萬國歸依。七處八會",
    "T52n2103_010:0157b27": "之堂何量。豈千僧之寺。不有大賢誰其致",
    "T52n2103_010:0157b28": "敬。不有大聖誰其戾止。涅槃經云。不奪他",
    "T52n2103_010:0157b29": "財物。常施惠一切。造招提僧房。則生不動",
    "T52n2103_010:0157c01": "國。諸經既顯庶事有由。不合佛心是何誣",
    "T52n2103_010:0157c02": "&#x8AB7;。寺稱平延嵩乃妄論。佛立伽藍何名曲",
    "T52n2103_010:0157c03": "見。斯乃校量過分與奪乖儀。執行何異布鼓",
    "T52n2103_010:0157c04": "而笑雷門。對天庭而誇蟻穴。勸以夫妻為聖",
    "T52n2103_010:0157c05": "眾。苟恣婚婬。言國主是如來。冀崇諂說。清諫",
    "T52n2103_010:0157c06": "之士如此異乎。何別魏陵之覓交寵勸楚王",
    "T52n2103_010:0157c07": "奪子之妻。宰嚭求於近利為吳主解蒼蒼之",
    "T52n2103_010:0157c08": "夢。心知不順口說美辭。彼信邪言由斯滅",
    "T52n2103_010:0157c09": "國。元嵩必為過罪。僧官驅擯。忿羞恥辱謗旨",
    "T52n2103_010:0157c10": "因生。覆巢破寺恐理不申。扇動帝心名尊為",
    "T52n2103_010:0157c11": "佛。曲取一人之意。埋沒三寶之田。凡百聞知",
    "T52n2103_010:0157c12": "孰不歎惜。有佛法來永久無際。天居地止所",
    "T52n2103_010:0157c13": "在尊崇。前帝後王誰不重異。獨何此國而",
    "T52n2103_010:0157c14": "賤者哉。昔卞和困楚孔子厄陳。方今擬古恐",
    "T52n2103_010:0157c15": "招嗤論。",
    "T52n2103_010:0157c16": "[0157c16] 臣廣又對。佛為慈父調御天人。初中後善利",
    "T52n2103_010:0157c17": "安一切。自潛神雙樹地動十方。髮授四天驅",
    "T52n2103_010:0157c18": "分八國。涅槃經云。造像若佛塔。猶如大拇指。",
    "T52n2103_010:0157c19": "常生歡喜心。則生不動國。明知資父事師自",
    "T52n2103_010:0157c20": "關古典。束脩發起孔教。誠論叵有。衛嵩",
    "T52n2103_010:0157c21": "橫加非難。入堂不死。豈勝不言。昔唐堯則",
    "T52n2103_010:0157c22": "天之治。天有逸水之災。周置宗廟之禮。廟無",
    "T52n2103_010:0157c23": "降雨之力。如謂塔無交福。以過則歸。亦可天",
    "T52n2103_010:0157c24": "廟虛求。例應停棄。若以理推冥運。寤天廟",
    "T52n2103_010:0157c25": "之恩亦可數窮命也。豈堂塔而能救。設使費",
    "T52n2103_010:0157c26": "公縮地魯子迴天。不奈必死之人。豈續已休",
    "T52n2103_010:0157c27": "之命。命而不定。福也能排。義異向論。必須慈",
    "T52n2103_010:0157c28": "祐。至如遍吉像前病癩歸之得愈。祇洹精舍",
    "T52n2103_010:0157c29": "平服殘患之人濟苦攘災事多非一。更詶餘",
    "T52n2103_010:0158a01": "難不復廣論。若夫道不獨遍德無不在。千途",
    "T52n2103_010:0158a02": "一致何止內心。至若輸伽之建寶塔。百鬼助",
    "T52n2103_010:0158a03": "以日功。雀離之起浮圖。四天扶其夜力。大矣",
    "T52n2103_010:0158a04": "哉感天地動鬼神。外修無福是何言也。此若",
    "T52n2103_010:0158a05": "課貧抑作。民或嗟勞。義出苞容能施忘倦。",
    "T52n2103_010:0158a06": "若必元由塔寺敗國窮民。今既廢僧。貧應卒",
    "T52n2103_010:0158a07": "富。儉困城市更甚昔年。可由佛之者也。鬼非",
    "T52n2103_010:0158a08": "如敬謂之為諂。拜求社樹何惑良多。若言社",
    "T52n2103_010:0158a09": "樹為鬼所依資奉而非咎。亦可殿塔為佛住",
    "T52n2103_010:0158a10": "持修營必應如法。若言佛在虛空不處泥木。",
    "T52n2103_010:0158a11": "亦應鬼神冥寂。豈在樹中。夫順理濟物聖教",
    "T52n2103_010:0158a12": "元開。非義饒益經言不許。頗有天宮佛塔。",
    "T52n2103_010:0158a13": "撒作橋屏之牆。繡像幡經。用充膿血之服。",
    "T52n2103_010:0158a14": "天下日日饑窮。百姓年年憔悴。鬼神小聖尚",
    "T52n2103_010:0158a15": "或叵欺。諸佛大靈何容可負。詩云。旻天不",
    "T52n2103_010:0158a16": "駿其德。降喪饑饉。此之謂也。更別往代功臣",
    "T52n2103_010:0158a17": "今時健將。干戈討定清息遐方。生乃偏受榮",
    "T52n2103_010:0158a18": "勳。朱門紫室。死則多使民夫樹廟興墳祭死",
    "T52n2103_010:0158a19": "殺生。崇虛損實有勞無益。初未涉言。況釋迦",
    "T52n2103_010:0158a20": "如來道被三千化隆百億。前瞻無礙後望誰",
    "T52n2103_010:0158a21": "勝。能降外道之師。善伏天魔之黨。不用寸兵",
    "T52n2103_010:0158a22": "靡勞尺刃。五光遍照無苦不消。四辯橫流恕",
    "T52n2103_010:0158a23": "蒙安樂。為將為帥名高位大。寺存廟立義有",
    "T52n2103_010:0158a24": "何妨。土龍不能致雨。尚遵之以求福。泥佛縱",
    "T52n2103_010:0158a25": "使不語。敬者豈得無徵。昔馬卿慕藺孔父夢",
    "T52n2103_010:0158a26": "周。故重古人敬遵舊德。況三世諸佛風化理",
    "T52n2103_010:0158a27": "同。就使彌勒初興。不應頓棄釋迦遺法。",
    "T52n2103_010:0158a28": "[0158a28] 臣廣又對。令無行富僧從課有理。有德貧僧",
    "T52n2103_010:0158a29": "奪寺無辜。至如管蔡不臣。未可姬宗悉戮。卜",
    "T52n2103_010:0158b01": "商鄙&#x608B;。詎可孔徒頓貶。牧馬童兒。先去亂群",
    "T52n2103_010:0158b02": "之馬。放牛&#x7AEA;子。由寵護群之牛。莊子曰。道",
    "T52n2103_010:0158b03": "無不在。契之者通。適得怪焉。未合至道。唯",
    "T52n2103_010:0158b04": "此而已。至如釋迦周孔堯舜老莊。教&#x8FF9;雖殊",
    "T52n2103_010:0158b05": "宗歸一也。豈得結繩之世孤稱正治。剃髮之",
    "T52n2103_010:0158b06": "僧獨名權道。局執之情甚矣。齊物之解安寄。",
    "T52n2103_010:0158b07": "老子曰。上士聞道勤而行之。中士聞道若存",
    "T52n2103_010:0158b08": "若亡。下士聞道大笑毀之。元嵩既是佛法下",
    "T52n2103_010:0158b09": "士。偷形法服不識荊珍。謬量和寶。醜辭出",
    "T52n2103_010:0158b10": "自偽口。不遜貴於筆端。若使關西之地少有",
    "T52n2103_010:0158b11": "人物。不然之書誰肯信也。廣嘗見逃山越海",
    "T52n2103_010:0158b12": "之客。東夷北狄之民。昔者慕善而來。今以破",
    "T52n2103_010:0158b13": "法流散。可謂好利不愛士民。則有離亡之咎",
    "T52n2103_010:0158b14": "矣。然外國財貨未聞不用。外國師訓獨見不",
    "T52n2103_010:0158b15": "祇。天下怪望事出於此。廣既誠在念忠信",
    "T52n2103_010:0158b16": "為心。理自可言早望申奏。但先皇別解可用",
    "T52n2103_010:0158b17": "嵩言。已往難追遂事不諫。三年久矣。三思乃",
    "T52n2103_010:0158b18": "言。有一可從。乞尋改格。",
    "T52n2103_010:0158b19": "[0158b19] 臣廣又對。竊以山苞蘭艾海蘊龍蛇。美惡雜",
    "T52n2103_010:0158b20": "流賢愚亂處。若龍蛇俱寵則無別是非。若蘭",
    "T52n2103_010:0158b21": "艾並挫誰明得失。若必存留有德簡去不肖。",
    "T52n2103_010:0158b22": "一則有潤家風。二則不惑群品。三則天無違",
    "T52n2103_010:0158b23": "善之譏。四則民德歸厚矣。我大周。應千載之",
    "T52n2103_010:0158b24": "期。當萬基之位。述禮明樂合地平天。武列",
    "T52n2103_010:0158b25": "文昭翼真明俗。賢僧國器。不弊姚民之兵。",
    "T52n2103_010:0158b26": "聖眾歸往。豈獨龜茲之陣。或有慈悲外接聰",
    "T52n2103_010:0158b27": "辯內明。開發大乘舟航黎庶。或有禪林戢翼",
    "T52n2103_010:0158b28": "定水遊鱗。固守浮囊堅持忍鎧。或有改形",
    "T52n2103_010:0158b29": "逭服苟異常人。婬縱無端還同愚俗。元嵩乞",
    "T52n2103_010:0158c01": "簡差當有理。夫天地至功有時動靜。日月延",
    "T52n2103_010:0158c02": "縮猶或短長。今莊老之學人間罕遇。若使合",
    "T52n2103_010:0158c03": "國共行。必應違式者罪。何以得知。現見時人",
    "T52n2103_010:0158c04": "受行儒教。剋己服禮觸事多違。禮云。餚乾",
    "T52n2103_010:0158c05": "不食。未見與肉而求菜者乎。爵盈不飲。未",
    "T52n2103_010:0158c06": "見&#x5DF5;滿而不勸者。禮極飲不過三。未見酣酒",
    "T52n2103_010:0158c07": "而不醉者。天子不合圍。諸侯不掩群。庶民不",
    "T52n2103_010:0158c08": "麑卵。廣既少染玄門。不閑掩圍之事。舉目",
    "T52n2103_010:0158c09": "盡見麑卵之民。復云何彼不合禮不罷儒服",
    "T52n2103_010:0158c10": "者乎。夫化由道洽政以禮成。榮辱所示君子。",
    "T52n2103_010:0158c11": "刑罰所御小人。類野芸田之法。禾莠須分。",
    "T52n2103_010:0158c12": "條桑[打-丁+刀]樹。豈當盡杌。",
    "T52n2103_010:0158c13": "[0158c13] 臣廣又對。忠臣孝子義有多途。何必躬耕租",
    "T52n2103_010:0158c14": "丁為上。禮云。小孝用力。中孝用勞。大孝不",
    "T52n2103_010:0158c15": "匱。沙門之為孝也。上順諸佛。中報四恩。下為",
    "T52n2103_010:0158c16": "含識。三者不匱大孝一也。是故詩云。愷悌君",
    "T52n2103_010:0158c17": "子。求福不回。若必六經不用反信浮言。正道",
    "T52n2103_010:0158c18": "廢虧竊為不願。若迺事親以力。僅稱小孝。租",
    "T52n2103_010:0158c19": "丁奉上忝是庸民。施僧敬像俱然合理。以嵩",
    "T52n2103_010:0158c20": "向背鉾楯自妨。上言慢人。敬石名作癡僧。敬",
    "T52n2103_010:0158c21": "像還成愚俗。婬妻愛子畜生亦解。詠懷剋念",
    "T52n2103_010:0158c22": "何其陋哉。孝經云。身體髮膚。受之父母。不敢",
    "T52n2103_010:0158c23": "毀傷。孝之始也。立身行道。揚名於後世。以顯",
    "T52n2103_010:0158c24": "父母。孝之終也。若言沙門出家即涉背親之",
    "T52n2103_010:0158c25": "譏。亦可曾參事於孔丘便為不孝之子。夫以",
    "T52n2103_010:0158c26": "道相發聞之聖典。束脩合禮僧有何愆。老子",
    "T52n2103_010:0158c27": "曰。四象不行。大象無以暢。五音不聲。大聲無",
    "T52n2103_010:0158c28": "以至。若欲永滅二乘。亦可大乘無以暢。至",
    "T52n2103_010:0158c29": "嵩若志明出家不悔。志若不明悔何必是。昔",
    "T52n2103_010:0159a01": "丁公入漢。先獲至點之殘。馬母叛姜。自招覆",
    "T52n2103_010:0159a02": "水之逝。是驗敗國之師。不任忠臣之用。逭夫",
    "T52n2103_010:0159a03": "之婦。終失貞淑之名。嵩本歸命釋迦。可言善",
    "T52n2103_010:0159a04": "始。厭道還俗。非是令終。與彼孽女亂臣計",
    "T52n2103_010:0159a05": "將何別。天無長惡何久全身。背真向俗取返。",
    "T52n2103_010:0159a06": "何殊。請簡僧立寺者。廣聞金玉異珍在人共",
    "T52n2103_010:0159a07": "寶。玄儒別義遐邇同遵。豈必孔生自國便欲",
    "T52n2103_010:0159a08": "師從。佛處遠邦有心捐棄。不勝事切輒陳愚",
    "T52n2103_010:0159a09": "亮。是非之理不敢自專。昔孔丘辭逝廟千載",
    "T52n2103_010:0159a10": "之規摹。釋迦言往寺萬代之靈塔。欲使見形",
    "T52n2103_010:0159a11": "剋念面像歸心。敬師忠主其義一也。至如丁",
    "T52n2103_010:0159a12": "蘭束帶。孝事木母之形。無盡解瓔。奉承多寶",
    "T52n2103_010:0159a13": "佛塔。眇尋曠古邈想清塵。既種成林於理不",
    "T52n2103_010:0159a14": "越。又案禮經。天子七廟。諸侯五廟。大夫卿士",
    "T52n2103_010:0159a15": "各有階級。故天曰神。祭天於圓丘。地曰祇。祭",
    "T52n2103_010:0159a16": "地於方澤。人曰鬼。祭之於宗廟。龍鬼降雨之",
    "T52n2103_010:0159a17": "勞。牛畜挽犁之&#x52B9;。由或立形村邑樹像城門。",
    "T52n2103_010:0159a18": "豈況天上天下三界大師。此方他方四生慈",
    "T52n2103_010:0159a19": "父。威德為百億所遵。風化為萬靈之範。故",
    "T52n2103_010:0159a20": "善人迴向。若群流之歸溟壑。大光攝受。如兩",
    "T52n2103_010:0159a21": "曜之伴眾星。自月支遺影那竭灰身。舍利遍",
    "T52n2103_010:0159a22": "流祇洹遂造。乃賢乃聖憑茲景福。或尊或貴",
    "T52n2103_010:0159a23": "冀此獲安。忽使七層九架頹龕墜構。四戶八",
    "T52n2103_010:0159a24": "&#x7A93;可無於失道。不令而治。形教隨時損益。至",
    "T52n2103_010:0159a25": "理不言而得。經像自可令行。通人達士隨方",
    "T52n2103_010:0159a26": "顯用。翼真明俗聖感應時。若待太公為卿相。",
    "T52n2103_010:0159a27": "千載無太公。要得羅什為師訓。萬代無羅什。",
    "T52n2103_010:0159a28": "法不自顯弘必由人。豈使大周法輪永滅。聖",
    "T52n2103_010:0159a29": "上六條御物九德自明。曲理莫施直言必用。",
    "T52n2103_010:0159b01": "昔秦始皇發孔丘墓。禍鍾三日。魏太武滅僧",
    "T52n2103_010:0159b02": "伽藍。災起七年。崔皓之說可知。衛嵩之言難",
    "T52n2103_010:0159b03": "用。仁者不損他自利。智者不樂禍邀名。元嵩",
    "T52n2103_010:0159b04": "天喪無祐。只然一罷人身當生何處。廣識謝",
    "T52n2103_010:0159b05": "指南言慚信正。此如不對恐傷眾善。夫恕人",
    "T52n2103_010:0159b06": "之短者厚之行也。念存物德者仁之智也。今",
    "T52n2103_010:0159b07": "僧美惡假令相半。豈宜驅擯一切不留。普天",
    "T52n2103_010:0159b08": "失望率土嗟傷。愚謂此途未光周德何為。敬",
    "T52n2103_010:0159b09": "儒士以顯尊重。賤釋子以快其意。賤金貴石",
    "T52n2103_010:0159b10": "有何異乎。計王道蕩蕩豈理應然。土以負水",
    "T52n2103_010:0159b11": "而平。木以受繩故直。明君納諫不諱。達士好",
    "T52n2103_010:0159b12": "聞其非。智不輕怒。下愚之見得申。仁不輕絕。",
    "T52n2103_010:0159b13": "三寶之田頓立。天無不覆。地載寬勝山苞海",
    "T52n2103_010:0159b14": "納。何所不容。十室之內必有忠信。一國之裏",
    "T52n2103_010:0159b15": "可無賢僧。伏惟天元皇帝。舉德納賢招英簡",
    "T52n2103_010:0159b16": "俊。去煩就省州存一寺。山林石窟隨處聽",
    "T52n2103_010:0159b17": "居。有舍利者還令起塔。其寺題名周中興(寺使樂慧",
    "T52n2103_010:0159b18": "之士抑揚以開導志)寂之侶息言以求通。內外兼益公私",
    "T52n2103_010:0159b19": "無損。即是道俗幸甚玄儒快志。隆周之帝業",
    "T52n2103_010:0159b20": "重百王。大象之君光於四海。天高聽遠。輕舉",
    "T52n2103_010:0159b21": "庸言。氣悸魂浮。以生冒死。乞降雷電之威。布",
    "T52n2103_010:0159b22": "其風雨之德。謹上。二月廿七日。納言。韓長",
    "T52n2103_010:0159b23": "鸞受書內史上大夫歸昌公宇文澤內史大",
    "T52n2103_010:0159b24": "夫拓跋行恭等問廣曰。佛圖澄者乃三百年",
    "T52n2103_010:0159b25": "人。觀卿不過三十遠稱上聖弟子。不乃謬乎。",
    "T52n2103_010:0159b26": "廣答曰。其或繼周者。雖百世亦可知。先師雖",
    "T52n2103_010:0159b27": "復三百許年。論時不過十世。何足可惑。澤",
    "T52n2103_010:0159b28": "曰。元嵩所上曲見伽藍害民損國。卿今勸立",
    "T52n2103_010:0159b29": "有何意見。廣答曰。桀紂失國殷士歸周。亡國",
    "T52n2103_010:0159c01": "破家不由佛法。內外典籍道俗明文。自古及",
    "T52n2103_010:0159c02": "今不可停棄。是故請立。",
    "T52n2103_010:0159c03": "[0159c03] 澤又問。齊君高偉。豈不立佛法國破家亡摧",
    "T52n2103_010:0159c04": "殘若此。",
    "T52n2103_010:0159c05": "[0159c05] 廣答曰。齊君失國有兩義。不由佛法。一則曆",
    "T52n2103_010:0159c06": "數有窮。開闢已來。天下未見不亡之國。二則",
    "T52n2103_010:0159c07": "寵罰失中。君子惡居下流。是以歸周。不由",
    "T52n2103_010:0159c08": "佛法。",
    "T52n2103_010:0159c09": "[0159c09] 澤又問。經者胡書幻妄。何得引為口實。廣",
    "T52n2103_010:0159c10": "又答曰。公謂佛經為妄。廣亦謂孔教不真。",
    "T52n2103_010:0159c11": "[0159c11] 澤又問。卿據何為驗言孔教不真。",
    "T52n2103_010:0159c12": "[0159c12] 廣答曰。莊周有孔子之行。古往事同。已陳芻",
    "T52n2103_010:0159c13": "狗由使百代歌其遺風。千載詠而不絕。遍",
    "T52n2103_010:0159c14": "尋諸子未見一人名佛幻妄矣。",
    "T52n2103_010:0159c15": "[0159c15] 澤又問。丁蘭木母卿引不類。何者。昔人躓",
    "T52n2103_010:0159c16": "頓木母。木母為之血出。高祖破寺已來。泥佛",
    "T52n2103_010:0159c17": "石像何箇出血。",
    "T52n2103_010:0159c18": "[0159c18] 廣答。昔夏立九鼎以鎮九州。一州不靜則一",
    "T52n2103_010:0159c19": "鼎沸。九州不靜則九鼎都沸。比來見二國交",
    "T52n2103_010:0159c20": "兵四方擾動。不見一鼎有沸。今日殿前尚依",
    "T52n2103_010:0159c21": "古立鼎。獨偏責泥木石像不出血。即便停棄。",
    "T52n2103_010:0159c22": "[0159c22] 三月一日。&#x52C5;賜飲食。預坐北宮。食訖駕發還",
    "T52n2103_010:0159c23": "京。",
    "T52n2103_010:0159c24": "[0159c24] 皇帝出北宮南門。與上書人等面辭受拜。拜",
    "T52n2103_010:0159c25": "訖內史託跋行恭宣。",
    "T52n2103_010:0159c26": "[0159c26] &#x52C5;旨。日月雖明猶眾星輔曜。明王至聖亦尚",
    "T52n2103_010:0159c27": "臣下匡救。",
    "T52n2103_010:0159c28": "[0159c28] 朕以闇德。卿等各獻忠謀。深可嘉尚。文書既",
    "T52n2103_010:0159c29": "廣。卒未尋究。即當披檻。別有檢校。卿等並",
    "T52n2103_010:0160a01": "宜好住。至四月八日。內史上大夫宇文澤宣",
    "T52n2103_010:0160a02": "&#x52C5;旨。佛教興來多歷年代。論其至理實自難",
    "T52n2103_010:0160a03": "明。但以世漸澆浮不依佛教。致使清淨之法",
    "T52n2103_010:0160a04": "變成濁穢。高祖武皇帝。所以廢而不立。正為",
    "T52n2103_010:0160a05": "如此。朕今情存至道。思弘善法。方欲簡擇練",
    "T52n2103_010:0160a06": "行恭修此理。今形服不改德行仍存。廣設",
    "T52n2103_010:0160a07": "道場欲行善法。王公已下並宜知委。"
}