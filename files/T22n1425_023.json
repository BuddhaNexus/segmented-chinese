{
    "T22n1425_023:0412b19": "摩訶僧祇律卷第二十三",
    "T22n1425_023:0412b21": "東晉天竺三藏佛陀跋陀羅",
    "T22n1425_023:0412b22": "共法顯譯",
    "T22n1425_023:0412b23": "明雜誦跋渠法之一",
    "T22n1425_023:0412b24": "世尊成道五年，比丘僧悉清淨，自是已後漸",
    "T22n1425_023:0412b25": "漸為非，世尊隨事為制戒，立說波羅提木叉",
    "T22n1425_023:0412b26": "四種具足法：自具足、善來具足、十眾具足、五",
    "T22n1425_023:0412b27": "眾具足。自具足者，世尊在菩提樹下，最後心",
    "T22n1425_023:0412b28": "廓然大悟，自覺妙證善具足，如線經中廣",
    "T22n1425_023:0412b29": "說，是名自具足。善來具足者，佛住王舍城迦",
    "T22n1425_023:0412c01": "蘭陀竹園，佛告諸比丘：「如來處處度人，比",
    "T22n1425_023:0412c02": "丘、比丘尼、優婆塞、優婆夷，汝等亦當効如來",
    "T22n1425_023:0412c03": "廣行度人。」爾時諸比丘聞世尊教已遊行諸",
    "T22n1425_023:0412c04": "國，見有信善男子求出家者，諸比丘亦斆如",
    "T22n1425_023:0412c05": "來喚：「善來比丘。」度人出家。威儀進止，左右顧",
    "T22n1425_023:0412c06": "視，著衣持鉢，皆不如法，為世人所譏，作是",
    "T22n1425_023:0412c07": "言：「世尊所度善來比丘，威儀進止，左右顧視，",
    "T22n1425_023:0412c08": "著衣持鉢，皆悉如法。諸比丘所度，亦名善來，",
    "T22n1425_023:0412c09": "威儀進止，左右顧視，著衣持鉢，皆不如法。」爾",
    "T22n1425_023:0412c10": "時尊者舍利弗聞是語已，在閑靜處加趺",
    "T22n1425_023:0412c11": "而坐作是思惟：「俱是善來，何故世尊所度",
    "T22n1425_023:0412c12": "善來比丘，皆悉如法；諸比丘所度善來比丘，",
    "T22n1425_023:0412c13": "皆不如法？云何令諸比丘度人善受具足，皆",
    "T22n1425_023:0412c14": "悉如法，共一戒、一竟、一住、一食、一學、一說。」舍",
    "T22n1425_023:0412c15": "利弗晡時從禪覺已往詣佛所，頭面禮足，却",
    "T22n1425_023:0412c16": "坐一面，白佛言：「世尊！我向靜處作是思惟：",
    "T22n1425_023:0412c17": "『俱名善來，何故世尊所度皆悉如法；諸比丘",
    "T22n1425_023:0412c18": "所度皆不如法？云何使諸比丘度人善受具",
    "T22n1425_023:0412c19": "足，皆悉如法，共一戒、一竟、一住、一食、一學、一",
    "T22n1425_023:0412c20": "說。』唯願世尊具為解說。」佛告舍利弗：「如來",
    "T22n1425_023:0412c21": "所度阿若憍陳如等五人，善來出家善受具",
    "T22n1425_023:0412c22": "足，共一戒、一竟、一住、一食、一學、一說，次度滿",
    "T22n1425_023:0412c23": "慈子等三十人，次度波羅奈城善勝子，次度",
    "T22n1425_023:0412c24": "優樓頻螺迦葉五百人，次度那提迦葉三百",
    "T22n1425_023:0412c25": "人，次度伽耶迦葉二百人，次度優波斯那等",
    "T22n1425_023:0412c26": "二百五十人，次度汝、大目連各二百五十人，次",
    "T22n1425_023:0412c27": "度摩訶迦葉、闡陀、迦留陀夷、優波離，次度釋種",
    "T22n1425_023:0412c28": "子五百人，次度跋度帝五百人，次度群賊五",
    "T22n1425_023:0412c29": "百人，次度長者子善來。如是等如來所度善",
    "T22n1425_023:0413a01": "來比丘，出家善受具足，共一戒、一竟、一住、一",
    "T22n1425_023:0413a02": "食、一學、一說。舍利弗！諸比丘所可度人，亦名",
    "T22n1425_023:0413a03": "善來，出家善受具足，乃至共一說，是名善來",
    "T22n1425_023:0413a04": "受具足十眾受具足者。」佛告舍利弗：「從今日",
    "T22n1425_023:0413a05": "制受具足法，十眾和合、一白三羯磨無遮法，是",
    "T22n1425_023:0413a06": "名善受具足。」欲受具足人初入僧中，一一頭",
    "T22n1425_023:0413a07": "面禮僧足已，先求和上。偏袒右肩，胡跪接",
    "T22n1425_023:0413a08": "足，作是言：「我從尊乞求和上，尊為我作和",
    "T22n1425_023:0413a09": "上，與我受具足。」如是至三。和上應語：「發喜",
    "T22n1425_023:0413a10": "心。」答言：「我頂戴持。」和上先已與求衣鉢、與",
    "T22n1425_023:0413a11": "求眾、與求戒師、與求空靜處教師，推與眾僧。",
    "T22n1425_023:0413a12": "羯磨師應問：「誰與某甲空靜處作教師。」答",
    "T22n1425_023:0413a13": "言：「我能。」羯磨師應作是說：「大德僧聽！某甲從",
    "T22n1425_023:0413a14": "某甲受具足，若僧時到，僧某甲、和上某甲、某",
    "T22n1425_023:0413a15": "甲能空靜處作教師。諸大德聽！某甲、和上",
    "T22n1425_023:0413a16": "某甲、某甲能空靜處作教師，僧忍默然故，是",
    "T22n1425_023:0413a17": "事如是持。」教師應將離眾不近不遠。教有二",
    "T22n1425_023:0413a18": "種：若略、若廣。云何略？今僧中當問：「汝有者",
    "T22n1425_023:0413a19": "言有、無者言無。」云何廣？如後僧中一一說。教",
    "T22n1425_023:0413a20": "師來入僧中，白言：「某甲問已訖，自說清淨",
    "T22n1425_023:0413a21": "無遮法。」羯磨師應作是說：「大德僧聽！某甲從",
    "T22n1425_023:0413a22": "某甲受具足，某甲已空靜處教問訖。若僧",
    "T22n1425_023:0413a23": "時到，僧某甲和上某甲，某甲聽入僧中。諸大",
    "T22n1425_023:0413a24": "德聽！某甲、和上某甲、某甲聽入僧中，僧忍",
    "T22n1425_023:0413a25": "默然故，是事如是持。」欲受戒人應入僧中，",
    "T22n1425_023:0413a26": "一一頭面禮僧足已，在戒師前，胡跪合掌，授",
    "T22n1425_023:0413a27": "與衣鉢，教受，作是言：「此是我鉢多羅，應量受",
    "T22n1425_023:0413a28": "用，乞食器，今受持。」如是三說。「此是僧伽梨、此",
    "T22n1425_023:0413a29": "是欝多羅僧、此是安陀會，此是我三衣，此三",
    "T22n1425_023:0413b01": "衣不離宿受持。」如是三說。羯磨師應作是",
    "T22n1425_023:0413b02": "說：「大德僧聽！某甲從某甲受具足，某甲已",
    "T22n1425_023:0413b03": "空靜處教問訖。若僧時到，僧某甲、和上某甲，",
    "T22n1425_023:0413b04": "某甲欲從僧乞受具足。諸大德聽！某甲、和",
    "T22n1425_023:0413b05": "上某甲，某甲欲從僧乞受具足，僧忍默然",
    "T22n1425_023:0413b06": "故，是事如是持。」戒師應教乞作是言：「大德僧",
    "T22n1425_023:0413b07": "聽！我某甲從和上某甲受具足，阿闍梨",
    "T22n1425_023:0413b08": "某甲已空靜處教問訖。我某甲、和上某甲，",
    "T22n1425_023:0413b09": "今從僧乞受具足，唯願僧與我受具足，哀愍",
    "T22n1425_023:0413b10": "我故！」如是至三。羯磨師應作是說：「大德僧聽！",
    "T22n1425_023:0413b11": "某甲從某甲受具足，某甲已空靜處教問訖，",
    "T22n1425_023:0413b12": "已從僧中乞受具足。若僧時到，僧某甲，和上",
    "T22n1425_023:0413b13": "某甲，某甲欲於僧中問遮法。諸大德聽！某甲，",
    "T22n1425_023:0413b14": "和上某甲，某甲欲於僧中問遮法，僧忍默然",
    "T22n1425_023:0413b15": "故，是事如是持。」「善男子聽！今是至誠時，是實",
    "T22n1425_023:0413b16": "語時，於諸天、世間、天魔、諸梵、沙門、婆羅門、諸",
    "T22n1425_023:0413b17": "天、世人、阿修羅。若不實者，便於中欺誑，亦復",
    "T22n1425_023:0413b18": "於如來、應供、正遍知聲聞眾中欺誑，此是大",
    "T22n1425_023:0413b19": "罪。今僧中問汝，有者言有，無者言無。父母聽",
    "T22n1425_023:0413b20": "不？求和上未？三衣鉢具不？是男子不？年滿二",
    "T22n1425_023:0413b21": "十不？非是非人不？非是不能男不？汝字何等？」",
    "T22n1425_023:0413b22": "若言：「字某。」「和上字誰？」答言：「字某。」「不壞比丘",
    "T22n1425_023:0413b23": "尼淨行不？非賊盜住不？非越濟人不？非自出",
    "T22n1425_023:0413b24": "家不？不殺父母不？不殺阿羅漢不？不破僧不？",
    "T22n1425_023:0413b25": "不惡心出佛身血不(佛久已般泥洹故依舊文)？汝本曾受",
    "T22n1425_023:0413b26": "具足不？」答言：「曾受。」「不犯四事不？」若言：「犯。」應",
    "T22n1425_023:0413b27": "語：「去！不得受具足。」若言：「不犯。」次問十三事。",
    "T22n1425_023:0413b28": "「一一事中有犯不？」若言：「犯。」「受具足訖，此罪",
    "T22n1425_023:0413b29": "能如法作不？」答言：「能。」「本捨戒不？」答言：「捨。」「汝",
    "T22n1425_023:0413c01": "非奴不？非養兒不？不負人債不？非王臣不？不",
    "T22n1425_023:0413c02": "陰謀王家不？汝黃門不？汝非二根不？汝是",
    "T22n1425_023:0413c03": "丈夫不？汝無如是諸病：癬疥、黃爛、癩病、癰痤、",
    "T22n1425_023:0413c04": "痔病、不禁、黃病、瘧病、欬嗽、消盡、癲狂、熱",
    "T22n1425_023:0413c05": "病、風腫、水腫、腹腫，如是種種更有餘病著身",
    "T22n1425_023:0413c06": "不？」答言：「無。」羯磨師應作是說：「大德僧聽！某甲",
    "T22n1425_023:0413c07": "從某甲受具足，某甲已空靜處教問訖，某",
    "T22n1425_023:0413c08": "甲已從僧中乞受具足，父母已聽，已求和上，",
    "T22n1425_023:0413c09": "三衣鉢具，是男子，年滿二十，自說清淨無遮",
    "T22n1425_023:0413c10": "法。若僧時到，僧今與某甲受具足，和上某甲。",
    "T22n1425_023:0413c11": "如是白。」白三羯磨，乃至「僧忍默然故，是事如",
    "T22n1425_023:0413c12": "是持。」佛住舍衛城，廣說如上。爾時有無歲比",
    "T22n1425_023:0413c13": "丘，著好新淨染衣，往世尊所禮拜問訊。是比",
    "T22n1425_023:0413c14": "丘後於餘時著垢膩破衣，往世尊所禮拜問",
    "T22n1425_023:0413c15": "訊。佛知而故問：「比丘！汝先著好新淨染衣來",
    "T22n1425_023:0413c16": "到我所，今所著衣何故破壞乃爾？」白言：「此故是",
    "T22n1425_023:0413c17": "先衣，但歲久破壞。」佛言：「汝不能補治耶？」白",
    "T22n1425_023:0413c18": "佛言：「能治，但無物可補。」佛言：「汝不能巷中拾",
    "T22n1425_023:0413c19": "故弊衣淨浣染補耶？」白言：「世尊！糞掃衣不",
    "T22n1425_023:0413c20": "淨，我甚惡之，不能受持。」佛語比丘：「止！止！莫作",
    "T22n1425_023:0413c21": "是語。糞掃衣少事易得，應淨無諸過，隨順沙",
    "T22n1425_023:0413c22": "門法服，依是出家。」爾時世尊往眾多比丘所，",
    "T22n1425_023:0413c23": "敷尼師壇坐，為諸比丘具說上事。佛告諸比",
    "T22n1425_023:0413c24": "丘：「如來、應供、正遍知欲饒益故，於聲聞眾中",
    "T22n1425_023:0413c25": "正說制初依。若堪忍直信善男子，與受具足；",
    "T22n1425_023:0413c26": "不堪忍者，不應與受。」佛住迦維羅衛尼拘律",
    "T22n1425_023:0413c27": "樹釋氏精舍，如來、應供、正遍知五事利益故，",
    "T22n1425_023:0413c28": "五日一行諸比丘房。何等五？我聲聞弟子中",
    "T22n1425_023:0413c29": "不好有為事不？不樂說無益語不？不樂著睡",
    "T22n1425_023:0414a01": "眠不？為看病比丘故，為信心善男子見如來",
    "T22n1425_023:0414a02": "威儀庠序，發歡喜心故。以是五事，行諸比丘",
    "T22n1425_023:0414a03": "房。見一比丘病痿黃羸瘦，佛知而故問：「比丘！",
    "T22n1425_023:0414a04": "汝氣力調和不？」白佛言：「世尊！我患飢，氣力",
    "T22n1425_023:0414a05": "不足。」佛語比丘：「汝不能乞食耶？」白言：「世尊！",
    "T22n1425_023:0414a06": "是拘薩羅國但乞人殘食，不乞非殘，是殘食",
    "T22n1425_023:0414a07": "不淨，我不能噉，是故羸瘦。」佛語比丘：「止！止！",
    "T22n1425_023:0414a08": "莫作是語。乞殘食少事易得，應淨無諸過，",
    "T22n1425_023:0414a09": "依是出家。」爾時世尊往眾多比丘所，敷尼師",
    "T22n1425_023:0414a10": "壇坐，為諸比丘具說上事。佛告諸比丘：「從",
    "T22n1425_023:0414a11": "今日如來、應供、正遍知欲饒益故，於聲聞眾",
    "T22n1425_023:0414a12": "中正說制第二依。若堪忍直信善男子，與受",
    "T22n1425_023:0414a13": "具足；不堪忍者，不應與受。」佛住舍衛城，廣說",
    "T22n1425_023:0414a14": "如上。如來、應供、正遍知五日一行諸比丘房，",
    "T22n1425_023:0414a15": "見一比丘坐樹下，作是語：「沙門出家修梵行",
    "T22n1425_023:0414a16": "在樹下苦，晝則風吹日炙，夜則蚊虻所螫，",
    "T22n1425_023:0414a17": "我不堪。」佛語比丘：「止！止！莫作是語。樹下坐少",
    "T22n1425_023:0414a18": "事易得，應淨無諸過，隨順沙門法，依是出家。」",
    "T22n1425_023:0414a19": "爾時世尊往眾多比丘所，敷尼師壇坐，為諸",
    "T22n1425_023:0414a20": "比丘具說上事。佛告諸比丘：「從今日如來、應",
    "T22n1425_023:0414a21": "供、正遍知欲饒益故，於聲聞眾中正說制第",
    "T22n1425_023:0414a22": "三依。若堪忍直心善男子，與受具足；不堪",
    "T22n1425_023:0414a23": "忍者，不應與受。」佛住迦維羅衛尼拘律樹釋",
    "T22n1425_023:0414a24": "氏精舍，如來、應供、正遍知五日一行諸比丘",
    "T22n1425_023:0414a25": "房，見一病比丘羸瘦痿黃。佛知而故問：「比丘！",
    "T22n1425_023:0414a26": "氣力調和不？」答言：「世尊！我病苦，氣力不和。」",
    "T22n1425_023:0414a27": "佛問比丘：「汝不能服隨病藥、隨病食耶？」白言：",
    "T22n1425_023:0414a28": "「世尊！我無藥直、復無施者，是故病苦。」佛問比",
    "T22n1425_023:0414a29": "丘：「汝不能服陳棄藥耶？」白言：「世尊！是陳棄藥",
    "T22n1425_023:0414b01": "不淨，我不能服。」佛語比丘：「止！止！莫作是語。",
    "T22n1425_023:0414b02": "陳棄藥少事易得，應淨無諸過，隨順沙門法，",
    "T22n1425_023:0414b03": "依是出家。」爾時世尊往眾多比丘所，敷尼師",
    "T22n1425_023:0414b04": "壇坐，為諸比丘具說上事。佛告諸比丘：「從",
    "T22n1425_023:0414b05": "今日如來、應供、正遍知欲饒益故，於聲聞眾",
    "T22n1425_023:0414b06": "中正說制第四依。若堪忍直心善男子，與受",
    "T22n1425_023:0414b07": "具足；不堪忍者，不應與受。」佛住舍衛城，廣說",
    "T22n1425_023:0414b08": "如上。爾時都夷聚落有年少婆羅門，求諸比",
    "T22n1425_023:0414b09": "丘出家受具足已，然後受四依。「糞掃衣少事",
    "T22n1425_023:0414b10": "易得，應淨無諸過，隨順沙門法，依是出家受",
    "T22n1425_023:0414b11": "具足。是中盡壽能堪忍不？」答言：「不能忍。」問",
    "T22n1425_023:0414b12": "言：「汝何故出家？」答言：「我見沙門釋子著好細",
    "T22n1425_023:0414b13": "輕衣，我貪著此衣，是故出家。」諸比丘言：「何",
    "T22n1425_023:0414b14": "有一切比丘出家皆得此好衣？」復授第二依：",
    "T22n1425_023:0414b15": "「乞殘食少事易得，應淨無諸過，隨順沙門法，",
    "T22n1425_023:0414b16": "依是出家受具足。是中盡壽能堪忍不？」答言：",
    "T22n1425_023:0414b17": "「我不堪忍。」問言：「汝何故出家？」答言：「我見沙門",
    "T22n1425_023:0414b18": "釋子食白粳米飯，種種餅肉飲食。我貪此好",
    "T22n1425_023:0414b19": "食，是故出家。」諸比丘言：「何有一切比丘出家",
    "T22n1425_023:0414b20": "皆得此好食？」復受第三依：「樹下坐少事易得，",
    "T22n1425_023:0414b21": "應淨無諸過，隨順沙門法，依是出家受具足。",
    "T22n1425_023:0414b22": "是中盡壽能堪忍不？」答言：「不堪忍。」諸比丘言：",
    "T22n1425_023:0414b23": "「汝何故出家？」答言：「我見沙門釋子坐大房舍",
    "T22n1425_023:0414b24": "重樓閣舍，我貪住此舍，是故出家。」諸比丘言：",
    "T22n1425_023:0414b25": "「何處一切出家比丘皆得此好舍？」復受第四",
    "T22n1425_023:0414b26": "依：「陳棄藥少事易得，應淨無諸過，隨順沙門",
    "T22n1425_023:0414b27": "法，依是出家受具足。是中盡壽能堪忍不？」答",
    "T22n1425_023:0414b28": "言：「不堪忍。」問言：「汝何故出家？」答言：「我見沙",
    "T22n1425_023:0414b29": "門釋子服酥油蜜石蜜及餘種種藥，我貪服",
    "T22n1425_023:0414c01": "此藥，是故出家。」諸比丘言：「何有一切比丘出",
    "T22n1425_023:0414c02": "家皆得此好藥？」諸比丘以是因緣，往白世尊。",
    "T22n1425_023:0414c03": "佛言：「汝云何先與受具足，後授四依？從今",
    "T22n1425_023:0414c04": "日後不得先受具足後授四依，當先授四依，",
    "T22n1425_023:0414c05": "能堪忍者與受具足。若言：『不堪。』不應與受",
    "T22n1425_023:0414c06": "具足。若先授具足，後授四依者，得名受",
    "T22n1425_023:0414c07": "具足，一切僧得越比尼罪。」授四依時，應先",
    "T22n1425_023:0414c08": "作求聽羯磨：「大德僧聽！某甲從某甲受具足，",
    "T22n1425_023:0414c09": "某甲已空靜處教問訖，已於僧中乞受具足，",
    "T22n1425_023:0414c10": "父母已聽，已求和上、三衣鉢具，是男子、年滿",
    "T22n1425_023:0414c11": "二十，自說清淨無遮法。若僧時到，僧某甲，和",
    "T22n1425_023:0414c12": "上某甲，欲於僧中說四依。」「諸大德僧聽！某甲，",
    "T22n1425_023:0414c13": "和上某甲，欲於僧中說四依，僧忍默然故，是",
    "T22n1425_023:0414c14": "事如是持。」「善男子聽！此是如來、應供、正遍知",
    "T22n1425_023:0414c15": "欲饒益故，於聲聞眾中正說制四依。若堪忍",
    "T22n1425_023:0414c16": "直信善男子，與受具足；不堪忍者，不應與受",
    "T22n1425_023:0414c17": "依。糞掃衣少事易得，應淨無諸過，隨順沙",
    "T22n1425_023:0414c18": "門法，依是出家受具足，得作比丘。是中盡",
    "T22n1425_023:0414c19": "壽能堪忍持糞掃衣不？」答言：「能。」「若長得欽婆",
    "T22n1425_023:0414c20": "羅衣、疊衣、芻摩衣、拘舍耶衣、舍那衣麻衣、",
    "T22n1425_023:0414c21": "丘牟提衣。」「依乞殘食少事易得，應淨無諸",
    "T22n1425_023:0414c22": "過，隨順沙門法，依是出家受具足，得作比丘。",
    "T22n1425_023:0414c23": "是中盡壽能堪忍乞食不？」答言：「能。」「若長得月",
    "T22n1425_023:0414c24": "八日十四日十五日，說戒食籌食請食。」「依樹",
    "T22n1425_023:0414c25": "下坐少事易得，應淨無諸過，隨順沙門法，依",
    "T22n1425_023:0414c26": "是出家受具足，得作比丘。是中盡壽能堪忍",
    "T22n1425_023:0414c27": "樹下坐不？」答言：「能。」「若長得大舍、重樓、閣舍、門",
    "T22n1425_023:0414c28": "舍、窟舍。」「依陳棄藥少事易得，應淨無諸過，隨",
    "T22n1425_023:0414c29": "順沙門法，依是出家受具足，得作比丘。是中",
    "T22n1425_023:0415a01": "盡壽能堪忍服陳棄藥不？」答言：「能。」「若長得酥",
    "T22n1425_023:0415a02": "油蜜石蜜生酥及脂。依此四聖種，當隨順學。」",
    "T22n1425_023:0415a03": "羯磨師應作是說：「大德僧聽！某甲從某甲受",
    "T22n1425_023:0415a04": "具足，某甲已空靜處教問訖，某甲已從僧中",
    "T22n1425_023:0415a05": "乞受具足。父母已聽，已求和上、三衣鉢具，",
    "T22n1425_023:0415a06": "是男子、年滿二十，自說清淨無遮法已，堪忍",
    "T22n1425_023:0415a07": "四依。若僧時倒，僧今與某甲受具足，和上",
    "T22n1425_023:0415a08": "某甲。白如是。」「大德僧聽！某甲從某甲受具足，",
    "T22n1425_023:0415a09": "某甲已空靜處教問訖，某甲已從僧中乞受",
    "T22n1425_023:0415a10": "具足，父母已聽，已求和上、三衣鉢具足，是",
    "T22n1425_023:0415a11": "男子、年滿二十，自說清淨無遮法已，堪忍四",
    "T22n1425_023:0415a12": "依。僧今與某甲受具足，和上某甲。諸大德",
    "T22n1425_023:0415a13": "忍僧與某甲受具足，和上某甲，忍者僧默然，",
    "T22n1425_023:0415a14": "若不忍便說。是第一羯磨成就不？」第二、第三",
    "T22n1425_023:0415a15": "亦如是說。「僧已忍與某甲受具足竟，和上",
    "T22n1425_023:0415a16": "某甲，僧忍默然故，是事如是持。」「善男子！汝已",
    "T22n1425_023:0415a17": "受具足，善受具足一白三羯磨無遮法，眾僧",
    "T22n1425_023:0415a18": "和合非不和合，十眾十眾已上。汝今當敬重",
    "T22n1425_023:0415a19": "於佛、敬重於法、敬重於比丘僧、敬重和上、",
    "T22n1425_023:0415a20": "敬重阿闍梨。汝已遭遇莫復失，人身難得，佛",
    "T22n1425_023:0415a21": "世難值，聞法亦難，眾僧和合意願成就難，頂",
    "T22n1425_023:0415a22": "禮釋師子及諸聲聞眾已得具足，如無憂華",
    "T22n1425_023:0415a23": "離於塵水，當依傍修習泥洹善法。已得受",
    "T22n1425_023:0415a24": "具足，此戒序法、四波羅夷、十三僧伽婆尸沙、",
    "T22n1425_023:0415a25": "二不定法、三十尼薩耆波夜提、九十二純波",
    "T22n1425_023:0415a26": "夜提、四波羅提提舍尼、眾學法、七滅諍法、",
    "T22n1425_023:0415a27": "隨順法，我今略說教誡汝。如是，後和上、阿",
    "T22n1425_023:0415a28": "闍梨當廣為汝說。是名十眾受戒，五眾受具",
    "T22n1425_023:0415a29": "足者。」佛住王舍城尸陀林中。時城中有居士，",
    "T22n1425_023:0415b01": "名曰欝虔，宗室豪強財產無量，聞如來出現",
    "T22n1425_023:0415b02": "於世，在尸陀林中，歡喜踊躍，欲請佛及僧施",
    "T22n1425_023:0415b03": "設飯食，莊嚴室內灑掃塗地。時舍衛城中有",
    "T22n1425_023:0415b04": "居士，名阿那邠坻，素與欝虔特相親友。",
    "T22n1425_023:0415b05": "來到其家，見其怱務莊嚴灑掃，即問言：「居士！",
    "T22n1425_023:0415b06": "何故怱務？欲嫁女娶婦、請婆羅門、請王大臣",
    "T22n1425_023:0415b07": "耶？」答言：「我不嫁女娶婦、請婆羅門、王及大臣",
    "T22n1425_023:0415b08": "也。汝不聞，白淨王子出家成佛，號曰如來、應",
    "T22n1425_023:0415b09": "供、正遍知，出現於世間耶？今在尸陀林中，",
    "T22n1425_023:0415b10": "我今灑掃嚴飾，正欲請佛及僧，是故怱務。」邠",
    "T22n1425_023:0415b11": "坻聞已，心大欣悅，即便問言：「我欲禮覲，可得",
    "T22n1425_023:0415b12": "見不？」答言：「可見！佛者普潤，見無不益，宜知是",
    "T22n1425_023:0415b13": "時。」聞是語已，敬心內發企遲明相。佛照其心，",
    "T22n1425_023:0415b14": "夜放光明，普耀城內。邠坻見明，謂是天曉即",
    "T22n1425_023:0415b15": "便起行，門自然開。適向城門，城門復開。出",
    "T22n1425_023:0415b16": "門已有一天祠，近於道側，欲先禮敬，然後",
    "T22n1425_023:0415b17": "詣佛。迴向祠門，于時天地還闇，彼即恐怖，進",
    "T22n1425_023:0415b18": "退迷惑，莫知所向。時空中有天，語邠坻言：",
    "T22n1425_023:0415b19": "「今正是時，但行莫怖。」即說偈言：",
    "T22n1425_023:0415b20": "「牛馬車百乘，　　皆七寶莊嚴，",
    "T22n1425_023:0415b21": "　盡持用布施，　　計彼之功德，",
    "T22n1425_023:0415b22": "　比汝行一步，　　十六不及一。",
    "T22n1425_023:0415b23": "　雪山百龍象，　　亦以七寶嚴，",
    "T22n1425_023:0415b24": "　持用行布施，　　功德之福報，",
    "T22n1425_023:0415b25": "　比汝行一步，　　十六不及一。",
    "T22n1425_023:0415b26": "　百好天玉女，　　七寶瓔珞身，",
    "T22n1425_023:0415b27": "　持用行布施，　　計彼之福報，",
    "T22n1425_023:0415b28": "　比汝行一步，　　十六不及一。」",
    "T22n1425_023:0415b29": "爾時阿那邠坻聞此偈已，倍生敬信，尋詣佛",
    "T22n1425_023:0415c01": "所，頭面禮足，却住一面。佛為說法，示教利",
    "T22n1425_023:0415c02": "喜，白佛言：「世尊！我欲還舍衛城起立精舍，請",
    "T22n1425_023:0415c03": "佛及僧。唯願世尊哀受我請。復願世尊遣一",
    "T22n1425_023:0415c04": "比丘鑑理處分。」如《比羅經》中廣說，乃至佛",
    "T22n1425_023:0415c05": "告舍利弗、目連：「汝等往彼觀地形勢，隨僧住",
    "T22n1425_023:0415c06": "便料理處分，安置房舍。」舍利弗、目連受教，即",
    "T22n1425_023:0415c07": "往至彼。時居士邠坻以十八億金買地，十八",
    "T22n1425_023:0415c08": "億金作僧房舍，十八億金供養眾僧，合五十",
    "T22n1425_023:0415c09": "四億金。是居士方欲更興供養故，遣富樓那",
    "T22n1425_023:0415c10": "入海採寶，佛威神護念故，四大天王、帝釋及",
    "T22n1425_023:0415c11": "梵天王衛護此人，往還七反，大獲珍寶，不遭",
    "T22n1425_023:0415c12": "留難。富樓那白邠坻言：「唯願居士聽我出家。」",
    "T22n1425_023:0415c13": "居士即許。將至佛所，頭面禮足，却住一面，白",
    "T22n1425_023:0415c14": "佛言：「此人欲出家，唯願世尊哀愍度脫。」佛即",
    "T22n1425_023:0415c15": "度之。既出家已，白佛言：「世尊！唯願為我略說",
    "T22n1425_023:0415c16": "教誡，我欲到輸那國土，如說修行。」佛即為",
    "T22n1425_023:0415c17": "隨順教誡，如綖經中廣說。富樓那受教誡",
    "T22n1425_023:0415c18": "已，到輸那國。彼國中有一長者，名曰闥婆，為",
    "T22n1425_023:0415c19": "立栴檀房。此中應廣說億耳因緣，乃至求請",
    "T22n1425_023:0415c20": "出家。富樓那度令出家作沙彌，乃至七年眾",
    "T22n1425_023:0415c21": "僧難得，不得受具足。七年已闥婆作栴檀房",
    "T22n1425_023:0415c22": "成，莊挍嚴飾，廣請眾僧施設供養，以房施富",
    "T22n1425_023:0415c23": "樓那。爾時眾僧通持律十人，富樓那因僧集",
    "T22n1425_023:0415c24": "故，與億耳受具足。受具足已，即白和上言：",
    "T22n1425_023:0415c25": "「我欲到舍衛禮覲世尊，唯願聽許。」答言：「隨意！",
    "T22n1425_023:0415c26": "汝持我名問訊世尊，并乞五願。」億耳受教，便",
    "T22n1425_023:0415c27": "行到佛所，頭面禮足，却住一面。佛語阿難：",
    "T22n1425_023:0415c28": "「為客比丘敷床褥。」若語阿難敷床褥者，當知",
    "T22n1425_023:0415c29": "與世尊同房宿；若語尊者陀驃摩羅子者，當",
    "T22n1425_023:0416a01": "知隨次與房。如來初夜為諸聲聞說法，中夜",
    "T22n1425_023:0416a02": "還房圓光常明。佛問比丘：「汝誦經不？」答言：「誦。」",
    "T22n1425_023:0416a03": "「誦何等經？」「誦《八跋祇經》。」佛言：「汝可誦之。」即",
    "T22n1425_023:0416a04": "細聲誦已，問於句義，一一能答。佛言：「善哉！",
    "T22n1425_023:0416a05": "比丘，汝所誦者文字句義，如我先說。」爾時世",
    "T22n1425_023:0416a06": "尊即說偈言：",
    "T22n1425_023:0416a07": "「聖人不樂惡，　　惡人不樂聖；",
    "T22n1425_023:0416a08": "　若見世間過，　　發心趣泥洹。」",
    "T22n1425_023:0416a09": "佛言：「善哉！我弟子中捷疾解悟，億耳第一。」億",
    "T22n1425_023:0416a10": "耳即起頭面禮佛足，持和上名，從佛乞五",
    "T22n1425_023:0416a11": "願。如來聞是語已，晨起往眾多比丘所，敷尼",
    "T22n1425_023:0416a12": "師壇坐。佛告諸比丘：「富樓那在輸那邊國，",
    "T22n1425_023:0416a13": "遣億耳來，從我乞五願。從今日後聽輸那邊",
    "T22n1425_023:0416a14": "國五願。何等五？一者輸那邊地淨潔自喜，聽",
    "T22n1425_023:0416a15": "日日澡洗，此間半月。二者輸那邊地多礓",
    "T22n1425_023:0416a16": "石土塊及諸刺木，聽著兩重革屣，此間一",
    "T22n1425_023:0416a17": "重。三者輸那邊地少諸敷具、多諸皮韋，聽彼",
    "T22n1425_023:0416a18": "皮韋作敷具，此間不聽。四者輸那邊地少衣",
    "T22n1425_023:0416a19": "物、多死人衣，聽彼著死人衣，此間亦聽。五者",
    "T22n1425_023:0416a20": "輸那邊地少於比丘，聽彼五眾受具足，此間",
    "T22n1425_023:0416a21": "十眾自受具足，善來受具足，十眾白三羯磨",
    "T22n1425_023:0416a22": "受具足。輸那邊地五眾白三羯磨受具足，是",
    "T22n1425_023:0416a23": "名四種受具足。」復次佛住舍衛城，廣說如上。",
    "T22n1425_023:0416a24": "爾時尊者優波離有二沙彌：一名陀婆伽，二",
    "T22n1425_023:0416a25": "名婆羅伽。此二沙彌小小長養，年滿二十欲",
    "T22n1425_023:0416a26": "受具足，作是念：「若當先與一受者，後者必有",
    "T22n1425_023:0416a27": "恨心，得同一和上、一眾、一戒師、一時並受",
    "T22n1425_023:0416a28": "具足不？」優波離作是念已，往至佛所，頭面禮",
    "T22n1425_023:0416a29": "足却坐一面，具以上事，白佛言：「世尊！得共一",
    "T22n1425_023:0416b01": "和上、一戒師、一眾，得並受具足不？」佛言：「得。」如",
    "T22n1425_023:0416b02": "是二人、三人亦得並受，不得眾受，是名受具",
    "T22n1425_023:0416b03": "足。一人、二和上、三和上、眾多和上，不名受",
    "T22n1425_023:0416b04": "具足。無羯磨師不名受具足。二人、三人共一",
    "T22n1425_023:0416b05": "羯磨師，別和上，共一眾並受，不名受具足。",
    "T22n1425_023:0416b06": "二人，羯磨二人、三人羯磨，三人別和上，共一眾",
    "T22n1425_023:0416b07": "並受，不名受具足。復有不名受具足，和上",
    "T22n1425_023:0416b08": "在十人數，不名受具足，以欲受具足人足十",
    "T22n1425_023:0416b09": "人數、以比丘尼足十人數、以與欲人足十人",
    "T22n1425_023:0416b10": "數者，不名受具足。若不稱和上名字、不稱",
    "T22n1425_023:0416b11": "受具足人名字、不稱僧名字，不名受具足。若",
    "T22n1425_023:0416b12": "和上說羯磨、受具足人說羯磨、比丘尼說羯",
    "T22n1425_023:0416b13": "磨，皆不名受具足。若和上在空中、受戒人在",
    "T22n1425_023:0416b14": "空中、僧在空中、一切在空中，皆不名受具足。",
    "T22n1425_023:0416b15": "若半在地、半在空中，不名受具足。若隔障，不",
    "T22n1425_023:0416b16": "名受具足。半在覆處、中間隔障，不名受具足。",
    "T22n1425_023:0416b17": "半覆半露地、申手不相及，不名受具足。一切露",
    "T22n1425_023:0416b18": "處坐，身手不相及，一切覆處不得離見聞",
    "T22n1425_023:0416b19": "處，離者不名受具足。復次不名受具足者，",
    "T22n1425_023:0416b20": "若眠、若癡、若狂、若心亂、若苦病所纏，不名受",
    "T22n1425_023:0416b21": "具足。復次不名受具足者，若受具足人不語、",
    "T22n1425_023:0416b22": "若心念、若大喚，不名受具足。復次不名受具",
    "T22n1425_023:0416b23": "足者，若遣書、遣印、舉手、作相，不名受具足。",
    "T22n1425_023:0416b24": "人不現前、不問前人不欲、非法不和合、眾不",
    "T22n1425_023:0416b25": "成就、白不成就、羯磨不成就，若一一不成就，",
    "T22n1425_023:0416b26": "不名受具足。復次不名受具足者，壞比丘尼",
    "T22n1425_023:0416b27": "淨行、賊盜住、越濟人、五逆、六種不男、太少、",
    "T22n1425_023:0416b28": "太老、截手、截脚、截手脚、截耳、截鼻、復截",
    "T22n1425_023:0416b29": "耳鼻、若盲、若聾、若盲聾、若瘂、若躄、若瘂躄、",
    "T22n1425_023:0416c01": "若鞭瘢、印瘢、若拔筋、剋筋、曲脊、王臣、負債、",
    "T22n1425_023:0416c02": "病、外道兒、奴身、不具、陋色、壞比丘尼淨行者。",
    "T22n1425_023:0416c03": "佛住毘舍離，爾時奄婆羅離車童子，壞法豫",
    "T22n1425_023:0416c04": "比丘尼弟子梵行。時法豫比丘尼往世尊所，",
    "T22n1425_023:0416c05": "頭面禮足却住一面，白佛言：「世尊！離車童子",
    "T22n1425_023:0416c06": "壞我弟子梵行。」作是語已，禮佛而去。佛語阿",
    "T22n1425_023:0416c07": "難：「汝取我僧伽梨來，入毘舍離城。」阿難即取",
    "T22n1425_023:0416c08": "僧伽梨來，授與世尊。如來、應供、正遍知從成",
    "T22n1425_023:0416c09": "佛已來，未曾食後入城邑聚落。爾時世尊與",
    "T22n1425_023:0416c10": "阿難共入毘舍離城，時五百離車集在論議",
    "T22n1425_023:0416c11": "堂上，欲論餘事。遙見世尊來，展轉自相謂言：",
    "T22n1425_023:0416c12": "「如來有何事故，食後入城？故當有以。」時梨車",
    "T22n1425_023:0416c13": "等即起，與佛敷座往迎世尊，[跍*月]跪合掌，白",
    "T22n1425_023:0416c14": "佛言：「善來世尊！唯願世尊坐此座上。」爾時世",
    "T22n1425_023:0416c15": "尊敷尼師壇坐，諸梨車頭面禮佛足，却坐一",
    "T22n1425_023:0416c16": "面。佛語梨車：「汝等眷屬宜應防護，如我弟子",
    "T22n1425_023:0416c17": "比丘尼亦應防護。設人侵犯，若欲不欲壞梵",
    "T22n1425_023:0416c18": "行者，如我法中盡壽不共語、不共住、不共食。」",
    "T22n1425_023:0416c19": "梨車白佛言：「如世尊法中，壞梵行者，不共語、",
    "T22n1425_023:0416c20": "不共住、不共食。我俗法中亦復如是，盡壽",
    "T22n1425_023:0416c21": "不共語、不共住、不共食。」爾時世尊為諸梨",
    "T22n1425_023:0416c22": "車隨順說法，發歡喜心已而去。去不久，",
    "T22n1425_023:0416c23": "法豫比丘尼尋至梨車所，作是語：「諸居士！",
    "T22n1425_023:0416c24": "奄婆羅梨車童子壞我弟子梵行，此是不善",
    "T22n1425_023:0416c25": "非是順法。」諸梨車聞已，自相謂言：「世尊向所",
    "T22n1425_023:0416c26": "說正為此耳。」即大慚愧，語比丘尼言：「欲使我",
    "T22n1425_023:0416c27": "等作何等治？」比丘尼言：「當易其姓，唱非梨車，",
    "T22n1425_023:0416c28": "迴門西向，破其食厨，壞其屋檐周匝一肘。」",
    "T22n1425_023:0416c29": "答言：「受教。」即唱非梨車，迴門西向乃至毀其",
    "T22n1425_023:0417a01": "屋檐。爾時世尊往眾多比丘所，敷尼師壇",
    "T22n1425_023:0417a02": "坐，以是上事具為諸比丘說：「破尼淨行者，若",
    "T22n1425_023:0417a03": "阿羅漢尼、阿那含尼，若初中後，一切皆名壞",
    "T22n1425_023:0417a04": "尼淨行。若斯陀含尼、須陀洹尼、凡夫持戒尼，",
    "T22n1425_023:0417a05": "初若受樂者，是名壞尼淨行，中後不名壞。」",
    "T22n1425_023:0417a06": "爾時有摩訶羅，本俗人時壞比丘尼淨行，心",
    "T22n1425_023:0417a07": "生疑惑，即白佛言：「世尊！我本俗人時壞比丘",
    "T22n1425_023:0417a08": "尼淨行。」佛告諸比丘：「是摩呵羅自言壞比丘",
    "T22n1425_023:0417a09": "尼淨行，驅出。」諸比丘即驅出。若壞比丘尼淨",
    "T22n1425_023:0417a10": "行，不應與出家；若已出家者應驅出。若度出",
    "T22n1425_023:0417a11": "家受具足，越比尼罪。是名壞比丘尼淨行。",
    "T22n1425_023:0417a12": "盜住者，",
    "T22n1425_023:0417a13": "佛住舍衛城，廣說如上。爾時有檀越就精舍",
    "T22n1425_023:0417a14": "中飯僧，時有一人黑色大腹來在上座處坐，",
    "T22n1425_023:0417a15": "須臾僧上座來問：「汝幾臘？」答言：「坐處食飯",
    "T22n1425_023:0417a16": "一種，用苦問歲為？」上座威德嚴肅言：「咄！汝下",
    "T22n1425_023:0417a17": "去！」復坐第二上座處，須臾第二上座來問：「汝",
    "T22n1425_023:0417a18": "幾歲？」答言：「坐處食飯一種，用苦問為？」如是",
    "T22n1425_023:0417a19": "展轉，乃至沙彌中，沙彌推排問言：「誰是汝和",
    "T22n1425_023:0417a20": "上？誰是汝師？沙彌有幾戒？沙彌應數有幾？",
    "T22n1425_023:0417a21": "初名何等？一者、一切眾生皆仰食。二、二名色。",
    "T22n1425_023:0417a22": "三、三痛想。四、四聖諦。五、五陰。六、六入。七、七",
    "T22n1425_023:0417a23": "覺意。八、八正道。九、九眾生居。十、十一切入。",
    "T22n1425_023:0417a24": "沙彌法應如是數。」答言：「我是難陀、優波難陀",
    "T22n1425_023:0417a25": "上眾弟子。」諸比丘以是因緣往白世尊。佛言：",
    "T22n1425_023:0417a26": "「非難陀、優波難陀上眾弟子，此是自出家人。",
    "T22n1425_023:0417a27": "若如是人比未曾入布薩自恣中，後有好心",
    "T22n1425_023:0417a28": "得與出家受具足。若曾入布薩自恣中者，是",
    "T22n1425_023:0417a29": "名盜住，不聽出家受具足。若王子、若大臣子",
    "T22n1425_023:0417b01": "避難故自著袈裟，未經布薩自恣者，得與出",
    "T22n1425_023:0417b02": "家。若曾經布薩自恣者，不聽出家。」若沙彌",
    "T22n1425_023:0417b03": "作是念：「說戒時論說何等？」即先入上座床下",
    "T22n1425_023:0417b04": "盜聽。若沙彌聰明、若覺知初中後語者，後不",
    "T22n1425_023:0417b05": "得受具足。若闇鈍、若眠、若意緣餘念，不記初",
    "T22n1425_023:0417b06": "中後語者，後得受具足。若盜住，不應與出家；",
    "T22n1425_023:0417b07": "若已出家者，應驅出。若度出家受具足者，得",
    "T22n1425_023:0417b08": "越比尼罪，是名盜住。越濟者，佛住舍衛城，",
    "T22n1425_023:0417b09": "廣說如上。爾時有人食前著沙門標幟，手捉",
    "T22n1425_023:0417b10": "黑鉢入聚落乞食，食後著外道標幟，手捉",
    "T22n1425_023:0417b11": "木鉢，復逐人入林中池水園觀處乞食，為世",
    "T22n1425_023:0417b12": "人所嫌：「云何沙門釋子入聚落中，從我家乞",
    "T22n1425_023:0417b13": "食，今來入林復不得脫？」復有人言：「汝不知",
    "T22n1425_023:0417b14": "耶？此沙門諂曲，為衣食故兼兩入。」諸比丘",
    "T22n1425_023:0417b15": "以是因緣往白世尊。佛言：「此名越濟人，捨沙",
    "T22n1425_023:0417b16": "門標幟，執外道標幟；捨外道標幟，復執沙",
    "T22n1425_023:0417b17": "門標幟，如是越濟人不應與出家，若與出家",
    "T22n1425_023:0417b18": "者應驅出。若度出家受具足者，得越比尼",
    "T22n1425_023:0417b19": "罪。是名越濟人。」五無間者，佛住舍衛城，廣說",
    "T22n1425_023:0417b20": "如上。爾時都夷婆羅門是舍利弗舊善知",
    "T22n1425_023:0417b21": "識，來至舍利弗所作是言：「尊者！與我出家。」舍",
    "T22n1425_023:0417b22": "利弗答言：「此是好事，汝婆羅門常與沙門相",
    "T22n1425_023:0417b23": "反，何處得信心？從誰聞法發歡喜心？世尊邊",
    "T22n1425_023:0417b24": "耶？諸比丘邊耶？」婆羅門言：「我亦無信心，復無",
    "T22n1425_023:0417b25": "歡喜，亦不從他聞。但我殺母欲除此罪，是故",
    "T22n1425_023:0417b26": "出家。」舍利弗言：「待我問世尊還。」舍利弗以是",
    "T22n1425_023:0417b27": "因緣往白世尊。佛言：「此人殺母作無間罪，腐",
    "T22n1425_023:0417b28": "敗爛種，於正法中不生聖法，不應與出家。」復",
    "T22n1425_023:0417b29": "次佛住舍衛城，廣說如上。都夷婆羅門是阿",
    "T22n1425_023:0417c01": "難舊善知識，往阿難所作是言：「尊者！我欲",
    "T22n1425_023:0417c02": "出家。」阿難言：「此是好事。」乃至佛語阿難：「此",
    "T22n1425_023:0417c03": "人殺父作無間罪，腐敗壞爛，於正法中不能",
    "T22n1425_023:0417c04": "生道根栽，正使七佛一時出世為其說法，於",
    "T22n1425_023:0417c05": "正法中終不生善。喻如多羅樹頭斷則不生，",
    "T22n1425_023:0417c06": "不青亦不中種。是五無間罪亦復如是，於正",
    "T22n1425_023:0417c07": "法中不生聖種。若作五無間罪者，不應與出",
    "T22n1425_023:0417c08": "家；已與出家者，應驅出。若度出家受具足，越",
    "T22n1425_023:0417c09": "比尼罪。餘三無間亦如是，是名五無間罪。」六",
    "T22n1425_023:0417c10": "種不能男者，佛住舍衛城，廣說如上。爾時",
    "T22n1425_023:0417c11": "諸比丘夜房中眠，有人來摸索脚、摸索髀腹，",
    "T22n1425_023:0417c12": "復至非處。比丘欲捉取，便走出去。復到餘",
    "T22n1425_023:0417c13": "處、堂上、溫室處處如是。明日諸比丘共聚一",
    "T22n1425_023:0417c14": "處，自相謂言：「諸長老！昨夜眠時有人來，處處",
    "T22n1425_023:0417c15": "摸索，乃至非處。正欲捉取即便走去。」復有比",
    "T22n1425_023:0417c16": "丘言：「我亦如是。」乃至眾多亦復如是。有一比",
    "T22n1425_023:0417c17": "丘作是念：「我今夜要當伺捕捉取。」是比丘至",
    "T22n1425_023:0417c18": "暮，先眠伺之。諸比丘眠已，復來摸索如前，即",
    "T22n1425_023:0417c19": "便捉得，作是語：「諸長老！使持燈來。」來已問",
    "T22n1425_023:0417c20": "言：「汝是誰？」答言：「我是王女。」復問：「云何是女？」答",
    "T22n1425_023:0417c21": "言：「我是兩種，非男非女。」復問：「汝何故出家？」答",
    "T22n1425_023:0417c22": "言：「我聞沙門無婦，我來欲為作婦。」諸比丘以",
    "T22n1425_023:0417c23": "是因緣往白世尊。佛言：「是不能男。」不能男",
    "T22n1425_023:0417c24": "者有六種：何等六？一者生；二者捺破；三者割",
    "T22n1425_023:0417c25": "却；四者因他；五者妬；六者半月。生者，從生不",
    "T22n1425_023:0417c26": "能男，是名生。捺破者，妻妾生兒，共相妬嫉，小",
    "T22n1425_023:0417c27": "時捺破，是名捺破。不能男割去者，若王、大",
    "T22n1425_023:0417c28": "臣取人割却男根，以備門閤，是名割却不能",
    "T22n1425_023:0417c29": "男。因他者，因前人觸故身生起，是名因他",
    "T22n1425_023:0418a01": "不能男。妬者，見他行婬事，然後身生起，是",
    "T22n1425_023:0418a02": "名妬不能男。半月者，半月能男、半月不能男，",
    "T22n1425_023:0418a03": "是名半月不能男。是中生不能男、捺破不能",
    "T22n1425_023:0418a04": "男、割却不能男，此三種不能男，不應與出",
    "T22n1425_023:0418a05": "家；若已出家者，應驅出。因他起不能男、妬不",
    "T22n1425_023:0418a06": "能男、半月不能男，是三種不能男，不應與出",
    "T22n1425_023:0418a07": "家；若已出家者，不應驅出，後若婬起者，應驅",
    "T22n1425_023:0418a08": "出。是六種不能男，不應與出家，若度出家受",
    "T22n1425_023:0418a09": "具足者，越比尼罪，是名六種不能男。大少",
    "T22n1425_023:0418a10": "者，佛住舍衛城，廣說如上。爾時諸比丘度小",
    "T22n1425_023:0418a11": "兒出家，臥起須人扶持，出入屎尿不淨，污僧",
    "T22n1425_023:0418a12": "臥褥，眠起啼喚，為世人譏嫌：「云何沙門釋",
    "T22n1425_023:0418a13": "子度小兒出家，未知宜法語言好惡？此壞敗",
    "T22n1425_023:0418a14": "人，何道之有？」復有人言：「汝知不耶？是沙門",
    "T22n1425_023:0418a15": "無兒，養他小兒作己生想，以自娛樂。」復有人",
    "T22n1425_023:0418a16": "言：「是諸沙門唯不度二種人：一者死人，二者",
    "T22n1425_023:0418a17": "前人不樂出家。若不度者，眾不增長，是故多",
    "T22n1425_023:0418a18": "度。」諸比丘以是因緣往白世尊，佛言：「喚是",
    "T22n1425_023:0418a19": "比丘來。」來已，佛具問上事：「汝實爾不？」答言：「實",
    "T22n1425_023:0418a20": "爾。」佛言：「從今日後太少不應與出家。」太少",
    "T22n1425_023:0418a21": "者，若減七歲、若滿七歲，不知好惡，皆不應與",
    "T22n1425_023:0418a22": "出家。若滿七歲解知好惡，應與出家。若小兒",
    "T22n1425_023:0418a23": "先已出家，不應驅出。若度出家者，越毘尼罪，",
    "T22n1425_023:0418a24": "是名太少。太老者，佛住舍衛城，廣說如上。",
    "T22n1425_023:0418a25": "爾時諸比丘度八十、九十人出家，頭白背僂、",
    "T22n1425_023:0418a26": "脊屈隱現、諸根不禁，或小便時大便漏出、進",
    "T22n1425_023:0418a27": "止須人、不能自起。若於房中、溫室中、洗脚",
    "T22n1425_023:0418a28": "處、經行處、短氣連欶、洟唾流迸湔、污僧淨",
    "T22n1425_023:0418a29": "地，為世人所譏：「云何沙門釋子度此老翁，頭",
    "T22n1425_023:0418b01": "白背僂、欬嗽振動、起止須人？出家之人",
    "T22n1425_023:0418b02": "宜應康健，坐禪、誦經、修習諸業。此壞敗人，何",
    "T22n1425_023:0418b03": "道之有？」復有人言：「汝不知耶沙門釋子出家",
    "T22n1425_023:0418b04": "無父，養此老翁當作父想。」復有人言：「此諸",
    "T22n1425_023:0418b05": "沙門唯二種人不度：一者死人，二者不欲出",
    "T22n1425_023:0418b06": "家。若不度者，眾不增長。」諸比丘以是因緣往",
    "T22n1425_023:0418b07": "白世尊。佛言：「喚是比丘來。」來已，佛具問上",
    "T22n1425_023:0418b08": "事：「汝實爾不？」答言：「實爾。」佛言：「從今日後太老",
    "T22n1425_023:0418b09": "不應與出家。」太老者，過七十、若減七十，不堪",
    "T22n1425_023:0418b10": "造事，臥起須人，是人不聽出家。若過七十",
    "T22n1425_023:0418b11": "能有所作，是亦不聽。年滿七十康健能修習",
    "T22n1425_023:0418b12": "諸業，聽與出家。若太老不應與出家。若已出",
    "T22n1425_023:0418b13": "家者，不應驅出。若度出家受具足者，越比尼",
    "T22n1425_023:0418b14": "罪。是名太老。截手者，佛住舍衛城，廣說如",
    "T22n1425_023:0418b15": "上。爾時有比丘度截手人出家，為世人所譏：",
    "T22n1425_023:0418b16": "「云何沙門釋子度犯王法截手人出家？出家",
    "T22n1425_023:0418b17": "之人應身體完具，此壞敗人，有何道法？」諸比",
    "T22n1425_023:0418b18": "丘以是因緣往白世尊。佛言：「喚是比丘來。」",
    "T22n1425_023:0418b19": "來已，佛問比丘：「汝實爾不？」答言：「實爾。」佛言：",
    "T22n1425_023:0418b20": "「從今日後截手人，不應與出家。」截手者，若截",
    "T22n1425_023:0418b21": "手、若截腕、若截小指、若大指，不應與出家。",
    "T22n1425_023:0418b22": "若已出家，不應驅出。若度出家受具足者，越",
    "T22n1425_023:0418b23": "比尼罪。是名截手。截脚者，佛住舍衛城，廣",
    "T22n1425_023:0418b24": "說如上。爾時有比丘度截脚人出家，為世人",
    "T22n1425_023:0418b25": "所譏，乃至佛言：「從今日後截脚人不應與出",
    "T22n1425_023:0418b26": "家。」截脚者，若截脚、若截腕、若小指、若大指，",
    "T22n1425_023:0418b27": "不應與出家。若已出家者，不應驅出。乃至得",
    "T22n1425_023:0418b28": "越比尼罪。是名截脚。截手脚者，佛住舍衛",
    "T22n1425_023:0418b29": "城，廣說如上。爾時比丘度截手脚人出家，為",
    "T22n1425_023:0418c01": "世人所譏：「云何沙門釋子度犯王法截手脚",
    "T22n1425_023:0418c02": "人？一事不具尚不得出家，況復兩事。此壞敗",
    "T22n1425_023:0418c03": "人，何道之有？」諸比丘以是因緣往白世尊。",
    "T22n1425_023:0418c04": "佛言：「喚是比丘來。」來已，佛問比丘：「汝實爾",
    "T22n1425_023:0418c05": "不？」答言：「實爾。」佛言：「從今日後截手脚人不應",
    "T22n1425_023:0418c06": "與出家。」截手脚者，若截右手左脚；若截左手",
    "T22n1425_023:0418c07": "右脚；若截左手左脚；若截右手右脚，不應與",
    "T22n1425_023:0418c08": "出家。若已出家者，不應驅出。若與出家受具",
    "T22n1425_023:0418c09": "足者，越比尼罪。是名截手脚。截耳者，佛住",
    "T22n1425_023:0418c10": "舍衛城，廣說如上。爾時有比丘，度截耳人出",
    "T22n1425_023:0418c11": "家，為世人所譏：「云何沙門釋子度犯王法截",
    "T22n1425_023:0418c12": "耳人？」乃至佛言：「從今日後，截耳人不應與出",
    "T22n1425_023:0418c13": "家。」截耳者，若截耳、若截耳輪、若先穿耳，決能",
    "T22n1425_023:0418c14": "令還合者，得與出家。截耳人，不應與出家。若",
    "T22n1425_023:0418c15": "已出家者，不應驅出。若度出家受具足者，越",
    "T22n1425_023:0418c16": "比尼罪。是名截耳。截鼻者，佛住舍衛城，廣",
    "T22n1425_023:0418c17": "說如上。爾時諸比丘度截鼻人出家，為世人",
    "T22n1425_023:0418c18": "所嫌：「云何沙門釋子度犯王法截鼻人出家？",
    "T22n1425_023:0418c19": "此壞敗人，有何道法？」諸比丘以是因緣往",
    "T22n1425_023:0418c20": "白世尊。乃至佛言：「從今日後截鼻人不應與",
    "T22n1425_023:0418c21": "出家。」截鼻者，若截鼻、若決鼻，不應與出家，",
    "T22n1425_023:0418c22": "乃至是名截鼻。截耳鼻者。佛住舍衛城，廣說",
    "T22n1425_023:0418c23": "如上。爾時比丘度截耳鼻人出家，為世人所",
    "T22n1425_023:0418c24": "譏：「云何沙門釋子度截耳鼻人出家？截一尚",
    "T22n1425_023:0418c25": "不得出家，況復截兩。此壞敗人，何道之有？」諸",
    "T22n1425_023:0418c26": "比丘以是因緣往白世尊，乃至佛言：「從今日",
    "T22n1425_023:0418c27": "後截耳鼻人不應與出家。」乃至是名截耳鼻。",
    "T22n1425_023:0418c28": "盲者，佛住舍衛城，廣說如上。爾時有比丘度",
    "T22n1425_023:0418c29": "盲人出家，牽臂將行，為世人所譏：「云何沙門",
    "T22n1425_023:0419a01": "釋子度盲人出家？不能自行，捉手牽之。出",
    "T22n1425_023:0419a02": "家之人宜當諸根具足，此壞敗人，何道之有？」",
    "T22n1425_023:0419a03": "諸比丘以是因緣往白世尊，佛言：「喚是比",
    "T22n1425_023:0419a04": "丘來。」來已，佛問比丘：「汝實爾不？」答言：「實爾。」",
    "T22n1425_023:0419a05": "佛言：「從今日後盲人不應與出家。」盲者，眼一",
    "T22n1425_023:0419a06": "切不見色，若見手掌文者，若雀目不得與出",
    "T22n1425_023:0419a07": "家。若已出家，不應驅出。若與出家受具足者，",
    "T22n1425_023:0419a08": "越比尼罪。是名盲。聾者，佛住舍衛城，廣說",
    "T22n1425_023:0419a09": "如上。爾時比丘度聾人出家，為世人所譏：「云",
    "T22n1425_023:0419a10": "何沙門釋子度聾人出家？不聞善惡語言，何",
    "T22n1425_023:0419a11": "能聽法？此壞敗人，何道之有？」諸比丘以是因",
    "T22n1425_023:0419a12": "緣往白世尊，乃至佛言：「從今日後聾人不應",
    "T22n1425_023:0419a13": "與出家。」聾者，不聞一切聲，若聞高聲者，得與",
    "T22n1425_023:0419a14": "出家，乃至是名聾。盲聾者，佛住舍衛城，廣說",
    "T22n1425_023:0419a15": "如上。爾時有比丘度盲聾之人出家，為世人",
    "T22n1425_023:0419a16": "所譏：「云何沙門釋子度盲聾之人出家，不",
    "T22n1425_023:0419a17": "能見聞？出家之人宜當諸根具足，盲者尚",
    "T22n1425_023:0419a18": "不得，況復盲聾。此壞敗人，何道之有？」諸比丘",
    "T22n1425_023:0419a19": "以是因緣往白世尊，乃至佛言：「從今日後盲",
    "T22n1425_023:0419a20": "聾人不應與出家。」乃至是名盲。聾瘂者，佛",
    "T22n1425_023:0419a21": "住舍衛城，廣說如上。爾時比丘度瘂人出家，",
    "T22n1425_023:0419a22": "手作相語，為世人所譏：「云何沙門釋子度瘂",
    "T22n1425_023:0419a23": "人出家？不能語言，而作手相語。此壞敗人，",
    "T22n1425_023:0419a24": "何道之有？」諸比丘以是因緣往白世尊，乃至",
    "T22n1425_023:0419a25": "佛言：「從今日後瘂人不應與出家。」瘂者，不能",
    "T22n1425_023:0419a26": "語，用手示語相，不應與出家。若已出家者，",
    "T22n1425_023:0419a27": "不應驅出，乃至是名瘂。躄者，佛住舍衛城，",
    "T22n1425_023:0419a28": "廣說如上。爾時比丘度躄人出家，為世人所",
    "T22n1425_023:0419a29": "譏：「云何沙門釋子度躄不能行人出家？此壞",
    "T22n1425_023:0419b01": "敗人，何道之有？」諸比丘以是因緣往白世尊，",
    "T22n1425_023:0419b02": "乃至佛言：「從今日後躄人不應與出家。」躄者，",
    "T22n1425_023:0419b03": "兩手捉屐曳尻而行，不應與出家。若已出家，",
    "T22n1425_023:0419b04": "不應驅出，乃至是名躄。瘂躄者，佛住舍衛城，",
    "T22n1425_023:0419b05": "廣說如上。爾時諸比丘度瘂躄人出家，乃至",
    "T22n1425_023:0419b06": "與出家受具足者，越比尼罪，是名瘂躄。鞭",
    "T22n1425_023:0419b07": "瘢者，佛住舍衛城，廣說如上。爾時比丘度鞭",
    "T22n1425_023:0419b08": "瘢人出家，為世人所譏：「云何沙門釋子度犯",
    "T22n1425_023:0419b09": "王法鞭瘢人出家？出家之人應當身體完淨。",
    "T22n1425_023:0419b10": "此壞敗人，何道之有？」諸比丘以是因緣往白",
    "T22n1425_023:0419b11": "世尊。佛言：「喚是比丘來。」來已，佛問：「汝實爾",
    "T22n1425_023:0419b12": "不？」答言：「實爾。」佛言：「從今日後鞭瘢人不應",
    "T22n1425_023:0419b13": "度出家。」鞭瘢者，若凸、若凹，若能治瘢還平",
    "T22n1425_023:0419b14": "復，與肉膚不異者，得與出家；鞭瘢人不",
    "T22n1425_023:0419b15": "應與出家。若已出家者，不應驅出。若與出家",
    "T22n1425_023:0419b16": "受具足者，越比尼罪。是名鞭瘢。印瘢者，佛",
    "T22n1425_023:0419b17": "住舍衛城，廣說如上。爾時比丘度印瘢人出",
    "T22n1425_023:0419b18": "家，為世人所譏：「云何沙門釋子度犯王法印",
    "T22n1425_023:0419b19": "瘢人出家？出家之人宜當完淨。此壞敗人，何",
    "T22n1425_023:0419b20": "道之有？」諸比丘以是因緣往白世尊，乃至佛",
    "T22n1425_023:0419b21": "言：「從今日後印瘢人不應與出家。」印瘢者，破",
    "T22n1425_023:0419b22": "肉以孔雀膽、銅青等畫作字作種種鳥獸像，",
    "T22n1425_023:0419b23": "不應與出家。若已出家者，不應驅出。若與出",
    "T22n1425_023:0419b24": "家受具足者，越比尼罪。是名印瘢。剋筋者，",
    "T22n1425_023:0419b25": "佛住舍衛城，廣說如上。爾時有比丘度剋筋",
    "T22n1425_023:0419b26": "人出家，曳脚而行，為世人所譏：「云何沙門釋",
    "T22n1425_023:0419b27": "子度剋筋人出家？曳脚而行，出家之人應",
    "T22n1425_023:0419b28": "身體完具。此壞敗人，何道之有？」諸比丘以是",
    "T22n1425_023:0419b29": "因緣往白世尊，乃至佛言：「從今日後剋筋",
    "T22n1425_023:0419c01": "人不應與出家。」剋筋者，剋脚踵筋，不應與",
    "T22n1425_023:0419c02": "出家，乃至越比尼罪，是名剋筋。拔筋者，",
    "T22n1425_023:0419c03": "佛住舍衛城，廣說如上。爾時比丘度拔筋人",
    "T22n1425_023:0419c04": "出家，為世人所譏：「云何沙門釋子度拔筋人",
    "T22n1425_023:0419c05": "出家？出家之人應當身體完具。」諸比丘以是",
    "T22n1425_023:0419c06": "因緣往白世尊，乃至佛言：「從今日後拔筋人",
    "T22n1425_023:0419c07": "不應與出家。」拔筋者，從脚跟抽至項顀，從",
    "T22n1425_023:0419c08": "項顀抽至脚跟，不應與出家，乃至越比尼",
    "T22n1425_023:0419c09": "罪，是名拔筋。傴脊者，佛住舍衛城，廣說如上。",
    "T22n1425_023:0419c10": "爾時比丘度曲脊侏儒人出家，為世人所譏：",
    "T22n1425_023:0419c11": "「云何沙門釋子度王家戲弄曲脊人出家？出",
    "T22n1425_023:0419c12": "家之人應當身體調直。此壞敗人，何道之有？」",
    "T22n1425_023:0419c13": "諸比丘以是因緣往白世尊，乃至佛言：「從今",
    "T22n1425_023:0419c14": "日後曲脊人不應與出家。」曲脊者，不正直也。",
    "T22n1425_023:0419c15": "侏儒者，或上長下短、或上短下長。一切最",
    "T22n1425_023:0419c16": "短者，是不應與出家，乃至越比尼罪，是名",
    "T22n1425_023:0419c17": "侏儒。",
    "T22n1425_023:0419c18": "摩訶僧祇律卷第二十三"
}