{
    "X72n1437_001:0384b05": "No. 1437-A",
    "X72n1437_001:0384b06": " 無異大師贊真寂廣印",
    "X72n1437_001:0384b08": "[0384b08] 吞&#x5374;死&#x732B;頭。嚙盡生人膽。&#x811A;跟不踏艸。鼻孔自遼天。",
    "X72n1437_001:0384b09": "眉毛忒麤而魔外喪氣。眼光遠爍而佛祖難容。機迅",
    "X72n1437_001:0384b10": "直似雷轟。舌辯每同泉涌。祇有藏身一著無人識。果",
    "X72n1437_001:0384b11": "然傳得壽昌宗。",
    "X72n1437_001:0384b14": "No. 1437-B",
    "X72n1437_001:0384b15": " 永覺大師贊昨非菴弟子鄭瑄",
    "X72n1437_001:0384b17": "[0384b17] 這老阿師。壽昌嫡血。拙若醜石。硬同頑鐵。大弘正中",
    "X72n1437_001:0384b18": "妙挾之旨。克紹前徽。遠繼通霄路上之蹤。直還原轍。",
    "X72n1437_001:0384b19": "一枝麈尾。掃開百世迷雲。七尺藤條。指出千山&#x6667;月。",
    "X72n1437_001:0384b20": "禪教律化作一家。儒釋道同歸點雪。五百年來僅此",
    "X72n1437_001:0384b21": "人。是聖是凡休浪說。",
    "X72n1437_001:0384c02": "No. 1437-C",
    "X72n1437_001:0384c03": " 永覺和尚廣錄序",
    "X72n1437_001:0384c05": "[0384c05] 鼓山大和尚永覺賢公。遷化之三年。其嗣法子。今住",
    "X72n1437_001:0384c06": "山為霖霈公。結集師生平說法語錄及諸譔述。所謂",
    "X72n1437_001:0384c07": "禪餘內外集。晚錄。最後語。洞上古轍。寱言等。編釐為",
    "X72n1437_001:0384c08": "三十卷。而題之曰廣錄。命之蕃序其卷首。蕃自顧鈍",
    "X72n1437_001:0384c09": "根。落箭鋒之機者數矣。序曷敢為。又念居師座下。親",
    "X72n1437_001:0384c10": "承教誡。涵泳淘汰。自少至老。已非一日。不可謂無所",
    "X72n1437_001:0384c11": "得於師也。序曷敢不為。謹序曰。昔世尊于靈山會上。",
    "X72n1437_001:0384c12": "百萬眾前。拈華示眾。獨飲光尊者。一笑投機。遂付正",
    "X72n1437_001:0384c13": "法眼藏。謂之教外別傳。自是。四七二三。以及五宗諸",
    "X72n1437_001:0384c14": "祖。繩繩相繼。燈燈相映。莫不皆用此機付此法。如水",
    "X72n1437_001:0384c15": "傳器。了無滲漏。奈何法久獘生。真人罕出。以偽傳偽。",
    "X72n1437_001:0384c16": "疑誤頗多。吾師乘願再來。為法檀越。具大福慧。施大",
    "X72n1437_001:0384c17": "辨才。以無明為師。無異為友。父子兄弟。後先繼美。鼓",
    "X72n1437_001:0384c18": "揚斯道。振曹洞墜地之綱。藥末法必死之疾。金章玉",
    "X72n1437_001:0384c19": "句。苦口婆心。無不與從上佛祖心血骨髓一&#x8109;貫通。",
    "X72n1437_001:0384c20": "具&#x9D5E;王擇乳之眼者。一見自識。安容蕃贊一辭耶。他",
    "X72n1437_001:0384c21": "日必有佛心天子。為納大藏中。與永明宗鏡。明教鐔",
    "X72n1437_001:0384c22": "津。及諸尊宿語錄。並行天壤間。洗光佛日。剔耀祖燈。",
    "X72n1437_001:0384c23": "&#x8462;以大法為公。非敢阿私所好也。且師行道海內。垂",
    "X72n1437_001:0384c24": "三十載。特立獨行。不為世風所搖。譬雪中&#x5CE9;眉。拔地",
    "X72n1437_001:0385a01": "凌空。巍然迥出。世人孰不景仰。況有是錄。以發其矇。",
    "X72n1437_001:0385a02": "而啟之&#x7AB9;。則師之道不於此而益大光明哉。師手著",
    "X72n1437_001:0385a03": "更有楞嚴金剛二疏。心經指掌。四分約義。律學發軔。",
    "X72n1437_001:0385a04": "弘釋錄。繼燈補燈二錄。淨慈要語。鼓山志。開元寺志",
    "X72n1437_001:0385a05": "等書。俱別行。茲不復贅。是為序。",
    "X72n1437_001:0385a06": "[0385a06] 賜進士第奉訓大夫吏部考功司郎中前浙江道監",
    "X72n1437_001:0385a07": "察御史菩薩戒弟子林之蕃和南題",
    "X72n1437_001:0385a09": "No. 1437-D",
    "X72n1437_001:0385a10": " 禪餘內集序",
    "X72n1437_001:0385a12": "[0385a12] 永覺大師。自浙反閩。復休老于福之鼓山。侍者太&#x51B2;",
    "X72n1437_001:0385a13": "上人。錄其三會之語。類而合之。為禪餘內集。集既成。",
    "X72n1437_001:0385a14": "來檇李問序于予。予雖忝讀佛書。于佛之道。實毫無",
    "X72n1437_001:0385a15": "所窺測。安能知大師哉。不知而妄序之。則予之辜也。",
    "X72n1437_001:0385a16": "上人固請。弗克辭。乃曰。無已則姑述予之知大師者",
    "X72n1437_001:0385a17": "可乎。大師學貫天人。識達今古。大而理亂興亡之故。",
    "X72n1437_001:0385a18": "小而賢否進退之幾。幽而河洛星曆之微。顯而禮樂",
    "X72n1437_001:0385a19": "刑政之賾。罔不精究其致。或出一言。便可千秋。此則",
    "X72n1437_001:0385a20": "予之知大師者。知其學之精也。靈光磅&#x7934;。任筆所之。",
    "X72n1437_001:0385a21": "理無不精。意無不達。議論變化。莫知端倪。然皆清真",
    "X72n1437_001:0385a22": "雅澹。舂容和鬯。無藻繪浮靡之習。無激揚揮霍之氣。",
    "X72n1437_001:0385a23": "此則予之知大師。知其文之粹也。年近耳順。方鳴斯",
    "X72n1437_001:0385a24": "鐸。開堂兩載。即思卷舌。所居一任外緣。如不事事。絕",
    "X72n1437_001:0385b01": "無喜巧之念。貪營之思。此則予之知大師。知其養之",
    "X72n1437_001:0385b02": "恬也。鐵骨擎空。孤風絕侶。操行剛方。動必師古。雖歷",
    "X72n1437_001:0385b03": "主四剎。而足不入俗。雖日接顯貴。而語無阿順。此則",
    "X72n1437_001:0385b04": "予之知大師。知其節之峻也。室中單提祖印。牢把鐵",
    "X72n1437_001:0385b05": "關。雖英衲鱗集。率皆望&#x5393;而退。絕未見其濫有許可。",
    "X72n1437_001:0385b06": "付拂傳衣。以圖門庭熱&#x9599;。此則予之知大師。知其守",
    "X72n1437_001:0385b07": "之嚴也。至于陞堂說法。矢口而成。機辯自在。電捲雲",
    "X72n1437_001:0385b08": "蒸。而實不局守一途。或痛快。或綿密。或高古。或平實。",
    "X72n1437_001:0385b09": "此則疑其如摩尼圓映五色不定。亦如巨海波瀾涌",
    "X72n1437_001:0385b10": "沒何常。即大慧所謂大方家手段。禪備眾格者非歟。",
    "X72n1437_001:0385b11": "此特隔江望剎影。描寫于依稀恍惚之間。有如此者。",
    "X72n1437_001:0385b12": "豈予之&#x8B2D;劣。能知大師哉。然予&#x751E;聞之。大師云。我生",
    "X72n1437_001:0385b13": "今之世。直是形影相弔。實未見有能知我者。然我亦",
    "X72n1437_001:0385b14": "不求知于今之世。但斯言未泯。吾道在茲。他日倘有",
    "X72n1437_001:0385b15": "能因吾言而見吾心。則少林一宗。庶幾不滅矣。今請",
    "X72n1437_001:0385b16": "以斯語弁之卷首可乎。上人唯唯。遂筆之以為序。[0385b16] &#x65F9;",
    "X72n1437_001:0385b17": "崇禎癸未孟夏四月。佛[言*(廷-壬+旦)]日。賜進士出身奉",
    "X72n1437_001:0385b18": "&#x52D1;提督南京應天等府學政前巡按江西等處原任",
    "X72n1437_001:0385b19": "湖廣道監察御史[橘-矛+隹]李弟子曹谷稽首和南題",
    "X72n1437_001:0385b21": "No. 1437-E",
    "X72n1437_001:0385b22": " 禪餘外集序",
    "X72n1437_001:0385b24": "[0385b24] 古今以文鳴者三。有德性之文。有問學之文。有才情",
    "X72n1437_001:0385c01": "之文。世所盛傳者。問學才情而已。至于德性之文。則",
    "X72n1437_001:0385c02": "自六經以降。不少。&#x69E9;見作者固希。而知者蓋亦寡矣。",
    "X72n1437_001:0385c03": "永覺大師。早專魯誥。善朱程之學。壯歲棄去。遂入壽",
    "X72n1437_001:0385c04": "昌法社。久之。歸閩住福之鼓山。門人錄其藏稿以行。",
    "X72n1437_001:0385c05": "師自命名曰禪餘外集。丁丑春。淛中諸縉紳。請居杭",
    "X72n1437_001:0385c06": "之真寂。門人益增。其所未刻為卷者八。為目者十有",
    "X72n1437_001:0385c07": "二。余&#x5EFC;為較而梓之。余何能知大師哉。第讀其文。見",
    "X72n1437_001:0385c08": "其不馳騁于才情。而實非富于才情者不能至。不組",
    "X72n1437_001:0385c09": "織于問學。而實非深于問學者不能道。直如春工化",
    "X72n1437_001:0385c10": "普無&#x8FF9;可尋。亦如白雪調高有耳難聽。且余每見其",
    "X72n1437_001:0385c11": "下筆疾書。千言立就。靡不痛快醇至。至于微顯闡幽。",
    "X72n1437_001:0385c12": "開今古不敢開之口。而皆出之。以平易和雅。無艱險",
    "X72n1437_001:0385c13": "綺麗之習。所謂德性之文非耶。蓋師佩壽昌法印。慧",
    "X72n1437_001:0385c14": "光渾圓。叢林推為第一。而實心實行。無不可方軌前",
    "X72n1437_001:0385c15": "賢。垂範後學。尤稱為末流砥柱固宜。其見之文者如",
    "X72n1437_001:0385c16": "此。是豈可以才情問學相比況哉。余不揣愚蒙。僭弁",
    "X72n1437_001:0385c17": "簡首。固知輕汙珠玉無所逃罪。然姑以述生平欣仰",
    "X72n1437_001:0385c18": "之私。云爾。崇禎庚辰秋八月既望日賜進士出身中",
    "X72n1437_001:0385c19": "順大夫常州府知府歸安弟子陳琯題。",
    "X72n1437_001:0385c21": "No. 1437-F",
    "X72n1437_001:0385c22": " 最後語序",
    "X72n1437_001:0385c24": "[0385c24] 梁普通間。菩提達磨。自南天竺國來。倡為禪宗。不立",
    "X72n1437_001:0386a01": "文字。直指人心見性成佛。其付法偈曰。我本來茲土。",
    "X72n1437_001:0386a02": "傳法捄迷情。一華開五葉。結果自然成。嗣是六代傳",
    "X72n1437_001:0386a03": "衣。五宗競出。由唐歷宋。其化大焉。五宗者。溈仰雲門",
    "X72n1437_001:0386a04": "法眼三宗。與宋運俱終。其傳至今日者。唯臨濟曹洞",
    "X72n1437_001:0386a05": "二宗。其洞上一宗。亦已久衰。至萬曆間。 壽昌無明",
    "X72n1437_001:0386a06": "老祖傑出。始中興于世。 壽昌入室弟子凡數人。其",
    "X72n1437_001:0386a07": "最著者。 博山無異和尚。與 先師鼓山永覺老人。",
    "X72n1437_001:0386a08": "老人年二十五省發。四十出家。四十六悟道。五十七",
    "X72n1437_001:0386a09": "歲出世。八十歲入滅。二十餘年間。四坐道場。大作佛",
    "X72n1437_001:0386a10": "事。言滿天下。道被域中。凡叢林久參耆衲。罔不腰包",
    "X72n1437_001:0386a11": "來覲。而海內賢士大夫。亦多折節問道。其生平語錄",
    "X72n1437_001:0386a12": "著述甚富。俱已刊行于世。而此萬餘言。是其最後絕",
    "X72n1437_001:0386a13": "唱。標名最後語者。老人所自命也。竊惟老人之道。廣",
    "X72n1437_001:0386a14": "大精微。其學貫通該博。其見地圓明超絕。其說法縱",
    "X72n1437_001:0386a15": "橫無畏。其所守嚴。其所養到。其福德壽考。允稱圓備。",
    "X72n1437_001:0386a16": "而臨終之日。說偈辭眾。危然坐脫。頭正尾正。即求之",
    "X72n1437_001:0386a17": "古尊宿。亦不多得。況時輩乎。嗚呼達磨一宗。傳至今",
    "X72n1437_001:0386a18": "日。而弊已極矣。老人出而挽之以力行。鎮之以正大。",
    "X72n1437_001:0386a19": "繩之以綱宗。驗之以言行。牢把鐵關。不少假借。故雖",
    "X72n1437_001:0386a20": "諸方號飽參者。其始至。不無行行然擎頭戴角。而老",
    "X72n1437_001:0386a21": "人不動聲氣。微垂勘辨。即皆土崩瓦解。&#x61E1;[怡-台+羅]而去。唯",
    "X72n1437_001:0386a22": "真參之士。具擇法眼。乃能俯就爐&#x97B4;。久煉不退。蓋知",
    "X72n1437_001:0386a23": "當今之世。少林一&#x7DAB;之&#x8109;。不至墜地者。唯老人是賴",
    "X72n1437_001:0386a24": "耳。無何世緣告畢。遽戢化權。人天眼滅。孰不哀慕。于",
    "X72n1437_001:0386b01": "是建州弟子謝飛卿氏。請以最後語。壽諸梨棗。公之",
    "X72n1437_001:0386b02": "海內。庶幾他日問道者。知路頭在茲。不至迷誤入于",
    "X72n1437_001:0386b03": "邪林。甚盛心也。小子霈。忝預法席有年。茲又濫膺付",
    "X72n1437_001:0386b04": "囑。凡老人生平歷履。頗得其詳。于是謹序其梗&#x69E9;于",
    "X72n1437_001:0386b05": "卷首。其他備乎林涵齋居士行業曲記云。時歲在丁",
    "X72n1437_001:0386b06": "酉仲冬下浣嗣法弟子道霈焚香稽首題。",
    "X72n1437_001:0386b08": "No. 1437-G",
    "X72n1437_001:0386b09": " 鼓山晚錄序",
    "X72n1437_001:0386b11": "[0386b11] 余當晚歲。&#x609E;入世網。作此蟲豸。幸不遄殂。延至今日。",
    "X72n1437_001:0386b12": "凡二十載。所有應酬之語。如蟲御木。如風號竅。不能",
    "X72n1437_001:0386b13": "自節。乃至連編累牘。甲申以前。不辭醜拙。已擲向人",
    "X72n1437_001:0386b14": "間。恣眾彈射。至今壬辰。復八更裘葛。&#x5DF5;言未息。侍者",
    "X72n1437_001:0386b15": "復&#x5F5A;輯成編。將付之剞劂。請名於余。余時&#x79CA;已七十",
    "X72n1437_001:0386b16": "有五。不亦晚而又晚者乎。迺命名晚錄。夫歲當晚則",
    "X72n1437_001:0386b17": "化機閉塞。日當晚則人物宴息。樹當晚則枝葉脫落。",
    "X72n1437_001:0386b18": "而正命於根。人當晚則營衛日竭。而與死為&#x96A3;。余今",
    "X72n1437_001:0386b19": "當與死為&#x96A3;之日。僅此奄奄一息。未遽絕耳。一生伎",
    "X72n1437_001:0386b20": "倆。至此而盡。一生行業。至此而終。余尚何言哉。余尚",
    "X72n1437_001:0386b21": "何言哉。若夫是臧是否。可存可廢。則付之世間具擇",
    "X72n1437_001:0386b22": "法眼者。       石鼓老人元賢自題",
    "X72n1437_001:0386c01": "永覺和尚廣錄總目",
    "X72n1437_001:0386c03": "卷首",
    "X72n1437_001:0386c04": "序(廣錄林之蕃序 內集曹谷序 外集陳琯序 最後語道霈序)",
    "X72n1437_001:0386c05": "卷第一",
    "X72n1437_001:0386c06": "住福州鼓山湧泉禪寺語錄",
    "X72n1437_001:0386c07": "住泉州開元禪寺語錄",
    "X72n1437_001:0386c08": "卷第二",
    "X72n1437_001:0386c09": "住杭州真寂禪院語錄",
    "X72n1437_001:0386c10": "住&#x5292;州寶善庵語錄",
    "X72n1437_001:0386c11": "卷第三",
    "X72n1437_001:0386c12": "再住鼓山語錄",
    "X72n1437_001:0386c13": "卷第四小參",
    "X72n1437_001:0386c14": "卷第五普說",
    "X72n1437_001:0386c15": "卷第六",
    "X72n1437_001:0386c16": "普說茶話",
    "X72n1437_001:0386c17": "卷第七",
    "X72n1437_001:0386c18": "拈古頌古",
    "X72n1437_001:0386c19": "卷第八",
    "X72n1437_001:0386c20": "佛事問答",
    "X72n1437_001:0386c21": "卷第九法語",
    "X72n1437_001:0386c22": "卷第十法語",
    "X72n1437_001:0386c23": "卷第十一書問",
    "X72n1437_001:0386c24": "卷第十二",
    "X72n1437_001:0387a01": "書問啟",
    "X72n1437_001:0387a02": "卷第十三序上",
    "X72n1437_001:0387a03": "卷第十四",
    "X72n1437_001:0387a04": "序下題跋",
    "X72n1437_001:0387a05": "卷第十五記",
    "X72n1437_001:0387a06": "卷第十六",
    "X72n1437_001:0387a07": "文考",
    "X72n1437_001:0387a08": "卷第十七疏",
    "X72n1437_001:0387a09": "卷第十八銘",
    "X72n1437_001:0387a10": "卷第十九論贊",
    "X72n1437_001:0387a11": "卷第二十諸祖道影贊",
    "X72n1437_001:0387a12": "卷第二十一諸贊",
    "X72n1437_001:0387a13": "卷第二十二偈頌",
    "X72n1437_001:0387a14": "卷第二十三偈頌",
    "X72n1437_001:0387a15": "卷第二十四詩",
    "X72n1437_001:0387a16": "卷第二十五詩",
    "X72n1437_001:0387a17": "卷第二十六詩",
    "X72n1437_001:0387a18": "卷第二十七古轍上",
    "X72n1437_001:0387a19": "卷第二十八古轍下",
    "X72n1437_001:0387a20": "卷第二十九寱言上",
    "X72n1437_001:0387a21": "卷第三十寱言下",
    "X72n1437_001:0387a22": "福州鼓山白雲&#x5CEF;湧泉禪寺永覺賢公大和尚行",
    "X72n1437_001:0387a23": "業曲記",
    "X72n1437_001:0387a24": "永覺老人傳",
    "X72n1437_001:0387b01": "[0387b01] 永覺和尚廣錄總目(終)",
    "X72n1437_001:0387b05": "No. 1437",
    "X72n1437_001:0387b06": "永覺和尚廣錄卷第一",
    "X72n1437_001:0387b08": "嗣法弟子 道霈 重編",
    "X72n1437_001:0387b09": "住福州鼓山湧泉禪寺語錄",
    "X72n1437_001:0387b10": "[0387b10] 開戒示眾。靈山一片老婆心。掇出&#x8657;空要賣人。觀音",
    "X72n1437_001:0387b11": "傍見微微笑。波離出眾便當承。分明祇是無風浪。帶",
    "X72n1437_001:0387b12": "水拖泥古至今。此中若有僊陀客。不向如來行處行。",
    "X72n1437_001:0387b13": "&#x7AEA;起尺云。優波離來也。揮尺一下云。說戒竟。大眾還",
    "X72n1437_001:0387b14": "知麼。若知得。更不須瑣屑。便能倒跨須彌。橫吞世界。",
    "X72n1437_001:0387b15": "指日月而西昇。旋乾坤而右轉。有斯奇特。豈不丈夫。",
    "X72n1437_001:0387b16": "其或未然。山僧傳得箇本子。少刻一一與諸人誦過。",
    "X72n1437_001:0387b17": "莫道山僧瞞大眾好。",
    "X72n1437_001:0387b18": "[0387b18] 元宵示眾。新年以來。東海龍王與日月燈明佛。大相",
    "X72n1437_001:0387b19": "爭戰。不分勝負。今晨山僧性發。將二人各打三十山",
    "X72n1437_001:0387b20": "藤。趕過北&#x9B31;單越去也。二人是非且置。祇如晴明陰",
    "X72n1437_001:0387b21": "雨外一句作麼生道。僧出曰。晴明陰雨。師曰。情知你",
    "X72n1437_001:0387b22": "只解與麼。僧擬進語。師便喝。乃曰。今既無人道得。山",
    "X72n1437_001:0387b23": "僧打葛藤去也。太&#x8657;無畔涯。滄海無覆蓋。晴看銀竹",
    "X72n1437_001:0387b24": "垂。雨把袈裟曬。貍奴白牯&#x5374;知有。三世諸佛遭捉敗。",
    "X72n1437_001:0387c01": "更有神前酒臺盤。&#x5374;最會&#x63D1;&#x6060;。倒騎佛殿出三門。驚",
    "X72n1437_001:0387c02": "倒金剛在門外。此夜諸佛諸祖之法。盡說了也。更有",
    "X72n1437_001:0387c03": "一句子。乃諸佛諸祖說不到底。本欲盡情與諸人說",
    "X72n1437_001:0387c04": "破。怎奈山僧住持事繁。待天王殿落成之後。為諸人",
    "X72n1437_001:0387c05": "說破在。夜寒。珍重。",
    "X72n1437_001:0387c06": "[0387c06] 端陽示眾。昔日雪山老人。指鹿為馬。東西諸祖。證龜",
    "X72n1437_001:0387c07": "成&#x9F08;。次第累及山僧。亦不免將錯就錯。今當端陽佳",
    "X72n1437_001:0387c08": "節。不可&#x8657;過。祇得將太&#x8657;空。&#x63D1;作箇小粽子。要與諸",
    "X72n1437_001:0387c09": "人充腸果腹。乃以手托起香盒。示大眾云。大眾。若咀",
    "X72n1437_001:0387c10": "嚼得破。行見競龍舟歌楚些。一任煙波自由。不用飲",
    "X72n1437_001:0387c11": "蒲酒挂艾旗。自然妖蹤頓息。如咀嚼不破。一箇小粽",
    "X72n1437_001:0387c12": "子。塞斷諸人口門去也。咦。臨淵無限傷心處。安得黃",
    "X72n1437_001:0387c13": "金鑄屈原。",
    "X72n1437_001:0387c14": "[0387c14] 誕日示眾。師舉扇子云。祇這箇。放開則比比不同。谿",
    "X72n1437_001:0387c15": "山各異。收住則十方坐斷。雲月是同。至於不收不放",
    "X72n1437_001:0387c16": "又作麼生。今日三世諸佛。在老僧扇子頭上放光動",
    "X72n1437_001:0387c17": "地。若有伶俐衲僧。請出相見。僧問。拄杖子年多少。師",
    "X72n1437_001:0387c18": "云。露柱證明。進云。和尚年多少。師云。問取露柱。進云。",
    "X72n1437_001:0387c19": "如何是無量壽。師云。剎那剎那。問。未出母胎時如何。",
    "X72n1437_001:0387c20": "師云。人疑殺。進云。已出母胎時如何。師云。疑殺人。進",
    "X72n1437_001:0387c21": "云。二俱不涉時如何。師云。鑑。進云。天上天下唯吾獨",
    "X72n1437_001:0387c22": "尊。尊箇甚麼。師云。圾垃堆頭破木杓。僧禮拜。師云。明",
    "X72n1437_001:0387c23": "年更有新條在。惱亂春風卒未休。久立。珍重。",
    "X72n1437_001:0387c24": "[0387c24] 中秋示眾。欲識佛性義。當觀時節因緣。今夜金風透",
    "X72n1437_001:0388a01": "幙。玉露垂枝。素月流輝。碧天如洗。落葉點點飄林。寒",
    "X72n1437_001:0388a02": "蛩聲聲入耳。簾外之青山盡曙。江中之白浪搖光。祇",
    "X72n1437_001:0388a03": "此因緣。還有佛性義也無。若說有。錯認驢鞍橋。若說",
    "X72n1437_001:0388a04": "無。面南看北斗。畢竟如何。咦。不因夜來鴈。怎見海門",
    "X72n1437_001:0388a05": "秋。",
    "X72n1437_001:0388a06": "[0388a06] 冬至示眾。一陽來復。諸陽積而成乾。一陰初姤。諸陰",
    "X72n1437_001:0388a07": "積而成坤。動靜如環無端。造化繇茲闔闢。只如大易",
    "X72n1437_001:0388a08": "云。復其見天地之心乎。大眾作麼生會。先儒云。動見",
    "X72n1437_001:0388a09": "天地之心。或云。靜見天地之心。或云。動靜之間見天",
    "X72n1437_001:0388a10": "地之心。或云。非動非靜見天地之心。諸人試道。這四",
    "X72n1437_001:0388a11": "語。那一語較親。今日鼓山未免為諸人註破。以拂子",
    "X72n1437_001:0388a12": "擊案左云。動見天地之心。擊案右云。靜見天地之心。",
    "X72n1437_001:0388a13": "擊案中云。動靜之間見天地之心。收拂子云。非動非",
    "X72n1437_001:0388a14": "靜見天地之心。驀&#x7AEA;起拂子云。還見麼。喝一喝云。諸",
    "X72n1437_001:0388a15": "人莫道。鼓山習氣重。今日猶向人前。誦易經好。",
    "X72n1437_001:0388a16": "[0388a16] 歲夜示眾。今夜舊年尾。明朝新年頭。今來便古往。刻",
    "X72n1437_001:0388a17": "刻實難留。三界諸生死。輪&#x5EFB;何日休。若不勤修省。如",
    "X72n1437_001:0388a18": "何異馬牛。唯有貍奴精。&#x54B2;破自無愁。縱說真常道。是",
    "X72n1437_001:0388a19": "甚臭屎籌。諸人且道。貍奴精有甚長處。不見古人道。",
    "X72n1437_001:0388a20": "唯有貍奴&#x5374;知有。直向毗盧頂上遊。",
    "X72n1437_001:0388a21": "[0388a21] 元旦示眾。爆竹聲中歲已殘。春風浩蕩海天寬。新年",
    "X72n1437_001:0388a22": "佛法今何在。桃李花開映寶欄。映寶欄莫顢頇。若不",
    "X72n1437_001:0388a23": "於此通消息。枉向茲山走一番。僧問。請和尚別通箇",
    "X72n1437_001:0388a24": "消息。師與一掌云。是甚麼。僧無語。師云。何不道元正",
    "X72n1437_001:0388b01": "啟祚。萬物咸新。",
    "X72n1437_001:0388b02": "[0388b02] 元宵示眾。今乃元宵佳節。山僧&#x8D82;日子吉利。在石鼓",
    "X72n1437_001:0388b03": "山頭。開箇賣燈心的小舖席。諸人有要傳燈續燄者",
    "X72n1437_001:0388b04": "麼。便請向前。眾不出。師云。昔百丈於火爐中。拈起一",
    "X72n1437_001:0388b05": "星。頓令溈山輝天鑒地。龍潭於黑夜裏。吹滅紙燭。直",
    "X72n1437_001:0388b06": "使德山瓦解&#x6C37;消。乃至三世諸佛。火火相傳。千七百",
    "X72n1437_001:0388b07": "祖。燈燈繼燄。各各耀古騰今去也。山僧今夜也要與",
    "X72n1437_001:0388b08": "諸人成箇交易。管使人人慧炬燭天祥光&#x5FA7;野。乃以",
    "X72n1437_001:0388b09": "手作[○@火]云。大眾會麼。良久&#x54B2;云。本店買賣。分文不&#x8CD6;。",
    "X72n1437_001:0388b10": "[0388b10] 示眾。&#x8657;空粉碎。大地平沈。諸佛不得出頭。十方悉皆",
    "X72n1437_001:0388b11": "坐斷。孤峻也儘孤峻。撇脫也儘撇脫。但在鼓山門下。",
    "X72n1437_001:0388b12": "尚滯半途。總成死漢。所以洛浦參夾山。山云。坐斷天",
    "X72n1437_001:0388b13": "下人舌頭則不無。怎教無舌人解語。有等代云。更喝",
    "X72n1437_001:0388b14": "一喝。也是蝦跳不出斗。何曾夢見夾山在。大抵衲僧",
    "X72n1437_001:0388b15": "家。切莫坐守枯樁以為極則。須知有時恁麼。有時不",
    "X72n1437_001:0388b16": "恁麼。有時恁麼&#x5374;不恁麼。有時不恁麼&#x5374;恁麼。有時",
    "X72n1437_001:0388b17": "高踞毗盧頂上。有時低處螻蟻&#x811A;下。有時滿盤托出。",
    "X72n1437_001:0388b18": "有時什襲珍藏。有時瞞盡世人。有時單虧自己。有時",
    "X72n1437_001:0388b19": "明出祁山。有時暗渡倉水。顛倒倒顛。佛祖猶為攢眉。",
    "X72n1437_001:0388b20": "是非非是。古今莫能擬議。諸人且道。他因甚如此&#x8657;",
    "X72n1437_001:0388b21": "滑。呵呵。貼肉汗衫如未脫。難教赤體顯風流。",
    "X72n1437_001:0388b22": "[0388b22] 元旦示眾。金&#x9DC4;&#x544C;起五更頭。無限祥光匝地浮。大眾",
    "X72n1437_001:0388b23": "新年增一歲。相逢相賀沒來由。至於老僧手裏拂子。",
    "X72n1437_001:0388b24": "還增一歲否。諸人莫道無歲好。無舌兒童親口道。不",
    "X72n1437_001:0388c01": "萌枝上辨春秋。無影波中紅日杲。黧奴白牯&#x5374;知有。",
    "X72n1437_001:0388c02": "出門有路落荒草。今日乃元旦啟祚之辰。老僧特為",
    "X72n1437_001:0388c03": "陞座祝延 聖壽。即今報恩護國一句作麼生道。金",
    "X72n1437_001:0388c04": "輪永鎮三千界。寶籙長延億萬年。",
    "X72n1437_001:0388c05": "[0388c05] 恒如老友請。示眾。老僧昔年與恒如老友。同入博山",
    "X72n1437_001:0388c06": "社火。其時博山老人。祇以一口氣不來向甚麼處去",
    "X72n1437_001:0388c07": "話。鈍置天下人。至今二十五年矣。今日恒如特登山",
    "X72n1437_001:0388c08": "見訪。不免重拈舊話報博山恩去也。生從何來。鐵鋸",
    "X72n1437_001:0388c09": "舞三臺。死從何去。三臺吞鐵鋸。勿以明相&#x89A9;。勿以暗",
    "X72n1437_001:0388c10": "相遇。坐斷兩頭關。銀花開鐵樹。堪&#x54B2;當年博山老。不",
    "X72n1437_001:0388c11": "解放行。祇解把住。老僧今日放行去也。諸人還會麼。",
    "X72n1437_001:0388c12": "咦。夜半石人方反側。一場好夢向誰言。",
    "X72n1437_001:0388c13": "[0388c13] 我聞老宿入塔請。示眾。枯木裏有龍吟。吼破&#x8657;空不",
    "X72n1437_001:0388c14": "露身。髑髏裏有眼睛。炤徹乾坤不見塵。今日收歸無",
    "X72n1437_001:0388c15": "縫塔。大悲手眼莫能尋。諸人還識得無縫塔麼。昔唐",
    "X72n1437_001:0388c16": "肅宗問忠國師云。百年後所須何物。師資分上。仁義",
    "X72n1437_001:0388c17": "道中。國師云。為我造一無縫塔。婆心太切。亦是老不",
    "X72n1437_001:0388c18": "知休。肅宗云。請師塔樣。作家君王。國師良久云。會麼。",
    "X72n1437_001:0388c19": "無言可對。無理可伸。這裏活陷多少人。肅宗不會。到",
    "X72n1437_001:0388c20": "底作家。國師云。吾有得法弟子&#x8EAD;源。可詔問之。推禍",
    "X72n1437_001:0388c21": "離身。遷化後詔問&#x8EAD;源。國師意旨如何。向餬餅裏討",
    "X72n1437_001:0388c22": "汁。&#x8EAD;源頌云。湘之南潭之北。畢竟是甚麼所在。中有",
    "X72n1437_001:0388c23": "黃金充一國。失&#x5374;了也。無影樹下合同船。切莫認著。",
    "X72n1437_001:0388c24": "琉璃殿上無知識。要有作麼。今日老僧將無縫塔重",
    "X72n1437_001:0389a01": "重托出了也。如其未會。老僧再為註破。珍重。下座。",
    "X72n1437_001:0389a02": "[0389a02] 元旦示眾。鼓山三載不開堂。箇中甘露每洋洋。如何",
    "X72n1437_001:0389a03": "更起無風浪。兔角拈來論短長。拈起拂子云。諸人會",
    "X72n1437_001:0389a04": "麼。此是壽昌老人。三十年前。在&#x5CE9;&#x5CEF;山頭。最初拈出。",
    "X72n1437_001:0389a05": "今日落在山僧手中。不免舉出與諸人慶賀新正。若",
    "X72n1437_001:0389a06": "能會得。便能使地天交泰。海岳齊平。狼煙頓息。鯨浪",
    "X72n1437_001:0389a07": "不興。如駭&#x9DC4;寶枕。圓炤無方。若摩尼神珠。出生無盡。",
    "X72n1437_001:0389a08": "眉間挂劍。殺活同時。肘後懸符。舒卷自在。慶賀且置。",
    "X72n1437_001:0389a09": "更有一人不受賀者。諸人還親近得麼。縱臨濟用單",
    "X72n1437_001:0389a10": "刀直入。不敢正眼而窺。任洞山玉線金針。未免結舌",
    "X72n1437_001:0389a11": "有分。&#x758E;密雲中籠紫極。高低闕下繞千官。",
    "X72n1437_001:0389a12": "住泉州開元禪寺語錄",
    "X72n1437_001:0389a13": "[0389a13] 三門。佛語心為宗。無門為法門。且道。如何是無門之",
    "X72n1437_001:0389a14": "門。喝一喝。",
    "X72n1437_001:0389a15": "[0389a15] 佛殿。&#x807B;。若道是佛。山僧瞞大眾。若道非佛。大眾瞞山",
    "X72n1437_001:0389a16": "僧。畢竟作麼生。且禮三拜。一任疑著。",
    "X72n1437_001:0389a17": "[0389a17] 祖師堂。神頭鬼臉。驢唇馬舌。承&#x8657;接響。證龜作&#x9F08;。",
    "X72n1437_001:0389a18": "[0389a18] 伽藍堂。若人識得心。大地無寸土。且道。土地神在何",
    "X72n1437_001:0389a19": "處藏身。呵呵。元來只在這裏。",
    "X72n1437_001:0389a20": "[0389a20] 方丈。昔年舊戰場。今日新條令。三世諸佛不得出頭。",
    "X72n1437_001:0389a21": "歷代祖師盡皆乞命。喝一喝。",
    "X72n1437_001:0389a22": "[0389a22] 開堂。師至座前。拈疏云。靈山佛法。囑付王臣。如何是",
    "X72n1437_001:0389a23": "王臣的佛法。舉起疏云。會麼。如或未會。勞表白重宣",
    "X72n1437_001:0389a24": "一&#x5FA7;。宣疏畢。師指座云。昔日維摩居士。借此座於毗",
    "X72n1437_001:0389b01": "耶城中。廣坐靈山法眾。祇明箇不思議境。今日維摩",
    "X72n1437_001:0389b02": "居士。借此座於溫陵城中。止坐山僧一人。明得甚麼",
    "X72n1437_001:0389b03": "邊事。會麼。如會得。喝散大眾。推倒法座。還&#x6060;得渠麼。",
    "X72n1437_001:0389b04": "如或未會。山僧逢場作戲去也。遂登座。拈香云。此一",
    "X72n1437_001:0389b05": "瓣香。端為祝延",
    "X72n1437_001:0389b06": "今上聖壽萬安。伏願。堯天永蕩。舜日長明。萬民遊&#x7188;",
    "X72n1437_001:0389b07": "&#x76A1;之天。四海樂時雍之化。此一瓣香。恭為大道臺及",
    "X72n1437_001:0389b08": "本府本縣合郡官僚。伏願。永為四民慈父。長作大地",
    "X72n1437_001:0389b09": "陽春。此一瓣香。恭為本寺諸大檀越。護法宰官居士",
    "X72n1437_001:0389b10": "等。伏願。長作皇家柱石。永為佛國金湯。此一瓣香。未",
    "X72n1437_001:0389b11": "敢酬恩報德。但要知源識委。供養壽昌堂上本師無",
    "X72n1437_001:0389b12": "明大和尚去也。斂衣就座。白槌竟。問答不錄。師良久",
    "X72n1437_001:0389b13": "云。恁麼會去。早是第二義了也。山僧未出方丈。早已",
    "X72n1437_001:0389b14": "明白會彰。待至白槌一番。便是風動塵起。況待山僧",
    "X72n1437_001:0389b15": "開兩片皮。成得甚麼。但既到此。祇得將無作有。應箇",
    "X72n1437_001:0389b16": "時節。大眾還知第一義麼。莫是四禪八教。莫是五乘",
    "X72n1437_001:0389b17": "十玄。莫是臨濟三玄。莫是洞山五位。莫是雲門三句。",
    "X72n1437_001:0389b18": "莫是浮山九帶。且喜沒交涉。雖然。把住則黃金失色。",
    "X72n1437_001:0389b19": "放開則瓦礫生光。浮山九帶也是。雲門三句也是。洞",
    "X72n1437_001:0389b20": "山五位也是。臨濟三玄也是。乃至鴉鳴雀噪。風動雲",
    "X72n1437_001:0389b21": "起。無非第一義。還會麼。如不會。山僧不免作箇三家",
    "X72n1437_001:0389b22": "村教讀先生去。昔日百丈大師謂。祇要透得三句。第",
    "X72n1437_001:0389b23": "一句不得於境上取著。第二句不得住於不著。第三",
    "X72n1437_001:0389b24": "句不得作不住不著底知解。若出得三句。自然通天",
    "X72n1437_001:0389c01": "徹地。駭象驚龍。經國治邦也好。談宗說教也好。務本",
    "X72n1437_001:0389c02": "耕農也好。為商為賈也好。所謂法法圓通。有何窒礙。",
    "X72n1437_001:0389c03": "大眾且道。如何是透過三句底句。卓拄杖。下座。",
    "X72n1437_001:0389c04": "[0389c04] 結制上堂。山僧走入溫陵城。大驚小&#x6060;呼活佛。祇是",
    "X72n1437_001:0389c05": "破敗老凡夫。徹底看來無一物。不談五位及三玄。逢",
    "X72n1437_001:0389c06": "人祇是阿漉漉。&#x81C8;八安僧說甚麼。口門盡力何所似。",
    "X72n1437_001:0389c07": "蒼是松翠是竹。玄是烏白是鵠。九九原來八十一。六",
    "X72n1437_001:0389c08": "六祇是三十六。若從此會去。&#x5374;在門外草菴宿。還知",
    "X72n1437_001:0389c09": "有門內句麼。紫雲殿角木頭陀橫遭一摑。習儀亭石",
    "X72n1437_001:0389c10": "柱揚聲大哭。東西二塔撫掌大笑云。屈屈。大眾會麼。",
    "X72n1437_001:0389c11": "無事歸堂好。",
    "X72n1437_001:0389c12": "[0389c12] 上堂。衲僧門庭。一味調直。不用漢語胡言。那管前三",
    "X72n1437_001:0389c13": "後七。如問拾得姓名。叉手當胸而立。又如百丈開田。",
    "X72n1437_001:0389c14": "展手分付大義。恰值老僧洗&#x811A;。趙州道底平實。大道",
    "X72n1437_001:0389c15": "本來如斯。有何委曲隱密。纔起擬議思量。良驥追風",
    "X72n1437_001:0389c16": "不及。好似適燕南轅。也是黑夜尋日。今日山僧又作",
    "X72n1437_001:0389c17": "麼生。久立。珍重。",
    "X72n1437_001:0389c18": "[0389c18] 除日上堂。山僧今日性命在諸人手裏。或用長蛇偃",
    "X72n1437_001:0389c19": "月。或用匹馬單鎗。便請設施。特為證據。眾不出。師復",
    "X72n1437_001:0389c20": "云。歲已暮歸何所。鎮日經營皆是苦。勸仁者。須自&#x89A9;。",
    "X72n1437_001:0389c21": "巢知風穴知雨。雲從龍風從虎。孔雀佳屏為客開。老",
    "X72n1437_001:0389c22": "鶴健翼因風舞。趙州道箇無。雲門&#x5374;云普。普化祇搖",
    "X72n1437_001:0389c23": "鈴。禾山解打鼓。舉拂子云。會麼。良久云。牟尼不在西",
    "X72n1437_001:0389c24": "天。仲尼不居東魯。",
    "X72n1437_001:0390a01": "[0390a01] 元旦上堂。今朝正月一。泰運方開日。換了舊桃符。拈",
    "X72n1437_001:0390a02": "起新官曆。五福盡持來。相贈無有惜。燈籠與露柱。箇",
    "X72n1437_001:0390a03": "箇都賀畢。更有一人。還受賀也無。受賀且置。畢竟作",
    "X72n1437_001:0390a04": "麼生見得此人。古云。直下猶難會。尋言轉更&#x8CD6;。若論",
    "X72n1437_001:0390a05": "佛與祖。特地隔天涯。既不許尋言。又不許直下。如何",
    "X72n1437_001:0390a06": "得會去。若會得。此人說甚麼臨濟三玄。說甚麼洞山",
    "X72n1437_001:0390a07": "五位。說甚麼歸宗斬蛇。羅漢書字。雪&#x5CEF;輥毬。大隋燒",
    "X72n1437_001:0390a08": "畬。這般古&#x6060;的古&#x6060;。于渠耳朵弦也不上。因甚如此。",
    "X72n1437_001:0390a09": "呵呵。曾經大海休誇水。除了須彌不是山。",
    "X72n1437_001:0390a10": "[0390a10] 上堂。今年正月又過五。鳴起法鐘敲法鼓。不用如何",
    "X72n1437_001:0390a11": "并若何。不用拈今并舉古。起身展兩手云。佛法當堂",
    "X72n1437_001:0390a12": "兩手交。露柱燈籠齊作舞。諸仁者。還承當得去麼。良",
    "X72n1437_001:0390a13": "久拈拄杖云。晴乾不肯去。須待雨淋頭。卓一卓。下座。",
    "X72n1437_001:0390a14": "[0390a14] 上堂。三陽起運。萬物咸新。桃花能紅。柳眼能青。明明",
    "X72n1437_001:0390a15": "祖師意。明明古佛心。只貴直下會。切莫亂沉吟。更有",
    "X72n1437_001:0390a16": "一般奇特事。蝦蟆跳過東海潯。大眾會麼。良久云。當",
    "X72n1437_001:0390a17": "初只道茅長短。燒了方知地不平。",
    "X72n1437_001:0390a18": "[0390a18] 上堂。明機自昧。息慮迷源。語默難顯。肯諾不全。畢竟",
    "X72n1437_001:0390a19": "作麼生得相應去。莫是豎一指麼。莫是豎一拳麼。莫",
    "X72n1437_001:0390a20": "是喝一喝麼。莫是&#x7575;圓相麼。莫是旋身一匝麼。莫是",
    "X72n1437_001:0390a21": "打筋斗麼。莫是推倒法座拂袖便行麼。且喜沒交涉。",
    "X72n1437_001:0390a22": "諸仁者。各自歸堂。仔細看好。",
    "X72n1437_001:0390a23": "[0390a23] 上堂。昔龐居士參馬祖。有頌云。十方同聚會。箇箇學",
    "X72n1437_001:0390a24": "無為。此是選佛場。心空及第歸。後來有或庵參此庵",
    "X72n1437_001:0390b01": "于天台護國。舉此頌。至此是選佛場。此庵喝之。或庵",
    "X72n1437_001:0390b02": "大悟。作投機頌曰。商量極處見題目。途路窮邊入試",
    "X72n1437_001:0390b03": "場。拈起毫端風雨快。此回不作探花郎。山僧今日不",
    "X72n1437_001:0390b04": "免從頭註&#x811A;去。或庵參此庵于天台護國。臭肉引蒼",
    "X72n1437_001:0390b05": "蠅。舉頌至此是選佛場。挑著一擔禪。此庵喝之。奪饑",
    "X72n1437_001:0390b06": "人之食。或庵大悟。七花八裂了也。商量極處見題目。",
    "X72n1437_001:0390b07": "上大人丘乙己。途路窮邊入試場。五逆聞雷。拈起毫",
    "X72n1437_001:0390b08": "端風雨快。已遲八刻。此回不作探花郎。尚有寒酸氣",
    "X72n1437_001:0390b09": "在。諸仁者。且道作麼生是中式底事。莫是學得無為",
    "X72n1437_001:0390b10": "麼。莫是悟入心空麼。且喜沒交涉。畢竟如何是中式",
    "X72n1437_001:0390b11": "底事。呵呵。一番親切處。逢場必自知。",
    "X72n1437_001:0390b12": "[0390b12] 上堂。若論此事。非干動靜。不涉有無。豈落言詮。無容",
    "X72n1437_001:0390b13": "擬議。一棒一喝。正是節長枝生。說妙說玄。莫非塵埋",
    "X72n1437_001:0390b14": "霧隱。非為祖道。不當宗乘。作麼生是宗乘中事。山僧",
    "X72n1437_001:0390b15": "今日牙痛。",
    "X72n1437_001:0390b16": "[0390b16] 上堂。拈拄杖。卓一卓云。汝諸人識得這木上座麼。上",
    "X72n1437_001:0390b17": "座生來不記年。神頭鬼臉不堪傳。慣掣風顛人莫測。",
    "X72n1437_001:0390b18": "&#x8657;空背上打鞦韆。橫拄杖曰。十方諸佛無出頭處。&#x7AEA;",
    "X72n1437_001:0390b19": "拄杖曰。三世諸佛無藏身地。若也不橫不&#x7AEA;。諸佛有",
    "X72n1437_001:0390b20": "眼&#x89B7;不見。有口道不得。有手摸不著。至于今日應機",
    "X72n1437_001:0390b21": "示眾一句。又作麼生。卓一卓曰。還聞麼。如聞得。汝諸",
    "X72n1437_001:0390b22": "人長年與木上座眉毛廝結。其或未然。木上座往琉",
    "X72n1437_001:0390b23": "球國開堂去也。下座。",
    "X72n1437_001:0390b24": "[0390b24] 上堂。錯錯錯。銅頭鐵額爭強弱。是非一毫如未盡。何",
    "X72n1437_001:0390c01": "曾免得閻羅縳。莫將籬下破沙盆。當作佛前青石&#x9262;。",
    "X72n1437_001:0390c02": "任你驚天并動地。仔細看來不如莫。畢竟如何是出",
    "X72n1437_001:0390c03": "是非外一句。五宗門下無蹤跡。大悲手眼摩不著。",
    "X72n1437_001:0390c04": "[0390c04] 佛涅槃日。上堂。釋迦文佛。于四月八日降生。演出一",
    "X72n1437_001:0390c05": "本傳奇自喝采。開場之後。或離或合。或悲或歡。到二",
    "X72n1437_001:0390c06": "月十五日。曲盡局終。作箇大收場于雙林示滅。大眾",
    "X72n1437_001:0390c07": "不可祇作矮人看場。須是識破他這一點毒心腸始",
    "X72n1437_001:0390c08": "得。山僧今日不惜眉毛。為汝諸人註破。以拂子擊案",
    "X72n1437_001:0390c09": "左邊云。釋迦文佛于此降生毗藍園內。以拂子擊案",
    "X72n1437_001:0390c10": "右邊云。釋迦文佛于此示滅雙林樹下。至于非生非",
    "X72n1437_001:0390c11": "滅底又作麼生。舉拂子云。是甚麼。咦。",
    "X72n1437_001:0390c12": "[0390c12] 上堂。箇中實地。自然凡草不生。格外玄機。直是桑蓮",
    "X72n1437_001:0390c13": "遍樹。不須文殊化身重重抄出。何用夢中羅漢箇箇",
    "X72n1437_001:0390c14": "特來。挑燈道者反增迷暗。袒膞和尚枉走街坊。若知",
    "X72n1437_001:0390c15": "濕即是水。甘露涓涓不從天降。若或認奴作郎。紫雲",
    "X72n1437_001:0390c16": "片片長封目前。今有&#x54B2;破紫雲封吐&#x5374;甘露味底漢",
    "X72n1437_001:0390c17": "子麼。好教七十餘員高僧藏身無地。一雙古龍眼井",
    "X72n1437_001:0390c18": "徹底清&#x51C9;。咦。石塔凌空高萬丈。多少遊人枉費觀(開元",
    "X72n1437_001:0390c19": "古有十奇客。臨師出堂。請師以十奇說法)。",
    "X72n1437_001:0390c20": "[0390c20] 上堂。箇箇圓。處處妙。法法皆同向上竅。無始知見若",
    "X72n1437_001:0390c21": "能消。縱橫無礙弘機要。須彌頂上扣金鐘。新羅那畔",
    "X72n1437_001:0390c22": "放鐵鷂。驅出泥牛海上行。打得石虎&#x5637;&#x5637;&#x544C;。舉拂子",
    "X72n1437_001:0390c23": "曰。知箇甚麼。又見箇甚麼。擊案曰。礙箇甚麼。擲下拂",
    "X72n1437_001:0390c24": "子。喝一喝。下座。",
    "X72n1437_001:0391a01": "[0391a01] 上堂。昔有箇秦國夫人計氏。問法于開善謙。謙曰。我",
    "X72n1437_001:0391a02": "徑山和尚。祇教人看箇狗子有佛性也無。及竹篦子",
    "X72n1437_001:0391a03": "話。不要下語。不要思量。不得向舉起處會。不得向開",
    "X72n1437_001:0391a04": "口處承當。但參云。狗子有佛性也無。無。夫人依之而",
    "X72n1437_001:0391a05": "參。便得發明。大慧曾為普說。滿口讚揚。他是閨中之",
    "X72n1437_001:0391a06": "婦。無有道友商量。無有宗師警策。何能便爾悟去。蓋",
    "X72n1437_001:0391a07": "為渠信得極。便能著實用功。所以收功快也。這箇且",
    "X72n1437_001:0391a08": "置。又有箇婆子。遣人送錢。到趙州觀音院請轉藏經。",
    "X72n1437_001:0391a09": "趙州下禪床遶一匝云。轉藏經竟。傳與婆子。婆子云。",
    "X72n1437_001:0391a10": "我請轉全藏。如何祇轉半藏。當時趙州聞語。無言可",
    "X72n1437_001:0391a11": "對。無理可伸。恁地休去。如今有人道。趙州見他恁麼",
    "X72n1437_001:0391a12": "道。便好當頭便喝。或劈面便打。或下禪床再遶一匝。",
    "X72n1437_001:0391a13": "這些見識。何曾夢見婆子境界。諸人若識得趙州轉",
    "X72n1437_001:0391a14": "身處。便識得那半藏。識得那半藏。便識得秦國夫人",
    "X72n1437_001:0391a15": "悟處。識得夫人悟處。便識得趙州無。你們看。這兩箇",
    "X72n1437_001:0391a16": "都是世間俗婦。乃能通宗師血&#x8109;。豈可作丈夫漢反",
    "X72n1437_001:0391a17": "爾蹉過。禪期將滿。切宜用心。庶不孤今日蘇太傅夫",
    "X72n1437_001:0391a18": "人設齋之意。珍重。",
    "X72n1437_001:0391a19": "[0391a19] 上堂。禪期將滿。八十九日中。山僧開兩片皮。說黃道",
    "X72n1437_001:0391a20": "白。無非是埋沒諸人。諸人耳卓朔眼動定。聽山僧說",
    "X72n1437_001:0391a21": "黃道白。無非是添枷添鎖。有甚麼益。古人有箇良遂",
    "X72n1437_001:0391a22": "座主。他講經講論有一肚佛法。然&#x5374;不能自穩。來參",
    "X72n1437_001:0391a23": "麻谷。谷見他來。全不管他。荷鋤頭入園去。良遂亦隨",
    "X72n1437_001:0391a24": "入園。谷不顧。竟歸方丈。良遂大悟。乃曰。和尚今日莫",
    "X72n1437_001:0391b01": "瞞我好。又有箇禮上座。挑一擔禪到處走。到五祖演",
    "X72n1437_001:0391b02": "處。如何若何。演但云。上座也分些緇素好。次次來次",
    "X72n1437_001:0391b03": "次。如是道凡一年半。一日見演祖上堂云。同門出入。",
    "X72n1437_001:0391b04": "宿世冤家。忽然如秤鎚落相似。你看他。這兩箇宗師",
    "X72n1437_001:0391b05": "說箇甚麼。這兩箇學人悟箇甚麼。蓋此等宗師。是天",
    "X72n1437_001:0391b06": "下第一等宗師。此等學人是天下第一等學人。若祇",
    "X72n1437_001:0391b07": "向七玄八妙處尋討。逢人祇管禪去。及到&#x81C8;月三十",
    "X72n1437_001:0391b08": "日。禪不去了也。今禪期將滿。切不可作將滿看。各宜",
    "X72n1437_001:0391b09": "緊把繩頭。同著祖鞭。珍重。",
    "X72n1437_001:0391b10": "[0391b10] 解制上堂。三月安居。九旬禁足。若能打破大散關。掣",
    "X72n1437_001:0391b11": "開布袋口。撥動聖箭子。放出遼天鶻。回看山僧九十",
    "X72n1437_001:0391b12": "日所說。是甚麼熱&#x6900;鳴聲。若祇記一肚抄一本學弄",
    "X72n1437_001:0391b13": "鬼戲。有甚麼用處。昔洞山解制云。諸兄弟東去西去。",
    "X72n1437_001:0391b14": "直須向萬里無寸草處去。祇如萬里無寸草處。作麼",
    "X72n1437_001:0391b15": "生去。翠巖解制云。一夏已來。為諸兄弟。說東說西。看",
    "X72n1437_001:0391b16": "翠巖眉毛在麼。諸人向去。各有二老漢。在你&#x811A;跟後。",
    "X72n1437_001:0391b17": "大須審細。不可祇說九十日為一期也。黑漆崑崙舉",
    "X72n1437_001:0391b18": "步遲。鐵鷂搏空不受&#x898A;。&#x811A;下直須無寸草。莫教孤負",
    "X72n1437_001:0391b19": "翠巖眉。"
}