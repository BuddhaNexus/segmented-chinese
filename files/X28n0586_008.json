{
    "X28n0586_008:0273b19": "天台三大部補注卷第八　　(妙經　文句　文句記)",
    "X28n0586_008:0273b21": "永嘉沙門釋　從義　撰",
    "X28n0586_008:0273b22": "文句云攝律儀等",
    "X28n0586_008:0273b23": "菩薩戒疏云攝律儀攝善法攝眾生此三聚名出",
    "X28n0586_008:0273b24": "方等地持不通三藏也大士律儀通止三業今從",
    "X28n0586_008:0273c01": "身口相顯名為律儀於律儀上起菩提心勤修諸",
    "X28n0586_008:0273c02": "善名攝善法利益眾生名攝眾生瓔珞經云十波",
    "X28n0586_008:0273c03": "羅蜜名律儀戒八萬四千法門名攝善法戒慈悲",
    "X28n0586_008:0273c04": "喜捨名攝眾生戒亦名饒益有情戒。",
    "X28n0586_008:0273c05": "記云彼名拔苦",
    "X28n0586_008:0273c06": "名應作明。",
    "X28n0586_008:0273c07": "如斯之等類即息化也",
    "X28n0586_008:0273c08": "此文誤也應云我即自思惟至疾入於涅槃是息",
    "X28n0586_008:0273c09": "化耳又文句云而放捨文略者以勸門但云或當",
    "X28n0586_008:0273c10": "墮落為火所燒誡門但云東西走戲視父而已故",
    "X28n0586_008:0273c11": "知文略也。",
    "X28n0586_008:0273c12": "經云逾急",
    "X28n0586_008:0273c13": "逾羊朱切小雅云茲也強也益也。",
    "X28n0586_008:0273c14": "躃地",
    "X28n0586_008:0273c15": "躃倒也。",
    "X28n0586_008:0273c16": "勿強",
    "X28n0586_008:0273c17": "強平聲下去準知抑也堅也。",
    "X28n0586_008:0273c18": "醒悟",
    "X28n0586_008:0273c19": "醒平上去三皆通字林云醉除也。",
    "X28n0586_008:0273c20": "憔悴",
    "X28n0586_008:0273c21": "音義云愁憂之病也。",
    "X28n0586_008:0273c22": "文句云又被佛加",
    "X28n0586_008:0273c23": "金剛論云於菩薩身佛與功德智慧之力故名加",
    "X28n0586_008:0273c24": "被也。",
    "X28n0586_008:0274a01": "記云勞謙",
    "X28n0586_008:0274a02": "周易謙卦中九三勞謙君子有終吉注云上承下",
    "X28n0586_008:0274a03": "綏勞謙匪懈是以吉也成雙流行者淨名疏云香",
    "X28n0586_008:0274a04": "積品正為室內明非真非有之中能道觀雙流淨",
    "X28n0586_008:0274a05": "穢俱顯圓通不礙融會無方入不二門雙亡二邊",
    "X28n0586_008:0274a06": "正入中道此品雙照二諦淨穢俱融廣上非真非",
    "X28n0586_008:0274a07": "假之文成道觀雙流之義彼佛誡攝身香等者疏",
    "X28n0586_008:0274a08": "云彼國以香為佛事無有二乘純諸菩薩者似如",
    "X28n0586_008:0274a09": "實報土然同居之土亦有淨穢亦有一乘之化無",
    "X28n0586_008:0274a10": "三差別者未知彼土定判屬何問佛命菩薩令攝",
    "X28n0586_008:0274a11": "身香何不攝飯香答飯亦被攝以飯在彼土周流",
    "X28n0586_008:0274a12": "十方來此娑婆止熏三千減折一乘之飯逗彼三",
    "X28n0586_008:0274a13": "乘亦是攝義但菩薩辭遊異土故佛誡之飯是佛",
    "X28n0586_008:0274a14": "遣已自裁量無容佛自命佛令減飯香今言令菩",
    "X28n0586_008:0274a15": "薩攝香者非是攝除永盡攝是止節籌量為義契",
    "X28n0586_008:0274a16": "當根機不令過分呼此為攝耳今謂彼土既乃似",
    "X28n0586_008:0274a17": "如實報故誡菩薩攝身香等亦同普賢促其尊特",
    "X28n0586_008:0274a18": "勝應廣大令其劣小入此娑婆以普賢等尊特法",
    "X28n0586_008:0274a19": "性之身色像無邊元約界外實報說之故也。",
    "X28n0586_008:0274a20": "文句云密遣傍人",
    "X28n0586_008:0274a21": "密遣恐誤應云即遣。",
    "X28n0586_008:0274a22": "記云六行非永斷至止觀第六記",
    "X28n0586_008:0274a23": "文在破見假文末其文甚廣記中略云凡夫亦有",
    "X28n0586_008:0274a24": "修六行者不及聖種離之速疾又第四卷亦云初",
    "X28n0586_008:0274b01": "禪為攀上勝妙出欲界為厭下苦麤障因果合論",
    "X28n0586_008:0274b02": "則有十二但外道專為求禪佛弟子用邪相而入",
    "X28n0586_008:0274b03": "正相耳。",
    "X28n0586_008:0274b04": "淨名橫十七句竪十三句華嚴迴向中說涅槃大集",
    "X28n0586_008:0274b05": "智論等文",
    "X28n0586_008:0274b06": "始自直心是菩薩淨土終至十善是菩薩淨土等",
    "X28n0586_008:0274b07": "文是橫十七句始自隨其直心終至隨其心淨則",
    "X28n0586_008:0274b08": "一切功德淨是竪十三句華嚴涅槃大集智論等",
    "X28n0586_008:0274b09": "文委悉具明菩薩行行莊嚴淨剎若欲具知當自",
    "X28n0586_008:0274b10": "尋經乃知其說非一二紙而可錄也。",
    "X28n0586_008:0274b11": "並開中間二味",
    "X28n0586_008:0274b12": "開字恐誤應作闕字。",
    "X28n0586_008:0274b13": "文句云崎嶇",
    "X28n0586_008:0274b14": "上去奇切下豈俱切山路不平之謂也。",
    "X28n0586_008:0274b15": "記云判命所屬",
    "X28n0586_008:0274b16": "判命恐誤應云判向又云三今從下者從字誤也",
    "X28n0586_008:0274b17": "當為依字。",
    "X28n0586_008:0274b18": "經云塵坌",
    "X28n0586_008:0274b19": "音義云[土*孛]土謂之坌也。",
    "X28n0586_008:0274b20": "記云具如釋籤引成論文",
    "X28n0586_008:0274b21": "成論無畏品云善來比丘隨順我教我則歡喜此",
    "X28n0586_008:0274b22": "似有貪如語調達汝是癡人食人涕唾此似有嗔",
    "X28n0586_008:0274b23": "又復自言我是人中師子此似有慢又語調達我",
    "X28n0586_008:0274b24": "尚不以法付身子況當與汝此似有見也。",
    "X28n0586_008:0274c01": "寒風索衣",
    "X28n0586_008:0274c02": "薩婆多云天竺冬末春初八夜是盛寒時所以爾",
    "X28n0586_008:0274c03": "者寒勢得盡必先盛後衰又云以日下近地故熱",
    "X28n0586_008:0274c04": "勢微少是故寒甚所以獨言竹者以竹最堅堅者",
    "X28n0586_008:0274c05": "尚破況其餘者又云竹性法然冬夏常青寒甚故",
    "X28n0586_008:0274c06": "破何況餘木諸文中說冬至前後八夜寒風破竹",
    "X28n0586_008:0274c07": "索三衣禦寒請以此文消釋之。",
    "X28n0586_008:0274c08": "若依興起行但有七緣無孫陀利謗及乞食不得大",
    "X28n0586_008:0274c09": "論直列興起行經委釋之",
    "X28n0586_008:0274c10": "曾讀彼經亦列十緣一孫陀利謗二奢彌跋謗三",
    "X28n0586_008:0274c11": "頭痛四骨節頭疼五背痛六木鏘刺脚七提婆達",
    "X28n0586_008:0274c12": "兜擲石八旃沙女謗九食馬麥十苦行若其然者",
    "X28n0586_008:0274c13": "今文應云興起行有十緣經有孫陀利謗無乞食",
    "X28n0586_008:0274c14": "不得經有骨節痛論文則無又復論中寒風索衣",
    "X28n0586_008:0274c15": "在九惱外列又今記中所列九惱與論所列次第",
    "X28n0586_008:0274c16": "不同經論云木鏘今云金鏘經云旃沙女論云旃",
    "X28n0586_008:0274c17": "遮女如斯等異對當須知今則依論具示所列論",
    "X28n0586_008:0274c18": "云一梵志女孫陀利謗五百羅漢亦被謗二旃遮",
    "X28n0586_008:0274c19": "婆羅門女繫大杅作腹謗三提婆達推山傷佛足",
    "X28n0586_008:0274c20": "大指四迸木刺脚五毗瑠璃王殺釋子佛時頭痛",
    "X28n0586_008:0274c21": "六受阿耆達多婆羅門請而食馬麥七冷風動故",
    "X28n0586_008:0274c22": "脊痛八六年苦行九入聚落乞食不得空鉢而還",
    "X28n0586_008:0274c23": "又有冬至前後八夜寒風破竹索三衣禦寒又有",
    "X28n0586_008:0274c24": "患熱阿難執扇扇佛杇論音云杇杅皆非應作盂",
    "X28n0586_008:0275a01": "盆也今更引經略示其緣興起行經云佛在阿耨",
    "X28n0586_008:0275a02": "達泉身子白佛以何因緣孫陀利來誹謗以何因",
    "X28n0586_008:0275a03": "緣坐奢彌跋提被謗及五百阿羅漢以何因緣世",
    "X28n0586_008:0275a04": "尊頭痛以何因緣世尊骨節疼痛以何因緣世尊",
    "X28n0586_008:0275a05": "脊背痛以何因緣剛木刺脚以何因緣提婆達兜",
    "X28n0586_008:0275a06": "以崖石擲以何因緣多舌女人舞杅大眾中誹謗",
    "X28n0586_008:0275a07": "以何因緣食馬麥以何因緣苦行六年佛告身子",
    "X28n0586_008:0275a08": "過去之世有博戲人名曰淨眼時有婬女名為鹿",
    "X28n0586_008:0275a09": "相共相娛樂戲人貪女衣服珍妙即便殺之時此",
    "X28n0586_008:0275a10": "園中有辟支佛在中居止以乞食故其人即以女",
    "X28n0586_008:0275a11": "屍埋在地內時王察已欲殺支佛時博戲人自出",
    "X28n0586_008:0275a12": "首罪時淨眼者則我身是鹿相女者孫陀利是過",
    "X28n0586_008:0275a13": "去有王名為善說有婆羅門名延如達常教諸童",
    "X28n0586_008:0275a14": "又婆羅門名曰梵天婦名淨音時延如達以梵天",
    "X28n0586_008:0275a15": "為檀越其婦淨音供養延如達衣服飲食有一支",
    "X28n0586_008:0275a16": "佛入城乞食到梵天門淨音見已即請供養疎延",
    "X28n0586_008:0275a17": "如達時延如達既被薄已即生誹謗此道士無德",
    "X28n0586_008:0275a18": "何以故與此淨音作不淨行故乃厚供之其後支",
    "X28n0586_008:0275a19": "佛現十八變時延如達則我身是時淨音者奢彌",
    "X28n0586_008:0275a20": "跋是過去饑饉人取白骨打煑飲汁時村有池村",
    "X28n0586_008:0275a21": "人於池捕魚而食我於爾時乃為小兒見魚而喜",
    "X28n0586_008:0275a22": "時有兩魚自相謂言我不犯人我等後世當報此",
    "X28n0586_008:0275a23": "事是時村人今迦毗城諸釋是也時小兒者我身",
    "X28n0586_008:0275a24": "是也時二魚者今毗樓勒并王相師婆羅門是也",
    "X28n0586_008:0275b01": "爾時魚跳我以小枝打魚頭故今乃頭痛過去之",
    "X28n0586_008:0275b02": "世有長者子得熱病困即召大醫為其治之許與",
    "X28n0586_008:0275b03": "財寶治差之後不報其功時醫即與非藥病遂增",
    "X28n0586_008:0275b04": "甚而死爾時醫者我身是也病長者子達兜是也",
    "X28n0586_008:0275b05": "以是因緣骨節頭疼久遠世時有兩力士一姓剎",
    "X28n0586_008:0275b06": "利一婆羅門兩共相撲婆羅門曰卿莫撲我當與",
    "X28n0586_008:0275b07": "卿財剎利聞已便不盡力於是二人皆受王賞後",
    "X28n0586_008:0275b08": "婆羅門不報剎利所許之財如是至三後又相撲",
    "X28n0586_008:0275b09": "時剎利者撲婆羅門挫折其脊墮地即死時剎利",
    "X28n0586_008:0275b10": "者我身是也婆羅門者達兜是也以是殘緣今患",
    "X28n0586_008:0275b11": "背痛往昔時有兩部賈客各五百人合財乘船往",
    "X28n0586_008:0275b12": "至寶渚衣食臥具無物不具時一賈客主語眾人",
    "X28n0586_008:0275b13": "云我等以財故身苦至此今當於此五樂自娛第",
    "X28n0586_008:0275b14": "二者復告眾云此間雖有財寶不當久住時第二",
    "X28n0586_008:0275b15": "賈客主先已嚴辦即得上船時第一賈客主先不",
    "X28n0586_008:0275b16": "嚴辦有水即至乃與爭船船主護之不令得前便",
    "X28n0586_008:0275b17": "持鎧杖共相格戰第二賈客主於船上以鎧矛鋑",
    "X28n0586_008:0275b18": "第一賈客主脚徹過即死時第一者達兜是也時",
    "X28n0586_008:0275b19": "第二者我身是也以是餘殃令為木鏘所刺過去",
    "X28n0586_008:0275b20": "有長者名須檀有子名須摩提其父命終時須摩",
    "X28n0586_008:0275b21": "提有異母弟名修耶舍時須摩提欲不與其分念",
    "X28n0586_008:0275b22": "欲殺之即共往詣耆闍山上時須摩提乃執弟手",
    "X28n0586_008:0275b23": "將至高崖推置其底以石搥之命乃終絕時須摩",
    "X28n0586_008:0275b24": "提我身是也修耶舍者達兜是也以是殘緣今為",
    "X28n0586_008:0275c01": "達兜石擲過去世時有兩比丘一名無勝六通具",
    "X28n0586_008:0275c02": "足二名常歡結使未除時有長者婦名善幻時兩",
    "X28n0586_008:0275c03": "比丘往來其家時婦供養無勝比丘四事不乏供",
    "X28n0586_008:0275c04": "養常歡甚為微薄常歡謗曰無勝比丘與善幻通",
    "X28n0586_008:0275c05": "時常歡者我身是也善幻婦者旃沙女也以是因",
    "X28n0586_008:0275c06": "緣今被舞杅而謗過去有佛名比婆葉王及人民",
    "X28n0586_008:0275c07": "供養無乏有一比丘名為彌勒時病不行佛及大",
    "X28n0586_008:0275c08": "眾食已各還為病比丘請食過梵志山時婆羅門",
    "X28n0586_008:0275c09": "因提耆利聞食香美興妬心云此禿沙門應食馬",
    "X28n0586_008:0275c10": "麥不應食此甘美之食時婆羅門我身是也以是",
    "X28n0586_008:0275c11": "緣故九十日中食於馬麥過去時有火鬘童子與",
    "X28n0586_008:0275c12": "瓦師子難提婆羅少小親交時瓦師子精進慈仁",
    "X28n0586_008:0275c13": "迦葉如來所住精舍與諸大眾有二萬人時護喜",
    "X28n0586_008:0275c14": "語火鬘曰共見迦葉如來去乎火鬘答曰此髠頭",
    "X28n0586_008:0275c15": "道人何有道哉如是至三時火鬘童子今我身是",
    "X28n0586_008:0275c16": "以是因緣作惡語道迦葉如來何有佛道今者臨",
    "X28n0586_008:0275c17": "成阿惟三佛六年苦行。",
    "X28n0586_008:0275c18": "經云咄男子",
    "X28n0586_008:0275c19": "咄丁括丁兀二切正從上切字書云咄者叱也。",
    "X28n0586_008:0275c20": "記云婆沙中具有料簡如止觀第七記",
    "X28n0586_008:0275c21": "婆沙云若八正在七覺後亦得是有漏亦得是無",
    "X28n0586_008:0275c22": "漏何以故以依八正入見諦故即是亦無漏若八",
    "X28n0586_008:0275c23": "正在七覺前一向是無漏此則可解復次八正在",
    "X28n0586_008:0275c24": "七覺前是對位道品八正在七覺後是相生道品。",
    "X28n0586_008:0276a01": "生空如來",
    "X28n0586_008:0276a02": "來字應作来字。",
    "X28n0586_008:0276a03": "阿含中是老死等如止觀第三記",
    "X28n0586_008:0276a04": "雜阿含云十二因緣從無明至老死若有人言是",
    "X28n0586_008:0276a05": "老死若言誰老死皆生邪見乃至無明亦復如是",
    "X28n0586_008:0276a06": "若說無誰老死當知虗妄是名生空若說無是老",
    "X28n0586_008:0276a07": "死當知虗妄是名法空乃至無明亦復如是他宗",
    "X28n0586_008:0276a08": "明小乘只有生空請讀此文自知他誤也。",
    "X28n0586_008:0276a09": "忍應上下各十六行三十二觀今文且以四諦言之",
    "X28n0586_008:0276a10": "此文恐誤何者上下八諦名所緣境八諦各有四",
    "X28n0586_008:0276a11": "行名三十二行八諦各一忍智名十六剎那即上",
    "X28n0586_008:0276a12": "四名比忍比智下四名法忍法智故不可以三十",
    "X28n0586_008:0276a13": "二行為十六剎那故此文恐誤耳。",
    "X28n0586_008:0276a14": "若準大論至初果已名之為死不任復發大師從容",
    "X28n0586_008:0276a15": "進退二釋等",
    "X28n0586_008:0276a16": "大品云有大鳥身長三百由旬而無兩翅從空而",
    "X28n0586_008:0276a17": "墜受苦死苦死等若菩薩亦復如是從初一向專",
    "X28n0586_008:0276a18": "修於空至于六地是為三空身肥假翅不生若墮",
    "X28n0586_008:0276a19": "二乘方便道名死等苦若墮初果名之為死若見",
    "X28n0586_008:0276a20": "盡是死等若無學是為死輔行云今文兩釋並是",
    "X28n0586_008:0276a21": "大師隨義轉用謂苦等於死名為死等而猶未死",
    "X28n0586_008:0276a22": "故名為等故以方便及斷見位名為死等以初果",
    "X28n0586_008:0276a23": "人思惟全在義同未死。",
    "X28n0586_008:0276a24": "五上分五下分",
    "X28n0586_008:0276b01": "俱舍論云何緣此五名順下分以由順益下分界",
    "X28n0586_008:0276b02": "故謂唯欲界得下分名順益上界名順上分色染",
    "X28n0586_008:0276b03": "無色染者論云色無色貪故知染即貪也心不寂",
    "X28n0586_008:0276b04": "靜名之為掉掉即是舉故云掉舉其餘名義如常",
    "X28n0586_008:0276b05": "所辨。",
    "X28n0586_008:0276b06": "文句云由心相體信故得委以家業",
    "X28n0586_008:0276b07": "越州新板多委以兩箇字。",
    "X28n0586_008:0276b08": "記云判味同時而部有異",
    "X28n0586_008:0276b09": "判涅槃醍醐之味同法華第五之時雖同而異此",
    "X28n0586_008:0276b10": "經純一後部雜諸。",
    "X28n0586_008:0276b11": "約理名別咸歸常住",
    "X28n0586_008:0276b12": "法華實相涅槃佛師雖異而同理俱常住。",
    "X28n0586_008:0276b13": "約機彼稱捃拾",
    "X28n0586_008:0276b14": "法華似秋成大穫涅槃如收拾餘殘。",
    "X28n0586_008:0276b15": "約法彼存三權",
    "X28n0586_008:0276b16": "此經廢權故唯一實涅槃追說乃立三權。",
    "X28n0586_008:0276b17": "論意彼帶律儀",
    "X28n0586_008:0276b18": "此經一化周窮是故直會父子涅槃意存末代所",
    "X28n0586_008:0276b19": "以扶律談常。",
    "X28n0586_008:0276b20": "語證彼兼小果",
    "X28n0586_008:0276b21": "此經唯實弟子皆蒙菩提大道之記涅槃帶權十",
    "X28n0586_008:0276b22": "仙暫取無學小果之證。",
    "X28n0586_008:0276b23": "受益彼無廣記",
    "X28n0586_008:0276b24": "涅槃但為文殊迦葉純陀略記豈同此經法說譬",
    "X28n0586_008:0276c01": "喻因緣廣決。",
    "X28n0586_008:0276c02": "說時長短永殊",
    "X28n0586_008:0276c03": "靈山八年說此妙法雙樹望日演大涅槃。",
    "X28n0586_008:0276c04": "談常過未不等",
    "X28n0586_008:0276c05": "此經顯本過去之常涅槃贖命未來之常。",
    "X28n0586_008:0276c06": "論譬大陣除黨",
    "X28n0586_008:0276c07": "聲聞作佛始自今經如破大陣更有未會終待涅",
    "X28n0586_008:0276c08": "槃如除餘黨。",
    "X28n0586_008:0276c09": "現瑞表彰各別",
    "X28n0586_008:0276c10": "此經天雨四華地皆六動表四位之真因彰六番",
    "X28n0586_008:0276c11": "之破惑涅槃雙樹變白聲光普召表扶律以談常",
    "X28n0586_008:0276c12": "彰圓伊之秘密。",
    "X28n0586_008:0276c13": "破執難易不同",
    "X28n0586_008:0276c14": "四十年中保證深重今經廢小遣滯誠難自茲已",
    "X28n0586_008:0276c15": "後所計猶輕涅槃教興蕩執斯易。",
    "X28n0586_008:0276c16": "領解近遠迹乖",
    "X28n0586_008:0276c17": "此經領其遠本涅槃解其近迹。",
    "X28n0586_008:0276c18": "述成被根不等",
    "X28n0586_008:0276c19": "此經一地所生咸皆受潤涅槃四機各異悟道且",
    "X28n0586_008:0276c20": "殊。",
    "X28n0586_008:0276c21": "用治生死不同",
    "X28n0586_008:0276c22": "涅槃治闡提闡提心不滅有心皆作佛斯猶治生",
    "X28n0586_008:0276c23": "人此經治二乘二乘昔焦種焦種今復發名為治",
    "X28n0586_008:0276c24": "死人。",
    "X28n0586_008:0277a01": "付囑有下有此",
    "X28n0586_008:0277a02": "涅槃經中初付迦葉次付文殊後付阿難此土之",
    "X28n0586_008:0277a03": "眾今經之內非獨委寄舊住上人亦乃託付下方",
    "X28n0586_008:0277a04": "菩薩。",
    "X28n0586_008:0277a05": "文句云臨欲終時而命其子并會親族等指上四教",
    "X28n0586_008:0277a06": "圍繞乃至云無量義中先已收集等",
    "X28n0586_008:0277a07": "請詳文句解釋臨終聚集王臣會定父子既指上",
    "X28n0586_008:0277a08": "文別序眾集說無量義已收集等而淨名疏解於",
    "X28n0586_008:0277a09": "別序現相表發乃明四度現尊勝相光色無邊乃",
    "X28n0586_008:0277a10": "引法華云我以相嚴身光明照世間為說實相印",
    "X28n0586_008:0277a11": "即是宅內聚集王臣會定父子現尊特身為諸聲",
    "X28n0586_008:0277a12": "聞授記時也豈非皆是指上別序集眾放光現相",
    "X28n0586_008:0277a13": "表發開權顯實乎況文殊偈云今佛放光明助發",
    "X28n0586_008:0277a14": "實相義故知淨名疏自指別序六瑞現尊勝光表",
    "X28n0586_008:0277a15": "彰之時謂之法華現尊勝耳不指正宗三周開顯",
    "X28n0586_008:0277a16": "之時名現勝也以別序中現相表說收光攝相從",
    "X28n0586_008:0277a17": "三昧起但住生身而開顯故所以今文解釋臨終",
    "X28n0586_008:0277a18": "聚集王臣會定父子指上別序宛符彼疏解釋別",
    "X28n0586_008:0277a19": "序現相表發指法華中別序放光現尊勝相表說",
    "X28n0586_008:0277a20": "法身也兩處之文皆指別序放光現相名為尊特",
    "X28n0586_008:0277a21": "四明何得妄自建立即劣是勝中道感應不須現",
    "X28n0586_008:0277a22": "勝便是尊特耶莫是生身之上有放起尊特之過",
    "X28n0586_008:0277a23": "成兒戲之談乎且淨名疏自指別序放光現相為",
    "X28n0586_008:0277a24": "現尊特四明何得濫同玄籤垢衣內身同實相體",
    "X28n0586_008:0277b01": "即是瓔珞何得濫同文句記中從三佛之劣辨圓",
    "X28n0586_008:0277b02": "佛之勝乎。",
    "X28n0586_008:0277b03": "影嚮",
    "X28n0586_008:0277b04": "嚮須作響。",
    "X28n0586_008:0277b05": "記云委論興廢如玄文第九",
    "X28n0586_008:0277b06": "即大章明用中本迹二門各有十義以對十妙如",
    "X28n0586_008:0277b07": "云破三顯一廢三顯一破迹顯本等具在玄文。",
    "X28n0586_008:0277b08": "華嚴海空具有二義在玄文",
    "X28n0586_008:0277b09": "一依法性論中鈍根菩薩三處入法界初則般若",
    "X28n0586_008:0277b10": "次乃法華後則涅槃因般若入法界即是華嚴海",
    "X28n0586_008:0277b11": "空二約華嚴時長而說昔小機未入如聾如瘂今",
    "X28n0586_008:0277b12": "聞般若即能得入華嚴海空二義如是若以五時",
    "X28n0586_008:0277b13": "次第而辨非其義也。",
    "X28n0586_008:0277b14": "經云竛竮辛苦",
    "X28n0586_008:0277b15": "三蒼云竛竮猶聯翩也亦是狐獨之皃又是行不",
    "X28n0586_008:0277b16": "正之狀。",
    "X28n0586_008:0277b17": "我名某甲",
    "X28n0586_008:0277b18": "詔前人之言曰某也慈恩引尚書云元孫某孔氏",
    "X28n0586_008:0277b19": "云某名也臣諱君故曰某也又禮記中凡不知名",
    "X28n0586_008:0277b20": "不言名皆曰某也甲即甲乙等甲乙即次第之義",
    "X28n0586_008:0277b21": "也甲萬物之甲未開乙萬物屈而未出也。",
    "X28n0586_008:0277b22": "皆似佛子",
    "X28n0586_008:0277b23": "慈恩法華鈔須要作真子義說請詳今文自知他",
    "X28n0586_008:0277b24": "失。",
    "X28n0586_008:0277c01": "三苦",
    "X28n0586_008:0277c02": "苦以逼惱為義一切有為心行常為無常患累之",
    "X28n0586_008:0277c03": "所逼惱故名為苦苦有三種一苦苦二壞苦三行",
    "X28n0586_008:0277c04": "苦然此三苦有通有別別則別以三苦對三受何",
    "X28n0586_008:0277c05": "者苦受從苦緣生情覺是苦即苦苦也樂受壞時",
    "X28n0586_008:0277c06": "則生於苦即是壞苦也不苦不樂受常為無常所",
    "X28n0586_008:0277c07": "遷即是行苦也通則三受通有三苦何者三受之",
    "X28n0586_008:0277c08": "心即是苦皆從苦緣生故通是苦苦三受之心通",
    "X28n0586_008:0277c09": "為壞相所壞故通是壞苦三受之心通是役動不",
    "X28n0586_008:0277c10": "停之相故通是行苦若通若別無非苦也。",
    "X28n0586_008:0277c11": "蠲除",
    "X28n0586_008:0277c12": "方言云南楚疾愈謂之蠲郭璞云蠲亦除也又云",
    "X28n0586_008:0277c13": "潔也明也。",
    "X28n0586_008:0277c14": "弘多",
    "X28n0586_008:0277c15": "弘大也。",
    "X28n0586_008:0277c16": "毀呰",
    "X28n0586_008:0277c17": "口毀曰呰也越州新板文句中少一箇毀字。",
    "X28n0586_008:0277c18": "周流",
    "X28n0586_008:0277c19": "周易云周流六虗正義云言陰陽周徧流動在六",
    "X28n0586_008:0277c20": "位之虗也今但借周流之言不用其義也下文云",
    "X28n0586_008:0277c21": "周行行即流也流即行矣但今約機下文約應耳。",
    "X28n0586_008:0277c22": "注記券疏",
    "X28n0586_008:0277c23": "慈恩云諸聖作論分別校計諸聖之財故云計算",
    "X28n0586_008:0277c24": "也諸師作疏修撰文記故云注記券疏也今問此",
    "X28n0586_008:0278a01": "文既是頌喻漸頓之前冥領華嚴擬宜之相如何",
    "X28n0586_008:0278a02": "却作諸聖造論諸師撰疏而釋義耶問華嚴經云",
    "X28n0586_008:0278a03": "善財見彌勒時或見菩薩或造諸諭或受或時或",
    "X28n0586_008:0278a04": "書或誦他說同此何謂不然答此經約喻窮子所",
    "X28n0586_008:0278a05": "見以喻況法須準今釋華嚴談法善財所見又復",
    "X28n0586_008:0278a06": "非是漸頓之前是故他說今無取焉通俗文云記",
    "X28n0586_008:0278a07": "物曰注文心雕龍云券者束也明白約束以備情",
    "X28n0586_008:0278a08": "偽字形半分故周稱判書券亦契也古有鐵券以",
    "X28n0586_008:0278a09": "堅信誓劉勰云小券短書號為疏也。",
    "X28n0586_008:0278a10": "記云入法界品傍論授記",
    "X28n0586_008:0278a11": "普賢菩薩告善財言若有眾生得聞我名於三菩",
    "X28n0586_008:0278a12": "提不復退轉乃至夢中聞我名者皆亦如是又如",
    "X28n0586_008:0278a13": "來出現品云今此會中十方佛剎微塵菩薩得一",
    "X28n0586_008:0278a14": "切菩薩神通三昧我等皆與授記一生當得菩提",
    "X28n0586_008:0278a15": "佛剎眾生發菩提心我等亦與授成佛記言我等",
    "X28n0586_008:0278a16": "者即是十方如來同名普賢者也當知此亦授記",
    "X28n0586_008:0278a17": "之文。",
    "X28n0586_008:0278a18": "經云眇目",
    "X28n0586_008:0278a19": "說文云一目小也釋名云目匡陷急曰眇又方言",
    "X28n0586_008:0278a20": "云眇小也。",
    "X28n0586_008:0278a21": "記云有人云外國下濕等",
    "X28n0586_008:0278a22": "慈恩亦云西方人庶例多塗跣時既濕熱塵坌頻",
    "X28n0586_008:0278a23": "霑至必洗足以油塗之然合法文亦取四神足等",
    "X28n0586_008:0278a24": "說如彼疏中明之。",
    "X28n0586_008:0278b01": "經云若如我子",
    "X28n0586_008:0278b02": "若汝也上云汝當今云若如汝若異文耳。",
    "X28n0586_008:0278b03": "文句云二十八年",
    "X28n0586_008:0278b04": "準諸文引如來成道二十九年已為我說摩訶般",
    "X28n0586_008:0278b05": "若。",
    "X28n0586_008:0278b06": "上領所無也",
    "X28n0586_008:0278b07": "領字恐誤應作頌字。",
    "X28n0586_008:0278b08": "示教利喜",
    "X28n0586_008:0278b09": "大論六十九云示者示人生死涅槃三乘六度教",
    "X28n0586_008:0278b10": "者教言汝應捨惡行善利者為說法利引導令出",
    "X28n0586_008:0278b11": "喜者隨其所行歎之令喜以此四事莊嚴說法也。",
    "X28n0586_008:0278b12": "記云牛頭栴檀華嚴云出離垢山等",
    "X28n0586_008:0278b13": "正法念經云北洲有山名曰高山高山之峯多有",
    "X28n0586_008:0278b14": "牛頭栴檀若諸天與脩羅戰時為刀所傷以牛頭",
    "X28n0586_008:0278b15": "栴檀塗之即愈以此山峯狀如牛頭於此峯中生",
    "X28n0586_008:0278b16": "栴檀樹故名牛頭或有說云牛頭山名也此香出",
    "X28n0586_008:0278b17": "彼山中故以名之又云阿那婆達多池邊出此香",
    "X28n0586_008:0278b18": "若以塗身火不能燒也栴檀或云此方無故不翻",
    "X28n0586_008:0278b19": "或云義翻為與樂也。",
    "X28n0586_008:0278b20": "他若云今品唯出生",
    "X28n0586_008:0278b21": "他人見今品題藥草藥草即是所生所出所生所",
    "X28n0586_008:0278b22": "出乃是於權故今破之全違經旨是則不知一雨",
    "X28n0586_008:0278b23": "之旨下文中斥若也出生還應自鄙。",
    "X28n0586_008:0278b24": "蔚",
    "X28n0586_008:0278c01": "於胃切茺也。",
    "X28n0586_008:0278c02": "駐",
    "X28n0586_008:0278c03": "中句切止也。",
    "X28n0586_008:0278c04": "文句云扶蔬",
    "X28n0586_008:0278c05": "扶應從木蔬字平呼記中作扶助而辨又引爾雅",
    "X28n0586_008:0278c06": "之說撿彼文未見或恐誤耳文選讀山海經詩云",
    "X28n0586_008:0278c07": "孟夏草木長繞屋樹扶蔬注云扶蔬謂枝葉四布",
    "X28n0586_008:0278c08": "皃請依此釋。",
    "X28n0586_008:0278c09": "記云世藥三品",
    "X28n0586_008:0278c10": "神農經曰上藥養命謂五石鍊形六芝延年中藥",
    "X28n0586_008:0278c11": "養性合歡蠲忿萱草忘憂下藥治病謂大黃除實",
    "X28n0586_008:0278c12": "當歸止痛。",
    "X28n0586_008:0278c13": "佛乘牙莖等",
    "X28n0586_008:0278c14": "應引義例且如十境只一念心行之地也一一顯",
    "X28n0586_008:0278c15": "示境相不同行之種也一一起於十乘觀法行之",
    "X28n0586_008:0278c16": "雨也一一轉成不思議境行之牙也一一發心行",
    "X28n0586_008:0278c17": "之幹也一一安心行之葉也一一破遍乃至正助",
    "X28n0586_008:0278c18": "行之華也一一次位以至離愛行之果也若無六",
    "X28n0586_008:0278c19": "事道樹不端。",
    "X28n0586_008:0278c20": "觀心具如玄文利益妙後",
    "X28n0586_008:0278c21": "小乘明心起未動身口不名為業大乘明剎那造",
    "X28n0586_008:0278c22": "罪殃墜無間是大苦處若能淨心諸業即淨淨心",
    "X28n0586_008:0278c23": "觀者謂觀諸心悉是因緣生法即空假中以是觀",
    "X28n0586_008:0278c24": "故於我我所如雲如幻即是地上清涼益信敬慚",
    "X28n0586_008:0279a01": "愧諸善心生於空假中意而有勇即是因益念念",
    "X28n0586_008:0279a02": "而與即空相應是中上二草及小樹益念念而與",
    "X28n0586_008:0279a03": "即假相應是大樹益念念而與即中相應是最實",
    "X28n0586_008:0279a04": "事益於一念益心七種分別矣。",
    "X28n0586_008:0279a05": "又約藥為觀如止觀第十四藥治見等",
    "X28n0586_008:0279a06": "如患冷用四種藥服薑桂者去病復力服五石者",
    "X28n0586_008:0279a07": "病去益色服重婁者加壽能飛服金丹者成大仙",
    "X28n0586_008:0279a08": "人病同一種藥法為異得力亦異四教治見見盡",
    "X28n0586_008:0279a09": "解異治見既爾治餘亦然此四治者即是四念處",
    "X28n0586_008:0279a10": "廣說四教四種念處權實如彼文。",
    "X28n0586_008:0279a11": "故不同他引論破無小也",
    "X28n0586_008:0279a12": "法華論說大乘上慢人謂無二乘人說雲雨譬治",
    "X28n0586_008:0279a13": "恐他指此云無小乘今文功德在權豈無小哉。",
    "X28n0586_008:0279a14": "有人以地譬賴耶常住等",
    "X28n0586_008:0279a15": "恐斥北地法相宗耳以彼多談八識故也。",
    "X28n0586_008:0279a16": "具如玄文釋法中說",
    "X28n0586_008:0279a17": "恐指廣解妙法中觀心明百界千如空假中等文",
    "X28n0586_008:0279a18": "耳。",
    "X28n0586_008:0279a19": "文句云如龍興慶雲普雨於一切不從身心出",
    "X28n0586_008:0279a20": "華嚴云佛子譬如大龍隨心降雨不從於內亦不",
    "X28n0586_008:0279a21": "從外如來境界亦復如是隨心所念於念念中出",
    "X28n0586_008:0279a22": "生無量不可思議又云一切大海水皆從龍王心",
    "X28n0586_008:0279a23": "願起阿含亦云龍界不可思議云何此雨從龍口",
    "X28n0586_008:0279a24": "出耶從眼耳鼻身出耶答不從此出但從龍意所",
    "X28n0586_008:0279b01": "念念善念惡皆悉雨出。",
    "X28n0586_008:0279b02": "記云關中唯遠是亦不然",
    "X28n0586_008:0279b03": "羅什入關中生公師事之生公立善不受報頓悟",
    "X28n0586_008:0279b04": "成佛義如前記云關中雖立善不受報而不知善",
    "X28n0586_008:0279b05": "體本融等關中名義如前已辨觀師云生公立頓",
    "X28n0586_008:0279b06": "悟義明唯佛悟證如窮故十地聖賢皆為信境未",
    "X28n0586_008:0279b07": "全證如故云夫稱頓者明理不可分悟極以頓明",
    "X28n0586_008:0279b08": "悟義不容二不二之悟符不分之理理智兼釋謂",
    "X28n0586_008:0279b09": "之頓悟雖逈異常談亦為繫表之云矣今記主意",
    "X28n0586_008:0279b10": "謂其獨遠故云是亦不然也。",
    "X28n0586_008:0279b11": "涇渭灞滻澧滈澇[泳永+(弟/(炯火))]",
    "X28n0586_008:0279b12": "澇文選注中作老字音之。",
    "X28n0586_008:0279b13": "經云密雲",
    "X28n0586_008:0279b14": "周易小畜卦云密雲不雨自我西郊正義曰陽之",
    "X28n0586_008:0279b15": "上升陰能畜止雨氣相薄則為雨也今唯能畜但",
    "X28n0586_008:0279b16": "為密雲也經中密雲與易語同是以引之當須辨",
    "X28n0586_008:0279b17": "異。",
    "X28n0586_008:0279b18": "文句云經律異相",
    "X28n0586_008:0279b19": "梁朝沙門寶唱等撰有五十卷。",
    "X28n0586_008:0279b20": "記云不須用華嚴中六天四域秖借阿含意為譬耳",
    "X28n0586_008:0279b21": "華嚴經說娑伽羅王凡有所雨竪徧六天橫亘四",
    "X28n0586_008:0279b22": "域當知六天乃譬六番破無明惑四域乃譬四門",
    "X28n0586_008:0279b23": "四悉是故此譬其意遠矣長阿含說阿耨達王身",
    "X28n0586_008:0279b24": "心降雨滿閻浮提是故此譬其意近矣又今引用",
    "X28n0586_008:0279c01": "文在阿含故名為近。",
    "X28n0586_008:0279c02": "經云等澍",
    "X28n0586_008:0279c03": "三蒼云時雨也說文云上古時雨所以澍生萬物",
    "X28n0586_008:0279c04": "也。",
    "X28n0586_008:0279c05": "記云八音四辨等",
    "X28n0586_008:0279c06": "一極好二柔輭三和適四尊慧五不女六不悞七",
    "X28n0586_008:0279c07": "深遠八不竭一義無礙二法無礙三辭無礙四樂",
    "X28n0586_008:0279c08": "說無礙。",
    "X28n0586_008:0279c09": "經云小莖等",
    "X28n0586_008:0279c10": "莖廣雅云本也枝之本故云本耳。",
    "X28n0586_008:0279c11": "記云人乘闕定慧以心所當之",
    "X28n0586_008:0279c12": "大地心所云受想思觸欲慧念與作意勝解三摩",
    "X28n0586_008:0279c13": "地徧於一切心具如俱舍中。",
    "X28n0586_008:0279c14": "具如止觀第八記略述諸論等",
    "X28n0586_008:0279c15": "毗曇人云習因是自分因習果是依果又習名習",
    "X28n0586_008:0279c16": "續自分種子相生後念心起習續於前前念為因",
    "X28n0586_008:0279c17": "後念為果此通三性論家但在善惡無記無習續",
    "X28n0586_008:0279c18": "也報因報果者此就異世前習因習果皆為報因",
    "X28n0586_008:0279c19": "此因牽來果故以報目之為報因也後受五道身",
    "X28n0586_008:0279c20": "即是報果也於今果報身上復起善惡習續習因",
    "X28n0586_008:0279c21": "習果總望前世此之習續是果若望後世此習續",
    "X28n0586_008:0279c22": "是因輔行委引大論俱舍以示其相。",
    "X28n0586_008:0279c23": "十號如止觀第二記略釋",
    "X28n0586_008:0279c24": "乘無二智來契正境故云如來以無二理遍入諸",
    "X28n0586_008:0280a01": "法名為應供了不二智智體無徧名正遍知知無",
    "X28n0586_008:0280a02": "二法互通法界雖無來往遍入三世名明行足無",
    "X28n0586_008:0280a03": "二之法性冥三德名為善逝理遍一切具三世間",
    "X28n0586_008:0280a04": "解此理故名世間解能解此理無復過上名無上",
    "X28n0586_008:0280a05": "士解此理故能調難調調十法界名為調御了法",
    "X28n0586_008:0280a06": "界法名為丈夫契此理故一切宗仰過於三教人",
    "X28n0586_008:0280a07": "天之上名天人師覺此理故名之為佛達此理故",
    "X28n0586_008:0280a08": "而為三世之所宗敬名為世尊智契法身具法界",
    "X28n0586_008:0280a09": "號故能垂示應身十號法應十號一體無二此十",
    "X28n0586_008:0280a10": "號名經論不同大經解釋為十一句大論合無上",
    "X28n0586_008:0280a11": "士調御丈夫為一句乃至世尊為第十句本業瓔",
    "X28n0586_008:0280a12": "珞云一者如來乃至十者佛陀具足十號名世中",
    "X28n0586_008:0280a13": "尊翻譯意別不須和會。",
    "X28n0586_008:0280a14": "僧那赴難",
    "X28n0586_008:0280a15": "梵云僧那此云弘誓起行填願故云赴難。",
    "X28n0586_008:0280a16": "二達",
    "X28n0586_008:0280a17": "三明居極故云三達。",
    "X28n0586_008:0280a18": "經云為聽法故",
    "X28n0586_008:0280a19": "此第三經為為字有八十四字平聲有三十九字",
    "X28n0586_008:0280a20": "去聲有四十五字平聲三十九字中有十四字訓",
    "X28n0586_008:0280a21": "是甚為希有此自有二我為如來我為世尊為得",
    "X28n0586_008:0280a22": "最大利為大德生天此自有四為佛出世間此自",
    "X28n0586_008:0280a23": "有四為一切導師有十九字訓作名為大樹瑠璃",
    "X28n0586_008:0280a24": "為地此自有二黃金為繩此自有二以為莊嚴頗",
    "X28n0586_008:0280b01": "梨為地此自有三磨以為墨盡抹為塵此自有二",
    "X28n0586_008:0280b02": "一塵為一劫皆悉以為墨為眾生之父佛為世間",
    "X28n0586_008:0280b03": "眼而為沙彌以為眷屬為沙彌時有四字訓當則",
    "X28n0586_008:0280b04": "為永失得成為佛此自有三有一字訓得皆為十",
    "X28n0586_008:0280b05": "方有一字訓求為佛一切智或去聲訓以次去聲",
    "X28n0586_008:0280b06": "有四十五字有一十四字訓以為聽法故為佛智",
    "X28n0586_008:0280b07": "慧為佛道故為供養佛此自有二為阿耨多羅此",
    "X28n0586_008:0280b08": "自有二為覺悟群生為度眾生故為止息耳為止",
    "X28n0586_008:0280b09": "息故此自有二為息說涅槃此自有二有二十七",
    "X28n0586_008:0280b10": "字訓與而為說法不即為說隨力為說為諸眾生",
    "X28n0586_008:0280b11": "為大眾說常為大乘恒為一切如為一人今為汝",
    "X28n0586_008:0280b12": "等此自有二見為授記者為眾說法常為天人先",
    "X28n0586_008:0280b13": "為彼佛願為世間說為分別顯示為眾生作眼為",
    "X28n0586_008:0280b14": "我等說為四部眾為說是經為是等故即便為說",
    "X28n0586_008:0280b15": "為宣種種法為無量億眾曾亦為汝說為說真實",
    "X28n0586_008:0280b16": "法今為汝說實有四字訓向為諸梵眾此自有四。",
    "X28n0586_008:0280b17": "記云大品中如來放光照諸地獄如釋籤引",
    "X28n0586_008:0280b18": "如大品中世尊放光故三千大千國土六種震動",
    "X28n0586_008:0280b19": "其中地獄餓鬼畜生八難處等即時解脫乃至得",
    "X28n0586_008:0280b20": "生諸天之上如經具說。",
    "X28n0586_008:0280b21": "說方等經亦如釋籤引",
    "X28n0586_008:0280b22": "方等陀羅尼經第二云爾時婆藪從地獄出將九",
    "X28n0586_008:0280b23": "十二億罪人來詣娑婆世界十方亦然于時文殊",
    "X28n0586_008:0280b24": "語舍利弗此諸罪人佛未出時造不善行經歷地",
    "X28n0586_008:0280c01": "獄因於華聚放大光明承光而出具說如經當知",
    "X28n0586_008:0280c02": "婆藪非聊爾人。",
    "X28n0586_008:0280c03": "文句云性得",
    "X28n0586_008:0280c04": "得字恐誤須作德字。",
    "X28n0586_008:0280c05": "記云此無住本具如釋籤第七等",
    "X28n0586_008:0280c06": "無明為一切法作本無明即法性無明復以法性",
    "X28n0586_008:0280c07": "為本當知諸法亦以法性為本法性即無明法性",
    "X28n0586_008:0280c08": "復以無明為本法性即無明法性無住處無明即",
    "X28n0586_008:0280c09": "法性無明無住處無明法性雖皆無住而與一切",
    "X28n0586_008:0280c10": "法作本故云從無住本立一切法也現行印本文",
    "X28n0586_008:0280c11": "在第八。",
    "X28n0586_008:0280c12": "起住二門",
    "X28n0586_008:0280c13": "依文而辨意實可知然甞疑之應云起信二門起",
    "X28n0586_008:0280c14": "信二門者起信論云依一心法有二種門一心真",
    "X28n0586_008:0280c15": "如門即是一法界大總相法門體所謂心性不生",
    "X28n0586_008:0280c16": "不滅等二心生滅門謂依如來藏有生滅心謂不",
    "X28n0586_008:0280c17": "生不滅與生滅和合非一非異名阿賴耶識等。",
    "X28n0586_008:0280c18": "文句云五無間",
    "X28n0586_008:0280c19": "若從業因而說即五逆罪招無間果也若從感果",
    "X28n0586_008:0280c20": "而言有五無間或引成論一趣果無間捨身生報",
    "X28n0586_008:0280c21": "故二受苦無間中無樂故三時無間定一劫故四",
    "X28n0586_008:0280c22": "命無間中不絕故五形無間如阿鼻相縱廣八萬",
    "X28n0586_008:0280c23": "一人多人皆徧滿故。",
    "X28n0586_008:0280c24": "記云達分",
    "X28n0586_008:0281a01": "婆沙論云善根有三一福分善根二解脫分善根",
    "X28n0586_008:0281a02": "三達分善根福分善根者謂能作生天種子若在",
    "X28n0586_008:0281a03": "人中生豪貴等解脫分善根者謂能作解脫種子",
    "X28n0586_008:0281a04": "決定不退因故達分善根者謂四善根無漏聖道",
    "X28n0586_008:0281a05": "名之為達今此善根是彼性分故云達分解脫分",
    "X28n0586_008:0281a06": "者欲界中種非在色界於欲界中在於人道人中",
    "X28n0586_008:0281a07": "在於二天下種非在北州是佛出時非無佛時若",
    "X28n0586_008:0281a08": "遇支佛亦可種也。",
    "X28n0586_008:0281a09": "隱顯並別如止觀第三記",
    "X28n0586_008:0281a10": "諸小乘師說般若種智已圓果縛尚在解脫未具",
    "X28n0586_008:0281a11": "身猶雜食又帶無常一優二劣譬之橫川走火諸",
    "X28n0586_008:0281a12": "大乘師說法身是正體般若解脫此二當有隔生",
    "X28n0586_008:0281a13": "跨世彌亘淨穢此字義縱也又云體義俱不殊而",
    "X28n0586_008:0281a14": "有隱顯之異俱不異未免橫隱顯異未免縱眾釋",
    "X28n0586_008:0281a15": "如此寧與經會乎。",
    "X28n0586_008:0281a16": "秪緣理一",
    "X28n0586_008:0281a17": "諸文或云只只字通平上二呼平呼章移切專辭",
    "X28n0586_008:0281a18": "也上呼諸氏切語辭也秪文選李陵書云異方之",
    "X28n0586_008:0281a19": "樂秪令人悲增忉怛耳注云秪音支秪辭也忉怛",
    "X28n0586_008:0281a20": "內悲也樂謂音樂也故知只秪其義相通也今人",
    "X28n0586_008:0281a21": "以只秪多作入聲呼之。",
    "X28n0586_008:0281a22": "昃",
    "X28n0586_008:0281a23": "正作側旁也不正也。",
    "X28n0586_008:0281a24": "文句云凡夫有反復至無為正位等",
    "X28n0586_008:0281b01": "此引淨名文也復應作覆肇公注淨名經云法華",
    "X28n0586_008:0281b02": "云二乘中止終必成佛而此經以根敗為諭無復",
    "X28n0586_008:0281b03": "志求者夫涅槃者道之真也妙之極也二乘結習",
    "X28n0586_008:0281b04": "未盡闇障未除如之何以垢累之神而求真極之",
    "X28n0586_008:0281b05": "道乎以其三有分盡故假授涅槃非實涅槃也此",
    "X28n0586_008:0281b06": "經將以二乘疲厭生死進向已息潛隱無為緜緜",
    "X28n0586_008:0281b07": "長久方於凡夫則為永絕又抑揚時聽卑鄙小乘",
    "X28n0586_008:0281b08": "至人殊應其教不二故令諸經有不同之說也余",
    "X28n0586_008:0281b09": "謂肇公不遇天台大師故作斯釋良可惜也。",
    "X28n0586_008:0281b10": "記云何得以四伏難等",
    "X28n0586_008:0281b11": "學者有斯異說記主所以斥之。",
    "X28n0586_008:0281b12": "經云不務",
    "X28n0586_008:0281b13": "音義中云不遽疾也。",
    "X28n0586_008:0281b14": "靉靆",
    "X28n0586_008:0281b15": "通俗文云雲覆日也廣雅云翳薈也即雲興盛之",
    "X28n0586_008:0281b16": "皃又是雲之狀也。",
    "X28n0586_008:0281b17": "承擥",
    "X28n0586_008:0281b18": "猶撮特也。",
    "X28n0586_008:0281b19": "文句云須扇多多寶",
    "X28n0586_008:0281b20": "須扇多亦云須扇頭又云須延頭此翻甚淨如來",
    "X28n0586_008:0281b21": "亦翻極淨如來也放光般若經云彼佛世時人無",
    "X28n0586_008:0281b22": "有行菩薩道者時佛現般泥洹化作一佛住世一",
    "X28n0586_008:0281b23": "劫行於佛事時彼化佛授菩薩記人皆不知是化",
    "X28n0586_008:0281b24": "佛也大論中說須扇多佛弟子本行未純熟故即",
    "X28n0586_008:0281c01": "便捨之而入涅槃留於化佛住世一劫以度眾生",
    "X28n0586_008:0281c02": "肇公亦云有純以化為佛事者如須扇頭也大論",
    "X28n0586_008:0281c03": "云多寶世尊無人請故不得說法便入涅槃後化",
    "X28n0586_008:0281c04": "身佛及七寶塔證說法華應知多寶既告四眾豈",
    "X28n0586_008:0281c05": "不說法耶但不得說法華故云不說法耳。",
    "X28n0586_008:0281c06": "記云新譯等",
    "X28n0586_008:0281c07": "唐朝譯華嚴等經皆云毗盧遮那如來歷劫修行",
    "X28n0586_008:0281c08": "解釋之者皆云體即故記主斥之清涼觀師云毗",
    "X28n0586_008:0281c09": "盧遮那此云光明遍照然有二義一身光徧照盡",
    "X28n0586_008:0281c10": "空乃至塵道智光遍照真俗重重法界二身智能",
    "X28n0586_008:0281c11": "所合為一身圓明獨耀具德無邊故立斯號學天",
    "X28n0586_008:0281c12": "台者請詳斯說三身之中是何身之義耶余甞讀",
    "X28n0586_008:0281c13": "不空所譯三昧耶經彼經云毗盧遮那如來名遍",
    "X28n0586_008:0281c14": "照報身佛於色界頂第四禪色究竟天成等正覺",
    "X28n0586_008:0281c15": "為菩薩說法此則全以法身作他受用報身之義",
    "X28n0586_008:0281c16": "而譯矣今家意者具如下文辨之。",
    "X28n0586_008:0281c17": "十身",
    "X28n0586_008:0281c18": "或云華嚴新舊二本無十身盧舍那之名妙樂所",
    "X28n0586_008:0281c19": "指其義未詳經中說八地菩薩現十種身如釋籤",
    "X28n0586_008:0281c20": "引謂於眾生身作己身國土身業報身聲聞身辟",
    "X28n0586_008:0281c21": "支佛身菩薩身佛身智身法身虗空身若準清涼",
    "X28n0586_008:0281c22": "觀師疏云十身自有二義二約融三世間為十身",
    "X28n0586_008:0281c23": "者一眾生身二國土身三業報身四聲聞身五緣",
    "X28n0586_008:0281c24": "覺身六菩薩身七如來身八智身九法身十虗空",
    "X28n0586_008:0282a01": "身二就佛上自有十身一菩提身二願身二化身",
    "X28n0586_008:0282a02": "四力持身五相好莊嚴身六威勢身七意生身八",
    "X28n0586_008:0282a03": "福德身九法身十智身今謂華嚴經有如來十身",
    "X28n0586_008:0282a04": "相海品十身相海即是報身不思議海荊谿所指",
    "X28n0586_008:0282a05": "其在茲乎若不爾者下壽量品記中何謂故云十",
    "X28n0586_008:0282a06": "身盧舍那乎更請詳之。",
    "X28n0586_008:0282a07": "文句云四等",
    "X28n0586_008:0282a08": "即四無量也慈悲喜捨亦云四等四等從心無量",
    "X28n0586_008:0282a09": "約境境既無量慈亦無差等心對四故云四等。",
    "X28n0586_008:0282a10": "經云率土",
    "X28n0586_008:0282a11": "詩云溥天之下莫非王土率土之濵莫非王臣注",
    "X28n0586_008:0282a12": "云溥大也率循也濵厓也言王之土地廣矣今亦",
    "X28n0586_008:0282a13": "例然三千世界法王之土地廣矣。",
    "X28n0586_008:0282a14": "幽邃",
    "X28n0586_008:0282a15": "說文云深遠也。",
    "X28n0586_008:0282a16": "百穀苗稼",
    "X28n0586_008:0282a17": "楊泉物理論云穀氣勝元氣其人肥而不壽養性",
    "X28n0586_008:0282a18": "之術常使穀氣少則病不生也五穀者黍稷麥稻",
    "X28n0586_008:0282a19": "麻為五也穀實也五種成實謂之穀也又梁者黍",
    "X28n0586_008:0282a20": "稷之總名也稻者粳糯之總名也菽者眾豆之總",
    "X28n0586_008:0282a21": "名也此三各有二十為六十也蔬果之實助穀各",
    "X28n0586_008:0282a22": "有二十為四十仍前六十為百穀也苗稼者說文",
    "X28n0586_008:0282a23": "云生草於田者也蒼頡篇云禾之未秀者也秀者",
    "X28n0586_008:0282a24": "榮也又種曰稼斂曰穡穡音色。",
    "X28n0586_008:0282b01": "蒲萄",
    "X28n0586_008:0282b02": "博物誌云張騫使西域還得安石榴蒲萄胡桃等",
    "X28n0586_008:0282b03": "是也廣誌云蒲萄有三種不同謂白黑黃也。",
    "X28n0586_008:0282b04": "兩足",
    "X28n0586_008:0282b05": "他云佛於二足多足無足中尊而言兩足者前三",
    "X28n0586_008:0282b06": "類中兩足為貴即人天之謂也。",
    "X28n0586_008:0282b07": "枯槁",
    "X28n0586_008:0282b08": "枯朽也木枯曰槁也。",
    "X28n0586_008:0282b09": "覲",
    "X28n0586_008:0282b10": "見也。",
    "X28n0586_008:0282b11": "記云人見大草小樹大樹等便作一種歷位解",
    "X28n0586_008:0282b12": "此斥唐時諸師不依舊譯經論全用新翻教法也",
    "X28n0586_008:0282b13": "如慈恩云七方便為小草二乘為中草菩薩為上",
    "X28n0586_008:0282b14": "草地前為小木十地為大木又七地已前為小木",
    "X28n0586_008:0282b15": "八地已後為大木。",
    "X28n0586_008:0282b16": "經云或處",
    "X28n0586_008:0282b17": "處字上聲獨處亦然下去諸文隨義詳之。",
    "X28n0586_008:0282b18": "六通三明",
    "X28n0586_008:0282b19": "天眼天耳他心宿命身如意漏盡六通也天眼宿",
    "X28n0586_008:0282b20": "命漏盡三明也。",
    "X28n0586_008:0282b21": "記云況復通進",
    "X28n0586_008:0282b22": "精進一度有通有別通則徧於五度以其五度皆",
    "X28n0586_008:0282b23": "須精進故云通也別則唯約誦經簡異餘五策勤",
    "X28n0586_008:0282b24": "於心故云別焉。",
    "X28n0586_008:0282c01": "經云如海一滴",
    "X28n0586_008:0282c02": "經音義中作丁歷切今家意者字須作渧丁計切",
    "X28n0586_008:0282c03": "[泳永+(隸木+上)]漉也水下也。",
    "X28n0586_008:0282c04": "記云論云羅漢發心已後邊際定力令分段身延至",
    "X28n0586_008:0282c05": "變易不復改報成無上果等",
    "X28n0586_008:0282c06": "若謂此引法華論者甞撿藏中法華論兩本並未",
    "X28n0586_008:0282c07": "見此文後人更撿之余看唯識論則見斯說彼論",
    "X28n0586_008:0282c08": "云依不定性二乘而說彼纔證得有餘涅槃決定",
    "X28n0586_008:0282c09": "迴心求無上覺由定願力留身久住又云不定性",
    "X28n0586_008:0282c10": "二乘及得自在大願菩薩已永斷伏煩惱障故無",
    "X28n0586_008:0282c11": "容復受當分段身恐癡長時修菩薩行遂以無漏",
    "X28n0586_008:0282c12": "勝定願力如延壽法資現身因令彼長時與果不",
    "X28n0586_008:0282c13": "絕數數如是定願資助乃至證得無上菩提已上",
    "X28n0586_008:0282c14": "論文釋義者云於此分段有餘身上以悲願力資",
    "X28n0586_008:0282c15": "令細妙成變易身以此壽命直至佛果五八圓成",
    "X28n0586_008:0282c16": "三身具足荊谿所指其在此矣小乘發智論以第",
    "X28n0586_008:0282c17": "四禪為邊際定毗奈耶雜事以初禪至非非想滅",
    "X28n0586_008:0282c18": "受想定寂然不動為邊際定婆沙中問何謂邊際",
    "X28n0586_008:0282c19": "答邊者表義際者極義故名邊際定也猶如樹端",
    "X28n0586_008:0282c20": "樹中最勝名樹邊際慈恩問云聲聞無學永盡後",
    "X28n0586_008:0282c21": "有云何與記當得菩提答顯提論說依變化身非",
    "X28n0586_008:0282c22": "業果形成唯識說即是變易生死別名此乃即是",
    "X28n0586_008:0282c23": "未發心前現身有限由受記後發心上求下度有",
    "X28n0586_008:0282c24": "情便入邊際無漏勝定資昔所作感今身業令其",
    "X28n0586_008:0283a01": "長時與果不絕此所資業展轉微妙舊麤異熟已",
    "X28n0586_008:0283a02": "後微細廣大殊妙異本猶如變化由此變易異於",
    "X28n0586_008:0283a03": "舊時是故名為變易生死數數資長乃至成佛今",
    "X28n0586_008:0283a04": "問若謂以悲願力資令細妙以此身壽至佛果者",
    "X28n0586_008:0283a05": "經文那云我此弟子大目犍連捨是身已得見八",
    "X28n0586_008:0283a06": "千諸佛等耶。",
    "X28n0586_008:0283a07": "雖生佛後元因佛世",
    "X28n0586_008:0283a08": "獨覺出無佛世緣覺願生佛世願生佛世者先得",
    "X28n0586_008:0283a09": "初果十四生未盡值佛成羅漢不值佛成獨覺其",
    "X28n0586_008:0283a10": "既值佛亦不捨壽又不被移願見佛故二三果例",
    "X28n0586_008:0283a11": "說若部行緣覺在無佛世師徒訓化而能說法若",
    "X28n0586_008:0283a12": "不說法非部行也故知值佛緣覺由其願故今云",
    "X28n0586_008:0283a13": "緣覺生佛後即部行緣覺也亦由佛世結緣故云",
    "X28n0586_008:0283a14": "元因佛世也華嚴云菩薩下兜率放光照之覺即",
    "X28n0586_008:0283a15": "捨身不覺徙之故云被移也慈恩云釋迦出世五",
    "X28n0586_008:0283a16": "百獨覺從山中出來至佛所又仁王經有獨覺眾。",
    "X28n0586_008:0283a17": "文句云五音",
    "X28n0586_008:0283a18": "語出他師今所未詳宮商角徵羽等豈其是乎。",
    "X28n0586_008:0283a19": "記云五百羅漢有七菩薩見解不",
    "X28n0586_008:0283a20": "七應作四即華嚴中法慧功德林金剛幢金剛藏",
    "X28n0586_008:0283a21": "四菩薩說四十位者也。",
    "X28n0586_008:0283a22": "瑜伽尚別",
    "X28n0586_008:0283a23": "瑜伽此云相應謂一切乘境行果等所有諸法皆",
    "X28n0586_008:0283a24": "曰相應也瑜伽論有一百卷彌勒菩薩說奘法師",
    "X28n0586_008:0283b01": "譯此論所談雖曰大乘少示圓融故云尚別亦可",
    "X28n0586_008:0283b02": "云尚別者不同也思之思之。",
    "X28n0586_008:0283b03": "經云人華",
    "X28n0586_008:0283b04": "即前華果敷實華果光色之謂也人則七方便之",
    "X28n0586_008:0283b05": "人也華則從因為喻矣。",
    "X28n0586_008:0283b06": "記云隋朝笈多所譯名添品法華等",
    "X28n0586_008:0283b07": "南山法華經序云北天竺沙門闍那笈多者此兼",
    "X28n0586_008:0283b08": "二人但略標耳今記云笈多但舉一人闕一人也",
    "X28n0586_008:0283b09": "言二人者一闍那掘多三寶錄云此翻至德又言",
    "X28n0586_008:0283b10": "佛德北天竺人也二達摩笈多此云法密亦云法",
    "X28n0586_008:0283b11": "藏南天竺人也昇師目錄斥南山俱謂北天竺人",
    "X28n0586_008:0283b12": "非也昇公又斥南山內典錄謂達摩笈多闍那掘",
    "X28n0586_008:0283b13": "多二法師於仁壽元年辛酉在大興善寺譯添品",
    "X28n0586_008:0283b14": "法華與法華序同續傳謂開皇二十年掘多卒傳",
    "X28n0586_008:0283b15": "錄俱是宣師撰而有矛盾何也言添品者內典音",
    "X28n0586_008:0283b16": "疏云此部雖添無益於世徒煩糅雜智者應知其",
    "X28n0586_008:0283b17": "所添者謂於秦晉兩譯二經之內添合移改有六",
    "X28n0586_008:0283b18": "一於晉經本添普門品後偈頌二於秦譯補日光",
    "X28n0586_008:0283b19": "喻之全文即藥草品後是三合天授品於寶塔品",
    "X28n0586_008:0283b20": "內四移囑累品於經終五迴陀羅尼品於神力品",
    "X28n0586_008:0283b21": "後六改還著於本人云彼即迴轉去然囑累一品",
    "X28n0586_008:0283b22": "不合移在經終但依羅什翻宣定矣余謂應云一",
    "X28n0586_008:0283b23": "於晉秦經本添普門偈今云晉者恐文誤或撰音",
    "X28n0586_008:0283b24": "疏家謬也唐時不空所譯法華軌儀其間亦將達",
    "X28n0586_008:0283c01": "多合在寶塔品內又以陀羅尼品在神力品後復",
    "X28n0586_008:0283c02": "移囑累品安普賢品後此則全與添品法華改易",
    "X28n0586_008:0283c03": "是同甚違羅什翻品次第也。",
    "X28n0586_008:0283c04": "彼見正本偈後更有一長行偈頌",
    "X28n0586_008:0283c05": "正法華中長行并偈其文甚廣大底與添品所譯",
    "X28n0586_008:0283c06": "文義無殊如次文引之。",
    "X28n0586_008:0283c07": "初長行中先以日月譬用歎佛智",
    "X28n0586_008:0283c08": "添品經云復次迦葉如來於諸眾生調伏平等迦",
    "X28n0586_008:0283c09": "葉譬如日月光明照於世間若作善若作不善若",
    "X28n0586_008:0283c10": "高處住若下處住若香若臭諸處平等光照無偏。",
    "X28n0586_008:0283c11": "次明五趣中有三乘於三乘中而說平等",
    "X28n0586_008:0283c12": "添品經云如是迦葉如來應正徧知一切智智心",
    "X28n0586_008:0283c13": "之光明於諸五趣眾生受生之中如其信解大乘",
    "X28n0586_008:0283c14": "緣覺乘聲聞乘中為說正法平等而轉如來智慧",
    "X28n0586_008:0283c15": "亦無增減。",
    "X28n0586_008:0283c16": "次迦葉問至無復二三",
    "X28n0586_008:0283c17": "添品經云迦葉白言世尊若無三乘何故現世施",
    "X28n0586_008:0283c18": "設聲聞緣覺菩薩佛告迦葉譬如作瓦器者等和",
    "X28n0586_008:0283c19": "泥土而用作器彼中或有盛沙糖器或盛蘇器或",
    "X28n0586_008:0283c20": "盛乳酪器或盛惡糞穢器泥亦無種種別異而物",
    "X28n0586_008:0283c21": "著中隨所受量器則種種別異施設如是迦葉此",
    "X28n0586_008:0283c22": "唯一乘無有三乘迦葉白佛彼諸眾生種種信解",
    "X28n0586_008:0283c23": "若出三界彼等為一涅槃為當二三佛告迦葉若",
    "X28n0586_008:0283c24": "覺諸法體等涅槃彼亦唯一無有二三。",
    "X28n0586_008:0284a01": "次因此後佛為迦葉說生盲喻等",
    "X28n0586_008:0284a02": "添品經云迦葉以彼義故我當為汝作喻譬如生",
    "X28n0586_008:0284a03": "盲丈夫作如是言無有好惡等色亦無好等色可",
    "X28n0586_008:0284a04": "見無有日月星宿等有異丈夫於生盲者前說如",
    "X28n0586_008:0284a05": "是言有好惡色等亦有好惡等色可見有日月星",
    "X28n0586_008:0284a06": "宿等生盲丈夫唯聞其說而不信受時有良醫能",
    "X28n0586_008:0284a07": "知諸病見彼生盲丈夫如是念言其彼丈夫先有",
    "X28n0586_008:0284a08": "惡業今有病生乃至良醫以藥與彼生盲即時得",
    "X28n0586_008:0284a09": "眼彼得眼已內外遠近日月星辰皆悉得見乃作",
    "X28n0586_008:0284a10": "是言我盲已脫無勝我者彼時復有五通仙人天",
    "X28n0586_008:0284a11": "眼天耳了知他心諸丈夫言汝唯得眼餘無一知",
    "X28n0586_008:0284a12": "乃至云汝應當住空閑山窟坐思惟法及斷煩惱",
    "X28n0586_008:0284a13": "當知神通具足功德時彼丈夫即依其說修習得",
    "X28n0586_008:0284a14": "通迦葉當知其生盲者即是六趣所有眾生乃至",
    "X28n0586_008:0284a15": "二乘菩薩大乘等合上喻文可以思之不具引也。",
    "X28n0586_008:0284a16": "文句云首楞嚴四種記",
    "X28n0586_008:0284a17": "經云一未發心記或有流轉六道生於人間好愛",
    "X28n0586_008:0284a18": "佛法過百千萬億劫當發心過百千萬億劫行菩",
    "X28n0586_008:0284a19": "薩道供佛化人皆若干劫當得菩提二適發心記",
    "X28n0586_008:0284a20": "是人久種善根好樂大法有慈悲心住不退地故",
    "X28n0586_008:0284a21": "發心與記三密記有菩薩未得記而行六度功德",
    "X28n0586_008:0284a22": "滿足天龍八部皆作是念此菩薩幾時當得菩提",
    "X28n0586_008:0284a23": "劫國弟子如何佛斷此疑即與授記舉眾皆知此",
    "X28n0586_008:0284a24": "菩薩獨不知四無生現前記於大眾中現前得無",
    "X28n0586_008:0284b01": "生顯露與記者也經中現前無生只是第四記耳",
    "X28n0586_008:0284b02": "今文所列闕第三密記開現前為第三者恐誤也",
    "X28n0586_008:0284b03": "輔行雖引第三密記於第四無生現前記仍闕現",
    "X28n0586_008:0284b04": "前兩字若讀光明文句淨名觀經疏等須知此意。",
    "X28n0586_008:0284b05": "師子膺",
    "X28n0586_008:0284b06": "師子膺菩薩也甞撿瓔珞經遠覺所不覺是彌勒",
    "X28n0586_008:0284b07": "近覺遠不覺是師子膺今文恐誤也言遠近者近",
    "X28n0586_008:0284b08": "於如來遠於如來也。",
    "X28n0586_008:0284b09": "如佛語蔽魔彌勒當與汝記",
    "X28n0586_008:0284b10": "困惡曰蔽天魔波旬也瓔珞經中佛授帝釋記為",
    "X28n0586_008:0284b11": "無著世尊于時蔽魔在座問佛言帝釋是我所管",
    "X28n0586_008:0284b12": "為我所使云何得記而我無耶佛令目連廣說授",
    "X28n0586_008:0284b13": "記之事弊魔於是向佛悔過捨貢高心於是世尊",
    "X28n0586_008:0284b14": "告獘魔言彌勒菩薩當授汝記得菩薩號。",
    "X28n0586_008:0284b15": "記云但以滅想者作凡夫釋曲會經文令成己義",
    "X28n0586_008:0284b16": "慈恩釋是人雖生滅度之想我於餘國作佛等文",
    "X28n0586_008:0284b17": "云於我有緣以神通力接引於彼遇我得聞是經",
    "X28n0586_008:0284b18": "者也或是凡夫若是有學求有無餘涅槃將此涅",
    "X28n0586_008:0284b19": "槃謂實滅度之想求入證此二種涅槃修二乘行",
    "X28n0586_008:0284b20": "種性所排慈悲所引生彼遇我或雖於餘佛有緣",
    "X28n0586_008:0284b21": "住彼平等意趣故亦言是我也今家意者經文既",
    "X28n0586_008:0284b22": "云生滅度想入於涅槃何得曲作凡夫釋耶滅想",
    "X28n0586_008:0284b23": "豈非定性趣寂乎故知慈恩解經謬矣。",
    "X28n0586_008:0284b24": "經云穢惡",
    "X28n0586_008:0284c01": "惡烏各切。",
    "X28n0586_008:0284c02": "瓦礫",
    "X28n0586_008:0284c03": "說文云小石也。",
    "X28n0586_008:0284c04": "荊棘",
    "X28n0586_008:0284c05": "荊楚可以為枝也棘小棗也戟刀戟也有枝兵也",
    "X28n0586_008:0284c06": "或云有刺曰荊無刺曰棘章懷太子注後漢書云",
    "X28n0586_008:0284c07": "荊棘榛梗之謂也榛仕銀切木叢生也亦名楚亦",
    "X28n0586_008:0284c08": "云荊也。",
    "X28n0586_008:0284c09": "坑坎",
    "X28n0586_008:0284c10": "坑虗也壍也坎險也陷也。",
    "X28n0586_008:0284c11": "堆阜",
    "X28n0586_008:0284c12": "堆高聚土也阜大陸也山無石也厚也盛也長也。",
    "X28n0586_008:0284c13": "丘坑",
    "X28n0586_008:0284c14": "丘聚也空也大也土之高者也又四方高中央下",
    "X28n0586_008:0284c15": "亦曰丘也。",
    "X28n0586_008:0284c16": "正法像法",
    "X28n0586_008:0284c17": "有人引青龍疏云有教行證名為正法有教有行",
    "X28n0586_008:0284c18": "無證為像法像似也無教行證為末法今謂末法",
    "X28n0586_008:0284c19": "亦有教但無行證耳。",
    "X28n0586_008:0284c20": "金繩界",
    "X28n0586_008:0284c21": "以金為繩分而界之區以別矣今北地亦然但無",
    "X28n0586_008:0284c22": "其金耳。",
    "X28n0586_008:0284c23": "悚慄",
    "X28n0586_008:0284c24": "戰懼也。",
    "X28n0586_008:0285a01": "那由他",
    "X28n0586_008:0285a02": "亦云阿庾多此當萬億也餘有事迹隨文不辨者",
    "X28n0586_008:0285a03": "請尋上下可知。",
    "X28n0586_008:0285a04": "須教",
    "X28n0586_008:0285a05": "教字通平去呼今依去聲。",
    "X28n0586_008:0285a06": "塗香",
    "X28n0586_008:0285a07": "塗身香也大論云天竺國熱又以身臭故以香塗",
    "X28n0586_008:0285a08": "身而供養也。",
    "X28n0586_008:0285a09": "粖香",
    "X28n0586_008:0285a10": "細粖也。",
    "X28n0586_008:0285a11": "八解脫",
    "X28n0586_008:0285a12": "即八背捨也背其五欲捨其著心發真無漏斷三",
    "X28n0586_008:0285a13": "界結即名解脫焉一內有色相外觀色二內無色",
    "X28n0586_008:0285a14": "相外觀色三淨背捨身作證空處識處無所有處",
    "X28n0586_008:0285a15": "非非想處滅受想為八解釋具如法界次第三明",
    "X28n0586_008:0285a16": "六通如前已示。",
    "X28n0586_008:0285a17": "閻浮那提金光",
    "X28n0586_008:0285a18": "那提此云河也閻浮亦言贍部贍部樹名也在此",
    "X28n0586_008:0285a19": "洲無熱池北岸近樹河水下有紫金光映獘日月",
    "X28n0586_008:0285a20": "聚高二十由旬以此之金出其樹下河底故以為",
    "X28n0586_008:0285a21": "名也。",
    "X28n0586_008:0285a22": "多摩羅跋栴檀香",
    "X28n0586_008:0285a23": "多此云性也阿摩羅此云無垢今略阿字也跋陀",
    "X28n0586_008:0285a24": "羅此云賢今略阿羅二字也梵云多阿摩羅跋陀",
    "X28n0586_008:0285b01": "羅此云性無垢賢也栴檀義翻與樂也。",
    "X28n0586_008:0285b02": "長表金剎",
    "X28n0586_008:0285b03": "音義云西域僧死或遺禽獸收骨燒之埋於地下",
    "X28n0586_008:0285b04": "其上立表累瓦石等似窣堵波今謂類例可然也",
    "X28n0586_008:0285b05": "金剎者西域無別旛竿即於塔覆盆柱頭懸旛以",
    "X28n0586_008:0285b06": "金為之故云金也剎者訛也以彼西域無剎柱故",
    "X28n0586_008:0285b07": "今謂非訛也法苑中引阿育王取金旛金華懸諸",
    "X28n0586_008:0285b08": "剎上塔寺低昴豈非西域亦有剎乎又西域若無",
    "X28n0586_008:0285b09": "何妨他土亦有乎以柱表剎表所居也具存應言",
    "X28n0586_008:0285b10": "剎摩此云田也即一佛所王土也。",
    "X28n0586_008:0285b11": "意樂",
    "X28n0586_008:0285b12": "樂字去呼下文欲樂亦爾。",
    "X28n0586_008:0285b13": "文句云防禦",
    "X28n0586_008:0285b14": "防隄防也禦禁止也上聲呼。",
    "X28n0586_008:0285b15": "經云地種",
    "X28n0586_008:0285b16": "即四大種也婆沙問云何名大種答曰大而是種",
    "X28n0586_008:0285b17": "故云大種如言大地及大王等能減能增能損能",
    "X28n0586_008:0285b18": "益是為種義體相形量徧諸方域能成大事是為",
    "X28n0586_008:0285b19": "大義今此即是地大種也其次好成大相等名上",
    "X28n0586_008:0285b20": "下文中所有劫國果號等慈恩疏中並皆消釋今",
    "X28n0586_008:0285b21": "不引者以無所出故然亦可以義理訓釋之。",
    "X28n0586_008:0285b22": "記云如今下云云者應出前漸後頓之相等",
    "X28n0586_008:0285b23": "今謂文句注云云者應示權實眼智之相何者若",
    "X28n0586_008:0285b24": "以權智天眼觀之則有舉譬以明久遠若從佛眼",
    "X28n0586_008:0285c01": "種智觀之則是見昔猶如今日經云我以如來知",
    "X28n0586_008:0285c02": "見力故觀彼久遠猶如今日良由於此故知但以",
    "X28n0586_008:0285c03": "世俗文字有去來今非謂菩提有去來今云云之",
    "X28n0586_008:0285c04": "意不其然乎。",
    "X28n0586_008:0285c05": "文句云釋迦六年苦行草生等",
    "X28n0586_008:0285c06": "觀佛三昧經云佛告大王如我去伽耶城不遠詣",
    "X28n0586_008:0285c07": "阿輪陀樹吉安天子等百千天子皆作是念菩薩",
    "X28n0586_008:0285c08": "若於此坐必須坐具我今應當獻於天草即把天",
    "X28n0586_008:0285c09": "草清淨柔輭名曰吉祥菩薩受已鋪地而坐時有",
    "X28n0586_008:0285c10": "天子名曰悅意見地生草穿菩薩肉上至於肘告",
    "X28n0586_008:0285c11": "諸天子曰奇哉男子苦行乃爾不食多時喚聲不",
    "X28n0586_008:0285c12": "聞草生不覺彌勒即出家成道等文彌勒下生成",
    "X28n0586_008:0285c13": "佛經具說攢髀攢若作借官切應作鑽字訓刺也",
    "X28n0586_008:0285c14": "若作在丸切應作攢字叢聚義也髀傍禮切正作",
    "X28n0586_008:0285c15": "髀亦作髀髀者股也。",
    "X28n0586_008:0285c16": "經云垂得",
    "X28n0586_008:0285c17": "垂幾也猶當也將也。",
    "X28n0586_008:0285c18": "菩提樹",
    "X28n0586_008:0285c19": "此云道樹也。",
    "X28n0586_008:0285c20": "萎華",
    "X28n0586_008:0285c21": "萎於為切蔫華也。",
    "X28n0586_008:0285c22": "諸母涕泣",
    "X28n0586_008:0285c23": "諸母言其多也亦可謂所生母所養母等也涕他",
    "X28n0586_008:0285c24": "禮切目出淚謂之涕也泣去急切無聲出涕謂之",
    "X28n0586_008:0286a01": "泣也。",
    "X28n0586_008:0286a02": "其心常惔怕",
    "X28n0586_008:0286a03": "惔徒濫切怕普伯切說文云安靜無為也。",
    "X28n0586_008:0286a04": "從瞑入於瞑",
    "X28n0586_008:0286a05": "瞑莫經切合目晦也亦通去聲夕也若作瞑合目",
    "X28n0586_008:0286a06": "也。",
    "X28n0586_008:0286a07": "稽首",
    "X28n0586_008:0286a08": "周禮有九拜一曰稽首拜謂臣拜君之拜也稽訓",
    "X28n0586_008:0286a09": "稽計奚切即稽留停頭在于地也二曰頓首拜三",
    "X28n0586_008:0286a10": "曰空首拜四曰振動拜五曰吉拜六曰凶拜七曰",
    "X28n0586_008:0286a11": "奇拜八曰褒拜九曰肅拜。",
    "X28n0586_008:0286a12": "文句云薩婆悉達",
    "X28n0586_008:0286a13": "亦云薩縛頞他悉地地平呼翻為一切義成也。",
    "X28n0586_008:0286a14": "脯",
    "X28n0586_008:0286a15": "此字誤應作晡布胡切即申時也。",
    "X28n0586_008:0286a16": "經云六種震動",
    "X28n0586_008:0286a17": "震吼覺三動起涌三。",
    "X28n0586_008:0286a18": "默然許之",
    "X28n0586_008:0286a19": "如律中佛受請皆悉默然許之慈恩云何故涅槃",
    "X28n0586_008:0286a20": "默然不許古釋之曰以佛顏有舒斂故請者知許",
    "X28n0586_008:0286a21": "不許又以佛身光表知受不受又佛初成道時自",
    "X28n0586_008:0286a22": "言凡時默然則是許涅槃時默然則不許又受食",
    "X28n0586_008:0286a23": "須呪願若乃默然知佛不許若乃說法默則順請",
    "X28n0586_008:0286a24": "不假出言涅槃疏云今昔默然受不受者有四悉",
    "X28n0586_008:0286b01": "檀是故然也。",
    "X28n0586_008:0286b02": "迦陵頻伽",
    "X28n0586_008:0286b03": "此云好聲鳥亦云妙聲也佛聲一往暫類之耳正",
    "X28n0586_008:0286b04": "法念經云山名曠野其中多有迦陵頻伽出妙音",
    "X28n0586_008:0286b05": "聲如是美音若天若人緊那羅等無能及者唯除",
    "X28n0586_008:0286b06": "如來音聲。",
    "X28n0586_008:0286b07": "尸棄",
    "X28n0586_008:0286b08": "此云頂髻又云持髻亦云螺髻又云火頂以此梵",
    "X28n0586_008:0286b09": "王頭有肉髻形又似螺復次火災來至此故。",
    "X28n0586_008:0286b10": "勉出",
    "X28n0586_008:0286b11": "國語云火勉其子兄勉其弟勉者勸教也又事力",
    "X28n0586_008:0286b12": "也。",
    "X28n0586_008:0286b13": "群萌",
    "X28n0586_008:0286b14": "萌牙也始也冥昧也眾民無知也。",
    "X28n0586_008:0286b15": "記云若以大小經論轉法輪義盡著此中等",
    "X28n0586_008:0286b16": "慈恩疏中引俱舍對法瑜伽唯識攝論勝鬘涅槃",
    "X28n0586_008:0286b17": "等釋四諦十二因緣文近十紙。",
    "X28n0586_008:0286b18": "文句云示教利喜",
    "X28n0586_008:0286b19": "大論云示謂示人生死涅槃三乘六度教謂教其",
    "X28n0586_008:0286b20": "捨惡行善利則為說法利引之令出喜謂隨其所",
    "X28n0586_008:0286b21": "行讚之令喜以此四事莊嚴說法。",
    "X28n0586_008:0286b22": "經云十二因緣",
    "X28n0586_008:0286b23": "是十二法展轉能感果故云因互相由藉而有故",
    "X28n0586_008:0286b24": "云緣三世二世一念等如法界次第說。",
    "X28n0586_008:0286c01": "記云具如玄文及以止觀辨體中",
    "X28n0586_008:0286c02": "玄文境妙二諦三諦四諦中止觀體相中二三諦",
    "X28n0586_008:0286c03": "等即其文也。",
    "X28n0586_008:0286c04": "具如玄文及俱舍",
    "X28n0586_008:0286c05": "玄又境妙中十二因緣境中委引。",
    "X28n0586_008:0286c06": "具如玄文以辨興廢",
    "X28n0586_008:0286c07": "只是四教迭論耳。",
    "X28n0586_008:0286c08": "文句云寶雲經三乘毗尼",
    "X28n0586_008:0286c09": "經云菩薩具足十法受持毗尼所謂了知毗尼并",
    "X28n0586_008:0286c10": "律宗體毗尼甚深毗尼微細犯與不犯性罪制罪",
    "X28n0586_008:0286c11": "波羅提木叉學之本源聲聞毗尼菩薩毗尼皆悉",
    "X28n0586_008:0286c12": "了知又引毗曇六足者如前第一記辨。",
    "X28n0586_008:0286c13": "記云三脫對三念如止觀",
    "X28n0586_008:0286c14": "一性念處直緣諦理破煩惱障成慧解脫二共念",
    "X28n0586_008:0286c15": "處事理合修除禪定障成俱解脫三緣念處徧緣",
    "X28n0586_008:0286c16": "三藏遣一切障成無疑解脫如止觀中具說。",
    "X28n0586_008:0286c17": "經云皆以童子沙彌",
    "X28n0586_008:0286c18": "應法師云是彼土八歲已上乃至未娶者之總名",
    "X28n0586_008:0286c19": "也釋名云十五曰童故禮有陽童牛羊之無角曰",
    "X28n0586_008:0286c20": "童山無草木曰童言人未冠似之云耳南山云沙",
    "X28n0586_008:0286c21": "彌此翻息慈謂息世染之情以慈濟于群生故也",
    "X28n0586_008:0286c22": "十六沙彌其位深矣。",
    "X28n0586_008:0286c23": "記云具如華嚴十種六根",
    "X28n0586_008:0286c24": "華嚴四十二云一肉眼二天眼三慧眼四法眼五",
    "X28n0586_008:0287a01": "佛眼六明眼七無礙眼八普眼九出生眼十智眼",
    "X28n0586_008:0287a02": "是為十種眼根也十耳者一是聞讚歎聲乃至第",
    "X28n0586_008:0287a03": "十聞十方一切音聲也十種鼻一是聞臭穢氣而",
    "X28n0586_008:0287a04": "能觀察不臭不穢乃至第十聞一切佛智境界等",
    "X28n0586_008:0287a05": "香不斷菩薩之行也十舌者一是分別解脫一切",
    "X28n0586_008:0287a06": "眾生無盡行舌之至第十悉令眾生至涅槃舌也",
    "X28n0586_008:0287a07": "十身者一是人身乃至第十無漏法身也十意者",
    "X28n0586_008:0287a08": "一是上首意乃至第十深入定意也又十住品亦",
    "X28n0586_008:0287a09": "說一一眾生有十種六根。",
    "X28n0586_008:0287a10": "經云諷誦",
    "X28n0586_008:0287a11": "詠讀也背文曰誦周禮教國子興道諷誦鄭玄云",
    "X28n0586_008:0287a12": "以聲節之謂之誦也。",
    "X28n0586_008:0287a13": "文句云覆講",
    "X28n0586_008:0287a14": "覆再也重也講和解也謂師講已弟子依而重再",
    "X28n0586_008:0287a15": "敘述也。",
    "X28n0586_008:0287a16": "滅後得度",
    "X28n0586_008:0287a17": "越州新板作滅度者恐誤也。",
    "X28n0586_008:0287a18": "當知言如許劫方今得羅漢此是權行引實等",
    "X28n0586_008:0287a19": "昔日本國有問須指此文可以答之故權行聲聞",
    "X28n0586_008:0287a20": "不妨塵劫以權行是大菩薩故如下文說富樓那",
    "X28n0586_008:0287a21": "於過去佛所彼佛世人咸皆謂之實是聲聞而富",
    "X28n0586_008:0287a22": "樓那乃是方便而示現耳過去既然於今亦爾以",
    "X28n0586_008:0287a23": "此明之經於塵劫方得羅漢須約權行若實行者",
    "X28n0586_008:0287a24": "節節得悟思之可知。",
    "X28n0586_008:0287b01": "記云人見釋迦教中一分聲聞等",
    "X28n0586_008:0287b02": "此斥慈恩所計定性二乘不成佛之失也。",
    "X28n0586_008:0287b03": "準論即是眾生意樂意趣乃至云若指他佛為平等",
    "X28n0586_008:0287b04": "此之論字須去聲呼之即莊嚴論對法論攝論等",
    "X28n0586_008:0287b05": "皆說四意趣也方便品中補注已引今更辨之慈",
    "X28n0586_008:0287b06": "恩疏云問釋迦修行不越三祇何故塵劫極多彼",
    "X28n0586_008:0287b07": "時猶稱王子答意趣有四一平等意趣謂佛說言",
    "X28n0586_008:0287b08": "我於爾時曾名勝觀法身平等故二別時意趣謂",
    "X28n0586_008:0287b09": "願生極樂皆得往生暫聞無垢月光佛名定於菩",
    "X28n0586_008:0287b10": "提得不退轉三別義意趣謂說諸法皆無自性無",
    "X28n0586_008:0287b11": "生滅等本來涅槃四眾生意樂意趣謂於一善根",
    "X28n0586_008:0287b12": "或讚或毀令增進故今此依於平等意趣說餘佛",
    "X28n0586_008:0287b13": "事即是我身身平等故此乃慈恩作如是說所以",
    "X28n0586_008:0287b14": "荊谿斥之云耳。",
    "X28n0586_008:0287b15": "如常不輕輕毀之眾秖經四千億佛皆悉得度",
    "X28n0586_008:0287b16": "此文誤矣應云輕毀之眾祗經二百億劫及以千",
    "X28n0586_008:0287b17": "劫皆悉得度也若云四千億佛自是不輕弘經值",
    "X28n0586_008:0287b18": "佛而供養耳。",
    "X28n0586_008:0287b19": "記云四不壞信俱舍云等",
    "X28n0586_008:0287b20": "俱舍但言四證淨耳不壞之言其文出自婆沙論",
    "X28n0586_008:0287b21": "中婆沙問曰云何立不壞淨答種種觀解種種籌",
    "X28n0586_008:0287b22": "量得故名不壞淨又不可破故名不壞淨若沙門",
    "X28n0586_008:0287b23": "婆羅門若天魔梵及餘世間無有能如法破者故",
    "X28n0586_008:0287b24": "名不壞淨又此信不可斷故名不壞淨能示眾生",
    "X28n0586_008:0287c01": "道故先信佛能到涅槃城故次信法猶如善伴故",
    "X28n0586_008:0287c02": "次信僧如資粮故次信戒也又信佛如船師信法",
    "X28n0586_008:0287c03": "如彼岸信僧如同載者信戒如船也俱舍云先信",
    "X28n0586_008:0287c04": "世尊是正等覺次信正法是為善說後信聖僧是",
    "X28n0586_008:0287c05": "妙行者正信三寶猶如良醫及如良藥并看病者",
    "X28n0586_008:0287c06": "由心淨故發淨尸羅是故尸羅說為第四要具淨",
    "X28n0586_008:0287c07": "信此乃現前論文又云且見道位見三諦時一一",
    "X28n0586_008:0287c08": "唯得法戒證淨見道諦位兼得佛僧謂於爾時兼",
    "X28n0586_008:0287c09": "於成佛諸無學法成聲聞僧學無學法亦得證淨",
    "X28n0586_008:0287c10": "兼言為顯見道諦時亦得於法及戒證淨佛等三",
    "X28n0586_008:0287c11": "種以信為體聖戒證淨以戒為體故云信戒二為",
    "X28n0586_008:0287c12": "體也如實覺知四聖諦理故名為證正信三寶及",
    "X28n0586_008:0287c13": "以尸羅故名為淨今記文云見三諦時得法界二",
    "X28n0586_008:0287c14": "界字誤矣。",
    "X28n0586_008:0287c15": "世言入者但自謂耳等",
    "X28n0586_008:0287c16": "此斥慈恩所計定性永入滅之失也。",
    "X28n0586_008:0287c17": "文句云破蔽",
    "X28n0586_008:0287c18": "越州新板皆作獘字並有其義請詳之。",
    "X28n0586_008:0287c19": "經云五百由旬",
    "X28n0586_008:0287c20": "由旬此云合也量也如此方之驛也或十六里四",
    "X28n0586_008:0287c21": "十里也。",
    "X28n0586_008:0287c22": "文句云驚入火宅不虗等",
    "X28n0586_008:0287c23": "次文自有不虗問答今文恐[利禾+垂]不虗二字。",
    "X28n0586_008:0287c24": "記云論云初地見道等",
    "X28n0586_008:0288a01": "此一段文并下去文諒是斥相宗所計莊嚴瑜伽",
    "X28n0586_008:0288a02": "唯識之權說也文中云以消凡文者凡文二字必",
    "X28n0586_008:0288a03": "有一字誤請詳之問今家所立定性入滅界外受",
    "X28n0586_008:0288a04": "生於彼向大得悟佛乘如涅槃中八六四二十千",
    "X28n0586_008:0288a05": "等劫爾乃迴心未審慈恩如何通釋如此之說令",
    "X28n0586_008:0288a06": "同定性永不成佛耶答慈恩云彼二乘位經爾所",
    "X28n0586_008:0288a07": "劫向于大者彼於先時未迴心前所應證得有餘",
    "X28n0586_008:0288a08": "涅槃名為涅槃非謂經劫已入涅槃亦非無學入",
    "X28n0586_008:0288a09": "無餘依更起身智經劫之後修於大行莊嚴論云",
    "X28n0586_008:0288a10": "餘人善根涅槃時盡菩薩不爾其二乘人若入無",
    "X28n0586_008:0288a11": "餘善根既盡同莊嚴論本識既無其身都盡將何",
    "X28n0586_008:0288a12": "修行誰得菩提乃至廣說不能委引余謂慈恩將",
    "X28n0586_008:0288a13": "八六等迴心之義作有餘涅槃而解釋不作無餘",
    "X28n0586_008:0288a14": "定性而會蓋欲符合滅種之談三無二有也而不",
    "X28n0586_008:0288a15": "知違發菩提心論之明文故彼論云二乘之人灰",
    "X28n0586_008:0288a16": "身滅智如太虗空其定性者要待劫限滿後方乃",
    "X28n0586_008:0288a17": "發生其不定性不論劫限遇緣便發向于大乘請",
    "X28n0586_008:0288a18": "讀斯文乃見慈恩則為大失然天台宗劫滿方發",
    "X28n0586_008:0288a19": "判為帶權專計永滅寧非方便况楞嚴經定性二",
    "X28n0586_008:0288a20": "乘成佛等說嗟乎慈恩不遇如此微妙上乘徒勞",
    "X28n0586_008:0288a21": "固執滅種權說今人既覩真實教門宜生信矣。",
    "X28n0586_008:0288a22": "具如止觀第七及記破云割二死於荒外等",
    "X28n0586_008:0288a23": "攝大乘人云三界為三百方便因緣兩生死足為",
    "X28n0586_008:0288a24": "五百則攝義不盡更有有後生死無後生死屬何",
    "X28n0586_008:0288b01": "百耶割二死於荒外其過如此輔行云攝大乘人",
    "X28n0586_008:0288b02": "立七生死一分段謂三界果報二流來謂迷真之",
    "X28n0586_008:0288b03": "初三返出謂背妄之始四方便謂入滅二乘五因",
    "X28n0586_008:0288b04": "緣謂初地已上六有後謂第十地七無後謂金剛",
    "X28n0586_008:0288b05": "心汝既自立七種生死洎釋五百云何捨二但用",
    "X28n0586_008:0288b06": "方便因緣足於三百為五百耶捨而不用故云割",
    "X28n0586_008:0288b07": "也荒謂八荒八極之內亦云四海之外又云九州",
    "X28n0586_008:0288b08": "之外亦云荒服之外也具如爾雅中。",
    "X28n0586_008:0288b09": "亦應四住無明各更別立如止觀中破",
    "X28n0586_008:0288b10": "有人以五住為五百然二乘已斷四住亦應是四",
    "X28n0586_008:0288b11": "百由旬外立城耶。",
    "X28n0586_008:0288b12": "三百又以",
    "X28n0586_008:0288b13": "以應作與。",
    "X28n0586_008:0288b14": "聲聞極久六十劫支佛極久百劫",
    "X28n0586_008:0288b15": "依俱舍等論聲聞之人利根三生鈍根六十劫言",
    "X28n0586_008:0288b16": "三生者第一生修聲聞資糧種順解脫分善作五",
    "X28n0586_008:0288b17": "停心觀總別相念等第二生修聲聞加行種順決",
    "X28n0586_008:0288b18": "擇分善作四諦十六心等第三生起智斷惑入見",
    "X28n0586_008:0288b19": "道位其次鈍根六十劫者初二十劫修於資糧次",
    "X28n0586_008:0288b20": "二十劫修於加行後二十劫入於見道支佛之人",
    "X28n0586_008:0288b21": "利根四生第一生修聲聞資粮第二生修聲聞加",
    "X28n0586_008:0288b22": "行第三生修緣覺資糧加行第四生入見道便證",
    "X28n0586_008:0288b23": "無學其次鈍根一百劫者初二十劫修聲聞資糧",
    "X28n0586_008:0288b24": "次二十劫修聲聞加行次二十劫修緣覺資糧次",
    "X28n0586_008:0288c01": "二十劫修緣覺加行後二十劫方入見道證無學",
    "X28n0586_008:0288c02": "果所言生者或云果報一生之身或云遇於一佛",
    "X28n0586_008:0288c03": "出世名為一生如身子等於拘那含牟尼佛時修",
    "X28n0586_008:0288c04": "資糧於迦葉佛時修加行於釋迦佛時入道證果。",
    "X28n0586_008:0288c05": "二十二大僧祇",
    "X28n0586_008:0288c06": "此有二說一者日月晝夜時節歲數無量名阿僧",
    "X28n0586_008:0288c07": "祇二者大劫無量名阿僧祇菩薩所行即是大也。",
    "X28n0586_008:0288c08": "如止觀第七記引大經三文",
    "X28n0586_008:0288c09": "大經前後總有四文大同小異今云三文恐誤也",
    "X28n0586_008:0288c10": "第十云經爾所劫當得菩提第十九云至菩提第",
    "X28n0586_008:0288c11": "二十云得菩提第二十一云住菩提住者住於初",
    "X28n0586_008:0288c12": "住菩提住處也至之與得名異義同至謂從於方",
    "X28n0586_008:0288c13": "便中來得謂得於發心處所。",
    "X28n0586_008:0288c14": "有人云三界至如止觀中破",
    "X28n0586_008:0288c15": "有人以三界為三百二乘足為五百此義有三失",
    "X28n0586_008:0288c16": "一出三界外立化城云何二乘出三界外不入城",
    "X28n0586_008:0288c17": "更行四五百耶四五百外更無城可入矣二滅化",
    "X28n0586_008:0288c18": "城方乃可進今城未滅云何輙進四五百耶三二",
    "X28n0586_008:0288c19": "乘共入化城云何聲聞四百支佛五百耶此乃徑",
    "X28n0586_008:0288c20": "侹不待開權而便顯實。",
    "X28n0586_008:0288c21": "文句云六十劫",
    "X28n0586_008:0288c22": "應云六百劫乃合記文改定之說也。",
    "X28n0586_008:0288c23": "記云四十二位",
    "X28n0586_008:0288c24": "合云四十一位也。",
    "X28n0586_008:0289a01": "文句云但五百是難",
    "X28n0586_008:0289a02": "合云三百請思之。",
    "X28n0586_008:0289a03": "五下五上分",
    "X28n0586_008:0289a04": "見惑通三界故合為一百身見戒取疑貪嗔名為",
    "X28n0586_008:0289a05": "五下分下即欲界掉舉慢無明色染無色染名為",
    "X28n0586_008:0289a06": "上分上即色無色界若據五下分身戒疑三已為",
    "X28n0586_008:0289a07": "見惑一百由旬今辨異者或對前兼舉身戒疑三",
    "X28n0586_008:0289a08": "或以邊邪等為一百餘之名義第七記中已解。",
    "X28n0586_008:0289a09": "勸戒",
    "X28n0586_008:0289a10": "戒當作誡。",
    "X28n0586_008:0289a11": "兩盈",
    "X28n0586_008:0289a12": "盈當作楹。",
    "X28n0586_008:0289a13": "記云大經中借二乘判別位",
    "X28n0586_008:0289a14": "如以四果而為四依章安釋云地前是初依地上",
    "X28n0586_008:0289a15": "為三依是別義等云云記文又云大品中三菩薩",
    "X28n0586_008:0289a16": "者即初發心與薩婆若及淨佛土并坐道場之三",
    "X28n0586_008:0289a17": "也。",
    "X28n0586_008:0289a18": "十仙",
    "X28n0586_008:0289a19": "一闍提首那二婆私吒三先尼四迦葉五富那六",
    "X28n0586_008:0289a20": "淨梵志七犢子八納衣梵志九弘廣十須跋陀羅。",
    "X28n0586_008:0289a21": "寶渚",
    "X28n0586_008:0289a22": "爾雅云水中可居曰洲小洲曰陼渚者遮也能遮",
    "X28n0586_008:0289a23": "其水使旁迴也陼丘也說文云渚者陼丘水中高",
    "X28n0586_008:0289a24": "者也今經寶所謂寶之處所也亦所在所出也寶",
    "X28n0586_008:0289b01": "之處所出在五百由旬之外也涅槃三十三云譬",
    "X28n0586_008:0289b02": "如商人欲至寶渚不知道路有人示之其人隨語",
    "X28n0586_008:0289b03": "即至寶渚多獲諸珍一切眾生亦復如是欲至善",
    "X28n0586_008:0289b04": "處採求法寶不知其路通寒之相菩薩示之眾生",
    "X28n0586_008:0289b05": "隨已得至無上大涅槃處。",
    "X28n0586_008:0289b06": "經云汝等去來",
    "X28n0586_008:0289b07": "今北地人相召多云去來令詳斯語去是往義來",
    "X28n0586_008:0289b08": "是召義即令其往寶所復召而進發也。",
    "X28n0586_008:0289b09": "文句云發軫",
    "X28n0586_008:0289b10": "軫車行迹也初行之始故云發也又軫動也車後",
    "X28n0586_008:0289b11": "之橫木也。",
    "X28n0586_008:0289b12": "化城正是引教意",
    "X28n0586_008:0289b13": "疑引字當改為設字。",
    "X28n0586_008:0289b14": "二使",
    "X28n0586_008:0289b15": "恐是信解中時二使人是故還列因緣四諦。",
    "X28n0586_008:0289b16": "權智謂車是無等",
    "X28n0586_008:0289b17": "余尋文意更添助之何則文云權智謂車是無名",
    "X28n0586_008:0289b18": "教施設故亦須更云權智謂車是有為子造故此",
    "X28n0586_008:0289b19": "是權智機應意也文云實智謂車是有無離文字",
    "X28n0586_008:0289b20": "故亦須更云實智謂車是無以不即故此是實智",
    "X28n0586_008:0289b21": "不即不離也文云權智照城為有引眾生故亦須",
    "X28n0586_008:0289b22": "更云權智照城為無名教施設故文云實智照城",
    "X28n0586_008:0289b23": "是無偏真非實故亦須更云實智照城是有無離",
    "X28n0586_008:0289b24": "文字故是則權實車城各論有無也文云權智照",
    "X28n0586_008:0289c01": "車是三逗三緣故亦須更云權智照車是一以對",
    "X28n0586_008:0289c02": "理故文云實智照車是一會一乘故亦須更云實",
    "X28n0586_008:0289c03": "智照車是三皆秘妙故文云權智照城為一是徧",
    "X28n0586_008:0289c04": "真故亦須更云權智照城為三對三人故文云實",
    "X28n0586_008:0289c05": "智照城為三如來藏故亦須更云實智照城為一",
    "X28n0586_008:0289c06": "大涅槃故文云權智照城為靜是灰斷故亦須更",
    "X28n0586_008:0289c07": "云權智照城為動須造立故文云實智照為動滅",
    "X28n0586_008:0289c08": "此化故亦須更云實智照城為靜無二邊喧故文",
    "X28n0586_008:0289c09": "云權智照車為運入無餘故亦須更云權智照車",
    "X28n0586_008:0289c10": "為靜息東西走故文云實智照車為靜不動出故",
    "X28n0586_008:0289c11": "亦須更云實智照車為動照二邊故是則權實車",
    "X28n0586_008:0289c12": "城各有三一動靜也。",
    "X28n0586_008:0289c13": "經云億姟",
    "X28n0586_008:0289c14": "姟亦作垓風俗通云十千為萬十萬為億十億為",
    "X28n0586_008:0289c15": "兆十兆為京京生秭秭生垓垓生壤壤生溝溝生",
    "X28n0586_008:0289c16": "澗澗生正正生載載地所不能載也是則十億為",
    "X28n0586_008:0289c17": "兆百億為京千億為秭萬億為垓也即長行中那",
    "X28n0586_008:0289c18": "由他是俱舍論中五十二數此當第十數也彼云",
    "X28n0586_008:0289c19": "數始為一十一為十十十為百十百為千十千為",
    "X28n0586_008:0289c20": "萬十萬為洛叉十洛叉為度洛叉十度洛叉為俱",
    "X28n0586_008:0289c21": "胝十俱胝為末陀十末陀為阿庾多阿庾多即那",
    "X28n0586_008:0289c22": "由他新舊翻譯所用不同耳。",
    "X28n0586_008:0289c23": "文句云重請中有七",
    "X28n0586_008:0289c24": "七字誤也應作四字以長行中七科今略餘三故",
    "X28n0586_008:0290a01": "但有四耳。",
    "X28n0586_008:0290a02": "營從",
    "X28n0586_008:0290a03": "管猶衛也部也侍衛部從也。",
    "X28n0586_008:0290a04": "宴寂",
    "X28n0586_008:0290a05": "宴安也息也上文云寂然宴默是也。",
    "X28n0586_008:0290a06": "毒獸水草",
    "X28n0586_008:0290a07": "毒獸譬於惑累水則喻定草乃況慧。",
    "X28n0586_008:0290a08": "記云又不頌第三不能復進",
    "X28n0586_008:0290a09": "此文誤也經云於此欲退還即是長行第三不能",
    "X28n0586_008:0290a10": "復進前路猶遠今欲退還故也是則今文但不頌",
    "X28n0586_008:0290a11": "中路譬耳下文頌合譬中則頌中路不進兩文而",
    "X28n0586_008:0290a12": "不頌白導師者文互現耳下記中又云亦不頌不",
    "X28n0586_008:0290a13": "進者復是誤也經云不能度生死即是第三不能",
    "X28n0586_008:0290a14": "復進矣。",
    "X28n0586_008:0290a15": "經云渠流",
    "X28n0586_008:0290a16": "渠溝渠也。",
    "X28n0586_008:0290a17": "文句云城隍",
    "X28n0586_008:0290a18": "城池也有水曰池無水曰隍。",
    "X28n0586_008:0290a19": "九次第八解等",
    "X28n0586_008:0290a20": "初禪乃至滅受想從禪入禪而無有間即九次第",
    "X28n0586_008:0290a21": "定也一內有色外觀色乃至滅受想背其五欲捨",
    "X28n0586_008:0290a22": "其著心即八解也維摩經佛道品云總持之園苑",
    "X28n0586_008:0290a23": "無漏法林樹八解之浴池定水湛然滿慈悲心為",
    "X28n0586_008:0290a24": "女善心誠實男畢竟空寂舍今文句中用彼經意",
    "X28n0586_008:0290b01": "而釋義耳故彼疏云園持華果遮他竊盜陀羅尼",
    "X28n0586_008:0290b02": "亦然持善法因果遮諸惡法也林樹是覆蔭清涼",
    "X28n0586_008:0290b03": "諸無漏善法無諸熱惱故也入九定證真名八解",
    "X28n0586_008:0290b04": "脫八背捨修成在九定定滿如水滿故八解如池",
    "X28n0586_008:0290b05": "也今文九定如渠流取於通水無間之義耳慈悲",
    "X28n0586_008:0290b06": "相扶故如女萬善權用故同男女屬陰陰表定男",
    "X28n0586_008:0290b07": "屬陽陽表慧故今文云定慧如男女也空理能遮",
    "X28n0586_008:0290b08": "見愛如舍之遮蔽安身也安身是法身栖於空寂",
    "X28n0586_008:0290b09": "舍矣。",
    "X28n0586_008:0290b10": "記云不縱不橫如止觀第二及玄文三法",
    "X28n0586_008:0290b11": "止觀云即一而三故不橫即三而一故不縱不三",
    "X28n0586_008:0290b12": "而三故不一不一而一故不異妙玄云如點如意",
    "X28n0586_008:0290b13": "珠中論光謂寶光寶不與珠一不與珠異不縱不",
    "X28n0586_008:0290b14": "橫三法亦如是亦一亦非一非一非非一不可思",
    "X28n0586_008:0290b15": "議之三法也今文句中以具三十二相是法身者",
    "X28n0586_008:0290b16": "顯於能具是法身耳又彰法身能照義也能具能",
    "X28n0586_008:0290b17": "照中邊而辨中道法身尚非是空何況是有事理",
    "X28n0586_008:0290b18": "而分理體法身無相寂然亦不當有良以所具所",
    "X28n0586_008:0290b19": "照乃是三十二相焉學者不可昧斯大義也龍女",
    "X28n0586_008:0290b20": "讚偈文句科之具二身義是則微妙淨法身即法",
    "X28n0586_008:0290b21": "身也具三十二即應身也妙玄中以徧照十方而",
    "X28n0586_008:0290b22": "為報身以微妙淨而為法身具三十二而為應身",
    "X28n0586_008:0290b23": "豈以對當而見譏乎豈責此是分別者乎若知此",
    "X28n0586_008:0290b24": "意近世諍論自然息矣又復何獨此義以至一家",
    "X28n0586_008:0290c01": "三千三諦四土六即綱格等義以此貫之如觀掌",
    "X28n0586_008:0290c02": "果。",
    "X28n0586_008:0290c03": "先標五百故須作受字數等非要",
    "X28n0586_008:0290c04": "第三經中云授記今云受記故辨之云須作受也",
    "X28n0586_008:0290c05": "慈恩云受容納也領得也五百者數也弟子者人",
    "X28n0586_008:0290c06": "也受記者事也從三以得名但以五百為品名者",
    "X28n0586_008:0290c07": "以全數故不以千二百等為品號者數不全故慈",
    "X28n0586_008:0290c08": "恩有此解釋荊谿所以辨之。",
    "X28n0586_008:0290c09": "文句云斥異二乘止齊八萬",
    "X28n0586_008:0290c10": "大論云舍利弗隨佛經行有鷹逐鴿飛來佛邊佛",
    "X28n0586_008:0290c11": "影覆之鴿身安穩舍利弗影到鴿乃戰怖佛語舍",
    "X28n0586_008:0290c12": "利弗汝三毒習氣未盡故鴿生怖耳佛又語言汝",
    "X28n0586_008:0290c13": "觀此鴿幾世作鴿時舍利弗即入宿命智三昧觀",
    "X28n0586_008:0290c14": "之即見此鴿從八萬大劫來常作鴿身乃至復觀",
    "X28n0586_008:0290c15": "此鴿未來經八萬大劫未脫鴿身過此已往不能",
    "X28n0586_008:0290c16": "知也佛言此非二乘境果唯佛能觀其始末也故",
    "X28n0586_008:0290c17": "知二乘知見止齊八萬矣。",
    "X28n0586_008:0290c18": "經云所為希有",
    "X28n0586_008:0290c19": "此第四卷為為字有一百三十八字於中平聲有",
    "X28n0586_008:0290c20": "八十字八十字中有三十四字訓作所為希有為",
    "X28n0586_008:0290c21": "一佛土七寶為地劫名為寶明以是等為僧故號",
    "X28n0586_008:0290c22": "為普明為菩薩時常為侍者瑠璃為地此自有四",
    "X28n0586_008:0290c23": "方便為侍者我為太子時羅睺為長子皆為其長",
    "X28n0586_008:0290c24": "子現為我長子皆名為寶相大慈悲為室諸法空",
    "X28n0586_008:0291a01": "為座以為嚴飾皆以頗梨為地以為莊嚴黃金為",
    "X28n0586_008:0291a02": "繩以為侍者以為莊挍通為一佛土此自有二而",
    "X28n0586_008:0291a03": "為牀座身當為奴僕故為大國王為大法師此自",
    "X28n0586_008:0291a04": "有二俱為法師有二十四字訓是甚為癡也而汝",
    "X28n0586_008:0291a05": "謂為爾乃為真滅為一切世間最為難信難解則",
    "X28n0586_008:0291a06": "為供養此為難事未足為難亦未為難此自有八",
    "X28n0586_008:0291a07": "是則為難此自有六則為疾得未得謂為得有五",
    "X28n0586_008:0291a08": "字訓當如來則為然後得成為佛則為見我不以",
    "X28n0586_008:0291a09": "為慮唯願不為慮有七字訓得最為第一亦為第",
    "X28n0586_008:0291a10": "一為十方無量又為他方則為如來此自有二為",
    "X28n0586_008:0291a11": "世所恭敬有三字訓名受法為法子當知是為新",
    "X28n0586_008:0291a12": "發意者當知是為增上慢者有一字訓被為斯所",
    "X28n0586_008:0291a13": "輕言有六字訓成小智為足便以為足得少為足",
    "X28n0586_008:0291a14": "便自以為足得少便為足我為佛道次去聲有五",
    "X28n0586_008:0291a15": "十八字五十八字中有三十五字訓與而為說法",
    "X28n0586_008:0291a16": "汝當為宣說常為諸佛亦為此佛能竊為一人廣",
    "X28n0586_008:0291a17": "為人說為他人說者而為開示欲為四眾爾乃應",
    "X28n0586_008:0291a18": "為四眾為諸菩薩為其集聽法眾我還為說廣為",
    "X28n0586_008:0291a19": "分別說處此為說法為眾生說法為之作衛護我",
    "X28n0586_008:0291a20": "爾時為現為說令通利或為四眾說為作聽法眾",
    "X28n0586_008:0291a21": "為大眾說為作證明為眾說法為一人說為人演",
    "X28n0586_008:0291a22": "說誰能為我當為宣說若為我解說吾當為汝說",
    "X28n0586_008:0291a23": "普為諸眾生今故為汝說廣為眾生普為十方普",
    "X28n0586_008:0291a24": "為時會有二十二字訓以為淨佛土故此自有二",
    "X28n0586_008:0291b01": "為求無上慧為衣食故何為衣食為聽是經故為",
    "X28n0586_008:0291b02": "聽法華經故為諸佛當來生故我為聽是經故尚",
    "X28n0586_008:0291b03": "為法來常為聽法為坐諸佛為是經故為欲滿足",
    "X28n0586_008:0291b04": "為於法故此自有二為求大法故亦不為己身為",
    "X28n0586_008:0291b05": "眾生故為貪利養故為求名聞故為說是經故有",
    "X28n0586_008:0291b06": "一字訓向不勤為法。",
    "X28n0586_008:0291b07": "記云冥寞",
    "X28n0586_008:0291b08": "冥暗也寞寂也良實也冥寞其本實難故也若作",
    "X28n0586_008:0291b09": "摸即冥暗摸[打丁+索]也若作溟漠海之溟漠無涯耳若",
    "X28n0586_008:0291b10": "依文句中則云冥邈故知寞字亦可改為邈字也。",
    "X28n0586_008:0291b11": "互相收攝如止觀第二記",
    "X28n0586_008:0291b12": "六度一一各具於六故一一度以五莊嚴即是以",
    "X28n0586_008:0291b13": "五嚴檀乃至以五嚴智能所互說皆名具六諸大",
    "X28n0586_008:0291b14": "乘經首楞嚴大品大論等六度皆爾故大品相攝",
    "X28n0586_008:0291b15": "品云富樓那白佛我今欲說菩薩之行佛言隨汝",
    "X28n0586_008:0291b16": "意說於是廣說六度更互相顯乃成六六三十六",
    "X28n0586_008:0291b17": "度故云或以施為名說諸波羅蜜乃至或以般若",
    "X28n0586_008:0291b18": "為名說諸波薩蜜五度入一且從一為名耳。",
    "X28n0586_008:0291b19": "文句云法住大久",
    "X28n0586_008:0291b20": "應云長久亦甚久也。",
    "X28n0586_008:0291b21": "經云山陵",
    "X28n0586_008:0291b22": "大阜曰陵陵崇也體崇高也。",
    "X28n0586_008:0291b23": "谿澗",
    "X28n0586_008:0291b24": "爾雅云水注川曰谿山夾水澗郭璞云別山陵間",
    "X28n0586_008:0291c01": "有水者之名也。",
    "X28n0586_008:0291c02": "溝壑",
    "X28n0586_008:0291c03": "壑呵各切爾雅云水注谷曰溝釋名云田間之水",
    "X28n0586_008:0291c04": "曰溝溝構也縱橫交構也壑虗也谿壑也深也阮",
    "X28n0586_008:0291c05": "也塹也。",
    "X28n0586_008:0291c06": "臺觀",
    "X28n0586_008:0291c07": "爾雅云闍謂之臺闍音都注云積土四方也又四",
    "X28n0586_008:0291c08": "方而高曰臺也觀謂之闕注云宮門雙闕也釋名",
    "X28n0586_008:0291c09": "云觀者於上觀望也。",
    "X28n0586_008:0291c10": "人天交接兩得相見",
    "X28n0586_008:0291c11": "正法華云天上見世間世間見天上天人世間往",
    "X28n0586_008:0291c12": "來交接羅什譯經至此乃云此語與西域義同但",
    "X28n0586_008:0291c13": "在言過質耳弟子僧叡應聲曰將非人天交接兩",
    "X28n0586_008:0291c14": "得相見乎什公大喜曰實然矣遂依而書之是知",
    "X28n0586_008:0291c15": "什公譯此妙經之時對正法華而考定也明矣于",
    "X28n0586_008:0291c16": "以見竺法護將囑累品安置經末未為允當所以",
    "X28n0586_008:0291c17": "什翻在於神力品後他宗何不思此之義乎。",
    "X28n0586_008:0291c18": "記云阿閦佛國而無女事無量壽國二種俱無但以",
    "X28n0586_008:0291c19": "乘戒三品交絡",
    "X28n0586_008:0291c20": "悲華經云阿閦菩薩自發願云所有女人成就一",
    "X28n0586_008:0291c21": "切諸妙功德猶如兜率天上天女無有婦女諸不",
    "X28n0586_008:0291c22": "淨事若諸男子發婬欲心至女人所以愛心視須",
    "X28n0586_008:0291c23": "臾之間便得離欲如是女人若見男子有愛欲心",
    "X28n0586_008:0291c24": "便得妊身亦得離於婬欲之想又寶積經云彼佛",
    "X28n0586_008:0292a01": "剎中女人無有女過不如此界諸女人等心多嫉",
    "X28n0586_008:0292a02": "妬兩舌惡口又彼懷孕之時至於誕育母子安適",
    "X28n0586_008:0292a03": "此皆不動如來本願力故又云彼佛剎中所有波",
    "X28n0586_008:0292a04": "旬魔王等眾不能障礙菩薩聲聞而皆信樂不動",
    "X28n0586_008:0292a05": "佛法咸自悔責為魔波旬此是不動如來修菩薩",
    "X28n0586_008:0292a06": "行之所攝受故彌陀國土女人及根闕二乘種不",
    "X28n0586_008:0292a07": "生尚無惡道之名何況有實雖聲聞無量蓋暫證",
    "X28n0586_008:0292a08": "小果且順宿習不久歸大豈仍滯真若皷音王明",
    "X28n0586_008:0292a09": "彌陀父母等事或云此乃彌陀之穢邦耳未詳持",
    "X28n0586_008:0292a10": "上品戒生天中品得人下品得脩羅犯此三品落",
    "X28n0586_008:0292a11": "三惡道次第可知即空乘者自有三品下品聲聞",
    "X28n0586_008:0292a12": "中品緣覺上品通教菩薩即假乘者亦有三品下",
    "X28n0586_008:0292a13": "品三藏菩薩中品通教出假菩薩上品別教菩薩",
    "X28n0586_008:0292a14": "即中乘者下品別教菩薩中品圓教菩薩上品是",
    "X28n0586_008:0292a15": "佛若戒緩乘亦急亦緩者即是穢土以聲聞菩薩",
    "X28n0586_008:0292a16": "共為僧以戒緩故五濁土穢乘亦緩故乃說三乘",
    "X28n0586_008:0292a17": "乘亦急故是顯一乘娑婆是也戒急乘亦緩亦急",
    "X28n0586_008:0292a18": "者即是淨土戒急故土無五濁乘亦緩故開三乘",
    "X28n0586_008:0292a19": "乘亦急故乃顯二乘安養是也乘緩戒急即是淨",
    "X28n0586_008:0292a20": "土純聲聞為僧戒緩乘急即是穢土純菩薩為僧",
    "X28n0586_008:0292a21": "交絡即乘急戒緩等句交相羅絡以辨淨穢也。",
    "X28n0586_008:0292a22": "安養下品生人在蓮華中常聞彌陀觀音說法",
    "X28n0586_008:0292a23": "若準十六觀經上品上生乘金剛臺如彈指頃往",
    "X28n0586_008:0292a24": "生彼土上品中生坐紫金臺上品下生坐金蓮華",
    "X28n0586_008:0292b01": "中品上生坐蓮華臺中品中生亦坐蓮華中品下",
    "X28n0586_008:0292b02": "生不說蓮華下品上生乘寶蓮華下品中生下品",
    "X28n0586_008:0292b03": "下生生于彼土皆在蓮華下三品人生于彼土只",
    "X28n0586_008:0292b04": "是觀音勢至為其說法令發心耳。",
    "X28n0586_008:0292b05": "身子示嗔等如止觀第二記",
    "X28n0586_008:0292b06": "羅云從佛經行佛問何故瘦答云若人食油則得",
    "X28n0586_008:0292b07": "力若食蘇者得好色食麻滓菜無色力大德世尊",
    "X28n0586_008:0292b08": "自當知佛問眾中誰為上座答云和上舍利弗佛",
    "X28n0586_008:0292b09": "言舍利弗食不淨食時身子聞便吐出食乃發誓",
    "X28n0586_008:0292b10": "曰不復受請時波斯匿王詣身子所云佛不以無",
    "X28n0586_008:0292b11": "事受請今不受請我今云何得清淨信身子乃述",
    "X28n0586_008:0292b12": "佛所訶語王即白佛佛勅受請身子不受佛言是",
    "X28n0586_008:0292b13": "人心不可復轉昔曾為蛇害於國王醫令嗽毒若",
    "X28n0586_008:0292b14": "不嗽者即須入火蛇乃思之我毒已放云何更嗽",
    "X28n0586_008:0292b15": "乍入火死難陀示貪如前序品補注所引戀婦貪",
    "X28n0586_008:0292b16": "欲而持戒等調達示癡愚昧不善作為逆事故佛",
    "X28n0586_008:0292b17": "訶云汝是癡人食人涕唾。",
    "X28n0586_008:0292b18": "經云迦留陀夷",
    "X28n0586_008:0292b19": "此云黑光亦云麤黑顏色黑光故得其名如阿含",
    "X28n0586_008:0292b20": "云夜行乞食其時雲暗有一妊婦於電光中見乃",
    "X28n0586_008:0292b21": "謂鬼驚倒損胎乃問之曰汝何鬼耶令我失胎答",
    "X28n0586_008:0292b22": "云我是瞿曇乞食弟子今來乞食非是鬼也乃被",
    "X28n0586_008:0292b23": "俗訶云云。",
    "X28n0586_008:0292b24": "優陀夷",
    "X28n0586_008:0292c01": "此云出現日出時生故以名焉阿難弟子也。",
    "X28n0586_008:0292c02": "周陀",
    "X28n0586_008:0292c03": "此云大路邊生佛本行經云其母是長者之女隨",
    "X28n0586_008:0292c04": "夫他國久而有孕垂產思歸行至中路即誕其子",
    "X28n0586_008:0292c05": "如是二度凡生兩子乃以大小而區別之大即周",
    "X28n0586_008:0292c06": "陀小即莎伽陀如次文是。",
    "X28n0586_008:0292c07": "莎伽陀",
    "X28n0586_008:0292c08": "此云小路邊生又云娑婆揭多此翻善來周陀者",
    "X28n0586_008:0292c09": "亦云周利槃陀伽亦周利槃特或翻蛇奴性多愚",
    "X28n0586_008:0292c10": "鈍昔為法師善於經論有五百弟子秘悋佛法不",
    "X28n0586_008:0292c11": "肯教人故今感於愚鈍之報或云周利即周陀也",
    "X28n0586_008:0292c12": "槃陀伽即莎伽陀也。",
    "X28n0586_008:0292c13": "文句云受七百",
    "X28n0586_008:0292c14": "受應作授。",
    "X28n0586_008:0292c15": "經云須臾某甲等",
    "X28n0586_008:0292c16": "俄頃之間謂之須臾某甲詔前人之言也餘如信",
    "X28n0586_008:0292c17": "解品補注辨。",
    "X28n0586_008:0292c18": "貿易",
    "X28n0586_008:0292c19": "貿莫侯切交易也市賣也。",
    "X28n0586_008:0292c20": "記云如華嚴中得摩尼珠十種瑩治",
    "X28n0586_008:0292c21": "二十一云一出大海中二巧匠加治三轉精妙四",
    "X28n0586_008:0292c22": "除垢五火鍊六莊嚴七貫以寶縷八置瑠璃柱上",
    "X28n0586_008:0292c23": "九光明四照十隨王意兩光如解生兩如行備是",
    "X28n0586_008:0292c24": "故堪任得授記莂。",
    "X28n0586_008:0293a01": "亦唯在穢",
    "X28n0586_008:0293a02": "疑在穢兩字當為宿世也。",
    "X28n0586_008:0293a03": "經云勝幡",
    "X28n0586_008:0293a04": "什師云外國破敵得勝則竪勝幡道場降魔亦表",
    "X28n0586_008:0293a05": "其勝相也肇公云外國戰諍破敵立幡以表勝菩",
    "X28n0586_008:0293a06": "薩摧煩惱賊降四魔怨乃至道場建勝相也此則",
    "X28n0586_008:0293a07": "不可同輔行中勝幡者袈裟也幡正作旛。",
    "X28n0586_008:0293a08": "密行",
    "X28n0586_008:0293a09": "有人云羅云雖得出家自貴慢他佛則訶誡由是",
    "X28n0586_008:0293a10": "遵依佛歎持戒密行第一今謂此是小乘意耳今",
    "X28n0586_008:0293a11": "法華中約其發迹以迹覆本名之為密今既發迹",
    "X28n0586_008:0293a12": "是故云耳。",
    "X28n0586_008:0293a14": "天台三大部補注卷第八"
}