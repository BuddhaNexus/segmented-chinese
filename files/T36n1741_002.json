{
    "T36n1741_002:1021a02": "略釋新華嚴經修行次第決疑論",
    "T36n1741_002:1021a03": "卷二之上",
    "T36n1741_002:1021a05": "大唐北京李通玄撰",
    "T36n1741_002:1021a06": "[1021a06] 第十善財入位契真門者。自三有為城郭一",
    "T36n1741_002:1021a07": "段頌。三十四行經。善財說頌。歎三有苦及諸",
    "T36n1741_002:1021a08": "法分。第二爾時文殊師利菩薩如象王迴已",
    "T36n1741_002:1021a09": "下一段長行及頌。是文殊師利。讚歎善財能",
    "T36n1741_002:1021a10": "發菩提之心。及令不厭生死苦。令具足普賢",
    "T36n1741_002:1021a11": "行分。第三爾時文殊師利說頌已下至辭退",
    "T36n1741_002:1021a12": "南行。此一段長行經。是文殊師利。歎善財",
    "T36n1741_002:1021a13": "發菩提心。及示善知識分。第四南行向勝樂",
    "T36n1741_002:1021a14": "國。是善財求善知識分。從此已下至經末。通",
    "T36n1741_002:1021a15": "文殊師利。總有五十三箇善知識。五十箇以",
    "T36n1741_002:1021a16": "明十住十行十迴向十地及等覺位。各有十",
    "T36n1741_002:1021a17": "箇善知識為本位。通有五十人。自文殊彌勒",
    "T36n1741_002:1021a18": "普賢三箇。以為佛果理智大用。而與五位中",
    "T36n1741_002:1021a19": "五十箇法門。而作因果理智體用。五十箇昇",
    "T36n1741_002:1021a20": "進位中。常有此根本智。無相法身簡擇妙慧。",
    "T36n1741_002:1021a21": "普賢差別智中萬行。以為因果。一一位中。皆",
    "T36n1741_002:1021a22": "有此三法。以成因果。因中有五十。果中有五",
    "T36n1741_002:1021a23": "十。都為一百。重因果五位。常以十波羅蜜。以",
    "T36n1741_002:1021a24": "為昇進之行。名為一百一十。此十波羅蜜。常",
    "T36n1741_002:1021a25": "以根本智。無相法身。普賢萬行。以為體用。故",
    "T36n1741_002:1021a26": "如修行者。未發心時。無始正使無明。十住初",
    "T36n1741_002:1021a27": "發心見道一時總斷。習氣煩惱漸漸微薄。佛",
    "T36n1741_002:1021a28": "果方終節級次第。後五十箇善知識自有次",
    "T36n1741_002:1021a29": "第。如十住初心。妙&#x5CEF;山頂至第三住。一向緣",
    "T36n1741_002:1021b01": "真心多。以三箇比丘表之。從第三住至第六",
    "T36n1741_002:1021b02": "住海幢比丘。以明迴彼緣真心多。事須了俗。",
    "T36n1741_002:1021b03": "以彌伽長者。解脫長者。一居市肆。一以禪門。",
    "T36n1741_002:1021b04": "并海幢比丘一人。共表世間撓處是淨。并學",
    "T36n1741_002:1021b05": "字智名句。世間萬境總是解脫。以此三人二",
    "T36n1741_002:1021b06": "俗士一比丘表法。始明六波羅蜜具足。方明",
    "T36n1741_002:1021b07": "出世間及世間解脫。從此二種解脫之後。以",
    "T36n1741_002:1021b08": "第七方便行。恒處生死。長養大慈大悲。不",
    "T36n1741_002:1021b09": "厭生死。念苦眾生。兼修智業。至第八住。方一",
    "T36n1741_002:1021b10": "分世間淨智中。無功智成。方以滿願優婆夷。",
    "T36n1741_002:1021b11": "仙人毘目瞿沙表之。以明智悲之位。第七第",
    "T36n1741_002:1021b12": "八。令成一體智悲圓滿門。以二位同住海潮",
    "T36n1741_002:1021b13": "處。第九以明八住智淨無畏。獲不死之神。以",
    "T36n1741_002:1021b14": "能同邪見等外道。同行引彼邪流。令歸正見。",
    "T36n1741_002:1021b15": "五熱炙身。火焰連天。刀山無際。登刀山入火",
    "T36n1741_002:1021b16": "聚等。以勝熱婆羅門表之。第十和會十住。一",
    "T36n1741_002:1021b17": "終智慈圓滿之行。如師子幢王女慈行表之。",
    "T36n1741_002:1021b18": "師子幢王是智。女是慈悲。以為所表。第七滿",
    "T36n1741_002:1021b19": "願優婆夷。梵云休捨。始從方便行。入於生",
    "T36n1741_002:1021b20": "死。長養慈悲。猶存染習。故以優婆夷表之。至",
    "T36n1741_002:1021b21": "第十住中。以明從智行悲。而無染習。即以師",
    "T36n1741_002:1021b22": "子幢王童女表之。以修行五位生熟智慈不",
    "T36n1741_002:1021b23": "同。事須於一乘佛果理智體用。十住十行十",
    "T36n1741_002:1021b24": "迴向十地等覺之位。重重逆順。五十度鍊治。",
    "T36n1741_002:1021b25": "始得智慈眾藝。萬事方終。功終行滿也。若也",
    "T36n1741_002:1021b26": "直求一解脫出世之理一法。總無同聲聞二",
    "T36n1741_002:1021b27": "乘小道。不可號為人天之師。若也欲求無上",
    "T36n1741_002:1021b28": "佛乘一切智乘。即處生死。不出不沒。大智大",
    "T36n1741_002:1021b29": "悲眾藝須明。不可將無智無知是佛也。經云。",
    "T36n1741_002:1021c01": "佛以法為身。通達一切法。以明無不知無不",
    "T36n1741_002:1021c02": "解。是佛法身也。如是五位五十箇行門。一百",
    "T36n1741_002:1021c03": "一十重因果。總根本智文殊普賢為體用。故",
    "T36n1741_002:1021c04": "以文殊妙慧。善簡諸法。以普賢差別智。以",
    "T36n1741_002:1021c05": "明知一切眾生根器。而與同行。以根本智號",
    "T36n1741_002:1021c06": "之為佛。恒無造作。自體如空。不屬三世。無古",
    "T36n1741_002:1021c07": "今始末之性。同於世間無量劫。然智無有時。",
    "T36n1741_002:1021c08": "始終不異。行果不遷。處世不污。以根本智為",
    "T36n1741_002:1021c09": "萬行之體。為此一乘法門。以根本智為佛果。",
    "T36n1741_002:1021c10": "以明智為初發心。以明一生成佛。以為此五",
    "T36n1741_002:1021c11": "位中修行之果。以同此教行之法也。以根本",
    "T36n1741_002:1021c12": "智相應。無古今多少劫生。故見一切眾生本",
    "T36n1741_002:1021c13": "性無生也總一生也。如今見道。共過去未來",
    "T36n1741_002:1021c14": "諸佛一時成佛。即如彌勒樓閣中。現三世劫。",
    "T36n1741_002:1021c15": "總在今時。以智境界法如是故。令發心者。會",
    "T36n1741_002:1021c16": "此智業亦復如是。不見多生。名初發菩提心。",
    "T36n1741_002:1021c17": "於智境中。無三世古今時分等量。是法本如",
    "T36n1741_002:1021c18": "是故。妄見多少是妄。是識業。是生死。是執",
    "T36n1741_002:1021c19": "障。是邪見。從正不可從邪也。是故此五十箇",
    "T36n1741_002:1021c20": "善知識。為昇進之行。文殊普賢彌勒。為五",
    "T36n1741_002:1021c21": "十位中理智體用之因果。始終不離此三世",
    "T36n1741_002:1021c22": "法也。成一百一十之法門。如前所述。已前四",
    "T36n1741_002:1021c23": "段。已明勸歎善財能發菩提心。及正示善知",
    "T36n1741_002:1021c24": "識所在。已下明善財辭退趣求。入正及菩薩",
    "T36n1741_002:1021c25": "行。[1021c25] 此已下一段。明入初發心住。於十住中",
    "T36n1741_002:1021c26": "初門。以檀波羅蜜為主。餘九為伴。南方有",
    "T36n1741_002:1021c27": "國。名曰勝樂者。南者為正。為明為日。為虛無",
    "T36n1741_002:1021c28": "為文章。離法心。以明心達虛無。其智慧文章。",
    "T36n1741_002:1021c29": "心自然明白。即正慧現前。是故禮佛。先稱南",
    "T36n1741_002:1022a01": "無。即東方為首。以東方春生發明。萬物生之",
    "T36n1741_002:1022a02": "首故。為法事之首也。以南為法門為正。為虛",
    "T36n1741_002:1022a03": "無為正慧。是以先稱。以東方為萬物生發明",
    "T36n1741_002:1022a04": "之首。是以為法事之首故。是以木貫日為東",
    "T36n1741_002:1022a05": "字。以木生明故。以木字管十方諸法。南方亦",
    "T36n1741_002:1022a06": "管十方之法。以十下八為木字。以東方為青",
    "T36n1741_002:1022a07": "龍為智。以普賢菩薩在東方表之。觀世音是",
    "T36n1741_002:1022a08": "慈悲。位在西方表之。以西為金。為白虎為",
    "T36n1741_002:1022a09": "殺害。以表慈悲之法。在殺害惡趣行之。是故",
    "T36n1741_002:1022a10": "十迴向位中。和會智悲二門。觀世音在金剛",
    "T36n1741_002:1022a11": "山之西阿。正趣菩薩從東方而至。同會而見。",
    "T36n1741_002:1022a12": "正趣表智。觀音表悲。皆取方像。表之法故。然",
    "T36n1741_002:1022a13": "一方法。即十方遍也。今且略述東方之義少",
    "T36n1741_002:1022a14": "分。以明表法不可廣言。以木字表智滿十方。",
    "T36n1741_002:1022a15": "橫通&#x7AEA;徹。通含八卦之法。總在其中。通上下",
    "T36n1741_002:1022a16": "二方法。為智滿十方法也。少一法不名圓智。",
    "T36n1741_002:1022a17": "且如東方為震卦。震為木為長男。為音聲為",
    "T36n1741_002:1022a18": "號令。即十方總通遍。且如音聲語言出於口。",
    "T36n1741_002:1022a19": "口為兌。巽為言說風教。離為文章為心。為目",
    "T36n1741_002:1022a20": "為虛無。乾為圓淨。坤為眾信順為腹。坎為水",
    "T36n1741_002:1022a21": "為玄武為姦邪。是智者之所治。艮為山為小",
    "T36n1741_002:1022a22": "男。為童蒙為止。上方為天。含容萬像。是故十",
    "T36n1741_002:1022a23": "信位中。上方世界名平等。佛號觀察智。以表",
    "T36n1741_002:1022a24": "根本智。以虛空為體。下方戊巳。土王四季。表",
    "T36n1741_002:1022a25": "智悲圓滿。負載萬物。以一方之法。而遍十方。",
    "T36n1741_002:1022a26": "若十方參像。以該世間萬類之屬。以君子道",
    "T36n1741_002:1022a27": "明十方之法。常在一心之恒用。始可為正慧",
    "T36n1741_002:1022a28": "為明。為日為文章。是故十門八千為南字。以",
    "T36n1741_002:1022a29": "表南方為正為明。以八至之日。以八尺之表。",
    "T36n1741_002:1022b01": "於南方定影盈縮。且約略如是。廣即云云。今",
    "T36n1741_002:1022b02": "言南方者。有是十種智慧恒圓滿故。可以定",
    "T36n1741_002:1022b03": "正邪決是非是南方義。有國土名為勝樂者。",
    "T36n1741_002:1022b04": "從啟發達此。十智圓明。破長夜之暗。名為勝",
    "T36n1741_002:1022b05": "樂。其國有山。名為妙&#x5CEF;者。夫欲入正位。且非",
    "T36n1741_002:1022b06": "定不啟。欲入勝慧。以正止為初。山者止也。但",
    "T36n1741_002:1022b07": "止心不動如山。心境自然見盡。心亡相盡。即",
    "T36n1741_002:1022b08": "正慧便生。相盡由定。慧由定發。定慧既現。執",
    "T36n1741_002:1022b09": "障惑亡。執業惑亡。大智便現。相盡知現。名曰",
    "T36n1741_002:1022b10": "妙&#x5CEF;。以登山頂。至相盡之處。於空無相之理。",
    "T36n1741_002:1022b11": "空慧恒明。無始業塵。一念便盡。身心都盡。內",
    "T36n1741_002:1022b12": "外總亡。身見見取戒取邪見等五見既盡。名",
    "T36n1741_002:1022b13": "為見道。既見道已。唯空智慧恒照現前。隨",
    "T36n1741_002:1022b14": "行習氣。以道治之。治習漸薄。智慧增明。智慧",
    "T36n1741_002:1022b15": "既增廣行悲願度脫眾生。當盡我願乃亡。眾",
    "T36n1741_002:1022b16": "生不盡我行不止。大慈如日普照十方。大悲",
    "T36n1741_002:1022b17": "如月清涼有海。始終如是。無有休息。名為修",
    "T36n1741_002:1022b18": "道。且如妙&#x5CEF;山上。是見道位。以根本普光明",
    "T36n1741_002:1022b19": "智為道體。以文殊師利妙慧修普賢行。成普",
    "T36n1741_002:1022b20": "賢道。為眾生界作大悲門。安立五位行相。和",
    "T36n1741_002:1022b21": "會智悲增損。至妙覺位方終。令智海增明。大",
    "T36n1741_002:1022b22": "悲深廣。眾藝通明。四攝行圓。慈悲功滿。如下",
    "T36n1741_002:1022b23": "自有次第。如是始終修治行滿。不出剎那之",
    "T36n1741_002:1022b24": "境界。以智印之。莫作情解。如此初發心住。明",
    "T36n1741_002:1022b25": "以從禪定。顯得根本空智慧門。無明始謝。智",
    "T36n1741_002:1022b26": "慧始明。初生如來智慧之家。名住佛所住。故",
    "T36n1741_002:1022b27": "得憶念一切諸佛境界智慧光明普見法門。",
    "T36n1741_002:1022b28": "以此見道。無古今中邊等見。經歷五位。鍊磨",
    "T36n1741_002:1022b29": "習氣。增長慈悲。名為修道。故言。初發心時便",
    "T36n1741_002:1022c01": "成正覺。方可修道。治行上智慧諸藝不圓滿。",
    "T36n1741_002:1022c02": "障菩薩行。是以善財南行。求諸勝友皆云。我",
    "T36n1741_002:1022c03": "已先發阿耨多羅三藐三菩提心。云何學菩",
    "T36n1741_002:1022c04": "薩行。修菩薩道。不云增長佛道。故為根本",
    "T36n1741_002:1022c05": "智。以定顯得。無作無修。但修菩薩道。學菩薩",
    "T36n1741_002:1022c06": "行。根本智自明自顯。無有修作。如根本智。常",
    "T36n1741_002:1022c07": "與諸菩薩行作。無著無染。無生滅無生死之",
    "T36n1741_002:1022c08": "性。若不得正覺之體諸行並是無常。皆是人",
    "T36n1741_002:1022c09": "天有生死業報也。善財於妙&#x5CEF;山上七日者。",
    "T36n1741_002:1022c10": "七覺支分勸故云七日。四維上下求覓渴仰",
    "T36n1741_002:1022c11": "者。此是定後作十方觀。觀察諸法體性也。遙",
    "T36n1741_002:1022c12": "見德雲比丘。在別山頂。徐步經行者。以明自",
    "T36n1741_002:1022c13": "住之山。是自止觀。故遙見是信。以為止觀之",
    "T36n1741_002:1022c14": "後。信有定慧寂用不二法門。是故別山上徐",
    "T36n1741_002:1022c15": "步經行。山上是定。徐步經行是用。以不離",
    "T36n1741_002:1022c16": "止而有用。以明不住寂不住亂。是故徐步經",
    "T36n1741_002:1022c17": "行。見已往詣者昇進也。到已合掌契會也。頂",
    "T36n1741_002:1022c18": "禮者至本位之果也。右遶者信順奉行。自東",
    "T36n1741_002:1022c19": "自北自西自南為右遶。依甲行不依辰為右",
    "T36n1741_002:1022c20": "遶。今人行道返此。德雲比丘言。我得決定解",
    "T36n1741_002:1022c21": "力。信根清淨。智光照耀。普觀境界。離一切",
    "T36n1741_002:1022c22": "障。善巧觀察。普眼明徹。具清淨行。往詣十方",
    "T36n1741_002:1022c23": "一切國土。恭敬供養一切諸佛。常念一切諸",
    "T36n1741_002:1022c24": "佛總持。一切諸佛正法。常見一切十方諸佛",
    "T36n1741_002:1022c25": "所。見於東方一佛二佛十佛百佛乃至不可",
    "T36n1741_002:1022c26": "說佛剎微塵數佛者。此是見道之後觀也。用",
    "T36n1741_002:1022c27": "法眼智眼觀之如前。我得決定信解力。信眼",
    "T36n1741_002:1022c28": "清淨。智光所照者是也。以清淨眼智光明。照",
    "T36n1741_002:1022c29": "於東方一佛二佛百佛百千佛億佛千億佛百",
    "T36n1741_002:1023a01": "千億佛那由他億佛。乃至見無數無量無邊",
    "T36n1741_002:1023a02": "無等不可數不可思不可量不可說不可說。",
    "T36n1741_002:1023a03": "乃至見不可說不可說佛剎微塵數佛。如東",
    "T36n1741_002:1023a04": "方南西北方。四維上下。亦復如是。此是入佛",
    "T36n1741_002:1023a05": "知見佛境界。供養諸佛。學菩薩神通觀門。答",
    "T36n1741_002:1023a06": "前善財所請。云何於普賢行疾得圓滿。修行",
    "T36n1741_002:1023a07": "者應以清淨智光明眼。一依此法。從東方觀。",
    "T36n1741_002:1023a08": "一切眾生心如自心。無體無相無心性。不見",
    "T36n1741_002:1023a09": "一切眾生苦樂好惡是非長短等相。但以清",
    "T36n1741_002:1023a10": "淨智眼。光明普照。唯見一切眾生真體。不隨",
    "T36n1741_002:1023a11": "情識肉眼所見。但見一切眾生功德果體。如",
    "T36n1741_002:1023a12": "諸佛相。不見人天惡道地獄等相。一切境界",
    "T36n1741_002:1023a13": "如光如影。無實無虛。性自無垢。諸佛眾生。及",
    "T36n1741_002:1023a14": "以自身身心體相。本來一味。須起佛色身境",
    "T36n1741_002:1023a15": "界海。皆以智而生。無相法身境界。以智體本",
    "T36n1741_002:1023a16": "無。萬相空寂。如彌勒樓閣。從無處來滅。向無",
    "T36n1741_002:1023a17": "處去。全見一切眾生境界。是涅槃境界。全見",
    "T36n1741_002:1023a18": "眾生境界。是如來境界。不從妄情所知。但隨",
    "T36n1741_002:1023a19": "智光所照。令使有無自在。不壞肉眼。見諸眾",
    "T36n1741_002:1023a20": "生。不壞法眼。境界無體。不壞智眼。幻生萬",
    "T36n1741_002:1023a21": "境。見諸佛身。皆自在故。入智無作大用光明",
    "T36n1741_002:1023a22": "神化法門。皆自幻智所作。無內外有也。從於",
    "T36n1741_002:1023a23": "東方及四維上下無限。總以清淨智光明作",
    "T36n1741_002:1023a24": "用。而令自在。皆須先以無作自性定。顯發法",
    "T36n1741_002:1023a25": "身無相普光明淨智。無貪瞋業。具慈悲心。始",
    "T36n1741_002:1023a26": "可入此智幻法門。有無自在。若不具慈悲業。",
    "T36n1741_002:1023a27": "便作大力鬼神惡夜叉惡羅剎。如普賢行品",
    "T36n1741_002:1023a28": "說。此是見道後觀。未入智境者未堪也。若一",
    "T36n1741_002:1023a29": "向觀空淨業貪。緣空理虛神。妙用不行即滯",
    "T36n1741_002:1023b01": "寂。是二乘行種。若也迷理智妙神。一向有作",
    "T36n1741_002:1023b02": "想觀者。即是有為生滅。同西方阿彌陀淨土",
    "T36n1741_002:1023b03": "觀也。此一乘智境觀門。使清淨無作智光神",
    "T36n1741_002:1023b04": "妙。從根本無相法身清淨大智光明。成大用",
    "T36n1741_002:1023b05": "門。學菩薩神通。入普賢道。一向作想者亦不",
    "T36n1741_002:1023b06": "至。一向真心多者亦不成。迴真入用者始可",
    "T36n1741_002:1023b07": "作也。如經中德雲比丘。讚善財所求。汝求",
    "T36n1741_002:1023b08": "菩薩神通。乃至求菩薩生死涅槃門。求菩薩",
    "T36n1741_002:1023b09": "觀察有為無為。心無所著。是故開此入佛境",
    "T36n1741_002:1023b10": "界門。和會生死涅槃有為無為。而無所著法",
    "T36n1741_002:1023b11": "門。以清淨大智光明入。菩薩大用神通妙用",
    "T36n1741_002:1023b12": "恒寂故。於別山頂上徐步經行。表動寂得所。",
    "T36n1741_002:1023b13": "以是義故。身不處座而坐也。修行入見道已。",
    "T36n1741_002:1023b14": "以正智光明作如是觀。一如經作體用之門。",
    "T36n1741_002:1023b15": "使無偏學以滯其功。以此生作一觀門。成當",
    "T36n1741_002:1023b16": "生便入報業神功。大用自在也。此是一剎那",
    "T36n1741_002:1023b17": "際。來生以圓智照之可見。如西方淨土觀。一",
    "T36n1741_002:1023b18": "向有為作想。以心想成。猶尚得變易生死報",
    "T36n1741_002:1023b19": "業神通。如十善業尚生天上。得報業神通。如",
    "T36n1741_002:1023b20": "龍大力鬼。尚以無明惡業。猶有神通。何況道",
    "T36n1741_002:1023b21": "眼開敷。慈善根力。使智神用一生作意。而於",
    "T36n1741_002:1023b22": "來世不獲大用神通者也。以明初發心便成",
    "T36n1741_002:1023b23": "正覺者。即法身無相根本普光明智。體無作",
    "T36n1741_002:1023b24": "理。以為正覺之體。以此成就神通。是菩薩行。",
    "T36n1741_002:1023b25": "正覺智體。今此現生一生發心相應時。得以",
    "T36n1741_002:1023b26": "正智於分段身。作觀行心成。兼修善兼修眾",
    "T36n1741_002:1023b27": "藝。觀行心成。來生入變易身。以今生分段之",
    "T36n1741_002:1023b28": "身。是過去作業。今身以智修觀行業。來生得",
    "T36n1741_002:1023b29": "神用變化生也。一一自行功成始得者是。自",
    "T36n1741_002:1023c01": "行功力得者是真也。如佛菩薩力暫時加持",
    "T36n1741_002:1023c02": "力得者是不真也。去&#x5374;神力還自依舊。如以",
    "T36n1741_002:1023c03": "神鬼加持力即是魔業。轉變人心不得自在。",
    "T36n1741_002:1023c04": "便即令心狂亂不可取也。一一以自見道力",
    "T36n1741_002:1023c05": "明智心境無物。淨貪瞋癡業。且以性自清淨",
    "T36n1741_002:1023c06": "平等。同體大慈悲業。無見而見。無知而知。所",
    "T36n1741_002:1023c07": "作皆真。以智為用。用其智印印一切眾生三",
    "T36n1741_002:1023c08": "世業果。總為佛境界也。方得自心無垢也。",
    "T36n1741_002:1023c09": "從我唯得此憶念一切諸佛智慧光明普見法",
    "T36n1741_002:1023c10": "門已下。是推德昇進。此已上一段。初入佛知",
    "T36n1741_002:1023c11": "見。智總該三世諸佛境界總為一時。一真法",
    "T36n1741_002:1023c12": "界無古今性。不見新成佛。不見舊成佛。以法",
    "T36n1741_002:1023c13": "無古今新舊成壞等性故。以普眼見之。",
    "T36n1741_002:1023c14": "[1023c14] 第二治地住。以戒波羅蜜為主。餘九為伴。南",
    "T36n1741_002:1023c15": "方義如前釋。南方有國名曰海門國者。以戒",
    "T36n1741_002:1023c16": "波羅蜜為海門體。以大海不宿死屍。以表法",
    "T36n1741_002:1023c17": "身智光為戒體。自性無垢。不宿煩惱惡業識",
    "T36n1741_002:1023c18": "種諸見貪瞋死屍。以法身根本普光明智以",
    "T36n1741_002:1023c19": "為戒體。性自無垢故。此智現前十二有支生",
    "T36n1741_002:1023c20": "死海。便為一切諸佛諸功德大福德海辯才",
    "T36n1741_002:1023c21": "海。故曰海門。如經自有文。比丘海雲者。以表",
    "T36n1741_002:1023c22": "十二有支。是一切眾生煩惱業之大海。今以",
    "T36n1741_002:1023c23": "戒定慧淨。為普光明智諸佛大海諸功德海",
    "T36n1741_002:1023c24": "大智慧海。能顯示此法。覆蔭潤益一切眾生。",
    "T36n1741_002:1023c25": "令開覺悟。十二有支。便成海雲。故善財至海",
    "T36n1741_002:1023c26": "雲比丘所。頂禮其足。以明昇進至位也。合",
    "T36n1741_002:1023c27": "掌者以明契會此位之法也。善財言。我以先",
    "T36n1741_002:1023c28": "發阿耨多羅三藐三菩提心。欲入一切無上",
    "T36n1741_002:1023c29": "智海。此明善財請法。廣如經說。海雲比丘歎",
    "T36n1741_002:1024a01": "善財。能發菩提心。要得普門善根光明。具真",
    "T36n1741_002:1024a02": "實道三昧智光。生種種大福。長白淨法。無有",
    "T36n1741_002:1024a03": "懈息。事善知識。不生疲厭。不顧身命。無所藏",
    "T36n1741_002:1024a04": "積。廣如經說。海雲比丘言。我住海門國十有",
    "T36n1741_002:1024a05": "二年。常以大海為其境界。所謂思惟大海無",
    "T36n1741_002:1024a06": "量眾寶奇妙莊嚴。廣如經說。言住海門國十",
    "T36n1741_002:1024a07": "二年者。住十二緣觀。觀十二緣生死海。便成",
    "T36n1741_002:1024a08": "大智海。乃至無量眾寶奇妙莊嚴。以明迷十",
    "T36n1741_002:1024a09": "二因緣。無明緣行。行緣識。識緣名色。名色緣",
    "T36n1741_002:1024a10": "六入。六入緣觸。觸緣受。受緣愛。愛緣取。取",
    "T36n1741_002:1024a11": "緣有。有緣生。生緣老病死苦。咨嗟歎息。涕淚",
    "T36n1741_002:1024a12": "憂愁。苦果相隨。無有休息。今三昧觀照。方便",
    "T36n1741_002:1024a13": "力便為清淨大光明智海。諸功德海。一切眾",
    "T36n1741_002:1024a14": "寶微妙莊嚴海。無量智慧之海。廣如經說。迷",
    "T36n1741_002:1024a15": "此十二有支。即有無量苦果。地獄畜生餓鬼",
    "T36n1741_002:1024a16": "貧窮困苦之所莊嚴。若以定慧觀察。方便力",
    "T36n1741_002:1024a17": "便為一切諸佛海。諸功德智慧之海。如十二",
    "T36n1741_002:1024a18": "有支但迷三法。第一不悟心境體空。直執心",
    "T36n1741_002:1024a19": "境實有。名曰無明。第二迷名色為境。第三自",
    "T36n1741_002:1024a20": "六根為主。以意根不了。以迷名色。根境相",
    "T36n1741_002:1024a21": "對。行觸受愛取有以生識業。以斯三緣十二",
    "T36n1741_002:1024a22": "緣起相續。三界苦果無有停息。今以方便力",
    "T36n1741_002:1024a23": "治。令成大智業。絕生死苦流。以禪定止自意",
    "T36n1741_002:1024a24": "根。令不於五根之中。不緣境界。意根不生。自",
    "T36n1741_002:1024a25": "餘眼耳鼻舌身五根無生。意根既淨。心境俱",
    "T36n1741_002:1024a26": "亡。無內無外。無大無少。無有三世古今。分別",
    "T36n1741_002:1024a27": "識種總亡。以意滅十二緣滅。三界一切苦果",
    "T36n1741_002:1024a28": "滅。唯有真智朗然明白。普照十方。智及境界",
    "T36n1741_002:1024a29": "萬法無體。以智無體故。本明淨故。量同虛",
    "T36n1741_002:1024b01": "空。等法界故。無中邊故。神用遍周。無去來",
    "T36n1741_002:1024b02": "故。入一切眾境界。如焰如化。如幻如影。如虛",
    "T36n1741_002:1024b03": "空。無取捨故。智自無我。不見他主故。智自無",
    "T36n1741_002:1024b04": "依。不見他依住故。智同法界。所見皆法故。智",
    "T36n1741_002:1024b05": "同淨妙光明。現諸物像。普含容故。智為妙神。",
    "T36n1741_002:1024b06": "自無體性。故善能分別十方事故。智淨如空。",
    "T36n1741_002:1024b07": "感生福海。皆同光影妙莊嚴故。智如帝網。於",
    "T36n1741_002:1024b08": "一切境界。及一切眾生前。普現其身。隨業差",
    "T36n1741_002:1024b09": "別。對現色身。無去來故。智如水清寶。一念現",
    "T36n1741_002:1024b10": "前。無始無明。十二有支濁水。一時清淨故。是",
    "T36n1741_002:1024b11": "故無明滅。根境識十二有支生死苦海一時",
    "T36n1741_002:1024b12": "滅。法界自性清淨普光明智。及一切功德智",
    "T36n1741_002:1024b13": "慧海一時發開。是以勸觀十二有支六根境",
    "T36n1741_002:1024b14": "識。成如來智慧諸功德海。以得前妙&#x5CEF;山一",
    "T36n1741_002:1024b15": "切相盡。諸佛智慧光明高顯。出世之道用。觀",
    "T36n1741_002:1024b16": "察現行六根名色識種十二有支。令達世間。",
    "T36n1741_002:1024b17": "成一切智種諸功德。海雲比丘言。善男子。我",
    "T36n1741_002:1024b18": "作是念時。此大海之下。有大蓮華。忽然出現。",
    "T36n1741_002:1024b19": "以無能勝因陀羅尼寶為莖者。以天帝能主",
    "T36n1741_002:1024b20": "為名者。以此為一切寶中之主。尼羅是淨妙",
    "T36n1741_002:1024b21": "青色寶也。表是由根本智。報生檀波羅蜜行",
    "T36n1741_002:1024b22": "所起。自餘以次九波羅蜜行配之。百萬阿修",
    "T36n1741_002:1024b23": "羅王。執持蓮華莖者。王表菩薩所行萬行。不",
    "T36n1741_002:1024b24": "離根本普光明智而得。處生死不沒自在故。",
    "T36n1741_002:1024b25": "像阿修羅處大海而不沒。百萬龍王。雨以香",
    "T36n1741_002:1024b26": "水者。主差別之智。以為戒體。其智如龍。恒處",
    "T36n1741_002:1024b27": "法空。雨法利生。以為香水。以智體恒空。清淨",
    "T36n1741_002:1024b28": "無垢。能淨諸業。以為戒體故像之。如龍遊空",
    "T36n1741_002:1024b29": "降雨故。自餘依波羅蜜行配之。自餘諸寶莊",
    "T36n1741_002:1024c01": "嚴。是十波羅蜜行報生。此蓮華有如是莊嚴。",
    "T36n1741_002:1024c02": "芬敷布護。彌覆大海者。以明萬行自體。無染",
    "T36n1741_002:1024c03": "而能周遍。覆蔭法界一切眾生。以蓮華表之。",
    "T36n1741_002:1024c04": "是故經云。此大蓮華。如來出世善根所起。十",
    "T36n1741_002:1024c05": "方世界。無不現前。從如幻法生。如夢法生。清",
    "T36n1741_002:1024c06": "淨業生。無諍法門之所莊嚴。入無為印。住",
    "T36n1741_002:1024c07": "無礙門。充滿十方一切國土。蓮華上有佛。結",
    "T36n1741_002:1024c08": "跏趺坐。其身從此上。至有頂者。根本智為佛",
    "T36n1741_002:1024c09": "體。為智體本無神用妙淨。盡諸有海。圓滿十",
    "T36n1741_002:1024c10": "方。無見其際。言上至有頂者。盡諸有見色塵",
    "T36n1741_002:1024c11": "之頂。如經云。無見頂相。不可思議。此如來即",
    "T36n1741_002:1024c12": "伸右手。而摩我頂者。右手者作用之法。摩頂",
    "T36n1741_002:1024c13": "者引接會真。道合印可除疑故。為我說普眼",
    "T36n1741_002:1024c14": "經者。以明契會。智眼普周量齊法界。普觀根",
    "T36n1741_002:1024c15": "境。隨根教生。根境無窮。教亦無盡。若無根",
    "T36n1741_002:1024c16": "境。教亦本亡。以明根本智。對物設教。等一切",
    "T36n1741_002:1024c17": "眾生。根量遍故。名普眼經。經云。假使有人。",
    "T36n1741_002:1024c18": "以大海水為墨。須彌聚為筆。書寫此普眼法",
    "T36n1741_002:1024c19": "門。一品中一門。一門中一法。一法中一義。一",
    "T36n1741_002:1024c20": "義中一句。不得少分。何況能盡者。以教不",
    "T36n1741_002:1024c21": "自生。因根境而起。以眾生無限。煩惱繫著又",
    "T36n1741_002:1024c22": "多。是根境無邊。教門無盡。以根本智為普眼",
    "T36n1741_002:1024c23": "差別智為經。我於彼佛所。一千二百歲。受持",
    "T36n1741_002:1024c24": "如是普眼法門。於日日中。聞持陀羅尼。光明",
    "T36n1741_002:1024c25": "領受無數品者。以表十二緣生之法。有百煩",
    "T36n1741_002:1024c26": "惱。從十無明上。互體有百。以遍在十二緣中。",
    "T36n1741_002:1024c27": "十二緣中。緣緣有十。千二百大煩惱根本。與",
    "T36n1741_002:1024c28": "十方一切眾生。而作無量迷緣。流轉生死大",
    "T36n1741_002:1024c29": "海。今以禪定觀察。方便力便為一切清淨普",
    "T36n1741_002:1025a01": "光明智海。及差別智海故。名一千二百歲受",
    "T36n1741_002:1025a02": "持如是普眼經。以明差別智。於根本智。起無",
    "T36n1741_002:1025a03": "量利益眾生法門。名為我於彼佛所。受持讀",
    "T36n1741_002:1025a04": "誦。此明以妙&#x5CEF;山相盡。出纏之智。作十二緣",
    "T36n1741_002:1025a05": "生觀。治六根名色。及識生死苦海。以成清淨",
    "T36n1741_002:1025a06": "智光普眼法門。令於生死海。成智悲之海。從",
    "T36n1741_002:1025a07": "我唯知此普眼法門已下。是推德昇進。如是",
    "T36n1741_002:1025a08": "八萬四千諸塵勞。皆不離五蘊六根。色受想",
    "T36n1741_002:1025a09": "行識起。但名色六根。以意根於五根中。取名",
    "T36n1741_002:1025a10": "色之境。為不了故。有十二緣生。及十大煩惱。",
    "T36n1741_002:1025a11": "成八萬四千。如華嚴經云。於五蘊之上。一",
    "T36n1741_002:1025a12": "蘊之中。有百煩惱。五蘊之上。有五百煩惱。內",
    "T36n1741_002:1025a13": "有五百。外有五百。如是等乃至八萬四千。以",
    "T36n1741_002:1025a14": "明五蘊上。內外有一千煩惱。於十使上。一使",
    "T36n1741_002:1025a15": "之上有一千。十使上有一萬。還於十使分內",
    "T36n1741_002:1025a16": "外。各有一萬。以為二萬。以貪瞋癡增上有六",
    "T36n1741_002:1025a17": "萬三千。通收貪行多者二萬一千。瞋行多者",
    "T36n1741_002:1025a18": "二萬一千。癡行多者二萬一千。三箇等二萬",
    "T36n1741_002:1025a19": "一千。為八萬四千。四千是五蘊上內外本數。",
    "T36n1741_002:1025a20": "八萬是十使上緣境起貪瞋癡數。皆以六根",
    "T36n1741_002:1025a21": "名色識三事。成無盡煩惱。等十方界大迷。此",
    "T36n1741_002:1025a22": "三事中。以意根為主。今但以定淨意想本無。",
    "T36n1741_002:1025a23": "五根本來無主。一切內外山河大地。及水火",
    "T36n1741_002:1025a24": "風等境界。皆意根取相起識。執成名為七識。",
    "T36n1741_002:1025a25": "但以執處成名。亦無別體。隨成業處。生三",
    "T36n1741_002:1025a26": "界有漏界。名為第八種子。亦無別體。但是一",
    "T36n1741_002:1025a27": "箇意識所成。今修行者但止意根。不動如山。",
    "T36n1741_002:1025a28": "心境自然相盡。意亡境謝。識滅智成。無始迷",
    "T36n1741_002:1025a29": "塵。只緣意惑。意亡智現。十方朗然。心境空",
    "T36n1741_002:1025b01": "虛。名為智地。以智日普觀萬境。無體相。迷空",
    "T36n1741_002:1025b02": "幻生。無本無末。無生死之體。三界六道人天",
    "T36n1741_002:1025b03": "地獄一切世界。皆是意想妄塵所生。意滅故",
    "T36n1741_002:1025b04": "妄境界隨滅。如薪盡火滅。意盡業空。四大同",
    "T36n1741_002:1025b05": "謝。山河大地。與意俱喪。此非放蕩情亡。思念",
    "T36n1741_002:1025b06": "都盡。以正定相應方知也。不在情識斟酌。論",
    "T36n1741_002:1025b07": "主頌曰。山河大地及火風。三界境界由意生。",
    "T36n1741_002:1025b08": "意識滅盡。如虛空一切境界同時滅。意塵識",
    "T36n1741_002:1025b09": "滅妄境無。唯真智境妙莊嚴。智境莊嚴如光",
    "T36n1741_002:1025b10": "影。皆相照徹非有無。智境無身。亦無見。以智",
    "T36n1741_002:1025b11": "淨故。業如是。以其大智照世間。不見世間。唯",
    "T36n1741_002:1025b12": "智境。能以肉眼見世間。於所見中無染著。[1025b12] 問",
    "T36n1741_002:1025b13": "曰。根本智既自體無垢。何不自然本是佛。何",
    "T36n1741_002:1025b14": "故能隨迷作六道眾生。輪迴苦海。若修得即",
    "T36n1741_002:1025b15": "是生滅無。常屬人天因果。若不修得。何不",
    "T36n1741_002:1025b16": "自然是佛。而作眾生。有苦有樂。六道生死差",
    "T36n1741_002:1025b17": "別。[1025b17] 答曰。為其真智。自無有性。無有本體。凝",
    "T36n1741_002:1025b18": "然常住。言我是佛。是自性清淨故。以無自性",
    "T36n1741_002:1025b19": "故。無自然我是佛。我清淨。若有自然我是佛。",
    "T36n1741_002:1025b20": "我清淨。我是智慧。我成正覺者。即有處所可",
    "T36n1741_002:1025b21": "得之法。即是常見。即是破壞。諦觀十方。無有",
    "T36n1741_002:1025b22": "此物。有凝然者。若有此物。不應有十方三",
    "T36n1741_002:1025b23": "界。有苦有樂。長壽短壽。萬物不同。眾生差",
    "T36n1741_002:1025b24": "別。若無自體凝然常住者。要須待緣方始顯",
    "T36n1741_002:1025b25": "得。不是修生作得。為智無自性故。不屬凝然",
    "T36n1741_002:1025b26": "常住。亦不屬修生作得。此二者皆屬斷常諸",
    "T36n1741_002:1025b27": "見。以無自性故。迷心境。緣執著。成業因。執",
    "T36n1741_002:1025b28": "輕重。違順情多。瞋愛貪癡。有種種六道生死",
    "T36n1741_002:1025b29": "苦樂不同。由執業瞋喜愛著諸煩惱故。有種",
    "T36n1741_002:1025c01": "種業生。從此輕煩惱中。有人天樂果者。知生",
    "T36n1741_002:1025c02": "死苦故。方能有自覺聖智。有因師發心。皆以",
    "T36n1741_002:1025c03": "知生死長遠。方始發志。求於真道。皆無自然",
    "T36n1741_002:1025c04": "天生是佛。是真正為真智。無自性故。設從天",
    "T36n1741_002:1025c05": "人龍神中。有能覺知生死長遠輪轉過失。或",
    "T36n1741_002:1025c06": "以依先達聖智為師。以成覺悟。以淨心境。方",
    "T36n1741_002:1025c07": "能顯發本心無性。方知心所緣境。總皆無性。",
    "T36n1741_002:1025c08": "自性無生。心境無生。名為智境。以智現故。",
    "T36n1741_002:1025c09": "方照意所迷境。一切總無。方名為智境。夫三",
    "T36n1741_002:1025c10": "界因果皆由業。作得智由無作定顯。方能了",
    "T36n1741_002:1025c11": "智自無性。不作無明。不作成佛。為智自無性",
    "T36n1741_002:1025c12": "故。覺知一切總皆無性故。不作無明。為智自",
    "T36n1741_002:1025c13": "無性。不作凝然本有佛故。是故有教說云。諸",
    "T36n1741_002:1025c14": "法不自生。待緣故。不從他生。諸緣自無性",
    "T36n1741_002:1025c15": "故。不共生。智及修行體空無自性。無合散性",
    "T36n1741_002:1025c16": "故。不無因生。要待覺悟修行方顯。不自然成",
    "T36n1741_002:1025c17": "故。無成而成。無壞而壞。以無依之智無自成。",
    "T36n1741_002:1025c18": "亦無自壞。以智不屬成壞故。不屬斷常故。以",
    "T36n1741_002:1025c19": "智覺知。無自性故。不屬生死。以智覺知。自無",
    "T36n1741_002:1025c20": "依處故。不屬生死。以智覺知。自無依處故。不",
    "T36n1741_002:1025c21": "屬處所可得故。神用十方隨根對現。不速而",
    "T36n1741_002:1025c22": "遍。在神無神。而能大用。在智無智。而能大",
    "T36n1741_002:1025c23": "明。總虛無體也。以虛無故。水火不能災。利刃",
    "T36n1741_002:1025c24": "不能傷。生死不能變。言空而有大空神用。言",
    "T36n1741_002:1025c25": "有而無形相可得。廣而不張。小而不縮。為利",
    "T36n1741_002:1025c26": "益未明。而幻生名也。在名無名故。所知者如",
    "T36n1741_002:1025c27": "響。見諸如來體如光影。教化眾生如焰。興",
    "T36n1741_002:1025c28": "大願如風。行慈悲如雲降雨。以虛空智含容",
    "T36n1741_002:1025c29": "萬法。與其同體。而無厭捨一切眾生。對現色",
    "T36n1741_002:1026a01": "身。一念遍周。而無作者。",
    "T36n1741_002:1026a02": "略釋新華嚴經修行次第決疑論卷二之上",
    "T36n1741_002:1026a05": "略釋新華嚴經修行次第決疑論",
    "T36n1741_002:1026a06": "卷二之下",
    "T36n1741_002:1026a08": "大唐北京李通玄撰",
    "T36n1741_002:1026a09": "[1026a09] 第三修行住。忍波羅蜜為主。餘九為伴。南義",
    "T36n1741_002:1026a10": "如前云。從此南行六十由旬者。以明從十二",
    "T36n1741_002:1026a11": "緣觀竟。重觀眼耳鼻舌身意六根之上現行",
    "T36n1741_002:1026a12": "分別。一一根中所有現行分別。皆悉解脫。以",
    "T36n1741_002:1026a13": "前十二緣生觀。觀六根名色識三種成智。今",
    "T36n1741_002:1026a14": "此位中。以智隨六根現行分別。無不解脫故。",
    "T36n1741_002:1026a15": "云從此南行六十由旬。楞伽道者。此楞伽山",
    "T36n1741_002:1026a16": "居大海中。四周大海。其山高峻。傍無門戶。難",
    "T36n1741_002:1026a17": "往難登。於此大海岸上有道。以明於十二有",
    "T36n1741_002:1026a18": "支。五蘊六根中。至大道超度生死。明其六根",
    "T36n1741_002:1026a19": "以成智境。根境無染。超生死海。以表其山難",
    "T36n1741_002:1026a20": "往難登。今已登得故。云楞伽道也。以比丘",
    "T36n1741_002:1026a21": "空中經行。如楞伽山。從空而入者即得。以明",
    "T36n1741_002:1026a22": "於十二有支六根名色識種。智三法起。無明",
    "T36n1741_002:1026a23": "生死大海。我慢瞋癡高山。甚難超越。今以禪",
    "T36n1741_002:1026a24": "定觀照。方便力了根境識悉皆空虛。無明滅。",
    "T36n1741_002:1026a25": "生死海竭。我慢高山皆摧裂。智淨六塵如滿",
    "T36n1741_002:1026a26": "月。故云。楞伽道邊有聚落。名為海岸。今既六",
    "T36n1741_002:1026a27": "根皆為智海。五蘊十二緣六根境界。總為法",
    "T36n1741_002:1026a28": "界大海普光明智聚落也。善財至楞伽道海",
    "T36n1741_002:1026a29": "岸聚落。觀察十方。求覓善住比丘者。重觀",
    "T36n1741_002:1026b01": "自六根上習氣使。令同空理。合及十方眾生",
    "T36n1741_002:1026b02": "六根中境界。總同觀一性虛空。令其見聞覺",
    "T36n1741_002:1026b03": "觸使空。智慧門所行。法界聚落。見聞觸受一",
    "T36n1741_002:1026b04": "切聲香。皆為法界也。比丘名善住者。以明善",
    "T36n1741_002:1026b05": "住法空。常行利物。不離法空故。於空中往來",
    "T36n1741_002:1026b06": "經行。故名善住。以明常於生死海。行一切行。",
    "T36n1741_002:1026b07": "生死海。及行利眾生。總不離虛空。無所染",
    "T36n1741_002:1026b08": "故。已下天王龍王十王恭敬者。有二義。一明",
    "T36n1741_002:1026b09": "有道感招。二表行十波羅蜜行。自在如王。廣",
    "T36n1741_002:1026b10": "在經文。已上三善知識。第一妙&#x5CEF;山頂德雲",
    "T36n1741_002:1026b11": "比丘。以明初入相盡。智慧光明高勝。出世",
    "T36n1741_002:1026b12": "間。以比丘表之。第二海門國海雲比丘。以明",
    "T36n1741_002:1026b13": "自得離一切相。諸佛境界智慧光明。須觀生",
    "T36n1741_002:1026b14": "死海一切自他十二緣六根名色識現行作用",
    "T36n1741_002:1026b15": "上。以成根本智大光明海。得普眼經法門。第",
    "T36n1741_002:1026b16": "三至楞伽道邊海岸聚落善住比丘。得速疾",
    "T36n1741_002:1026b17": "供養諸佛。成就眾生菩薩無礙解脫門。以明",
    "T36n1741_002:1026b18": "重觀六根上習氣。得超渡生死海之岸。得法",
    "T36n1741_002:1026b19": "空智慧。成利益世間生死。自在之岸。此已上",
    "T36n1741_002:1026b20": "三善知識。且明淨得五蘊中十二有支六根",
    "T36n1741_002:1026b21": "上煩惱。成智慧出世解脫之業。唯度眾生之",
    "T36n1741_002:1026b22": "行。仍是出世功成修道行門。事合如是。以是",
    "T36n1741_002:1026b23": "義故。以比丘表之。以明比丘是出俗行。是故",
    "T36n1741_002:1026b24": "善財至此位問。云何修行佛法。云何積集佛",
    "T36n1741_002:1026b25": "法。乃至云何不捨見佛。於其常精勤修習菩",
    "T36n1741_002:1026b26": "薩道。廣如經說。以明此位雙問。佛法菩薩",
    "T36n1741_002:1026b27": "法會融。以明出世智以成。菩薩俗習未了已",
    "T36n1741_002:1026b28": "下。意明不離世間根本清淨智。而學菩薩世",
    "T36n1741_002:1026b29": "間之智。即示已下善知識。俗士彌伽以居市",
    "T36n1741_002:1026c01": "肆。說輪字莊嚴門。以次俗士解脫長者等。以",
    "T36n1741_002:1026c02": "明世間鬧處是解脫。不假要居山居空。遷彼",
    "T36n1741_002:1026c03": "前心。令成後位。為昇進已下。彌伽解脫長者",
    "T36n1741_002:1026c04": "海幢比丘。成世間不離出世間法。俗士兼比",
    "T36n1741_002:1026c05": "丘表之。",
    "T36n1741_002:1026c06": "[1026c06] 第四生貴住。以精進波羅蜜為主。餘九為伴。",
    "T36n1741_002:1026c07": "南方義如前。有國名達里鼻茶。其國在南印",
    "T36n1741_002:1026c08": "度之境。名義未翻。城名自在者。為此善知",
    "T36n1741_002:1026c09": "識。以達出世之智。又通明俗諦。真俗二諦自",
    "T36n1741_002:1026c10": "在故。城名自在。其中有人。名曰彌伽。身是俗",
    "T36n1741_002:1026c11": "人。又居市肆。一如俗相。故名為人。為居市",
    "T36n1741_002:1026c12": "肆。不可稱名長者居士之號。故名曰人。彌伽",
    "T36n1741_002:1026c13": "者此云降伏諸邪論。故彌伽問善財云。汝已",
    "T36n1741_002:1026c14": "發菩提心耶。善財言唯彌伽下座。頂禮善財。",
    "T36n1741_002:1026c15": "五體投地散華。及寶無量種香供養善財。然",
    "T36n1741_002:1026c16": "後為說輪字莊嚴門者。為明菩薩敬菩提心。",
    "T36n1741_002:1026c17": "善財以得佛根本智慧光明。彌伽是根本智",
    "T36n1741_002:1026c18": "中行。以明敬本智故。以世間敬出世間智故。",
    "T36n1741_002:1026c19": "為明菩薩處世間。行菩薩道。於生死海不出",
    "T36n1741_002:1026c20": "不沒。不沈淪者。獲無量功德海者。只由根本",
    "T36n1741_002:1026c21": "智致使如是。以是義故。得此智者。須當敬之。",
    "T36n1741_002:1026c22": "為明根本普光明大智。是萬德之宗。出生死",
    "T36n1741_002:1026c23": "之本。行大慈悲者之源。普賢行之宮室堂殿",
    "T36n1741_002:1026c24": "樓閣。生一切眾生之本母。養一切眾生之衣",
    "T36n1741_002:1026c25": "服飲食。資生之大海。人天善根總由此根本",
    "T36n1741_002:1026c26": "智生故。是以聞發心者。敬之即佛。故彌伽",
    "T36n1741_002:1026c27": "聞善財已發菩提心。是故五體投地散華。眾",
    "T36n1741_002:1026c28": "香及眾寶衣服供養善財。珍重施禮。然後說",
    "T36n1741_002:1026c29": "法。此乃不輕未學。敬學如佛。為善財放口中",
    "T36n1741_002:1027a01": "之光。以明教也。為說輪字品者。輪者圓滿之",
    "T36n1741_002:1027a02": "義。以俗間名字說法。圓滿清淨。能壞生死諸",
    "T36n1741_002:1027a03": "不善業。句義名詮次第圓滿有見。及聞受持",
    "T36n1741_002:1027a04": "之者。得清淨智業。破生死業。破不善之海。成",
    "T36n1741_002:1027a05": "大善海。破愚癡海。成大智海。破貧窮苦惱海。",
    "T36n1741_002:1027a06": "成大福德海。一一句義。主伴相成。無失道意。",
    "T36n1741_002:1027a07": "一一句義說。如因陀羅網互相參徹。一一字",
    "T36n1741_002:1027a08": "內。隨器隨根。轉無量法輪。無異世間諸名",
    "T36n1741_002:1027a09": "字法。便成出生死法。能變世間法。以為佛",
    "T36n1741_002:1027a10": "法。能變世間愚癡。以為智慧。能變世間言音。",
    "T36n1741_002:1027a11": "以為諸佛言音。廣說無量利益。略而舉之。思",
    "T36n1741_002:1027a12": "之可見。從我唯知此菩薩妙音陀羅尼光明",
    "T36n1741_002:1027a13": "法門已下。是推德昇進。",
    "T36n1741_002:1027a14": "[1027a14] 第五具足方便住。禪波羅蜜為主。餘九為伴。",
    "T36n1741_002:1027a15": "南義如前。自此南行有一聚落。名曰住林者。",
    "T36n1741_002:1027a16": "此位不言國城。但從此南行。以明彌伽在市",
    "T36n1741_002:1027a17": "肆上鬧處是靜。以明一切眾生生死大海塵",
    "T36n1741_002:1027a18": "勞為市肆。以明不離世間生死鬧處。為住禪",
    "T36n1741_002:1027a19": "林也。聚落者眾人所居。眾多為聚落。此明生",
    "T36n1741_002:1027a20": "死眾生眾多處。智者處之為禪林。前位彌伽。",
    "T36n1741_002:1027a21": "此位解脫長者。同處生死世俗煩鬧之處。以",
    "T36n1741_002:1027a22": "為寂靜故。從南行。不言方。不言國。不言城。",
    "T36n1741_002:1027a23": "但云南行。南者正也。行者昇進也。為正法為",
    "T36n1741_002:1027a24": "昇進故。云從此南行。以一切世間生死塵境。",
    "T36n1741_002:1027a25": "總為法聚落。總為禪林故云住林。以此第五",
    "T36n1741_002:1027a26": "禪體。一切眾生境界。以為自性禪故。是故以",
    "T36n1741_002:1027a27": "俗士解脫長者表之。迴前三比丘出世心。令",
    "T36n1741_002:1027a28": "入眾生生死聚落。以為禪林聚落。善財於",
    "T36n1741_002:1027a29": "解脫長者所請法。解脫長者。以自善根力。佛",
    "T36n1741_002:1027b01": "威神力。文殊師利憶念力故。以法身智體清",
    "T36n1741_002:1027b02": "淨。皆自有之。是自善根力。以根本智。本自十",
    "T36n1741_002:1027b03": "方大用恒寂靜故。是佛威神力。初所顯自清",
    "T36n1741_002:1027b04": "淨智。由無相法身空慧。而能發起自清淨智。",
    "T36n1741_002:1027b05": "是文殊師利憶念力。還以此本清淨智。以為",
    "T36n1741_002:1027b06": "禪門。性自無垢。含容總為一身。一切佛剎互",
    "T36n1741_002:1027b07": "相容入。如光影像。且舉各隨方面。各十佛剎",
    "T36n1741_002:1027b08": "微塵諸佛國。清淨莊嚴身。如淨琉璃含諸影",
    "T36n1741_002:1027b09": "像。色相無礙。於身中顯現。無量諸佛。出興於",
    "T36n1741_002:1027b10": "世入涅槃。一切諸佛眾生無盡三世業果一",
    "T36n1741_002:1027b11": "切顯現。以明自性無垢。禪性自遍周故。無虛",
    "T36n1741_002:1027b12": "空不遍。無境界不容。無作淨智本自如是。圓",
    "T36n1741_002:1027b13": "三世因果法自如是。無延促性。不是作得。",
    "T36n1741_002:1027b14": "是一切世間法自性禪。一切境界。本來自定",
    "T36n1741_002:1027b15": "自靜故。以俗士解脫長者表之。不令於世間",
    "T36n1741_002:1027b16": "外別有欣求。修行者應如是信解。如是修行。",
    "T36n1741_002:1027b17": "世間萬境現前。皆是住林。皆是禪林。只為世",
    "T36n1741_002:1027b18": "間強取他境。而執是非。自分他土。其心以生",
    "T36n1741_002:1027b19": "諸業。當生苦果。知復如何也。自我唯知此如",
    "T36n1741_002:1027b20": "來無礙莊嚴解脫門已下。是推德昇進。此已",
    "T36n1741_002:1027b21": "上兩位。明俗體本真。世間鬧處是靜。一切萬",
    "T36n1741_002:1027b22": "境。及一切眾生心量。性自禪門。",
    "T36n1741_002:1027b23": "[1027b23] 第六正心住。般若波羅蜜為主。餘九為伴。從",
    "T36n1741_002:1027b24": "此南行。至閻浮提畔者。以明至此位修行。至",
    "T36n1741_002:1027b25": "出世間及世間二法極。表之畔。從妙&#x5CEF;山已",
    "T36n1741_002:1027b26": "下三比丘。表出世間智慧解脫。從彌伽長者",
    "T36n1741_002:1027b27": "至此海幢比丘。表世間中出世間智慧解脫。",
    "T36n1741_002:1027b28": "二俗士一比丘表之。有一國土。名摩利伽羅",
    "T36n1741_002:1027b29": "未翻。彼有比丘。名曰海幢者。以此第六般若",
    "T36n1741_002:1027c01": "道成。身心意想寂滅不生。離出入息。身體支",
    "T36n1741_002:1027c02": "分十三處。出化身不同。十方利物。智慧如",
    "T36n1741_002:1027c03": "海。身心寂然。都無思覺。名之為幢。善財見海",
    "T36n1741_002:1027c04": "幢比丘在。經行道側。結跏趺坐。離出入息。經",
    "T36n1741_002:1027c05": "行道是用。結加趺坐。離出入息是寂。以明寂",
    "T36n1741_002:1027c06": "用無礙。足下出無數百千億長者居士婆羅",
    "T36n1741_002:1027c07": "門眾。十方化利者。以明長者居士婆羅門眾",
    "T36n1741_002:1027c08": "之行。居卑謙下。離慢不自高故。足下出居",
    "T36n1741_002:1027c09": "士婆羅門眾也。兩膝出無數百千億剎帝利",
    "T36n1741_002:1027c10": "婆羅門眾者。是王種也。以明膝是卷舒自在",
    "T36n1741_002:1027c11": "之義。以明王者世間自在故。像菩薩於生死",
    "T36n1741_002:1027c12": "自在故。腰間出等眾生數仙人眾者。以明腰",
    "T36n1741_002:1027c13": "是行五欲之所在。仙人是淨離五欲故。以明",
    "T36n1741_002:1027c14": "菩薩處於欲境。恒不染著。不著不離恒清淨",
    "T36n1741_002:1027c15": "故。仙人表之。兩&#x8107;出不思議龍眾。不思議龍",
    "T36n1741_002:1027c16": "女眾。十方利潤眾生者。以明兩&#x8107;是挾持覆",
    "T36n1741_002:1027c17": "蔭義。以明大智大悲心。以龍及龍女表之。龍",
    "T36n1741_002:1027c18": "表智。龍女表慈悲。像菩薩恒遊法空。智慈",
    "T36n1741_002:1027c19": "恒遍。眾生攝持覆蔭雨法。故胸前卍字中。出",
    "T36n1741_002:1027c20": "無數百千億阿修羅身者。胸前卍是萬字。以",
    "T36n1741_002:1027c21": "明菩薩於生死中。行萬行而不沒。以阿修羅",
    "T36n1741_002:1027c22": "王表之。以阿修羅王在大海中。足至海底。水",
    "T36n1741_002:1027c23": "至半身。背上出二乘眾無數百千億聲聞獨覺",
    "T36n1741_002:1027c24": "者。以二乘背生死。背智悲故。以是背上出。從",
    "T36n1741_002:1027c25": "其兩肩出無數百千億夜叉羅剎王者。以明",
    "T36n1741_002:1027c26": "兩肩是力用大自在處故。以出夜叉羅剎王。",
    "T36n1741_002:1027c27": "皆能飛空。力用自在。是防護義。以明菩薩示",
    "T36n1741_002:1027c28": "行威勢。多力守護僧伽藍及以善人。從其腹",
    "T36n1741_002:1027c29": "出無數百千億緊那羅王及女者。以明腹是",
    "T36n1741_002:1028a01": "包含義。以明緊那羅王是歌樂之神。女表慈",
    "T36n1741_002:1028a02": "悲。像菩薩大智大悲。包含萬德。常於十方人",
    "T36n1741_002:1028a03": "天六道。以眾法樂樂眾生。令離眾苦憂惱。以",
    "T36n1741_002:1028a04": "緊那羅王及女表之。王者自在義。腹中出無",
    "T36n1741_002:1028a05": "數乾闥婆及女。此是樂神。如此技兒在十寶",
    "T36n1741_002:1028a06": "山中住。諸天須音樂時。往彼天中設樂。亦表",
    "T36n1741_002:1028a07": "菩薩智悲。包含眾德。法樂以娛樂眾生。令得",
    "T36n1741_002:1028a08": "歡喜。離諸苦惱也。從其面門出無數百千億",
    "T36n1741_002:1028a09": "轉輪王者。口者是說正教之門戶。像菩薩恒",
    "T36n1741_002:1028a10": "以四無礙辯。以為四兵。以七菩提分法以為",
    "T36n1741_002:1028a11": "七寶。不作無義綺語言詞。以表口出轉輪王。",
    "T36n1741_002:1028a12": "一切言音皆成教法。兩目出無數百千日輪。",
    "T36n1741_002:1028a13": "普照一切諸大地獄及諸惡趣。目者眼也。以",
    "T36n1741_002:1028a14": "明眼中瞳人是也。以像菩薩常以智眼大慈",
    "T36n1741_002:1028a15": "悲眼。觀一切眾生。隨根設教。令離諸惡。白毫",
    "T36n1741_002:1028a16": "相中出無數百千億帝釋身者。帝釋此云能",
    "T36n1741_002:1028a17": "主。能與諸天作主故。以明眉間毫相。是諸",
    "T36n1741_002:1028a18": "佛放中道智慈圓滿果光處。以取帝釋為能",
    "T36n1741_002:1028a19": "主。表菩薩以中道智悲圓滿行。主導一切十",
    "T36n1741_002:1028a20": "方眾生故。頭上出無量佛剎微塵數菩薩眾。",
    "T36n1741_002:1028a21": "頭者相盡。智悲行圓乃無極故。舉無量佛剎",
    "T36n1741_002:1028a22": "微塵為量。頂上出無數百千億諸佛者。頂上",
    "T36n1741_002:1028a23": "尊高最勝。故出佛眾。像根本智也。已下十二",
    "T36n1741_002:1028a24": "處化用。總是頂上起。通頂上有十三處。此位",
    "T36n1741_002:1028a25": "已明正心住。離出入息。寂用無礙。至十地中",
    "T36n1741_002:1028a26": "第六地。還同此位。得寂滅神通。但以智悲深",
    "T36n1741_002:1028a27": "廣不同。十地夜天表之。此位比丘表之。思之",
    "T36n1741_002:1028a28": "可見。善財住立。思惟觀察。經一日一夜者。以",
    "T36n1741_002:1028a29": "檀波羅蜜捨心圓滿也。七日七夜七支戒圓也。",
    "T36n1741_002:1028b01": "半月者忍圓滿也。以忍自利不益於他。以為",
    "T36n1741_002:1028b02": "半月。一月者精進波羅蜜。自利利他以為一",
    "T36n1741_002:1028b03": "月。六月者以度行成。六日者六箇智慧滿。海",
    "T36n1741_002:1028b04": "幢比丘云。此三昧名普眼捨得者。以慧眼如",
    "T36n1741_002:1028b05": "空。十方普照。空慧無體。物亦本無。根境恒空。",
    "T36n1741_002:1028b06": "照無不徹。於境不染。名普眼捨得。既無取捨。",
    "T36n1741_002:1028b07": "正見現前。故以佛知見故。又名般若波羅蜜",
    "T36n1741_002:1028b08": "境界清淨光。又名普莊嚴清淨門。以明用空",
    "T36n1741_002:1028b09": "智慧。於身支分十三處。幻生諸身。起化如雲。",
    "T36n1741_002:1028b10": "充滿十方一切諸佛境界眾生界。成就教化莊",
    "T36n1741_002:1028b11": "嚴一切眾生事業。然其身心都無思覺。此是",
    "T36n1741_002:1028b12": "出情量之無作妙神。性同虛空。大用自在。從",
    "T36n1741_002:1028b13": "我唯知此一般若波羅蜜三昧光明已上。是",
    "T36n1741_002:1028b14": "推德昇進。此上六波羅蜜。以滿出世間心。及",
    "T36n1741_002:1028b15": "於世間中心已竟。後休捨優婆夷。以明成就",
    "T36n1741_002:1028b16": "大慈大悲。以方便波羅蜜。入於生死。同於眾",
    "T36n1741_002:1028b17": "生八萬四千那由他煩惱行。同事攝生。後位",
    "T36n1741_002:1028b18": "是也。如後具文。若不如是。出世解脫偏多。大",
    "T36n1741_002:1028b19": "悲不滿。從妙&#x5CEF;山上初發心住。海門國治地",
    "T36n1741_002:1028b20": "住。海岸上修行住。從彌伽長者達里鼻荼國",
    "T36n1741_002:1028b21": "生貴住。至住林聚落具足方便住。第六正心",
    "T36n1741_002:1028b22": "住。一終解脫。從第七不退住。成後三位。至灌",
    "T36n1741_002:1028b23": "頂住。若不如是位位相成。修行者得一法。自",
    "T36n1741_002:1028b24": "謂言足。不知進路。未得謂得。未滿謂滿。以",
    "T36n1741_002:1028b25": "是義故。安立五位同異法門。解行理智。大悲",
    "T36n1741_002:1028b26": "諸藝。神力通用。令知不錯使無稽滯。初發心",
    "T36n1741_002:1028b27": "時便成正覺。以此正覺用治習氣。德能妙用。",
    "T36n1741_002:1028b28": "及諸眾藝。普賢道頓成。於無始無終。無三世",
    "T36n1741_002:1028b29": "古今之智中。便具成眾德。令使正覺圓明。具",
    "T36n1741_002:1028c01": "普賢行海使滿。不可將一無作之理。萬事不",
    "T36n1741_002:1028c02": "明。以為佛者。乃是聲聞獨覺之道。非為佛",
    "T36n1741_002:1028c03": "也。",
    "T36n1741_002:1028c04": "[1028c04] 第七不退住。方便波羅蜜為主。餘九為伴。從",
    "T36n1741_002:1028c05": "此南行。以明從海幢比丘。於世間中。出世",
    "T36n1741_002:1028c06": "間智慧光明行。入生死。與一切眾生八萬四",
    "T36n1741_002:1028c07": "千那由他煩惱境界。而同其行。方便以四攝",
    "T36n1741_002:1028c08": "法事。隨時引之。令解脫故。南義如前。有一住",
    "T36n1741_002:1028c09": "處。名曰海潮。以明第七方便行。以正智慧日。",
    "T36n1741_002:1028c10": "入生死海。普照一切眾生八萬四千那由他",
    "T36n1741_002:1028c11": "煩惱波浪。隨其大小。而皆引接故。住處名海",
    "T36n1741_002:1028c12": "潮。以明菩薩知根知時。以度眾生。而不失時",
    "T36n1741_002:1028c13": "故。有園林。名普莊嚴者。以明方便之行。處生",
    "T36n1741_002:1028c14": "死海。遊止其中。與眾生樂。以為己樂。故號為",
    "T36n1741_002:1028c15": "園。以八萬四千那由他無邊眾行。遍一切眾",
    "T36n1741_002:1028c16": "生心。皆令一切眾生歡喜發菩提心。及得人",
    "T36n1741_002:1028c17": "天之樂。名普莊嚴。園中有優婆夷。名為休捨。",
    "T36n1741_002:1028c18": "此云滿願。為能滿足一切眾生所行善願。成",
    "T36n1741_002:1028c19": "其善法。為於生死中。化恒爾不休。亦號意",
    "T36n1741_002:1028c20": "樂。以滿一切眾生意樂。令迴向一切善法故。",
    "T36n1741_002:1028c21": "優婆夷所止之處。垣牆眾寶樹林。客殿樓",
    "T36n1741_002:1028c22": "間。皆言百萬。廣如經說。不可具言。皆為優",
    "T36n1741_002:1028c23": "婆夷大悲深廣。依報莊嚴果不虛來。皆因行",
    "T36n1741_002:1028c24": "所起。觀果知因。因果相似。即知所行。身為正",
    "T36n1741_002:1028c25": "報。其身金色光明紺髮垂鬢。戴海藏真珠",
    "T36n1741_002:1028c26": "網冠。挂出諸天真金寶釧。師子口摩尼寶",
    "T36n1741_002:1028c27": "以為耳璫。如意摩尼寶王以為瓔珞。一切寶",
    "T36n1741_002:1028c28": "網垂覆其身。坐真金座。此明緣身果報也。有",
    "T36n1741_002:1028c29": "八萬四千那由他同行眷屬。常居此園。以明",
    "T36n1741_002:1029a01": "大慈大悲行。一一行中。有八萬四千那由他",
    "T36n1741_002:1029a02": "行門。攝眾生遍故。所有依報正報。皆以慈",
    "T36n1741_002:1029a03": "悲心行業之所生故。善財問優婆夷發心久",
    "T36n1741_002:1029a04": "近。略言十佛剎微塵。具在經文。都言三十六",
    "T36n1741_002:1029a05": "恒河沙佛所淨修梵行。於此已往佛智所知。",
    "T36n1741_002:1029a06": "以明從前海幢比丘。三空智慧。六波羅蜜。以",
    "T36n1741_002:1029a07": "為六數。以三空智慧。以能照破六根六塵上",
    "T36n1741_002:1029a08": "煩惱。成就一切諸佛智慧光明。如是三空六",
    "T36n1741_002:1029a09": "度七覺支分等三十七道品。四攝四無量心。",
    "T36n1741_002:1029a10": "至十地滿。佛果已來。成普賢行。任運功成方",
    "T36n1741_002:1029a11": "休以無功智悲。用而不止。六波羅蜜行。修出",
    "T36n1741_002:1029a12": "世心。多至三空智慧。一終出世之道。已前雖",
    "T36n1741_002:1029a13": "有慈悲。教化眾生。以空慧未明。照一切未畢。",
    "T36n1741_002:1029a14": "常欣出世之道。至前第六海幢比丘正心住。",
    "T36n1741_002:1029a15": "照用功畢。離出入息。神慧起化自在。如前已",
    "T36n1741_002:1029a16": "明。三空妙慧入於生死。成大慈悲行。同一",
    "T36n1741_002:1029a17": "切眾生八萬四千不可說諸塵勞門。與之同",
    "T36n1741_002:1029a18": "行。成灌頂住。已來三位。使令智慈圓滿。後",
    "T36n1741_002:1029a19": "自有次第。若不如是。至第六正心住。得世間",
    "T36n1741_002:1029a20": "中出世智慧功成。若也無後第七位。即入生",
    "T36n1741_002:1029a21": "死。大慈大悲之行絕也。即後三位中。大用不",
    "T36n1741_002:1029a22": "成。是故至此第七不退住。滿願優婆夷云。發",
    "T36n1741_002:1029a23": "心已來。經三十六恒河沙佛所。淨修梵行。先",
    "T36n1741_002:1029a24": "舉燃燈佛等十箇古佛名目。自餘但舉三十",
    "T36n1741_002:1029a25": "六恒河沙佛數。以表三空智慧解脫。三世古",
    "T36n1741_002:1029a26": "今諸佛總同。故先舉也。以不離此三空智慧。",
    "T36n1741_002:1029a27": "六波羅蜜所得法門。入生死海。成後三位。使",
    "T36n1741_002:1029a28": "智慧圓滿。成普賢行門。前位以此比丘表之。",
    "T36n1741_002:1029a29": "此位以優婆夷表之。以取世間一分慈悲之",
    "T36n1741_002:1029b01": "義。正以明修行者男女。皆爾須具慈悲柔和",
    "T36n1741_002:1029b02": "善忍。不捨眾生故。夫聖教微密。言說難及。",
    "T36n1741_002:1029b03": "舉比丘居士長者兒女表之像也。觀像取意。",
    "T36n1741_002:1029b04": "得意像亡。三空者空無相無作。從此三空。&#x5374;",
    "T36n1741_002:1029b05": "興大願。入十方三界六道。誓度一切眾生令",
    "T36n1741_002:1029b06": "盡。眾生不盡普賢行不休。十地中亦同此。以",
    "T36n1741_002:1029b07": "第七地中願行。成後八九十地。及普賢行。如",
    "T36n1741_002:1029b08": "來大用神功。成法界之事業。十力四無畏等。",
    "T36n1741_002:1029b09": "若無第七地起大願。入生死。但至第六地。行",
    "T36n1741_002:1029b10": "波羅蜜。得寂滅神通出世。自謂滿足。不知所",
    "T36n1741_002:1029b11": "行。即後七八九地等妙。及佛果後普賢恒行",
    "T36n1741_002:1029b12": "絕矣。此十位中法則與彼相似。智慧慈悲增",
    "T36n1741_002:1029b13": "廣。習業生熟不同。以此十住中。以比丘居士",
    "T36n1741_002:1029b14": "長者優婆夷仙人婆羅門王女。為像十地。以",
    "T36n1741_002:1029b15": "九箇夜天神。一箇如來妻瞿波女。破生死長",
    "T36n1741_002:1029b16": "夜。神用表之。功行勝劣。可知意況也。善財問",
    "T36n1741_002:1029b17": "聖者。久如得阿耨多羅三藐三菩提。優婆夷",
    "T36n1741_002:1029b18": "答言。不為教化一眾生。乃至云。教化一切",
    "T36n1741_002:1029b19": "眾生盡。我願乃盡。供養諸佛盡。莊嚴一切道",
    "T36n1741_002:1029b20": "場盡。我願乃盡。意明。佛果菩提無始終。普賢",
    "T36n1741_002:1029b21": "行無始終。自我唯知此離憂安隱幢解脫門",
    "T36n1741_002:1029b22": "已下。是推德昇進。以明此位入生死海。成大",
    "T36n1741_002:1029b23": "慈悲。不厭喧鬧。心無煩惱故。設有無量眾生。",
    "T36n1741_002:1029b24": "一時惱之亦恒歡喜故。名離憂安隱幢解脫。",
    "T36n1741_002:1029b25": "[1029b25] 第八童真住。以願波羅蜜為主。餘九為伴。於",
    "T36n1741_002:1029b26": "此南方海潮處有國土。名那羅素者。此云不",
    "T36n1741_002:1029b27": "懶墮。以表此位菩薩。得一分無功智增。憶念",
    "T36n1741_002:1029b28": "本願興悲行。行無有懈怠。倍勝於前故。云不",
    "T36n1741_002:1029b29": "懶墮。同前位名海潮者。前是長養大慈悲。此",
    "T36n1741_002:1029c01": "位智增明。以明智悲一體。以第七住此位。從",
    "T36n1741_002:1029c02": "悲起智。第十灌頂住。從智行悲。師子幢王女。",
    "T36n1741_002:1029c03": "名曰慈行是也。有仙人名曰毘目瞿沙。此云",
    "T36n1741_002:1029c04": "出聲可畏。以第八童真住。一分正智增明。所",
    "T36n1741_002:1029c05": "出言音眾邪驚畏。此位何故以仙人表之。為",
    "T36n1741_002:1029c06": "有二義。一以智淨如仙無五欲也。二明得智",
    "T36n1741_002:1029c07": "增明。能隨邪見。同行接生故。引求仙者。令入",
    "T36n1741_002:1029c08": "正智。仙人摩善財頂者。以明許可印信至此",
    "T36n1741_002:1029c09": "智位不疑。執善財手明引接。即時善財自見",
    "T36n1741_002:1029c10": "其身。往十方十佛剎微塵數世界中。到十佛",
    "T36n1741_002:1029c11": "剎微塵數諸佛所。見彼佛剎及其眾會。廣如",
    "T36n1741_002:1029c12": "經說。以明入於智位增明。與佛同見能說。佛",
    "T36n1741_002:1029c13": "國土身境自在。以智如虛空。見佛及境界。如",
    "T36n1741_002:1029c14": "虛空無不遍故。於一念中。以三昧力。印無量",
    "T36n1741_002:1029c15": "劫。一時並見。仙人放善財手。還復如故。此是",
    "T36n1741_002:1029c16": "童真住。初至智位一分增明。以假聖所接引",
    "T36n1741_002:1029c17": "加持。方得見諸佛國境界。若至佛功終。十方",
    "T36n1741_002:1029c18": "常在現前。無勞所加力。從我唯知此菩薩無",
    "T36n1741_002:1029c19": "勝幢解脫已下。是推德昇進。",
    "T36n1741_002:1029c20": "[1029c20] 第九法王子住。以力波羅蜜為主。餘九為伴。",
    "T36n1741_002:1029c21": "於此南方者。從前昇進入後位故。南義如前。",
    "T36n1741_002:1029c22": "有一聚落名伊沙那者。此云長直。以此法王",
    "T36n1741_002:1029c23": "子法師位。成其智長直。以說教利生。長於前",
    "T36n1741_002:1029c24": "位。依根不曲。故云長直。總明心境無不是法",
    "T36n1741_002:1029c25": "界。名為聚落。有婆羅門。名為勝熱。以得智同",
    "T36n1741_002:1029c26": "邪。五熱炙身。不能所害。名為勝熱。世間之火",
    "T36n1741_002:1029c27": "由煩惱生。智慧清涼勝於煩惱。以勝煩惱故。",
    "T36n1741_002:1029c28": "火亦不能燒。此智入神用。非心跡所為。登刀",
    "T36n1741_002:1029c29": "山入火聚。四面積薪如山。火焰連天。刀山高",
    "T36n1741_002:1030a01": "峻。投身入火中。以明修行至此位。煩惱業亡。",
    "T36n1741_002:1030a02": "智堪如是。破諸邪見。令歸正見。勸善財令登",
    "T36n1741_002:1030a03": "刀山。善財致疑。諸天勸慰。使無疑心。以明金",
    "T36n1741_002:1030a04": "剛焰三昧光明。燒煩惱薪。截邪見網。令歸",
    "T36n1741_002:1030a05": "正法。內是金剛三昧入者。煩惱都亡。如清涼",
    "T36n1741_002:1030a06": "池意表法中。以無相智慧為刀山。無性妙光",
    "T36n1741_002:1030a07": "能破惑。是金剛焰定。若存金剛赫奕之狀。不",
    "T36n1741_002:1030a08": "可能破計著執塵。論主頌云。根本智火遍虛",
    "T36n1741_002:1030a09": "空。生妙智慧金剛刃。能破眾生堅執業。還成",
    "T36n1741_002:1030a10": "本智妙光明。以明根本智作無明時。從十住",
    "T36n1741_002:1030a11": "初心。以明無相慧顯得。今至此十住第九法",
    "T36n1741_002:1030a12": "王之位。以從根本智起用。妙慧利益眾生。以",
    "T36n1741_002:1030a13": "是為金剛三昧之火。起無量智慧刀山。照割",
    "T36n1741_002:1030a14": "一切眾生長夜煩惱。及方便引接妄行苦行。",
    "T36n1741_002:1030a15": "五熱炙身之流。",
    "T36n1741_002:1030a16": "[1030a16] 第十灌頂住。以智波羅蜜為主。餘九為伴。南",
    "T36n1741_002:1030a17": "方有城。名師子奮迅者。以明灌頂住中智波",
    "T36n1741_002:1030a18": "羅蜜增明。此位以智行悲。處生死海中。了",
    "T36n1741_002:1030a19": "心境本智體無生滅。不畏生死。名師子幢王。",
    "T36n1741_002:1030a20": "以一智中。一時普與十方。一切眾生前對現",
    "T36n1741_002:1030a21": "色身。如響普應。一時普遍。猶如師子奮迅。一",
    "T36n1741_002:1030a22": "時全身普振。有童女名曰慈行。是師子幢王",
    "T36n1741_002:1030a23": "女。師子幢王是智。童女慈行是慈悲之行。以",
    "T36n1741_002:1030a24": "明此位從智行慈悲。與世同行。以無染習。即",
    "T36n1741_002:1030a25": "以童女表之。如第七休捨優婆夷。從慈悲成",
    "T36n1741_002:1030a26": "智。即猶存染習故。即以優婆夷表之。皆像知",
    "T36n1741_002:1030a27": "法。得法像亡。思之可見。五百童女以為侍從",
    "T36n1741_002:1030a28": "者。如五蘊中煩惱。經云。一蘊之上有五百煩",
    "T36n1741_002:1030a29": "惱。五蘊之上有二千五百煩惱。以此智慈之",
    "T36n1741_002:1030b01": "行。總收五位上五百波羅蜜行。遍十方一切",
    "T36n1741_002:1030b02": "眾生五百煩惱。共同其行。乃至八萬四千五",
    "T36n1741_002:1030b03": "百為主。住毘盧遮那藏殿。以明大慈悲居根",
    "T36n1741_002:1030b04": "本智光明藏。以為殿體。龍勝栴檀蹙金線網",
    "T36n1741_002:1030b05": "天衣座上。而說妙法者。以師子幢王根本智。",
    "T36n1741_002:1030b06": "而起妙慧。以龍降大法雨。潤益眾生。栴檀",
    "T36n1741_002:1030b07": "者香名。為此香能息毒蛇熱惱。正熱時毒熱",
    "T36n1741_002:1030b08": "惱盛。以身纏樹。熱惱清涼。以明此善友降法",
    "T36n1741_002:1030b09": "雨時。無明毒蛇皆得清涼。金線網衣座者。線",
    "T36n1741_002:1030b10": "者貫穿義。網者教網也。衣者覆蓋義。以善能",
    "T36n1741_002:1030b11": "貫穿教網。覆護眾生。報居此座。善財詣王宮",
    "T36n1741_002:1030b12": "門。求彼女者。智王悲宮。是所求之處。觀其報",
    "T36n1741_002:1030b13": "果。一一境界之內。皆有一切如來。從初發心",
    "T36n1741_002:1030b14": "時。乃至成道轉法輪。示現入涅槃。如帝網之",
    "T36n1741_002:1030b15": "光影參徹。以此波羅蜜印。印三世古今之業。",
    "T36n1741_002:1030b16": "境界都盡如是。童女告善財言。善男子。此",
    "T36n1741_002:1030b17": "是波羅蜜普莊嚴門。我於三十六恒河沙佛",
    "T36n1741_002:1030b18": "所。求得此法門者。三空智慧六度。以為佛數。",
    "T36n1741_002:1030b19": "一佛所演。餘不重說。以明從根本智。起三空",
    "T36n1741_002:1030b20": "智慧。總是佛智慧。亦是一箇三空。空無相無",
    "T36n1741_002:1030b21": "作智慧。六度行門。轉一切眾生六根內外塵。",
    "T36n1741_002:1030b22": "總為清淨。普能莊嚴法界眾生。總為佛智慧。",
    "T36n1741_002:1030b23": "如下文所說。無量般若波羅蜜。總以根本智。",
    "T36n1741_002:1030b24": "起三空智慧為體。能清淨一切眾生差別業",
    "T36n1741_002:1030b25": "門。而令成就如來智慧。皆以三空智為體。廣",
    "T36n1741_002:1030b26": "如經說。從我唯知此般若波羅蜜普莊嚴門",
    "T36n1741_002:1030b27": "已下。推德昇進。意明。第七住入生死海。同",
    "T36n1741_002:1030b28": "一切眾生八萬四千及不可說量。同虛空諸",
    "T36n1741_002:1030b29": "煩惱門。皆與同行。至此第十住位中修行行",
    "T36n1741_002:1030c01": "滿。一終智慧行圓。還從根本智。起八萬四千",
    "T36n1741_002:1030c02": "不可說智慧。總根本智生。以三空為體。能破",
    "T36n1741_002:1030c03": "一切眾生六根中一切諸煩惱。故若無眾生",
    "T36n1741_002:1030c04": "諸煩惱眾多。三空智慧亦無有也。眾生煩惱",
    "T36n1741_002:1030c05": "廣多。般若波羅蜜廣多。如來化身亦廣多。以",
    "T36n1741_002:1030c06": "將十住中所修福德智慧。神化之事用。成十",
    "T36n1741_002:1030c07": "行中一切利益眾生行門。及自治自隨行習",
    "T36n1741_002:1030c08": "氣不自在障。令使自在故。",
    "T36n1741_002:1030c09": "[1030c09] 已上十善知識以後。凡夫修行出世間及世",
    "T36n1741_002:1030c10": "間。出世間空智慧解脫出世慈悲心多。於眾",
    "T36n1741_002:1030c11": "生藝治化饒益利門未學。立位明法。五位前",
    "T36n1741_002:1030c12": "後殊分。若行之者。不出一時一法。一位遍收",
    "T36n1741_002:1030c13": "前後時法故。以智境之中無古今也。"
}