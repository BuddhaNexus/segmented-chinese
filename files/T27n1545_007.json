{
    "T27n1545_007:0030c20": "阿毘達磨大毘婆沙論卷第七",
    "T27n1545_007:0030c22": "五百大阿羅漢等造",
    "T27n1545_007:0030c23": "三藏法師玄奘奉 詔譯",
    "T27n1545_007:0030c24": "雜蘊第一中世第一法納息第一之六",
    "T27n1545_007:0030c25": "[0030c25] 西方尊者以十七門分別此四如彼頌言。",
    "T27n1545_007:0030c26": " 意趣依因所緣果  等流異熟及勝利",
    "T27n1545_007:0030c27": " 行相二緣慧界定  尋等根心退為後",
    "T27n1545_007:0030c28": "[0030c28] 問煖有何意趣。答先所修集。一切善根。謂",
    "T27n1545_007:0030c29": "從布施。乃至七處善。皆以迴向解脫。是其意",
    "T27n1545_007:0031a01": "趣。問煖依何而起。答依自地定。問煖以何",
    "T27n1545_007:0031a02": "為因。答前生自地同類善根。問煖誰為所",
    "T27n1545_007:0031a03": "緣。答四聖諦。問煖以何為果。答以頂為近",
    "T27n1545_007:0031a04": "士用果。問煖誰為等流。答後生自地同類善",
    "T27n1545_007:0031a05": "根。問煖誰為異熟。答色界五蘊。問順決擇分。",
    "T27n1545_007:0031a06": "亦能牽引眾同分不。有說不能。所以者何。",
    "T27n1545_007:0031a07": "厭背有故。謂此善根。厭背諸有於眾同分。",
    "T27n1545_007:0031a08": "但能圓滿不能牽引。有說亦能。謂此善根。",
    "T27n1545_007:0031a09": "雖厭背有。而能牽引。隨順聖道。眾同分果。",
    "T27n1545_007:0031a10": "謂此所招眾同分果。增上熾盛。微妙殊勝。無",
    "T27n1545_007:0031a11": "有災橫順勝善品。問煖有何勝利。答能與",
    "T27n1545_007:0031a12": "涅槃作決定因。有說得煖定不斷善。問煖",
    "T27n1545_007:0031a13": "有幾行相。答十六行相。問煖為緣名為緣",
    "T27n1545_007:0031a14": "義。答名義俱緣。問煖為聞所成。為思所成。",
    "T27n1545_007:0031a15": "為修所成。答唯修所成。問煖為欲界繫。",
    "T27n1545_007:0031a16": "為色界繫。為無色界繫。答唯色界繫。問煖",
    "T27n1545_007:0031a17": "為在定。為不在定。答唯在定。問煖為有",
    "T27n1545_007:0031a18": "尋有伺。為無尋唯伺。為無尋無伺。答具三",
    "T27n1545_007:0031a19": "種。問煖為樂根相應。為喜根相應。為捨根",
    "T27n1545_007:0031a20": "相應。答三根相應。問煖為一心。為多心。答",
    "T27n1545_007:0031a21": "多心。問煖為可退。為不可退。答可退。頂意",
    "T27n1545_007:0031a22": "趣者。謂從布施。乃至煖果者。以忍為近士",
    "T27n1545_007:0031a23": "用果。勝利者。不斷善根。有說亦不作無間",
    "T27n1545_007:0031a24": "業。餘如煖說。忍意趣者。謂從布施。乃至頂",
    "T27n1545_007:0031a25": "果者。以世第一法。為近士用果。勝利者不",
    "T27n1545_007:0031a26": "退。不作無間業。不墮惡趣。有說亦不執",
    "T27n1545_007:0031a27": "我。餘如頂說。世第一法意趣者。謂從布施。",
    "T27n1545_007:0031a28": "乃至忍所緣者。唯苦諦果者。以苦法智忍。",
    "T27n1545_007:0031a29": "為近士用果。勝利者。為等無間入正性離",
    "T27n1545_007:0031b01": "生。行相者。苦諦四行相。一心多心者。當言",
    "T27n1545_007:0031b02": "一心。餘如忍說。初煖緣三諦。法念住現在",
    "T27n1545_007:0031b03": "修未來。修四念住。一行相現在修未來。修",
    "T27n1545_007:0031b04": "四行相俱同類修。非不同類緣滅諦。法念",
    "T27n1545_007:0031b05": "住現在修未來。亦唯修法念住。一行相現",
    "T27n1545_007:0031b06": "在修未來。修四行相亦同類修。非不同類。",
    "T27n1545_007:0031b07": "所以者何。非初觀蘊滅能修緣蘊道。故增",
    "T27n1545_007:0031b08": "長煖。緣三諦四念住隨一。現在修未來。修",
    "T27n1545_007:0031b09": "四念住此同類修。亦不同類。一行相現在修",
    "T27n1545_007:0031b10": "未來。修十六行相。緣滅諦。法念住現在修",
    "T27n1545_007:0031b11": "未來。修四念住。一行相現在修未來。修十",
    "T27n1545_007:0031b12": "六行相。問何故初煖。唯同類修非不同類。",
    "T27n1545_007:0031b13": "增長煖能修同類不同類耶。答初煖未曾得",
    "T27n1545_007:0031b14": "種性。初學觀諦故。唯修同類。增長煖已",
    "T27n1545_007:0031b15": "曾得種性。串習觀諦。故同類修亦不同類。初",
    "T27n1545_007:0031b16": "頂緣四諦。法念住現在修未來。修四念住。",
    "T27n1545_007:0031b17": "一行相現在修未來。修十六行相。增長頂。",
    "T27n1545_007:0031b18": "緣三諦四念住隨一。現在修未來。修四念",
    "T27n1545_007:0031b19": "住。一行相現在修未來。修十六行相緣滅",
    "T27n1545_007:0031b20": "諦。法念住現在修未來。修四念住。一行相",
    "T27n1545_007:0031b21": "現在修未來。修十六行相。初及增長忍緣",
    "T27n1545_007:0031b22": "四諦。法念住現在修未來。修四念住。一行相",
    "T27n1545_007:0031b23": "現在修未來。修十六行相。問何故忍初及增",
    "T27n1545_007:0031b24": "長皆唯法念住現在修。煖頂不爾。答忍近",
    "T27n1545_007:0031b25": "見道。與見道相似。如見道中。唯起法念",
    "T27n1545_007:0031b26": "住。忍亦如是。尊者妙音作如是說。初忍及",
    "T27n1545_007:0031b27": "增長忍。如初煖及增長煖說。於色界善根。",
    "T27n1545_007:0031b28": "未曾得種性。及已曾得種性故。彼不應作",
    "T27n1545_007:0031b29": "是說。此四善根。皆是色界修所成故。忍近",
    "T27n1545_007:0031c01": "見道。如見道起法念住故。問增長忍一切",
    "T27n1545_007:0031c02": "時。修十六行相耶。答不爾或時十六。或時",
    "T27n1545_007:0031c03": "十二或時八或時四。所以者何。如如漸次略",
    "T27n1545_007:0031c04": "所緣諦。如是如是略修行相。由此漸能近",
    "T27n1545_007:0031c05": "於見道。如見道故。世第一法。法念住現在",
    "T27n1545_007:0031c06": "修未來。修四念住。一行相現在修未來。",
    "T27n1545_007:0031c07": "修四行相。唯同類修。非不同類。問世第",
    "T27n1545_007:0031c08": "一法。已曾得種性。串習觀諦。何故但修同",
    "T27n1545_007:0031c09": "類。非異類耶。答世第一法。唯有爾所行相",
    "T27n1545_007:0031c10": "可修。無餘行相。如人唯有一衣。奪已更",
    "T27n1545_007:0031c11": "無可奪。此亦如是故不應問。復次世第一",
    "T27n1545_007:0031c12": "法。&#x96A3;逼見道。似見道故。復次世第一法。",
    "T27n1545_007:0031c13": "開見道門。導生見道。如見道故。問初煖頂",
    "T27n1545_007:0031c14": "忍於四聖諦。為相續觀。為不相續。有說相",
    "T27n1545_007:0031c15": "續。如見道中十五心頃。於四聖諦相續現",
    "T27n1545_007:0031c16": "觀。此亦如是。有說不相續。謂觀欲界苦聖",
    "T27n1545_007:0031c17": "諦已。即便止住。次起加行。觀色無色界",
    "T27n1545_007:0031c18": "苦聖諦已。復便止住。餘諦亦爾。如是說者。",
    "T27n1545_007:0031c19": "此不決定。或相續觀或不相續。隨彼加行。",
    "T27n1545_007:0031c20": "勢力轉故。問何等作意無間。引起煖耶。答",
    "T27n1545_007:0031c21": "色界定。修所成行相攝。有厭離有渴仰。",
    "T27n1545_007:0031c22": "有惡賤有思慕。作意無間引起煖。煖無間",
    "T27n1545_007:0031c23": "引起頂。頂無間引起忍。忍無間引起世第",
    "T27n1545_007:0031c24": "一法。問已離欲染者可爾。未離欲染者",
    "T27n1545_007:0031c25": "云何。答欲界亦有似彼作意。思所成行相",
    "T27n1545_007:0031c26": "攝。有厭離有渴仰。有惡賤有思慕。未離",
    "T27n1545_007:0031c27": "欲染者。此作意無間引起煖。餘如前說。",
    "T27n1545_007:0031c28": "問修煖滿已將欲起頂。遂便命終。彼餘生",
    "T27n1545_007:0031c29": "中。為即起頂。為從本起。答若遇明師。隨",
    "T27n1545_007:0032a01": "彼應起。分齊說者。即能起頂。若不爾者還",
    "T27n1545_007:0032a02": "從本起。然能速起。非如初修。問若餘生中",
    "T27n1545_007:0032a03": "即起頂者。從何作意無間起耶。答如起煖",
    "T27n1545_007:0032a04": "時所有作意。如說從煖起頂。從頂起忍亦",
    "T27n1545_007:0032a05": "爾。問若爾何故。說煖無間起頂。頂無間起",
    "T27n1545_007:0032a06": "忍耶。答依一身中相續起者作如是說。然",
    "T27n1545_007:0032a07": "非一切。問若退煖已還生煖時。為得先時",
    "T27n1545_007:0032a08": "曾得煖不。答應言不得隨爾所度。退已還",
    "T27n1545_007:0032a09": "生。即爾所度。新新而得。所以者何。極難得",
    "T27n1545_007:0032a10": "故。未曾習故。用功成故。如別解脫戒。隨爾",
    "T27n1545_007:0032a11": "所度。捨已復受。即爾所度。新新而得。此亦如",
    "T27n1545_007:0032a12": "是。如說煖頂亦爾。依根本靜慮所起煖頂。",
    "T27n1545_007:0032a13": "亦必不退。以所依定自在堅牢故。依未至",
    "T27n1545_007:0032a14": "定靜慮中間所起煖頂。則不決定。以可退",
    "T27n1545_007:0032a15": "故。問煖頂忍位。依下生中。依中生上。中上",
    "T27n1545_007:0032a16": "品後。起下中不。答決定不起。所以者何。居",
    "T27n1545_007:0032a17": "勝進位於先所得不欣尚故。問起煖以後",
    "T27n1545_007:0032a18": "為離染不。有作是說。不樂離染。所以者",
    "T27n1545_007:0032a19": "何。彼寧起頂。不樂發起第一有思。況下地",
    "T27n1545_007:0032a20": "定。如是說者。此則不定。若彼行者。自知有",
    "T27n1545_007:0032a21": "力能生頂者。即便起頂。若知無力能生頂",
    "T27n1545_007:0032a22": "者。則求離染。所以者何。若得離染。當生勝",
    "T27n1545_007:0032a23": "處。離下界故。",
    "T27n1545_007:0032a24": "[0032a24] 煖頂忍等。種類差別。有七十三。其事云何。",
    "T27n1545_007:0032a25": "謂於欲界染具離。有十具縛。為一離一品",
    "T27n1545_007:0032a26": "染。乃至離九。并前為十。於初靜慮染。離一",
    "T27n1545_007:0032a27": "乃至離九為九。無別具縛。即是欲界第十",
    "T27n1545_007:0032a28": "攝故。後位亦爾。如是乃至。於無所有處染。",
    "T27n1545_007:0032a29": "離一乃至離九為九。於此諸位。所起煖等。",
    "T27n1545_007:0032b01": "有七十三種類差別。問隨一所起。與餘所",
    "T27n1545_007:0032b02": "起。為一為異。有說是一。問若爾何故。說七",
    "T27n1545_007:0032b03": "十三種類差別。答體雖是一而位有異。依",
    "T27n1545_007:0032b04": "位差別。故說爾所。有說各異。謂具縛者。所",
    "T27n1545_007:0032b05": "起異離一品者所起異。廣說乃至。離無所",
    "T27n1545_007:0032b06": "有處。第九染者所起異。然具縛者。於具縛",
    "T27n1545_007:0032b07": "者。所起煖等。亦得亦在身。亦成就亦現在",
    "T27n1545_007:0032b08": "前。於離縛者。所起煖等。不得不在身。不",
    "T27n1545_007:0032b09": "成就不現在前。離欲界一品染者。於離欲",
    "T27n1545_007:0032b10": "界一品染者。所起煖等。亦得亦在身。亦成",
    "T27n1545_007:0032b11": "就亦現在前。於具縛者。所起煖等。得而不",
    "T27n1545_007:0032b12": "在身不成就不現在前。於餘所起。不得",
    "T27n1545_007:0032b13": "不在身。不成就不現在前。廣說乃至。離",
    "T27n1545_007:0032b14": "無所有處第九品染者。於自所起煖等亦",
    "T27n1545_007:0032b15": "得。亦在身亦成就。亦現在前。於餘所起煖",
    "T27n1545_007:0032b16": "等。得而不在身。不成就不現在前。",
    "T27n1545_007:0032b17": "[0032b17] 依根本靜慮。起煖等者。現身必入正性離",
    "T27n1545_007:0032b18": "生。所以者何。彼由聖道。引煖等故。依未至",
    "T27n1545_007:0032b19": "定靜慮中間。起煖等者。此則不定。所以者",
    "T27n1545_007:0032b20": "何。彼由煖等。引聖道故。問若依此地。起順",
    "T27n1545_007:0032b21": "決擇分。即依此地。入正性離生耶。有作是",
    "T27n1545_007:0032b22": "說。若依此地。起順決擇分。即依此地。入正",
    "T27n1545_007:0032b23": "性離生。如是說者。此則不定。或即依此地。",
    "T27n1545_007:0032b24": "或復依餘地。或即依此地者。謂聲聞種性。",
    "T27n1545_007:0032b25": "若依未至定起煖。即依此地起頂忍世第",
    "T27n1545_007:0032b26": "一法。入正性離生。乃至若依第四靜慮起",
    "T27n1545_007:0032b27": "煖。即依此地起頂忍世第一法。入正性離",
    "T27n1545_007:0032b28": "生。或復依餘地者。謂聲聞種性。若依未至",
    "T27n1545_007:0032b29": "定起煖。彼依初靜慮。起煖頂忍世第一法。",
    "T27n1545_007:0032c01": "入正性離生。乃至第四靜慮亦爾。若依未至",
    "T27n1545_007:0032c02": "定起煖頂。彼依初靜慮。起頂忍世第一法。",
    "T27n1545_007:0032c03": "入正性離生。乃至第四靜慮亦爾。若依未至",
    "T27n1545_007:0032c04": "定。起煖頂忍。彼依初靜慮。起忍世第一法。",
    "T27n1545_007:0032c05": "入正性離生。乃至第四靜慮亦爾。有說若依",
    "T27n1545_007:0032c06": "未至定起煖。彼依初靜慮。起頂忍世第一",
    "T27n1545_007:0032c07": "法。入正性離生。乃至第四靜慮亦爾。若依未",
    "T27n1545_007:0032c08": "至定起煖頂。彼依初靜慮。起忍世第一法。",
    "T27n1545_007:0032c09": "入正性離生。乃至第四靜慮亦爾。若依未至",
    "T27n1545_007:0032c10": "定。起煖頂忍彼依初靜慮。起忍世第一法。",
    "T27n1545_007:0032c11": "入正性離生。乃至第四靜慮亦爾。有說若依",
    "T27n1545_007:0032c12": "未至定起煖。彼依初靜慮起煖頂忍世第",
    "T27n1545_007:0032c13": "一法。入正性離生。乃至第四靜慮亦爾。若依",
    "T27n1545_007:0032c14": "未至定起煖頂。彼依初靜慮。起煖頂忍世",
    "T27n1545_007:0032c15": "第一法。入正性離生。乃至第四靜慮亦爾。若",
    "T27n1545_007:0032c16": "依未至定起煖頂忍。彼依初靜慮。起煖頂",
    "T27n1545_007:0032c17": "忍世第一法。入正性離生。乃至第四靜慮亦",
    "T27n1545_007:0032c18": "爾。問順決擇分。中上品後。不起下中。云何",
    "T27n1545_007:0032c19": "今時作如是說。答同地不起。異地得起。",
    "T27n1545_007:0032c20": "如是等說聲聞種性。問菩薩云何。有作是",
    "T27n1545_007:0032c21": "說菩薩若依未至定起煖。依初靜慮乃至",
    "T27n1545_007:0032c22": "第三靜慮。起煖頂忍。依第四靜慮。起煖頂",
    "T27n1545_007:0032c23": "忍世第一法。入正性離生。若依未至定起",
    "T27n1545_007:0032c24": "煖頂。依初靜慮乃至第三靜慮。起煖頂忍。依",
    "T27n1545_007:0032c25": "第四靜慮。起煖頂忍世第一法。入正性離",
    "T27n1545_007:0032c26": "生若依未至定。起煖頂忍。依初靜慮乃至",
    "T27n1545_007:0032c27": "第三靜慮。亦起煖頂忍。依第四靜慮。起煖",
    "T27n1545_007:0032c28": "頂忍世第一法。入正性離生。問順決擇分。中",
    "T27n1545_007:0032c29": "上品後。不起下中。云何今時。作如是說。",
    "T27n1545_007:0033a01": "答同地不起。異地得起。有說聲聞不起。菩",
    "T27n1545_007:0033a02": "薩能起。有餘為離如是過失。作如是言。",
    "T27n1545_007:0033a03": "菩薩若依未至定起煖。乃至第四靜慮亦",
    "T27n1545_007:0033a04": "爾。若依未至定起頂。乃至第四靜慮亦爾。",
    "T27n1545_007:0033a05": "若依未至定起忍。乃至第四靜慮亦爾。即",
    "T27n1545_007:0033a06": "依第四靜慮。起忍世第一法。入正性離生。",
    "T27n1545_007:0033a07": "如是說者。菩薩唯依第四靜慮。起煖頂忍",
    "T27n1545_007:0033a08": "世第一法。入正性離生。所以者何。菩薩一切",
    "T27n1545_007:0033a09": "殊勝功德。唯依第四靜慮引起。謂從不淨",
    "T27n1545_007:0033a10": "觀。乃至無生智。問獨覺云何。答麟角喻獨覺。",
    "T27n1545_007:0033a11": "如菩薩說部行獨覺不定。如聲聞說。問菩",
    "T27n1545_007:0033a12": "薩昔餘生中。曾起順決擇分善根不。設爾何",
    "T27n1545_007:0033a13": "失。若曾起者何故說言。菩薩所有殊勝善根。",
    "T27n1545_007:0033a14": "謂從不淨觀。乃至無生智。皆一坐得。若不",
    "T27n1545_007:0033a15": "起者。菩薩九十一劫。不墮惡趣。是誰威力",
    "T27n1545_007:0033a16": "耶。有作是說。菩薩昔餘生中。曾起順決擇",
    "T27n1545_007:0033a17": "分。由忍力故。九十一劫。不墮惡趣。問若爾",
    "T27n1545_007:0033a18": "何故說言。菩薩善根皆一坐得。答昔所起",
    "T27n1545_007:0033a19": "者。是他種性。非自種性。一坐得者。說自種",
    "T27n1545_007:0033a20": "性。故不相違。有說不起。所以者何。菩薩善",
    "T27n1545_007:0033a21": "根。不經歷世。菩提樹下。一坐得故。問若爾",
    "T27n1545_007:0033a22": "菩薩。九十一劫。不墮惡趣。是誰力耶。答能",
    "T27n1545_007:0033a23": "障惡趣。不必要由順決擇分。所以者何。或",
    "T27n1545_007:0033a24": "施或戒或聞或思。或煖或頂。能障惡趣。",
    "T27n1545_007:0033a25": "若鈍根者。得忍方能。然諸菩薩行一施時。",
    "T27n1545_007:0033a26": "亦攝戒慧。行一戒時。亦攝施慧。行一慧",
    "T27n1545_007:0033a27": "時。亦攝施戒。由此能障那庾多惡趣。況三",
    "T27n1545_007:0033a28": "惡趣而不能障耶。如是說者。菩薩所有殊",
    "T27n1545_007:0033a29": "勝善根。謂從不淨觀。乃至無生智。皆此生中",
    "T27n1545_007:0033b01": "依第四靜慮一坐引起。尚非此生餘位何",
    "T27n1545_007:0033b02": "況前生。麟角喻獨覺亦爾。部行獨覺善根不",
    "T27n1545_007:0033b03": "定。如聲聞說。",
    "T27n1545_007:0033b04": "[0033b04] 煖頂忍世第一法。各有六種種性差別。謂退",
    "T27n1545_007:0033b05": "法種性思法護法。住法堪達不動法種性。此",
    "T27n1545_007:0033b06": "中轉退法種性煖。起思法種性煖。乃至轉",
    "T27n1545_007:0033b07": "堪達種性煖。起不動法種性煖。轉聲聞種",
    "T27n1545_007:0033b08": "性煖。起獨覺或佛種性煖轉獨覺種性煖。",
    "T27n1545_007:0033b09": "起佛或聲聞種性煖。佛種性煖定不可轉。",
    "T27n1545_007:0033b10": "如說煖說頂亦爾。轉聲聞種性忍。起獨",
    "T27n1545_007:0033b11": "覺種性忍。非轉聲聞獨覺種性忍。能起佛",
    "T27n1545_007:0033b12": "種性忍。所以者何。忍違惡趣。菩薩發願生",
    "T27n1545_007:0033b13": "惡趣故。亦非轉獨覺種性忍。能起聲聞種",
    "T27n1545_007:0033b14": "性忍。所以者何。忍不退故。有說轉聲聞種性",
    "T27n1545_007:0033b15": "煖頂忍。能起獨覺種性煖頂忍。若起獨覺種",
    "T27n1545_007:0033b16": "性煖頂。亦不能起餘乘煖頂。所以者何。獨",
    "T27n1545_007:0033b17": "覺善根。始從不淨觀。乃至無生智。一坐得",
    "T27n1545_007:0033b18": "故。評曰彼不應作是說。所以者何。麟角喻",
    "T27n1545_007:0033b19": "獨覺種性。善根雖一坐得。部行獨覺種性",
    "T27n1545_007:0033b20": "不定如聲聞說。故世第一法。六種種性。及三",
    "T27n1545_007:0033b21": "乘種性。皆不可轉。一剎那故。",
    "T27n1545_007:0033b22": "[0033b22] 問順決擇分。何處起耶。答欲界能起。非色無",
    "T27n1545_007:0033b23": "色界。於欲界中人天能起。非三惡趣。勝善",
    "T27n1545_007:0033b24": "根故。人中三洲能起非北俱盧。天中雖能起。",
    "T27n1545_007:0033b25": "而後起非初。謂先人中起已。後退生欲天",
    "T27n1545_007:0033b26": "中。由先習力續復能起。問何故天中不能",
    "T27n1545_007:0033b27": "初起。答彼處無勝厭離等作意故。問惡趣",
    "T27n1545_007:0033b28": "中有勝厭離等作意。何故不起此善根耶。",
    "T27n1545_007:0033b29": "答惡趣中無勝依身故。若有勝厭離等作",
    "T27n1545_007:0033c01": "意。亦有勝依身者。則能初起此類善根。欲",
    "T27n1545_007:0033c02": "天中雖有勝依身。而無勝厭離等作意。惡",
    "T27n1545_007:0033c03": "趣中雖有勝厭離等作意。而無勝依身。人",
    "T27n1545_007:0033c04": "中具二。故能初起。問色無色界。何故不起",
    "T27n1545_007:0033c05": "此善根耶。答若處能入正性離生彼處能",
    "T27n1545_007:0033c06": "起。色無色界既不能入正性離生。故不能",
    "T27n1545_007:0033c07": "起。問因論生論。何故色無色界。不能入",
    "T27n1545_007:0033c08": "正性離生耶。答非田非器。乃至廣說。復次",
    "T27n1545_007:0033c09": "若處能起忍智彼處能入正性離生。色無色",
    "T27n1545_007:0033c10": "界雖能起智。而不起忍故不能入正性",
    "T27n1545_007:0033c11": "離生。復次若處能起法智類智。彼處能入",
    "T27n1545_007:0033c12": "正性離生。色無色界雖起類智。而不起",
    "T27n1545_007:0033c13": "法智故不能入正性離生。復次若處有勝",
    "T27n1545_007:0033c14": "依身及有苦受。彼處能入正性離生。色無",
    "T27n1545_007:0033c15": "色界雖有勝依身。而無苦受故。不能入",
    "T27n1545_007:0033c16": "正性離生。",
    "T27n1545_007:0033c17": "[0033c17] 問此煖頂忍世第一法。依何身起。答依男",
    "T27n1545_007:0033c18": "女身。問依女身得女身所起煖為。亦得男",
    "T27n1545_007:0033c19": "身所起煖耶。答得。如得煖。得頂忍亦爾。",
    "T27n1545_007:0033c20": "問依男身得男身所起煖為。亦得女身所",
    "T27n1545_007:0033c21": "起煖耶。答得如得煖。得頂忍亦爾。女身",
    "T27n1545_007:0033c22": "於女身所起煖。亦得亦在身。亦成就亦現在",
    "T27n1545_007:0033c23": "前。於男身所起煖得。而不在身成就。不",
    "T27n1545_007:0033c24": "現在前。如說煖說頂忍亦爾。男身於男身",
    "T27n1545_007:0033c25": "所起煖。亦得亦在身。亦成就亦現在前。",
    "T27n1545_007:0033c26": "於女身所起煖。得而不在身成就。不現",
    "T27n1545_007:0033c27": "在前。如說煖說頂忍亦爾。女身所起煖。",
    "T27n1545_007:0033c28": "與女身所起煖為因。與男身所起煖亦為",
    "T27n1545_007:0033c29": "因。如說煖說頂忍亦爾。男身所起煖。",
    "T27n1545_007:0034a01": "與男身所起煖為因。不與女身所起煖為",
    "T27n1545_007:0034a02": "因。所以者何。勝非劣因彼是劣故。如說煖",
    "T27n1545_007:0034a03": "說頂忍亦爾。問依男身。起順決擇分善",
    "T27n1545_007:0034a04": "根已。更可受女身不。答更可受。唯前三",
    "T27n1545_007:0034a05": "非世第一法。所以者何。一剎那故。問起順",
    "T27n1545_007:0034a06": "決擇分善根已。更可受扇搋半擇迦。無形",
    "T27n1545_007:0034a07": "二形身不。答更可受。唯煖頂非餘。所以者",
    "T27n1545_007:0034a08": "何。若得忍已。便違惡趣。彼扇搋等身形鄙",
    "T27n1545_007:0034a09": "陋。是人中惡趣。若得忍等殊勝善根。必更不",
    "T27n1545_007:0034a10": "受彼類身故。問得忍異生。於命終位。既",
    "T27n1545_007:0034a11": "捨眾同分亦捨忍不。設爾何失。若捨者應",
    "T27n1545_007:0034a12": "墮惡趣。何故乃言若得忍者不墮惡趣。又",
    "T27n1545_007:0034a13": "若捨者。何故異生命終時捨。聖者不然。若",
    "T27n1545_007:0034a14": "不捨者。何故業蘊。及大種蘊。俱不說耶。如",
    "T27n1545_007:0034a15": "說異生住胎藏等。但成就身。不成就身",
    "T27n1545_007:0034a16": "業。答此應言捨。有說不捨。有說不定。或",
    "T27n1545_007:0034a17": "捨不捨。此中一一。廣釋所以。如後業蘊害",
    "T27n1545_007:0034a18": "生納息中說。如是說者。異生命終定捨於",
    "T27n1545_007:0034a19": "忍。善根劣故。異生依此地。起此類善根。若",
    "T27n1545_007:0034a20": "有命終還生此地。捨同分故。尚決定捨況",
    "T27n1545_007:0034a21": "此善根。是色界法。經欲界生。而當不捨。問",
    "T27n1545_007:0034a22": "修煖加行其相云何。答以要言之。三慧為",
    "T27n1545_007:0034a23": "相。謂聞所成慧。思所成慧。修所成慧。問云",
    "T27n1545_007:0034a24": "何修習聞所成慧。答修觀行者。或遇明師。",
    "T27n1545_007:0034a25": "為其略說諸法要者。唯有十八界。十二處",
    "T27n1545_007:0034a26": "五蘊。或自讀誦素怛纜藏。毘奈耶藏。阿毘",
    "T27n1545_007:0034a27": "達磨藏。令善熟已作如是念。三藏文義甚",
    "T27n1545_007:0034a28": "為廣博。若恒憶持令心厭倦三藏所說要",
    "T27n1545_007:0034a29": "者。唯有十八界十二處五蘊。作是念已。",
    "T27n1545_007:0034b01": "先觀察十八界。彼觀察時立為三分。謂名故",
    "T27n1545_007:0034b02": "自相故共相故。名者謂此名眼界乃至此名",
    "T27n1545_007:0034b03": "意識界。自相者。謂此是眼界自相。乃至此是",
    "T27n1545_007:0034b04": "意識界自相。共相者。謂十六行相。所觀十八",
    "T27n1545_007:0034b05": "界。十六種共相。彼緣此界修智修止。於十",
    "T27n1545_007:0034b06": "八界修智止已。復生厭倦作如是念。此",
    "T27n1545_007:0034b07": "十八界即十二處。故應略之入十二處。謂",
    "T27n1545_007:0034b08": "十色界。即十色處。七心界即意處。法界即",
    "T27n1545_007:0034b09": "法處。彼觀察此十二處時。立為三分。謂",
    "T27n1545_007:0034b10": "名故自相故共相故。名者謂此名眼處。乃",
    "T27n1545_007:0034b11": "至此名法處。自相者。謂此是眼處自相。乃至",
    "T27n1545_007:0034b12": "此是法處自相。共相者。謂十六行相。所觀",
    "T27n1545_007:0034b13": "十二處。十六種共相。彼緣此處修智修止。",
    "T27n1545_007:0034b14": "於十二處修智止已。復生厭倦作如是",
    "T27n1545_007:0034b15": "念。此十二處。除無為即五蘊故。應略之入",
    "T27n1545_007:0034b16": "於五蘊謂十色處。及法處所攝色即色蘊。意",
    "T27n1545_007:0034b17": "處即識蘊。法處中受即受蘊。想即想蘊。餘心",
    "T27n1545_007:0034b18": "所法不相應行即行蘊。彼觀察此五蘊時。",
    "T27n1545_007:0034b19": "立為三分。謂名故自相故共相故。名者謂此",
    "T27n1545_007:0034b20": "名色蘊。乃至此名識蘊。自相者。謂此是色",
    "T27n1545_007:0034b21": "蘊自相。乃至此是識蘊自相。共相者。謂十",
    "T27n1545_007:0034b22": "二行相。所觀五蘊。十二種共相。彼緣此蘊",
    "T27n1545_007:0034b23": "修智修止。於五蘊修智止已。復生厭倦",
    "T27n1545_007:0034b24": "作如是念。此五蘊并無為。即四念住故。應",
    "T27n1545_007:0034b25": "略之入四念住。謂色蘊即身念住。受蘊即受",
    "T27n1545_007:0034b26": "念住。識蘊即心念住。想行蘊并無為。即法念",
    "T27n1545_007:0034b27": "住。彼觀察此四念住時。立為三分。謂名故",
    "T27n1545_007:0034b28": "自相故共相故。名者謂此名身念住。乃至此",
    "T27n1545_007:0034b29": "名法念住。自相者。謂此是身念住自相。",
    "T27n1545_007:0034c01": "乃至此是法念住自相。共相者。謂十六行相。",
    "T27n1545_007:0034c02": "所觀四念住。十六種共相。彼緣此念住。修",
    "T27n1545_007:0034c03": "智修止。於四念住修智止已。復生厭倦",
    "T27n1545_007:0034c04": "作如是念。此四念住。除虛空非擇滅。即四",
    "T27n1545_007:0034c05": "聖諦故。應略之入四聖諦。謂有漏法果分",
    "T27n1545_007:0034c06": "即苦諦。因分即集諦。擇滅即滅諦。對治即道",
    "T27n1545_007:0034c07": "諦。彼觀察此四聖諦時。立為三分。謂名故",
    "T27n1545_007:0034c08": "自相故共相故。名者謂此名苦諦。乃至此名",
    "T27n1545_007:0034c09": "道諦自相者。謂此是苦諦自相。乃至此是道",
    "T27n1545_007:0034c10": "諦自相。共相者。謂四行相。所觀苦諦四種",
    "T27n1545_007:0034c11": "共相。一苦二非常三空四非我。四行相所觀",
    "T27n1545_007:0034c12": "集諦。四種共相。一因二集三生四緣。四行相",
    "T27n1545_007:0034c13": "所觀滅諦。四種共相。一滅二靜三妙四離。四",
    "T27n1545_007:0034c14": "行相所觀道諦。四種共相。一道二如三行四",
    "T27n1545_007:0034c15": "出。彼緣此諦修智修止。於四聖諦修智",
    "T27n1545_007:0034c16": "止時。如見道中。漸次觀諦。謂先別觀欲界",
    "T27n1545_007:0034c17": "苦。後合觀色無色界苦。先別觀欲界集。後",
    "T27n1545_007:0034c18": "合觀色無色界集。先別觀欲界滅。後合觀",
    "T27n1545_007:0034c19": "色無色界滅。先別觀欲界道後合觀色無色",
    "T27n1545_007:0034c20": "界道。如是觀察四聖諦時。猶如隔絹觀諸",
    "T27n1545_007:0034c21": "色像。齊此修習聞所成慧。方得圓滿。依此",
    "T27n1545_007:0034c22": "發生思所成慧。修圓滿已。次復發生修所",
    "T27n1545_007:0034c23": "成慧。即名為煖。煖次生頂。頂次生忍。忍次",
    "T27n1545_007:0034c24": "生於世第一法。世第一法次生見道。見道次",
    "T27n1545_007:0034c25": "生修道。修道次生無學道。如是次第善根",
    "T27n1545_007:0034c26": "滿足。",
    "T27n1545_007:0034c27": "[0034c27] 善根有三種。一順福分。二順解脫分。三順決",
    "T27n1545_007:0034c28": "擇分。順福分善根者。謂種生人生天種子。",
    "T27n1545_007:0034c29": "生人種子者。謂此種子。能生人中高族大",
    "T27n1545_007:0035a01": "貴。多饒財寶眷屬圓滿。顏貌端嚴身體細",
    "T27n1545_007:0035a02": "渜乃至或作轉輪聖王。生天種子者。謂此",
    "T27n1545_007:0035a03": "種子。能生欲色無色天中。受勝妙果。或作",
    "T27n1545_007:0035a04": "帝釋魔王梵王。有大威勢多所統領。順解",
    "T27n1545_007:0035a05": "脫分善根者。謂種決定解脫種子。因此決定",
    "T27n1545_007:0035a06": "得般涅槃。順決擇分善根者。謂煖頂忍世第",
    "T27n1545_007:0035a07": "一法。此中應廣分別順解脫分善根。問此善",
    "T27n1545_007:0035a08": "根以何為自性。答以身語意業為自性。然",
    "T27n1545_007:0035a09": "意業增上。問此善根為在意地。為五識身。",
    "T27n1545_007:0035a10": "答在意地。非五識身。問此善根為加行得",
    "T27n1545_007:0035a11": "為離染得。為生得耶。答唯加行得。有說。",
    "T27n1545_007:0035a12": "亦是生得。評曰。前說者好。加行起故。問此善",
    "T27n1545_007:0035a13": "根為聞所成。為思所成。為修所成耶。答聞",
    "T27n1545_007:0035a14": "思所成非修所成。有說亦是修所成。評曰。",
    "T27n1545_007:0035a15": "前說者好。唯欲界繫故。問此善根於何處",
    "T27n1545_007:0035a16": "起。答於欲界起非色無色界欲界中人趣",
    "T27n1545_007:0035a17": "起非餘趣。人趣中三洲起非北俱盧。問此善",
    "T27n1545_007:0035a18": "根於何時種。答佛出世時。要有佛法方能",
    "T27n1545_007:0035a19": "種故。有餘師說。雖無佛法。若遇獨覺。",
    "T27n1545_007:0035a20": "亦能種此善根。問此善根依何身起。答亦",
    "T27n1545_007:0035a21": "依男身亦依女身。問為因何事種此善",
    "T27n1545_007:0035a22": "根。答或因施。或因戒或因聞。而不決定。",
    "T27n1545_007:0035a23": "所以者何。意樂異故。謂或有人因施一摶",
    "T27n1545_007:0035a24": "食。或乃至一淨齒木。即能種殖解脫種子。",
    "T27n1545_007:0035a25": "如戰達羅等。彼隨所施皆作是言。願我因",
    "T27n1545_007:0035a26": "斯定得解脫。或有雖設無遮大會而不",
    "T27n1545_007:0035a27": "能種解脫種子。如無暴惡等。彼隨所施皆",
    "T27n1545_007:0035a28": "求世間富貴名稱。不求解脫。或有受持一",
    "T27n1545_007:0035a29": "晝一夜八分齋戒。即能種殖解脫種子。或",
    "T27n1545_007:0035b01": "有受持盡眾同分別解脫戒。而不能種解",
    "T27n1545_007:0035b02": "脫種子。或有讀誦四句伽他。即能種殖",
    "T27n1545_007:0035b03": "解脫種子。或有善通三藏文義。而不能種",
    "T27n1545_007:0035b04": "解脫種子。問誰決定能。種此順解脫分善根。",
    "T27n1545_007:0035b05": "答若有增上意樂。欣求涅槃。厭背生死者。",
    "T27n1545_007:0035b06": "隨起少分施戒聞善。即能決定種此善根。若",
    "T27n1545_007:0035b07": "無增上意樂。欣求涅槃。厭背生死者。雖",
    "T27n1545_007:0035b08": "起多分施戒聞善。而亦不能種此善根。問",
    "T27n1545_007:0035b09": "若有種殖此善根已。為經久如能得解",
    "T27n1545_007:0035b10": "脫。答若極速者。要經三生。謂初生中種此",
    "T27n1545_007:0035b11": "種子。第二生中令其成熟。第三生中即能解",
    "T27n1545_007:0035b12": "脫。餘則不定。謂或有人種順解脫分善根",
    "T27n1545_007:0035b13": "已。或經一劫。或經百劫。或經千劫流轉生",
    "T27n1545_007:0035b14": "死。而不能起順決擇分。或復有人。起順決",
    "T27n1545_007:0035b15": "擇分善根已。或經一生。或經百生。或經千",
    "T27n1545_007:0035b16": "生流轉生死。而不能入正性離生。順解脫",
    "T27n1545_007:0035b17": "分。亦有六種。謂退法種性。乃至不動。",
    "T27n1545_007:0035b18": "法種性。轉退法種性順解脫分。起思法種性",
    "T27n1545_007:0035b19": "順解脫分。乃至轉堪達種性順解脫分。起不",
    "T27n1545_007:0035b20": "動法種性順解脫分。轉聲聞種性順解脫分。",
    "T27n1545_007:0035b21": "起獨覺及佛種性順解脫分。轉獨覺種性順",
    "T27n1545_007:0035b22": "解脫分。起聲聞及佛種性順解脫分。若起佛",
    "T27n1545_007:0035b23": "種性順解脫分已。則不可轉極猛利故。問",
    "T27n1545_007:0035b24": "煖加行中有生滅觀。此生滅觀加行云何。答",
    "T27n1545_007:0035b25": "諸瑜伽師。將觀生滅。先取內外興衰相已。",
    "T27n1545_007:0035b26": "還所住處。調適身心。觀一期身前生後滅。",
    "T27n1545_007:0035b27": "次觀分位。次年次時次月。次半月次一晝夜。",
    "T27n1545_007:0035b28": "次牟呼栗多。次臘縛。次怛剎那。次復漸減。乃",
    "T27n1545_007:0035b29": "至於一切有為法。觀二剎那生二剎那滅。齊",
    "T27n1545_007:0035c01": "此名為加行成滿。次復於有為法。觀一剎",
    "T27n1545_007:0035c02": "那生一剎那滅。此則名為生滅觀成。問此生",
    "T27n1545_007:0035c03": "滅觀。觀生滅時。為一心觀。為二心觀。若",
    "T27n1545_007:0035c04": "一心觀者。為作一解。為作二解。若作一",
    "T27n1545_007:0035c05": "解者。如觀生為生。亦應觀滅為生。觀生",
    "T27n1545_007:0035c06": "為生可名正觀。觀滅為生應是邪觀。如",
    "T27n1545_007:0035c07": "觀滅為滅亦應觀生為滅。觀滅為滅可",
    "T27n1545_007:0035c08": "名正觀。觀生為滅應是邪觀。如何一解。亦",
    "T27n1545_007:0035c09": "正亦邪。若作二解者。應有二體。一心二體。",
    "T27n1545_007:0035c10": "無有是處。若二心觀者。一心觀生。一心觀",
    "T27n1545_007:0035c11": "滅。應無生滅觀。云何名為生滅觀耶。答二",
    "T27n1545_007:0035c12": "剎那頃。一心觀生。一心觀滅。依相續說名",
    "T27n1545_007:0035c13": "生滅觀。不依剎那。故無有失。有說。一心",
    "T27n1545_007:0035c14": "雙觀生滅。而無如前所說過失。以見生時",
    "T27n1545_007:0035c15": "比知有滅。以有生法。必有滅故。若見滅",
    "T27n1545_007:0035c16": "時比知有生。以有滅法必有生故。評曰。",
    "T27n1545_007:0035c17": "彼說非理。云何一心可有二解。現比二量",
    "T27n1545_007:0035c18": "體不同故。前說為善。問此生滅觀。為勝",
    "T27n1545_007:0035c19": "解作意。為真實作意。有說。真實作意。問",
    "T27n1545_007:0035c20": "若爾諸行實無來去。見有來去云何真實。",
    "T27n1545_007:0035c21": "答此觀未成見有來去。成時但見生滅。",
    "T27n1545_007:0035c22": "不見有去來相。如舞獨樂。緩見來去急",
    "T27n1545_007:0035c23": "則不見。旋火輪喻。陶家輪喻。應知亦爾。",
    "T27n1545_007:0035c24": "有說。勝解作意。問若爾伽他所說。當云何",
    "T27n1545_007:0035c25": "通。如說。",
    "T27n1545_007:0035c26": " 若有知見能盡漏  若無知見云何盡",
    "T27n1545_007:0035c27": " 若能觀蘊生滅者  是則解脫煩惱意",
    "T27n1545_007:0035c28": "[0035c28] 非勝解作意能斷煩惱。答依傳因說。如子",
    "T27n1545_007:0035c29": "孫法。謂勝解作意。引生真實作意。由真實",
    "T27n1545_007:0036a01": "作意。斷諸煩惱。故不相違。"
}