{
    "T24n1470_002:0919b03": "大比丘三千威儀卷下",
    "T24n1470_002:0919b05": "後漢安息國三藏安世高譯",
    "T24n1470_002:0919b06": "[0919b06] 十二頭陀者：一者不受人請，日行乞食，亦不",
    "T24n1470_002:0919b07": "受比丘僧一飯食分錢財。二者止宿山上，不",
    "T24n1470_002:0919b08": "宿人舍郡縣聚落。三者不得從人乞衣被，人",
    "T24n1470_002:0919b09": "與衣被亦不受，但取丘塚間死人所棄衣補",
    "T24n1470_002:0919b10": "治衣之。四者止宿野田中樹下。五者一日一",
    "T24n1470_002:0919b11": "食，一名僧迦僧泥。六者晝夜不臥但坐，睡來",
    "T24n1470_002:0919b12": "起經行，一名僧泥沙者傴。七者有三領衣，",
    "T24n1470_002:0919b13": "無有餘衣，亦不臥被中。八者在塚間，不在佛",
    "T24n1470_002:0919b14": "寺中，亦不在人間，目視死人骸骨，坐禪求道。",
    "T24n1470_002:0919b15": "九者但欲獨處不欲見人，亦不欲與人共臥。",
    "T24n1470_002:0919b16": "十者先食&#x83D3;蓏&#x5374;食飯，食已不得復食&#x83D3;。十",
    "T24n1470_002:0919b17": "一者但欲露臥，不在樹下屋宿。十二者不食",
    "T24n1470_002:0919b18": "肉亦不食醍醐，麻油不塗身。",
    "T24n1470_002:0919b19": "[0919b19] 持錫杖有二十五事：一者為地虫故。二者為",
    "T24n1470_002:0919b20": "年老故。三者為分衛故。四者出入見佛像，不",
    "T24n1470_002:0919b21": "得使頭有聲。五者不得持杖入眾。六者日中",
    "T24n1470_002:0919b22": "後不得復持杖出。七者不得擔著肩上。八者",
    "T24n1470_002:0919b23": "不得橫著肩上以手懸兩頭。九者不得手掉",
    "T24n1470_002:0919b24": "前&#x5374;。十者不得持杖至舍後。十一者三師已",
    "T24n1470_002:0919b25": "持杖出，不得復持杖隨出。十二者若四人共",
    "T24n1470_002:0919b26": "行，一人以持杖出，不得復持杖隨後。十三者",
    "T24n1470_002:0919b27": "至檀越家，應杖不得離身。十四者至人門時，",
    "T24n1470_002:0919b28": "當三欬&#x7636;不出，應當便去至餘處。十五者設",
    "T24n1470_002:0919b29": "人出，應當杖著左肘挾之。十六者杖在室中，",
    "T24n1470_002:0919c01": "不得使著地。十七者當持自近臥床。十八",
    "T24n1470_002:0919c02": "者當取拭之。十九者不得使頭有生。二十",
    "T24n1470_002:0919c03": "者欲持杖出，當從沙彌受、若白衣受。二十一",
    "T24n1470_002:0919c04": "者至病瘦家宿，應得暮杖。二十二者遠送過",
    "T24n1470_002:0919c05": "去，當得暮杖。二十三者遠請行宿，應得暮杖。",
    "T24n1470_002:0919c06": "二十四者行阿其云，應得暮杖。二十五者常",
    "T24n1470_002:0919c07": "當以自近，不得指人若畫地作字。",
    "T24n1470_002:0919c08": "[0919c08] 至優婆塞家有五事應往：一者為僧使、二者",
    "T24n1470_002:0919c09": "分衛、三者阿其云、四者請飯、五者疾病死亡。",
    "T24n1470_002:0919c10": "其餘一切皆不應往。",
    "T24n1470_002:0919c11": "[0919c11] 比丘為優婆夷說經有五事：一者優婆夷抱",
    "T24n1470_002:0919c12": "小兒來問經，不應持婬意向說。二者設婬意",
    "T24n1470_002:0919c13": "起，不得前取小兒摩弄。三者不得牽坐著邊。",
    "T24n1470_002:0919c14": "四者優婆夷使比丘說麻油術經，當令男子",
    "T24n1470_002:0919c15": "持楊枝與比丘，當持男子手中楊枝者善不",
    "T24n1470_002:0919c16": "應說。五者若優婆塞與優婆夷俱來問經，若",
    "T24n1470_002:0919c17": "優婆塞先去，比丘亦應出，不者非法。",
    "T24n1470_002:0919c18": "[0919c18] 新至比丘有十德：一者禮佛已，當&#x5374;住問摩",
    "T24n1470_002:0919c19": "摩德姓字、比丘僧幾人、日持為姓字。二者上",
    "T24n1470_002:0919c20": "座當禮、下座問訊。三者不得問所止處。四者",
    "T24n1470_002:0919c21": "人與比丘床席臥具，不得呵好醜。五者當求",
    "T24n1470_002:0919c22": "依止阿闍梨。六者當亦供養。七者不得呵",
    "T24n1470_002:0919c23": "經。八者不得自在出入。九者欲掃塔上當報",
    "T24n1470_002:0919c24": "摩波梨。十者欲出去，有臥具當寄主人。",
    "T24n1470_002:0919c25": "[0919c25] 復有五事：一者當憂眾事、二者不得妄用寺",
    "T24n1470_002:0919c26": "中淨水、三者不得妄至人戶、四者不得逆",
    "T24n1470_002:0919c27": "行、五者不得踰越寺中杖木上。",
    "T24n1470_002:0919c28": "[0919c28] 當以十事待新至比丘：一者當避與房。二者",
    "T24n1470_002:0919c29": "當給所須。三者當朝暮往問訊。四者當語國",
    "T24n1470_002:0920a01": "土習俗。五者當教避諱。六者當語乞&#x5303;處。",
    "T24n1470_002:0920a02": "七者當語僧教令。八者當語其可食。九者",
    "T24n1470_002:0920a03": "當語縣官禁忌。十者當語賊盜，某許可逃、",
    "T24n1470_002:0920a04": "某許不可逃。[0920a04] 新至比丘欲到賢者所自歸",
    "T24n1470_002:0920a05": "持作依止阿闍梨，當先自說言：「今我為某",
    "T24n1470_002:0920a06": "遠離三師，各去是若干里。今某獨來在",
    "T24n1470_002:0920a07": "此，本意欲學，連遇國君不安，故來到是。今",
    "T24n1470_002:0920a08": "自歸賢者，當為我作依止阿闍梨。賢者用某",
    "T24n1470_002:0920a09": "自歸故，受某甲為弟子，當與某甲共止作弟",
    "T24n1470_002:0920a10": "子，當依某甲與共居，為某甲弟子。賢者當用",
    "T24n1470_002:0920a11": "法故，當為某甲作阿闍梨師。」已頭面作禮，因",
    "T24n1470_002:0920a12": "言：「阿闍梨！為用三尊故，已受某甲為師作，",
    "T24n1470_002:0920a13": "當教某甲所行出入法。若有強共某諍某，阿",
    "T24n1470_002:0920a14": "闍梨當有某甲作弟子。若阿闍梨若某欲",
    "T24n1470_002:0920a15": "去止，俱得自在。設某去後，復從彼面來還，",
    "T24n1470_002:0920a16": "阿闍梨故當受某為弟子。」如是說至三。師",
    "T24n1470_002:0920a17": "當言報：「賢者某聽今我所說，令卿得道，常當",
    "T24n1470_002:0920a18": "行如佛語，當護戒、當忍辱、當精進、當一心念",
    "T24n1470_002:0920a19": "道、當念慧、當止身口意滅毒、當為三法事。已",
    "T24n1470_002:0920a20": "作佛弟子，不得念行世間事。能如法行者，會",
    "T24n1470_002:0920a21": "當得道度世耳。」說竟。起作禮，持頭面著師足",
    "T24n1470_002:0920a22": "去，還取衣&#x9262;往上師從受衣。若比丘受衣&#x9262;",
    "T24n1470_002:0920a23": "三衣，阿闍梨比丘當自說亡失，若水火盜賊",
    "T24n1470_002:0920a24": "壞敗因緣。比丘先自歸言：「明賢者！慧行淨戒",
    "T24n1470_002:0920a25": "是某三師。」為某如是便三說本因緣已，三說",
    "T24n1470_002:0920a26": "便上若&#x9262;若衣受阿闍梨，便說教誡：「某賢",
    "T24n1470_002:0920a27": "者聽！人有六情，當護當念清淨。雖世間淨潔，",
    "T24n1470_002:0920a28": "不能到清淨，行慧者道當護內外清淨，不垢",
    "T24n1470_002:0920a29": "不漏內外相應，是為能致清淨道者，是故當",
    "T24n1470_002:0920b01": "依當攝當護。是為&#x9262;事依者，當言數持視數",
    "T24n1470_002:0920b02": "著以時浣。比丘譬如賢者，亦世間處身，樂沐",
    "T24n1470_002:0920b03": "浴薰香衣服臥具，寧欲令身不安隱、意不安",
    "T24n1470_002:0920b04": "隱。所有可意有破服。不設具堅安隱。亦不能",
    "T24n1470_002:0920b05": "致清淨慧者道中。若漏濕為虫所食腐，譬身",
    "T24n1470_002:0920b06": "若一處腐爛，從是不安隱、不致慧者道。譬身",
    "T24n1470_002:0920b07": "若一處為虫所食瘡、若痛若痒、從是不安隱、",
    "T24n1470_002:0920b08": "不致慧者道。從上至竟依、護內外洗淨、是為",
    "T24n1470_002:0920b09": "除貪亦少欲、使致賢者清淨。是為依事。」",
    "T24n1470_002:0920b10": "[0920b10] 依止阿闍梨教弟子有十五事：一者比丘僧",
    "T24n1470_002:0920b11": "會時，當教如法視上下。二者比丘僧有令語，",
    "T24n1470_002:0920b12": "使莫犯。三者當教隨順僧上下。四者當教令",
    "T24n1470_002:0920b13": "恭敬。五者當語國土方俗忌諱，所可食飯、應",
    "T24n1470_002:0920b14": "爾不應爾。六者當語&#x5303;處，某處可往、某許不",
    "T24n1470_002:0920b15": "可往。七者若有賊盜，某處可逃、某處不可逃。",
    "T24n1470_002:0920b16": "八者病瘦，當占視之。九者衣被破壞，當給與。",
    "T24n1470_002:0920b17": "十者若有去住不得留難。十一者當相視人",
    "T24n1470_002:0920b18": "意。十二者當隨方便所住。十三者來有問當",
    "T24n1470_002:0920b19": "答讓。十四者欲澆灑地常當謙讓。十五者有",
    "T24n1470_002:0920b20": "過，不得言我不復與卿語。是為依止阿闍梨",
    "T24n1470_002:0920b21": "法。",
    "T24n1470_002:0920b22": "[0920b22] 弟子依止阿闍梨有五事：一者當數往、二",
    "T24n1470_002:0920b23": "者往至戶當三彈指、三者入當頭面禮、四者",
    "T24n1470_002:0920b24": "長跪問消息、五者去當還出戶。",
    "T24n1470_002:0920b25": "[0920b25] 復有五事：一者旦夕往問訊；二者師呼即著",
    "T24n1470_002:0920b26": "袈裟往應，不得單身著屐入；三者當掃地",
    "T24n1470_002:0920b27": "具澡水拂拭床席；四者若自有所作、若出入",
    "T24n1470_002:0920b28": "行止當報；五者往受經問解，得不得不應有",
    "T24n1470_002:0920b29": "恐意。是為五事，自依止阿闍梨法。",
    "T24n1470_002:0920c01": "[0920c01] 賢者比丘不應畜七種藥：一者辟穀藥、二者",
    "T24n1470_002:0920c02": "消穀藥、三者吐下藥、四者強中藥、五者服食",
    "T24n1470_002:0920c03": "藥、六者毒藥、七者兵瘡藥。無有病，一切不應",
    "T24n1470_002:0920c04": "服藥，亦不得與他人使服，墮罪。",
    "T24n1470_002:0920c05": "[0920c05] 比丘欲起沙彌法有五事：一者當知四阿",
    "T24n1470_002:0920c06": "含、二者當知戒、三者當知經、四者當知有慧、",
    "T24n1470_002:0920c07": "五者當有德。",
    "T24n1470_002:0920c08": "[0920c08] 復有五事：一者當持戒、二者當不犯戒、三者",
    "T24n1470_002:0920c09": "當能解經、四者當忍辱、五者當自守一切。具",
    "T24n1470_002:0920c10": "有是行者，乃可舉沙彌；不悉知，不應起沙彌。",
    "T24n1470_002:0920c11": "[0920c11] 比丘有沙彌，當教行五事：一者沙彌作眾事",
    "T24n1470_002:0920c12": "未竟，不得呼使；二者不得令沙彌求賢者長",
    "T24n1470_002:0920c13": "短；三者不得信沙彌語；四者不得於眾中大",
    "T24n1470_002:0920c14": "聲罵沙彌；五者不得獨使令，當給眾事。",
    "T24n1470_002:0920c15": "[0920c15] 有三事不應與沙彌共居：一者愛端正好、二",
    "T24n1470_002:0920c16": "者見之欲瞋、三者疾病。",
    "T24n1470_002:0920c17": "[0920c17] 有三事應逐去：一者言犯戒無罪、二者言無",
    "T24n1470_002:0920c18": "佛法僧、三者行向人說和上阿闍梨善惡。",
    "T24n1470_002:0920c19": "[0920c19] 若欲遠行，持沙彌寄人，有五事：一者先問沙",
    "T24n1470_002:0920c20": "彌某可汝意不？二者汝承事主能可人意不？",
    "T24n1470_002:0920c21": "三者設呵罵汝，不得言非我阿闍梨，罵我為",
    "T24n1470_002:0920c22": "非。四者承事主如視我。五者如法教汝，不得",
    "T24n1470_002:0920c23": "捨去。[0920c23] 持沙彌至，主許寄時，有五事：一者當教",
    "T24n1470_002:0920c24": "頭面禮；二者教自歸；三者當言卿視我沙彌",
    "T24n1470_002:0920c25": "如卿沙彌；四者我從彼來還，自當歸我；五者",
    "T24n1470_002:0920c26": "若我無常，長屬卿。",
    "T24n1470_002:0920c27": "[0920c27] 受人寄沙彌有五事：一者當教讀經、二者教",
    "T24n1470_002:0920c28": "莫犯戒、三者當教隨眾上下、四者當教行步",
    "T24n1470_002:0920c29": "法則、五者教恭敬眾人。",
    "T24n1470_002:0921a01": "[0921a01] 比丘僧飯時有五事：一者上座未坐不得先",
    "T24n1470_002:0921a02": "坐、二者上座未受案不得先受、三者上座未",
    "T24n1470_002:0921a03": "飯不得先飯、四者上座飯未訖不得先止、五",
    "T24n1470_002:0921a04": "者上座未起不得先起。",
    "T24n1470_002:0921a05": "[0921a05] 受案有五事：一者當持手巾并受、二者當決",
    "T24n1470_002:0921a06": "闊尺六、三者當持手巾連案若机足、四者當",
    "T24n1470_002:0921a07": "&#x5374;膝、五者兩肘不得離膝。",
    "T24n1470_002:0921a08": "[0921a08] 復有五事：一者已受莫離；二者不得狂左右",
    "T24n1470_002:0921a09": "顧視；三者已離當從上座受；四者設人不應",
    "T24n1470_002:0921a10": "不得食；五者若人宿與不相便，可當自作方",
    "T24n1470_002:0921a11": "便、若自呼人。",
    "T24n1470_002:0921a12": "[0921a12] 復有五事：一者左右手不得有所&#x643A;持、二者",
    "T24n1470_002:0921a13": "不得大呼有所求索、三者授人&#x9262;當視上下",
    "T24n1470_002:0921a14": "相前人、四者授&#x9262;當右手撫上、五者當護所",
    "T24n1470_002:0921a15": "受。",
    "T24n1470_002:0921a16": "[0921a16] 復有五事：一者人來授物，手近當更澡手；二",
    "T24n1470_002:0921a17": "者不得持上著&#x9262;中；三者若見不可意不應",
    "T24n1470_002:0921a18": "食，亦不得使左右人知；四者食中不得唾上",
    "T24n1470_002:0921a19": "座前；五者不應飯而飯之，墮罪。",
    "T24n1470_002:0921a20": "[0921a20] 復有五事：一者不得以手摩抆面目、二者左",
    "T24n1470_002:0921a21": "手已污不得近右手、三者若手已污不得獲",
    "T24n1470_002:0921a22": "&#x9262;水、四者不得已污手正袈裟、五者不得",
    "T24n1470_002:0921a23": "持手巾拭膩手。",
    "T24n1470_002:0921a24": "[0921a24] 復有五事：一者前杯著設橫當正之，不正者",
    "T24n1470_002:0921a25": "不得食；二者食具已墮不應復食；三者若人",
    "T24n1470_002:0921a26": "來有所益，常當以指墮柱之；四者不見來時",
    "T24n1470_002:0921a27": "不應食；五者飯食在前不得&#x751E;味。",
    "T24n1470_002:0921a28": "[0921a28] 復有五事：一者飯時不得於坐上失風；二者",
    "T24n1470_002:0921a29": "飯未已不得中唾前地；三者急欲唾，唾履下；",
    "T24n1470_002:0921b01": "四者已澡手不得復持履；五者已持履自知",
    "T24n1470_002:0921b02": "手污，不取拭者不得以持袈裟。右飯食四十",
    "T24n1470_002:0921b03": "條事。",
    "T24n1470_002:0921b04": "[0921b04] 飯食上澡漱有五事：一者不得挼手杯上、",
    "T24n1470_002:0921b05": "二者不得手指挑撩口中、三者不得涕鼻大",
    "T24n1470_002:0921b06": "唾&#x9262;中、四者漱口不得令有飯吐&#x9262;中、五者",
    "T24n1470_002:0921b07": "不得大奮手污濺左右人。",
    "T24n1470_002:0921b08": "[0921b08] 復有五事：一者持手巾不得教軟，當先熟歷",
    "T24n1470_002:0921b09": "手；二者不得奮濕取燥；三者不得以手拭面",
    "T24n1470_002:0921b10": "目鼻口；四者不得言我自有，不取持去；五者",
    "T24n1470_002:0921b11": "當如法用之。",
    "T24n1470_002:0921b12": "[0921b12] 復有五事：一者以拭手燥即當藏棄膝上巾；",
    "T24n1470_002:0921b13": "二者已即當正袈裟，不得羅左右人；三者下",
    "T24n1470_002:0921b14": "座澡未已，不得呵令使來；四者日達嚫不得",
    "T24n1470_002:0921b15": "亂語；五者達嚫未竟不得妄起。",
    "T24n1470_002:0921b16": "[0921b16] 復有五事：一者若上座為檀越說經，當正坐",
    "T24n1470_002:0921b17": "聽；二者若急欲去作眾事，當過白摩波利；三",
    "T24n1470_002:0921b18": "者急欲東西使，當語下坐人；四者若得錢分",
    "T24n1470_002:0921b19": "即當撿藏之；五者若有所還、若欲寄人，不得",
    "T24n1470_002:0921b20": "以足推徙，亦不得遙擲與。",
    "T24n1470_002:0921b21": "[0921b21] 飯上有十事，左右顧視無不有罪：一者當視",
    "T24n1470_002:0921b22": "上座受案未；二者當視上座前具未；三者視",
    "T24n1470_002:0921b23": "下座亦爾；四者人皆飯，當復視之，上座前少，",
    "T24n1470_002:0921b24": "何等有盡者為呼益；五者視下座亦爾；六者",
    "T24n1470_002:0921b25": "飯未已，當復中止視，上座欲得何等；七者視",
    "T24n1470_002:0921b26": "下座亦爾；八者當視上座已未，設自先已，以",
    "T24n1470_002:0921b27": "手持前所有，不得坐視人；九者視下座亦爾；",
    "T24n1470_002:0921b28": "十者不得先取案，當排之、當持待人。",
    "T24n1470_002:0921b29": "[0921b29] 比丘持賓揵澡槃有二十五事：一者手不淨",
    "T24n1470_002:0921c01": "不得擭上飾手；二者手不淨不得擭上蓋；",
    "T24n1470_002:0921c02": "三者手不淨不得擭前口；四者手不淨不得",
    "T24n1470_002:0921c03": "使益水；五者手不淨不得擭前頸；六者當從",
    "T24n1470_002:0921c04": "下捧腹；七者水少但當小洗手使淨；八者",
    "T24n1470_002:0921c05": "當出益水、還入善澆；九者欲益澡水，當先",
    "T24n1470_002:0921c06": "澆水三洗令淨；十者欲著水，當三倒易水",
    "T24n1470_002:0921c07": "滿持入；十一者欲持入，不得當道住；十二者",
    "T24n1470_002:0921c08": "安著屏處；十三者下常當使有枝；十四者安",
    "T24n1470_002:0921c09": "正上蓋；十五者當宿盛水令滿；十六者持",
    "T24n1470_002:0921c10": "澡槃不得曳有聲；十七者不得使上邊污；十",
    "T24n1470_002:0921c11": "八者不得使中有飯；十九者棄不淨水；二十",
    "T24n1470_002:0921c12": "者棄水不得遠，手徐徐瀉之；二十一者澡槃",
    "T24n1470_002:0921c13": "當先澡內外使澡淨；二十二者持澡槃手不",
    "T24n1470_002:0921c14": "淨，不得中止持漱口；二十三者持澡槃手污，",
    "T24n1470_002:0921c15": "不得擭賓揵上拭若口；二十四者不得取&#x7AC8;",
    "T24n1470_002:0921c16": "下水用澡賓揵；二十五者中外各當三更水",
    "T24n1470_002:0921c17": "澡乃得持入。欲持賓揵著槃中，不得大投使",
    "T24n1470_002:0921c18": "有聲。",
    "T24n1470_002:0921c19": "[0921c19] 當用手巾有五事：一者當拭上下頭；二者當",
    "T24n1470_002:0921c20": "用一頭拭手，以一頭拭面目；三者不得持拭",
    "T24n1470_002:0921c21": "鼻；四者以用拭膩污當即浣之；五者不得拭",
    "T24n1470_002:0921c22": "身體，若澡浴各當自有巾。",
    "T24n1470_002:0921c23": "[0921c23] 若著僧伽梨時，持手巾有五事：一者不得使",
    "T24n1470_002:0921c24": "巾頭垂見；二者不得持白巾；三者當敗色令",
    "T24n1470_002:0921c25": "黑；四者不得拭面；五者飯當用覆膝上，飯已",
    "T24n1470_002:0921c26": "當下去。設不去，若有來作禮、若起去，先取襞",
    "T24n1470_002:0921c27": "去之。[0921c27] 比丘僧有七人，不應作摩波利及直日：",
    "T24n1470_002:0921c28": "一者年老不任事、二者病疹瘡不淨潔、三者",
    "T24n1470_002:0921c29": "久病羸極、四者眾人共使養病、五者上座日、",
    "T24n1470_002:0922a01": "六者摩摩德、七者直歲。是七人皆不應作，",
    "T24n1470_002:0922a02": "若有強揵，如反不欲作者，不應訶問。自是",
    "T24n1470_002:0922a03": "後世珍寶藏也。",
    "T24n1470_002:0922a04": "[0922a04] 作&#x9262;泥僧摩波利，當行百六十德。作直月，當",
    "T24n1470_002:0922a05": "行六十德。作直日，當行十德。作摩摩德，當行",
    "T24n1470_002:0922a06": "三十德。作直歲，當行十德。此上五人如上行",
    "T24n1470_002:0922a07": "者，久會至無為度世道矣。",
    "T24n1470_002:0922a08": "[0922a08] &#x9262;泥僧摩波利，有十五德：一者用佛故；二者",
    "T24n1470_002:0922a09": "用法故；三者用比丘僧故；四者當惜眾物；五",
    "T24n1470_002:0922a10": "者當惜招提僧物；六者當惜比丘僧物；七者",
    "T24n1470_002:0922a11": "當知佛事；八者當知招提僧事；九者當知比",
    "T24n1470_002:0922a12": "丘僧事；十者不得持塔物著招提僧物中；十",
    "T24n1470_002:0922a13": "一者不得持塔物著比丘僧物中；十二者不得",
    "T24n1470_002:0922a14": "持招提僧物著塔物中；十三者不得持招提",
    "T24n1470_002:0922a15": "僧物著比丘僧物中；十四者不得持比丘僧",
    "T24n1470_002:0922a16": "物著塔物中；十五者不得持比丘僧物著招",
    "T24n1470_002:0922a17": "提。[0922a17] 僧物中復有十五德：一者欲有所作，當白",
    "T24n1470_002:0922a18": "報眾人。二者不得割奪眾物獨匿自入。三者",
    "T24n1470_002:0922a19": "不得持眾人物私意饒益親厚。四者不得斷",
    "T24n1470_002:0922a20": "取眾家物以匿施用作名字。五者當數護理",
    "T24n1470_002:0922a21": "眾家臥具。六者若有病痛當占視，隨所思持",
    "T24n1470_002:0922a22": "與之。七者當恭敬瞻視比丘僧。八者為比丘",
    "T24n1470_002:0922a23": "僧作飯食當令淨潔。九者當隨婆羅門意。十",
    "T24n1470_002:0922a24": "者譬如事鬼神無有異。十一者不得自瞋喜。",
    "T24n1470_002:0922a25": "十二者欲行清淨，不得露身於&#x7AC8;下作事。十",
    "T24n1470_002:0922a26": "三者日暮常當自起按行門戶，視諸比丘戶",
    "T24n1470_002:0922a27": "皆閉不？設見異人，不得即呵，問言：「卿為是",
    "T24n1470_002:0922a28": "沙門？」許當復待明日。十四者不得掃寒著",
    "T24n1470_002:0922a29": "熱。十五者不得掃熱著寒。是為十五事。",
    "T24n1470_002:0922b01": "[0922b01] 營事維那，飯時於堂中當行二十五德：一者",
    "T24n1470_002:0922b02": "已布空案，當自身行遍視下竟皆遍淨不。二",
    "T24n1470_002:0922b03": "者不得先布空案。三者上座已有應分飯。四",
    "T24n1470_002:0922b04": "者一切有所分布，皆當至沙彌，若白衣受。五",
    "T24n1470_002:0922b05": "者三師在中不得持增益。六者作分上下當",
    "T24n1470_002:0922b06": "使平等。七者分飯自當更手令平。八者欲分",
    "T24n1470_002:0922b07": "羹當三迴杓乃斟。九者令汁滓調。十者不得",
    "T24n1470_002:0922b08": "即以釜中羹著人&#x9262;中，皆當先更分著器中。",
    "T24n1470_002:0922b09": "十一者所有分不得於上語笑。十二者不得",
    "T24n1470_002:0922b10": "遙大呼言取某來。十三者眾中有不食羹者，",
    "T24n1470_002:0922b11": "為取所便與之。十四者若眾中有不相便可",
    "T24n1470_002:0922b12": "者，不得即於坐中呵罵。十五者急當念養病。",
    "T24n1470_002:0922b13": "十六者飯時人持物來，當即分布盡之，不得",
    "T24n1470_002:0922b14": "言當遺後日。十七者急先益羹。十八者急當",
    "T24n1470_002:0922b15": "益中飯盡。十九者不得中止踞視僧。二十者",
    "T24n1470_002:0922b16": "不得遠離僧於前捨出。二十一者皆已飯，當",
    "T24n1470_002:0922b17": "自視中所不具者，復視多少益。二十二者不",
    "T24n1470_002:0922b18": "得住大呼從人撿挍食具去。二十三者蓋藏",
    "T24n1470_002:0922b19": "無令有聲、捐棄著地。二十四者當教人豫具",
    "T24n1470_002:0922b20": "掃&#x7B92;澡水手巾。二十五者當住待僧達嚫竟，",
    "T24n1470_002:0922b21": "自當白畢竟乃出去。[0922b21] &#x7AC8;下有二十五德：一者",
    "T24n1470_002:0922b22": "為&#x9262;泥僧盡力忍辱。二者當佛法行恭敬等",
    "T24n1470_002:0922b23": "視上下。三者若人從有所索，有即當一切與，",
    "T24n1470_002:0922b24": "不得逆言無有。四者當早起行，視當一切具。",
    "T24n1470_002:0922b25": "五者一切使人行，若有所買不得施乞之。六",
    "T24n1470_002:0922b26": "者欲呼使不得遙大作聲呼。七者一切有所",
    "T24n1470_002:0922b27": "作，不得使物器大有聲。八者一切當可眾人",
    "T24n1470_002:0922b28": "意，不得自在直行強。九者若人持飯來、若餘",
    "T24n1470_002:0922b29": "物多少，即當白眾人使達嚫，不得獨受便遣",
    "T24n1470_002:0922c01": "令去。十者即分布令遍，設使過時當藏棄，不",
    "T24n1470_002:0922c02": "得便先當視。十一者若檀越來言欲作飯，",
    "T24n1470_002:0922c03": "未見所有，不得即對人說；若主人持錢來",
    "T24n1470_002:0922c04": "作比丘僧飯，若&#x9262;泥僧與主人，若白賢者，共",
    "T24n1470_002:0922c05": "議所當兩作，不得獨自可。十二者汲水不得",
    "T24n1470_002:0922c06": "大投瓶井中令水濁。十三者不得自擇米。十",
    "T24n1470_002:0922c07": "四者澡釜三易水令淨。十五者勿持釜中熱",
    "T24n1470_002:0922c08": "湯澆瀆中。十六者不得自然&#x7AC8;。十七者不得",
    "T24n1470_002:0922c09": "自掃生草斷去根。十八者不得以生菜根葉",
    "T24n1470_002:0922c10": "著火中。十九者不得持食飯注瀆中。二十",
    "T24n1470_002:0922c11": "者一切飯具當覆上，不得使受塵坌。二十一",
    "T24n1470_002:0922c12": "者不得教人作長分，設僧不食當自置棄之。",
    "T24n1470_002:0922c13": "二十二者不得持眾物猗身以作恩惠。二十",
    "T24n1470_002:0922c14": "三者蓋藏自當行視令堅。二十四者不得分",
    "T24n1470_002:0922c15": "今日食遺旦日。二十五者不得持旦食遺今",
    "T24n1470_002:0922c16": "日。",
    "T24n1470_002:0922c17": "[0922c17] 有七事以待新至比丘：一者來至即當問消",
    "T24n1470_002:0922c18": "息、二者當為次座上下、三者當給與房室、四",
    "T24n1470_002:0922c19": "者當給臥具被枕、五者當給與燈火、六者當",
    "T24n1470_002:0922c20": "語比丘僧教令、七者當語國土習俗。",
    "T24n1470_002:0922c21": "[0922c21] 教人市買有五事：一者當教莫與人諍、二者",
    "T24n1470_002:0922c22": "當教買淨者、三者莫使侵人、四者不得走促",
    "T24n1470_002:0922c23": "人、五者當護人意。",
    "T24n1470_002:0922c24": "[0922c24] 買肉有五事：一者設見肉完，未斷不應便買；",
    "T24n1470_002:0922c25": "二者人已斷，餘乃應買；三者設見肉少，不得",
    "T24n1470_002:0922c26": "盡買；四者若肉少，不得妄增錢取；五者設肉",
    "T24n1470_002:0922c27": "已盡，不得言當多買。",
    "T24n1470_002:0922c28": "[0922c28] 教人汲水有五事：一者當使先淨澡器、二者",
    "T24n1470_002:0922c29": "當使著屏處、三者當覆上令淨、四者不得持",
    "T24n1470_002:0923a01": "膩汁污、五者若人有污不得復用。",
    "T24n1470_002:0923a02": "[0923a02] 教人破薪有五事：一者莫當道、二者先視斧",
    "T24n1470_002:0923a03": "柄令堅、三者不得使破有青草薪、四者不得",
    "T24n1470_002:0923a04": "妄破塔材、五者積著燥處。",
    "T24n1470_002:0923a05": "[0923a05] 教人擇米有五事：一者當自量視多少、二者",
    "T24n1470_002:0923a06": "不得有草、三者擇去鼠屎、四者不得令有穬、",
    "T24n1470_002:0923a07": "五者向淨地。[0923a07] 教人洮米有五事：一者當用堅",
    "T24n1470_002:0923a08": "器、二者用淨水、三者五易水令淨、四者內著",
    "T24n1470_002:0923a09": "屏處、五者覆上令密。",
    "T24n1470_002:0923a10": "[0923a10] 澡釜有五事：一者不得持汁大衝釜底、二者",
    "T24n1470_002:0923a11": "當使蓋器受污水出棄之、三者當添滿水、四",
    "T24n1470_002:0923a12": "者淨澡木蓋覆上、五者日暮覆上看令堅。[0923a12] 燃",
    "T24n1470_002:0923a13": "&#x7AC8;有五事：一者燃火不得橫薪、二者不得燃",
    "T24n1470_002:0923a14": "生薪、三者不得燃釜倒逆薪、四者不得自以",
    "T24n1470_002:0923a15": "口吹火燃、五者不得持熱湯澆火滅。",
    "T24n1470_002:0923a16": "[0923a16] 教人炊米有五事：一者當教待氣出而莊之；",
    "T24n1470_002:0923a17": "二者隨氣上米稍稍炊之；三者安正甑不得",
    "T24n1470_002:0923a18": "令氣泄；四者著米甑中隨覆之；五者已熟下",
    "T24n1470_002:0923a19": "之，亦當覆上莫使露也。",
    "T24n1470_002:0923a20": "[0923a20] 擇菜有五事：一者當去根、二者當令等、三者",
    "T24n1470_002:0923a21": "不得令青黃合、四者當使澡淨、五者皆當令",
    "T24n1470_002:0923a22": "向火知之乃得布用。",
    "T24n1470_002:0923a23": "[0923a23] 作羹有五事：一者當教如次內物、二者當令",
    "T24n1470_002:0923a24": "熟、三者令味調適、四者當自視令淨潔、五者",
    "T24n1470_002:0923a25": "已熟當去下火覆之。",
    "T24n1470_002:0923a26": "[0923a26] 教人澡案一切食具有五事：一者皆當三易",
    "T24n1470_002:0923a27": "水使淨、二者拭使淨、三者布案使相去二尺、",
    "T24n1470_002:0923a28": "四者皆當案正下橙令堅、五者不得令污比",
    "T24n1470_002:0923a29": "丘僧衣。",
    "T24n1470_002:0923b01": "[0923b01] 揵椎有五事：一者常會時、二者旦食時、三者",
    "T24n1470_002:0923b02": "晝飯時、四者暮投槃時、五者一切無常。",
    "T24n1470_002:0923b03": "[0923b03] 復有七法：一者縣官、二者大火、三者大水、四",
    "T24n1470_002:0923b04": "者盜賊、五者會沙彌、六者會優婆塞、七者呼",
    "T24n1470_002:0923b05": "私兒。",
    "T24n1470_002:0923b06": "[0923b06] 當復知十二時揵椎。常會時先從小起稍至",
    "T24n1470_002:0923b07": "大，大下擊二十，稍小二十一下，小小十下，復",
    "T24n1470_002:0923b08": "大三下。旦食大下八，晝食一通，投槃亦一通。",
    "T24n1470_002:0923b09": "會沙彌三下，優婆塞三下，無常者隨視時。縣",
    "T24n1470_002:0923b10": "官、水火、盜賊亦隨時。呼私兒一下，持一通至",
    "T24n1470_002:0923b11": "比丘揵椎無後音。[0923b11] 有百六十事&#x9262;泥僧會，摩",
    "T24n1470_002:0923b12": "波利所當行。&#x9262;泥僧會時，有五事：一者當禮",
    "T24n1470_002:0923b13": "佛、二者當禮僧、三者隨次坐、四者不得大踞",
    "T24n1470_002:0923b14": "床有聲、五者遺上座處。",
    "T24n1470_002:0923b15": "[0923b15] 復有五事：一者不得諍坐上下；二者當恭敬",
    "T24n1470_002:0923b16": "上座；三者當隨眾法令；四者若摩波利次直",
    "T24n1470_002:0923b17": "日，若使作即當如法受；五者已畢，",
    "T24n1470_002:0923b18": "起坐，當過白和上阿闍梨。[0923b18] 已受直日有五",
    "T24n1470_002:0923b19": "事：一者當先受戶鑰、二者當數銅佛像、三",
    "T24n1470_002:0923b20": "者當數銅香爐、四者當數銅燈、五者當正",
    "T24n1470_002:0923b21": "坐席自承比。",
    "T24n1470_002:0923b22": "[0923b22] 掃塔上有五事：一者不得著履上、二者不得",
    "T24n1470_002:0923b23": "背佛掃塔、三者不得取上墡土持下棄、四者",
    "T24n1470_002:0923b24": "當下佛像上故花、五者當且過澡手自持淨",
    "T24n1470_002:0923b25": "巾還。[0923b25] 拭佛像復有五事：一者當堅持、二者常",
    "T24n1470_002:0923b26": "拭令淨、三者不得以手摩近面目羅手指、四",
    "T24n1470_002:0923b27": "者當自出錢買花、五者當布與人令散佛上。",
    "T24n1470_002:0923b28": "[0923b28] 掃塔下有五事：一者當先灑地、二者當使調、",
    "T24n1470_002:0923b29": "三者當待燥、四者不得逆掃、五者不得逆風",
    "T24n1470_002:0923c01": "掃。",
    "T24n1470_002:0923c02": "[0923c02] 掃除又有五事：一者不得去墡土、二者當自",
    "T24n1470_002:0923c03": "手拾草、三者當取中土轉著下處、四者不得",
    "T24n1470_002:0923c04": "令四角掃處有&#x8FF9;、五者掃塔前六步使淨。[0923c04] 設",
    "T24n1470_002:0923c05": "大比丘僧會時，掃除講堂中有七事：一者當",
    "T24n1470_002:0923c06": "早起行視門戶開未；二者當撿空燈當摒之；",
    "T24n1470_002:0923c07": "三者當掃拭佛像去前宿花；四者當燒香著",
    "T24n1470_002:0923c08": "佛前；五者當作大燈火著堂中央，&#x5374;正比丘",
    "T24n1470_002:0923c09": "僧坐席；六者僧比丘事畢去，徐當灑地；七者",
    "T24n1470_002:0923c10": "當更淨掃地。",
    "T24n1470_002:0923c11": "[0923c11] 有五事灑地：一者當&#x5374;行、二者當輕手、三者",
    "T24n1470_002:0923c12": "當令遍、四者當待燥、五者不得濺人衣。[0923c12] 掃",
    "T24n1470_002:0923c13": "塔地有五事：一者不得背佛；二者不得不掉",
    "T24n1470_002:0923c14": "手污人足；三者不得掃去墡土；四者當自手",
    "T24n1470_002:0923c15": "除出棄之；五者不得當人道，亦莫棄水中及",
    "T24n1470_002:0923c16": "圊中。",
    "T24n1470_002:0923c17": "[0923c17] 撿燈有五事：一者不得滅中炷、二者當瀉中",
    "T24n1470_002:0923c18": "餘膏作大燈燃著佛前、三者當取空燈內著",
    "T24n1470_002:0923c19": "常處、四者不得妄破碎、五者若亡物皆當",
    "T24n1470_002:0923c20": "應買償著常處。",
    "T24n1470_002:0923c21": "[0923c21] 燒香著佛前有三事：一者易中故火、二者當",
    "T24n1470_002:0923c22": "自出香、三者當布與人。[0923c22] 整頓比丘僧床席有",
    "T24n1470_002:0923c23": "三事：一者當安隱視床足使堅；二者當下意",
    "T24n1470_002:0923c24": "掃拭令淨；三者拂拭席當使遍，不得令污比",
    "T24n1470_002:0923c25": "丘僧衣。",
    "T24n1470_002:0923c26": "[0923c26] 具香爐有三事：一者當先除去故火，拾取中",
    "T24n1470_002:0923c27": "香聚一面；二者當拭令淨乃著火，還取故香",
    "T24n1470_002:0923c28": "著中；三者著火不得大熾火、不得少，令灰火",
    "T24n1470_002:0923c29": "疾滅冥。[0923c29] 燃燈有五事：一者當持淨巾拭中外",
    "T24n1470_002:0924a01": "令淨；二者當作淨炷；三者當自作麻油；四者",
    "T24n1470_002:0924a02": "著膏不得令滿，亦不得令少；五者當護令堅，",
    "T24n1470_002:0924a03": "莫懸妨人道污人。是直日法，如上行之得福。",
    "T24n1470_002:0924a04": "右六十事直日所行。",
    "T24n1470_002:0924a05": "[0924a05] 摩摩德有十五德：一者用佛故；二者用法故；",
    "T24n1470_002:0924a06": "三者用比丘僧故；四者用和上阿闍梨故；",
    "T24n1470_002:0924a07": "五者用我棄家作沙門故；六者用作主人，耐",
    "T24n1470_002:0924a08": "忍四遠故；七者當待四遠故；八者眾中人有",
    "T24n1470_002:0924a09": "過，不得於前言當擅罰之；九者眾中一人有",
    "T24n1470_002:0924a10": "過，眾人欲罰，當下座請之，不得獨匿；十者當",
    "T24n1470_002:0924a11": "有德；十一者當能致檀越；十二者四遠比丘",
    "T24n1470_002:0924a12": "來，衣被破壞，當為乞&#x5303;補納之；十三者飯食",
    "T24n1470_002:0924a13": "一切當共用；十四者占視病瘦當等；十五者",
    "T24n1470_002:0924a14": "聞外有病比丘，當往看視之。",
    "T24n1470_002:0924a15": "[0924a15] 復有六事：一者不得招提僧物著塔物、二者",
    "T24n1470_002:0924a16": "不得持招提僧物著比丘物、三者不得塔物",
    "T24n1470_002:0924a17": "著招提僧物、四者不得塔物著比丘僧物、五",
    "T24n1470_002:0924a18": "者不得持比丘僧物著塔物、六者不得持比",
    "T24n1470_002:0924a19": "丘僧物著招提僧物。",
    "T24n1470_002:0924a20": "[0924a20] 復有三事：一者一切從如毛髮至無數，不得",
    "T24n1470_002:0924a21": "有匿。二者從沙彌上至日，若有疾病、衣被壞，",
    "T24n1470_002:0924a22": "當買與易，不得持作恩惠求名聞，皆當使作",
    "T24n1470_002:0924a23": "平等。三者一切塔有物、若招提僧所有物，不",
    "T24n1470_002:0924a24": "得行來出入，如此輩不得先受彼福。能護是",
    "T24n1470_002:0924a25": "事者，可為摩摩德。",
    "T24n1470_002:0924a26": "[0924a26] 復有四事：一者從四月十五日至七月十五",
    "T24n1470_002:0924a27": "日，當與比丘僧共對計，具視凡疏白。如是已",
    "T24n1470_002:0924a28": "計眾人皆知要，當所餘視皆現在分明。二者",
    "T24n1470_002:0924a29": "槃泥僧從十五日至十五日，若摩波利若僧",
    "T24n1470_002:0924b01": "共計視疏念非常，是為四行。三者若比丘欲",
    "T24n1470_002:0924b02": "到彼面設宿，從問三法事等，問塔、若佛像、若",
    "T24n1470_002:0924b03": "僧數雜物、若比丘僧、若日名檀越姓字一切",
    "T24n1470_002:0924b04": "所問，皆當報語使得具知。四者若國尊、長者、",
    "T24n1470_002:0924b05": "寺主、檀越持物多少來，即白僧令知具聞。如",
    "T24n1470_002:0924b06": "是四事，賢者所值已不惜，是為摩摩德功&#x52B9;，",
    "T24n1470_002:0924b07": "自淨得度世道。",
    "T24n1470_002:0924b08": "[0924b08] 直歲有十德：一者為三法盡力。二者若有比",
    "T24n1470_002:0924b09": "丘從遠方來，當逆安隱。三者當給與床席若",
    "T24n1470_002:0924b10": "燈火三日至七日。四者設房皆滿，當自避，持",
    "T24n1470_002:0924b11": "處與之。五者當數往問訊占視。六者當為說",
    "T24n1470_002:0924b12": "國土習俗。七者當憂所不具足。八者若中有",
    "T24n1470_002:0924b13": "共諍者，不得有所助，常當和解令安隱。九者",
    "T24n1470_002:0924b14": "若宿與不相便安，不得於眾中呵罵，亦不得",
    "T24n1470_002:0924b15": "呼人使共作某，令主不可。十者不得與摩波",
    "T24n1470_002:0924b16": "利共諍求長短，數於眾中若行說之，亦不得",
    "T24n1470_002:0924b17": "取三法中所有物持行作恩惠。如法行者可",
    "T24n1470_002:0924b18": "作直歲。萬物何因緣生？",
    "T24n1470_002:0924b19": "有五事：一者四時五行、二者種性、三者自然、",
    "T24n1470_002:0924b20": "四者施與、五者功德。直歲以是五事，會當得",
    "T24n1470_002:0924b21": "佛。",
    "T24n1470_002:0924b22": "[0924b22] 都摩波利揵椎有五事：一者當會、二者常會",
    "T24n1470_002:0924b23": "讀經、三者布薩、四者會僧飯、五者一切非常。",
    "T24n1470_002:0924b24": "復有五事：一者撾揵椎時當先視早晚；二者",
    "T24n1470_002:0924b25": "常當報上座；三者當復待檀越視般泥僧具",
    "T24n1470_002:0924b26": "未；四者當可眾人意；五者當次僧坐處，不得",
    "T24n1470_002:0924b27": "數起僧。",
    "T24n1470_002:0924b28": "[0924b28] 復有五事：一者不得正對僧坐、二者不得先",
    "T24n1470_002:0924b29": "自檀罰人、三者語但順人意、四者白事不",
    "T24n1470_002:0924c01": "得增減人語、五者若有所分皆當調等。",
    "T24n1470_002:0924c02": "[0924c02] 復有五事：一者若僧中不如法者，不應便自",
    "T24n1470_002:0924c03": "於眾中呵罵；二者不得違僧正令；三者不得",
    "T24n1470_002:0924c04": "數捨僧出妄行；四者事畢當從僧悔，若語言",
    "T24n1470_002:0924c05": "不可、分布不等，乞除罪；五者白彼已不得先",
    "T24n1470_002:0924c06": "出去。",
    "T24n1470_002:0924c07": "[0924c07] 復有五事：一者朝暮當行視病瘦；二者當日",
    "T24n1470_002:0924c08": "行問訊上座諸大人；三者當時往至檀越家",
    "T24n1470_002:0924c09": "勞問；四者若有遠許比丘來當安隱之；五者",
    "T24n1470_002:0924c10": "若同學中有命盡，當占視遠送之。是都摩波",
    "T24n1470_002:0924c11": "利二十五德。",
    "T24n1470_002:0924c12": "[0924c12] 從是五德：一者後世在所從生，若有被病著",
    "T24n1470_002:0924c13": "床，當有自然持神藥往瞻視護汝。二者後世",
    "T24n1470_002:0924c14": "若在厄難處，無所聞知，當有自然呼者。三者",
    "T24n1470_002:0924c15": "後世若在無穀水漿之處，當有自然持香甘",
    "T24n1470_002:0924c16": "美食往與之。四者後世若在不安隱處地飢",
    "T24n1470_002:0924c17": "渴，當有自然持甘露與之。五者已受是福，後",
    "T24n1470_002:0924c18": "世會當得道神足。",
    "T24n1470_002:0924c19": "[0924c19] 當會揵椎，當先從小起，大下三十，次下二",
    "T24n1470_002:0924c20": "十，次下十，小小下五。如是至三，後大下三。",
    "T24n1470_002:0924c21": "會沙門時，便大下四十，次下三十，次下二十，",
    "T24n1470_002:0924c22": "次下十，小小下五。上三通，後三大下。若布薩",
    "T24n1470_002:0924c23": "時，先小小下七，大下五十，次四十，次三十，",
    "T24n1470_002:0924c24": "次二十，次小小下十。亦三通，大下三。僧飯",
    "T24n1470_002:0924c25": "時，先大下四，疏直下二十，次下十，小小下亦",
    "T24n1470_002:0924c26": "十，次下五，後再通。先數隨時，趣三通當視",
    "T24n1470_002:0924c27": "因緣。非常時無數，先急後緩或時先緩後急，",
    "T24n1470_002:0924c28": "是都摩波利揵椎法。[0924c28] 當會有五事：一者聞揵",
    "T24n1470_002:0924c29": "椎聲即當著袈裟出戶如法；二者於講堂戶",
    "T24n1470_002:0925a01": "外當止住正袈裟脫帽乃入；三者有佛像者",
    "T24n1470_002:0925a02": "當頭面著地作禮&#x5374;禮僧；四者當隨次向上",
    "T24n1470_002:0925a03": "座；五者當遺上座處，上座隨坐踞隨踞。",
    "T24n1470_002:0925a04": "[0925a04] 踞坐有五事：一者不得交足、二者不得雙前",
    "T24n1470_002:0925a05": "兩足、三者不得&#x5374;踞兩手掉捎兩足、四者不",
    "T24n1470_002:0925a06": "得支柱一足申一足、五者不得上下足。",
    "T24n1470_002:0925a07": "[0925a07] 正坐有五事：一者不得倚壁、二者不得以兩",
    "T24n1470_002:0925a08": "手前據、三者不得以肘據床、四者不得伏臥",
    "T24n1470_002:0925a09": "以兩手捧頭、五者不得以手指拄頰。",
    "T24n1470_002:0925a10": "[0925a10] 復有五事：一者不得倚左右人肩、二者不得",
    "T24n1470_002:0925a11": "妄起至上座前邊坐、三者不得妄咄叱摩波",
    "T24n1470_002:0925a12": "利若下坐、四者不得解袈裟著上座舍出、五",
    "T24n1470_002:0925a13": "者不得坐自搖使床有聲。",
    "T24n1470_002:0925a14": "[0925a14] 復有五事：一者欲出當先正袈裟，不得參差；",
    "T24n1470_002:0925a15": "二者欲正袈裟，視左右不得令拂人面；三者",
    "T24n1470_002:0925a16": "起時視地，不得過六尺；四者起出不得使袈",
    "T24n1470_002:0925a17": "裟被地；五者行直視前，不得左右顧視。",
    "T24n1470_002:0925a18": "[0925a18] 復有五事：一者上座說經，不得從下是正。二",
    "T24n1470_002:0925a19": "者設有上座自共諍語，不得從下有所助。三",
    "T24n1470_002:0925a20": "者下座共諍語，若有所白，不得強呵止。四者",
    "T24n1470_002:0925a21": "摩波利來前，有所白使行，上座者即當起",
    "T24n1470_002:0925a22": "下床坐，當言諾。五者不得言上座某次當行，",
    "T24n1470_002:0925a23": "下座某常示，為我前自以作某。",
    "T24n1470_002:0925a24": "[0925a24] 復有五事：一者已白彼去，不得於後說某今",
    "T24n1470_002:0925a25": "日所作為強自用耳。二者不得言我今日欲",
    "T24n1470_002:0925a26": "難某，但欲用某故置之耳。三者和尚阿闍",
    "T24n1470_002:0925a27": "梨有所過當隨，若教先去有所取，當如教受",
    "T24n1470_002:0925a28": "語。四者若自共歸，不得先歸入門，當隨後倚",
    "T24n1470_002:0925a29": "右面，若行日中不得蹈師影。五者人欲止留",
    "T24n1470_002:0925b01": "飯者，當報師以去，不得使留止飯。",
    "T24n1470_002:0925b02": "[0925b02] 復有五事：一者設人堅坐留飯不得報師，飯",
    "T24n1470_002:0925b03": "已即當求去，不得坐至冥。二者若至冥歸，當",
    "T24n1470_002:0925b04": "如事自說悔過。三者不得屏處自譽言：「某今",
    "T24n1470_002:0925b05": "日獨留我止飯，無所不有。」四者不得於人前",
    "T24n1470_002:0925b06": "言：「我今日自當還飯，某強留我飯，使我腹中",
    "T24n1470_002:0925b07": "不安隱。」五者還且當經行入室思惟念道，不",
    "T24n1470_002:0925b08": "得妄至人室中說世間事。",
    "T24n1470_002:0925b09": "[0925b09] 布薩時入眾有五事：一者不得著靼[革*區]入眾、",
    "T24n1470_002:0925b10": "二者不得拄錫杖入眾、三者不得持入竹扇",
    "T24n1470_002:0925b11": "持白手巾入眾、四者不得白履入眾、五者不",
    "T24n1470_002:0925b12": "得著屐入眾。",
    "T24n1470_002:0925b13": "[0925b13] 復有五事：一者比丘僧會，不得但著結袈裟",
    "T24n1470_002:0925b14": "入行眾中。二者不得當講堂戶中觀僧。三者",
    "T24n1470_002:0925b15": "不得踞戶外聽僧語。四者不得住戶中大呼",
    "T24n1470_002:0925b16": "留上人。五者設講堂戶已閉，不得排開，急",
    "T24n1470_002:0925b17": "欲入當三彈指。",
    "T24n1470_002:0925b18": "[0925b18] 復有五事：一者已讀經戒，不應復作禮。二者",
    "T24n1470_002:0925b19": "當低頭從上下至坐。三者不得排奪人處。四",
    "T24n1470_002:0925b20": "者勿道口說外因緣事。五者已安坐，不得語",
    "T24n1470_002:0925b21": "比丘僧今日會何大早。",
    "T24n1470_002:0925b22": "[0925b22] 復有五事：一者眾人議事不得戲語、二者不",
    "T24n1470_002:0925b23": "得妄唾前地、三者不得持手捧膝、四者不得",
    "T24n1470_002:0925b24": "持手捧頭睡臥、五者不得大張口欠。",
    "T24n1470_002:0925b25": "[0925b25] 至舍後有二十五事：一者欲大小便當行時，",
    "T24n1470_002:0925b26": "不得道上為上座作禮。二者亦莫受人禮。三",
    "T24n1470_002:0925b27": "者往時當直低頭視地。四者往當三彈指。五",
    "T24n1470_002:0925b28": "者已有人彈指，不得逼。六者已止住，三彈指",
    "T24n1470_002:0925b29": "乃踞。七者正踞中。八者不得一足前一足&#x5374;。",
    "T24n1470_002:0925c01": "九者不得令身倚。十者斂衣不得使垂圊中。",
    "T24n1470_002:0925c02": "十一者不得大咽使而赤。十二者當直視前",
    "T24n1470_002:0925c03": "不得顧聽。十三者不得唾污四壁。十四者不",
    "T24n1470_002:0925c04": "得低頭視圊中。十五者不得視陰。十六者不",
    "T24n1470_002:0925c05": "得以手持陰。十七者不得持草畫地作字。",
    "T24n1470_002:0925c06": "十八者不得持草畫壁作字。十九者用水不",
    "T24n1470_002:0925c07": "得大費。二十者不得污濺。二十一者用水不",
    "T24n1470_002:0925c08": "得使前手著後手。二十二者用土當三過。二",
    "T24n1470_002:0925c09": "十三者當澡豆。二十四者三過水。二十五者",
    "T24n1470_002:0925c10": "設見水草土盡，當語直日主者，若自手取為",
    "T24n1470_002:0925c11": "善。",
    "T24n1470_002:0925c12": "[0925c12] 不應用水有十事：一者作塔事、二者作比丘",
    "T24n1470_002:0925c13": "僧事、三者大寒、四者行道、五者不與女人共",
    "T24n1470_002:0925c14": "圊、六者欲起經、七者寫經、八者作法衣、九",
    "T24n1470_002:0925c15": "者染衣、十者遠行應請，是皆不得用水；若有",
    "T24n1470_002:0925c16": "香草得用水。",
    "T24n1470_002:0925c17": "[0925c17] 陰起有十事、五事有罪、五事無罪：一者見色",
    "T24n1470_002:0925c18": "起、二者聞因緣起、三者思念女人端正、四者",
    "T24n1470_002:0925c19": "思念故宿因緣、五者手持起，有罪。無罪：一",
    "T24n1470_002:0925c20": "者謂臥臏申、二者常習、三者臥頻申、四者",
    "T24n1470_002:0925c21": "體有瘡手把近、五者欲行小便逼捉不得，陰",
    "T24n1470_002:0925c22": "起無罪。[0925c22] 從八月十六日至臘月十五日為一時，",
    "T24n1470_002:0925c23": "百二十日屬冬。從臘月十六日至四月十五",
    "T24n1470_002:0925c24": "日為一時，百二十日屬春。從四月十六日至",
    "T24n1470_002:0925c25": "八月十五日為一時，百二十日屬夏，為長歲",
    "T24n1470_002:0925c26": "盡。從八月十六日至臘月十五日即屬冬。作",
    "T24n1470_002:0925c27": "沙門不更夏，雖得&#x9262;&#x60D2;蘭不得歲。或有十五",
    "T24n1470_002:0925c28": "日得歲者，或十六日得歲者沙門。",
    "T24n1470_002:0925c29": "[0925c29] 薩和多部者，博通敏智導利法化，應著絳袈",
    "T24n1470_002:0926a01": "裟。曇無德部者，奉執重戒斷當法律，應著皂",
    "T24n1470_002:0926a02": "袈裟。迦葉維部者，精勤勇決拯護眾生，應",
    "T24n1470_002:0926a03": "著木蘭袈裟。彌沙塞部，禪思入微究暢玄",
    "T24n1470_002:0926a04": "幽，應著青袈裟。摩訶僧部者，勤學眾經敷",
    "T24n1470_002:0926a05": "演義理，應著黃袈裟。",
    "T24n1470_002:0926a06": "[0926a06] 昔佛在此時，眾被服唯純直，不衣雜白。自",
    "T24n1470_002:0926a07": "後起比丘羅旬踰，每行分衛輒飢空還，佛知",
    "T24n1470_002:0926a08": "其宿罪，欲視殃福示後世明戒故，眾僧分為",
    "T24n1470_002:0926a09": "五部，著五色袈裟，於是遂相承制。直至佛度",
    "T24n1470_002:0926a10": "世後，立號稱名舉取長名其被色。[0926a10] 諸人集會",
    "T24n1470_002:0926a11": "悉共忍聽！今比丘規度四方，諸可瑞應及施",
    "T24n1470_002:0926a12": "餘業，眾僧時會皆共和忍，於是同辭專精禁",
    "T24n1470_002:0926a13": "戒，修行平等淨護諸學。今者結界，此之言",
    "T24n1470_002:0926a14": "教悉共忍聽與並規度四方，以說禁戒結精",
    "T24n1470_002:0926a15": "舍界。堪能爾，咸共寂然；若能忍，便說不可。眾",
    "T24n1470_002:0926a16": "僧會，以共專精平等結界，已說禁戒。眾僧可",
    "T24n1470_002:0926a17": "之，便默然持。"
}