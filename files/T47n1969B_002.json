{
    "T47n1969B_002:0241a03": "樂邦遺稿卷下",
    "T47n1969B_002:0241a05": "四明石芝沙門宗曉編",
    "T47n1969B_002:0241a06": "釋不可以少善根得生彼國",
    "T47n1969B_002:0241a07": "[0241a07] 慈恩彌陀通贊鈔云。經云。不可以少善根福",
    "T47n1969B_002:0241a08": "德因緣得生彼國者。良恐眾生曾聞佛說臨",
    "T47n1969B_002:0241a09": "終十念即得往生。我今天命未盡。且當放逸。",
    "T47n1969B_002:0241a10": "為遮於此故。言不可以少善根得生彼國。言",
    "T47n1969B_002:0241a11": "我今天命未盡者。即愚人見解也。人命無常",
    "T47n1969B_002:0241a12": "如同轉燭。何得久住乎。如佛在世。有諸比丘",
    "T47n1969B_002:0241a13": "作無常觀。佛問云何。比丘答言。出息不保入",
    "T47n1969B_002:0241a14": "息。佛言。真得無常相也。",
    "T47n1969B_002:0241a15": "海慧禪師示心淨土淨",
    "T47n1969B_002:0241a16": "[0241a16] 傳燈錄載。海慧禪師一日有學人問曰。願生",
    "T47n1969B_002:0241a17": "淨土未審。實有淨土否。師曰。經云。欲得淨",
    "T47n1969B_002:0241a18": "土。當淨其心。隨其心淨。即佛土淨。若心清",
    "T47n1969B_002:0241a19": "淨。所在之處皆為淨土。譬如生國王家決定",
    "T47n1969B_002:0241a20": "紹王基業。發心向佛道。是生淨佛國。其心若",
    "T47n1969B_002:0241a21": "不淨。在所生處皆是穢土。淨穢在心。不在國",
    "T47n1969B_002:0241a22": "土也。",
    "T47n1969B_002:0241a23": "大智律師示事理不二",
    "T47n1969B_002:0241a24": "[0241a24] 師&#x751E;為山陰慈慧文法師作淨土集序。其略",
    "T47n1969B_002:0241a25": "曰。古今學佛多惑事理。謂理則纖塵不立。言",
    "T47n1969B_002:0241a26": "事則萬像森羅。凝心住寂則為理觀。動用造",
    "T47n1969B_002:0241a27": "修則為事行。遂引古云。實際理地不受一塵。",
    "T47n1969B_002:0241a28": "佛事門中不捨一法。斯乃理事敵立。空有並",
    "T47n1969B_002:0241a29": "馳也。予&#x751E;變其語曰。實際理地不少一塵。佛",
    "T47n1969B_002:0241b01": "事門中不立一法。何則由實際理具一切法。",
    "T47n1969B_002:0241b02": "豈少一塵乎。由佛事門離一切相。豈存一法",
    "T47n1969B_002:0241b03": "乎。如此則方見理事一如空有不二矣。",
    "T47n1969B_002:0241b04": "女子坐亡骨生蓮華",
    "T47n1969B_002:0241b05": "[0241b05] 雜說云。溫州民間有一女子。忽坐亡。後於灰",
    "T47n1969B_002:0241b06": "骨器中乃生青蓮華一朵。眾人奇之。時智覺",
    "T47n1969B_002:0241b07": "壽禪師聞見。說偈讚之曰。性心之門千聖同",
    "T47n1969B_002:0241b08": "倫。神歸淨土蓮出灰盆。",
    "T47n1969B_002:0241b09": "圓辨法師說唯心淨土",
    "T47n1969B_002:0241b10": "[0241b10] 延慶圓辨法師有唯心淨土說。已刻前錄。今",
    "T47n1969B_002:0241b11": "於寶珠集又得其要曰。唯心淨土一而已矣。",
    "T47n1969B_002:0241b12": "良由彌陀悟我心之寶剎。我心具彌陀之樂",
    "T47n1969B_002:0241b13": "邦。雖遠而近不離一念。雖近而遠過十萬億",
    "T47n1969B_002:0241b14": "剎。譬如青天皓月影臨眾水。水不上升月不",
    "T47n1969B_002:0241b15": "下降。水月一際自然照映者也。",
    "T47n1969B_002:0241b16": "解空法師彌陀尊像讚",
    "T47n1969B_002:0241b17": "[0241b17] 四明寶雲道場有義學思覺。命工畫阿彌陀",
    "T47n1969B_002:0241b18": "佛接引化像。冀欲增長念佛三昧也。持見延",
    "T47n1969B_002:0241b19": "慶竹菴。可觀稽首說偈讚之曰。",
    "T47n1969B_002:0241b20": " 紫金光聚  白玉明毫  唯心本性",
    "T47n1969B_002:0241b21": " 境界非高  三輩九品  八德四光",
    "T47n1969B_002:0241b22": " 一念清淨  即見西方",
    "T47n1969B_002:0241b23": "補淨土禮文法寶讚",
    "T47n1969B_002:0241b24": "[0241b24] 天台白雲山有淨圓法師。傳天台教觀。&#x751E;作",
    "T47n1969B_002:0241b25": "西方禮文。靈芝大智律師序而行之。語造天",
    "T47n1969B_002:0241b26": "成。誠與天竺懺本&#x7ADD;駕。於中但列四聖。而缺",
    "T47n1969B_002:0241b27": "讚法一章。霅川李楫居士克意淨業。&#x751E;補之",
    "T47n1969B_002:0241b28": "曰。至心歸命禮西方安樂土一切法門微妙",
    "T47n1969B_002:0241b29": "圓乘清淨法藏。",
    "T47n1969B_002:0241c01": " 佛演圓乘今十劫  法門無盡等虛空",
    "T47n1969B_002:0241c02": " 風吟寶葉契真經  波動金渠詮妙典",
    "T47n1969B_002:0241c03": " 變化又聞鸚鵡舌  宣流復有頻伽聲",
    "T47n1969B_002:0241c04": " 七經專讚義洪深  法性如空無所說",
    "T47n1969B_002:0241c05": "懷玉禪師乘金臺往生",
    "T47n1969B_002:0241c06": "[0241c06] 大宋高僧傳曰。台州有禪師懷玉。執持律法。",
    "T47n1969B_002:0241c07": "名節峭然。唯服布衣一食。長坐不臥。日誦彌",
    "T47n1969B_002:0241c08": "陀佛五萬聲。通課彌陀經三十萬卷。一日忽",
    "T47n1969B_002:0241c09": "見西方聖眾。數若河沙。內有一人。擎一銀臺",
    "T47n1969B_002:0241c10": "從&#x7A93;而入。玉曰。我自欲得金臺往生。於是而",
    "T47n1969B_002:0241c11": "隱。玉倍復精進。後時即聞空聲。曰。師頭上已",
    "T47n1969B_002:0241c12": "有光暈。請加趺結印。時佛光滿室。師乃言去。",
    "T47n1969B_002:0241c13": "弟子問。何往。師說偈曰。清淨皎潔無塵垢。蓮",
    "T47n1969B_002:0241c14": "華化生為父母。我修道來經十劫。出示閻浮",
    "T47n1969B_002:0241c15": "厭眾苦。一生苦行超十劫。永離娑婆歸淨土。",
    "T47n1969B_002:0241c16": "說已含笑而終。太守段懷然見而異之。作偈",
    "T47n1969B_002:0241c17": "贊曰。我師一念登初地。佛國笙歌兩度來。唯",
    "T47n1969B_002:0241c18": "有門前古槐樹。枝低秖為挂金臺。",
    "T47n1969B_002:0241c19": "憲章法師誓取金臺往生",
    "T47n1969B_002:0241c20": "[0241c20] 政和中有憲章師仲憫。三衢人也。受業于郡",
    "T47n1969B_002:0241c21": "之祥符寺。少年負笈趨永嘉忠法師之室。久",
    "T47n1969B_002:0241c22": "之&#x6C37;寒藍碧。即往錢唐南屏文公輪下卒其",
    "T47n1969B_002:0241c23": "業。眾服其議論。遂以虎子稱之。後還鄉董浮",
    "T47n1969B_002:0241c24": "石山。戶外屨滿。師大其言曰。吾座下若無五",
    "T47n1969B_002:0241c25": "百眾。則不講本部。師遽出此言。故一生唯講",
    "T47n1969B_002:0241c26": "小部帙耳。洎師之終。乃急歸本業寺。集大眾",
    "T47n1969B_002:0241c27": "於大法堂上。師登師子座方趺足。忽見西方",
    "T47n1969B_002:0241c28": "銀臺而至。乃喝一聲曰。吾平生解第一義。誓",
    "T47n1969B_002:0241c29": "取金臺往生。何為不然。於是瞑目而終。見者",
    "T47n1969B_002:0242a01": "莫不驚呼。所謂師子座者。蓋以木雕飾。宛其",
    "T47n1969B_002:0242a02": "生者。高一丈餘。上安蓮華臺座。是寺多出高",
    "T47n1969B_002:0242a03": "流。每以是為升陟之階。唯師一登之。後無復",
    "T47n1969B_002:0242a04": "繼者。于今寺革為禪。則棄之於殿角矣。吾宗",
    "T47n1969B_002:0242a05": "有志昭師經由是寺。偶一耆宿得其說云。",
    "T47n1969B_002:0242a06": "生死本無隨妄而有",
    "T47n1969B_002:0242a07": "[0242a07] 孤山閑居編云。夫枝必有根。流必有源。生",
    "T47n1969B_002:0242a08": "實死之根源也。既有其生。安得無死。故大",
    "T47n1969B_002:0242a09": "經曰。功德黑暗姊妹相隨。有智主人二俱不",
    "T47n1969B_002:0242a10": "受。此則不受其生故無其死。若夫天理寂然",
    "T47n1969B_002:0242a11": "曾無生滅之朕。妄情紛動遂見去來之跡。譬",
    "T47n1969B_002:0242a12": "以清淨目觀晴明空。都無瑕翳。苟瞪目勞視。",
    "T47n1969B_002:0242a13": "則狂華亂生。華既有生。而亦有滅。愚者好華",
    "T47n1969B_002:0242a14": "生而惡華滅。而不知華本自無也。故楞嚴曰。",
    "T47n1969B_002:0242a15": "一切眾生皆由不知常住真心性淨明體。用",
    "T47n1969B_002:0242a16": "諸妄想。此想不真。故有流轉。",
    "T47n1969B_002:0242a17": "唐肅宗皇帝問南陽國師",
    "T47n1969B_002:0242a18": "[0242a18] 直指淨土決疑集云。唐肅宗皇帝一日召南",
    "T47n1969B_002:0242a19": "陽忠國師。問曰。捨此陰身當生何處耶。師答",
    "T47n1969B_002:0242a20": "曰。一真妙性圓同太虛。本無生滅。若隨物應",
    "T47n1969B_002:0242a21": "現。亦隨眾生作念去來耳。若也念合太虛真",
    "T47n1969B_002:0242a22": "性。捨此已後。隨意往生十方佛國。如古德道。",
    "T47n1969B_002:0242a23": "各各自努力。龍華會中相見是也。昔有無著",
    "T47n1969B_002:0242a24": "等三人。並隨願往生慈氏天宮。若人見性。捨",
    "T47n1969B_002:0242a25": "此穢身。並歸諸佛會裏也。",
    "T47n1969B_002:0242a26": "[0242a26] 問意甚親。答猶通漫。且隨意往生之語。並",
    "T47n1969B_002:0242a27": "歸諸佛會裡之言。既不能專修佛國之行。",
    "T47n1969B_002:0242a28": "何緣託識他方。余愛楊無為頌。曰。淨土周",
    "T47n1969B_002:0242a29": "沙界。云何獨指西。但能從一入。觸處是菩",
    "T47n1969B_002:0242b01": "提。此則通示。而不妨別修。世人可不慕西",
    "T47n1969B_002:0242b02": "方一其志而修之乎。",
    "T47n1969B_002:0242b03": "唐溫尚書問圭峰禪師",
    "T47n1969B_002:0242b04": "[0242b04] 傳燈錄紀。溫造尚書問圭峰密公曰。悟理息",
    "T47n1969B_002:0242b05": "妄之人不結業。一期壽盡靈性何依耶。師答",
    "T47n1969B_002:0242b06": "曰。一切眾生具有覺性靈明。與佛無殊。但以",
    "T47n1969B_002:0242b07": "無始未曾了性妄執我相故。生愛惡等情。隨",
    "T47n1969B_002:0242b08": "情造業。遂長劫輪迴。然則身中覺性未曾生",
    "T47n1969B_002:0242b09": "死。若能明悟。此性即是法身本自無生。何有",
    "T47n1969B_002:0242b10": "依託。但多生習性喜怒哀樂微細流注難以",
    "T47n1969B_002:0242b11": "卒除。須長覺察。豈可一生所修便同諸佛力",
    "T47n1969B_002:0242b12": "用。但可以空寂為體。勿認色身。以靈知為心。",
    "T47n1969B_002:0242b13": "勿認妄念。妄念若起。都不隨之。臨命終時。自",
    "T47n1969B_002:0242b14": "然業不能繫。雖有中陰。所向自由。天上人間",
    "T47n1969B_002:0242b15": "隨意寄託。若愛惡之念已泯。即不受分段之",
    "T47n1969B_002:0242b16": "身。唯圓覺大智朗然獨存。名之為佛矣。",
    "T47n1969B_002:0242b17": "[0242b17] 若言天上人間隨意寄託。則是所修不超",
    "T47n1969B_002:0242b18": "三界。既不超三界。則還墮輪迴之中。古人",
    "T47n1969B_002:0242b19": "所謂野火燒難盡。春風吹又生者也。若言",
    "T47n1969B_002:0242b20": "不受分段之身。畢竟此人託生何處。若言",
    "T47n1969B_002:0242b21": "大智獨存名佛。畢竟此佛四教辨判成何",
    "T47n1969B_002:0242b22": "佛身。固知若不善吾台宗一家所用經論",
    "T47n1969B_002:0242b23": "五住二死三身四土之旨。則未可與言修",
    "T47n1969B_002:0242b24": "行趣果之道也。昔苕溪論席解紛委明此",
    "T47n1969B_002:0242b25": "義。其略曰。六住大士尚存分段之生。四果",
    "T47n1969B_002:0242b26": "真人猶有變易之死。果能深究此等言教。",
    "T47n1969B_002:0242b27": "則超登彼岸。自有捷徑。誠難以惑於他修",
    "T47n1969B_002:0242b28": "矣。",
    "T47n1969B_002:0242b29": "真歇禪師示眾文",
    "T47n1969B_002:0242c01": "[0242c01] 真歇了禪師示眾云。悟得紙衣下事。只解恁",
    "T47n1969B_002:0242c02": "麼去。明得一色邊事。未會先師意。自餘則隱",
    "T47n1969B_002:0242c03": "峰倒卓。灌溪步歸。無業問隨後之人。大顛說",
    "T47n1969B_002:0242c04": "無聲三昧。或聞鼯鼠而便脫。或為愚癡而再",
    "T47n1969B_002:0242c05": "來。或&#x7AEA;指而休。或翻船而往。一一坐亡立化。",
    "T47n1969B_002:0242c06": "箇箇逞神現通。其顯也目擊正容。其混也忘",
    "T47n1969B_002:0242c07": "蹤失跡。用得純熟。措手自由。滿路光生&#x9008;無",
    "T47n1969B_002:0242c08": "依著。此乃衲僧平常轉身亦未足為奇也。若",
    "T47n1969B_002:0242c09": "也已見未明。眼光落地。如生龜脫殼。似方木",
    "T47n1969B_002:0242c10": "逗圓。為形軀之所滯。被火風之所迫。蓋一生",
    "T47n1969B_002:0242c11": "念念散亂。心識分飛。臨終之時。暫欲澄心靜",
    "T47n1969B_002:0242c12": "慮。閉目合眼。意不為幻妄磨滅者。豈易得乎。",
    "T47n1969B_002:0242c13": "要須硬鱍鱍地壁立千仞。一念恁麼去徹底",
    "T47n1969B_002:0242c14": "休歇。去氣息都無。去那邊了&#x5374;去。直得行如",
    "T47n1969B_002:0242c15": "鳥道。坐若虛空。空想亦無。箇點靈明&#x9008;然超",
    "T47n1969B_002:0242c16": "卓曾無改變也。只如今日。還有光影落時不",
    "T47n1969B_002:0242c17": "昧生死底漢麼。良久云。五蘊身全尚不知。百",
    "T47n1969B_002:0242c18": "骸散後何處覓。",
    "T47n1969B_002:0242c19": "王朝散勸修西方文",
    "T47n1969B_002:0242c20": "[0242c20] 寶珠集曰。嘉禾王衷居錢唐西湖。政和中舉",
    "T47n1969B_002:0242c21": "隱逸。朝廷以處士旌之。&#x751E;結蓮社。作文告諭",
    "T47n1969B_002:0242c22": "曰。愚&#x751E;參小本禪師。師嚴重動皆抵拒。唯衷",
    "T47n1969B_002:0242c23": "再三許進一步。然於自省處猶未了了。續沿",
    "T47n1969B_002:0242c24": "幹止宿秀州崇寧寺。晨朝偶聞眾僧諷彌陀",
    "T47n1969B_002:0242c25": "經。心忽有所感曰。我禪門用心有年。自恨無",
    "T47n1969B_002:0242c26": "劄&#x811A;處。今聞阿彌陀佛居西方令我信願求",
    "T47n1969B_002:0242c27": "生。豈非究竟處乎。於是發心修之已一十九",
    "T47n1969B_002:0242c28": "年。未&#x751E;一日違缺。蓋於心警悟自得。有若禪",
    "T47n1969B_002:0242c29": "宗之了達也。既得此已復念利他。昔有僧法",
    "T47n1969B_002:0243a01": "持。專修淨業。命終聞天樂異香。良久復穌曰。",
    "T47n1969B_002:0243a02": "吾生平修淨業。而不能利他為恨。吾死後。乞",
    "T47n1969B_002:0243a03": "露屍於松林之下。施與烏鳶螻蟻。使食我血",
    "T47n1969B_002:0243a04": "肉者皆生淨土。言已瞑目。寺僧即睹神旛數",
    "T47n1969B_002:0243a05": "首從日西下。旛出異光以燭其室。故知自利",
    "T47n1969B_002:0243a06": "者必利人。今衷謹於居處結白蓮社。募人同",
    "T47n1969B_002:0243a07": "修。有欲預者。不限尊卑貴賤士庶僧尼。但發",
    "T47n1969B_002:0243a08": "心願西歸者。普請入社也。左朝散大夫處士",
    "T47n1969B_002:0243a09": "王衷謹勸。然處士建修此社。經歷年所。願行",
    "T47n1969B_002:0243a10": "之功。後果不疾面西而化。其淨土經教真不",
    "T47n1969B_002:0243a11": "負於人。但患世人不肯於經教耳。",
    "T47n1969B_002:0243a12": "論唯心淨土有理有跡",
    "T47n1969B_002:0243a13": "[0243a13] 龍舒曰。世有專於參禪者云。唯心淨土豈復",
    "T47n1969B_002:0243a14": "更有淨土。自性彌陀不必更見彌陀。此言似",
    "T47n1969B_002:0243a15": "之而非也。何則西方淨土有理有跡。論其理",
    "T47n1969B_002:0243a16": "則能淨其心故一切皆淨。誠為唯心淨土矣。",
    "T47n1969B_002:0243a17": "論其跡則實有極樂世界。佛詳覆言之。豈妄",
    "T47n1969B_002:0243a18": "語哉。人人可以成佛。所謂自性彌陀者固不",
    "T47n1969B_002:0243a19": "妄矣。然卒未能至此。譬如良材可以彫聖像",
    "T47n1969B_002:0243a20": "必加功力然後能成。不可遽指良材而謂物",
    "T47n1969B_002:0243a21": "象之華麗也。是所謂唯心淨土而無復更有",
    "T47n1969B_002:0243a22": "淨土。自性阿彌不必更見阿彌者非也。又或",
    "T47n1969B_002:0243a23": "信有淨土。而泥唯心之說。乃謂西方不足生",
    "T47n1969B_002:0243a24": "者。謂參禪悟性超佛越祖阿彌不足見者。皆",
    "T47n1969B_002:0243a25": "失之矣。蓋此言甚高切。恐不易到也。故修西",
    "T47n1969B_002:0243a26": "方見佛得道則易。若止在此世界。欲參禪悟",
    "T47n1969B_002:0243a27": "性超佛超祖。為甚難。況修淨土者。且不礙於",
    "T47n1969B_002:0243a28": "參禪。何參禪者必薄於淨土也。",
    "T47n1969B_002:0243a29": "勸參禪者不妨修西方",
    "T47n1969B_002:0243b01": "[0243b01] 龍舒曰。參禪大悟遂脫生死輪迴。固為上矣。",
    "T47n1969B_002:0243b02": "然至此者恐少。若修西方。則直截輪迴。萬不",
    "T47n1969B_002:0243b03": "漏一。故今勸參禪之人。每日留頃刻之暇修",
    "T47n1969B_002:0243b04": "於西方。若果大悟得超輪迴。去佛地尚遠。更",
    "T47n1969B_002:0243b05": "往見阿彌陀佛。展禮致敬。有何不可。若未得",
    "T47n1969B_002:0243b06": "大徹悟者。壽數忽盡。且徑往西方見佛聞法。",
    "T47n1969B_002:0243b07": "何患不大悟也。若不修西方。則未免隨業受",
    "T47n1969B_002:0243b08": "異報也。",
    "T47n1969B_002:0243b09": "修西方如現受官職",
    "T47n1969B_002:0243b10": "[0243b10] 龍舒曰。參禪取大悟。不肯修西方。如人有一",
    "T47n1969B_002:0243b11": "品官而不受。必欲修學為大魁。其志甚美。然",
    "T47n1969B_002:0243b12": "大魁不可必得。不如且受一官。然後一面修",
    "T47n1969B_002:0243b13": "學。如得大魁。則錦上添花。若不得。則不失其",
    "T47n1969B_002:0243b14": "為官人。修西方者。且受一官之謂也。一面修",
    "T47n1969B_002:0243b15": "學。兼參禪之謂也。不得大魁者。參禪未悟之",
    "T47n1969B_002:0243b16": "謂也。不失其為官人者。直脫輪迴之謂也。既",
    "T47n1969B_002:0243b17": "生西方。烏有不大悟者哉。",
    "T47n1969B_002:0243b18": "弘覺法師為曇諦師",
    "T47n1969B_002:0243b19": "[0243b19] 梁高僧傳紀。僧曇諦吳興人。父彤為冀州別",
    "T47n1969B_002:0243b20": "駕。母黃氏晝寢。夢見一僧呼黃為母。寄一麈",
    "T47n1969B_002:0243b21": "尾并二鐵鏤書鎮。眠覺見二物具存。因而懷",
    "T47n1969B_002:0243b22": "孕生諦。諦五歲時。母以二物示之。諦曰。前",
    "T47n1969B_002:0243b23": "身為秦王講法華經賜我者也。年至十歲出",
    "T47n1969B_002:0243b24": "家。隨父見關中僧道[契-大+石]。忽喚[契-大+石]名。[契-大+石]曰。童子",
    "T47n1969B_002:0243b25": "何以呼宿士名。諦曰。和尚是諦沙彌。為眾僧",
    "T47n1969B_002:0243b26": "採藥。被野&#x732A;所傷。不覺失聲也。[契-大+石]悟而泣曰。",
    "T47n1969B_002:0243b27": "子即先師弘覺法師也。因問。弘覺捨命正是",
    "T47n1969B_002:0243b28": "寄物之日。事實驗矣。",
    "T47n1969B_002:0243b29": "乘禪師為薛刺史作子",
    "T47n1969B_002:0243c01": "[0243c01] 續高僧傳云。元魏間乘禪師專持法華經。命",
    "T47n1969B_002:0243c02": "終託生河東薛氏家。生而能言宿世事。而不",
    "T47n1969B_002:0243c03": "樂處俗。復願為僧。其父任泗州守。隨父赴官。",
    "T47n1969B_002:0243c04": "便往中山七帝寺。恍然記得昔處。因尋本時",
    "T47n1969B_002:0243c05": "弟子語曰。汝頗記從吾渡水往狼山時。乘禪",
    "T47n1969B_002:0243c06": "師者我身是也。弟子唯然。父母恐其出家。便",
    "T47n1969B_002:0243c07": "與納室。從此即忘宿世之事矣。",
    "T47n1969B_002:0243c08": "齊君佐前身是講僧",
    "T47n1969B_002:0243c09": "[0243c09] 大宋高僧傳載。吳郡士人齊君佐勤學為詩。",
    "T47n1969B_002:0243c10": "常困游吳楚間。元和中經錢唐。欲求&#x98E1;天竺。",
    "T47n1969B_002:0243c11": "至孤山飢不能前。因臨流而泣。忽有一梵僧。",
    "T47n1969B_002:0243c12": "顧而笑曰。法師秀才旅游貺味足否。佐曰。貺",
    "T47n1969B_002:0243c13": "味已足。法師之呼何耶。僧曰。子不記講法華",
    "T47n1969B_002:0243c14": "經於同德寺乎。佐曰。不記。僧即於囊中出一",
    "T47n1969B_002:0243c15": "棗子與食。佐乃悟知前世講經之事。僧曰。當",
    "T47n1969B_002:0243c16": "時五人。唯我一人得度。獨汝為凍餓之士。佐",
    "T47n1969B_002:0243c17": "曰。余四十許年日唯一&#x98E1;。身擁一褐。福不完",
    "T47n1969B_002:0243c18": "也。僧曰。由汝師子座上廣說異端使後學生",
    "T47n1969B_002:0243c19": "疑。戒缺質傴。報應宜然。僧言已不見。佐即投",
    "T47n1969B_002:0243c20": "靈隱寺。出家為僧。更名鑑空。後立行高節而",
    "T47n1969B_002:0243c21": "終。",
    "T47n1969B_002:0243c22": "永禪師後身為房太尉",
    "T47n1969B_002:0243c23": "[0243c23] 唐明皇雜錄云。房琯字次律。開元中宰桐廬。",
    "T47n1969B_002:0243c24": "與形真人和璞&#x643A;手閑步。至夏口村。入一廢",
    "T47n1969B_002:0243c25": "佛寺。璞坐於松下。以杖扣地。令侍人掘深數",
    "T47n1969B_002:0243c26": "尺。得一瓦甕。內皆是婁師德與永禪師書畫。",
    "T47n1969B_002:0243c27": "璞曰。君省此否。琯恍然記前世為永禪師也。",
    "T47n1969B_002:0243c28": "僧仲殊詩曰。陋以房次律。因循墮流俗。蓋譏",
    "T47n1969B_002:0243c29": "其失志也。",
    "T47n1969B_002:0244a01": "遜長老後身為李侍郎",
    "T47n1969B_002:0244a02": "[0244a02] 夷堅志曰。李侍郎名彌遜。字似之。為臨川太",
    "T47n1969B_002:0244a03": "守。一日父忌辰往&#x758E;山飯僧。與堂頭行滿長",
    "T47n1969B_002:0244a04": "老共飯。滿年八十餘。熟視李曰。公乃遜老乎。",
    "T47n1969B_002:0244a05": "李不應。滿又曰。遜老余同門兄也。上下字與",
    "T47n1969B_002:0244a06": "公皆同。余自公守此土。已疑之。今日察公言",
    "T47n1969B_002:0244a07": "笑動止精彩。無少異。公必其後身也。李扣遜",
    "T47n1969B_002:0244a08": "之亡則元祐戊辰正月。乃李初生之歲也。李",
    "T47n1969B_002:0244a09": "本號彌遠。偶夢中有人。為改為遜。後果中第。",
    "T47n1969B_002:0244a10": "李信之。歸家揭燕寢名小雲堂。賦詩見意曰。",
    "T47n1969B_002:0244a11": "老子何因一念差。肯將簪髮換袈裟。同參尚",
    "T47n1969B_002:0244a12": "有滿兄在。異世猶將遜老誇。結習未忘能作",
    "T47n1969B_002:0244a13": "舞。因緣那得見拈花。卻將淨業尋歸路。淡泊",
    "T47n1969B_002:0244a14": "何如居土家。",
    "T47n1969B_002:0244a15": "誦法華經尼墮倡妓",
    "T47n1969B_002:0244a16": "[0244a16] 遯齋閑覽記。歐陽文忠公知&#x9834;州日。有官奴",
    "T47n1969B_002:0244a17": "盧媚兒。姿貌端秀善談笑。口中常作蓮華香",
    "T47n1969B_002:0244a18": "散越。滿座人皆奇之。而莫測其由。俄有一僧。",
    "T47n1969B_002:0244a19": "自蜀地來。頗知人前生事。公因語之。僧曰。此",
    "T47n1969B_002:0244a20": "女前身&#x751E;為尼。誦蓮經三十年。一念之誤流",
    "T47n1969B_002:0244a21": "墮至此。公未之信。因問之曰。汝曾讀法華經",
    "T47n1969B_002:0244a22": "否。奴曰。失身於此所不暇也。公命取是經示",
    "T47n1969B_002:0244a23": "之。一覽輒誦如素熟者。易以他經則不能也。",
    "T47n1969B_002:0244a24": "僧言真可信矣。",
    "T47n1969B_002:0244a25": "青草堂後身為曾魯公",
    "T47n1969B_002:0244a26": "[0244a26] 龍舒淨土文曰。本朝有二青草堂。在前者年",
    "T47n1969B_002:0244a27": "九十餘。有曾家婦女常為齋供。及布施衣物。",
    "T47n1969B_002:0244a28": "草堂感其恩。乃語之曰。老僧死當為夫人作",
    "T47n1969B_002:0244a29": "兒子。一日婦人忽產。遣人往看草堂。已坐亡",
    "T47n1969B_002:0244b01": "矣。所生子即曾魯公也。以前世為僧修福慧",
    "T47n1969B_002:0244b02": "故。少年登科。其後作宰相。此亦誤也。蓋不",
    "T47n1969B_002:0244b03": "出生死而在輪迴世界中。以區區恩惠。為人",
    "T47n1969B_002:0244b04": "作子。不脫貪愛。其失計甚矣。",
    "T47n1969B_002:0244b05": "&#x5586;禪師後身為大貴人",
    "T47n1969B_002:0244b06": "[0244b06] 龍舒淨土文曰。有真如&#x5586;禪師。名行尊宿也。",
    "T47n1969B_002:0244b07": "住京師大剎。四十年坐禪不睡。歸寂後。雖紙",
    "T47n1969B_002:0244b08": "襖亦出舍利。中貴愛樂以三十千買之。禪師",
    "T47n1969B_002:0244b09": "若修西方。必為不退轉菩薩矣。而不曾修此。",
    "T47n1969B_002:0244b10": "死後乃生大富貴處。一生憂苦。可哀也哉。永",
    "T47n1969B_002:0244b11": "嘉云。了即業障本來空。未了應須還宿債。&#x5586;",
    "T47n1969B_002:0244b12": "之不了生死大事。生大富貴處。滿前生願心。",
    "T47n1969B_002:0244b13": "而多憂苦者。還百生千世之宿債也。",
    "T47n1969B_002:0244b14": "古長老後身生宰相家",
    "T47n1969B_002:0244b15": "[0244b15] 龍舒淨土文曰。有惠古長老云。先住舒州太",
    "T47n1969B_002:0244b16": "平。次遷浙東大剎道德名世。緇白歸之。無何",
    "T47n1969B_002:0244b17": "死後託生一宰相家。前生多修福慧報。今生",
    "T47n1969B_002:0244b18": "高科及第。世固為榮。使古老曾修西方。則脫",
    "T47n1969B_002:0244b19": "輪迴去矣。何有今日墜墮哉。楞伽經謂。世間",
    "T47n1969B_002:0244b20": "修行人如澄濁水。澄之雖清未去濁。&#x811A;攪之",
    "T47n1969B_002:0244b21": "復濁。古老之謂也。若人生西方。見佛得道。復",
    "T47n1969B_002:0244b22": "來此界。則是刷去濁。&#x811A;雖攪之。不復濁矣。",
    "T47n1969B_002:0244b23": "齊君房遇梵僧悟前身",
    "T47n1969B_002:0244b24": "[0244b24] 纂異記曰。齊君房吳郡人。自幼雖力學。而寡",
    "T47n1969B_002:0244b25": "才思。常為貧苦所役。進謁公侯亦無顧遇。唐",
    "T47n1969B_002:0244b26": "元和間游錢唐。意欲求&#x98E1;天竺。至于孤山飢",
    "T47n1969B_002:0244b27": "不能前。因臨流悲泣。俄見一梵僧。顧謂曰。法",
    "T47n1969B_002:0244b28": "師秀才旅游滋味足否。齊曰。旅味即足。法師",
    "T47n1969B_002:0244b29": "之稱何耶。僧曰。子不憶講法華經於洛中同",
    "T47n1969B_002:0244c01": "德寺乎。齊曰。某平生盤游吳楚。未&#x751E;涉京江。",
    "T47n1969B_002:0244c02": "又何洛中之說耶。僧曰。子應為飢火所惱不",
    "T47n1969B_002:0244c03": "憶前世也。僧乃探&#x9262;囊出一棗子曰。此吾國",
    "T47n1969B_002:0244c04": "所產者。食之能知過未事。齊食訖乃掬泉而",
    "T47n1969B_002:0244c05": "飲。枕石而睡。覺而忽悟前身如昨日。因禮其",
    "T47n1969B_002:0244c06": "僧而問言。震和尚安否。曰。專精未至。再為蜀",
    "T47n1969B_002:0244c07": "僧。今則斷攀緣矣。神上人安在。曰。前願未",
    "T47n1969B_002:0244c08": "滿。又聞為法師矣。悟法師安在。曰。豈不憶香",
    "T47n1969B_002:0244c09": "山寺石像前戲發大願。若不證無上菩提。必",
    "T47n1969B_002:0244c10": "願為朝貴。昨聞已為武將矣。當時五僧唯吾",
    "T47n1969B_002:0244c11": "得脫。獨爾為凍餒之士。齊曰。某四十餘年日",
    "T47n1969B_002:0244c12": "唯一食。身擁一褐。此福不全修乃爾也。僧曰。",
    "T47n1969B_002:0244c13": "過由師子座上廣說異端。使學者心生疑惑。",
    "T47n1969B_002:0244c14": "戒珠有缺。禪不兼修。質傴影曲。報應宜然。齊",
    "T47n1969B_002:0244c15": "曰。為之柰何。僧曰。今日之事已無計矣。他生",
    "T47n1969B_002:0244c16": "之事庶有警於君也。乃出一鏡。背面皆瑩徹。",
    "T47n1969B_002:0244c17": "汝欲知貴賤脩短佛法興替等事。宜一鑑之。",
    "T47n1969B_002:0244c18": "齊覺鏡已言曰。諸事已審。僧收鏡而行。旋失",
    "T47n1969B_002:0244c19": "所在。齊至靈隱遂祝髮為僧。改名鏡空。大和",
    "T47n1969B_002:0244c20": "元年李玫習業在龍門天竺。空訪之。遂說上",
    "T47n1969B_002:0244c21": "事再語玫曰。我生五十七。尚有九年在世。我",
    "T47n1969B_002:0244c22": "去後佛法其衰乎。玫訖之不答。乃援筆書於",
    "T47n1969B_002:0244c23": "經藏之北垣曰。不與一沙衰恒沙。兔而[罩-卓+耳]犬",
    "T47n1969B_002:0244c24": "而拏。牛虎相交亡角牙。寶檀終不滅其華。此",
    "T47n1969B_002:0244c25": "讖唐武帝廢釋教之事。後果驗也。",
    "T47n1969B_002:0244c26": "顧況失子哀悼再生",
    "T47n1969B_002:0244c27": "[0244c27] 北夢瑣言曰。顧況字退翁。有一子名非熊。在",
    "T47n1969B_002:0244c28": "暮年間其子忽暴亡。況哀悼不勝。乃吟曰。老",
    "T47n1969B_002:0244c29": "人失愛子。日暮千行血。老人年七十。不作多",
    "T47n1969B_002:0245a01": "年別非熊於冥中聞之。以情告於冥官。冥官",
    "T47n1969B_002:0245a02": "憫之。遣令再生況家。既生三歲。乃能言冥中",
    "T47n1969B_002:0245a03": "聞父苦吟之事。後應舉擢第。大為聲名人。",
    "T47n1969B_002:0245a04": "韋&#x7690;前身諸葛武侯",
    "T47n1969B_002:0245a05": "[0245a05] 唐明皇雜錄云。成都尹韋&#x7690;始生一月。時有",
    "T47n1969B_002:0245a06": "一胡僧。見之曰。別久。得無恙乎。嬰兒若有喜",
    "T47n1969B_002:0245a07": "色。眾問其故。僧曰。此子乃諸葛武侯之後身。",
    "T47n1969B_002:0245a08": "我昔與之交游。今復與之相見也如此。",
    "T47n1969B_002:0245a09": "梵僧願為王侍中作子",
    "T47n1969B_002:0245a10": "[0245a10] 冥祥記云。南宋侍中王&#x73C9;時與一梵僧為方",
    "T47n1969B_002:0245a11": "外友。僧每瞻&#x73C9;風彩不常。輒語同輩曰。我後",
    "T47n1969B_002:0245a12": "世若得與此人作子。願亦足矣。&#x73C9;潛聞一日",
    "T47n1969B_002:0245a13": "戲之曰。法師才高行峻。他日還與誰為子耶。",
    "T47n1969B_002:0245a14": "僧頷而不答。後日忽病亡。&#x73C9;妻歲餘生一子。",
    "T47n1969B_002:0245a15": "始能言。便解外國語。至於絕國奇貨。莫不識",
    "T47n1969B_002:0245a16": "之。&#x73C9;既審其前身。因小字之曰阿練。後遂為",
    "T47n1969B_002:0245a17": "大名之人。",
    "T47n1969B_002:0245a18": "僧玄高託生趙氏",
    "T47n1969B_002:0245a19": "[0245a19] 法苑珠林云。唐貞觀末。相州滏陽縣智力寺",
    "T47n1969B_002:0245a20": "僧玄高。俗馬氏。臨死日顧謂母曰。兒子於趙",
    "T47n1969B_002:0245a21": "家有宿緣。此去當為其子也。母弗信。乃以墨",
    "T47n1969B_002:0245a22": "點于左肘。既終。趙妻忽夢。此僧來曰。某當與",
    "T47n1969B_002:0245a23": "孃為息也。從而有娠。既產。果有墨點在肘。三",
    "T47n1969B_002:0245a24": "歲無人導引能自往馬家去乃言。此我舊舍",
    "T47n1969B_002:0245a25": "也。",
    "T47n1969B_002:0245a26": "王鄂前身柏堂寺童子",
    "T47n1969B_002:0245a27": "[0245a27] 太平廣記云。唐王鄂尚書鄑之弟也。西京亂",
    "T47n1969B_002:0245a28": "離鄑。挈家入蜀。沿嘉陵江。至利州柏堂寺前。",
    "T47n1969B_002:0245a29": "鄂年七歲忽曰。我曾有經一卷。藏此寺石龕",
    "T47n1969B_002:0245b01": "中。父母異之。因令人隨訪。果獲之。至於所用",
    "T47n1969B_002:0245b02": "木櫛猶存。寺僧曰。此我童子也。問其所夭之",
    "T47n1969B_002:0245b03": "年。正鄂所生之歲。其前生父母尚在。厥後為",
    "T47n1969B_002:0245b04": "官至令錄。",
    "T47n1969B_002:0245b05": "裴相國為于闐國王子",
    "T47n1969B_002:0245b06": "[0245b06] 北夢瑣言曰。唐丞相裴休留心釋宗。精於禪",
    "T47n1969B_002:0245b07": "教。圭峰密公凡所著述。裴悉製序。常著毳衲。",
    "T47n1969B_002:0245b08": "於歌妓院持&#x9262;乞食。自言。不為俗情所染。可",
    "T47n1969B_002:0245b09": "以說法度人。每發願。世世為國王。弘護佛法。",
    "T47n1969B_002:0245b10": "後于闐國王生一太子。手紋有裴休二字。聞",
    "T47n1969B_002:0245b11": "于中朝。裴之子通書欲奉迎。不允乃止。",
    "T47n1969B_002:0245b12": "衲僧願為崔氏作子",
    "T47n1969B_002:0245b13": "[0245b13] 玉堂閑話曰。昔有一僧。常游崔慎之門。崔每",
    "T47n1969B_002:0245b14": "以無子告之。僧曰。但請夫人盛裝游長安大",
    "T47n1969B_002:0245b15": "寺院。見有老僧處。彼若不顧。更之他所。若有",
    "T47n1969B_002:0245b16": "顧盻。宜厚結之。俾動其心。則後身任運為公",
    "T47n1969B_002:0245b17": "之子也。崔與妻信其言。初至二三處。皆不之",
    "T47n1969B_002:0245b18": "顧。後至一院見一老僧近六旬。相接勤篤。崔",
    "T47n1969B_002:0245b19": "乃厚施。自是供給不絕。老僧感承自揣無以",
    "T47n1969B_002:0245b20": "為報。發願。後世為其作子。不數年間僧亡。崔",
    "T47n1969B_002:0245b21": "妻產一子。其手有衲僧二字。因小字衲僧。亦",
    "T47n1969B_002:0245b22": "曰緇郎。",
    "T47n1969B_002:0245b23": "岐王得愛敬寺僧為子",
    "T47n1969B_002:0245b24": "[0245b24] 廣異志曰。唐開元中。岐王範以無子。求道士",
    "T47n1969B_002:0245b25": "葉靜能奏天曹。報云。範分當無子。靜能又牒",
    "T47n1969B_002:0245b26": "送天曹。天曹不得已。遣二使者。取愛敬寺僧",
    "T47n1969B_002:0245b27": "為之子。二使誤至聖善寺。取某大德。其僧曰。",
    "T47n1969B_002:0245b28": "某平生修兜率天業。不當為人作子。二使者",
    "T47n1969B_002:0245b29": "乃去。時愛敬寺僧竟以此日亡。經一年岐王",
    "T47n1969B_002:0245c01": "得一子。方六七歲。恒求往愛敬寺游翫。王縱",
    "T47n1969B_002:0245c02": "之。每見僧如舊識者。無何長大。乃多好彈射",
    "T47n1969B_002:0245c03": "之事。斯亦逐物則意移也。",
    "T47n1969B_002:0245c04": "杜鴻漸發願為僧",
    "T47n1969B_002:0245c05": "[0245c05] 湘山野錄云。唐相杜鴻漸初撫巴蜀。至益州",
    "T47n1969B_002:0245c06": "見白雲山無住禪師。得佛法大意。自是棲心",
    "T47n1969B_002:0245c07": "禪悅。有詩曰。長願棲禪理。安能揖化源。晚年",
    "T47n1969B_002:0245c08": "入相。以疾辭退。垂終顧命諸子曰。當為吾沐",
    "T47n1969B_002:0245c09": "浴剃除須髮。加以僧加梨衣。用火焚軀。此吾",
    "T47n1969B_002:0245c10": "願也。切不可違。",
    "T47n1969B_002:0245c11": "石延年墮鬼仙",
    "T47n1969B_002:0245c12": "[0245c12] 湘山野錄云。宰相石延年字曼卿。性懆磊落",
    "T47n1969B_002:0245c13": "豪於詩酒。明道中病而薨。平日與張生為友",
    "T47n1969B_002:0245c14": "愛。既而數日張忽夢。曼卿騎一青驢到家曰。",
    "T47n1969B_002:0245c15": "我已作鬼仙。得來召君同往也。張以母老固",
    "T47n1969B_002:0245c16": "辭。曼卿怒而去。乃言曰。今當命補之同行矣。",
    "T47n1969B_002:0245c17": "不日之間補之果卒。補之即范諷字也。事見",
    "T47n1969B_002:0245c18": "儀興石刻。",
    "T47n1969B_002:0245c19": "尹道士為李宗固子",
    "T47n1969B_002:0245c20": "[0245c20] 駕部員外郎李宗固守漢州。時有道士尹可",
    "T47n1969B_002:0245c21": "元。精練善畫。以遺火得罪當死。李緩其獄。會",
    "T47n1969B_002:0245c22": "赦獲免。可元時年八十一。自誓後世為李公",
    "T47n1969B_002:0245c23": "子以報其德。洎可元死經二十餘年。李之兒",
    "T47n1969B_002:0245c24": "婦夢可元入房。後果生子。乳名蜀孫。幼而善",
    "T47n1969B_002:0245c25": "畫。喜讀莊老。仍復為道士。名曰妙應。事母以",
    "T47n1969B_002:0245c26": "孝。其寫真妙絕。一時東坡&#x751E;作長篇紀其事。",
    "T47n1969B_002:0245c27": "其略曰。千年鼻祖守關門。一念還為李耳孫。",
    "T47n1969B_002:0245c28": "香火舊緣何日盡。丹青餘習至今存。",
    "T47n1969B_002:0245c29": "蔡元度子悟前身",
    "T47n1969B_002:0246a01": "[0246a01] 朱或可談紀。蔡元度子乃悟前身是潤州丹",
    "T47n1969B_002:0246a02": "陽王家兒子。訪之果然妻子尚在。來見與語。",
    "T47n1969B_002:0246a03": "敘舊宛合。至八九歲。漸熟世境。旋忘前事。",
    "T47n1969B_002:0246a04": "李氏女知前世為男子",
    "T47n1969B_002:0246a05": "[0246a05] 可談云。雍丘李三禮有女子。名小師。年數歲",
    "T47n1969B_002:0246a06": "乃曰。我前身是黃陂典吏雷澤兒子。名曰亭",
    "T47n1969B_002:0246a07": "甫。年十七歲因患足瘡而死有今世也。時雍",
    "T47n1969B_002:0246a08": "丘牛商多在黃陂尋問。宛爾符契。他日雷澤",
    "T47n1969B_002:0246a09": "往見小師。一見便呼為父。政和八年小師來",
    "T47n1969B_002:0246a10": "黃陂。抱其舊母號泣不已。又數與邑人說其",
    "T47n1969B_002:0246a11": "平昔之事皆驗。",
    "T47n1969B_002:0246a12": "嶽陽王前身許玄度",
    "T47n1969B_002:0246a13": "[0246a13] 傳燈注文。越州沙門曇彥。與檀越許詢字玄",
    "T47n1969B_002:0246a14": "度同造二塔。彥有神異。天降相輪。塔未就。玄",
    "T47n1969B_002:0246a15": "度遽亡。彥壽一百二十餘歲。待玄度再來。時",
    "T47n1969B_002:0246a16": "岳陽王來撫越州。彥預告曰。許玄度來。弟子",
    "T47n1969B_002:0246a17": "謂。師老耄而言。岳陽王曾受志公密示。纔到",
    "T47n1969B_002:0246a18": "便入寺尋訪於彥。彥遙見便稱許玄度來。王",
    "T47n1969B_002:0246a19": "曰。弟子簫登何爾稱之。彥曰。未達宿命。焉知",
    "T47n1969B_002:0246a20": "是事。彥即以三昧力加被於王。忽悟前身與",
    "T47n1969B_002:0246a21": "彥同造二塔。由是塔事再加興振。",
    "T47n1969B_002:0246a22": "海印禪師託生朱防禦",
    "T47n1969B_002:0246a23": "[0246a23] 武庫云。海印信和尚嗣。瑯琊桂府人也。住蘇",
    "T47n1969B_002:0246a24": "州定慧寺。年八十餘。平日受朱防禦家供養。",
    "T47n1969B_002:0246a25": "屢到其宅。一日朱問曰。和尚後世能來弟子",
    "T47n1969B_002:0246a26": "家中託生得否。師微笑諾之。及歸寺即不快。",
    "T47n1969B_002:0246a27": "數日而化。其遷化日。朱室生一女子。不勝悲",
    "T47n1969B_002:0246a28": "嘆。時圓照本禪師住瑞光。聞其事往訪之。方",
    "T47n1969B_002:0246a29": "出月抱。出一見便笑。圓照喚云。海印爾錯了",
    "T47n1969B_002:0246b01": "也。女子哭數聲死去。",
    "T47n1969B_002:0246b02": "宣禪師通郭祥正書求生",
    "T47n1969B_002:0246b03": "[0246b03] 武庫云。歸宗宣禪師漢州人瑯琊廣照之嗣。",
    "T47n1969B_002:0246b04": "與郭功甫厚善。忽一日南康守以事臨之。宣",
    "T47n1969B_002:0246b05": "令人馳書與郭功甫。且祝送書者。莫令縣君",
    "T47n1969B_002:0246b06": "見。功甫時任南昌尉。書云。某更有六年。世緣",
    "T47n1969B_002:0246b07": "未盡。今日不柰抑逼何。欲託生君家。望君相",
    "T47n1969B_002:0246b08": "照乃化去。功甫得書。驚喜盈懷。至中夜。妻夢",
    "T47n1969B_002:0246b09": "寐髣&#x9AF4;見宣入臥內。不覺失聲云。此不是和",
    "T47n1969B_002:0246b10": "尚來處。功甫問其故。妻答所見。功甫呼燈。以",
    "T47n1969B_002:0246b11": "宣書示之。果有娠。及生即名宣老。纔周歲記",
    "T47n1969B_002:0246b12": "問如昔。逮三歲。白雲端和尚過其家。功甫喚",
    "T47n1969B_002:0246b13": "出相見。望見便呼師姪。端云。與和尚相別幾",
    "T47n1969B_002:0246b14": "年耶。宣出指云四年也。端云。在甚處相別。宣",
    "T47n1969B_002:0246b15": "云。白蓮庄上。端云。以何為驗。宣云。爺爺媽",
    "T47n1969B_002:0246b16": "媽。明日請和尚齋。忽門外推車過。端云。門外",
    "T47n1969B_002:0246b17": "什麼聲。宣作推車勢。端云。過後知何。宣云。",
    "T47n1969B_002:0246b18": "平地兩條溝。及六歲無疾而化。",
    "T47n1969B_002:0246b19": "陳康伯前身羊毛筆菴主",
    "T47n1969B_002:0246b20": "[0246b20] 昔閩地有張聖者。幼時&#x751E;牧牛於竹林中。偶",
    "T47n1969B_002:0246b21": "見二道人著碁。張看之不覺終局。道人憫張",
    "T47n1969B_002:0246b22": "久而飢。折與苦&#x7B0B;一莖。張食之。初甜後苦。乃",
    "T47n1969B_002:0246b23": "棄其餘。洎還家子孫已四世矣。從此不食&#x70DF;",
    "T47n1969B_002:0246b24": "火之物。而能作頌斷人死生禍福等事。由此",
    "T47n1969B_002:0246b25": "人稱之為張聖者。後為僧遊方。至興化軍。時",
    "T47n1969B_002:0246b26": "陳康伯未第。往求頌。但書羊毛筆三字。康伯",
    "T47n1969B_002:0246b27": "不曉其意。繼中秋選將過省。復詣求頌。仍寫",
    "T47n1969B_002:0246b28": "前三字與之。自此一舉成名。初作尉某處(失其",
    "T47n1969B_002:0246b29": "縣名)差往漳州漳甫。驗事手吏具路程。次日早",
    "T47n1969B_002:0246c01": "飯羊毛筆菴。康伯問其處。吏答。昔有一道人",
    "T47n1969B_002:0246c02": "居此頗有高行。善繫羊毛筆。每日只賣二十",
    "T47n1969B_002:0246c03": "管。得錢六伯。以養道眾。餘時杜門而已。後坐",
    "T47n1969B_002:0246c04": "亡。人敬之。以漆飾其身。尚在。由此得名羊毛",
    "T47n1969B_002:0246c05": "筆菴。康伯至彼。頂拜之餘問道人死之日。乃",
    "T47n1969B_002:0246c06": "康伯生之辰。於此始悟前身是羊毛筆菴主",
    "T47n1969B_002:0246c07": "也。張聖者所寫真不謬矣。康伯遂題石紀其",
    "T47n1969B_002:0246c08": "事。仍給俸置田。廣菴宇延接方來。至今不絕。",
    "T47n1969B_002:0246c09": "康伯淳熙中官至左丞相。",
    "T47n1969B_002:0246c10": "王正言問新老奪胎者而生",
    "T47n1969B_002:0246c11": "[0246c11] 武庫云。王正言為江西漕。謁雲巖新長老問",
    "T47n1969B_002:0246c12": "曰。二緣和合而生人身。又聞即死即生。何故",
    "T47n1969B_002:0246c13": "有奪胎者。新曰此事如正言作漕。隨所至處",
    "T47n1969B_002:0246c14": "即居其位。正言於言下領解。",
    "T47n1969B_002:0246c15": "魏丞相發願為清淨僧",
    "T47n1969B_002:0246c16": "[0246c16] 孝廟朝大丞相端明魏文節公[木*巳]晚年奉祠歸",
    "T47n1969B_002:0246c17": "于四明小溪。公為一代勳臣。言行高節。在朝",
    "T47n1969B_002:0246c18": "野平生篤信佛法。每發誓願。祈來世為一清",
    "T47n1969B_002:0246c19": "淨僧。一日命丹青。寫為僧相。揭之高堂。常想",
    "T47n1969B_002:0246c20": "像之。時育王佛照光禪師垂訪。因請為之贊。",
    "T47n1969B_002:0246c21": "贊曰。身從果位中來。位冠百僚之上。只緣熟",
    "T47n1969B_002:0246c22": "處難忘。故現比丘之相。千載希奇古今榜樣。",
    "T47n1969B_002:0246c23": "拙菴特為證明。留與人間供養。洎公之薨。乃",
    "T47n1969B_002:0246c24": "顧命諸子曰。吾去已。當為我剃髮著袈裟。以",
    "T47n1969B_002:0246c25": "僧相殮之。諸子不違重命。且以三衣一&#x9262;奉",
    "T47n1969B_002:0246c26": "安棺中。",
    "T47n1969B_002:0246c27": "旻師為董司戶作女",
    "T47n1969B_002:0246c28": "[0246c28] 夷堅志曰。僧善旻者長沙人也。住持洪州觀",
    "T47n1969B_002:0246c29": "音院。已而退居光孝之西堂。紹興二十三年",
    "T47n1969B_002:0247a01": "秋得病。鄱陽董述為司戶。攝新建尉。居寺之",
    "T47n1969B_002:0247a02": "側。憐其病。日具粥餌供之。旻食之。必再三致",
    "T47n1969B_002:0247a03": "謝。光孝主僧祖璿語之曰。汝為方外人而受",
    "T47n1969B_002:0247a04": "俗人供養。倦倦有欲報之意。以某觀之。他日",
    "T47n1969B_002:0247a05": "必為董氏子矣。旻雖感其言。終不能自免。時",
    "T47n1969B_002:0247a06": "董妻注氏方娠。昱病益篤。以十月一日巳時",
    "T47n1969B_002:0247a07": "死。寺中方撞鐘誦佛。外人有入者云。司戶妻",
    "T47n1969B_002:0247a08": "娩身得女子矣。時刻恰同。人頗信之矣。",
    "T47n1969B_002:0247a09": "通紀諸公前身後報",
    "T47n1969B_002:0247a10": "[0247a10] 李昌齡著樂善集。最為龜鑑。其間有言。方朝",
    "T47n1969B_002:0247a11": "請政和初為歙縣。一日病篤。見一道士。曰。公",
    "T47n1969B_002:0247a12": "武后時人也。時河北大疫死者如林。公以所",
    "T47n1969B_002:0247a13": "藏祕方。揭之通衢。餌者多愈。上帝嘉汝有活",
    "T47n1969B_002:0247a14": "人之功。錄為上清仙伯。後與侍女宋道華起",
    "T47n1969B_002:0247a15": "人間夫婦之念。遂謫之于世也。晁&#x9008;太傅前",
    "T47n1969B_002:0247a16": "生是淨居天主。王待制素前生是玉京黃闕。",
    "T47n1969B_002:0247a17": "西門侍郎楊文公億前身是武夷君。陳康肅",
    "T47n1969B_002:0247a18": "公堯咨前生是南菴菴主。張文公方平前身",
    "T47n1969B_002:0247a19": "是山藏院知藏僧。曾相國前生是青草堂和",
    "T47n1969B_002:0247a20": "尚。蘇文忠公軾自言。母夫人初孕時。夢一僧",
    "T47n1969B_002:0247a21": "來投宿。尚記其頎然而眇一目。蓋陝右戒禪",
    "T47n1969B_002:0247a22": "師也。寇萊公準自言。初生時兩耳垂肩。各有",
    "T47n1969B_002:0247a23": "肉環。七歲方合王文正公。且自記前身曾為",
    "T47n1969B_002:0247a24": "僧。與房琯事相似。文政為太平宰相二十年。",
    "T47n1969B_002:0247a25": "薨時乃言。願世世常得為一清淨真僧。味道",
    "T47n1969B_002:0247a26": "自樂。不敢更入富貴之鄉。且遺囑子孫。當為",
    "T47n1969B_002:0247a27": "我剃髮著袈裟以殮之。",
    "T47n1969B_002:0247a28": "張文定公前身為僧書楞伽",
    "T47n1969B_002:0247a29": "[0247a29] 楞伽經序曰。蔣之奇過南都謁張公親聞公。",
    "T47n1969B_002:0247b01": "說楞伽因緣。始張公自三司使翰林學士出",
    "T47n1969B_002:0247b02": "守滁。一日入瑯琊僧舍。見一經函。發而視之。",
    "T47n1969B_002:0247b03": "即楞伽經也。恍然覺其前生之所書筆畫宛",
    "T47n1969B_002:0247b04": "然。其神先受之甚明也。之奇聞。羊叔子五歲",
    "T47n1969B_002:0247b05": "時。令乳母取所弄金環。乳母謂之曰。汝初無",
    "T47n1969B_002:0247b06": "此物。祐即自詣&#x96A3;人李氏東垣。桑木中探得",
    "T47n1969B_002:0247b07": "之。主人驚曰。此吾亡兒所失之物也。云何",
    "T47n1969B_002:0247b08": "持去。乳母具言之。知祐之前身為李氏子也。",
    "T47n1969B_002:0247b09": "白樂天始生七日。姆指之無兩字。雖試百數",
    "T47n1969B_002:0247b10": "不差。九歲諳識聲律。篤於才章。而樂天固自",
    "T47n1969B_002:0247b11": "以為宿習矣。人之生死去來。於天地之間。其",
    "T47n1969B_002:0247b12": "為草木為籌。不能算之。然以淪於生死。神識",
    "T47n1969B_002:0247b13": "疲耗不能復記。惟圓明不昧之人有如張公。",
    "T47n1969B_002:0247b14": "以高文大冊再中制等。登侍從秉釣相出入",
    "T47n1969B_002:0247b15": "朝廷。逾四十年。風烈事業播人耳目。則其前",
    "T47n1969B_002:0247b16": "身&#x751E;為大善知識。無足疑矣。",
    "T47n1969B_002:0247b17": "王文正公願來世為僧",
    "T47n1969B_002:0247b18": "[0247b18] 湘山野錄云。王文正公且為宋真廟之良相。",
    "T47n1969B_002:0247b19": "平生勤儉多衣布褐。補&#x886E;之餘尤通內典。一",
    "T47n1969B_002:0247b20": "日因讀高僧傳有遺世絕俗者。遂表之曰。昔",
    "T47n1969B_002:0247b21": "之有道者功業尚不足以累其懷。況身後之名",
    "T47n1969B_002:0247b22": "乎。如亮師之逃西山。常公之菴大梅。歸宗之",
    "T47n1969B_002:0247b23": "昧其跡。法正之不言名姓。是諸老皆能踐其",
    "T47n1969B_002:0247b24": "所聞者也。且又自念。淪於仕宦。恨不早為釋",
    "T47n1969B_002:0247b25": "子。忽病革。召內翰楊大年。囑以後事曰。且深",
    "T47n1969B_002:0247b26": "厭俗塵。志慕釋典。願未來世得為比丘。林間",
    "T47n1969B_002:0247b27": "晏坐。觀心為樂。將易簀之時。君為我剃鬚髮",
    "T47n1969B_002:0247b28": "服壞色衣。勿以金帛等置棺內。用荼毘法。藏",
    "T47n1969B_002:0247b29": "骨於先瑩之側。起一卵塔。以酬宿願。吾雖已",
    "T47n1969B_002:0247c01": "深誡子孫。恐其循俗。託子叮嚀之。大年曰。餘",
    "T47n1969B_002:0247c02": "事敢不如教。若剃髮三衣事。此必難遵。公三",
    "T47n1969B_002:0247c03": "公也。若薨背鑾輅。必有挑被之臨。自當殮贈",
    "T47n1969B_002:0247c04": "公&#x886E;。豈可加於僧體乎。至薨日。大年與諸孤",
    "T47n1969B_002:0247c05": "協議。但以三衣置柩中。不藏寶貨而已。",
    "T47n1969B_002:0247c06": "蘇東坡前身五祖戒禪師",
    "T47n1969B_002:0247c07": "[0247c07] 龍舒淨土文曰。五祖戒禪師乃東坡前身。應",
    "T47n1969B_002:0247c08": "驗非一。以前世修行故。今世聰明過人。以其",
    "T47n1969B_002:0247c09": "習氣未除。致今生多緣詩語意外受竄謫。生",
    "T47n1969B_002:0247c10": "此世界多受苦如是。聞東坡南行唯帶阿彌",
    "T47n1969B_002:0247c11": "陀佛一軸。人問其故。答云。此軾生西方公據",
    "T47n1969B_002:0247c12": "也。若果如是。則東坡今生得計矣。",
    "T47n1969B_002:0247c13": "黃山谷前身誦蓮經婦人",
    "T47n1969B_002:0247c14": "[0247c14] 龍舒淨土文曰。聞魯直前世是婦人。長誦法",
    "T47n1969B_002:0247c15": "華經。以誦經功德故。今世聰敏有官職。此故",
    "T47n1969B_002:0247c16": "隨業隨緣來者也。若生西方。豈但如是而已",
    "T47n1969B_002:0247c17": "哉。",
    "T47n1969B_002:0247c18": "王狀元前身萬年嚴首座",
    "T47n1969B_002:0247c19": "[0247c19] 永嘉王十朋狀元前身即萬年山嚴首座。嚴",
    "T47n1969B_002:0247c20": "曾手寫石橋一碑而現在。狀元一日游山。次",
    "T47n1969B_002:0247c21": "到石橋菴禮方廣。應真菴僧是夜忽夢嚴首",
    "T47n1969B_002:0247c22": "座到山。夢覺思惟。嚴公圓寂已久。何緣到此。",
    "T47n1969B_002:0247c23": "侵晨乃狀元王公至。首僧言其夢。王亦自說",
    "T47n1969B_002:0247c24": "平生多夢入此中。信知不謬。因賦二詩以見",
    "T47n1969B_002:0247c25": "意。路隔仙凡意可通。石橋容我□長虹。橋旁",
    "T47n1969B_002:0247c26": "方廣神游久。不在登臨杖屨中。石橋未到先",
    "T47n1969B_002:0247c27": "已到。入眼端如入夢時。僧喚我為嚴首座。先",
    "T47n1969B_002:0247c28": "身曾寫此山碑。",
    "T47n1969B_002:0247c29": "尹舍人隱几而逝",
    "T47n1969B_002:0248a01": "[0248a01] 百家詩選曰。尹洙字師魯。洛陽人也。天聖中",
    "T47n1969B_002:0248a02": "登第。官至起居舍人。直龍圖閣公一日與一",
    "T47n1969B_002:0248a03": "佛者談。自言以靜退為樂。其人曰。此猶有所",
    "T47n1969B_002:0248a04": "係。不若進退兩忘。公頓若有省。遺世之日。范",
    "T47n1969B_002:0248a05": "文正公訪之。公隱几而坐。言曰。己與公別安",
    "T47n1969B_002:0248a06": "用復來。死生常理也。希文豈不達此。乃相揖",
    "T47n1969B_002:0248a07": "而逝。俄傾舉頭曰。亦無鬼神亦無恐怖。言已",
    "T47n1969B_002:0248a08": "長往。師魯所養至此。可謂有力矣。",
    "T47n1969B_002:0248a09": "呂中書病知前路資糧少",
    "T47n1969B_002:0248a10": "[0248a10] 百家詩選曰。呂本中字居仁。靖康年擢第。歷",
    "T47n1969B_002:0248a11": "官及中書舍人。落職奉祠。公平生緣詩以窮",
    "T47n1969B_002:0248a12": "耽禪而病。清&#x766F;之甚若不勝衣者。所居一室",
    "T47n1969B_002:0248a13": "蕭然裕如也。公每以前路資糧為念。因賦詩",
    "T47n1969B_002:0248a14": "寄劉器之曰。病知前路資糧少。老覺平生事",
    "T47n1969B_002:0248a15": "業非。無數青山隔江海。與誰同往&#x5374;同歸。至",
    "T47n1969B_002:0248a16": "紹興丙寅夏六日。公無病忽加趺而逝。考其",
    "T47n1969B_002:0248a17": "修蘊。定知&#x7A07;載而去矣。然紀錄家謂。公&#x7A07;載",
    "T47n1969B_002:0248a18": "而去。余謂。畢竟載歸何處也。",
    "T47n1969B_002:0248a19": "秦太師留題雁蕩靈&#x5CEF;寺",
    "T47n1969B_002:0248a20": "[0248a20] 高廟朝太師秦公檜太夫人未生公之日。忽",
    "T47n1969B_002:0248a21": "夢一僧古貌魁岸登門化緣。夫人諾之。汝何",
    "T47n1969B_002:0248a22": "處僧。答曰。我自溫州雁&#x5CEF;來。自省與宅中有",
    "T47n1969B_002:0248a23": "緣。求託一宿也。夫人喜諾之。繼而乳於公。洎",
    "T47n1969B_002:0248a24": "公之長登士路。一宵偶夢。入巖穴中禪坐。心",
    "T47n1969B_002:0248a25": "甚異之。後因歷官即道台溫。洎于靈&#x5CEF;即游",
    "T47n1969B_002:0248a26": "五百羅漢洞。顧見巖穴幽奇石壁峭峙晃然",
    "T47n1969B_002:0248a27": "如舊物。遂思太夫人初生之夢。乃作絕句題",
    "T47n1969B_002:0248a28": "于壁。夢中石室尚依然。游宦于今二十年。欲",
    "T47n1969B_002:0248a29": "了世緣何日了。服膺至教但拳拳。洎公之薨",
    "T47n1969B_002:0248b01": "有一才人。作薦公之疏。有愍海懸百戰之難",
    "T47n1969B_002:0248b02": "起石室三昧之定之句。蓋其事也。文見播芳",
    "T47n1969B_002:0248b03": "集。",
    "T47n1969B_002:0248b04": "[0248b04] 宗曉粗閱群書。眇觀先哲精修白業欲逃",
    "T47n1969B_002:0248b05": "生死者。誠有其人矣。然而生死難逃。而竟",
    "T47n1969B_002:0248b06": "不能超越者。亦復不少焉。於是錄其曇諦",
    "T47n1969B_002:0248b07": "已下師凡二十餘公。惟其先世所修有異",
    "T47n1969B_002:0248b08": "故。再出享受種族不同。且夫居尊爵食厚",
    "T47n1969B_002:0248b09": "祿者。以世間之法言之。固可健羨。以出世",
    "T47n1969B_002:0248b10": "間之法言之。則猶未免生死流轉之苦。彼",
    "T47n1969B_002:0248b11": "若先世知有西方徑路。域意進功。則一念",
    "T47n1969B_002:0248b12": "託生彼國。便得不退。與夫再入胞胎者。豈",
    "T47n1969B_002:0248b13": "不大相遼遠乎。唯除悲願度生生死不能",
    "T47n1969B_002:0248b14": "為累者耳。若夫未了生死來享富貴。其不",
    "T47n1969B_002:0248b15": "為五欲所動者幾何人哉。縱復發願為清",
    "T47n1969B_002:0248b16": "淨僧。亦未必果如其願。其間雖有坐脫立",
    "T47n1969B_002:0248b17": "亡之者。又未必託生勝處。豈非欲脫生死",
    "T47n1969B_002:0248b18": "而返入生死乎。嗚呼生死海深波濤甚急。",
    "T47n1969B_002:0248b19": "凡造修者快須著鞭無致顛蹶。如或不然。",
    "T47n1969B_002:0248b20": "究觀群賢出沒之際。可不鑒其覆轍哉。",
    "T47n1969B_002:0248b21": "修淨業人如得安下處",
    "T47n1969B_002:0248b22": "[0248b22] 龍舒曰。譬如人入大城中。必先覓安下處。&#x5374;",
    "T47n1969B_002:0248b23": "出幹事。抵暮昏黑。則有投宿之地。先覓安下",
    "T47n1969B_002:0248b24": "處者修淨土之謂也。抵暮昏黑者大限到來",
    "T47n1969B_002:0248b25": "之謂也。有投宿之地者生蓮華中不落惡趣",
    "T47n1969B_002:0248b26": "之謂也。又如春月遠行。先須備雨具。驟雨忽",
    "T47n1969B_002:0248b27": "來。則無淋漓之患。先備雨具者修淨土之謂",
    "T47n1969B_002:0248b28": "也。驟雨忽來者大命將盡之謂也。無淋漓之",
    "T47n1969B_002:0248b29": "患者不至沈淪惡趣受苦之謂也。且先覓安",
    "T47n1969B_002:0248c01": "下處者不害其幹事。先備雨具者不害其遠",
    "T47n1969B_002:0248c02": "行。是修淨土者皆不妨一切世務。人何為而",
    "T47n1969B_002:0248c03": "不修乎。",
    "T47n1969B_002:0248c04": "修一切善法迴向西方",
    "T47n1969B_002:0248c05": "[0248c05] 龍舒曰。供佛齊僧。造塔建寺。念誦禮懺。孝養",
    "T47n1969B_002:0248c06": "父母。兄友弟恭。宗族之間無不和睦。鄉黨&#x96A3;",
    "T47n1969B_002:0248c07": "里恩禮相與。事君則赤心為國。為官則仁慈",
    "T47n1969B_002:0248c08": "利民。為長則善以安眾。為下則勤以事上。或",
    "T47n1969B_002:0248c09": "指教愚迷。或扶助孤弱。或救人急難。或惠施",
    "T47n1969B_002:0248c10": "貧窮。或造橋砌井。或施食散藥。或減己奉養",
    "T47n1969B_002:0248c11": "以利人。或臨財饒人以自省。或教人為善。",
    "T47n1969B_002:0248c12": "善或護善止惡。但隨所作世出世間一切善",
    "T47n1969B_002:0248c13": "事。不拘小大多少。止以一錢與人。或以一水",
    "T47n1969B_002:0248c14": "止渴。至於毫芒之善。並須起念云。願此善緣",
    "T47n1969B_002:0248c15": "迴向西方。念心不斷。必生上品也。",
    "T47n1969B_002:0248c16": "一念在淨土必定得生",
    "T47n1969B_002:0248c17": "[0248c17] 龍舒曰。大醫王能治一切病。不能治命盡之",
    "T47n1969B_002:0248c18": "人。佛能度一切眾生。不能度一切不信之人。",
    "T47n1969B_002:0248c19": "以不信此命盡者可謂極矣。蓋信者一念也。",
    "T47n1969B_002:0248c20": "若人在生時。心念要去。身則隨去。心念欲住。",
    "T47n1969B_002:0248c21": "身則隨住。是身常隨念也。亦有念欲去而身",
    "T47n1969B_002:0248c22": "被牽繫者。至人死時。唯一念而已。是以一念",
    "T47n1969B_002:0248c23": "在淨土蓮華中。則必定託生。況佛菩薩以大",
    "T47n1969B_002:0248c24": "誓願而招引乎。",
    "T47n1969B_002:0248c25": "念佛人七寶池生蓮華",
    "T47n1969B_002:0248c26": "[0248c26] 龍舒曰。或者疑之云。此間念佛。西方七寶池",
    "T47n1969B_002:0248c27": "中如何便生蓮華一朵。余告云。此不難知也。",
    "T47n1969B_002:0248c28": "譬如大明鏡。凡有物來。便現其影。鏡何&#x751E;有",
    "T47n1969B_002:0248c29": "心哉。以其明而自然耳。彌陀佛國清淨明潔。",
    "T47n1969B_002:0249a01": "照見十方世界。猶如明鏡睹其面像。是故此",
    "T47n1969B_002:0249a02": "間念佛。西方七寶池中自然生蓮華一朵。待",
    "T47n1969B_002:0249a03": "伊託生。無足疑也。",
    "T47n1969B_002:0249a04": "勸父母念佛為出世間之孝",
    "T47n1969B_002:0249a05": "[0249a05] 龍舒曰。長蘆頤禪師作勸孝文百二十篇。前",
    "T47n1969B_002:0249a06": "百篇論奉養甘旨為世間之孝。後二十篇勸",
    "T47n1969B_002:0249a07": "父母修淨土為出世間之孝。蓋世間之孝一",
    "T47n1969B_002:0249a08": "世而止。出世之孝無時能盡。能使父母生淨",
    "T47n1969B_002:0249a09": "土。莫大之孝也。父母現在而不以此勸勉。他",
    "T47n1969B_002:0249a10": "日徒傷其心。徒為厚禮。亦何益乎。觀經前後",
    "T47n1969B_002:0249a11": "兩說孝養父母為淨業。即此意也。",
    "T47n1969B_002:0249a12": "孝養父母唯在命終助往",
    "T47n1969B_002:0249a13": "[0249a13] 勸孝文曰。父母信知念佛蓮華種植時也。一",
    "T47n1969B_002:0249a14": "心念佛蓮華出水時也。念佛功成華開見佛",
    "T47n1969B_002:0249a15": "時也。孝子察其往生時至。預以父母平生眾",
    "T47n1969B_002:0249a16": "善聚為一疏。時時讀之。令生歡喜。又請父母",
    "T47n1969B_002:0249a17": "坐臥向西不忘淨土。設彌陀像。然香鳴磬。念",
    "T47n1969B_002:0249a18": "佛不絕。捨報之時更須用意無以哀哭失其",
    "T47n1969B_002:0249a19": "正念。父母得生淨土受諸快樂。豈不嘉哉。平",
    "T47n1969B_002:0249a20": "生孝養正在此時。寄語孝子順孫。無忘此事。",
    "T47n1969B_002:0249a21": "修淨業人不得託事延緩",
    "T47n1969B_002:0249a22": "[0249a22] 寂室曰。世人修行淨業。勿得言我今忙迫且",
    "T47n1969B_002:0249a23": "待閑暇。我今貧乏且待富足。我今少壯且待",
    "T47n1969B_002:0249a24": "老時。若己分定常忙。分定貧乏。分定夭折。即",
    "T47n1969B_002:0249a25": "於淨業無緣修習。忽爾喪亡。雖悔何及。是故",
    "T47n1969B_002:0249a26": "奉勸諸人。即今安健。努力修之。",
    "T47n1969B_002:0249a27": "世人但將養此身不思後報",
    "T47n1969B_002:0249a28": "[0249a28] 寂室曰。世人但知生時將養此身營求資給。",
    "T47n1969B_002:0249a29": "而不思捨此身已神識不滅。若無善因則淪",
    "T47n1969B_002:0249b01": "墜苦塗。何為生時愛惜此身。死後其心亦是",
    "T47n1969B_002:0249b02": "汝者。而不思救度何也。又世人專為妻子男",
    "T47n1969B_002:0249b03": "女奴婢眷屬。廣營衣食。無有少怠。而不思命",
    "T47n1969B_002:0249b04": "終之時妻子男女等雖愛徹骨髓。不能相救。",
    "T47n1969B_002:0249b05": "唯當獨往。今勸世人。不當以養生故而忘畏",
    "T47n1969B_002:0249b06": "死。不當以為他故而忘自為。",
    "T47n1969B_002:0249b07": "修此淨行功在純熟",
    "T47n1969B_002:0249b08": "[0249b08] 龍舒曰。孟子謂。夫仁者亦在乎熟之而已。故",
    "T47n1969B_002:0249b09": "君子無終食之間違仁。造次必於是。顛沛必",
    "T47n1969B_002:0249b10": "於是。是欲其熟也。則無往而不為仁矣。修淨",
    "T47n1969B_002:0249b11": "土者亦然。故起居飲食見聞動意皆在淨土。",
    "T47n1969B_002:0249b12": "則身雖居五濁。其心已在彼土矣。",
    "T47n1969B_002:0249b13": "龍門蓮社詩(并序)",
    "T47n1969B_002:0249b14": "[0249b14] 富陽龍門有居士孫公如珪。子名應辰。猶子",
    "T47n1969B_002:0249b15": "名應祥。俱習儒業。方圖折桂以榮其親。復能",
    "T47n1969B_002:0249b16": "觀父之志。兼修淨業。真得道並行而不相悖",
    "T47n1969B_002:0249b17": "之理。且恥獨善其身。遂師同輩逾三十人共",
    "T47n1969B_002:0249b18": "為之。其勸發之言有曰。三界無安猶如火宅。",
    "T47n1969B_002:0249b19": "九蓮超往自有法門。又曰。莫待老來方學道。",
    "T47n1969B_002:0249b20": "要知忙裏好偷閑。余一見喜甚。遂述古風以",
    "T47n1969B_002:0249b21": "贊其美云。開禧改元重午東陽吳克己書。",
    "T47n1969B_002:0249b22": " 卓哉西聖釋迦文  口輪垂範億代遵",
    "T47n1969B_002:0249b23": " 開顯一化無餘蘊  復譚樂土拔沈淪",
    "T47n1969B_002:0249b24": " 馬鳴龍樹皆讚述  首傳震旦得遺民",
    "T47n1969B_002:0249b25": " 自是搢紳多響慕  豈特緇侶蒙陶鈞",
    "T47n1969B_002:0249b26": " 河東先生具正見  發揮此道尤諄諄",
    "T47n1969B_002:0249b27": " 景&#x8FC3;曾見立與照  有文炳然名略因",
    "T47n1969B_002:0249b28": " 縱陷異宗亦牽復  楊公陳公即其倫",
    "T47n1969B_002:0249b29": " 每嗟先哲不可作  悠悠誰與繼芳塵",
    "T47n1969B_002:0249c01": " 龍門忽逢孫氏子  肯約同輩並為仁",
    "T47n1969B_002:0249c02": " 短疏一讀起遐想  如見廬阜山中人",
    "T47n1969B_002:0249c03": " 乃知儒俊最易曉  撥撥便轉陶家輪",
    "T47n1969B_002:0249c04": " 更把一乘扶壯志  鵬搏九萬誰能馴",
    "T47n1969B_002:0249c05": "[0249c05] 馬鳴龍樹乃付法藏傳中第十二十四祖師。",
    "T47n1969B_002:0249c06": "皆造論讚揚淨土。廬山十八賢劉遺民為上",
    "T47n1969B_002:0249c07": "首。河東先生即柳子厚。有無姓和尚碑龍興",
    "T47n1969B_002:0249c08": "淨土院記東海若文。景&#x8FC3;者迺晁待制曾見",
    "T47n1969B_002:0249c09": "延慶立法師靈芝照律師。作淨土略因。楊無",
    "T47n1969B_002:0249c10": "為陳了翁皆晚年留心淨土。楊有十疑論序",
    "T47n1969B_002:0249c11": "直指淨土決疑集序。陳作延慶淨土院記等。",
    "T47n1969B_002:0249c12": "並見于樂邦文類。"
}