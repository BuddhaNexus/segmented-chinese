{
    "X25n0488_001:0282a06": " 自序",
    "X25n0488_001:0282a08": "原夫理根於性。性必有所受之途。形區於命。命必有",
    "X25n0488_001:0282a09": "收造之府。真一之雌。握筌藏領。良彌邃矣。是以聖靈",
    "X25n0488_001:0282a10": "言道。緲追聲臭之無。覺德開宗。捫絕色空之寂。自有",
    "X25n0488_001:0282a11": "入無。自無而入無。無猶之萬象生於太極。太極生於",
    "X25n0488_001:0282a12": "無極。本末精粗。理跡相並。循模歸化。候亦隨之。在昔",
    "X25n0488_001:0282a13": "先民闡之鑿矣。[(厂@((既旡)日+口))*頁]入無而不能出有。非脫頴之妙也。",
    "X25n0488_001:0282a14": "無極而不能立極。非凝獨之用也。故體無者。又貴徹",
    "X25n0488_001:0282a15": "於無非無。而宗極者。又環通乎物物極。物物極則一",
    "X25n0488_001:0282a16": "中非中。而隨時皆中。已發之和。即未發之中。體用一",
    "X25n0488_001:0282a17": "貫矣。無非無則執空非空。而色相歸空。不生之相。即",
    "X25n0488_001:0282a18": "不滅之空。根塵無二矣。大道所由同源而淵脩亦遵",
    "X25n0488_001:0282a19": "共轍也。慨自淳風既。邈。埈氣彌氛。建標之立。替真於",
    "X25n0488_001:0282a20": "岸分。逐影之馳。矜得於樊籬。梟智之儒。入室而摻戈。",
    "X25n0488_001:0282a21": "流遁之夫。抱礐而衒玉。緣使真言滯於競辯。宗諦雜",
    "X25n0488_001:0282a22": "於奇裘。是否[卯/貝]亂。名實乖僭。贋璞盈前。精華愈竭。不",
    "X25n0488_001:0282a23": "惟姬孔失其傳。而迦文亦罕其嫡。嗚呼以水救水。以",
    "X25n0488_001:0282a24": "火救火。命之益多。疇能定乎。盖心無垢淨。猶水無清",
    "X25n0488_001:0282b01": "濁。珠沉之則清。象入之則濁。清濁雖同一水。而不得",
    "X25n0488_001:0282b02": "言水外無象無珠。則所以澄之擾之者。即心也。非心",
    "X25n0488_001:0282b03": "也。非心也即心也。此金剛般若波羅蜜經。所以勤勤",
    "X25n0488_001:0282b04": "懇懇於降心無住。而為萬法之宗也。第守法而不明",
    "X25n0488_001:0282b05": "無法。則本覺未圓。覺由識昧。故又歸宅乎捨法。然捨",
    "X25n0488_001:0282b06": "法而不先脩行。則因地不立。果亦難成。故又發藥於",
    "X25n0488_001:0282b07": "斷滅。夫斷滅者。執空以為空。見空而不見法。空即累",
    "X25n0488_001:0282b08": "法。不斷滅者。隨所見而皆空。以空治見。見即圓空。所",
    "X25n0488_001:0282b09": "以善捨得捨。捨為登岸之津梁。而托捨求捨。捨即沉",
    "X25n0488_001:0282b10": "淪之墜石。善空成見。見即明鏡之加磨。而滅見為空。",
    "X25n0488_001:0282b11": "空猶暗室之求照。故曰。一切有為法。如夢幻燈翳。盖",
    "X25n0488_001:0282b12": "自有為以歸空。而非滅為以貌空。至人靈響雙理環",
    "X25n0488_001:0282b13": "結雲章昺鬱較若列眉無如世之說者。但曰。無為已",
    "X25n0488_001:0282b14": "耳。空相已耳。於是真心向學而失之者。以寂滅為空。",
    "X25n0488_001:0282b15": "以了獨為無為。名心向學而失之者。以不滅為空。以",
    "X25n0488_001:0282b16": "任放為無為。至於江湖日下。而刑名貨利。結權惎傲。",
    "X25n0488_001:0282b17": "禽業獸毒。溷聚饕淫。無不可自標以菩薩之目矣。嗟",
    "X25n0488_001:0282b18": "夫佛之所以度人者。度人於出生死之門也。降心以",
    "X25n0488_001:0282b19": "淨其塵。無住以精其進。布施以濟其功。空相以究其",
    "X25n0488_001:0282b20": "竟。四者不可邊舉。若能淨能進。而不思究竟。半途之",
    "X25n0488_001:0282b21": "廢也。直取究竟。而不必精進。不揣其本。而齊其末也。",
    "X25n0488_001:0282b22": "喜施喜度。而不自了義。下品之檀也。能自了義。而不",
    "X25n0488_001:0282b23": "能利他覺他。非無上菩提也。梅子熟有時。風靜水自",
    "X25n0488_001:0282b24": "定。救此弊者。莫若專明解行。解行深到。究竟自圓。予",
    "X25n0488_001:0282c01": "生也鈍。不能有知。然末法之懼。豈無憬乎。偶因持誦",
    "X25n0488_001:0282c02": "真經。率爾遂多筌蹄。既不能超所見于語言文字之",
    "X25n0488_001:0282c03": "外。抑且贅其喙於章句演說之間。盖絕理而譚宗。則",
    "X25n0488_001:0282c04": "吾豈敢。若因文以顯義。或有取焉。愚者千慮。必有一",
    "X25n0488_001:0282c05": "得。蒭蕘之言。聖人所擇。則勺海一掬之勤。舖地一毛",
    "X25n0488_001:0282c06": "之効。或亦覺皇所在宥哉。第較諸舊疏。杜撰實多。知",
    "X25n0488_001:0282c07": "我罪我。當必相半。故不敢倚重于名題。并不敢借光",
    "X25n0488_001:0282c08": "於碩譽。良懼兼葭冠玉涉累鴻宗。聊自述其所見如",
    "X25n0488_001:0282c09": "此。以俟十方慧眼論定云。",
    "X25n0488_001:0282c10": "南湖圃人徐發",
    "X25n0488_001:0282c13": "攷異",
    "X25n0488_001:0282c15": "按金經有五譯。而世之誦者。秦譯也。然近本多與古",
    "X25n0488_001:0282c16": "本不同。要亦歷有增改。以愚觀之。總不如古文之妙。",
    "X25n0488_001:0282c17": "況靈跡真源。何可增改耶。嘗聞老僧說。誦金經者。功",
    "X25n0488_001:0282c18": "德最神。但錯一字。即無騐。可不慎諸。今悉遵趙子昂",
    "X25n0488_001:0282c19": "石本刊錄。其與近本不同。及諸家有攷證者。並存於",
    "X25n0488_001:0282c20": "此。",
    "X25n0488_001:0282c21": "第二分應云何住。今本作云何應住。按住字已非",
    "X25n0488_001:0282c22": "實相。不當更添應字。然會譯原本。秦周俱作應",
    "X25n0488_001:0282c23": "住。惟魏譯作應云何住。則趙刻亦非無所本也。",
    "X25n0488_001:0282c24": "十三。分今本或少是名般若波羅蜜七字。而趙刻",
    "X25n0488_001:0283a01": "有之。然會譯本實無此七字。今亦以趙本理近",
    "X25n0488_001:0283a02": "世多從之。故仍存。",
    "X25n0488_001:0283a03": "十四分。應生瞋恨。今本或作瞋眼。按會譯并趙刻",
    "X25n0488_001:0283a04": "俱作恨。",
    "X25n0488_001:0283a05": "忍辱波羅蜜。如來說非忍辱波羅蜜下。今本又",
    "X25n0488_001:0283a06": "有是名忍辱波羅蜜七字。會譯并趙刻俱無。按",
    "X25n0488_001:0283a07": "第一波羅蜜句。是結上語。故義全。忍辱波羅蜜",
    "X25n0488_001:0283a08": "句是啟下語。故不全。不當添足。今依趙本。",
    "X25n0488_001:0283a09": "為利益一切眾生下。今本多一故字。會譯趙刻",
    "X25n0488_001:0283a10": "俱無。今刪去。",
    "X25n0488_001:0283a11": "十七分。佛告須菩提。若善男子善女人。發阿耨多",
    "X25n0488_001:0283a12": "羅三藐三菩提心者。今本無若字。趙刻宗泐奉",
    "X25n0488_001:0283a13": "勅註皆有此。是論現在故有若字。語氣甚活。當",
    "X25n0488_001:0283a14": "從。",
    "X25n0488_001:0283a15": "二十四分。百分不及一下。今本又有一百字。或於",
    "X25n0488_001:0283a16": "千字下多一分字。魏譯趙刻俱無。句讀不明。有",
    "X25n0488_001:0283a17": "礙理解。",
    "X25n0488_001:0283a18": "二十六分。爾時世尊而說偈言。周魏譯皆作言字。",
    "X25n0488_001:0283a19": "今本作偈曰。係俗筆所改。依趙本作言字。",
    "X25n0488_001:0283a20": "三十分。是微塵眾寧為多不下。今本添須菩提言",
    "X25n0488_001:0283a21": "四字。會譯趙本俱無。",
    "X25n0488_001:0283a22": "若全經則字。今本多改即字。凡二十餘見。則即二",
    "X25n0488_001:0283a23": "義雖不甚遠。而語氣微有不同。即乃已然之詞。",
    "X25n0488_001:0283a24": "則乃未然之詞。如轉輪聖王則是如來。語氣甚",
    "X25n0488_001:0283b01": "活。改作即字。便一板呆煞。所以有輪王實同如",
    "X25n0488_001:0283b02": "來之誤解。他如若心取相則為著我人眾生壽",
    "X25n0488_001:0283b03": "者。如然燈佛則不與我受記。如實有佛。則不說",
    "X25n0488_001:0283b04": "是微塵眾。諸則字。俱斷斷不可改。其餘雖義或",
    "X25n0488_001:0283b05": "兩可。而雅俗自別。俱依三譯趙本改正。",
    "X25n0488_001:0283b06": "按諸譯不同甚多。惟秦譯最簡。出之最先。以後漸",
    "X25n0488_001:0283b07": "增漸詳。葢創者難為力。而繼者易為工。理固然",
    "X25n0488_001:0283b08": "耳。顧增華飾美。不如還淳反樸之得其真。所以",
    "X25n0488_001:0283b09": "世本獨尊秦譯。良非無謂。今攷異文。亦不能盡",
    "X25n0488_001:0283b10": "述。獨魏譯十二分第頗簡要。足為章句發明。并",
    "X25n0488_001:0283b11": "附參攷。",
    "X25n0488_001:0283b12": "如是我聞。至敷坐而坐。為序分第一。",
    "X25n0488_001:0283b13": "時長老須菩提。至善付囑諸菩薩。為護念付囑",
    "X25n0488_001:0283b14": "分第二。",
    "X25n0488_001:0283b15": "世尊善男子。至願樂欲聞。為住分第三。",
    "X25n0488_001:0283b16": "佛告須菩提。至但應如所教住。為如實修行分",
    "X25n0488_001:0283b17": "第四。",
    "X25n0488_001:0283b18": "須菩提於意云何。至則見如來。為如來非有為",
    "X25n0488_001:0283b19": "分第五。",
    "X25n0488_001:0283b20": "須菩提白佛言。至一切賢聖皆以無為法而有",
    "X25n0488_001:0283b21": "差別。為我空法分第六。",
    "X25n0488_001:0283b22": "須菩提於意云何若人滿三千大千。至此法無",
    "X25n0488_001:0283b23": "實無虗。為具足功德較量分第七。",
    "X25n0488_001:0283b24": "須菩提若菩薩心住於法而行布施。至何況書",
    "X25n0488_001:0283c01": "寫受持讀誦為人解說。為真如分第八。",
    "X25n0488_001:0283c02": "須菩提以要言之。至果報亦不可思議。為利益",
    "X25n0488_001:0283c03": "分第九。",
    "X25n0488_001:0283c04": "爾時須菩提白佛言。至如如不動。為斷疑分第",
    "X25n0488_001:0283c05": "十。",
    "X25n0488_001:0283c06": "四句偈言為不住道分第十一。",
    "X25n0488_001:0283c07": "佛說是經已下流通分第十二。",
    "X25n0488_001:0283c08": "此十二分第。比道安為詳。比昭明為略。頗得綱",
    "X25n0488_001:0283c09": "領。而須菩提重問以後。皆作斷疑。尤為正見。又",
    "X25n0488_001:0283c10": "十七分須菩提重問善男子善女人發阿耨多",
    "X25n0488_001:0283c11": "羅三藐三菩提心。魏譯於前則曰。云何菩薩大",
    "X25n0488_001:0283c12": "乘中發阿耨多羅三藐三菩提心。於後但曰。云",
    "X25n0488_001:0283c13": "何菩薩發阿耨多羅三藐三菩提心。除去大乘",
    "X25n0488_001:0283c14": "中三字。顯有淺深二義。葢所謂大乘者。即如來",
    "X25n0488_001:0283c15": "法也。後問不言大乘者。顯就現在脩菩薩行言",
    "X25n0488_001:0283c16": "也。其文亦足為三世因緣一證。予於既脫稿之",
    "X25n0488_001:0283c17": "後得閱此本。頗自幸其不大盩戾于昔人。因思",
    "X25n0488_001:0283c18": "袁了凡先生曰。看金剛經有不會處。但讀各譯",
    "X25n0488_001:0283c19": "自見。益為信然。",
    "X25n0488_001:0283c20": "又陳真諦譯本云。如如不動。恒有正說。應觀有為",
    "X25n0488_001:0283c21": "法。如暗翳燈幻露。泡夢電雲。所謂恒有正說。猶",
    "X25n0488_001:0283c22": "云恒言中有成說也。予謂末後四句乃相傳古",
    "X25n0488_001:0283c23": "偈。此亦一證。既成書。錢登明兄示予三譯本。始",
    "X25n0488_001:0283c24": "得見之。又中峰禪師略義云。如來於第四時說",
    "X25n0488_001:0284a01": "般若經六百卷。金剛經乃其一也。議者於六百",
    "X25n0488_001:0284a02": "卷之綱目。以融通淘汰四字攝之。葢如來嘗於",
    "X25n0488_001:0284a03": "第二時。在鹿苑轉四諦法輪。證諸小乘。入有餘",
    "X25n0488_001:0284a04": "涅槃。以未稱本懷。由是第三時維摩彈斥。使其",
    "X25n0488_001:0284a05": "耻小慕大。然後廣說般若一味真空。專為小乘",
    "X25n0488_001:0284a06": "人。融其所執。通其所滯。淘之汰之。如滌穢器。便",
    "X25n0488_001:0284a07": "之清淨。然後以上乘圓頓甘露之味注之。但金",
    "X25n0488_001:0284a08": "剛經局於文約。幾不能句讀。義意深邃。寄之六",
    "X25n0488_001:0284a09": "百卷間。於中或有不能通處。正不必致疑。但存",
    "X25n0488_001:0284a10": "一念深信。久當自解。發按所謂一味真空。專為",
    "X25n0488_001:0284a11": "小乘人融其所執。通其所滯。此語足盡金經全",
    "X25n0488_001:0284a12": "蘊。蓋小乘人與初學佛人不同。其功行已深。特",
    "X25n0488_001:0284a13": "未造大乘耳。正所謂有為法也。故曰一切有為",
    "X25n0488_001:0284a14": "法。應作如是觀。其論尤足為四句偈發明。因思",
    "X25n0488_001:0284a15": "昔趙吳興師事中峰。手書此經。施師展讀。今石",
    "X25n0488_001:0284a16": "刻是也。諒其中字句經二巨眼。決無謬誤。則予",
    "X25n0488_001:0284a17": "之攷異。悉遵石本改正。亦足憲矣。",
    "X25n0488_001:0284a18": "又第六分。無法相亦無非法相下。集解謂舊本又",
    "X25n0488_001:0284a19": "有無相亦非無相句。故彌勒偈曰。依八八義則。",
    "X25n0488_001:0284a20": "今按留支譯。曰無法相亦非無法相。無相亦非",
    "X25n0488_001:0284a21": "無相。真諦譯。曰無法想無非法想。無想無非想。",
    "X25n0488_001:0284a22": "諸譯同一轍。則舊本確矣。然趙刻亦無。相沿既",
    "X25n0488_001:0284a23": "久。不敢擅增。但余詳味末後八分。如佛雙收。實",
    "X25n0488_001:0284a24": "有此二義。葢就過去如來言。則曰相。就現在佛",
    "X25n0488_001:0284b01": "言。則曰法。理即一揆。文實異趣。故余于章句中",
    "X25n0488_001:0284b02": "分別出之。葢此二語。實提綱挈領之要也。大約",
    "X25n0488_001:0284b03": "佛語必舉全體。而後德易墮邊見。故刪去之。此",
    "X25n0488_001:0284b04": "即中峰所謂不可通解處是也。譬如孔子只重",
    "X25n0488_001:0284b05": "一仁。孟子復兼舉義。說一仁而義自在其中。兼",
    "X25n0488_001:0284b06": "舉義。則仁反似非全德。此聖賢地位有不同處。",
    "X25n0488_001:0284b07": "後之學者自須究極根抵。不可以耳食師說。便",
    "X25n0488_001:0284b08": "依樣畵葫蘆也。",
    "X25n0488_001:0284b09": "又三十二分。若有善男子善女人發菩薩心者。薩",
    "X25n0488_001:0284b10": "字。俗本多誤作提字。按會譯原本。趙刻石本。宗",
    "X25n0488_001:0284b11": "泐奉勅註本。雲棲鎞論。皆薩字。葢此句。正結完",
    "X25n0488_001:0284b12": "十七分空生為現在祇園會上善男子善女人",
    "X25n0488_001:0284b13": "問菩薩行意。故前於實義。則既曰菩薩亦如是。",
    "X25n0488_001:0284b14": "又曰通達無我法者名真是菩薩。於福德。則曰",
    "X25n0488_001:0284b15": "此菩薩勝前菩薩所得福德。至此盡處。則又曰",
    "X25n0488_001:0284b16": "若善男子善女人發菩薩心者。前後照應。脈絡",
    "X25n0488_001:0284b17": "如線。若改作菩提。便泛濫無緒。此章法所以不",
    "X25n0488_001:0284b18": "可不明也。",
    "X25n0488_001:0284b21": "說略總論(十則)",
    "X25n0488_001:0284b23": "佛法有宗教二門。要其竟訖。原屬一歸。如儒家生",
    "X25n0488_001:0284b24": "知學知。同歸于聖耳。今宗門只說頓悟。無論不須",
    "X25n0488_001:0284c01": "注脚。並經亦儘饒舌。予思楞嚴謂精覺妙明。非因",
    "X25n0488_001:0284c02": "非緣。亦非自然。則不惟教不必立。宗亦何有。然釋",
    "X25n0488_001:0284c03": "迦升座。文殊舉棓。五百外道。見影而走。為何復有",
    "X25n0488_001:0284c04": "許多言教。至三千五百餘卷。葢佛性人人所具。而",
    "X25n0488_001:0284c05": "鈍根利根。萬有不同。故楞嚴又曰。理則頓悟。事非",
    "X25n0488_001:0284c06": "頓除。所以見道品後。畢竟又說修道。猶如中庸誠",
    "X25n0488_001:0284c07": "明明誠。不可偏廢。乃有三無漏學。四種律儀等序。",
    "X25n0488_001:0284c08": "以引進之。要之明覺雖圓。非言教不為功。時雨之",
    "X25n0488_001:0284c09": "化。有其候也。若執途人而名之頓悟。彼岸焉得有",
    "X25n0488_001:0284c10": "許許跡耶。近日宗門。頗號極盛。而教法訖以不明。",
    "X25n0488_001:0284c11": "良由取捷徑而厭勞功。究之捷取原無到岸。而厭",
    "X25n0488_001:0284c12": "勞徒自喪真。高者罔罔半生。盡成魔障。劣者緣塵",
    "X25n0488_001:0284c13": "反縛。造業益深。故予茲集。務從粗淺訓詁。但使初",
    "X25n0488_001:0284c14": "學易知。尋門得路。自能升堂入室。行積功深。自能",
    "X25n0488_001:0284c15": "了空悟徹。不徒為言荃添蛇足。要使忘言者弗墜",
    "X25n0488_001:0284c16": "八無相。若大智龍象。衣中有珠。固無藉此螢照矣。",
    "X25n0488_001:0284c17": "金經註家。無慮數百種。鈞天廣樂已張。何復須下",
    "X25n0488_001:0284c18": "里巴人。然有不能自已者。竊見從來註疏。皆以禪",
    "X25n0488_001:0284c19": "宗參話。舊德舉義。編綴成書。兼之昭明三十二分。",
    "X25n0488_001:0284c20": "蔽錮眼光。即有翻脫窠臼。掃却畦町。而零雜瑣碎。",
    "X25n0488_001:0284c21": "不求章脉。不辨前後淺深。故取義愈博而經旨愈",
    "X25n0488_001:0284c22": "晦。夫舉義參話。猶儒家時文制萟也。隨拈一題。便",
    "X25n0488_001:0284c23": "有一番議論。要非到家。不得本文真面目。譬之時",
    "X25n0488_001:0284c24": "萟摘段做講說。誰能理會題神書氣耶。予素性讀",
    "X25n0488_001:0285a01": "書不喜註疏。故茲集。亦專取經文諷誦。潛思默悟",
    "X25n0488_001:0285a02": "者數年。不意經中自有天然層級問答因緣。即彌",
    "X25n0488_001:0285a03": "勒偈亦已指出。奈從來講家。因循成說。直取空相。",
    "X25n0488_001:0285a04": "并彌勒偈語。亦多錯解。不知此經。原從有相說到",
    "X25n0488_001:0285a05": "空相。借須菩提三世異相之疑。說到三世一法之",
    "X25n0488_001:0285a06": "無相。專在如來與佛有過去現在分別相。故十七",
    "X25n0488_001:0285a07": "分後。空生重問佛法。而佛言無我法以破其異相。",
    "X25n0488_001:0285a08": "今說者俱不致分別。所以後來種種疑竇。種種敲",
    "X25n0488_001:0285a09": "剝。俱似重衍。相見如來之問。有四層。福德較勝之",
    "X25n0488_001:0285a10": "例。有九級。拙者再四申理而不覺其冗。巧者曲意",
    "X25n0488_001:0285a11": "穿鑿而不覺其謬。將迦現一番問答。淺深源委。全",
    "X25n0488_001:0285a12": "然埋沒。譬之掩塞門路。夸言堂奧。豈是真見。此予",
    "X25n0488_001:0285a13": "所為不能自已也。今姑略標一二領要。取正法眼。",
    "X25n0488_001:0285a14": "餘見說中。葢非徒好異以顯前人之疎。實恐因循",
    "X25n0488_001:0285a15": "以重後人之誤耳。",
    "X25n0488_001:0285a16": "如來。舊解但曰真性自如。如理而來。不指何人。說",
    "X25n0488_001:0285a17": "者則謂佛即如來。如來即佛。經旨空相。何必分疏。",
    "X25n0488_001:0285a18": "予謂此是究竟實理。若詮註演說。則如來本釋迦",
    "X25n0488_001:0285a19": "佛因地法身號。乃過去相也。故此全經。須菩提所",
    "X25n0488_001:0285a20": "稱如來。意中實指佛。而佛却就因地答。故屢稱如",
    "X25n0488_001:0285a21": "來所說。如來常說。如來滅後。昔在燃燈佛所。與我",
    "X25n0488_001:0285a22": "授記當得作佛。葢然燈亦號如來也。圓覺經文殊",
    "X25n0488_001:0285a23": "師利菩薩白佛言。大悲世尊。願為此會。說於如來",
    "X25n0488_001:0285a24": "本起因地法行。使未來眾生求大乘者。不墮邪見。",
    "X25n0488_001:0285b01": "所謂因地。亦指過去。此經特省文耳。所以佛首答",
    "X25n0488_001:0285b02": "降心。次答無住。又次答見如來。三問三答。前後圓",
    "X25n0488_001:0285b03": "徹。佛大法段。實止于此。要此乃千古如來相傳心",
    "X25n0488_001:0285b04": "法。故佛亦自名為經。至五分以下。乃又因須菩提",
    "X25n0488_001:0285b05": "問信心奉持。而推廣言之。曰無取。曰無說。曰無得。",
    "X25n0488_001:0285b06": "曰第一希有。曰忍辱布施。曰消滅罪業。皆不出降",
    "X25n0488_001:0285b07": "心修行無住無相之義。此予所謂如來法者。實指",
    "X25n0488_001:0285b08": "過去之如來也。然須菩提本以如來稱佛而佛不",
    "X25n0488_001:0285b09": "自認。焉知佛與如來不別有法乎。於是十七分。又",
    "X25n0488_001:0285b10": "親切為現在祇園會中諸菩薩。問現在佛之法。佛",
    "X25n0488_001:0285b11": "則以無我法破之。我字雖從四相中來。而語意實",
    "X25n0488_001:0285b12": "對照過去如來。然無我。正是我與如來無異相處。",
    "X25n0488_001:0285b13": "故即以然燈授記作佛證之。又以三世心不可得",
    "X25n0488_001:0285b14": "闡之。下又以佛與如來兩相比竝問之。葢至此。佛",
    "X25n0488_001:0285b15": "始和盤托出。自認為如來。而須菩提亦了然佛即",
    "X25n0488_001:0285b16": "如來。三世無二相矣。於是更將未來眾生。申問一",
    "X25n0488_001:0285b17": "番。而三世一法。粲然大備。末後段段將佛與如來",
    "X25n0488_001:0285b18": "三世竝勘到底。盡歸無相一法。此祇園會上問答",
    "X25n0488_001:0285b19": "因緣。真面目也。要自異相說到一相。故曰不一亦",
    "X25n0488_001:0285b20": "不異。由三世說到一法。故曰如是知。如是見。如是",
    "X25n0488_001:0285b21": "信解。不生法相。此正所謂三世如來也。今諸家混",
    "X25n0488_001:0285b22": "混。不得不辨。",
    "X25n0488_001:0285b23": "四句偈。一切有為法四句是也。葢此偈乃自古流",
    "X25n0488_001:0285b24": "傳之偈。人所稔聞稔知。故於末後出之。其義實包",
    "X25n0488_001:0285c01": "佛法全體。後人錯解有為法三字。但以一空詮之。",
    "X25n0488_001:0285c02": "又倒裝在後。故忽而疑之。不知佛法不墮一邊。楞",
    "X25n0488_001:0285c03": "嚴曰。空心現前。長斷滅解。則有空魔入其心腑。乃",
    "X25n0488_001:0285c04": "謗持戒。名為小乘。菩薩悟空。有何持犯。是人則破",
    "X25n0488_001:0285c05": "佛律儀。誤入人罪。當從淪墜。涅槃經曰。一切眾生。",
    "X25n0488_001:0285c06": "不退佛性。名之為有。決定得故。智度論曰。無智人",
    "X25n0488_001:0285c07": "聞空解脫門。不修功德。但欲得空。是為邪見。斷諸",
    "X25n0488_001:0285c08": "善根。葢由不得般若波羅蜜法故。入阿毗曇門。則",
    "X25n0488_001:0285c09": "墮有中。入空門。則墮無中。入蜫勒門。則墮有無中。",
    "X25n0488_001:0285c10": "寶雲經曰。非無人故。名之曰空。但法自空。非色滅",
    "X25n0488_001:0285c11": "空。若以得空。而依于空。佛說是人。則為退墮。善男",
    "X25n0488_001:0285c12": "子。寧起我見積如須彌山。莫以空見起增上慢。所",
    "X25n0488_001:0285c13": "以者何。一切諸見。以空得脫。若起空見。則不可治。",
    "X25n0488_001:0285c14": "故宗通曰。應云何住。所謂住者。非如凡夫住于相。",
    "X25n0488_001:0285c15": "亦非如二乘人住于空。乃住于真如實際。非假非",
    "X25n0488_001:0285c16": "空。中道諦也。云何降伏其心。所謂降伏者。非如凡",
    "X25n0488_001:0285c17": "夫所修。按伏六識。亦非如二乘所修。斷滅七識。乃",
    "X25n0488_001:0285c18": "八識心田。微細習氣。以真如熏之。令轉識成智。譬",
    "X25n0488_001:0285c19": "降賊眾為良民。此正所謂有為法也。葢佛法實非",
    "X25n0488_001:0285c20": "一空所了。故全經皆從有法說到無法相。末後又",
    "X25n0488_001:0285c21": "明白說出。不作斷滅相。所以取喻六事。六事皆自",
    "X25n0488_001:0285c22": "有入無。佛法亦自有為而入無為。故曰。一切有為",
    "X25n0488_001:0285c23": "法。若經中所謂降心。無住。信心。奉持。第一希有。忍",
    "X25n0488_001:0285c24": "辱布施。應無住而生其心。成於忍。修一切善法。不",
    "X25n0488_001:0286a01": "作斷滅相。持於此經。為人演說。皆所謂有為法也。",
    "X25n0488_001:0286a02": "而皆底于無法相。故曰應作如是觀。此即所謂無",
    "X25n0488_001:0286a03": "餘涅槃。乃真空也。今說者將有為法三字。誤作眾",
    "X25n0488_001:0286a04": "生界內遷流造作等解。不思彌勒偈曰。於有為法",
    "X25n0488_001:0286a05": "中。得無垢自在。明明指出中字。得字。若舍法而求",
    "X25n0488_001:0286a06": "空。乃頑空。非真空矣。豈此偈正義耶。予看一部金",
    "X25n0488_001:0286a07": "經。千言萬語說來。只了得此偈此義。故將何以故",
    "X25n0488_001:0286a08": "一句接出。明是憲章祖述。相傳要訣。乃有謂二十",
    "X25n0488_001:0286a09": "六分四句者。不悟二十六分。上文有爾時世尊而",
    "X25n0488_001:0286a10": "說偈言等字。則為世尊問答間。一時所唱可知。何",
    "X25n0488_001:0286a11": "得預先道著。況二十六分後。獨不可持誦演說乎。",
    "X25n0488_001:0286a12": "又有謂我相人相四句者。不知釋偈原有體裁四",
    "X25n0488_001:0286a13": "種。一阿耨窣覩婆。二伽陀。三祗夜。四縕駄南。初皆",
    "X25n0488_001:0286a14": "以三十二字為一偈。葢即古體四言八句也。後漸",
    "X25n0488_001:0286a15": "變而或五言。或七言。則偈自有偈體。若四相等句",
    "X25n0488_001:0286a16": "為偈。何處不可為偈。而但稱四句乎。至有以金剛",
    "X25n0488_001:0286a17": "般若波羅蜜經八字分作四句者。有以四句詮義",
    "X25n0488_001:0286a18": "究竟。便稱偈者。又有謂一句二句三句乃至四句。",
    "X25n0488_001:0286a19": "及十百千句者。更為穿鑿。竟不知牟尼珠光。自現",
    "X25n0488_001:0286a20": "空中。而無人肯信也。",
    "X25n0488_001:0286a21": "過去心不可得。現在心不可得。未來心不可得。三",
    "X25n0488_001:0286a22": "句。乃全經關鍵。正因空生重問。有分別相。故以三",
    "X25n0488_001:0286a23": "世心皆不可得破之。所以歷敘五眼。層層說來。要",
    "X25n0488_001:0286a24": "知三世世界眾生諸心。甚是難知。而佛悉知。故為",
    "X25n0488_001:0286b01": "奇特。若今解者。謂一日一時中。有此三種心。援引",
    "X25n0488_001:0286b02": "未曾有經作證。不知未曾有經。妙吉祥菩薩救度",
    "X25n0488_001:0286b03": "殺業人。要見一念轉頭。迅速成佛之意。故就一時",
    "X25n0488_001:0286b04": "中分別過去現在未來。引人起信。若此經從上佛",
    "X25n0488_001:0286b05": "法無我來。與一時三心何涉。若一時中三心。何必",
    "X25n0488_001:0286b06": "遠取五眼世界眾生。鄭重言之如此。況未曾有經",
    "X25n0488_001:0286b07": "本文。亦云三世俱不可得故。原未嘗專屬一時也。",
    "X25n0488_001:0286b08": "至如莊嚴佛土。葢言諸菩薩在如來佛土會上。設",
    "X25n0488_001:0286b09": "莊嚴想否。或乃謂實實建造殿宇等相。身如須彌",
    "X25n0488_001:0286b10": "山王。是喻言無可得意。故上特加譬如二字。明非",
    "X25n0488_001:0286b11": "實語。乃或以為實言三丈金身。若尊重弟子。言如",
    "X25n0488_001:0286b12": "弟子之恭敬佛耳。乃倒裝文法。釋典極多此例。所",
    "X25n0488_001:0286b13": "謂釋教用逆。西方語氣如此。即如是我聞。不也世",
    "X25n0488_001:0286b14": "尊。俱是倒裝。他如於意云何。何以故等句。俱倒提",
    "X25n0488_001:0286b15": "逆入。全經實理皆然。所以四句偈。亦留末後。葢語",
    "X25n0488_001:0286b16": "氣如是。故文法章法皆如是。乃或以為。若佛之尊",
    "X25n0488_001:0286b17": "重高弟。文殊普賢等。不知師之敬弟。畢竟不如弟",
    "X25n0488_001:0286b18": "之敬師。豈如是甚深經典。如佛塔廟。而僅同于師",
    "X25n0488_001:0286b19": "之敬弟乎。身相之問。凡四舉矣。如理實見分之身",
    "X25n0488_001:0286b20": "相。色身相也。乃就過去現在粗跡而探之。由淺及",
    "X25n0488_001:0286b21": "深。故曰。凡所有相。皆是虗妄。正即境引悟。佛機之",
    "X25n0488_001:0286b22": "妙。如法受持分之三十二相。法身相也。法身非耳",
    "X25n0488_001:0286b23": "目所及。因世界非世界。微塵非微塵。以見法身亦",
    "X25n0488_001:0286b24": "非真相。此較色身非相。已深一層。至離色離相分。",
    "X25n0488_001:0286c01": "以色身問佛。以法身問如來。皆非具足。而皆名具",
    "X25n0488_001:0286c02": "足。則見皆非見。而非見皆可名見。其理乃圓。較前",
    "X25n0488_001:0286c03": "更深。若法身非相分。可以三十二相觀如來否。觀",
    "X25n0488_001:0286c04": "與見不同。見在彼。觀在我。見在外。觀在內。其義比",
    "X25n0488_001:0286c05": "前三問。最為入微。故須菩提曰。如是如是。亦妄想",
    "X25n0488_001:0286c06": "未淨處。佛乃以輪王反醒之。前後四言身相。淺深",
    "X25n0488_001:0286c07": "層次。顯有不同。而說者一概玄言。茫無分別。以至",
    "X25n0488_001:0286c08": "須菩提應三十二相觀如來上。強添不可字。如是",
    "X25n0488_001:0286c09": "如是。改作佛語。注謂錯簡。轉輪聖王。則是如來。則",
    "X25n0488_001:0286c10": "字改作即字。實作輪王與如來一相說。又以佛可",
    "X25n0488_001:0286c11": "以具足色身見不。配八十種好。如來可以具足諸",
    "X25n0488_001:0286c12": "相見不。配三十二相。俱屬杜撰。總由佛與如來三",
    "X25n0488_001:0286c13": "世因緣。不曾分別明白。致此臆猜。後人相沿傳習。",
    "X25n0488_001:0286c14": "膏肓深錮。遂將迦文正法。永為障蔽。良可浩歎。故",
    "X25n0488_001:0286c15": "予不揣。一一正之。知我者釋人矣。罪我者釋人矣",
    "X25n0488_001:0286c16": "(按須菩提言如是如是以三十二相觀如來。魏譯留支實改作不以相成就得見如來佛言如是如是。而",
    "X25n0488_001:0286c17": "唐玄奘譯大般若經亦從之。然此乃後人報佛恩之意。實不必也)。",
    "X25n0488_001:0286c18": "彌勒偈。親承佛教。自宜為滴派大宗。但句語簡略。",
    "X25n0488_001:0286c19": "向以參義視之。近者集解鎞論。始分繫經文。逐段",
    "X25n0488_001:0286c20": "註釋。可為印月之妙。予於最後得閱。不意三世要",
    "X25n0488_001:0286c21": "義。瞭然脗合。無如從來說者亦多昧昧。不惟分釋",
    "X25n0488_001:0286c22": "經文。前後錯誤。而三世宗旨。更多異解。總由成見",
    "X25n0488_001:0286c23": "錮蔽。不肯移舟就岸。反執認璞為鼠。故予特標簡",
    "X25n0488_001:0286c24": "端。并為詮註其略。如自身及報恩。果報斯不著。護",
    "X25n0488_001:0287a01": "存己不施。防求于異事。此正釋但應如所教住也。",
    "X25n0488_001:0287a02": "舊說移作不住色布施。不住聲香味觸法布施解。",
    "X25n0488_001:0287a03": "與果報義何涉。調服彼事中。遠離取相心。及斷種",
    "X25n0488_001:0287a04": "種疑。亦防生成心。此正釋可以相見如來不之問",
    "X25n0488_001:0287a05": "也。故天親菩薩開列二十七疑。亦於此始。舊說亦",
    "X25n0488_001:0287a06": "作應如是布施不住于相解。尤遠。分別有為體。防",
    "X25n0488_001:0287a07": "彼成就得。三相異體故。離彼是如來。此正釋若見",
    "X25n0488_001:0287a08": "諸相非相即見如來也。以上降心。無住。布施。皆是",
    "X25n0488_001:0287a09": "有為體。非真如來。以有三相之異也。三相。化身應",
    "X25n0488_001:0287a10": "身法身。離却應化。獨顯法身。方是真如來。此正因",
    "X25n0488_001:0287a11": "空生以現在之佛稱如來。故特為指明三身異故。",
    "X25n0488_001:0287a12": "以顯三世因緣。說者乃以行施住。為三相。亦謬。然",
    "X25n0488_001:0287a13": "其說實本于天親論。予不能無膺托之疑也。以後",
    "X25n0488_001:0287a14": "凡言三身。不一而足。如應化非真佛。亦非說法者。",
    "X25n0488_001:0287a15": "應化。正指過去如來言。依彼法身佛。故說大身喻。",
    "X25n0488_001:0287a16": "法身正指現在佛言。葢以形相論。則化身為過去。",
    "X25n0488_001:0287a17": "應身為現在。法身三世皆有。以本體論。則應化皆",
    "X25n0488_001:0287a18": "為過去。法身為現在。故下又曰。法身畢竟體。非彼",
    "X25n0488_001:0287a19": "相好身。言現在之佛。雖具法身。畢竟是形相。非真",
    "X25n0488_001:0287a20": "法相。以非相成就。非彼法身故。言過去如來。雖有",
    "X25n0488_001:0287a21": "法身。究竟亦非真法所在。佛與如來。兩兩並說。顯",
    "X25n0488_001:0287a22": "有淺深。但同歸一非相。而又皆不離于法相。故下",
    "X25n0488_001:0287a23": "又曰。不離于法身。彼二非不佛。故重說成就。亦無",
    "X25n0488_001:0287a24": "二及有。所謂二者。正並指佛與如來。故下又曰。如",
    "X25n0488_001:0287b01": "佛法亦然。如即如來。非若字虗語也。今人因不分",
    "X25n0488_001:0287b02": "別此節兩稱具足諸相。遂重衍疊出。茫無著落。又",
    "X25n0488_001:0287b03": "曰。非是色身相。可比知如來。諸佛唯法身。轉輪王",
    "X25n0488_001:0287b04": "非佛。此以內觀言。故三十二相亦為色身。淺深益",
    "X25n0488_001:0287b05": "顯。又曰。去來化身佛。如來常不動。於是法界處。非",
    "X25n0488_001:0287b06": "一亦不異。言若來若去若坐若臥。乃現在佛應化",
    "X25n0488_001:0287b07": "之相。非真如來相。然同在法界中。則雖不一相面",
    "X25n0488_001:0287b08": "亦不異體矣。此去來坐臥。實指現在佛言。當作應",
    "X25n0488_001:0287b09": "身。因與如來對看。故曰化身。不一。正照上二字。葢",
    "X25n0488_001:0287b10": "佛語至此。始自明認如來。故曰非一亦不異。又曰。",
    "X25n0488_001:0287b11": "化身示現福。非無無盡福。諸佛說法時。不言是化",
    "X25n0488_001:0287b12": "身。葢說法者。皆化身佛。無法相。故曰不言是化身。",
    "X25n0488_001:0287b13": "以上偈語。惓惓于化身法身者。所謂三相異體故。",
    "X25n0488_001:0287b14": "正三世一法之要也。其末又彰明較著而總結之。",
    "X25n0488_001:0287b15": "曰觀相及於識。器身受用事。過去現在法。亦觀未",
    "X25n0488_001:0287b16": "來世。觀相及受用。觀于三世事。於有為法中。得無",
    "X25n0488_001:0287b17": "垢自在。葢統全經三世大旨而言觀相及識。正於",
    "X25n0488_001:0287b18": "三世一法中得無垢清淨之真法。何等明白曉唱",
    "X25n0488_001:0287b19": "此予所取獻而自信者。不意從來謬誤。將總收八",
    "X25n0488_001:0287b20": "句。單證為人演說如如不動。不知所謂三世及過",
    "X25n0488_001:0287b21": "去現在未來等語。竟何著落。將彌勒一片苦心。親",
    "X25n0488_001:0287b22": "承真諦。垂教後人。翻成疑障。不得不辨。",
    "X25n0488_001:0287b23": "昭明三十二分。各標四字。亦如天親標二十七疑。",
    "X25n0488_001:0287b24": "但標大意。不循章句。故致後人淺觀。譏其割裂。然",
    "X25n0488_001:0287c01": "摘取四字。實得全經淺深要領。大非無見地者。其",
    "X25n0488_001:0287c02": "是非亦有數條。為略言之。如第九。第十。自四果以",
    "X25n0488_001:0287c03": "至如來菩薩莊嚴佛土。皆不可取不可得。正所謂",
    "X25n0488_001:0287c04": "一切賢聖之差別也。文義貫串。不可分截。而昭明",
    "X25n0488_001:0287c05": "分之。後人遂多支離見解。又如慧命須菩提以下。",
    "X25n0488_001:0287c06": "別起問端。明為未來眾生說法。而昭明不分出。此",
    "X25n0488_001:0287c07": "則昭明之疎也。然既為唐僧靈幽感夢所增。則昭",
    "X25n0488_001:0287c08": "明時。或原無此六十二字耳。若第二曰大乘正宗。",
    "X25n0488_001:0287c09": "以降心為大乘全體。第三日妙行無住。標出行字。",
    "X25n0488_001:0287c10": "極得窾要。今人以體用合說。乃究竟之論。而非入",
    "X25n0488_001:0287c11": "門詮解。第四如理實見。足標全經宗旨所在。與後",
    "X25n0488_001:0287c12": "人作開逗疑端者大不同。第十八曰一體同觀。最",
    "X25n0488_001:0287c13": "得三世一體之義。第二十曰離色離相。以色身法",
    "X25n0488_001:0287c14": "身二相並列。尤有分曉。二十六曰法身非相。標出",
    "X25n0488_001:0287c15": "法身二字。分別更細。二十九曰。威儀寂靜。只就現",
    "X25n0488_001:0287c16": "在釋迦佛說。尤得三世因緣。三十二日應化非真。",
    "X25n0488_001:0287c17": "亦就現在釋迦說。觀其取義精確。一字不苟。俱從",
    "X25n0488_001:0287c18": "全經理會淺深得來。絕非近人看東遺西。瞻前失",
    "X25n0488_001:0287c19": "後。深合三世如來宗旨。與彌勒偈實相表裏。今人",
    "X25n0488_001:0287c20": "以其分段之疎。而并忽其標義之妙。妄謂昭明杜",
    "X25n0488_001:0287c21": "撰。真鵷鶵之嚇鳳。蜩鳩之笑鵬也。予初讀之。亦頗",
    "X25n0488_001:0287c22": "覺無緒不足恃。及既卒業。而後知高辛之先我。空",
    "X25n0488_001:0287c23": "谷足音矣。乃特與彌勒偈並列簡端。以資參證。其",
    "X25n0488_001:0287c24": "餘諸家。足資經文真面目者。採錄一二。總不欲徒",
    "X25n0488_001:0288a01": "夸奧博以欺人耳目也。",
    "X25n0488_001:0288a02": "無著天親二菩薩論。近世所最宗仰者。然其論本",
    "X25n0488_001:0288a03": "從彌勒偈來。却不甚相合。或亦神聖各自顯其所",
    "X25n0488_001:0288a04": "得。不必拘拘於形跡也。若二十七斷疑。正因經文",
    "X25n0488_001:0288a05": "紆迴無跡。段落難曉。故從立言所以然處。尋出有",
    "X25n0488_001:0288a06": "此二十七層發意因緣。乃為凡庸眾生。當有此種",
    "X25n0488_001:0288a07": "種疑竇。故借須菩提問答間。開示之。今人過於依",
    "X25n0488_001:0288a08": "傍。反失經旨。并為略舉大意以資參考。如初斷求",
    "X25n0488_001:0288a09": "佛行施住相疑。言行施乃實實功用。何得無相。況",
    "X25n0488_001:0288a10": "既曰住。是明有地位語。凡庸人。豈不疑惑。故下以",
    "X25n0488_001:0288a11": "如來身相問之。葢身相乃有形之相。有形雖變而",
    "X25n0488_001:0288a12": "如來常在。則諸有為功用之相。皆不足存矣。其理",
    "X25n0488_001:0288a13": "不過如此。而說者謂行施本為求佛果是相。多一",
    "X25n0488_001:0288a14": "層折。反覺韜晦。至謂行施住即彌勒偈中三相。夫",
    "X25n0488_001:0288a15": "行施二字。豈得拆作二相耶。二斷因果俱深難信",
    "X25n0488_001:0288a16": "疑。身相。乃因地修行之相。如來。乃現在法相之果。",
    "X25n0488_001:0288a17": "能見非相之相即見如來。正因果俱深。而說者乃",
    "X25n0488_001:0288a18": "以施住為因。佛相為果。能修行。自然成佛。有何難",
    "X25n0488_001:0288a19": "信。空生不宜鄙近至此。佛雖為庸人說法。亦未必",
    "X25n0488_001:0288a20": "淺觀至此。三斷無相云何得說疑。集解有或云。不",
    "X25n0488_001:0288a21": "可以身相見佛。此須菩提之言也。如何於自語生",
    "X25n0488_001:0288a22": "疑。乃謂是恐後來眾生有此疑。正不得拘拘。可謂",
    "X25n0488_001:0288a23": "善理會天親斷疑者矣。愚意所謂無相即上文無",
    "X25n0488_001:0288a24": "法相也。既無法相為何諸如來皆說法。故下以有",
    "X25n0488_001:0288b01": "得有說不破之。說者乃遠追不以相見如來上說。",
    "X25n0488_001:0288b02": "且謂釋迦云何于菩提樹下得法說法。此處所稱",
    "X25n0488_001:0288b03": "如來。何曾佛肯自認耶。四斷聲聞得果是取疑。因",
    "X25n0488_001:0288b04": "上文云如來所說法皆不可取不可說。恐人疑如",
    "X25n0488_001:0288b05": "來大乘不可取。下此聲聞乘或有可取。故復以四",
    "X25n0488_001:0288b06": "果及佛菩薩一一證之。要見皆不可取意。說者又",
    "X25n0488_001:0288b07": "添出須陀洹等各取自果。如證而說。經文本謂四",
    "X25n0488_001:0288b08": "果皆不自得。乃添出一層在前耶。五斷釋迦然燈",
    "X25n0488_001:0288b09": "取說疑。六斷嚴土違於不取疑。七斷受得報身有",
    "X25n0488_001:0288b10": "取疑。三疑皆歸無取章旨。正眼光遠照。脉理清徹",
    "X25n0488_001:0288b11": "處。則經文是故須菩提諸菩薩摩訶薩以下。當作",
    "X25n0488_001:0288b12": "總承六問。而說者以三疑分截遂單頂莊嚴。所謂",
    "X25n0488_001:0288b13": "轉得三灣。便不識前路矣。若譬如二字。斷當作借",
    "X25n0488_001:0288b14": "喻說。而天親實詮得報身。乃從實理上會意來。今",
    "X25n0488_001:0288b15": "人亦泥看。八斷持說未脫苦果疑。乃即本章須菩",
    "X25n0488_001:0288b16": "提涕淚悲泣。有見于第一希有之法不當復存身",
    "X25n0488_001:0288b17": "命相也。故即第一非第一下。緊緊接出忍辱非忍",
    "X25n0488_001:0288b18": "辱以醒之。而說者乃遠纏外財較勝感得人天苦",
    "X25n0488_001:0288b19": "果等語。亦殊葛藤。九證無體非因疑。無體即彌勒",
    "X25n0488_001:0288b20": "偈所謂道也。即指上文如來說一切諸相即是非",
    "X25n0488_001:0288b21": "相又說一切眾生則非眾生二說字。即道字。即無",
    "X25n0488_001:0288b22": "體。恐人疑無體之言。不能為證果之因。故下以四",
    "X25n0488_001:0288b23": "種實智明之。而說者亦遠纏持經較量。甚是不必。",
    "X25n0488_001:0288b24": "十斷如遍有得無得疑。即從上此法無實無虗來。",
    "X25n0488_001:0288c01": "無實無虗。言上四種智之實相也。無體言說。有如",
    "X25n0488_001:0288c02": "此實相。豈不曰人人皆可有得乎。然非心不住而",
    "X25n0488_001:0288c03": "實實行之。雖聞言能信。究竟何益。故下以心住而",
    "X25n0488_001:0288c04": "行。心不住而行。兩並明之。時說又遠纏一切賢聖",
    "X25n0488_001:0288c05": "句。不必。十一斷住修降伏是我疑。無我固是此章",
    "X25n0488_001:0288c06": "章旨。然亦就空生重問有異相意。故摘出我字言",
    "X25n0488_001:0288c07": "之。即從實理處深求細說亦無礙。葢佛語本八面",
    "X25n0488_001:0288c08": "玲瓏。不必拘拘。所以天親斷疑。亦從實理說。然須",
    "X25n0488_001:0288c09": "菩提重問。不過疑佛與如來有異相耳。實無我見",
    "X25n0488_001:0288c10": "在胸中。而說者遂謂空生疑意。既無我。誰為降住。",
    "X25n0488_001:0288c11": "誰為修行。將我字弔起在前。反似穿鑿。十二斷佛",
    "X25n0488_001:0288c12": "因是有菩提疑。因上文言實無有法。恐人不信。疑",
    "X25n0488_001:0288c13": "佛於因地不能無菩提也。提字。今本誤作薩字。且",
    "X25n0488_001:0288c14": "為轉解。不知上文說有四相則非菩薩。所以者何。",
    "X25n0488_001:0288c15": "以實無有法發菩提心也。此以下皆實明無菩提",
    "X25n0488_001:0288c16": "心。豈是薩字耶。十三斷無因則無佛法疑。言無因",
    "X25n0488_001:0288c17": "地之菩提。則亦當無現在之佛法矣。故下以如來",
    "X25n0488_001:0288c18": "名字解之。葢不惟現在之佛如是。即過去諸如來",
    "X25n0488_001:0288c19": "無不如是。故諸如來一切法即佛法。至此佛纔自",
    "X25n0488_001:0288c20": "明興如來一法。故斷疑中亦指出佛法二字。十四",
    "X25n0488_001:0288c21": "斷無人度生嚴土疑。此人字。從上譬如人身長大",
    "X25n0488_001:0288c22": "來。大身非大身。是人亦非人矣。將誰度生。將誰莊",
    "X25n0488_001:0288c23": "嚴佛土。要知此人字。不是人我之人。乃即身字意。",
    "X25n0488_001:0288c24": "故下即以我當滅度眾生。我當莊嚴佛土則非菩",
    "X25n0488_001:0289a01": "薩明之。十五斷諸佛不見諸法疑。即從上無我法",
    "X25n0488_001:0289a02": "是真菩薩來。言度生莊嚴皆非菩薩。而無我法者。",
    "X25n0488_001:0289a03": "乃真菩薩。則豈諸佛皆不見有諸法乎。故下以三",
    "X25n0488_001:0289a04": "世心不可得明之。葢心不見三世。故佛亦不見諸",
    "X25n0488_001:0289a05": "法。正是實理。而佛與如來一法。隱然在言外矣。十",
    "X25n0488_001:0289a06": "六斷福德例心顛倒疑。顛倒。即世俗心也。言三心",
    "X25n0488_001:0289a07": "即不可得。豈果報亦不可得乎。不能無疑。故下以",
    "X25n0488_001:0289a08": "福德無實明之。要見福德之多。專以無性故。則無",
    "X25n0488_001:0289a09": "法菩薩非真無福德。而顛倒心亦可以絕矣。十七",
    "X25n0488_001:0289a10": "斷無為何有相好疑。上文無我。無法。無二世。無福",
    "X25n0488_001:0289a11": "德。皆是無為也。言既如此諸法皆無。何以佛有應",
    "X25n0488_001:0289a12": "化身。如來有諸相法身。兩並言之。顯有淺深。庸眾",
    "X25n0488_001:0289a13": "疑情總屬一竇。故斷疑亦總言之。而說者因渾作",
    "X25n0488_001:0289a14": "一佛看。乃強以天親論八十種好三十二相分配。",
    "X25n0488_001:0289a15": "不知天親論亦是總言。何曾分說。八十種好。三十",
    "X25n0488_001:0289a16": "二相。皆法相也。有何分別。十八斷無身何以說法",
    "X25n0488_001:0289a17": "疑。言既無三身諸相。何以又能在世說法。葢欲併",
    "X25n0488_001:0289a18": "說法盡遮于無也。故下以無法可說明之。天親云。",
    "X25n0488_001:0289a19": "若如來色身相好不可得見。云何言如來說法。正",
    "X25n0488_001:0289a20": "是此意。說者乃謂既無色身。何處發聲。是反將無",
    "X25n0488_001:0289a21": "法。要說做有法矣。十九斷無法如何修證疑。因上",
    "X25n0488_001:0289a22": "文諸法皆無。則現在作佛將如何修證。此正親切",
    "X25n0488_001:0289a23": "問現在佛也。故經文前稱如來。此獨稱佛。前以有",
    "X25n0488_001:0289a24": "得無得。兩意並問。此以有得為無得一意專問。正",
    "X25n0488_001:0289b01": "為如何修證疑人指開門路。乃了義語。興前大不",
    "X25n0488_001:0289b02": "同。天親論云。若如來不得一法。名無上菩提。如何",
    "X25n0488_001:0289b03": "離上上證。轉轉得無上菩提。所謂無上菩提。正詮",
    "X25n0488_001:0289b04": "以得為無得之為字也。眼光極細。所謂離上上證",
    "X25n0488_001:0289b05": "轉得無上。詮如何修證。亦高一層。說者又遠纏第",
    "X25n0488_001:0289b06": "三第十等語。直作不得菩提說。此是句讀不明。不",
    "X25n0488_001:0289b07": "知淺深之故。二十斷所說無記非因疑。上言修一",
    "X25n0488_001:0289b08": "切善法得菩提。意持經演說。畢竟無記性。或非因",
    "X25n0488_001:0289b09": "果所係。故下又以福德較勝言之。然此亦是巧於",
    "X25n0488_001:0289b10": "生發。指引後人處。若論經文。實段段有福勝作結。",
    "X25n0488_001:0289b11": "未必如是拘拘也。解者亦當善理會不必泥執。二",
    "X25n0488_001:0289b12": "十一斷平等如何度生疑。言眾生既是平等。皆有",
    "X25n0488_001:0289b13": "佛性。何必又要如來度生。下乃以實實無度順證",
    "X25n0488_001:0289b14": "之。即是首章實無眾生得滅度者解。而說者乃謂",
    "X25n0488_001:0289b15": "如來度生實有高下實不平等。大非經旨。二十二",
    "X25n0488_001:0289b16": "斷以相比知真佛疑。以相觀如來。譬如認羊作虎。",
    "X25n0488_001:0289b17": "豈得比于真知。故以輪王醒之。觀與見不同。故特",
    "X25n0488_001:0289b18": "曰知。說者不悟觀見之淺深。仍以法身相好等話。",
    "X25n0488_001:0289b19": "重衍疊見。直是隔靴搔痒。二十三斷佛果非關福",
    "X25n0488_001:0289b20": "相疑。承上言以相內觀。亦可謂微細節目矣。猶且",
    "X25n0488_001:0289b21": "不可。然則佛果全然無相矣。葢全經敲剝非相至",
    "X25n0488_001:0289b22": "此。直是一毫不可著念。焉得不起頑空之疑。故下",
    "X25n0488_001:0289b23": "急以莫作斷滅相繳定。而說者又以福德果報溷",
    "X25n0488_001:0289b24": "入。經旨反晦。二十四斷化身出現受福疑。上文言。",
    "X25n0488_001:0289c01": "此菩薩勝前菩薩所得功德。言現在諸說法菩薩",
    "X25n0488_001:0289c02": "也。故曰化身出現。下文佛亦明以現在去來坐臥",
    "X25n0488_001:0289c03": "明之。要知現在說法者雖是化身。而仍有真法身",
    "X25n0488_001:0289c04": "在。則受福不亦宜乎。然既曰菩薩宜受福德。則化",
    "X25n0488_001:0289c05": "身與法身無異。而又曰無所從來。亦無所去。則法",
    "X25n0488_001:0289c06": "身與化身又不一。豈不疑惑。故二十五曰。斷法身",
    "X25n0488_001:0289c07": "化身一異疑。而下文乃以塵界實理明之。要見化",
    "X25n0488_001:0289c08": "身法身之異。由于塵界起見。若塵界之見泯。又何",
    "X25n0488_001:0289c09": "法與化之異乎。至此佛與如來三世一法。已和盤",
    "X25n0488_001:0289c10": "托出。而說者猶不悟三世之理。不知化身法身等",
    "X25n0488_001:0289c11": "字。將何著落。觀此則二十七疑實與彌勒偈相表",
    "X25n0488_001:0289c12": "裏而說者只渾渾也。二十六斷化身說法無福疑。",
    "X25n0488_001:0289c13": "前言菩薩宜受福矣。此又何復疑化身無福也。葢",
    "X25n0488_001:0289c14": "因若去若來節宜受福意實在言外。不曾明說。而",
    "X25n0488_001:0289c15": "下章又言知見信解。皆不生法相。故復疑化身說",
    "X25n0488_001:0289c16": "法無福也。下乃以最勝之福明之。然此最勝之福。",
    "X25n0488_001:0289c17": "專在不取相之如如。何也。如來實法如是也。此一",
    "X25n0488_001:0289c18": "語實是全經宗旨。全部總結。下四句偈。只詮得此",
    "X25n0488_001:0289c19": "意。然恐庸眾不曉。但以寂滅為如如。故又以何以",
    "X25n0488_001:0289c20": "故跌出偈語明之。偈語。正從有為法中看出無相。",
    "X25n0488_001:0289c21": "不是純任無為一邊。故二十七疑曰。入寂如何得",
    "X25n0488_001:0289c22": "說疑。要見如如與偈義。正不是頑空入寂也。天親",
    "X25n0488_001:0289c23": "云。若諸佛如來常為眾生說法。云何如來入涅槃。",
    "X25n0488_001:0289c24": "亦是為庸眾人淺見說想。說者遂以涅槃二字。實",
    "X25n0488_001:0290a01": "詮如如不動。乃又以頑空詮偈語。不知解疑者。正",
    "X25n0488_001:0290a02": "要反其所見。若以頑空詮偈語。直是入寂不說法",
    "X25n0488_001:0290a03": "矣。豈是破疑之意。予看二十七疑。專為庸眾人尋",
    "X25n0488_001:0290a04": "門覓路。無頭緒中討出頭緒。一片苦心。段段從上",
    "X25n0488_001:0290a05": "文想來。絕無支蔓。不意後人過為穿鑿。舍近求遠。",
    "X25n0488_001:0290a06": "反使經文韜晦。真是邢和遭棄。寶劒蒙塵。不有識",
    "X25n0488_001:0290a07": "者誰能正之。予因諸疑雖是恒情所不免。然終非",
    "X25n0488_001:0290a08": "章句段落可分。若倚為墻壁。反多葛藤。故不敢錄。",
    "X25n0488_001:0290a09": "但近來說家所最宗尚。乃逐段分列經文之傍。以",
    "X25n0488_001:0290a10": "備學人參照耳。",
    "X25n0488_001:0290a11": "佛法不可以文字求。乃謂非如文士呫嗶揣摩。雕",
    "X25n0488_001:0290a12": "琢字句為工。點染聲韻為格也。若前後倫次。淺深",
    "X25n0488_001:0290a13": "照應。乃心聲自然之理。即世俗人稍知文義者。出",
    "X25n0488_001:0290a14": "言談吐。定有一番起訖頭緒。前後照應。況神靈至",
    "X25n0488_001:0290a15": "聖。一指毫端。放出天人世界。秘文靈象。而謂演說",
    "X25n0488_001:0290a16": "般若。反僅同于婆子之叮嚀。村夫之嘈[口*?*〡]乎。此予",
    "X25n0488_001:0290a17": "所最不敢信者。蓮池云。金剛文字。似重非重。不重",
    "X25n0488_001:0290a18": "而重。極難註脚。金剛正眼云。諸家所論十七分後。",
    "X25n0488_001:0290a19": "有言前之未盡者。有言我法粗細者。有言重問發",
    "X25n0488_001:0290a20": "菩提心者。有以非人而不出己者。有以引他為自",
    "X25n0488_001:0290a21": "把柄者。俱在夢中說夢。此真報佛恩語也。不思經",
    "X25n0488_001:0290a22": "文本曰。聞是章句受持讀誦。為人解說。則佛說此",
    "X25n0488_001:0290a23": "經。原自有章法句法。可解可說。何致捕風縛影。各",
    "X25n0488_001:0290a24": "逞臆見乎。余謂此經。語氣迴環操放之間。淺深層",
    "X25n0488_001:0290b01": "級。直是一筆極有規矩文章。頗與大學中庸相似。",
    "X25n0488_001:0290b02": "今姑以愚所見略陳之。若見非相之相則見如來。",
    "X25n0488_001:0290b03": "此一語。實全經宗旨也。興末後如如不動。并古偈",
    "X25n0488_001:0290b04": "全義相照應。如如不動。非相之相也。一切有為法。",
    "X25n0488_001:0290b05": "應作如是觀。即見如來也。崑崙阿耨達池與大海",
    "X25n0488_001:0290b06": "尾閭呼吸相通。此其象矣。舍此無所謂彼岸者。若",
    "X25n0488_001:0290b07": "降心修行。則渡海之筏也。空相無住。則捨筏是。非",
    "X25n0488_001:0290b08": "降修不能渡海。非空相無住不能登岸。此如來實",
    "X25n0488_001:0290b09": "法全體。即諸佛眾生一切法也。何也。葢諸佛眾生",
    "X25n0488_001:0290b10": "有過去現在未來之異相而無異心。過去心不可",
    "X25n0488_001:0290b11": "得。現在心不可得。未來心不可得。故過去者當如",
    "X25n0488_001:0290b12": "是知。現在者當如是見。未來者當如是信解。皆歸",
    "X25n0488_001:0290b13": "不生法相。譬如萬川印月。總是一月。月滿萬川。同",
    "X25n0488_001:0290b14": "歸無月。正所謂三世如來也。若乃降心者必先信",
    "X25n0488_001:0290b15": "心。故於信心之問獨詳降心。曰不取。曰無得。皆降",
    "X25n0488_001:0290b16": "心之無住也。修行者必先持行。故於奉持之問獨",
    "X25n0488_001:0290b17": "詳修行。曰成就第一。曰忍辱布施。皆修行之無住",
    "X25n0488_001:0290b18": "也。葢降心為解。修行為行。解行成就。方為到岸。然",
    "X25n0488_001:0290b19": "猶非捨筏之登。至於受持讀誦。不知輕賤。但得阿",
    "X25n0488_001:0290b20": "耨多羅三藐三菩提不可思議功德。而後直是彼",
    "X25n0488_001:0290b21": "岸如來矣。然此特因空生之進問信持。而廣為演",
    "X25n0488_001:0290b22": "說。實與首章無二義。譬如前殿後殿。佛土雖殊。莊",
    "X25n0488_001:0290b23": "嚴則一。經傳異體。洵非誣耳。至如十七分後論現",
    "X25n0488_001:0290b24": "在佛法。以無我為實。要見如來法。即佛法也。二十",
    "X25n0488_001:0290c01": "一分後論未來眾生法。以平等為實。要見佛法即",
    "X25n0488_001:0290c02": "眾生法也。三世一法。非彰明較著者乎。然三世之",
    "X25n0488_001:0290c03": "中。又兼三世。如問信心曰眾生得聞。現在相也。問",
    "X25n0488_001:0290c04": "奉持曰後五百歲。未來相也。佛法曰三心不可得。",
    "X25n0488_001:0290c05": "眾生曰是法平等無有高下。則經緯三世。貫串無",
    "X25n0488_001:0290c06": "跡。雖織錦雕虫。無以過是。蛛絲馬足。不足為喻。真",
    "X25n0488_001:0290c07": "神龍變化。出沒非常之妙矣。洎乎三問既終。乃即",
    "X25n0488_001:0290c08": "二法雙結。如來三十二相。既不可見。并不可觀。幾",
    "X25n0488_001:0290c09": "於斷滅矣。故遂以莫作斷滅相挽定非相之相。佛",
    "X25n0488_001:0290c10": "無去來。又無塵界。亦幾於四相皆空矣。故又以是",
    "X25n0488_001:0290c11": "名我見人見眾生見壽者見挽定非相之相。佛與",
    "X25n0488_001:0290c12": "如來皆有非相之相。而眾生皆在其中。兩佛同歸",
    "X25n0488_001:0290c13": "一相。三世原無二理。如如不動。宛然呈現。謂見如",
    "X25n0488_001:0290c14": "來。其誰不然。乃遂一語跌出牟尼寶光。千聖傳心",
    "X25n0488_001:0290c15": "要訣。只此一偈。全部金經宗旨。只了此一偈。如神",
    "X25n0488_001:0290c16": "龍之得珠歸海。忽然大地雲收霧散。一片晴空。真",
    "X25n0488_001:0290c17": "天造奇文。自然靈筆。玉書金簡不足比其精。八會",
    "X25n0488_001:0290c18": "十華不足追其奧。而乃謂不當以文字求。抑何謬",
    "X25n0488_001:0290c19": "也。若乃段段以福果為勸徵。又段段以空相為究",
    "X25n0488_001:0290c20": "竟。層層淺深。尤有精意。如首章大法。福德之後。結",
    "X25n0488_001:0290c21": "以非相。其喻為四虗空。葢如來非相之相。正虗空",
    "X25n0488_001:0290c22": "象也。非四虗空不足以當如來實法之比擬。固有",
    "X25n0488_001:0290c23": "分量矣。若信心福德屬貪薄一邊。故以七寶布施",
    "X25n0488_001:0290c24": "較。而不取為解中之解。則為三千大千世界之七",
    "X25n0488_001:0291a01": "寶。無得為解中之行。更進一層。則為恒河沙三千",
    "X25n0488_001:0291a02": "大千世界之七寶。同為七寶較量。奢約不同也。若",
    "X25n0488_001:0291a03": "持行福德屬瞋薄一邊。故以身命布施較。而般若",
    "X25n0488_001:0291a04": "第一為行中之解。則為河沙身命。忍辱布施為行",
    "X25n0488_001:0291a05": "中之行。亦進一層。則為盡日河沙身命。同以身命",
    "X25n0488_001:0291a06": "較量。而稀密不同也。然所謂布施者。皆世俗人之",
    "X25n0488_001:0291a07": "布施。至降修兩至。心行兼到。底于癡薄。出離三界。",
    "X25n0488_001:0291a08": "直為荷擔如來菩提矣。乃即以佛所供養諸佛功",
    "X25n0488_001:0291a09": "德較。其為不同更何如也。若乃十七分以後。皆就",
    "X25n0488_001:0291a10": "說法言。說法近于解而未及行。雖究竟實理。即解",
    "X25n0488_001:0291a11": "即行。然所謂實無有法。無法可說。莫作斷滅相。是",
    "X25n0488_001:0291a12": "名我人等見。皆解一邊。故亦皆以七寶較。而無我",
    "X25n0488_001:0291a13": "法。則以三千大千七寶。且曰無福德故。則又隱然",
    "X25n0488_001:0291a14": "一虗空同相也。平等法以須彌山七寶較。且曰譬",
    "X25n0488_001:0291a15": "喻算數所不能及。則又隱然一不可思議同相也。",
    "X25n0488_001:0291a16": "如來無斷滅相。則亦以河沙世界七寶較。而且曰",
    "X25n0488_001:0291a17": "不受福德。則亦隱然一虗空同相也。佛於四相非",
    "X25n0488_001:0291a18": "見為見。則亦以無量阿僧祗七寶較。而但曰其福",
    "X25n0488_001:0291a19": "勝彼。則亦隱然一不可思議同相也。至其所稱較",
    "X25n0488_001:0291a20": "量福德之人。亦各有不同。如信心不取為解之初。",
    "X25n0488_001:0291a21": "則布施七寶者稱人。以後信心無得及三層持行",
    "X25n0488_001:0291a22": "所較者。皆稱善男子善女人。至解行兼後。則佛竟",
    "X25n0488_001:0291a23": "自舉以較矣。至佛法無我。眾生法平等。兩較福德。",
    "X25n0488_001:0291a24": "亦皆稱人。而如來無斷滅相較。獨稱菩薩。而佛法",
    "X25n0488_001:0291b01": "是名四相見。亦稱人。若首章言如來實法。則直以",
    "X25n0488_001:0291b02": "虗空較而無所稱。其中淺深。顯然不苟。地位主客。",
    "X25n0488_001:0291b03": "確有倫次。而說者茫無分別。竊恐未安。昔法達禪",
    "X25n0488_001:0291b04": "師誦法華經三千卷。六祖謂曰。汝但執口念為功",
    "X25n0488_001:0291b05": "課耶。何異犛牛愛尾也。師曰。豈解義不勞誦經耶。",
    "X25n0488_001:0291b06": "祖曰。迷悟在人。損益由汝。所謂心迷法華轉。心悟",
    "X25n0488_001:0291b07": "轉法華。師蒙啟發。遂以偈頌曰。經誦三千卷。曹溪",
    "X25n0488_001:0291b08": "一句亡。未明出世旨。寧歇累生狂。故楞伽云。因語",
    "X25n0488_001:0291b09": "見義。如燈照色。菩薩亦爾。因語言燈。入離言說。余",
    "X25n0488_001:0291b10": "不敢以荃蹄為魚兔。然魚兔未得。亦不敢夸言六",
    "X25n0488_001:0291b11": "經為糟粕也。願與有志菩提者共證之。",
    "X25n0488_001:0291b12": "儒與仙佛。皆言道矣。然道原於天。天一則道一。道",
    "X25n0488_001:0291b13": "根於心。心一則道亦一。經生家守古人傳習之末。",
    "X25n0488_001:0291b14": "不悟性命精微之要。妄分彼我。角立門墻。猥以釋",
    "X25n0488_001:0291b15": "氏為異端。夫孔孟之所謂異端。豈釋氏哉。葢釋有",
    "X25n0488_001:0291b16": "五戒。猶儒有五德。其似是而非者。謂之異端。儒之",
    "X25n0488_001:0291b17": "異端。猶釋之外道。故孔子所攻者。心逆而險。言偽",
    "X25n0488_001:0291b18": "而辨。行僻而堅。順非而澤。記醜而博。乃鄧柝尹何",
    "X25n0488_001:0291b19": "少正卯之流。而老聃則目為猶龍。伯夷柳下惠。則",
    "X25n0488_001:0291b20": "稱逸民。至宰嚭問道。獨指西方聖人。夫老聃即迦",
    "X25n0488_001:0291b21": "蘭仙人之類。而夷惠則捨國太子忍辱菩薩也。豈",
    "X25n0488_001:0291b22": "孔子之所謂異端乎。孟子所闢者。無父無君。鄉愿",
    "X25n0488_001:0291b23": "亂德。乃惰四支。縱耳目。好貨財。私妻子。不顧父母",
    "X25n0488_001:0291b24": "之養。正楊氏為我之賊也。非以辭榮養生為無父",
    "X25n0488_001:0291c01": "也。饔飱並耕。桐棺布被以市恩天下。譽則歸己。毀",
    "X25n0488_001:0291c02": "則歸人。正墨氏兼愛之巧也。非以遁世修性為無",
    "X25n0488_001:0291c03": "君也。故庚列莊慎。清靜虗無。與孟子同時。不聞有",
    "X25n0488_001:0291c04": "訾議。而伯夷柳下。且為清和之聖。於陵仲子匡章",
    "X25n0488_001:0291c05": "徐夷。猶欲倚門墻則招之。則孟子異端。豈釋氏之",
    "X25n0488_001:0291c06": "謂乎。昔上古神人。吸風飲露。乘雲氣。御飛龍。遊乎",
    "X25n0488_001:0291c07": "四海之外。使物不疵癘而年穀熟。即儒傳之無懷",
    "X25n0488_001:0291c08": "葛天。而釋教所謂梵仙也。夏商以上。神靈鬼物之",
    "X25n0488_001:0291c09": "事。顯著甚多。周穆之日。化人乃來。遺像於石。至秦",
    "X25n0488_001:0291c10": "世復見。由余識焉。故顏淵不飲酒。不茹葷。孔子謂",
    "X25n0488_001:0291c11": "祭祀之齋。非心齋。莊子生不布施。死何含珠為。施",
    "X25n0488_001:0291c12": "於人而不不忘。非天布也。即不住相布施之義。而",
    "X25n0488_001:0291c13": "隱几喪偶。偕來忘我。魚樂蝶夢之類。直是不語禪",
    "X25n0488_001:0291c14": "機。指頭參話。與柱拂舉棓何異。然則孔孟以前。曷",
    "X25n0488_001:0291c15": "常無釋教哉。若漢明求像。白馬西來。特流通貝文",
    "X25n0488_001:0291c16": "之始耳。今觀四十二章經曰。人事天地鬼神。不如",
    "X25n0488_001:0291c17": "孝其二親。二親最神。又曰。六情已具。生中國難。奉",
    "X25n0488_001:0291c18": "佛道。值有道之君難。其理初不悖忠孝。迨魏晉以",
    "X25n0488_001:0291c19": "還。崇奉既廣。其徒不純。不能闡揚大道。專以因果",
    "X25n0488_001:0291c20": "報應。供養布施。恫愒人主。聚斂財寶。至唐世益甚。",
    "X25n0488_001:0291c21": "於是姚元之有外求之論。韓昌黎有迎骨之諫。要",
    "X25n0488_001:0291c22": "亦正教中刮磨淘汰之助矣。特其附會孔孟。指斥",
    "X25n0488_001:0291c23": "異端。不能無文士之習焉。而後之腐儒。遂相牽引",
    "X25n0488_001:0291c24": "以為扶翼道學之盟主。嗟乎。夫所謂道學者。豈有",
    "X25n0488_001:0292a01": "外於明心見性哉。今即金剛一經言之。無我相人",
    "X25n0488_001:0292a02": "相眾生相壽者相。即喜怒哀樂之未發也。一切眾",
    "X25n0488_001:0292a03": "生。我皆令入無餘涅槃而滅度之。即欲立欲達我",
    "X25n0488_001:0292a04": "道一以貫之也。應無所住而生其心。即致知止善",
    "X25n0488_001:0292a05": "之學也。是法平等。無有高下。即天命之性也。實無",
    "X25n0488_001:0292a06": "我法。無法可說。即率性之道也。聞是章句。受持讀",
    "X25n0488_001:0292a07": "誦。為人解說。即修道之教也。如如不動。即上天之",
    "X25n0488_001:0292a08": "載。無聲無臭也。非相之相。即易之無極。而不住相。",
    "X25n0488_001:0292a09": "即乾元用九之用也。種種福德果報。即禎祥妖孽",
    "X25n0488_001:0292a10": "之理。與湯誥福善禍淫。洪範休徵咎徵也。故屠緯",
    "X25n0488_001:0292a11": "真曰。儒與仙佛。其理實一。而造用成就。微有不同。",
    "X25n0488_001:0292a12": "予謂究竟亦無不同也。孔子曰。朝聞道夕死可矣。",
    "X25n0488_001:0292a13": "此實究竟之理。而性與天道。特罕言之。葢可以心",
    "X25n0488_001:0292a14": "得而不可以言傳。非鄙薄而外之也。所以宋世大",
    "X25n0488_001:0292a15": "儒。言道者。往往取資義學。周程張朱蘇陸黃秦。皆",
    "X25n0488_001:0292a16": "所不免。而近世為尤甚。然近世儒者多以名為累。",
    "X25n0488_001:0292a17": "必陰資其說而陽避其名。且操戈焉以掩葢其竊",
    "X25n0488_001:0292a18": "取之陋。嗚呼。我不知何以為母自欺也。數百年來。",
    "X25n0488_001:0292a19": "惟管東溟先生一人。獨明目張膽言之。而天下卒",
    "X25n0488_001:0292a20": "未敢有昌明之者。則何也。非盡儒之彼見不銷。而",
    "X25n0488_001:0292a21": "亦由於釋之自晦其教也。葢譯之宗與教。猶儒之",
    "X25n0488_001:0292a22": "率與修。誠與明。不可偏廢。而今之釋者好言宗旨。",
    "X25n0488_001:0292a23": "不屑教品。乃浮慕乎頓悟成佛之易。而不知實修",
    "X25n0488_001:0292a24": "實行。於是儒者愈疑其說之空虗誕遠而不可合。",
    "X25n0488_001:0292b01": "此道之所以不明也。發。書生耳。烏敢言道。顧常奉",
    "X25n0488_001:0292b02": "教先人。不肯以名實自遁。幼年讀性理諸書。中歲",
    "X25n0488_001:0292b03": "亦窺釋典。皆不能有所得。近自蟬蛻遊都。始簡筆",
    "X25n0488_001:0292b04": "墨。稍親鹿苑。縱觀象教。深信此道實出一源。而其",
    "X25n0488_001:0292b05": "所異者特威儀動作。語言文字間耳。夫威儀動作。",
    "X25n0488_001:0292b06": "乃理道之粗跡。而語言文字。亦風土之異音。苟得",
    "X25n0488_001:0292b07": "其精。何必以粗跡為表見。苟見其同。何必以異音",
    "X25n0488_001:0292b08": "為真假。每見近世法喜皈依。必以離家出俗為異。",
    "X25n0488_001:0292b09": "夫難提尊者。道玄居士。豈盡離家出俗乎。但得五",
    "X25n0488_001:0292b10": "戒精。意。何處非最上菩提。又見近世支那撰述。必",
    "X25n0488_001:0292b11": "以梵義方言為體。夫白馬四十二章。青牛五千餘",
    "X25n0488_001:0292b12": "文。豈盡梵義方言乎。但合迦文真旨。何妨我用我",
    "X25n0488_001:0292b13": "法。故余於此。直將最淺近語。敷演真諦。務使雅俗",
    "X25n0488_001:0292b14": "共賞。儒釋參同。庶幾稍符廣為人說之教。以彰明",
    "X25n0488_001:0292b15": "大道同源之理云爾。",
    "X25n0488_001:0292b19": "附記",
    "X25n0488_001:0292b20": "(發)竊意。此豈亦三生石上一公案耶。葢予生平惟",
    "X25n0488_001:0292b21": "好古。無他長。尤敬佛書。深信此種道理。天壤間實",
    "X25n0488_001:0292b22": "實有之。心性中實實具之。顧惑溺舉業家。雕蟲蠹",
    "X25n0488_001:0292b23": "楮。虗靡四十餘春。如一吷也。辛丑歲。嘗夢高山絕",
    "X25n0488_001:0292b24": "壁間有石像幅巾袈裟朱履者。仰視之。輙自喜為",
    "X25n0488_001:0292c01": "前世因。傍揭聯句曰。胸含萬嶺千秋雪。目送長江",
    "X25n0488_001:0292c02": "一片雲。覺而異焉。自是頗有問徑蔗園意。因爾焚",
    "X25n0488_001:0292c03": "棄筆墨。為玄水之遊。放袋叉手。實自還其本來也。",
    "X25n0488_001:0292c04": "無何浪迹京邑。又復十載。幸奚囊中。南華一帙。宗",
    "X25n0488_001:0292c05": "鏡一卷。不致放廢。時從塵氛喧會之側。展閱一二。",
    "X25n0488_001:0292c06": "真不啻清涼散蕩滌心胸矣。及見諸世故。升沉得",
    "X25n0488_001:0292c07": "失。儵忽遷變。人情巇險。同於芒刃。益深省悟。歸而",
    "X25n0488_001:0292c08": "杜門息慮。遂多暇日。乃以金經課誦。修嗣續因。則",
    "X25n0488_001:0292c09": "又恒苦目疾。每學禪坐冥接。或於夜分晨清。理會",
    "X25n0488_001:0292c10": "大意。竊見其中前後層次。極有淺深照應。章法段",
    "X25n0488_001:0292c11": "落。直與儒書不異。不知何故從來注疏。零碎疊複。",
    "X25n0488_001:0292c12": "茫無貫串。因以己意。試為疏之。初亦非欲問世。不",
    "X25n0488_001:0292c13": "意一二月間。屢感異夢。如佛像天書星斗雲漢。及",
    "X25n0488_001:0292c14": "彩筆雕墨。贈買扇籍等事。凡數十見。甞一夕三四",
    "X25n0488_001:0292c15": "夢稍合瞑。即形僧佛異像者。於是不禁自驚。自疑",
    "X25n0488_001:0292c16": "曰。豈比鹵莾杜撰。果有當于密諦乎。何遂煩幽貺",
    "X25n0488_001:0292c17": "若此。自是更覓諸家舊德疏論。及各譯原本證之。",
    "X25n0488_001:0292c18": "不意杜撰所見。亦時時頴露於前人。特相沿成說。",
    "X25n0488_001:0292c19": "不肯離窠脫臼。而三世因緣。則直與彌勒偈符契。",
    "X25n0488_001:0292c20": "於是遂不自揣。張膽而言。謬成章句。然猶未敢孟",
    "X25n0488_001:0292c21": "浪災梨也。九月朔且。以筵卜之天及大士。得吉。既",
    "X25n0488_001:0292c22": "望又以龜卜之神。得從。十一月朔。又有恒修長老。",
    "X25n0488_001:0292c23": "為予跪請大悲。籤得句云。夢中說夢獲多才。身外",
    "X25n0488_001:0292c24": "浮名總莫猜。水遠山遙難駐足。貴人一指笑顏開。",
    "X25n0488_001:0293a01": "葢予於沉迷說海之際。得破疑城。而直出者。實始",
    "X25n0488_001:0293a02": "正眼夢中說夢之句。不意佛語首及之。婉如面命。",
    "X25n0488_001:0293a03": "更可異也。於是率爾授梓。究未決其孰為莊生孰",
    "X25n0488_001:0293a04": "為蝴蝶矣。恒修。南昌人。行脚禾中。冬夏不著芒鞵。",
    "X25n0488_001:0293a05": "人號赤脚和尚。近歲募修三塔寺大悲閣鐘樓。里",
    "X25n0488_001:0293a06": "人多敬信之。癸丑。又屬修天寧佛閣。師以鐘樓未",
    "X25n0488_001:0293a07": "完。有待也。七月大風。佛閣東倚欲頹。里人急呼匠",
    "X25n0488_001:0293a08": "搘之。尚未用力。是夕師禪坐閣中。至夜分異香黂",
    "X25n0488_001:0293a09": "鬱。如數百人邪許者。柱斗間。格格有聲。心知為神",
    "X25n0488_001:0293a10": "助也。閉目不動。迨天明起視。則東西皆中繩矣。惟",
    "X25n0488_001:0293a11": "南北尚稍倚。明日師為予言之。里人皆知佛閣之",
    "X25n0488_001:0293a12": "神牮。而不知師坐其中也。師亦不與人言。葢實修",
    "X25n0488_001:0293a13": "功行者。",
    "X25n0488_001:0293a14": "旹",
    "X25n0488_001:0293a15": "康熈十有二年歲在癸丑仲冬南至之七日智普又",
    "X25n0488_001:0293a16": "識",
    "X25n0488_001:0293a18": "章句",
    "X25n0488_001:0293a19": "經曰。聞是章句。為人演說。葢章句者。演說之要領也。",
    "X25n0488_001:0293a20": "故諸經皆有品分。章句明別。學人易於尋伺。獨此金",
    "X25n0488_001:0293a21": "經文義奧衍。而昭明分第。又非章句之真。故人多異",
    "X25n0488_001:0293a22": "解。茲特正之。",
    "X25n0488_001:0293a23": "通序",
    "X25n0488_001:0293a24": "(法會因由分前半段　凡二十九字)。",
    "X25n0488_001:0293b01": "別序",
    "X25n0488_001:0293b02": "(法會因由分後半段　凡四十二字)。",
    "X25n0488_001:0293b03": "正宗",
    "X25n0488_001:0293b04": "經一章。言如來法也。無相為心法。布施為行法。",
    "X25n0488_001:0293b05": "若見非相之相。為如來實法。",
    "X25n0488_001:0293b06": "(善現啟請分　大乘正宗分　妙行無住分　凡四百六十字)。",
    "X25n0488_001:0293b07": "說經之一章。言信如來法者。以不取無得為實。",
    "X25n0488_001:0293b08": "應首章心法也。",
    "X25n0488_001:0293b09": "(正信希有分　無得無說分　依法出生分　一相無相分　莊嚴淨土分　無為福勝分",
    "X25n0488_001:0293b10": "　尊重正教分　凡一千一百三十二字)。",
    "X25n0488_001:0293b11": "說經之二章。言持如來法者。以般若布施為實。",
    "X25n0488_001:0293b12": "應首章行法也。",
    "X25n0488_001:0293b13": "(如法受持分　離相寂滅分　持經功德分　凡一千一百二十二字)。",
    "X25n0488_001:0293b14": "說經之三章。總言信持如來法者。有非相之果。",
    "X25n0488_001:0293b15": "以應首章見如來實法也。",
    "X25n0488_001:0293b16": "(能淨業障分　凡二百零七字)。",
    "X25n0488_001:0293b17": "說經之四章。言佛法無我。即如來法也。",
    "X25n0488_001:0293b18": "(究竟無我分　一體同觀分　法界通化分　離色離相分　非說所說分前半",
    "X25n0488_001:0293b19": "　凡一千二十七字)。",
    "X25n0488_001:0293b20": "說經之五章。言眾生法平等。即佛法也。",
    "X25n0488_001:0293b21": "(非說所說分後半　無法可得分　淨心行善分　福智無比分　化無所化分",
    "X25n0488_001:0293b22": "　凡三百六十九字)。",
    "X25n0488_001:0293b23": "說經之六章。言如來無相。亦非無相也。",
    "X25n0488_001:0293b24": "(法身非相分　無斷無滅分　不受不貪分　凡三百七字)。",
    "X25n0488_001:0293b25": "說經之七章。言佛無法相亦無非法相。遂言古",
    "X25n0488_001:0293c01": "偈以結之。如來實法全矣。",
    "X25n0488_001:0293c02": "(威儀寂靜分　一合理相分　知見不生分應化非真分前半　凡四百二十一字)。",
    "X25n0488_001:0293c03": "流通",
    "X25n0488_001:0293c04": "(應化非真分後半　凡四十四字)。",
    "X25n0488_001:0293c05": "全經正文。凡五千一百六十字。",
    "X25n0488_001:0293c06": "讀法",
    "X25n0488_001:0293c07": "凡語意。截然可斷者。為句。(點在字傍)或語意趨下。語",
    "X25n0488_001:0293c08": "氣相聯而句長。姑作分斷者。為讀(點在字下音逗)。",
    "X25n0488_001:0293c09": "凡全經宗旨。前後相應要句。用●。眼目用◎。",
    "X25n0488_001:0293c10": "各章語意。趨重要句眼目。用◎。立言分別處。用",
    "X25n0488_001:0293c11": "。逐段義理初見處。用○。遂句中著意。字眼不",
    "X25n0488_001:0293c12": "可忽處。用。",
    "X25n0488_001:0293c13": "凡佛語與須菩提語轉換處。用﹂。",
    "X25n0488_001:0293c14": "(以上務為標題醒眼方便。人尋伺要領。非同文士評隲浮華之例。讀者鑒之)。",
    "X25n0488_001:0294a02": "金剛般若波羅蜜經郢說嘉興智普居士　徐發　詮次",
    "X25n0488_001:0294a04": "標名",
    "X25n0488_001:0294a05": "金剛般若波羅蜜經(般音撥若音惹)",
    "X25n0488_001:0294a06": "金。西方之精。剛。堅也。般若。梵義智慧也。波羅蜜。梵義彼岸。猶言至極處。此",
    "X25n0488_001:0294a07": "經宗旨。言人心有至堅之智慧。皆可以造道而至于極也。葢人心清淨。原",
    "X25n0488_001:0294a08": "有真慧。但為物欲所蔽。于是識蘊萌生。不得見道。若能空諸相而生于忍。",
    "X25n0488_001:0294a09": "如其真慧。歸諸清淨。則離此到彼。離塵作佛矣。",
    "X25n0488_001:0294a10": "通序",
    "X25n0488_001:0294a11": "如是我聞。一時佛在舍衛國祗樹給孤獨園。與大比丘眾千二百五十人俱",
    "X25n0488_001:0294a12": "(比去聲凡比丘之比皆倣此)。",
    "X25n0488_001:0294a13": "通序。晉釋道安所定。昭明總下文為法會因由分。按釋迦譜云。佛將涅槃。",
    "X25n0488_001:0294a14": "六群比丘問。結集法藏。一切經初。安何等語。佛曰當安如是我聞。一時佛",
    "X25n0488_001:0294a15": "在某處。而說是經。因凡經皆有此起。故以為通序也。今從之。如是我聞。猶",
    "X25n0488_001:0294a16": "言如此者乃我所聞。我。集經者自我也。譜云阿難。佛。釋迦牟尼佛。梵義覺",
    "X25n0488_001:0294a17": "也。有自覺覺人二義。舍衛。國名。其國太子名祗陀。常舍所種樹之園興長",
    "X25n0488_001:0294a18": "者須達拏。給養孤獨貧人。故名祗樹給孤獨園。比丘。梵義有怖魔淨戒乞",
    "X25n0488_001:0294a19": "法乞食等義。大比丘。德高行修之稱。千二百五十人。統言一時所聞佛說",
    "X25n0488_001:0295a01": "法之眾。有如此。釋譜鑿鑿有其目。不必泥。總見此經乃眾所共聞。非私撰",
    "X25n0488_001:0295a02": "耳。",
    "X25n0488_001:0295a03": "別序",
    "X25n0488_001:0295a04": "爾時世尊食時。著衣持鉢。入舍衛大城乞食。於其城中。次第乞已。還至本處。",
    "X25n0488_001:0295a05": "飯食訖。收衣鉢。洗足已。敷座而坐(飯食之食去聲)。",
    "X25n0488_001:0295a06": "別序。亦道安所定。專序祗園一時演法之由。故謂之別序。世尊。舉世所尊",
    "X25n0488_001:0295a07": "仰者。崇稱佛也。食時。當食之時。佛法過中不食。此午前也。衣。僧梨衣。鉢。所",
    "X25n0488_001:0295a08": "以貯食。次第乞。沿門乞。不擇貧富也。飯食。重造飯以食。所以蠲潔也。敷座",
    "X25n0488_001:0295a09": "而坐。垂衣於座。結趺而坐。即禪坐也。言此以見佛之行住有節。儀容有度。",
    "X25n0488_001:0295a10": "皆清淨持戒之相也。",
    "X25n0488_001:0295a11": "正宗",
    "X25n0488_001:0295a12": "凡佛說起至經義盡。謂之正宗。亦道安所定。諸經皆然。後人以經義深長。",
    "X25n0488_001:0295a13": "文句繁衍。學人難於理會。乃有品分之分。故昭明於此經。作三十二分。不",
    "X25n0488_001:0295a14": "過約取每段大意。標出四字。以便學人尋伺。原非章句。即天親菩薩二十",
    "X25n0488_001:0295a15": "七疑之例。特稍集其要耳。予見後人依傍二家太過。轉展誤謬。由於貪求",
    "X25n0488_001:0295a16": "實義。不辨語脉虗神。不知淺深要歸所在。故十七分後。問語重複。而解者",
    "X25n0488_001:0295a17": "遂多穿鑒。不知經文明曰聞是章句。為人解說則此經中。原自有章法句",
    "X25n0488_001:0295a18": "法。有章法句法。則必有起伏段落。淺深層次。所謂語脉虗神。正實理之門",
    "X25n0488_001:0296a01": "戶也。誰能不由門戶而見堂奧者乎。予是以據本文之起伏段落。次為八",
    "X25n0488_001:0296a02": "章。究實理之淺深層次顯出三世一法。庶幾初學者尋門得路。然後登堂",
    "X25n0488_001:0296a03": "入室。不致竄越徑竇。庶有稗于詮解焉。若乃禪宗頓悟。一語半偈。便了生",
    "X25n0488_001:0296a04": "死。誠無藉此老婆子矣。",
    "X25n0488_001:0296a05": "時長老須菩提在大眾中。即從座起。偏袒右肩。右膝著地。合掌恭敬而白佛",
    "X25n0488_001:0296a06": "言。希有世尊。如來善護念諸菩薩。善付囑諸菩薩。世尊。善男子善女人。發阿",
    "X25n0488_001:0296a07": "耨多羅三藐三菩提心。應云何住。云何降伏其心。佛言善哉善哉。須菩提。如",
    "X25n0488_001:0296a08": "汝所說。如來善護念諸菩薩。善付囑諸菩薩。汝今諦聽。當為汝說。善男子善",
    "X25n0488_001:0296a09": "女人發阿耨多羅三藐三菩提心。應如是住。如是降伏其心。唯然世尊。願樂",
    "X25n0488_001:0296a10": "欲聞。(長上聲降平聲樂入聲)。",
    "X25n0488_001:0296a11": "此一節。問答初機莫逆之概也。長老。尊德之稱。須菩提。長老之名。梵義曰",
    "X25n0488_001:0296a12": "善見。亦曰善吉。亦曰空生。袒肩。膝地。合掌。釋儀也。希有世尊。世所無有之",
    "X25n0488_001:0296a13": "尊德也。如來凡佛至極之號。真性自如。隨化而來。謂之如來。按佛本是如",
    "X25n0488_001:0296a14": "來轉化也。須菩提所問如來之號。實指過去如來言。故下文復以見如來",
    "X25n0488_001:0296a15": "正答其問也。護。愛護也。念。顧念也。故偈曰。加彼身同行。付。未得者付之。囑。",
    "X25n0488_001:0296a16": "已得者堅之。故偈曰。不退得未得。菩薩。梵義未入聖位之賢者。善男子。即",
    "X25n0488_001:0296a17": "比丘。善女人。即比丘尼。阿耨多羅三藐三菩提。梵義無上正徧正覺。無上。",
    "X25n0488_001:0296a18": "即無尚。莫以加也。正。不邪。徧。不隘。正覺。至正之智慧性。發此心。即修道之",
    "X25n0488_001:0297a01": "心。住。安住。猶言究竟歸棲之地。降伏。制之使不放逸。葢心為萬善之根。亦",
    "X25n0488_001:0297a02": "為萬識之使。得其制。則為聖為佛。失其制。則為業為小人。為聖為佛。即究",
    "X25n0488_001:0297a03": "竟歸棲之地矣。善哉善哉。讚歎之詞。如汝所說。如汝所問如來法也。諦。審",
    "X25n0488_001:0297a04": "也。當為汝說。當以如來法為汝說也。如是住。如是降伏。先為虗詞。如其所",
    "X25n0488_001:0297a05": "問應之。以見一一分辨也。唯然。應諾之聲。願樂欲聞。志所慕而心所喜之",
    "X25n0488_001:0297a06": "欲聞也。敘此以見佛之善教。須菩提勤學之意。",
    "X25n0488_001:0297a07": "佛告須菩提。諸菩薩摩訶薩。應如是降伏其心。所有一切眾生之類。若卵生。",
    "X25n0488_001:0297a08": "若胎生。若濕生。若化生。若有色。若無色。若有想。若無想。若非有想非無想。我",
    "X25n0488_001:0297a09": "皆令入無餘涅槃而滅度之。如是滅度無量無數無邊眾生。實無眾生得滅",
    "X25n0488_001:0297a10": "度者(此是降心之寔)。何以故。須菩提。若菩薩有我相。人相。眾生相。壽者相。即非菩薩(相去聲後同)。",
    "X25n0488_001:0297a11": "此一節。正答降伏其心也。摩訶薩。梵義大菩薩。一切眾生。指下九種。卵。胎。",
    "X25n0488_001:0297a12": "濕。化。皆以四大五陰和合而成。謂之欲界天。離欲界。但有色而已。謂之色",
    "X25n0488_001:0297a13": "界天。離色。謂之無色界天。又有空無處。識無處。二天。謂之有想天。又無所",
    "X25n0488_001:0297a14": "有處。謂之無想天。又有頂一天。謂之非有想非無想天。以有細想而無粗",
    "X25n0488_001:0297a15": "想也。愚按梵義如此。不敢強解。然以理推之。竊謂佛法惟心。心之靈明。不",
    "X25n0488_001:0297a16": "生不滅。非儒家所謂形質之心也。故心之所見有清濁粗細。即有色想有",
    "X25n0488_001:0297a17": "無等天。而眾生之心入某天者。即為某天之眾生。故釋典所言天人。鑿鑿",
    "X25n0488_001:0297a18": "有相。天人不淨。亦墮惡道。所以同稱眾生。竝資佛度也。無餘涅槃。梵義謂",
    "X25n0488_001:0298a01": "煩惱既盡。五陰亦滅。但有真常自性曰涅槃。并真常亦無可證。曰無餘涅",
    "X25n0488_001:0298a02": "槃。滅是去其識蘊。度是脫其生死輪迴。圓覺所謂有性無性。皆成佛道也。",
    "X25n0488_001:0298a03": "葢佛法慈悲。以度生為用。見眾生現在瞬息。過去業報無窮。現在救濟。不",
    "X25n0488_001:0298a04": "如向後超度之恩深。故儒家以博施濟眾為聖功。而佛家以無餘涅槃為",
    "X25n0488_001:0298a05": "廣大。所見有不同耳。實無眾生得滅度者。言此滅度之真性。本眾生所自",
    "X25n0488_001:0298a06": "具。不假造作。我亦隨順真性化度之。初無功用。故雖度盡眾生。而不見為",
    "X25n0488_001:0298a07": "度生。若見為度生。即是著相。非菩薩矣。四相。該上九種在內。對我而言謂",
    "X25n0488_001:0298a08": "之人。眾生皆是也。所憎惡者謂之眾生。所樂慕者謂之壽者。廣而言之。則",
    "X25n0488_001:0298a09": "六道為眾生。諸天為壽者。約而言之。則賢愚愛憎而已。然此本所以答降",
    "X25n0488_001:0298a10": "心。而言度生空相者。葢度生為降心之功用而空相即降心之真體。非空",
    "X25n0488_001:0298a11": "相不足以見降心之自成。非度生不足以見降心之成物。成己成物。總為",
    "X25n0488_001:0298a12": "一心之量。即體即用。乃為第一之常。故偈曰。廣大第一常。其心不顛倒。利",
    "X25n0488_001:0298a13": "益深心住此乘功德滿。葢下文所謂無住布施。即度生無相之心。而推之",
    "X25n0488_001:0298a14": "修行也。非有兩層。故曰功德滿。",
    "X25n0488_001:0298a15": "復次須菩提。菩薩於法。應無所住行於布施。所謂不住色布施。不住聲香味",
    "X25n0488_001:0298a16": "觸法布施。須菩提。菩薩應如是布施不住於相。何以故。若菩薩不住相布施。",
    "X25n0488_001:0298a17": "其福德不可思量。須菩提。於意云何。東方虗空可思量不。不也。世尊。須菩提。",
    "X25n0488_001:0298a18": "南西北方四維上下虗空。可思量不。不也世尊。須菩提。菩薩無住相布施。福",
    "X25n0488_001:0299a01": "德亦復如是不可思量。須菩提。菩薩但應如所教住(行去聲不上聲)。",
    "X25n0488_001:0299a02": "此一節。正答應云何住也。法本無住。上言無相。其義盡矣此特因空生有",
    "X25n0488_001:0299a03": "應住之問。故即以無住為住答之。正佛理之圓玅也。其義實與儒家止善",
    "X25n0488_001:0299a04": "相近。故先言降伏而後言應住。亦如儒理先明親而後止善。然須菩提問",
    "X25n0488_001:0299a05": "則先住而後降者。問者疑義未柝。答者條理必貫耳。復次。又言也。文勢相",
    "X25n0488_001:0299a06": "連而別起一義也。後凡言復次。例皆倣此。法。佛法也。行。功行也。佛法雖止",
    "X25n0488_001:0299a07": "一心。而必見諸行事。則布施而已矣。布施所該甚廣約而言之。則一施財。",
    "X25n0488_001:0299a08": "二施法。三施無畏。合而言之。則滅度眾生。即布施也。但上以心言。故曰無",
    "X25n0488_001:0299a09": "相。此以行言。故曰無住。其理一貫。色聲香味觸法。謂之六塵。亦曰六識。六",
    "X25n0488_001:0299a10": "識起于六根。即眼耳鼻舌身意。言凡為六根所感。一切布施。此正不住相",
    "X25n0488_001:0299a11": "布施也。然布施似于損己利物。故凡人不能無相。不知此不住相布施者。",
    "X25n0488_001:0299a12": "其果為福德。如四維上下虗空之不可思量。則布施無相。福德亦無量矣。",
    "X25n0488_001:0299a13": "人奈何不為修行哉。故又呼須菩提而告之曰。菩薩但應如所教住。葢以",
    "X25n0488_001:0299a14": "無住為住。乃真住也。實總結上文兩節之意。但文氣似貼應無住布施上。",
    "X25n0488_001:0299a15": "此亦佛語靈妙處。讀者勿以文害義。庶為得之。",
    "X25n0488_001:0299a16": "(初斷行施住相疑)須菩提。於意云何。可以身相見如來不。不也。世尊。不可以身相得見如來。何",
    "X25n0488_001:0299a17": "以故。如來所說身相。即非身相。佛告須菩提。凡所有相。皆是虗妄。若見諸相",
    "X25n0488_001:0299a18": "非相。即見如來(應空生所稱如來)。",
    "X25n0488_001:0300a01": "此一節。正答如來法也。葢空生首問如來善護念付囑。其意本問佛法。特",
    "X25n0488_001:0300a02": "以佛因地有如來之號。故稱如來。佛亦即因地如來法應之。故全經所稱",
    "X25n0488_001:0300a03": "如來。皆屬過去之化身。佛乃如來之應身。屬現在。現在有身相。過去無身",
    "X25n0488_001:0300a04": "相。其理甚易曉。佛正欲於淺近處引入妙義。乃即境而呼空生以問之。曰。",
    "X25n0488_001:0300a05": "可以身相見如來不。身相。化身之相也。過去即滅。故空生遂以實對。而却",
    "X25n0488_001:0300a06": "引如來所說身相即非身相為證。則空生意中。亦自有別領會矣。故佛亦",
    "X25n0488_001:0300a07": "乘機而正告之耳。如來所說。意是當時有此傳習之說。空生引以為證。若",
    "X25n0488_001:0300a08": "謂如來即佛不必分別。則此經專以三世異相之疑。統歸一相。皆無從領",
    "X25n0488_001:0300a09": "會矣。觀此則空生意中亦未常以佛與如來混作一人。此章為泛問因地",
    "X25n0488_001:0300a10": "如來法。不必疑矣。凡所有相。皆屬虗妄。此正空相之實理。佛法之大源也。",
    "X25n0488_001:0300a11": "葢佛法以一心之靈。不生不滅。亘古不斷。故百年旦暮。形骸如寄。凡所有",
    "X25n0488_001:0300a12": "相。皆六根六塵。為無明識蘊所熏染。則今現在雖有身有相。與過去之無身",
    "X25n0488_001:0300a13": "無相。訖何異乎。故曰皆是虗妄。然而形骸塵識之外。自有真性。乃實相也。",
    "X25n0488_001:0300a14": "實相無相。即為法相。但凡人執相。故不能見法相。若能空諸相。則法相見",
    "X25n0488_001:0300a15": "矣。故又曰。若見諸相非相。即見如來。就眼前淺近。引入深義。以究無相宗",
    "X25n0488_001:0300a16": "旨。而即以完空生發問之意。正佛機之妙。文義雙絕者也。故偈曰。分別有",
    "X25n0488_001:0300a17": "為體。防彼成就得。三相異體故。離彼是如來。三相。應身。化身。法身也。有為。",
    "X25n0488_001:0300a18": "即指身相。須菩提謂不可以身相見。猶有過去現在之見。故曰三相異體",
    "X25n0488_001:0301a01": "故。若泯三相之異。則見非相之相。即見如來。故曰離彼是如來。偈語甚明。",
    "X25n0488_001:0301a02": "今人多誤解。",
    "X25n0488_001:0301a03": "右經一章。言如來法也。無相為心法。布施為行法。若見非相之相為如",
    "X25n0488_001:0301a04": "來實法也。",
    "X25n0488_001:0301a05": "發謂金剛般若波羅蜜經之目。本佛所自名。經文可見。然方在演說之",
    "X25n0488_001:0301a06": "始。而遂謂此經。於理未合。故先德多疑之。訖無定論。予觀楞嚴論諸實",
    "X25n0488_001:0301a07": "義盡。文殊亦請如何奉持。佛遂唱經目。後又言天獄諸趣。及奢摩他魔",
    "X25n0488_001:0301a08": "事。皆推廣餘義。故溫陵以結經分助道分別之。今此首三節。實盡宗旨。",
    "X25n0488_001:0301a09": "末後說出見如來。尤有祖述憲章之意。以後反覆辨論。總不出此。故稱",
    "X25n0488_001:0301a10": "是經。顯有了義。予因分此為經。亦溫陵之意也。",
    "X25n0488_001:0301a11": "須菩提白佛言。世尊。頗有眾生得聞如是言說章句。生實信不。(二斷因果俱深難信疑)佛告須菩提。",
    "X25n0488_001:0301a12": "莫作是說。如來滅後。後五百歲。有持戒脩福者。於此章句。能生信心。以此為",
    "X25n0488_001:0301a13": "實。當知是人。不於一佛二佛三四五佛而種善根。已於無量千萬佛所。種諸",
    "X25n0488_001:0301a14": "善根。聞是章句乃至一念生淨信者。須菩提。如來悉知悉見是諸眾生。得如",
    "X25n0488_001:0301a15": "是無量福德。何以故。是諸眾生無復我相人相眾生相壽者相。無法相。亦無",
    "X25n0488_001:0301a16": "非法相。何以故。是諸眾生。若心取相。則為著我人眾生壽者。若取法相。即著",
    "X25n0488_001:0301a17": "我人眾生壽者。何以故。若取非法相。即著我人眾生壽者。是故不應取法。不",
    "X25n0488_001:0301a18": "應取非法。以是義故。如來常說汝等比丘。知我說法知筏喻者。法尚應捨。何",
    "X25n0488_001:0302a01": "況非法。(三斷無相云何得說疑)須菩提。於意云何。如來得阿耨多羅三藐三菩提耶。如來有所說法",
    "X25n0488_001:0302a02": "耶。須菩提言。如我解佛所說義。無有定法。名阿耨多羅三藐三菩提。亦無有",
    "X25n0488_001:0302a03": "定法。如來可說。何以故。如來所說法。皆不可取。不可說。非法非非法。所以者",
    "X25n0488_001:0302a04": "何。一切賢聖皆以無為法而有差別(此一語是下章四果佛菩薩伏脉)。",
    "X25n0488_001:0302a05": "此一節。言信心以不取為實也。言說章句。總指經文。然空生意自偏在非",
    "X25n0488_001:0302a06": "相之相即見如來上。葢猶恐眾生疑不能見也。實信。深信此般若可以見",
    "X25n0488_001:0302a07": "如來也。後五百歲。據梵義有五五百歲。此後五百歲。乃末世法壞之際。故",
    "X25n0488_001:0302a08": "偈曰惡世。持戒。修福。與信心為實。有戒定慧三意。其次序如是耳。善根。不",
    "X25n0488_001:0302a09": "貪不瞋不癡也。淨信。清淨無相之信也。悉知悉見。佛心感通也。佛答之意。",
    "X25n0488_001:0302a10": "謂此法之實。豈難信乎。雖彼惡世。尚有信者。但此信者。必種善根已久。故",
    "X25n0488_001:0302a11": "能清淨其信。有無量福德。何也。葢信以不取相為實也無相。不惟無四相。",
    "X25n0488_001:0302a12": "而且無法相。無非法相。葢法即四相。四相即法。原無二體。故有法即有四",
    "X25n0488_001:0302a13": "相。若曰無法則四相之障。更何盡乎。所以法與非法。皆不應取。譬如渡者",
    "X25n0488_001:0302a14": "捨筏法之所以應捨也。然非筏何以得渡。則非法又豈可取乎。此信心之",
    "X25n0488_001:0302a15": "所以清淨為實也。一切賢聖。學佛已到未到之謂。即下四果及佛與菩薩。",
    "X25n0488_001:0302a16": "皆以無為法而有差別。言賢聖差別。等級雖多。而總不出無為法。佛意又",
    "X25n0488_001:0302a17": "謂。信心者何以不應取法乎。葢法本無有定名也。何不即思如來之所得",
    "X25n0488_001:0302a18": "與所說安在乎。須菩提乃以佛所說之義推之。而知如來法果不可取。不",
    "X25n0488_001:0303a01": "可說。且原無法。原無非法。且不惟如來為然。而一切賢聖。高高下下皆然。",
    "X25n0488_001:0303a02": "則信心者以不取為實。又何疑乎。",
    "X25n0488_001:0303a03": "須菩提。於意云何。若人滿三千大千世界七寶以用布施。是人所得福德。寧",
    "X25n0488_001:0303a04": "為多不。須菩提言。甚多。世尊。何以故。是福德即非福德性。是故如來說福德",
    "X25n0488_001:0303a05": "多。若復有人於此經中受持。乃至四句偈等。為他人說。其福勝彼。何以故。須",
    "X25n0488_001:0303a06": "菩提。一切諸佛及諸佛阿耨多羅三藐三菩提法。皆從此經出。須菩提。所謂",
    "X25n0488_001:0303a07": "佛法者。即非佛法。",
    "X25n0488_001:0303a08": "此一節。言不取之報。三千大千。言世界之多。七寶。謂金。銀。琉璃。珊瑚。碼碯。",
    "X25n0488_001:0303a09": "真珠。玻黎。然釋迦譜所謂七寶具足。又一金輪。二白象。三紺馬。四神珠。五",
    "X25n0488_001:0303a10": "玉女。六主藏臣。七主兵臣。不必泥也。上言不取信心。乃貪絕也。故以七寶",
    "X25n0488_001:0303a11": "布施之福較量。從其類如無相不住福報。以虗空較量。各有深意。是福德",
    "X25n0488_001:0303a12": "即非福德性。言本無求福之心。亦不取意。如來說福德多。就世人所見言。",
    "X25n0488_001:0303a13": "然不貪能捨福德報之。原是實理。諸經說因果。皆是此意。但佛語不著一",
    "X25n0488_001:0303a14": "邊。此經。指前問答如來法一章。葢佛因過去逢事如來。今為弟子演說者。",
    "X25n0488_001:0303a15": "實如來法也。故尊而名之為經。前此須菩提只認是佛說。故但曰章句。自",
    "X25n0488_001:0303a16": "此以後。須菩提亦稱經矣。曰。當何名此經。曰。甚深經典。語氣可見。四句偈。",
    "X25n0488_001:0303a17": "一切有為法四句也。此偈實該佛法之全體。相傳古偈。人人稔知。故特於",
    "X25n0488_001:0303a18": "末後出之。乃至四句偈等。分明自首至尾之謂。一切諸佛即一切賢聖之",
    "X25n0488_001:0304a01": "意。要見一切賢聖。皆以無為為體。而皆從此經出。則此經以非法為法。其",
    "X25n0488_001:0304a02": "理貫矣。佛語前後照應。脈絡分明。但縈迴紆折。出沒無迹。故不易曉耳。",
    "X25n0488_001:0304a03": "(四斷聲聞得果是取疑)須菩提。於意云何。須陀洹。能作是念。我得須陀洹果不。須菩提言。不也。世尊。",
    "X25n0488_001:0304a04": "何以故。須陀洹。名為入流而無所入。不入色聲香味觸法。是名須陀洹。須菩",
    "X25n0488_001:0304a05": "提。於意云何。斯陀含。能作是念。我得斯陀含果不。須菩提言。不也。世尊。何以",
    "X25n0488_001:0304a06": "故斯陀含。名一往來而實無往來。是名斯陀含。須菩提。於意云何。阿那含。能",
    "X25n0488_001:0304a07": "作是念我得阿那含果不。須菩提言。不也。世尊。何以故。阿那含名為不來。而",
    "X25n0488_001:0304a08": "實無不來。是故名阿那含。須菩提。於意云何。阿羅漢。能作是念我得阿羅漢",
    "X25n0488_001:0304a09": "道不。須菩提言。不也。世尊。何以故。實無有法。名阿羅漢。世尊。若阿羅漢作是",
    "X25n0488_001:0304a10": "念我得阿羅漢道。即為著我人眾生壽者。世尊。佛說我得無諍三昧。人中最",
    "X25n0488_001:0304a11": "為第一。是第一離欲阿羅漢。世尊。我不作是念我是離欲阿羅漢。世尊。我若",
    "X25n0488_001:0304a12": "作是念我得阿羅漢道。世尊則不說須菩提是樂阿蘭那行者。以須菩提。實",
    "X25n0488_001:0304a13": "無所行。而名須菩提是樂阿蘭那行。(五斷釋迦然燈取說疑)佛告須菩提。於意云何。如來昔在然燈",
    "X25n0488_001:0304a14": "佛所。於法有所得不。不也。世尊。如來在然燈佛所。於法實無所得(六斷嚴土違於不取疑)。須菩提。於",
    "X25n0488_001:0304a15": "意云何。菩薩莊嚴佛土不。不也。世尊。何以故。莊嚴佛土者。即非莊嚴。是名莊",
    "X25n0488_001:0304a16": "嚴。(總承上六問)是故須菩提。諸菩薩摩訶薩。應如是生清淨心(即無得意)。不應住色生心。不應住聲",
    "X25n0488_001:0304a17": "香味觸法生心。應無所住而生其心。(七斷受得報身有取疑)須菩提。譬如有人。身如須彌山王。於意",
    "X25n0488_001:0304a18": "云何。是身為大不。須菩提言。甚大世尊。何以故。佛說非身是名大身(無得是真得)。",
    "X25n0488_001:0305a01": "此一節。言信心以無得為實也。須陀洹。梵義入流。謂斷三界見惑已盡。可",
    "X25n0488_001:0305a02": "入聖流也。斯陀含。梵義一來。謂斷欲界九品思惑中。前六品已盡。後三品",
    "X25n0488_001:0305a03": "尚在。須更來欲界一番受生也。阿那含。梵義不來。謂九品俱盡。更不來欲",
    "X25n0488_001:0305a04": "界也。阿羅漢。梵義。無學。謂斷色界無色界思惑俱盡。更不受三界生死。無",
    "X25n0488_001:0305a05": "法可學也。無所入。無不來。無往來。無所得。只無相一意。無諍。不惱也。謂不",
    "X25n0488_001:0305a06": "起眾生之煩惱。三昧。梵義正持。謂任緣一境。守正持之。離諸邪妄。故為入",
    "X25n0488_001:0305a07": "定之正法。人心煩惱。皆自欲起。故得無諍三昧者。謂之離欲阿羅漢。阿蘭",
    "X25n0488_001:0305a08": "那。梵義寂靜。亦云無事。即無諍意。莊嚴佛土。言恭敬佛相也。葢心上以佛",
    "X25n0488_001:0305a09": "土為莊嚴而恭敬之。即是著相。非真莊嚴。故偈曰。非形第一體。非嚴莊嚴",
    "X25n0488_001:0305a10": "意。清淨無相。為第一體。譬如。取喻也。以明非實說。須彌山。釋典謂四天下",
    "X25n0488_001:0305a11": "之中。日月所環繞。王。尊稱。佛法不分有色無色有想無想。皆謂眾生。故有",
    "X25n0488_001:0305a12": "獅王蛤王樹王鵞王等名。佛意承上文。一切賢聖皆以無為法而有差別。",
    "X25n0488_001:0305a13": "乃須菩提所知也。故以諸佛品地歷歷問之。自四果而上至于如來。自如",
    "X25n0488_001:0305a14": "來而下至于菩薩。精之則為菩提。粗之則為佛土。皆不可以作念有得。于",
    "X25n0488_001:0305a15": "是總而結言之曰。是故須菩提諸菩薩摩訶薩。應如是生清淨心。不取。即",
    "X25n0488_001:0305a16": "清淨心。葢因諸菩薩實無所得如此。故不當有取。不住聲香味觸法。即是",
    "X25n0488_001:0305a17": "清淨。無所住而生其心。即是生清淨心。特恐人疑別有所謂清淨心。故復",
    "X25n0488_001:0305a18": "以經中不住無住。盤旋束定。而又以生其心。繳出能生信心之章旨。真天",
    "X25n0488_001:0306a01": "地至文也。山王一喻。總是不取無得意。而是名大身。又非真無取。故偈曰。",
    "X25n0488_001:0306a02": "如山王無取。受報亦復然。言雖受報而無取。則非無報可知。今人因昭明",
    "X25n0488_001:0306a03": "於羅漢下分截。遂將清淨不住。單頂莊嚴。而上文種種。無處安頓。又鑿出",
    "X25n0488_001:0306a04": "許多疑端。強為過文。甚是支離。",
    "X25n0488_001:0306a05": "須菩提。如恒河中所有沙數。如是沙等恒河。於意云何。是諸恒河沙。寧為多",
    "X25n0488_001:0306a06": "不。須菩提言甚多。世尊。但諸恒河。尚多無數。何況其沙。須菩提。我今實言告",
    "X25n0488_001:0306a07": "汝。若有善男子善女人。以七寶滿爾所恒河沙數三千大千世界以用布施。",
    "X25n0488_001:0306a08": "得福多不。須菩提言。甚多世尊。佛告須菩提。若善男子善女人。於此經中。乃",
    "X25n0488_001:0306a09": "至受持四句偈等。為他人說。而此福德。勝前福德。復次。須菩提。隨說是經。乃",
    "X25n0488_001:0306a10": "至四句偈等。當知此處。一切世間。天。人。阿修羅。皆應供養。如佛塔廟。何況有",
    "X25n0488_001:0306a11": "人盡能受持讀誦。須菩提。當知是人。成就最上第一希有之法(此是下章忍辱布施伏脉)。若是經典所",
    "X25n0488_001:0306a12": "在之處。則為有佛。若尊重弟子。",
    "X25n0488_001:0306a13": "此一節。言無得之報。而遂以第一希有。啟下文受持實相之義也。恒河。即",
    "X25n0488_001:0306a14": "浲河。梵語多耨河。譯者轉音。今北人亦轉為渾河黃河。以其沙數為河之",
    "X25n0488_001:0306a15": "數。又以諸河之沙數為三千大千世界之數。七寶滿之。甚言七寶之多耳。",
    "X25n0488_001:0306a16": "亦見無可取之象。葢借喻義。故下又以實言告汝別之。無得。亦貪絕。故亦",
    "X25n0488_001:0306a17": "以七寶布施較量而勝之。復次以下。又言此經之勝。葢不唯福德勝于財",
    "X25n0488_001:0306a18": "寶布施。而又能成就最上第一希有之法。則豈徒信心而已。更當知所以",
    "X25n0488_001:0307a01": "供養尊重也。隨說。隨舉一二義說之。天。諸天。人。世人。阿修羅。果報最勝。勢",
    "X25n0488_001:0307a02": "力無畏。能攝持世界。與天帝爭權。但瞋性最重。故次於天人。却能為佛護",
    "X25n0488_001:0307a03": "法。此種有胎卵濕化四生。盡能讀誦。盡始盡終而讀誦之。最上。諸乘之上。",
    "X25n0488_001:0307a04": "第一。諸法第一。希有。世界所少。復次以下。正言一念淨信實相。此經隨舉",
    "X25n0488_001:0307a05": "一二義說之。一切天人阿修羅皆供養如佛塔廟。況其人能盡始盡終而",
    "X25n0488_001:0307a06": "讀誦者。必能成就最上第一希有。則淨信若是豈不宜哉隱然逼出下章",
    "X25n0488_001:0307a07": "奉持之問矣。若是。猶言如是。即指上言成法受報如是。故此經不惟誦說",
    "X25n0488_001:0307a08": "當敬。即非誦說之時。而安置所在之處。亦如有佛所在。當以弟子事師之",
    "X25n0488_001:0307a09": "意尊重焉。此正教人信心之實也。若尊重弟子。言若弟子之尊重本師。倒",
    "X25n0488_001:0307a10": "裝文法如不也世尊一例。釋典極多此種文句。所謂釋教用逆也。舊說謂",
    "X25n0488_001:0307a11": "如佛之敬高第文殊普賢等。謬甚。供養說法之人。尊重說法之地。兩意實",
    "X25n0488_001:0307a12": "一貫。",
    "X25n0488_001:0307a13": "右說經之一章。言信如來法者。以不取無得為實。應首章心法也。",
    "X25n0488_001:0307a14": "愚按經文。本曰我為汝說。又曰聞是言說章句。又曰如我解佛所說義。",
    "X25n0488_001:0307a15": "又曰不能解我所說。前後不一而足。要見佛之所謂是經。原是崇奉如",
    "X25n0488_001:0307a16": "來祖述之意。而非自謂所說也。法不憍上。儒釋一理。今人學佛之心。豈",
    "X25n0488_001:0307a17": "不曰佛語即經乎。要之佛意原有不同。故前稱是經。而後稱所說。亦如",
    "X25n0488_001:0307a18": "儒家稱引堯舜詩書之例。茲予於信心問後。別為說經。亦以明佛尊法",
    "X25n0488_001:0308a01": "自謙之心耳。",
    "X25n0488_001:0308a02": "爾時須菩提白佛言。世尊。當何名此經。我等云何奉持。佛告須菩提。是經名",
    "X25n0488_001:0308a03": "為金剛般若波羅蜜。以是名字。汝當奉持。所以者何。須菩提。佛說般若波羅",
    "X25n0488_001:0308a04": "蜜。則非般若波羅蜜。是名般若波羅蜜。須菩提。於意云何。如來有所說法不。",
    "X25n0488_001:0308a05": "須菩提白佛言。世尊。如來無所說。須菩提。於意云何。三千大千世界所有微",
    "X25n0488_001:0308a06": "塵。是為多不。須菩提言。甚多。世尊。須菩提。諸微塵。如來說非微塵。是名微塵",
    "X25n0488_001:0308a07": "如來說世界非世界。是名世界。須菩提。於意云何。可以三十二相見如來不。",
    "X25n0488_001:0308a08": "不也世尊。不可以三十二相得見如來。何以故。如來說三十二相。即是非相。",
    "X25n0488_001:0308a09": "是名三十二相。",
    "X25n0488_001:0308a10": "此一節。言奉持以般若為實也。般若。即上文第一希有之法。葢佛法以智",
    "X25n0488_001:0308a11": "慧為根本。道神足經云。般若波羅蜜。是諸佛之母。故又名第一波羅蜜。凡",
    "X25n0488_001:0308a12": "人修行。須先照了本性無物。一切無明識蘊。皆為後起之塵網。然後可以",
    "X25n0488_001:0308a13": "空諸相。積功行。猶大學以致知格物為先事。能致知。然後知止而能得。儒",
    "X25n0488_001:0308a14": "有知行。釋有解行。其理一也。般若即解耳。此經專教人以智慧空諸相。而",
    "X25n0488_001:0308a15": "空諸相。即是智慧。若一著意。便屬有相。故又曰則非般若波羅蜜。是名般",
    "X25n0488_001:0308a16": "若波羅蜜。然既已立此名義矣。而又若不必有此名義。恐人疑惑。故下遂",
    "X25n0488_001:0308a17": "以如來無說證之。而以微塵世界三十二相騐之。要見般若之理如此。則",
    "X25n0488_001:0308a18": "奉持者當何如乎。微塵世界。形相也。佛真性中一切皆空。故山河大地。皆",
    "X25n0488_001:0309a01": "非實相。空處正是實處。佛法如是。非喻煩惱之謂。三十二相。如來感果法",
    "X25n0488_001:0309a02": "身之相。法身原非耳目所及。故不可得見。此意亦淺近。然比初問色身見",
    "X25n0488_001:0309a03": "又進一層矣。言此以見世界微塵佛相。皆無真相。正是般若實相。則能奉",
    "X25n0488_001:0309a04": "持般若者。其果當何如乎。蓋已逆取較勝身命布施之意也。",
    "X25n0488_001:0309a05": "須菩提。若有善男子善女人。以恒河沙等。身命布施。若復有人。於此經中乃",
    "X25n0488_001:0309a06": "至受持四句偈等。為他人說。其福甚多。",
    "X25n0488_001:0309a07": "此一節。言奉持般若之報。承上言。所謂般若實義如此。故能奉持者。其福",
    "X25n0488_001:0309a08": "德勝于布施身命。葢布施身命者。但能空身命相耳。彼奉持般若者。能空",
    "X25n0488_001:0309a09": "微塵世界三十二相。則身命其毫末矣。豈但能布施身命者可及哉。奉持",
    "X25n0488_001:0309a10": "般若。瞋絕也。故以身命布施較量。亦從其類。或曰。般若何以為瞋絕。凡人",
    "X25n0488_001:0309a11": "瞋性只起于有身相。空相者無身。身且無之。何物可瞋。玩下忍辱布施。至",
    "X25n0488_001:0309a12": "于割截身體而不瞋恨。其理自明。故偈曰。苦身勝于彼。希有及上義。苦身",
    "X25n0488_001:0309a13": "即瞋絕之謂。然希有第一之上義。又能勝之。則知希有義中。已包瞋絕。故",
    "X25n0488_001:0309a14": "下文以第一忍辱竝論。",
    "X25n0488_001:0309a15": "爾時須菩提聞說是經。深解義趣。涕淚悲泣而白佛言。希有世尊。佛說如是",
    "X25n0488_001:0309a16": "甚深經典。我從昔來。所得慧眼。未曾得聞如是之經。世尊。若復有人。得聞是",
    "X25n0488_001:0309a17": "經。信心清淨。則生實相。當知是人成就第一希有功德。世尊。是實相者。則是",
    "X25n0488_001:0309a18": "非相。是故如來說名實相。世尊。我今得聞如是經典。信解受持。不足為難。若",
    "X25n0488_001:0310a01": "當來世後五百歲。其有眾生得聞是經。信解受持。是人則為第一希有。何以",
    "X25n0488_001:0310a02": "故。此人無我相人相眾生相壽者相。所以者何。我相即是非相。人相眾生相",
    "X25n0488_001:0310a03": "壽者相。即是非相。何以故。離一切諸相。即名諸佛。(八斷持說未脫苦果疑)佛告須菩提。如是如是。若",
    "X25n0488_001:0310a04": "復有人得聞是經。不驚不怖不畏。當知是人。甚為希有。何以故。須菩提。如來",
    "X25n0488_001:0310a05": "說第一波羅蜜。即非第一波羅蜜。是名第一波羅蜜。須菩提。忍辱波羅蜜。如",
    "X25n0488_001:0310a06": "來說非忍辱波羅蜜。何以故。須菩提。如我昔為歌利王割截身體。我於爾時。",
    "X25n0488_001:0310a07": "無我相無人相無眾生相無壽者相。何以故。我於往昔節節支解時。若有我",
    "X25n0488_001:0310a08": "相人相眾生相壽者相。應生瞋恨。須菩提。又念過去於五百世。作忍辱仙人。",
    "X25n0488_001:0310a09": "於爾所世。無我相無人相無眾生相無壽者相。是故須菩提。菩薩應離一切",
    "X25n0488_001:0310a10": "相。發阿耨多羅三藐三菩提心。不應住色生心。不應住聲香味觸法生心。應",
    "X25n0488_001:0310a11": "生無所住心。若心有住。則為非住。是故佛說菩薩心不應住色布施。須菩提。",
    "X25n0488_001:0310a12": "菩薩為利益一切眾生。應如是布施。如來說。一切諸相。即是非相又說一切",
    "X25n0488_001:0310a13": "眾生。則非眾生。(九斷能證無體非因疑)須菩提。如來是真語者。實語者。如語者。不誑語者。不異語者。",
    "X25n0488_001:0310a14": "須菩提。如來所得法。此法無實無虗。(十斷如遍有得無得疑)須菩提。若菩薩心住於法而行布施。如",
    "X25n0488_001:0310a15": "人入闇。則無所見。若菩薩心不住法而行布施如人有目。日光明照。見種種",
    "X25n0488_001:0310a16": "色。須菩提。當來之世。若有善男子善女人。能於此經受持讀誦。則為如來。以",
    "X25n0488_001:0310a17": "佛智慧悉知是人。悉見是人。皆得成就無量無邊功德(此是下章消滅罪業伏脉)(解去聲支解之解如是讀)。",
    "X25n0488_001:0310a18": "此一節。言奉持以布施為實也。趣。向也涕淚悲泣。因聞般若空相。至于世",
    "X25n0488_001:0311a01": "界身命皆空。故感而生戚。正是須菩提信心實相。後佛語不驚不怖不畏。",
    "X25n0488_001:0311a02": "忍辱布施等謂。正破此意也。第一希有功德。即成佛也。葢般若實相。即是",
    "X25n0488_001:0311a03": "非相。般若非相。即是離一切相。離一切相。即名諸佛。非第一希有功德而",
    "X25n0488_001:0311a04": "何。故佛以如是如是許之。而遂即其涕淚悲泣之意以醒之曰。所謂希有",
    "X25n0488_001:0311a05": "實相者。必聞是經而不驚不怖不畏者也。何也。葢般若為希有者。非僅能",
    "X25n0488_001:0311a06": "解而已。必見諸修行也。解則謂之第一波羅蜜。行則謂之忍辱波羅蜜。何",
    "X25n0488_001:0311a07": "也。非忍辱。不能不住布施。非不住布施。何以成就希有之功德而為佛乎。",
    "X25n0488_001:0311a08": "歌利。梵義極惡無道。時佛在山中修道。王常出獵。倦寢。王諸妃私來禮佛。",
    "X25n0488_001:0311a09": "佛為說法。王覺而怒。問佛何名為戒。意佛窺婦人。非戒也。佛答忍辱為戒。",
    "X25n0488_001:0311a10": "王即割佛耳。佛不動。又割鼻。亦不動。又截手足。亦不動。但見白乳湧出。感",
    "X25n0488_001:0311a11": "應四天王雨沙飛石。大風拔木。擲于王所。王乃怖畏。長跪懺悔。佛言我心",
    "X25n0488_001:0311a12": "無瞋。亦如無貪。王不信。即立誓。若真實無恨心。此身平復如故。設是願已。",
    "X25n0488_001:0311a13": "身即平復。忍辱仙人。大約同此意而不同時耳。兩引皆證無相之實行也。",
    "X25n0488_001:0311a14": "下乃以正意說應不應。應離相。故不應住。不應住布施。故割截忍辱而無",
    "X25n0488_001:0311a15": "瞋。可見忍辱為布施之根本。則忍辱波羅蜜。即第一波羅蜜矣。利益眾生。",
    "X25n0488_001:0311a16": "又是推言布施之實相也。真語。不偽。真性中語。實語。不虗。實理中語。如語。",
    "X25n0488_001:0311a17": "不變。如義中語。不誑。不異。不欺人耳。即指上忍辱等事。此乃佛過去時事。",
    "X25n0488_001:0311a18": "恐人不信。故自表其不欺。然仍以如來為號。下又曰如來所得法。無實無",
    "X25n0488_001:0312a01": "虗。則又兼趨忍辱布施全理。正佛機圓妙。筆墨之靈也。明闇之喻。言實行",
    "X25n0488_001:0312a02": "如見實理。則布施即般若解行合一也。解行合一。非佛而何。故下遂以則",
    "X25n0488_001:0312a03": "為如來成就功德。結還須菩提所謂成就第一希有功德即名為佛之意。",
    "X25n0488_001:0312a04": "而奉持之實相亦完矣。近說于第一波羅蜜。與忍辱波羅密處。分作兩截。",
    "X25n0488_001:0312a05": "上下支離。文義遂不貫。",
    "X25n0488_001:0312a06": "須菩提。若有善男子善女人。初日分。以恒河沙等身布施。中日分。復以恒河",
    "X25n0488_001:0312a07": "沙等身布施。後日分。亦以恒河沙等身布施。如是無量百千萬億劫。以身布",
    "X25n0488_001:0312a08": "施。若復有人。聞此經典。信心不逆。其福勝彼。何況書寫受持讀誦。為人解說。",
    "X25n0488_001:0312a09": "須菩提。以要言之。是經有不可思議不可稱量。無邊功德。如來為發大乘者",
    "X25n0488_001:0312a10": "說。為發最上乘者說。若有人能受持讀誦。廣為人說。如來悉知是人。悉見是",
    "X25n0488_001:0312a11": "人。皆得成就不可量不可稱無有邊不可思議功德。如是人等。則為荷擔如",
    "X25n0488_001:0312a12": "來阿耨多羅三藐三菩提。何以故。須菩提。若樂小法者。著我見人見眾生見",
    "X25n0488_001:0312a13": "壽者見。則於此經不能聽受讀誦。為人解說。須菩提。在在處處。若有此經。一",
    "X25n0488_001:0312a14": "切世間。天。人。阿修羅。所應供養。當知此處。則為是塔。皆應恭敬作禮圍繞。以",
    "X25n0488_001:0312a15": "諸華香而散其處。",
    "X25n0488_001:0312a16": "此一節。言奉持布施之報而以最上大乘啟下文滅罪得菩提之意也。初",
    "X25n0488_001:0312a17": "中後。謂一日三時。一日三時以恒河沙等身布施。極言布施之多耳。然此",
    "X25n0488_001:0312a18": "亦非誕語。只要善理會。假如出一言。發一語。但是利人。不思利己。便是若",
    "X25n0488_001:0313a01": "為生民主。及宰官者。起念作一善事。天下蒼生受惠。實有一日三時恒河",
    "X25n0488_001:0313a02": "沙布施之理。豈必投軀舍身巖。方為身命布施耶。發心菩提。廣運無涯。謂",
    "X25n0488_001:0313a03": "之大乘。超三乘之上。即大乘亦不能及矣。謂之最上乘發。發此最上乘之",
    "X25n0488_001:0313a04": "心。故受持讀誦。廣為人說。即可得成就最上乘之功德。荷擔如來菩提法",
    "X25n0488_001:0313a05": "也。若樂小法者。見解未真。癡性未滅。四相森羅。豈能信奉乎。般若忍辱為",
    "X25n0488_001:0313a06": "奉持實相。瞋絕也。故皆以身命布施較量而勝之。亦從其類。",
    "X25n0488_001:0313a07": "右說經之二章。言持如來法者。以般若布施為實。應首章行法也。",
    "X25n0488_001:0313a08": "復次須菩提。善男子善女人。受持讀誦此經。若為人輕賤。是人先世罪業。應",
    "X25n0488_001:0313a09": "墮惡道。以今世人輕賤故。先世罪業。則為消滅。當得阿耨多羅三藐三菩提。",
    "X25n0488_001:0313a10": "須菩提。我念過去無量阿僧祇劫。於然燈佛前。得值八百四千萬億那由他",
    "X25n0488_001:0313a11": "諸佛。悉皆供養承事。無空過者。若復有人。於後末世。能受持讀誦此經。所得",
    "X25n0488_001:0313a12": "功德。於我所供養諸佛功德。百分不及一。千萬億分乃至算數譬喻所不能",
    "X25n0488_001:0313a13": "及。須菩提。若善男子善女人。於後末世。有受持讀誦此經。所得功德。我若具",
    "X25n0488_001:0313a14": "說者。或有人聞。心則狂亂狐疑不信。須菩提。當知是經義不可思議。果報亦",
    "X25n0488_001:0313a15": "不可思議(至此方結完信持二問)。",
    "X25n0488_001:0313a16": "此一節。總言信持成就及果報也。承上二章言。信心奉持之實義如此。福",
    "X25n0488_001:0313a17": "報如此。而人猶疑者。則以其癡性未絕也。人心有三毒塵障蔽。轉展相生。",
    "X25n0488_001:0313a18": "故不能成佛。若貪瞋雖薄而癡性不滅。猶墮邪見外道。世人責報現在。不",
    "X25n0488_001:0314a01": "知過去未來。總是一性。故報有先後。但見持經信佛之人。未免輕賤。遂多",
    "X25n0488_001:0314a02": "疑之。此正是癡性種子。故信心奉持者。苟既純熟。而且又能不以現在為",
    "X25n0488_001:0314a03": "疑。則其人慧力已定。般若已圓。是必真得菩提者。其福果更何可量哉。葢",
    "X25n0488_001:0314a04": "得菩提。即是佛果。故下遂以供養承事諸佛較量所不能及。而其成就可",
    "X25n0488_001:0314a05": "知。福德至極可知矣。不能具說。猶如虗空之不可言。狐疑不信。亦與癡為",
    "X25n0488_001:0314a06": "類。葢持經至此。心行皆純。信持皆空。直是一非相如來。故其果報至于不",
    "X25n0488_001:0314a07": "可思議。要即取譬虗空之意也。以上說經有三層信持。猶首章有三層實",
    "X25n0488_001:0314a08": "法。皆解行自然之理。亦聖教自然之序也。分之則淺深各見。合之則究竟",
    "X25n0488_001:0314a09": "一源。學者能由言相。出離言說。庶為得之。",
    "X25n0488_001:0314a10": "右說經之三章。總言信持如來法者。有非相之果。以應首章見如來也。",
    "X25n0488_001:0314a11": "以上三章。語氣段落如是。實理照應如是。細分之。則信心不取。心法中",
    "X25n0488_001:0314a12": "之解也。其相虗。故以三千大千七寶較勝。三千大千。虗相也。信心無得。",
    "X25n0488_001:0314a13": "心法中之行也。其相實。故以恒河沙世界七寶較勝。世界。實相也。奉持",
    "X25n0488_001:0314a14": "般若。行法中之解也。其相虗。故以恒河沙身命較勝。恒河沙身命。虗相",
    "X25n0488_001:0314a15": "也。奉持布施。行法中之行也。其相實。故以三時身命較勝。三時。實相也。",
    "X25n0488_001:0314a16": "兩法各結以天人阿修羅皆當恭敬。而心法之恭敬。則曰如佛塔廟。若",
    "X25n0488_001:0314a17": "尊重弟子。亦虗相也。行法之恭敬。則曰即為有佛。作禮圍繞以諸華香",
    "X25n0488_001:0314a18": "而散其處。亦實相也。若第三章總言果報。則消滅罪業。虗相也。故曰當",
    "X25n0488_001:0315a01": "得菩提。亦心法之虗相。供養諸佛功德。實相也。故曰算數不能及。亦行",
    "X25n0488_001:0315a02": "法之實相。各各雙行。皆兼解行虗實兩義。葢釋之解行。即儒之知行。大",
    "X25n0488_001:0315a03": "學必先致知而後能修齊治平。中庸必。先慎獨而後能參贊化育。佛法",
    "X25n0488_001:0315a04": "必先降心而後能不住布施。其理一貫。昭如日月。近者諸家章句不明。",
    "X25n0488_001:0315a05": "故多誤解。此予特創而辨之。要亦自盡其書寫讀誦廣為人說之勤已",
    "X25n0488_001:0315a06": "爾。",
    "X25n0488_001:0315a07": "(十一斷住修降伏是我疑)爾時須菩提白佛言。世尊。善男子善女人(此處不復舉如來)。發阿耨多羅三藐三菩提心。云何",
    "X25n0488_001:0315a08": "應住。云何降伏其心。佛告須菩提。若善男子善女人。發阿耨多羅三藐三菩",
    "X25n0488_001:0315a09": "提心者(若字者字是未然口吻與前問過去不同)。當生如是心。我應滅度一切眾生。滅度一切眾生已(切已指示口吻亦與前不同)。而無有一眾生",
    "X25n0488_001:0315a10": "實滅度者(前得滅度是就功効說此云無寔滅度是就我心說)。何以故。須菩提。若菩薩有我相人相眾生相壽者相。則非菩薩。所",
    "X25n0488_001:0315a11": "以者何。須菩提。實無有法發阿耨多羅三藐三菩提心者。(十二斷佛因是有菩提疑)須菩提。於意云何。",
    "X25n0488_001:0315a12": "如來於然燈佛所(此方是佛自稱過去相)。有法得阿耨多羅三藐三菩提不。不也。世尊。如我解佛所",
    "X25n0488_001:0315a13": "說義。佛於然燈佛所。無有法得阿耨多羅三藐三菩提。佛言。如是如是。須菩",
    "X25n0488_001:0315a14": "提。實無有法。如來得阿耨多羅三藐三菩提。須菩提。若有法。如來得阿耨多",
    "X25n0488_001:0315a15": "羅三藐三菩提者。然燈佛則不與我授記(纔是明明說出)。汝於來世當得作佛。號釋迦牟尼。",
    "X25n0488_001:0315a16": "以實無有法得阿耨多羅三藐三菩提。是故然燈佛與我授記。作是言。汝於",
    "X25n0488_001:0315a17": "來世當得作佛號釋迦牟尼。(十三斷無因則無佛法疑)何以故。如來者。即諸法如義(正是自解意)。若有人言。如來得",
    "X25n0488_001:0315a18": "阿耨多羅三藐三菩提。須菩提。實無有法佛得阿耨多羅三藐三菩提。須菩",
    "X25n0488_001:0316a01": "提。如來所得阿耨多羅三藐三菩提。於是中無實無虗。是故如來說。一切法",
    "X25n0488_001:0316a02": "皆是佛法。須菩提。所言一切法者。即非一切法。是故名一切法。須菩提。譬如",
    "X25n0488_001:0316a03": "人身長大。須菩提言。世尊。如來說人身長大。則為非大身。是名大身。(十四斷無人度生嚴土疑)須菩提。",
    "X25n0488_001:0316a04": "菩薩亦如是。若作是言。我當滅度無量眾生。則不名菩薩。何以故。須菩提。實",
    "X25n0488_001:0316a05": "無有法名為菩薩。是故佛說一切法。無我無人無眾生無壽者。須菩提。若菩",
    "X25n0488_001:0316a06": "薩作是言。我當莊嚴佛土。是不名菩薩。何以故。如來說莊嚴佛土者。即非莊",
    "X25n0488_001:0316a07": "嚴。是名莊嚴。須菩提。若菩薩通達無我法者。如來說名真是菩薩。",
    "X25n0488_001:0316a08": "此一節。須菩提再問現在佛法而佛言無我法也前此須菩提本問佛法",
    "X25n0488_001:0316a09": "也。因佛屢稱如來。故疑佛別有法。至此乃即現在善男子善女人而申問。",
    "X25n0488_001:0316a10": "之佛答一如前說。而但專其指曰。實無有法。又曰一切法無我葢佛至此",
    "X25n0488_001:0316a11": "纔認如來是我矣。前此空生謂如來即佛。佛則推而遠之。今此空生疑佛",
    "X25n0488_001:0316a12": "有異。則又親而合之。不即不離。非一非二。正佛機妙用。所以破空生有相",
    "X25n0488_001:0316a13": "之疑也。故下遂證以然燈授記。當得作佛。則無法即佛法。佛法即如來法。",
    "X25n0488_001:0316a14": "又何異哉。諸法如義。言諸法如其真性。有儒家率性意。無實無虗。即真性",
    "X25n0488_001:0316a15": "之體。真性一切皆具。又一切皆空。真性一切無異。則一切法皆是佛法。又",
    "X25n0488_001:0316a16": "何疑佛與如來有二法乎。此佛法佛字。泛謂學佛之法。然所謂一切法皆",
    "X25n0488_001:0316a17": "佛法者。但就破疑而言。若論實義。則所謂一切法者亦無相矣。故又曰實",
    "X25n0488_001:0316a18": "無有法。人身長大。亦是喻意。言一切法為佛法而又云非一切法者。譬如",
    "X25n0488_001:0317a01": "謂人身長大。非以形相為大。乃以法相為大也。是緊緊繳明上文之意。不",
    "X25n0488_001:0317a02": "必另作法身實講。方得譬如二字語氣。菩薩亦如是。正答空生所問現在",
    "X25n0488_001:0317a03": "菩薩。又就譬如之意而申言亦不當作滅度眾生之我見。以合如來無四",
    "X25n0488_001:0317a04": "相之旨。要見無相故無法耳。文義迴環。上下一貫。不可離說。離說即非此",
    "X25n0488_001:0317a05": "經真面目矣。莊嚴佛土。亦是著相意。就現在學佛人言。故加我當二字。作",
    "X25n0488_001:0317a06": "虗語以禁之。葢空生所以重問佛法者。原為現在祗園會上諸菩薩開門",
    "X25n0488_001:0317a07": "路也。故前既反覆以明實無有法。而此又兩呼菩薩若作是言以正之。良",
    "X25n0488_001:0317a08": "由諸菩薩看得今日別是一番境界。定與如來不同。皆由我見不淨之故",
    "X25n0488_001:0317a09": "因我見不淨而遂別求我法。此空生重問之障蔽也。故又明言以結之。曰。",
    "X25n0488_001:0317a10": "通達無我法者真是菩薩。亦可謂深切著明矣。",
    "X25n0488_001:0317a11": "(十五斷諸佛不見諸法疑)須菩提。於意云何。如來有肉眼不。如是。世尊。如來有肉眼。須菩提。於意云何。",
    "X25n0488_001:0317a12": "如來有天眼不。如是世尊。如來有天眼。須菩提。於意云何。如來有慧眼不。如",
    "X25n0488_001:0317a13": "是。世尊。如來有慧眼。須菩提。於意云何。如來有法眼不。如是。世尊。如來有法",
    "X25n0488_001:0317a14": "眼。須菩提。於意云何。如來有佛眼不。如是。世尊。如來有佛眼。須菩提。於意云",
    "X25n0488_001:0317a15": "何。如恒河中所有沙。佛說是沙不。如是。世尊。如來說是沙。須菩提。於意云何。",
    "X25n0488_001:0317a16": "如一恒河中所有沙。有如是沙等恒河。是諸恒河所有沙數。佛世界如是。寧",
    "X25n0488_001:0317a17": "為多不。甚多世尊。佛告須菩提。爾所國土中所有眾生。若干種心。如來悉知。",
    "X25n0488_001:0317a18": "何以故。如來說。諸心皆為非心。是名為心。所以者何。須菩提。過去心不可得。",
    "X25n0488_001:0318a01": "現在心不可得。未來心不可得。",
    "X25n0488_001:0318a02": "此一節。言心無三世之別以明無我法也。葢須菩提所以疑佛有異法者。",
    "X25n0488_001:0318a03": "由于三世異見也。故以五眼無三世心破之。見障內色而不見障外者曰",
    "X25n0488_001:0318a04": "肉眼。內外俱明曰天眼。照了諸相曰慧眼。觀機設教曰法眼。普觀法界曰",
    "X25n0488_001:0318a05": "佛眼。恒河沙世界。甚言眾心之多。然五眼中實有此理。如華嚴會。一毛孔",
    "X25n0488_001:0318a06": "中皆有一華世界是也。與信心不取章不同。如來悉知若干種心。正五眼",
    "X25n0488_001:0318a07": "所見也。然其所以能知者。非徒五眼之神通。由于法心與塵心不同。塵心",
    "X25n0488_001:0318a08": "有過去現在未來之異相。法心無相。故曰不可得。言佛心中清淨一常。不",
    "X25n0488_001:0318a09": "可得此三種塵心。故諸法如如。總是一法。總是一無法。何必以過去現在",
    "X25n0488_001:0318a10": "之異。而疑佛與如來有異法乎。故偈曰。依彼法身佛。依。倚著之義。言須菩",
    "X25n0488_001:0318a11": "提倚著現在報身相一邊。故疑有異。而佛乃倚著法身相為言以破之也。",
    "X25n0488_001:0318a12": "偈意皆照三世而言。葢須菩提問法因緣。實有三世異見。故佛屢以身相",
    "X25n0488_001:0318a13": "破之自此以後。更不一而足。熟誦偈句自見。",
    "X25n0488_001:0318a14": "(十六斷福德例心顛倒疑)須菩提。於意云何。若有人滿三千大千世界七寶以用布施。是人以是因緣",
    "X25n0488_001:0318a15": "得福多不。如是。世尊。此人以是因緣得福甚多。須菩提。若福德有實。如來不",
    "X25n0488_001:0318a16": "說得福德多。以福德無故。如來說得福德多。",
    "X25n0488_001:0318a17": "此一節。言無我法福德也。無我法。與不取法同義。故其福德亦勝於七寶",
    "X25n0488_001:0318a18": "布施。福德無實。亦是無我不取意。不取法。則法愈實。不取福德。則福德愈",
    "X25n0488_001:0319a01": "多。無我法。正是實法。無我福德。是真福德也。然不言較勝。亦見佛法不自",
    "X25n0488_001:0319a02": "憍上之意。",
    "X25n0488_001:0319a03": "須菩提。於意云何。佛可以具足色身見不。不也。世尊。(十七斷無為何有相好疑)如來不應以具足色身",
    "X25n0488_001:0319a04": "見。何以故。如來說。具足色身。即非具足色身。是名具足色身。須菩提。於意云",
    "X25n0488_001:0319a05": "何。如來可以具足諸相見不。不也。世尊。如來不應以具足諸相見。何以故。如",
    "X25n0488_001:0319a06": "來說。諸相具足即非具足。是名諸相具足。(十八斷無身何以說法疑)須菩提。汝勿謂如來作是念。我當",
    "X25n0488_001:0319a07": "有所說法(答重問意纔完)。莫作是念。何以故。若人言如來有所說法。即為謗佛。不能解我所",
    "X25n0488_001:0319a08": "說故。須菩提。說法者。無法可說。是名說法。",
    "X25n0488_001:0319a09": "此一節。合言佛與如來皆無相。而且皆無法可說。結完實無我法之意。葢",
    "X25n0488_001:0319a10": "上文既明無我法者由于三世一相也。故遂以佛身現在之色相。與如來",
    "X25n0488_001:0319a11": "法身之相。並列而兩證之。曰我今雖得作佛矣。然所以得成就佛果者。在",
    "X25n0488_001:0319a12": "此有為之色身能具足。而自顯為佛乎。不乎。葢佛之所以為佛者。原有法",
    "X25n0488_001:0319a13": "身在。而非此色相之身也。故須菩提遂以不應對。而佛之無我信矣。佛乃",
    "X25n0488_001:0319a14": "又呼須菩提而問之。曰。如來雖過去不可得見矣。而三十二相。八十種好。",
    "X25n0488_001:0319a15": "留傳人間。則法相自在也。汝以為如來之法身。果在此諸相之具足乎。不",
    "X25n0488_001:0319a16": "乎。葢如來諸相。亦相傳應化之相。非真法相也。故須菩提亦以不應對。而",
    "X25n0488_001:0319a17": "如來之無法相又信矣佛無我。則現在之佛。即過去之如來。如來無法相",
    "X25n0488_001:0319a18": "則過去如來之法。即現在佛法。安所見為我法者乎。此時佛纔顯言與如",
    "X25n0488_001:0320a01": "來合一之故。所以破空生重問之疑。故下曰。莫作是念。我當有所說法。此",
    "X25n0488_001:0320a02": "我法正與前通達無我法者相應。而說法者尚為謗佛。況謂有我法哉其",
    "X25n0488_001:0320a03": "儆戒空生亦深且切矣。此處并不言福果。尤見佛不自增上之意。",
    "X25n0488_001:0320a04": "右說經之四章。言佛法即如來法也。",
    "X25n0488_001:0320a05": "自此以後。諸說謬誤多矣。無論滅度眾生。然燈無得。遠跡相同。即具足",
    "X25n0488_001:0320a06": "色身。具足諸相。兩問。明明有佛與如來兩號。而說者不分別。況前此三",
    "X25n0488_001:0320a07": "問相見。皆謂學人得見如來不。今此見下不復有指。是言佛自呈見。故",
    "X25n0488_001:0320a08": "偈曰。法身畢竟體。正詮色身問也。現在之佛。色身即法身。故曰法身畢",
    "X25n0488_001:0320a09": "竟體。又曰。以非相成就。正詮諸相問也。如來以非相為宗。則并所謂三",
    "X25n0488_001:0320a10": "十二相。八十種好之法身。亦非真相矣。故曰以非相成就葢如來為過",
    "X25n0488_001:0320a11": "去之佛。故以諸相為法身。相雖稍異。而總為法身。則總非不佛。然其所",
    "X25n0488_001:0320a12": "以成佛者。皆不在此。又非不在此。故曰不離于法身。彼二非不佛。故重",
    "X25n0488_001:0320a13": "說成就。亦無二及有。下言無法可說。亦兼如來與佛並言。故曰。如佛法",
    "X25n0488_001:0320a14": "亦然。如。如來也。偈語簡文。率多此例。所說二差別。不離于法界。則豈可",
    "X25n0488_001:0320a15": "取為說法乎。偈語亦甚明顯。今人多臆猜。總由佛與如來不分別故耳。",
    "X25n0488_001:0320a16": "爾時慧命須菩提白佛言。世尊。頗有眾生於未來世聞說是法。生信心不。佛",
    "X25n0488_001:0320a17": "言須菩提。彼非眾生。非不眾生。何以故。須菩提。眾生眾生者。如來說非眾生。",
    "X25n0488_001:0320a18": "是名眾生。",
    "X25n0488_001:0321a01": "此一節。言未來眾生法與佛無異也。須菩提既聞佛法與如來法無異。則",
    "X25n0488_001:0321a02": "過去現在無異矣。而佛言三世心皆不可得。則豈未來亦無異法乎。故又",
    "X25n0488_001:0321a03": "疑而問之。慧命。猶慧性。前向上言曰慧眼。此向後言曰慧命。葢佛言三世",
    "X25n0488_001:0321a04": "心不可得。本有結前啟後之機。而空生能悟。故曰慧命。非眾生。言真性與",
    "X25n0488_001:0321a05": "佛無異。非不眾生。不修真性。便與佛異耳。若能學佛。自空眾生之相。此真",
    "X25n0488_001:0321a06": "得眾生之性。完眾生之實者。楞嚴所謂根塵同源。縛脫非二也。葢佛法與",
    "X25n0488_001:0321a07": "儒理。只是一性。此性亘天地而不變。豈以世之久遠而有異乎。故佛答只",
    "X25n0488_001:0321a08": "就眾生之名號上闡發。而未來不必言。其理自見矣。",
    "X25n0488_001:0321a09": "(十九斷無法如何修證疑)須菩提白佛言。世尊。佛得阿耨多羅三藐三菩提為無所得耶。佛言。如是如",
    "X25n0488_001:0321a10": "是。須菩提。我於阿耨多羅三藐三菩提。乃至無有少法可得。是名阿耨多羅",
    "X25n0488_001:0321a11": "三藐三菩提。復次須菩提。是法平等。無有高下。是名阿耨多羅三藐三菩提。",
    "X25n0488_001:0321a12": "以無我無人無眾生無壽者修一切善法。則得阿耨多羅三藐三菩提。須菩",
    "X25n0488_001:0321a13": "提。所言善法者。如來說即非善法。是名善法。",
    "X25n0488_001:0321a14": "此一節。言佛本無可得之法與眾生平等以明佛無異之意也。須菩提因",
    "X25n0488_001:0321a15": "上言眾生非眾生。然則佛豈亦如眾生乎。故以得為無得問。得為無得。乃",
    "X25n0488_001:0321a16": "不著空相一邊。正佛法真體。故佛答如是如是。乃至無有少法可得。乃至",
    "X25n0488_001:0321a17": "二字。亦是先有後無意。平等無有高下。兼佛與眾生說。四相。亦就佛與眾",
    "X25n0488_001:0321a18": "生人我間互看。無字。與前空相不同。此言無論人我眾生壽者。凡修善法。",
    "X25n0488_001:0322a01": "皆可得菩提。正上章非眾生是名眾生意也。善法。修善心。行善行之法。就",
    "X25n0488_001:0322a02": "眾生言。若使易知。亦不外降心布施。正眾佛無異耳。",
    "X25n0488_001:0322a03": "(二十斷所說無記非因疑)須菩提。若三千大千世界中所有諸須彌山王。如是等七寶聚。有人持用布",
    "X25n0488_001:0322a04": "施。若人以此般若波羅蜜經。乃至四句偈等。受持讀誦。為他人說。於前福德。",
    "X25n0488_001:0322a05": "百分不及一。千萬億分乃至算數譬喻所不能及。",
    "X25n0488_001:0322a06": "此一節。言眾生平等法福報也。須彌山王。世界中獨尊者。有喻佛意。言眾",
    "X25n0488_001:0322a07": "生持經福德勝之。隱然見眾生成就。即能勝諸佛功德。則眾生非眾生可",
    "X25n0488_001:0322a08": "知矣。",
    "X25n0488_001:0322a09": "(二十一斷平等如何度生疑)須菩提。於意云何。汝等勿謂如來作是念。我當度眾生。須菩提。莫作是念。何",
    "X25n0488_001:0322a10": "以故。實無有眾生如來度者。若有眾生如來度者。如來則有我人眾生壽者",
    "X25n0488_001:0322a11": "須菩提。如來說。有我者則非有我。而凡夫之人。以為有我。須菩提。凡夫者。如",
    "X25n0488_001:0322a12": "來說則非凡夫。是名凡夫。",
    "X25n0488_001:0322a13": "此一節。又合言如來不度眾生。亦無眾生受度。以見如來眾生皆無我法。",
    "X25n0488_001:0322a14": "結完佛無異之意。實無有眾生如來度者。與實無有眾生得滅度者不同。",
    "X25n0488_001:0322a15": "前言無相。是眾生不受度。此言無我。是無眾生可度。則非凡夫。無凡夫之",
    "X25n0488_001:0322a16": "相。是名凡夫有凡夫之實。宗鏡四禪云。信正因果。能不忻厭而修者。是凡",
    "X25n0488_001:0322a17": "夫禪。為第二。勝于外道有忻厭者。然無忻厭。亦是無我。若并無忻厭之相",
    "X25n0488_001:0322a18": "亦歸無相。則真所謂非凡夫是名凡夫矣。此正人無我法無我。人法俱空",
    "X25n0488_001:0323a01": "即心自性也。",
    "X25n0488_001:0323a02": "右說經之五章。言眾生法即佛法也。",
    "X25n0488_001:0323a03": "按須菩提問未來世眾生。緊貼上文未來心不可得發意。語脉機鋒。逼",
    "X25n0488_001:0323a04": "真一線。然昭明聯作一分。總入佛法中。故後人遂多誤解。此章法所以",
    "X25n0488_001:0323a05": "不可不明也。以下六節。又申言如來與佛皆無法相。無非法相。歸於古",
    "X25n0488_001:0323a06": "偈之實法。以完首章非相之相意。",
    "X25n0488_001:0323a07": "(二十二斷以相比知真佛疑)須菩提。於意云何。可以三十二相觀如來不須菩提言。如是如是。以三十二",
    "X25n0488_001:0323a08": "相觀如來。佛告須菩提。若以三十二相觀如來者。轉輪聖王。則是如來。須菩",
    "X25n0488_001:0323a09": "提白佛言。世尊。如我解佛所說義。不應以三十二相觀如來。爾時世尊而說",
    "X25n0488_001:0323a10": "偈言。若以色見我。以音聲求我。是人行邪道。不能見如來。",
    "X25n0488_001:0323a11": "此一節。言如來不可以相求也。不可以相見如來。前此空生蚤已會心。至",
    "X25n0488_001:0323a12": "此豈反迷悶。故唐譯曲為回護。顛倒其文。世或信之。不知觀與見不同。見",
    "X25n0488_001:0323a13": "是外見。耳目所及。觀是內觀。心意所致。見是彼觸。形迹所起。觀是我設。虗",
    "X25n0488_001:0323a14": "空所造。故見淺而觀深。見粗而觀細。見則初學可除。而觀則慧命所不能",
    "X25n0488_001:0323a15": "盡。所以空生至此。猶曰如是。正明鏡之微塵。不能逃于牟尼之照也。轉輪",
    "X25n0488_001:0323a16": "聖王。梵義四天下之王。亦有三十二相。故曰則是如來。言若但以相取。則",
    "X25n0488_001:0323a17": "輪王豈亦如來耶。反言以探之。使自思耳。此時空生頂門一針矣。故曰如",
    "X25n0488_001:0323a18": "我解佛所說義。不應以三十二相觀如來。所說義。指一向所說之法義。此",
    "X25n0488_001:0324a01": "一解字。有費許多心思意。葢則是如來下。不添一字。明明是一句不真不",
    "X25n0488_001:0324a02": "假的口角。故須菩提亦深思細勘而得之。所以須菩提下有白佛言三字。",
    "X25n0488_001:0324a03": "世尊上有爾時二字。大約經中若爾時。若復次。若白佛言。皆為特起之例。",
    "X25n0488_001:0324a04": "或一意而兩翻兩時敘說。要知佛理深妙。原自有精思審言之侯也。偈有",
    "X25n0488_001:0324a05": "四種。一阿耨窣睹婆。二伽陀。三秪夜。四縕馱南。初名不論長行偈頌。但數",
    "X25n0488_001:0324a06": "三十二字為一偈。四言八句也。此以五言。或亦有時代之不同耳。色形相",
    "X25n0488_001:0324a07": "也。音聲。語言文教也。二語兼無相無法意。邪道。非實法也。不能見如來。不",
    "X25n0488_001:0324a08": "能見如來之真法相也。葢三十二相。亦名法相。然乃報身之法相。非真法",
    "X25n0488_001:0324a09": "相。真法相則。無相是矣。宗泐注云。問意謂可於應身相好中。觀見法身相",
    "X25n0488_001:0324a10": "否。正是此意。",
    "X25n0488_001:0324a11": "(二十三斷佛果非關福相疑)須菩提。汝若作是念。如來不以具足相故得阿耨多羅三藐三菩提。須菩提",
    "X25n0488_001:0324a12": "莫作是念。如來不以具足相故得阿耨多羅三藐三菩提。須菩提。汝若作是",
    "X25n0488_001:0324a13": "念。發阿耨多羅三藐三菩提心者。說諸法斷滅。莫作是念。何以故。發阿耨多",
    "X25n0488_001:0324a14": "羅三藐三菩提心者。於法不說斷滅相。",
    "X25n0488_001:0324a15": "此一節。言如來雖無相而又非斷滅相。正無非法相之意也。凡佛說法。必",
    "X25n0488_001:0324a16": "兼有無兩義。故文亦隨滾隨掃。隨掃隨救。如首章凡所有相。皆是虗妄。掃",
    "X25n0488_001:0324a17": "也。若見諸相非相。則見如來。救也。次章不應取法。掃也。不應取非法。救也。",
    "X25n0488_001:0324a18": "全經語氣純是此例。然畢竟未曾明言有處。以人心除無入有易。除有入",
    "X25n0488_001:0325a01": "無難。特於此處重說如來無法無相究竟之際。乃明言以告人。曰不說斷",
    "X25n0488_001:0325a02": "滅相。其立教之意。深且圓矣。故宗泐云大乘所修福德之因。所得福德之",
    "X25n0488_001:0325a03": "果。但離取著之相。不同小乘斷滅之見。誠哉。",
    "X25n0488_001:0325a04": "須菩提。若菩薩以滿恒河沙等世界七寶持用布施。若復有人。知一切法無",
    "X25n0488_001:0325a05": "我得成於忍。此菩薩勝前菩薩所得功德。何以故。須菩提。以諸菩薩不受福",
    "X25n0488_001:0325a06": "德故。須菩提白佛言。世尊。云何菩薩不受福德。須菩提。菩薩所作福德。不應",
    "X25n0488_001:0325a07": "貪著。是故說不受福德。",
    "X25n0488_001:0325a08": "此一節。言如來法究竟之福報也。前諸福報。信心不取章稱人。解之始也。",
    "X25n0488_001:0325a09": "其餘皆稱善男子善女人。解行之間也。唯首章與此皆稱菩薩。葢對如來",
    "X25n0488_001:0325a10": "法而言。解之盡。行之至也。前後不同如此。無我。無為也。忍。無生法忍也。得",
    "X25n0488_001:0325a11": "成於忍。無為中之有為法也。此語亦兼有無。葢凡夫持有易。持無難。菩薩",
    "X25n0488_001:0325a12": "學佛將成之人。持無易。持有難。故曰得成于忍。持有于無。非忍不克。此理",
    "X25n0488_001:0325a13": "最微。故偈曰。得勝忍不失。以得無垢果。言無我之後而得勝。真勝也。真勝",
    "X25n0488_001:0325a14": "不著一邊。此時以忍力持之而不失。便是佛果成就。其福德自然勝諸菩",
    "X25n0488_001:0325a15": "薩矣。此即儒家至誠無息久則徵之候。在此經為金剛般若之真詮。一部",
    "X25n0488_001:0325a16": "全經之舍利。乃特於如來法盡處出之。千里來龍。結穴在此。不受福德。無",
    "X25n0488_001:0325a17": "福德相也。又以不應貪著拴定。而福德多意。自在言外。葢已成菩薩者。瞋",
    "X25n0488_001:0325a18": "癡易絕。唯貪難免。有取有得。皆貪也。故亦以財寶較勝。而又單提貪著戒",
    "X25n0488_001:0326a01": "之。綿裏細針。用意深矣。",
    "X25n0488_001:0326a02": "右說經之六章。言如來無相亦非無相也。",
    "X25n0488_001:0326a03": "(二十四斷化身出現受福疑)須菩提。若有人言如來。若來若去。若坐若臥。是人不解我所說義。何以故。如",
    "X25n0488_001:0326a04": "來者。無所從來。亦無所去。故名如來。(二十五斷法身化身一異疑)須菩提。若善男子善女人。以三千大千",
    "X25n0488_001:0326a05": "世界。碎為微塵。於意云何。是微塵眾。寧為多不。甚多世尊。何以故。若是微塵",
    "X25n0488_001:0326a06": "眾實有者。佛則不說是微塵眾。所以者何。佛說微塵眾。則非微塵眾。是名微",
    "X25n0488_001:0326a07": "塵眾。世尊。如來所說三千大千世界。則非世界。是名世界。何以故。若世界實",
    "X25n0488_001:0326a08": "有者。則是一合相。如來說。一合相。則非一合相。是名一合相。須菩提。一合相",
    "X25n0488_001:0326a09": "者則是不可說。但凡夫之人。貪著其事。(著音灼)。",
    "X25n0488_001:0326a10": "此一節。言佛不可以相求也。上既明如來無相非斷滅相矣故此以下。又",
    "X25n0488_001:0326a11": "言佛無相。亦非斷滅四相之見者以同歸非相之相如來。即佛。至此纔顯",
    "X25n0488_001:0326a12": "去來坐臥。亦就現在言。葢現在去來坐臥。乃色身事。色身乃如來之應化",
    "X25n0488_001:0326a13": "而非如來之法身也如來法身。實無去來。故偈曰。去來化身佛。如來常不",
    "X25n0488_001:0326a14": "動。然佛既是如來化身。則實在法界中。其身雖與如來不一却亦不異矣。",
    "X25n0488_001:0326a15": "故偈曰。於是法界處。非一亦不異。然此二句意。非經文所有。乃彌勒恐人",
    "X25n0488_001:0326a16": "疑佛實與如來有異。故特為補出。要之佛雖不自言。亦意中語也。世界碎",
    "X25n0488_001:0326a17": "為微塵。喻言以法身為化身也。故集解曰。界喻真身。塵喻化身。非微塵是",
    "X25n0488_001:0327a01": "名微塵。非世界是名世界。猶云非化身是名化身。非法身是名法身。葢佛",
    "X25n0488_001:0327a02": "法惟心。微塵世界。皆五陰和合而成。非心所有。微塵世界既空。則法身與",
    "X25n0488_001:0327a03": "化身又何在。故能不作世界相。乃是真法界。方得見如來。意謂眾生疑佛",
    "X25n0488_001:0327a04": "有去來皆因以世界碎為微塵之見耳若能知世界非世界微塵非微塵",
    "X25n0488_001:0327a05": "則能空相。能知夫去來非去來。而佛之真相有在矣。一合相。猶云是和合",
    "X25n0488_001:0327a06": "相。葢至此佛乃顯然以如來自認。而明告彼眾生不可著去來之相認如",
    "X25n0488_001:0327a07": "來。此又以世界並微塵實法證之。則佛真無我相矣。故此節與前不可以",
    "X25n0488_001:0327a08": "相觀如來節對照看。自然結搆也。",
    "X25n0488_001:0327a09": "須菩提。若人言佛說我見人見眾生見壽者見。須菩提。於意云何。是人解我",
    "X25n0488_001:0327a10": "所說義不。不也。世尊。是人不解如來所說義。何以故。世尊說。我見人見眾生",
    "X25n0488_001:0327a11": "見壽者見。則非我見人見眾生見壽者見。是名我見人見眾生見壽者見。須",
    "X25n0488_001:0327a12": "菩提。發阿耨多羅三藐三菩提心者。於一切法。應如是知。如是見。如是信解",
    "X25n0488_001:0327a13": "不生法相。須菩提。所言法相者。如來說。即非法相。是名法相。",
    "X25n0488_001:0327a14": "此一節。言佛雖無法相。而又非實無眾生等斷滅見者。亦無非法相意也。",
    "X25n0488_001:0327a15": "見字與相字不同。相就觸言。見就性言。因前章言不可說一合相。恐人疑",
    "X25n0488_001:0327a16": "佛於四相斷滅。不知佛正以非四相為四相。故能度眾生而成佛。如楞嚴",
    "X25n0488_001:0327a17": "所謂五陰本如來藏妙真如性若必欲斷滅四相之見。舍四相外。又何佛",
    "X25n0488_001:0327a18": "性。故曰是名我見人見眾生見壽者見。此意實與莫作斷滅相對照。如是",
    "X25n0488_001:0328a01": "知。知無法無非法也。如是見。見無法無非法也。如是信解。信解如是無法",
    "X25n0488_001:0328a02": "無非法也。然文雖單結佛法。而義實兼三世。故與過去心不可得現在心",
    "X25n0488_001:0328a03": "不可得。未來心不可得。相應。正見佛與如來。不一不二。眾生與佛。平等無",
    "X25n0488_001:0328a04": "高下。所謂三世如來之實法也。佛說至此。八甖舍利。和盤托出矣。然猶恐",
    "X25n0488_001:0328a05": "人偏執邊見。乃又以不生法相繳定空相。而又以非法相是名法相。還出",
    "X25n0488_001:0328a06": "真相。文義雙精。理法兼到。遠有遠照。近有近應虗有虗脉。實有實線。散之",
    "X25n0488_001:0328a07": "則頭頭是道。合之則究竟一源。粗之則節節斷續。精之則首尾一貫。真天",
    "X25n0488_001:0328a08": "地之至文。神靈之奇筆也。",
    "X25n0488_001:0328a09": "(二十六斷化身說法無福疑)須菩提。若有人以滿無量阿僧祗世界七寶持用布施。若有善男子善女人",
    "X25n0488_001:0328a10": "發菩薩心者(結完十七分現在菩薩之問)。持於此經。乃至四句偈等。受持讀誦。為人演說。其福勝彼。云何。",
    "X25n0488_001:0328a11": "為人演說。不取於相。如如不動。(二十七斷入寂如何說法疑)何以故。一切有為法。如夢幻泡影。如露亦如",
    "X25n0488_001:0328a12": "電。應作如是觀。",
    "X25n0488_001:0328a13": "此一節。言佛法究竟之果報。而因以古偈結出全經實法也。三世佛法。徹",
    "X25n0488_001:0328a14": "上徹下。故以無量阿僧祇布施較勝。阿僧祗。劫世無數。菩薩心。指前章真",
    "X25n0488_001:0328a15": "是菩薩之心。云何福德之多。葢以真如空相之人。演真如空相之法故耳。",
    "X25n0488_001:0328a16": "如如。一如真常之性。有者有之。無者無之。毫不造作。純然真靜。心靜則慧。",
    "X25n0488_001:0328a17": "性靜則得。所謂定水澄清。心珠自現。葢真能具此法者。然後能演此法。福",
    "X25n0488_001:0328a18": "德之多。不亦宜乎。即中庸所謂苟不固聰明睿知。達天德者。其孰能知之",
    "X25n0488_001:0329a01": "意。故偈曰。化身示現福。非無無盡福。諸佛說法時。不言是化身。言必有法",
    "X25n0488_001:0329a02": "身而後可以說法也。一切有為法。言一切有相之法。只對前皆以無為法",
    "X25n0488_001:0329a03": "而有差別無為兩字。反照便得。凡滅度眾生。不住布施。信心持誦。第一忍",
    "X25n0488_001:0329a04": "辱。無我無法。一切善法。生心成忍。知見信解皆是。但一住相便非。做盡許",
    "X25n0488_001:0329a05": "多事業。只不住相。方是無為之為即無相之相矣。夢幻泡影露電六事。皆",
    "X25n0488_001:0329a06": "空相也。然皆非無體之空。皆自有為而入空。如夢非感不成。幻非術不顯。",
    "X25n0488_001:0329a07": "泡無水不起。影無質不現。露無天氣不降。電無地氣不升。皆自有而入無。",
    "X25n0488_001:0329a08": "自有為以至無為。二義雙成。實佛法全體。故偈曰。非有為非離。言雖非有",
    "X25n0488_001:0329a09": "為。而亦不離有為也。又曰。諸如來涅槃。九種有為法。妙智正觀故。言自古",
    "X25n0488_001:0329a10": "如來涅槃之法。皆從此九種有為中。以妙智正觀而得也。妙智正觀。正是",
    "X25n0488_001:0329a11": "從有為中看出無為而得真常實相也。又彌勒偈。見相及於識八句。是總",
    "X25n0488_001:0329a12": "釋古偈之義以結全經之宗旨也。見相。凡所有相。識。分別相。器身形質之",
    "X25n0488_001:0329a13": "身。言分別有相。即如此九種之相。皆形質受用之事。而非真相。若能知此。",
    "X25n0488_001:0329a14": "便是正觀。遂將此正觀之法。觀于三世。皆如此九種之非真相。則於有為",
    "X25n0488_001:0329a15": "法中而得無為自在之真相。所謂無垢法也。無垢。即是清淨無相。此八句",
    "X25n0488_001:0329a16": "實總結全經三世一法之義。",
    "X25n0488_001:0329a17": "右說經之七章。言佛無法相。亦無非法相。遂言古偈以結之。而如來實",
    "X25n0488_001:0329a18": "法見矣。",
    "X25n0488_001:0330a01": "愚按法身非相以下七分。明明以如來與佛兩並雙收。顯出合一之義。",
    "X25n0488_001:0330a02": "故予分為二章。以見佛與如來同歸實法。四句偈。即諸相非相之體。而",
    "X25n0488_001:0330a03": "能作如是觀者。即見如來。首尾相應。實理如是。文義如是。舊說將有為",
    "X25n0488_001:0330a04": "法三字看壞。註謂眾生界內。造作遷流。但以一空字了之。不見佛法全",
    "X25n0488_001:0330a05": "體。故不知此偈之妙。不知本文明有法字。彌勒偈又添出中字。得字。何",
    "X25n0488_001:0330a06": "等明白。陳真諦譯本於如如不動下。曰。恒有正說。應觀有為法。如暗翳",
    "X25n0488_001:0330a07": "燈幻。露泡夢電雲。所謂恒有正說。豈非自古相傳之成說乎。應觀有為",
    "X25n0488_001:0330a08": "法。豈非即指全經諸法乎。此予所謂一部金經。只闡得此偈宗旨。非敢",
    "X25n0488_001:0330a09": "臆說也。",
    "X25n0488_001:0330a10": "流通",
    "X25n0488_001:0330a11": "佛說是經已。長老須菩提。及諸比丘。比丘尼。優婆塞。優婆夷。一切世間天。人。",
    "X25n0488_001:0330a12": "阿修羅。聞佛所說。皆大歡喜。信受奉行。",
    "X25n0488_001:0330a13": "流通分。亦道安所定。優婆塞。優婆夷。謂在俗男女。能敬奉三寶。受持五戒",
    "X25n0488_001:0330a14": "者。一離殺生。二離不與取。三離邪淫。四離妄語。五離飲酒。謂之優婆戒。",
    "X25n0488_001:0330a16": "金剛般若波羅蜜經郢說(終)"
}