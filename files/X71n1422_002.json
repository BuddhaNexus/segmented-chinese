{
    "X71n1422_002:0708b11": "南石和尚語錄卷二",
    "X71n1422_002:0708b13": "門人　復初　廷璨　等編",
    "X71n1422_002:0708b14": "住徑山興聖萬壽禪寺",
    "X71n1422_002:0708b15": "永樂七年四月初六日入寺。",
    "X71n1422_002:0708b16": "山門。無門法門。一超直入。逐電驊騮追莫及。",
    "X71n1422_002:0708b17": "佛殿。佛者覺義。覺者何義。頭上是天。脚下是地。",
    "X71n1422_002:0708b18": "祖堂。拜起收坐具云。祖祖傳持。只這一著。耀古騰今。",
    "X71n1422_002:0708b19": "填溝塞壑。",
    "X71n1422_002:0708b20": "據室。以拄杖橫按云。只恁麼。早已鈍置汝輩了也。更",
    "X71n1422_002:0708b21": "待搖唇鼓舌。堪作甚麼。以拄杖畫一畫。便起。",
    "X71n1422_002:0708b22": "劄付。權衡佛祖。船筏羣生。兵隨印轉。將逐符行。",
    "X71n1422_002:0708b23": "山門疏。是家裏人。說家裏話。山茶及時摘。蒲鞋趂晴",
    "X71n1422_002:0708b24": "曬。",
    "X71n1422_002:0708c01": "指法座。如來座者。一切法空是。看看。平地波濤起。",
    "X71n1422_002:0708c02": "此香。體鍾九五陽剛。如金如玉。葉覆大千沙界。為葢",
    "X71n1422_002:0708c03": "為雲。名超優鉢曇華。價重甄叔迦寶。焫向寶爐。祝延",
    "X71n1422_002:0708c04": "　皇帝。萬歲萬歲萬萬歲。欽願。壽同百億須彌。福等",
    "X71n1422_002:0708c05": "三千剎海。山如礪河如帶。益固皇圖。五日雨十日風。",
    "X71n1422_002:0708c06": "仰歌　聖化。上首白槌云。法筵龍象眾。當觀第一義。",
    "X71n1422_002:0708c07": "師垂語云。舉不顧即差互。擬思量何劫悟。還有超然",
    "X71n1422_002:0708c08": "獨脫不落此轍者。麼(此日無問話者)師乃云。如來四",
    "X71n1422_002:0708c09": "十九年說法。不曾道著一字。達磨十萬里西來。何曾",
    "X71n1422_002:0708c10": "遇大乘器。自餘德山臨濟雲門趙州。天下善知識。設",
    "X71n1422_002:0708c11": "大機施大用。盡是青天霹靂。旱地波濤。正眼觀來。不",
    "X71n1422_002:0708c12": "直一笑。雖然。爐鞴之所多鈍鐵。良醫之門足病人。縱",
    "X71n1422_002:0708c13": "是舉一明三。目機銖兩之士。於毫毛未動之先。便解",
    "X71n1422_002:0708c14": "承當。早已不堪種草。所以道。言前薦得。猶為滯殻迷",
    "X71n1422_002:0708c15": "封。句下精通。未免觸途狂見。古人為誘接方來。多向",
    "X71n1422_002:0708c16": "第二義門。拋三放兩。一向拖泥帶水。山野曩於智積",
    "X71n1422_002:0708c17": "峰頂。禪月山中。曾開皂角燈心鋪子。聽他要者來買。",
    "X71n1422_002:0708c18": "縱是法堂前草深一丈。終不將佛法當人情。三載之",
    "X71n1422_002:0708c19": "中。於九重城內。日與陶泓毛穎對談。亦不煩略動一",
    "X71n1422_002:0708c20": "念。今到凌霄峰頭。更是不勞心力。何故。幸有吾祖妙",
    "X71n1422_002:0708c21": "喜佛照寂照。舊化儼存。麻三斤乾屎橛。不用提持。黑",
    "X71n1422_002:0708c22": "竹篦碁盤石。何須拈出。人人鼻孔遼天。箇箇腦門著",
    "X71n1422_002:0708c23": "地。行則同行。坐則同坐。自然上古風規。灼爾西來的",
    "X71n1422_002:0708c24": "意。且喜。四海八紘。風恬浪靜。含齒戴髮。盡樂無為。且",
    "X71n1422_002:0709a01": "道。應時及節底句子。作麼生舉。拈起少林無孔笛。等",
    "X71n1422_002:0709a02": "閑吹出萬年懽(敘謝不錄)。",
    "X71n1422_002:0709a03": "復舉保壽開堂。三聖推出一僧。保壽便打。三聖云。恁",
    "X71n1422_002:0709a04": "麼為人。瞎却鎮州一城人眼去在。保壽便歸方丈。雪",
    "X71n1422_002:0709a05": "竇顯禪師云。保壽三聖。雖發明臨濟正法眼藏。要且",
    "X71n1422_002:0709a06": "只解無佛處稱尊。當時這僧。若是箇漢。纔被推出。便",
    "X71n1422_002:0709a07": "掀倒禪牀。直饒保壽全機。也較三十里。保壽三聖。發",
    "X71n1422_002:0709a08": "明臨濟正法眼藏。直是斬釘截鐵。爭奈承當者少。雪",
    "X71n1422_002:0709a09": "竇既是權柄在手。便合與這僧雪屈。說甚麼當時。諸",
    "X71n1422_002:0709a10": "人還會麼。若無舉鼎拔山力。千里烏騅不易騎。",
    "X71n1422_002:0709a11": "當晚小參。十字街頭。紅塵浩浩。孤峰頂上。白雲依依。",
    "X71n1422_002:0709a12": "不是目前法。非耳目之所到。不是靈山拈花之旨。不",
    "X71n1422_002:0709a13": "是少室面壁之機。不可以智知。不可以識識。不可以",
    "X71n1422_002:0709a14": "語言造。不可以寂默通。直得十方無影象。三界絕行",
    "X71n1422_002:0709a15": "蹤。正是黑山下活計。設使掀翻宇宙。打破虗空。坐斷",
    "X71n1422_002:0709a16": "古今。高超物表。也知未出常情。若是通方作者。俊快",
    "X71n1422_002:0709a17": "衲僧。別有出格神機。焉肯循途守轍。現前大眾。自合",
    "X71n1422_002:0709a18": "知時。山野遠離蘇城。來此凌霄峰頂。且道。為甚麼邊",
    "X71n1422_002:0709a19": "事。良久。從前汗馬無人識。只要重論葢代功。",
    "X71n1422_002:0709a20": "復舉臨濟示眾云。我於先師處。三度問佛法的的大",
    "X71n1422_002:0709a21": "意。三度喫六十棒。如蒿枝拂相似。如今再思一頓。誰",
    "X71n1422_002:0709a22": "為下手。時有僧出云。某甲下手。臨濟拈棒度與。僧擬",
    "X71n1422_002:0709a23": "接。臨濟便打。臨濟大似貧人思舊債。者僧渾若餓狗",
    "X71n1422_002:0709a24": "喫縴[糸*虒]。雪竇道。臨濟放處較危。收來太速。醉我落花",
    "X71n1422_002:0709b01": "天。借他絃管裏。",
    "X71n1422_002:0709b02": "佛誕上堂。東山五祖演禪師。因僧問云。如何是諸佛",
    "X71n1422_002:0709b03": "出身處。五祖云。東山水上行。圓悟和尚云。天寧則不",
    "X71n1422_002:0709b04": "然。如何是諸佛出身處。薰風自南來。殿閣生微涼。妙",
    "X71n1422_002:0709b05": "喜老祖聞得。當下豁然大悟。五祖圓悟。恁麼提持。鄭",
    "X71n1422_002:0709b06": "州出曹門。妙喜悟去。真州望長蘆。徑山見處。也要諸",
    "X71n1422_002:0709b07": "人共知。諸佛出身處。渾不用思惟。早晨喫白粥。如今",
    "X71n1422_002:0709b08": "肚又饑。",
    "X71n1422_002:0709b09": "上堂。理契則神。貧女獲衣中之寶。情封則物。力士失",
    "X71n1422_002:0709b10": "額上之珠。五臺山上雲蒸飯。佛殿階前狗尿天。剎竿",
    "X71n1422_002:0709b11": "頭上煎[飢几+追]子。三箇胡孫夜簸錢。",
    "X71n1422_002:0709b12": "上堂。森羅及萬象。一法之所印。前面是鉢盂峰。後面",
    "X71n1422_002:0709b13": "是凌霄峰。中間是佛殿。喚甚麼作一法。良久。國一祖",
    "X71n1422_002:0709b14": "師。元是崑山人。",
    "X71n1422_002:0709b15": "上堂。馬祖大師道。自從胡亂後三十年。不少鹽醬。此",
    "X71n1422_002:0709b16": "地無金二兩。俗人沽酒三升。",
    "X71n1422_002:0709b17": "京都回兼謝書記知事。上堂。動若行雲。止猶谷神。既",
    "X71n1422_002:0709b18": "無心於彼此。寧有象於去來。山野去年五月初。赴",
    "X71n1422_002:0709b19": "召入文淵閣。圈點永樂大典。出入禁庭。波波挈挈。繼",
    "X71n1422_002:0709b20": "預大會。蒙賜華嚴大經。動經八月。回來姑蘇訪舊。又",
    "X71n1422_002:0709b21": "過兩月。及到山中。恰值仲春。且道。有心於彼此耶。無",
    "X71n1422_002:0709b22": "心於彼此耶。有象於去來耶。無象於去來耶。靈利衲",
    "X71n1422_002:0709b23": "僧。未言先領。未舉先知。便能伸出佛手。抹過祖關。滅",
    "X71n1422_002:0709b24": "却老胡種族。扶起千古叢林。雖然。　國恩深重。言思",
    "X71n1422_002:0709c01": "莫窮。敬成一偈。以述鄙懷。經從　內府特頒賜。人自",
    "X71n1422_002:0709c02": "九重城裏歸。五髻峰頭春日暖。山林泉石盡光輝。",
    "X71n1422_002:0709c03": "佛涅槃上堂。不厭生死。不求涅槃。古廟香爐去。一條",
    "X71n1422_002:0709c04": "白練去。熱謾海內參玄士。笑倒階前石敢當。",
    "X71n1422_002:0709c05": "上堂。知一切法。即心自性。成就慧身。不繇他悟。有智",
    "X71n1422_002:0709c06": "人前莫舉。無智人前莫說。",
    "X71n1422_002:0709c07": "熈怡先師忌拈香。巴陵下三轉語。苦瓜不堪待客。楊",
    "X71n1422_002:0709c08": "岐作女人拜。家醜何須外揚。徑山這裏。總不與麼。爐",
    "X71n1422_002:0709c09": "香椀茗雖清淡。也勝蒿湯備禮儀。",
    "X71n1422_002:0709c10": "結制上堂。以大圓覺。為我伽藍。身心安居。平等性智。",
    "X71n1422_002:0709c11": "開眼寐語。護生須是殺。殺盡始安居。會得箇中意。鐵",
    "X71n1422_002:0709c12": "船水上浮。誑諕閭閻。直饒總不與麼。亦未是衲僧行",
    "X71n1422_002:0709c13": "履處。且作麼生是衲僧行履處。長短三期俱莫立。饑",
    "X71n1422_002:0709c14": "來喫飯困來眠。雖然。切忌隨徑山舌頭轉。",
    "X71n1422_002:0709c15": "上堂。目前無法。意在目前。不是目前法。非耳目之所",
    "X71n1422_002:0709c16": "到。洗硯池頭雲冉冉。埋雞塚上草離離。",
    "X71n1422_002:0709c17": "上堂。拈拄杖云。國一祖師。向東弗于逮。西瞿耶尼。南",
    "X71n1422_002:0709c18": "贍部洲。北鬱丹越走一遭。却來山僧手裏呈身。子細",
    "X71n1422_002:0709c19": "看來。元是黑漆拄杖。還見麼。縱饒見得分明。也是秦",
    "X71n1422_002:0709c20": "時[車*度]轢鑽。",
    "X71n1422_002:0709c21": "上堂。舉法眼和尚偈云。見山不是山。見水何曾別。山",
    "X71n1422_002:0709c22": "河及大地。都是一輪月。法眼恁麼。徑山則不然。見山",
    "X71n1422_002:0709c23": "是山見水是水。到處走來。不如家裏。咄。",
    "X71n1422_002:0709c24": "上堂。舉僧問雲門。不起一念。還有過也無。雲門云。須",
    "X71n1422_002:0710a01": "彌山。者僧無量劫來。著此貼肉汗衫。若不遇雲門作",
    "X71n1422_002:0710a02": "家。誰為脫却。",
    "X71n1422_002:0710a03": "請藏主侍者。上堂。少林心印。觸處昭彰。衲子生涯。隨",
    "X71n1422_002:0710a04": "時施設。側身對客。原夢度茶。擎叉輥毬。卓牌打地。一",
    "X71n1422_002:0710a05": "一全體全用。著著邁古邁今。十地菩薩尚顢頇。四果",
    "X71n1422_002:0710a06": "聲聞應罔措。徑山這裏。又且不然。含暉亭上望滄溟。",
    "X71n1422_002:0710a07": "凌霄峰頭挹南嶽。",
    "X71n1422_002:0710a08": "解制小參。諸方提唱。貴在出格。纔陞堂小參。便要舉",
    "X71n1422_002:0710a09": "入門便棒。入門便喝話。望州亭與汝相見話。隔江招",
    "X71n1422_002:0710a10": "手話。見僧便面壁話。直使龍睛鶻。眼莫能窺覰。鶖子",
    "X71n1422_002:0710a11": "目連。安能湊泊。謂有宗師手段。高則高矣。妙則妙矣。",
    "X71n1422_002:0710a12": "其奈法道衰微。利根者少。正如方木逗圓竅。安能脗",
    "X71n1422_002:0710a13": "合。徑山相席打令。看風使帆。不惜帶水拖泥。一任諸",
    "X71n1422_002:0710a14": "方笑恠。久參上士。不在多言。晚進初機。莫嫌苦口。出",
    "X71n1422_002:0710a15": "家人。棄捨父母。不顧奉養。已為不孝。是名教之罪人",
    "X71n1422_002:0710a16": "矣。期在悟明心地。續佛慧命。廣度眾生。如是則非但",
    "X71n1422_002:0710a17": "報答今生父母養育。以成大孝。直使累世父母。冤親",
    "X71n1422_002:0710a18": "俱獲解脫。豈小可哉。若只區區碌碌。今日二明日四。",
    "X71n1422_002:0710a19": "戒律不能持。禪定不能習。甚至傷風化玷宗社。非但",
    "X71n1422_002:0710a20": "為名教罪人。亦是法門之罪人矣。一旦生死到來。將",
    "X71n1422_002:0710a21": "何抵敵。捨此報身。難逃淪墜。古人謂。牢獄未是苦。地",
    "X71n1422_002:0710a22": "獄未是苦。袈裟下失却人身。是為苦也。藥石之言。可",
    "X71n1422_002:0710a23": "不銘佩。眾中忽有一箇出來道。長老長老。好合取臭",
    "X71n1422_002:0710a24": "口。山僧只得向明牕下安排。何故。近代三吳并百越。",
    "X71n1422_002:0710b01": "箇般作略眼中稀。",
    "X71n1422_002:0710b02": "復舉九峰虔禪師。因僧問。西天夏末。有人得道。此間",
    "X71n1422_002:0710b03": "夏末。還有得道者麼。九峰云。有。僧云。何者是。九峰云。",
    "X71n1422_002:0710b04": "頭戴午夜月。脚踏黃金地。今日忽有問徑山此間夏",
    "X71n1422_002:0710b05": "末有人得道麼。徑山但答云。無。忽更問云。何謂無。便",
    "X71n1422_002:0710b06": "向他道。箇箇眉毛橫眼上。人人鼻孔大頭垂。且道。九",
    "X71n1422_002:0710b07": "峰是。徑山是。便下座。",
    "X71n1422_002:0710b08": "上堂。秋風涼秋夜長。未歸客思故鄉。誰是未歸客。何",
    "X71n1422_002:0710b09": "處是故鄉。一千七百老古錐。提掇不起。五千四十八",
    "X71n1422_002:0710b10": "卷破古紙。詮註不及。",
    "X71n1422_002:0710b11": "雙塔壽寧禪寺上塔珠。誦法華經。請陞座。師拈香祝",
    "X71n1422_002:0710b12": "　聖畢。乃云。此法。非思量分別之所能解。惟有諸佛。",
    "X71n1422_002:0710b13": "乃能知之。上是天下是地。喚甚麼作此法。若向這裏",
    "X71n1422_002:0710b14": "領略得去。便見靈山一會儼然未散。其或未然。徑山",
    "X71n1422_002:0710b15": "未免畫蛇添足去也。須知此法頭頭上顯。物物上明。",
    "X71n1422_002:0710b16": "無一塵不是此法顯現之處。無一時不是此法出生",
    "X71n1422_002:0710b17": "之時。所以世尊得之。從兜率降王宮。逾城出家。苦行",
    "X71n1422_002:0710b18": "成道。住世七十九年。說法三百餘會。末後拈花示眾。",
    "X71n1422_002:0710b19": "以正法眼藏。獨付飲光。諸祖得之。各立化庭。共揚法",
    "X71n1422_002:0710b20": "道。或立一心三觀。或說十玄六相。或只直指單傳。或",
    "X71n1422_002:0710b21": "設三玄五位。聖天子得之。仁及四海。化及萬邦。騶虞",
    "X71n1422_002:0710b22": "忽現。而黃河澄清。暘谷來朝。而虞淵入貢。百僚得之。",
    "X71n1422_002:0710b23": "坐朝堂而揚政化。爕陰陽而撫黎庶。金湯吾教。柱石",
    "X71n1422_002:0710b24": "邦家。住持一源禪師得之。不動聲色。檀施雲歸。重修",
    "X71n1422_002:0710c01": "寶塔。不日成之。現前大眾得之。不勞跬步。入此道場。",
    "X71n1422_002:0710c02": "六萬餘言。若建瓴水。施財施力。若見若聞。無不是此",
    "X71n1422_002:0710c03": "法施設。無不是此法圓成。雖然。若喚作此法。則落聖",
    "X71n1422_002:0710c04": "解。不喚作此法。則墮凡情。且作麼生即得。拈拄杖云。",
    "X71n1422_002:0710c05": "拄杖子聞得出來。對眾決斷去也。卓拄杖。無二無二",
    "X71n1422_002:0710c06": "分。無別無斷故。大眾。正恁麼時。因齋慶讚一句。如何",
    "X71n1422_002:0710c07": "舉似。紫旃檀塔六七級。紅菡萏花三四枝。(敘謝不錄)。",
    "X71n1422_002:0710c08": "拄地撑天無縫塔。拈來又是一番新。緣因即是了因",
    "X71n1422_002:0710c09": "種。作福須還有福人。阿育建時還逐妄。薩訶禮處亦",
    "X71n1422_002:0710c10": "非真。當陽見得無差別。鐵樹花開別是春。",
    "X71n1422_002:0710c11": "達磨忌拈香。達大道兮過量。通佛心兮出度。不與凡",
    "X71n1422_002:0710c12": "聖同纏。超然名之曰祖。只如大光和尚。具甚麼見。却",
    "X71n1422_002:0710c13": "道不是祖。甜瓜徹蔕甜。苦瓠連根苦。",
    "X71n1422_002:0710c14": "佛誕上堂。未出母胎。天左旋地右轉。已出母胎。天左",
    "X71n1422_002:0710c15": "旋地右轉。僧問德山密禪師云。佛未出世時如何。山",
    "X71n1422_002:0710c16": "云。河裏盡是木頭船。僧云。出世後如何。山云。這頭踏",
    "X71n1422_002:0710c17": "著那頭軒。良久。相逢說盡平生話。依舊心肝不帶來。",
    "X71n1422_002:0710c18": "結制上堂。世尊入因沙室。將謂謾人。反謾自己。西院",
    "X71n1422_002:0710c19": "商量兩錯。瓜甜徹蔕。瓠苦連根。現前一眾。箇箇是大",
    "X71n1422_002:0710c20": "丈夫漢。不陞兜率。說摩訶衍。不探驪頷。抉摩尼珠。自",
    "X71n1422_002:0710c21": "然超越古今。坐斷報化。凌霄峰頂。白雲揚揚。流止亭",
    "X71n1422_002:0710c22": "前。青松鬱鬱。三世諸佛不知有。歷代祖師不知有。",
    "X71n1422_002:0710c23": "粧達磨百丈國一三祖師像完。開光明。拈筆示眾云。",
    "X71n1422_002:0710c24": "達磨大師。與大智國一。即今在毫端上現大人相。大",
    "X71n1422_002:0711a01": "眾還見麼。若道見。向甚麼處見。若道不見。蹉過三大",
    "X71n1422_002:0711a02": "祖師。畢竟作麼生。海神知貴不知價。留與人間光照",
    "X71n1422_002:0711a03": "夜。",
    "X71n1422_002:0711a04": "退院上堂。衲僧行履。如火燒冰。如箭離絃。如雲出岫。",
    "X71n1422_002:0711a05": "如月行天。本無來而無去。曷有象而有形。圓悟老祖",
    "X71n1422_002:0711a06": "辭天寧。有偈云。幻軀將逼縱心年。懶汩塵緣久世間。",
    "X71n1422_002:0711a07": "憑仗護身箇符子。強扶衰疾且歸山。熙怡先師。辭萬",
    "X71n1422_002:0711a08": "壽歸松林。有偈云。幻軀將逼縱心年。松下經行石上",
    "X71n1422_002:0711a09": "眠。珍重北山龍象眾。普通年話幾時圓。山僧今日辭",
    "X71n1422_002:0711a10": "徑山。亦有一偈。雖不能克紹祖父風烈。却自胸中流",
    "X71n1422_002:0711a11": "出。幻軀已及縱心年。衰朽仍兼疾病纏。宗教出門媿",
    "X71n1422_002:0711a12": "無補。匡徒合讓後來賢。",
    "X71n1422_002:0711a13": "頌古",
    "X71n1422_002:0711a14": "世尊初生下時",
    "X71n1422_002:0711a15": "指天指地獨稱尊。真實之言足可論。薄福闡提還不",
    "X71n1422_002:0711a16": "信。自甘騎馬傍人門。",
    "X71n1422_002:0711a17": "疎山造塔",
    "X71n1422_002:0711a18": "疎山一片不良心。泰華非高海未深。羅山箇漢是同",
    "X71n1422_002:0711a19": "惡。直欲陷人荊棘林。",
    "X71n1422_002:0711a20": "德山托鉢",
    "X71n1422_002:0711a21": "不因年老成魔魅。亦非家富小兒嬌。只為趙王心好",
    "X71n1422_002:0711a22": "劒。闔國之人盡帶刀。",
    "X71n1422_002:0711a23": "雲門云。世界恁麼廣濶。為甚麼鍾聲披七條",
    "X71n1422_002:0711a24": "衲僧從來有大病。藥醫無效為年深。雲門老有通神",
    "X71n1422_002:0711b01": "術。解向膏肓穴上鍼。",
    "X71n1422_002:0711b02": "世尊未離兜率。已降王宮",
    "X71n1422_002:0711b03": "口縫纔開落二三。之乎者也轉非堪。舉頭但看天邊",
    "X71n1422_002:0711b04": "月。風捲蟭螟入海南。",
    "X71n1422_002:0711b05": "世尊拈花",
    "X71n1422_002:0711b06": "百萬眾前親舉華。無端淨地撒泥沙。飲光尊者破顏",
    "X71n1422_002:0711b07": "笑。水母何曾離得蝦。",
    "X71n1422_002:0711b08": "國師三喚侍者",
    "X71n1422_002:0711b09": "三呼三應無回互。三應三呼絕正偏。此是神仙真祕",
    "X71n1422_002:0711b10": "訣。灼然父子不相傳。",
    "X71n1422_002:0711b11": "溈山有句無句",
    "X71n1422_002:0711b12": "遙禮殷勤伸悔謝。胸中端的少靈樞。當時不向溈山",
    "X71n1422_002:0711b13": "去。始是男兒大丈夫。",
    "X71n1422_002:0711b14": "南泉心不是佛智不是道",
    "X71n1422_002:0711b15": "白鷺下田千點雪。黃鸝上樹一枝花。寥寥獨立乾坤",
    "X71n1422_002:0711b16": "外。更有何人得似佗。",
    "X71n1422_002:0711b17": "黃蘗汝等諸人盡是噇酒糟漢",
    "X71n1422_002:0711b18": "豎起當門放告牌。今朝御史大開衙。可憐抱屈銜冤",
    "X71n1422_002:0711b19": "者。猶在階邊不上階。",
    "X71n1422_002:0711b20": "臨濟坐次麻谷問",
    "X71n1422_002:0711b21": "慣跨驊騮競彩舟。當機各自逞風流。揚鞭舞棹人皆",
    "X71n1422_002:0711b22": "見。妙處安知得自繇。",
    "X71n1422_002:0711b23": "趙州使得十二時",
    "X71n1422_002:0711b24": "使得人間十二時。口開已自落人機。眼光爍破四天",
    "X71n1422_002:0711c01": "下。不免渾身墮水泥。",
    "X71n1422_002:0711c02": "趙州從殿上過",
    "X71n1422_002:0711c03": "殿上殷勤呼侍者。趙州老倒覺心孤。雖然好一殿功",
    "X71n1422_002:0711c04": "德。何事都將臭屎塗。",
    "X71n1422_002:0711c05": "青州布衫",
    "X71n1422_002:0711c06": "誰無一領七斤衫。倒著橫穿儘自堪。叵耐古人無道",
    "X71n1422_002:0711c07": "理。故來官路販私鹽。",
    "X71n1422_002:0711c08": "僧辭趙州",
    "X71n1422_002:0711c09": "三關不吝一齊開。白日堂堂任往來。若向封人詢可",
    "X71n1422_002:0711c10": "否。丈夫徒負濟川材。",
    "X71n1422_002:0711c11": "趙州問僧甚處來",
    "X71n1422_002:0711c12": "雪峰隻眼照天地。趙州鍬子重千鈞。算來總是閑家",
    "X71n1422_002:0711c13": "具。不受方為有智人。",
    "X71n1422_002:0711c14": "百丈野狐",
    "X71n1422_002:0711c15": "雄峰計劣智全疎。真是深山老野狐。惟運闍黎皮有",
    "X71n1422_002:0711c16": "血。當時便不受塗污。",
    "X71n1422_002:0711c17": "甘贄設粥",
    "X71n1422_002:0711c18": "南泉甘贄兩閑人。相近相親忘主賓。拂袖打鍋無甚",
    "X71n1422_002:0711c19": "事。却令典座動疑情。",
    "X71n1422_002:0711c20": "興化打克賓",
    "X71n1422_002:0711c21": "身遭憲罰罷官職。籍沒家私播遠陬。剩得一身空索",
    "X71n1422_002:0711c22": "索。不風流處也風流。",
    "X71n1422_002:0711c23": "興化示眾云。今日不用如何若何",
    "X71n1422_002:0711c24": "不用如何與若何。出來禮拜已誵訛。莫將支遁籠中",
    "X71n1422_002:0712a01": "鶴。喚作山陰道士鵞。",
    "X71n1422_002:0712a02": "三聖問雪峰。透網金鱗以何為食",
    "X71n1422_002:0712a03": "明中有暗暗中明。海底山頭亦共行。三聖當時機若",
    "X71n1422_002:0712a04": "活。便能日午打三更。",
    "X71n1422_002:0712a05": "溈山三種生",
    "X71n1422_002:0712a06": "念念紛飛不暫停。猿驅馬躍未縱橫。當頭坐斷無搖",
    "X71n1422_002:0712a07": "動。四海八荒朝上京(想生)。",
    "X71n1422_002:0712a08": "萬法皆非向外來。家親往往自為災。于今已得和同",
    "X71n1422_002:0712a09": "了。大地山河絕點埃(相生)。",
    "X71n1422_002:0712a10": "起滅無休孰解知。水因流急似平夷。髑髏直使能乾",
    "X71n1422_002:0712a11": "盡。方是乾坤未剖時(流注生)。",
    "X71n1422_002:0712a12": "舉古(一十四則)",
    "X71n1422_002:0712a13": "舉初祖菩提達磨大師。初至梁。因武帝問如何是聖",
    "X71n1422_002:0712a14": "諦第一義。祖云。廓然無聖。帝云。對朕者誰。祖云。不識。",
    "X71n1422_002:0712a15": "帝不契。遂渡江至魏。師云。削跡伐樹未為過。",
    "X71n1422_002:0712a16": "舉六祖大鑒禪師。因風颺剎旛。二僧對論。一云幡動。",
    "X71n1422_002:0712a17": "一云風動。祖云。不是風動。不是幡動。仁者心動。二僧",
    "X71n1422_002:0712a18": "竦然。師云。大小祖師。為人錯下註脚。合喫三十棒。",
    "X71n1422_002:0712a19": "舉臨濟玄禪師垂問。有一人論劫在途中。不離家舍。",
    "X71n1422_002:0712a20": "有一人。離家舍不在途中。阿那箇合受人天供養。師",
    "X71n1422_002:0712a21": "云。寐語作麼。",
    "X71n1422_002:0712a22": "舉福州皷山晏國師。初參雪峰。纔入門。峰搊住云。是",
    "X71n1422_002:0712a23": "甚麼。山釋然契悟。舉手搖舞。峰云。子作道理耶。山云。",
    "X71n1422_002:0712a24": "何道理之有。峰乃撫而印之。師云。臥龍纔奮迅。丹鳳",
    "X71n1422_002:0712b01": "便翱翔。",
    "X71n1422_002:0712b02": "舉明州翠巖參禪師示眾云。一夏以來。為兄弟東語",
    "X71n1422_002:0712b03": "西話。看翠巖眉毛在也無。長慶稜云。生也。雲門偃云。",
    "X71n1422_002:0712b04": "關。保福展云。作賊人心虗。翠巖芝云。為眾竭力。禍出",
    "X71n1422_002:0712b05": "私門。師云。一隊無孔鐵槌。",
    "X71n1422_002:0712b06": "舉撫州曹山章禪師。一日聞鐘聲。乃云。阿耶阿耶。僧",
    "X71n1422_002:0712b07": "云。和尚作麼。章云。打著我心。師云。賊不打自招。",
    "X71n1422_002:0712b08": "舉福州羅山閒禪師。問石霜云。起滅不停時如何。霜",
    "X71n1422_002:0712b09": "云。直須寒灰枯木去。一念萬年去。函葢乾坤去。全清",
    "X71n1422_002:0712b10": "絕點去。山不契。却往巖頭去。如前問。頭云。是誰起滅。",
    "X71n1422_002:0712b11": "山有省。師云。殺人須是殺人劒。",
    "X71n1422_002:0712b12": "福州長慶安禪師。問百丈云。學人欲識佛。如何是佛。",
    "X71n1422_002:0712b13": "丈云。大似騎牛覔牛。慶云。識後如何。丈云。如人騎牛",
    "X71n1422_002:0712b14": "至家。慶云。未審。始終如何保任。即得相應。丈云。譬牧",
    "X71n1422_002:0712b15": "牛之人。執杖示之。勿令犯人苗稼。師云。潭州紙貴。一",
    "X71n1422_002:0712b16": "狀領過。",
    "X71n1422_002:0712b17": "舉臨濟玄禪師示眾云。有一無位真人。常向汝等諸",
    "X71n1422_002:0712b18": "人面門出入。未證據者看看。有僧出問。如何是無位",
    "X71n1422_002:0712b19": "真人。濟下繩牀搊住云。道道。僧無語。濟托開云。無位",
    "X71n1422_002:0712b20": "真人。是甚麼乾屎橛。師云。前箭猶輕後箭深。",
    "X71n1422_002:0712b21": "舉五臺秘魔巖和尚。常持一木叉。凡見僧來。遂舉起",
    "X71n1422_002:0712b22": "云。甚麼魔魅。教汝出家。甚麼魔魅。教汝行脚。道得也",
    "X71n1422_002:0712b23": "杈下死。道不得也杈下死。速道速道。師云。我當時若",
    "X71n1422_002:0712b24": "見。謂云放下木杈。向汝道。待他擬議。即抗聲云。甚麼",
    "X71n1422_002:0712c01": "魔魅。教汝與麼。",
    "X71n1422_002:0712c02": "舉南泉示眾云。王老師賣身去也。還有人買麼。時有",
    "X71n1422_002:0712c03": "一僧出眾云。某甲買。泉云。不作貴不作賤。你作麼生",
    "X71n1422_002:0712c04": "買。僧無對。師云。契券分明。",
    "X71n1422_002:0712c05": "舉南泉願禪師。因陸亘大夫云。肇法師也甚奇恠。解",
    "X71n1422_002:0712c06": "道。天地同根。萬物一體。泉指庭前牡丹花云。大夫。時",
    "X71n1422_002:0712c07": "人見此一株花。如夢相似。師別指庭前牡丹云。大夫",
    "X71n1422_002:0712c08": "還見此一株花麼。",
    "X71n1422_002:0712c09": "舉南嶽讓禪師。因僧問。如鏡鑄像。光歸何處。嶽云。大",
    "X71n1422_002:0712c10": "德未出家時相貌。向甚處去。僧云。成後為甚不鑒照。",
    "X71n1422_002:0712c11": "嶽云。雖不鑒照。瞞他一點也不得。師云。喪車後掉藥",
    "X71n1422_002:0712c12": "囊。",
    "X71n1422_002:0712c13": "舉寂照老祖。見僧入門便云。碁盤石。砍破你腦門。鉢",
    "X71n1422_002:0712c14": "盂池。浸爛你脚板。僧擬答。寂照便喝。師云。著甚來繇。",
    "X71n1422_002:0712c15": "拈古(一十三則)",
    "X71n1422_002:0712c16": "舉世尊在靈山會上。拈花示眾。是時眾皆默然。唯迦",
    "X71n1422_002:0712c17": "葉尊者。破顏微笑。世尊云。吾有正法眼藏。涅槃妙心。",
    "X71n1422_002:0712c18": "實相無相。微妙法門。不立文字。教外別傳。付囑摩訶",
    "X71n1422_002:0712c19": "迦葉。師云。世尊拈花。人貧智短。迦葉微笑。馬瘦毛長。",
    "X71n1422_002:0712c20": "若云吾有正法眼藏。付囑摩訶迦葉。也是空拳誑小",
    "X71n1422_002:0712c21": "兒。",
    "X71n1422_002:0712c22": "舉仰山寂禪師。因僧問。法身還解說法也無。山云。我",
    "X71n1422_002:0712c23": "說不得。別有一人說得。僧云。說得底人在甚處。山乃",
    "X71n1422_002:0712c24": "推出枕子。溈山聞乃云。寂子用劒刃事。師云。仰山推",
    "X71n1422_002:0713a01": "出枕子。乞兒伎倆。溈山道。寂子用劒刃事。正是溺愛",
    "X71n1422_002:0713a02": "者不明。妙喜老祖道。妙喜雖則借水獻花。理無曲斷。",
    "X71n1422_002:0713a03": "即今莫有傍不肯底出來。我要問他。推出枕子。還當",
    "X71n1422_002:0713a04": "得法身說法也無。也是驢揀濕處尿。",
    "X71n1422_002:0713a05": "舉趙州諗禪師。因侍者報大王來也。州云。萬福大王。",
    "X71n1422_002:0713a06": "者云。未到在。州云。又道來也。師云。侍者報客。不知客",
    "X71n1422_002:0713a07": "是何人。趙州蝦為子屈。不覺打失眼睛。且道。徑山恁",
    "X71n1422_002:0713a08": "麼批判。又且如何。巡人犯夜。",
    "X71n1422_002:0713a09": "舉趙州問新到。曾到此間麼。僧云曾到。州云。喫茶去。",
    "X71n1422_002:0713a10": "或云。不曾到。州亦云。喫茶去。後院主云。為甚麼曾到",
    "X71n1422_002:0713a11": "也云喫茶去。不曾到也云喫茶去。州喚院主。主應諾。",
    "X71n1422_002:0713a12": "州云。喫茶去。師云。有謂。趙州茶九轉透瓶香。殊不知。",
    "X71n1422_002:0713a13": "却是平胃散。醫不得人病。斷不得人命。",
    "X71n1422_002:0713a14": "舉百丈海禪師。再參馬祖。侍立次。祖目視禪牀角拂",
    "X71n1422_002:0713a15": "子。丈云。即此用。離此用。祖云。爾向後開兩片皮。將何",
    "X71n1422_002:0713a16": "為人。丈取拂子豎起。祖云。即此用。離此用。丈掛拂舊",
    "X71n1422_002:0713a17": "處。祖震威一喝。丈當下大悟。直得三日耳聾。師云。馬",
    "X71n1422_002:0713a18": "祖一喝。百丈耳聾。巨靈擘開泰華。金翅直取龍吞。汾",
    "X71n1422_002:0713a19": "陽昭云。悟去便休。說甚三日耳聾。石門聰云。若不三",
    "X71n1422_002:0713a20": "日耳聾。何得悟去。三臺須要大家催。雪竇顯云。大冶",
    "X71n1422_002:0713a21": "精金。應無變色。休把鄭州棃。喚作青州棗。",
    "X71n1422_002:0713a22": "舉台州瑞巖彥禪師。每自喚主人翁。復自應諾。乃云。",
    "X71n1422_002:0713a23": "惺惺著。他後。莫受人謾。後有僧到玄沙。沙問。近離甚",
    "X71n1422_002:0713a24": "處。僧云瑞巖。沙云。有何言句示人。僧舉前話。沙云。一",
    "X71n1422_002:0713b01": "等是弄精魂。也甚奇恠。却云。何不且在彼中住。僧云。",
    "X71n1422_002:0713b02": "已遷化了也。沙云。而今還喚得應麼。僧無對。師云。驚",
    "X71n1422_002:0713b03": "羣須是英靈漢。敵勝還他獅子兒。這僧只解傳言送",
    "X71n1422_002:0713b04": "語。不能懸崖返擲。非但蹉過瑞巖。亦乃蹉過玄沙。",
    "X71n1422_002:0713b05": "舉仰山寂禪師。夏末問訊溈山。溈云。子一夏不見上",
    "X71n1422_002:0713b06": "來。在下面作何所務。仰云。某甲在下面。鋤得一片畬。",
    "X71n1422_002:0713b07": "種得一籮粟。溈云。子今夏不虗過矣。仰却問。和尚今",
    "X71n1422_002:0713b08": "夏作得箇甚麼。溈云。日中一食。夜間一寢。仰云。和尚",
    "X71n1422_002:0713b09": "今夏亦不虗過。道了乃吐舌。溈云。寂子何得自傷己",
    "X71n1422_002:0713b10": "命。師云。鋤一片畬。種一籮粟。欵出囚人口。日中一食。",
    "X71n1422_002:0713b11": "夜間一寢。兔子不離窠。溈仰父子。纔相見。便要打口",
    "X71n1422_002:0713b12": "皷。直饒說得天雨四花。地搖六震。爭如一默好。",
    "X71n1422_002:0713b13": "舉徑山國一欽禪師。因馬祖遣人送書到。書中作一",
    "X71n1422_002:0713b14": "圓相。國一發緘見。遂於圓相中。著一點。却封回。後忠",
    "X71n1422_002:0713b15": "國師聞乃云。欽師猶被馬師惑。師云。馬祖無風起浪。",
    "X71n1422_002:0713b16": "國一隨邪逐惡。雖是解弄精魂。未免二俱失利。致使",
    "X71n1422_002:0713b17": "忠國師。道欽師猶被馬師惑。汝諸人。還知落處麼。鵓",
    "X71n1422_002:0713b18": "鳩樹頭啼。意在麻畬裏。",
    "X71n1422_002:0713b19": "舉郢州芭蕉情禪師示眾云。你有拄杖子。我與你拄",
    "X71n1422_002:0713b20": "杖子。你無拄杖子。我奪却你拄杖子。師云。你有拄杖",
    "X71n1422_002:0713b21": "子。出入得他扶持。你無拄杖子。未免扶籬摸壁。雖說",
    "X71n1422_002:0713b22": "你有你無。且喜不曾失却。芭蕉與麼。用盡自己心。笑",
    "X71n1422_002:0713b23": "破他人口。",
    "X71n1422_002:0713b24": "舉汾州昭禪師示眾云。識得拄杖子。行脚事畢。師拈",
    "X71n1422_002:0713c01": "拄杖云。這箇喚作拄杖子。早是頭上安頭。那堪更云",
    "X71n1422_002:0713c02": "識得行脚事畢。大小汾陽。話作兩橛。",
    "X71n1422_002:0713c03": "舉鎮州三聖然禪師。問雪峰。透網金鱗。以何為食。雪",
    "X71n1422_002:0713c04": "峰云。待汝出網來。向汝道。三聖云。一千五百人善知",
    "X71n1422_002:0713c05": "識。話頭也不識。峰云。老僧住持事繁。師云。三聖合喫",
    "X71n1422_002:0713c06": "山僧手中拄杖。何故。趕人不要趕上。雪峰可謂沒量",
    "X71n1422_002:0713c07": "大人。得饒人處且饒人。徑山恁麼批判。汝諸人。還會",
    "X71n1422_002:0713c08": "麼。若也未會。拄杖子為汝指出。遂以拄杖卓一下。",
    "X71n1422_002:0713c09": "舉終南山祖禪師問南泉。摩尼珠人不識。如來藏裏",
    "X71n1422_002:0713c10": "親收得。如何是如來藏。泉云。王老師與你往來者是。",
    "X71n1422_002:0713c11": "祖云。不往來者。泉云。亦是。又問如何是珠。泉召師祖。",
    "X71n1422_002:0713c12": "祖應諾。泉云。去。汝不會我語。祖從此信入。師云。看風",
    "X71n1422_002:0713c13": "使帆。相席打令。還他南泉。爭奈費鹽費醬。今日忽有",
    "X71n1422_002:0713c14": "問徑山。即向他道。汝莫問藏。且識取摩尼珠。或更問",
    "X71n1422_002:0713c15": "如何是摩尼珠。拈棒便打。",
    "X71n1422_002:0713c16": "舉廬山歸宗常禪師。因小師辭。乃問甚處去。僧云。諸",
    "X71n1422_002:0713c17": "方學五味禪去。宗云。諸方有五味禪。我這裏只有一",
    "X71n1422_002:0713c18": "味禪。僧便問。如何是和尚一味禪。宗便打。僧云。會也",
    "X71n1422_002:0713c19": "會也。宗云。道來道來。僧纔開口。宗又打。師云。五味禪",
    "X71n1422_002:0713c20": "一味禪。總拈向一邊。當時這僧見歸宗擬拈棒。拂袖",
    "X71n1422_002:0713c21": "便行。非但靠倒歸宗。管取話行天下。",
    "X71n1422_002:0713c22": "佛祖讚",
    "X71n1422_002:0713c23": "釋迦出山相",
    "X71n1422_002:0713c24": "出山只似入山時。牧女何煩獻乳糜。辛苦幾多都受",
    "X71n1422_002:0714a01": "了。依前鼻孔大頭垂。",
    "X71n1422_002:0714a02": "塵點劫前成正覺。六年麻麥又何為。白頭翁作三臺",
    "X71n1422_002:0714a03": "舞。辛苦應緣教小兒。",
    "X71n1422_002:0714a04": "棄却輪王入雪山。何輕其重易其難。生憎平地興波",
    "X71n1422_002:0714a05": "浪。榜樣堪留後世看。",
    "X71n1422_002:0714a06": "觀世音菩薩",
    "X71n1422_002:0714a07": "涼月耀長空。千江無不現。陽春回大地。萬卉無不至。",
    "X71n1422_002:0714a08": "良哉觀世音。悲願亦如是。微塵國土中。尋聲常救苦。",
    "X71n1422_002:0714a09": "維此閻浮提。音聲為佛事。大士圓通門。示以聞中入。",
    "X71n1422_002:0714a10": "眾生以耳聽。是故逐聲塵。大士以眼聽。特顯圓通理。",
    "X71n1422_002:0714a11": "一根既圓通。六根總無礙。聞與所聞盡。聞性亦無得。",
    "X71n1422_002:0714a12": "非惟無受苦。亦復本無救。聞性既無得。是故常能聞。",
    "X71n1422_002:0714a13": "無苦亦無救。是故常救苦。普告世間人。當作如是解。",
    "X71n1422_002:0714a14": "即能悟圓通。與觀世音等。",
    "X71n1422_002:0714a15": "椎髻荊釵。提魚出賣。只緣太煞慈悲。現出幾多鬼恠。",
    "X71n1422_002:0714a16": "滯貨于今買者稀。逢人勿索遼天價。",
    "X71n1422_002:0714a17": "大士發心無始劫。所事如來觀世音。從因感果若持",
    "X71n1422_002:0714a18": "券。故今獲證名不異。十方世界諸眾生。循環生死受",
    "X71n1422_002:0714a19": "諸苦。一稱其名即往救。是故乃有此嘉號。能救之智",
    "X71n1422_002:0714a20": "即機境。所救機境豈離智。維智維境常互融。是故亦",
    "X71n1422_002:0714a21": "曰觀自在。機境元空智亦無。亦無是解及是說。一切",
    "X71n1422_002:0714a22": "眾生苦永離。剎那頓入三摩地。",
    "X71n1422_002:0714a23": "施十四無畏。泥牛吼月。現三十二應。石臼翻空。眾生",
    "X71n1422_002:0714a24": "有盡。悲願無窮。善財歷百十城。難尋蹤跡。文殊具擇",
    "X71n1422_002:0714b01": "法眼。曷選圓通。垂衣宴坐碧巖中。大千沙界揚慈風。",
    "X71n1422_002:0714b02": "寶瓶楊柳舞春風。鸚鵡翩翩下碧空。補怛洛伽觀自",
    "X71n1422_002:0714b03": "在。為人隨處示圓通。",
    "X71n1422_002:0714b04": "草衣文殊",
    "X71n1422_002:0714b05": "拈玻璃問無著老。著草衣迎呂惠卿。只有這些兒伎",
    "X71n1422_002:0714b06": "倆。何當七佛祖師名。",
    "X71n1422_002:0714b07": "頭髮鬆髼身衣蒲。臺山嬴得轉荒蕪。惠卿眼底生花",
    "X71n1422_002:0714b08": "翳。却被人傳作畵圖。",
    "X71n1422_002:0714b09": "身以蒲纏手執經。等閑出語使人驚。天生伎倆雖奇",
    "X71n1422_002:0714b10": "恠。也只能謾呂惠卿。",
    "X71n1422_002:0714b11": "達磨",
    "X71n1422_002:0714b12": "西來要覔大乘器。冷坐九年無轉智。覔心不得已安",
    "X71n1422_002:0714b13": "心。悞殺神光空斷臂。我昔若見則不然。為渠驀胸搥",
    "X71n1422_002:0714b14": "一拳。若也略能知痛癢。急携隻履回西天。免得分皮",
    "X71n1422_002:0714b15": "又分髓。接響承虗傳直指。延蔓從茲不可圖。殃害兒",
    "X71n1422_002:0714b16": "孫竟無已。",
    "X71n1422_002:0714b17": "一花五葉謾流傳。老子何曾解會禪。不得神光一臂",
    "X71n1422_002:0714b18": "力。應無良計返西天。",
    "X71n1422_002:0714b19": "眼深鼻大兩眉橫。佛法全無要度生。對却梁王云不",
    "X71n1422_002:0714b20": "識。日輪當午打三更。",
    "X71n1422_002:0714b21": "渡海浮江作麼生。要傳佛法救迷情。爭知未到支那",
    "X71n1422_002:0714b22": "日。箇箇眉毛眼上橫。",
    "X71n1422_002:0714b23": "六宗破後入支那。伎倆須知苦不多。道箇一花開五",
    "X71n1422_002:0714b24": "葉。分明平地起風波。",
    "X71n1422_002:0714c01": "寒山拾得",
    "X71n1422_002:0714c02": "手裏生苕。猶放不下。嬴得埃塵。徧滿華夏。",
    "X71n1422_002:0714c03": "那一句子。不在思量。擎蕉執筆。鴈過瀟湘。",
    "X71n1422_002:0714c04": "拾得磨玄玉。寒山把毛錐。擬向萬仞崖。寫此一首詩。",
    "X71n1422_002:0714c05": "雖未形點畵。文采光陸離。渴讀即止渴。饑讀即止饑。",
    "X71n1422_002:0714c06": "除却老豐干。知音今有誰。",
    "X71n1422_002:0714c07": "不是顛狂不是癡。或看經卷或吟詩。閭丘曾被豐干",
    "X71n1422_002:0714c08": "悞。却向枯樁覔兔蹊。",
    "X71n1422_002:0714c09": "拾得展卷。寒山指月。用無所用。說無所說。惹得豐干",
    "X71n1422_002:0714c10": "饒舌閭丘屈節。謂其起佛見法見。貶向二鐵圍山。也",
    "X71n1422_002:0714c11": "是喚鹿作馬。證龜為鼈。別別別。大洋海底輥紅塵。六",
    "X71n1422_002:0714c12": "月炎天飛白雪。",
    "X71n1422_002:0714c13": "朝陽對月",
    "X71n1422_002:0714c14": "布衫多年。七花八裂。好趂斜陽。補此一缺。",
    "X71n1422_002:0714c15": "案上是經。松梢是月。欲覔了時。虗空釘橛。",
    "X71n1422_002:0714c16": "九祖伏馱蜜多為劉仲傑讚",
    "X71n1422_002:0714c17": "舍上白光騰。應有大乘器。何為五十年。不言復不履。",
    "X71n1422_002:0714c18": "父母非親誰最親。了知諸佛心即是。那爛陀寺塔婆",
    "X71n1422_002:0714c19": "顛。至今撼地清風起。",
    "X71n1422_002:0714c20": "布袋",
    "X71n1422_002:0714c21": "靠布袋坐。手搯輪珠。袒胸露腹。天下無如。謂是彌勒。",
    "X71n1422_002:0714c22": "有甚憑據。謂非彌勒。轉費分疎。從來本是無形相。誰",
    "X71n1422_002:0714c23": "把丹青畵太虗。",
    "X71n1422_002:0714c24": "長汀汀上恣遊戲。半似顛狂半似癡。待得這場春夢",
    "X71n1422_002:0715a01": "覺。龍頭花吐已多時。",
    "X71n1422_002:0715a02": "放下布囊仍拄杖。不知立地等何人。分身何翅百千",
    "X71n1422_002:0715a03": "億。自是時流眼少筋。",
    "X71n1422_002:0715a04": "政禪師",
    "X71n1422_002:0715a05": "心在林泉興在詩。簉羣國土不相宜。莫言世上無知",
    "X71n1422_002:0715a06": "己。自有溪邊白鷺鶿。",
    "X71n1422_002:0715a07": "白侍郎參鳥窠",
    "X71n1422_002:0715a08": "鳥窠棲宿非為險。位鎮江山未是安。八十翁翁行不",
    "X71n1422_002:0715a09": "得。侍郎開眼被佗謾。",
    "X71n1422_002:0715a10": "靈雲",
    "X71n1422_002:0715a11": "從來了了絕狐疑。大似蓮開夢覺時。謂見桃花方悟",
    "X71n1422_002:0715a12": "道。刻舟記劒不勝遲。",
    "X71n1422_002:0715a13": "一見桃花早已差。若言悟道轉周遮。如今描出成圖",
    "X71n1422_002:0715a14": "畵。失馬尋驢認犢車。",
    "X71n1422_002:0715a15": "藥山同李長者共幀",
    "X71n1422_002:0715a16": "藥嶠翻經松樹下。通玄造論土龕中。破臀螺殻舀滄",
    "X71n1422_002:0715a17": "海。折柄笊籬撈北風。",
    "X71n1422_002:0715a18": "慈明",
    "X71n1422_002:0715a19": "汾陽陷穽禁不殺。楊李門頭恣往來。盆水草鞋安室",
    "X71n1422_002:0715a20": "外。分明死店活人開。",
    "X71n1422_002:0715a21": "明覺",
    "X71n1422_002:0715a22": "結友蚤逢韓大伯。拂衣抹過老林禪。翠峰乳竇兩山",
    "X71n1422_002:0715a23": "色。直到于今青接天。",
    "X71n1422_002:0715a24": "羅漢奕棊圖",
    "X71n1422_002:0715b01": "見思已斷欲應離。妙用無方孰與齊。却笑浮山柴石",
    "X71n1422_002:0715b02": "老。還從十九路中迷。",
    "X71n1422_002:0715b04": "南石和尚語錄卷二"
}