{
    "T09n0278_029:0586a02": "大方廣佛華嚴經卷第二十九",
    "T09n0278_029:0586a04": "東晉天竺三藏佛馱跋陀羅譯",
    "T09n0278_029:0586a05": "◎心王菩薩問阿僧祇品第二十五",
    "T09n0278_029:0586a06": "[0586a06] 爾時，心王菩薩白佛言：「世尊！所謂：阿僧祇、不",
    "T09n0278_029:0586a07": "可量、無分齊、無周遍、不可數、不可稱量、不",
    "T09n0278_029:0586a08": "可思議、不可說、不可說不可說。世尊！云何阿",
    "T09n0278_029:0586a09": "僧祇乃至不可說不可說耶？」佛告心王菩薩",
    "T09n0278_029:0586a10": "言：「善哉！善哉！善男子！饒益眾生故，乃能問",
    "T09n0278_029:0586a11": "此如來、應供、等正覺，佛智境界甚深之義。善",
    "T09n0278_029:0586a12": "男子！汝今諦聽，我當說之。」[0586a12] 爾時，心王菩薩",
    "T09n0278_029:0586a13": "白佛言：「世尊！唯然善聽。」[0586a13] 佛告心王菩薩言：",
    "T09n0278_029:0586a14": "「百千百千名一拘梨；拘梨拘梨名一不變；不",
    "T09n0278_029:0586a15": "變不變名一那由他；那由他那由他名一鞞",
    "T09n0278_029:0586a16": "婆邏；鞞婆邏鞞婆邏名一作；作作名一來；",
    "T09n0278_029:0586a17": "來來名一勝；勝勝名一復次；復次復次名",
    "T09n0278_029:0586a18": "一阿婆邏；阿婆邏阿婆邏名一得勝；得勝得",
    "T09n0278_029:0586a19": "勝名一分界；分界分界名一充滿；充滿充滿",
    "T09n0278_029:0586a20": "名一量；量量名一解；解解名一此解；此解",
    "T09n0278_029:0586a21": "此解名一離欲；離欲離欲名一捨；捨捨名",
    "T09n0278_029:0586a22": "一聚；聚聚名一通；通通名一頻申；頻申頻",
    "T09n0278_029:0586a23": "申名一網；網網名一眾流；眾流眾流名一",
    "T09n0278_029:0586a24": "出；出出名一分；分分名一分別；分別分別",
    "T09n0278_029:0586a25": "名一稱；稱稱名一持；持持名一不顛倒；不",
    "T09n0278_029:0586a26": "顛倒不顛倒名一不幡；不幡不幡名一正；正",
    "T09n0278_029:0586a27": "正名一慧；慧慧名一第一；第一第一名一",
    "T09n0278_029:0586a28": "覺；覺覺名一毘遮&#x59AC;；毘遮&#x59AC;毘遮&#x59AC;名",
    "T09n0278_029:0586a29": "一極高；極高極高名一妙；妙妙名一邏婆；",
    "T09n0278_029:0586b01": "邏婆邏婆名一訶梨婆；訶梨婆訶梨婆名",
    "T09n0278_029:0586b02": "一解脫；解脫解脫名一黃；黃黃名一訶梨",
    "T09n0278_029:0586b03": "那；訶梨那訶梨那名一因；因因名一賢覺；",
    "T09n0278_029:0586b04": "賢覺賢覺名一明相；明相明相名一摩樓陀；",
    "T09n0278_029:0586b05": "摩樓陀摩樓陀名一忍；忍忍名一枝；枝枝",
    "T09n0278_029:0586b06": "名一摩樓摩；摩樓摩摩樓摩名一等；等等",
    "T09n0278_029:0586b07": "名一離疑；離疑離疑名一種；種種名一不",
    "T09n0278_029:0586b08": "放逸；不放逸不放逸名一摩多羅；摩多羅摩",
    "T09n0278_029:0586b09": "多羅名一動；動動名一到；到到名一說；說",
    "T09n0278_029:0586b10": "說名一白；白白名一了別；了別了別名一",
    "T09n0278_029:0586b11": "究竟；究竟究竟名一清涼；清涼清涼名一阿",
    "T09n0278_029:0586b12": "羅；阿羅阿羅名一潮；潮潮名一油；油油名",
    "T09n0278_029:0586b13": "一祇邏；祇邏祇邏名一味；味味名一泥邏；",
    "T09n0278_029:0586b14": "泥邏泥邏名一戲；戲戲名一斯羅；斯羅斯羅",
    "T09n0278_029:0586b15": "名一聚沫；聚沫聚沫名一彌羅；彌羅彌羅",
    "T09n0278_029:0586b16": "名一堅固；堅固堅固名一風；風風名一滿；",
    "T09n0278_029:0586b17": "滿滿名一不可稱量；不可稱量不可稱量名",
    "T09n0278_029:0586b18": "一根；根根名一微細；微細微細名一蓮華；",
    "T09n0278_029:0586b19": "蓮華蓮華名一摩伽婆；摩伽婆摩伽婆名一",
    "T09n0278_029:0586b20": "不可度；不可度不可度名一醯樓；醯樓醯",
    "T09n0278_029:0586b21": "樓名一語；語語名一劫；劫劫名一婆婆；婆",
    "T09n0278_029:0586b22": "婆婆婆名一間；間間名一無間；無間無間名",
    "T09n0278_029:0586b23": "一離垢；離垢離垢名一實勝；實勝實勝名一",
    "T09n0278_029:0586b24": "彌羅覆；彌羅覆彌羅覆名一遮摩羅；遮摩",
    "T09n0278_029:0586b25": "羅遮摩羅名一法；法法名一波羅摩馱；波羅",
    "T09n0278_029:0586b26": "摩馱波羅摩馱名一決定；決定決定名一流",
    "T09n0278_029:0586b27": "轉；流轉流轉名一廣說；廣說廣說名一無",
    "T09n0278_029:0586b28": "盡；無盡無盡名一等真實；等真實等真實名",
    "T09n0278_029:0586b29": "一無我；無我無我名一阿槃陀；阿槃陀阿槃",
    "T09n0278_029:0586c01": "陀名一青蓮華；青蓮華青蓮華名一數；數數",
    "T09n0278_029:0586c02": "名一趣；趣趣名一受；受受名一阿僧祇；阿",
    "T09n0278_029:0586c03": "僧祇阿僧祇名一阿僧祇轉；阿僧祇轉阿僧",
    "T09n0278_029:0586c04": "祇轉名一無量；無量無量名一無量轉；無量",
    "T09n0278_029:0586c05": "轉無量轉名一無分齊；無分齊無分齊名一",
    "T09n0278_029:0586c06": "無分齊轉；無分齊轉無分齊轉名一無周遍；",
    "T09n0278_029:0586c07": "無周遍無周遍名一無周遍轉；無周遍轉無",
    "T09n0278_029:0586c08": "周遍轉名一無數；無數無數名一無數轉；無",
    "T09n0278_029:0586c09": "數轉無數轉名一不可稱；不可稱不可稱名",
    "T09n0278_029:0586c10": "一不可稱轉；不可稱轉不可稱轉名一不可",
    "T09n0278_029:0586c11": "思議；不可思議不可思議名一不可思議轉；",
    "T09n0278_029:0586c12": "不可思議轉不可思議轉名一不可量；不可",
    "T09n0278_029:0586c13": "量不可量名一不可量轉；不可量轉不可量",
    "T09n0278_029:0586c14": "轉名一不可說；不可說不可說名一不可說",
    "T09n0278_029:0586c15": "轉；不可說轉不可說轉名一不可說轉轉。」[0586c15] 爾",
    "T09n0278_029:0586c16": "時，世尊為心王菩薩以偈頌曰：",
    "T09n0278_029:0586c17": "「不可言說不可說，  充滿一切不可說，",
    "T09n0278_029:0586c18": " 不可言說諸劫中，  說不可說不可盡。",
    "T09n0278_029:0586c19": " 不可言說諸佛剎，  皆悉盡末為微塵，",
    "T09n0278_029:0586c20": " 悉於一一微塵中，  演說一切不可說。",
    "T09n0278_029:0586c21": " 悉能善於一念中，  說不可說諸世界，",
    "T09n0278_029:0586c22": " 不可稱說諸劫中，  念念次第而演說。",
    "T09n0278_029:0586c23": " 不可說劫猶可盡，  而不可說不可盡，",
    "T09n0278_029:0586c24": " 悉於一一微塵中，  分別演說不可說。",
    "T09n0278_029:0586c25": " 不可說劫猶可盡，  而不可說不可盡，",
    "T09n0278_029:0586c26": " 不可言說微塵中，  悉有不可說眾生。",
    "T09n0278_029:0586c27": " 皆共讚歎普賢德，  猶尚不能令窮盡，",
    "T09n0278_029:0586c28": " 設使一微毛端處，  有不可說諸普賢。",
    "T09n0278_029:0586c29": " 彼諸一切普賢等，  說不可說不能盡，",
    "T09n0278_029:0587a01": " 如一微細毛端處，  十方世界亦如是。",
    "T09n0278_029:0587a02": " 於彼一一毛端處，  置不可說諸佛剎，",
    "T09n0278_029:0587a03": " 毛端能量虛空盡，  而說佛剎不可盡。",
    "T09n0278_029:0587a04": " 於彼一一毛道中，  種種無量諸佛剎，",
    "T09n0278_029:0587a05": " 有同類者不可說，  亦有異類不可說，",
    "T09n0278_029:0587a06": " 於彼一一毛道中，  有不可說淨佛剎，",
    "T09n0278_029:0587a07": " 以不可說莊嚴具，  莊嚴彼彼諸佛剎，",
    "T09n0278_029:0587a08": " 於彼一一毛道中，  演出名身不可說，",
    "T09n0278_029:0587a09": " 於彼一一諸名身，  廣宣無量諸佛名，",
    "T09n0278_029:0587a10": " 一一如來自身中，  變化毛孔不可說，",
    "T09n0278_029:0587a11": " 於彼一一毛孔中，  出生異色不可說，",
    "T09n0278_029:0587a12": " 於彼一一異色中，  放妙光明不可說，",
    "T09n0278_029:0587a13": " 於彼一一光明中，  出寶蓮華不可說，",
    "T09n0278_029:0587a14": " 於彼一一寶蓮華，  各有寶葉不可說，",
    "T09n0278_029:0587a15": " 於彼一一寶蓮葉，  有微妙色不可說，",
    "T09n0278_029:0587a16": " 於彼一一妙色中，  出生蓮華不可說，",
    "T09n0278_029:0587a17": " 於彼一一蓮華中，  各放光明不可說，",
    "T09n0278_029:0587a18": " 於彼一一光明中，  出生淨月不可說，",
    "T09n0278_029:0587a19": " 於彼一一諸月中，  復出淨月不可說，",
    "T09n0278_029:0587a20": " 於彼一一淨月中，  出淨光明不可說，",
    "T09n0278_029:0587a21": " 於彼一一光明中，  出不可說明淨日，",
    "T09n0278_029:0587a22": " 於彼一一諸日中，  出不可說淨妙色，",
    "T09n0278_029:0587a23": " 於彼一一妙色中，  出不可說淨光明，",
    "T09n0278_029:0587a24": " 於彼淨妙光明中，  出不可說師子座，",
    "T09n0278_029:0587a25": " 不可言說莊嚴具，  出不可說淨光明，",
    "T09n0278_029:0587a26": " 於彼一一光明中，  出不可說異妙色，",
    "T09n0278_029:0587a27": " 於彼一一妙色中，  出不可說明淨寶，",
    "T09n0278_029:0587a28": " 於彼一一明淨寶，  出不可說不可說，",
    "T09n0278_029:0587a29": " 金剛寶藏如須彌，  清淨具足而莊嚴。",
    "T09n0278_029:0587b01": " 於彼一寶須彌中，  有不可說不可說，",
    "T09n0278_029:0587b02": " 微妙殊特諸佛剎，  清淨具足而莊嚴。",
    "T09n0278_029:0587b03": " 如此一寶須彌山，  一切須彌亦如是，",
    "T09n0278_029:0587b04": " 悉有無量不可說，  具足清淨諸佛剎。",
    "T09n0278_029:0587b05": " 是不可說不可說，  皆悉分別不可說，",
    "T09n0278_029:0587b06": " 攝取不可言說轉，  出生光明不可說，",
    "T09n0278_029:0587b07": " 於彼一一光明中，  出生諸佛不可說，",
    "T09n0278_029:0587b08": " 彼諸一切如來等，  說不可說清淨偈，",
    "T09n0278_029:0587b09": " 彼偈悉於念念中，  說不可說真實諦，",
    "T09n0278_029:0587b10": " 示現一切未來際，  如來智慧無窮盡。",
    "T09n0278_029:0587b11": " 彼諸一一如來等，  出不可說梵音聲，",
    "T09n0278_029:0587b12": " 於彼一一梵音中，  轉不可說淨法輪，",
    "T09n0278_029:0587b13": " 於彼一一法輪中，  雨不可說修多羅，",
    "T09n0278_029:0587b14": " 於彼一一修多羅，  分別諸法不可說，",
    "T09n0278_029:0587b15": " 於彼一一諸法中，  又說諸法不可說，",
    "T09n0278_029:0587b16": " 又復於彼諸法中，  說眾生依不可說。",
    "T09n0278_029:0587b17": " 又於一一毛道中，  不可說劫說正法，",
    "T09n0278_029:0587b18": " 如彼一微毛端處，  一切十方亦如是。",
    "T09n0278_029:0587b19": " 不可稱說無礙心，  變化諸佛不可說，",
    "T09n0278_029:0587b20": " 彼諸一一化如來，  所出變化不可說，",
    "T09n0278_029:0587b21": " 彼諸一切所變化，  遍遊佛剎不可說，",
    "T09n0278_029:0587b22": " 不可稱說變化身，  種種妙色而莊嚴。",
    "T09n0278_029:0587b23": " 彼不可說佛世界，  分別一切諸眾生，",
    "T09n0278_029:0587b24": " 清淨一切眾生類，  度脫一切諸群生。",
    "T09n0278_029:0587b25": " 莊嚴莊嚴不可說，  成就神力不可說，",
    "T09n0278_029:0587b26": " 清淨自在不可說，  應現眾生不可說，",
    "T09n0278_029:0587b27": " 神力自在不可說，  智慧境界不可說，",
    "T09n0278_029:0587b28": " 不可稱說神力持，  普轉世間令清淨。",
    "T09n0278_029:0587b29": " 不可說淨方便法，  說修多羅不可說，",
    "T09n0278_029:0587c01": " 於彼一一修多羅，  攝諸佛法不可說，",
    "T09n0278_029:0587c02": " 於彼一一淨法中，  復說正法不可說，",
    "T09n0278_029:0587c03": " 於彼一一諸法中，  說不可說決定法，",
    "T09n0278_029:0587c04": " 於彼一一決定中，  說不可說眾生依，",
    "T09n0278_029:0587c05": " 不可稱說種類法，  不可稱說種類心，",
    "T09n0278_029:0587c06": " 不可稱說非類法，  不可稱說非類心，",
    "T09n0278_029:0587c07": " 不可稱說非類根，  不可稱說非類語，",
    "T09n0278_029:0587c08": " 彼悉能於念念中，  調伏眾生不可說。",
    "T09n0278_029:0587c09": " 不可稱說自在力，  應現眾生不可說，",
    "T09n0278_029:0587c10": " 彼不可說應化時，  或有同類不同類，",
    "T09n0278_029:0587c11": " 菩薩皆悉分別知，  諸明算者不能數。",
    "T09n0278_029:0587c12": " 菩薩於一毛端處，  安置佛剎不可說，",
    "T09n0278_029:0587c13": " 或有微細或廣狹，  淨穢無量不可說，",
    "T09n0278_029:0587c14": " 於彼一一佛剎中，  復有佛剎不可說，",
    "T09n0278_029:0587c15": " 菩薩皆悉分別知，  如是佛剎不可說。",
    "T09n0278_029:0587c16": " 一毛端處無量剎，  而於其中不迫迮，",
    "T09n0278_029:0587c17": " 微小毛端亦不大，  悉容彌廣諸佛剎，",
    "T09n0278_029:0587c18": " 不令佛剎有雜亂，  形相如本而無異，",
    "T09n0278_029:0587c19": " 一佛剎有無量剎，  一切佛剎亦如是。",
    "T09n0278_029:0587c20": " 一毛端處悉容受，  如虛空等無量剎，",
    "T09n0278_029:0587c21": " 佛剎形相不可說，  一毛端處各殊別，",
    "T09n0278_029:0587c22": " 入於一毫毛道中，  次第悉入不可說，",
    "T09n0278_029:0587c23": " 毛道攝取不可說，  毛道亦無究竟滿。",
    "T09n0278_029:0587c24": " 次第劫入不可說，  常能攝取不可說，",
    "T09n0278_029:0587c25": " 種種方便不可說，  度脫眾生不可說，",
    "T09n0278_029:0587c26": " 具足攝取是方便，  境界無量不可說，",
    "T09n0278_029:0587c27": " 菩薩深入不可說，  是名深入不可說。",
    "T09n0278_029:0587c28": " 意根深廣不可說，  遍遊諸方不可說，",
    "T09n0278_029:0587c29": " 勇猛精進不可說，  具足自在不可說，",
    "T09n0278_029:0588a01": " 彼諸大願不可說，  所得功德不可說，",
    "T09n0278_029:0588a02": " 彼諸境界不可說，  能究竟度不可說。",
    "T09n0278_029:0588a03": " 菩薩身業不可說，  口業清淨不可說，",
    "T09n0278_029:0588a04": " 意業清淨不可說，  清淨解脫不可說，",
    "T09n0278_029:0588a05": " 清淨智慧不可說，  微妙奇特不可說，",
    "T09n0278_029:0588a06": " 方便深入不可說，  除滅疑惑不可說，",
    "T09n0278_029:0588a07": " 勇猛精進不可說，  深入正法不可說，",
    "T09n0278_029:0588a08": " 甚深三昧不可說，  究竟彼岸不可說，",
    "T09n0278_029:0588a09": " 一切眾生不可說，  一切佛剎不可說。",
    "T09n0278_029:0588a10": " 諸眾生身不可說，  眾生希望不可說，",
    "T09n0278_029:0588a11": " 彼諸業報不可說，  知眾生欲不可說，",
    "T09n0278_029:0588a12": " 知眾生性不可說，  分別眾生不可說，",
    "T09n0278_029:0588a13": " 彼應化時不可說，  隨所出處不可說，",
    "T09n0278_029:0588a14": " 隨方便道不可說，  彼諸出者不可說，",
    "T09n0278_029:0588a15": " 無上智慧不可說，  彼方便道不可說，",
    "T09n0278_029:0588a16": " 彼諸所說不可說，  一切轉時不可說，",
    "T09n0278_029:0588a17": " 如是成就大慈悲，  饒益一切諸世間。",
    "T09n0278_029:0588a18": " 應現色像不可說，  遊諸佛剎不可說，",
    "T09n0278_029:0588a19": " 菩薩智慧甚明淨，  &#x89A9;十方佛不可說，",
    "T09n0278_029:0588a20": " 所問正法不可說，  諸佛應答不可說，",
    "T09n0278_029:0588a21": " 應現色像不可說，  遊行諸方不可說，",
    "T09n0278_029:0588a22": " 往詣佛所不可說，  示現自在不可說。",
    "T09n0278_029:0588a23": " 以不可說諸色像，  詣不可說如來所，",
    "T09n0278_029:0588a24": " 以不可說供養具，  供不可說諸如來，",
    "T09n0278_029:0588a25": " 不可稱說清淨寶，  不可稱說眾寶華，",
    "T09n0278_029:0588a26": " 不可稱說妙華鬘，  供不可說諸最勝。",
    "T09n0278_029:0588a27": " 彼深信心不可說，  清淨解脫不可說，",
    "T09n0278_029:0588a28": " 正直希望不可說，  恭敬供養一切佛。",
    "T09n0278_029:0588a29": " 成就施心不可說，  過去施心不可說，",
    "T09n0278_029:0588b01": " 修行布施不可說，  內外悉施不可說，",
    "T09n0278_029:0588b02": " 禁戒清淨不可說，  信心清淨不可說，",
    "T09n0278_029:0588b03": " 讚歎最勝不可說，  生妙法愛不可說，",
    "T09n0278_029:0588b04": " 具足諸忍不可說，  深解無生不可說，",
    "T09n0278_029:0588b05": " 成就寂滅不可說，  住寂滅地不可說，",
    "T09n0278_029:0588b06": " 具足精進不可說，  過去妙心不可說，",
    "T09n0278_029:0588b07": " 不退轉心不可說，  忍辱之心不可說，",
    "T09n0278_029:0588b08": " 一切禪藏不可說，  觀察諸法不可說，",
    "T09n0278_029:0588b09": " 寂靜定意不可說，  了知諸禪不可說，",
    "T09n0278_029:0588b10": " 波羅蜜慧不可說，  成就三昧不可說，",
    "T09n0278_029:0588b11": " 決定解法不可說，  究竟諸佛不可說，",
    "T09n0278_029:0588b12": " 菩薩行門不可說，  具足諸願不可說，",
    "T09n0278_029:0588b13": " 智慧境界不可說，  清淨法門不可說，",
    "T09n0278_029:0588b14": " 彼諸法力不可說，  清淨住法不可說，",
    "T09n0278_029:0588b15": " 菩薩正念不可說，  彼諸法界不可說，",
    "T09n0278_029:0588b16": " 修行智慧不可說，  善學智慧不可說，",
    "T09n0278_029:0588b17": " 彼智慧身不可說，  住持智慧不可說，",
    "T09n0278_029:0588b18": " 彼淨法輪不可說，  彼法智慧不可說，",
    "T09n0278_029:0588b19": " 彼妙法雲不可說，  彼妙法雨不可說，",
    "T09n0278_029:0588b20": " 彼諸神力不可說，  解方便法不可說。",
    "T09n0278_029:0588b21": " 彼悉能於念念中，  解深法界不可說，",
    "T09n0278_029:0588b22": " 成就迴向不可說，  於念念中遍遊行，",
    "T09n0278_029:0588b23": " 諸佛剎海不可說，  所詣諸佛不可說，",
    "T09n0278_029:0588b24": " 分別佛剎不可說，  種種莊嚴不可說，",
    "T09n0278_029:0588b25": " 莊嚴清淨不可說，  微妙淨色不可說，",
    "T09n0278_029:0588b26": " 種種雜色不可說，  眾莊嚴具不可說，",
    "T09n0278_029:0588b27": " 清淨佛剎不可說，  垢穢佛剎不可說，",
    "T09n0278_029:0588b28": " 深入眾生不可說，  眾生諸界不可說，",
    "T09n0278_029:0588b29": " 彼諸業報不可說，  眾生所行不可說，",
    "T09n0278_029:0588c01": " 種種諸根不可說，  眾生虛妄不可說，",
    "T09n0278_029:0588c02": " 眾生諸性不可說，  眾生欲樂不可說，",
    "T09n0278_029:0588c03": " 眾生威儀不可說，  眾生煩惱不可說，",
    "T09n0278_029:0588c04": " 眾生清淨不可說，  調伏眾生不可說。",
    "T09n0278_029:0588c05": " 菩薩神力不可說，  所變化身不可說，",
    "T09n0278_029:0588c06": " 隨順諸行不可說，  度脫眾生不可說，",
    "T09n0278_029:0588c07": " 示現自在不可說，  放大光明不可說，",
    "T09n0278_029:0588c08": " 光明妙色不可說，  令眾生淨不可說。",
    "T09n0278_029:0588c09": " 彼於一一毛端中，  放光明網不可說，",
    "T09n0278_029:0588c10": " 光明網色不可說，  普照佛剎不可說，",
    "T09n0278_029:0588c11": " 勇猛精進不可說，  成就無畏不可說，",
    "T09n0278_029:0588c12": " 寂靜三昧不可說，  調伏世間不可說，",
    "T09n0278_029:0588c13": " 清淨身業不可說，  清淨口業不可說，",
    "T09n0278_029:0588c14": " 意業無量不可說，  清淨勝行不可說，",
    "T09n0278_029:0588c15": " 成就智寶不可說，  深入法界不可說，",
    "T09n0278_029:0588c16": " 諸陀羅尼不可說，  菩薩善學不可說，",
    "T09n0278_029:0588c17": " 音聲清淨不可說，  智慧知音不可說，",
    "T09n0278_029:0588c18": " 真實正念不可說，  持眾生語不可說，",
    "T09n0278_029:0588c19": " 菩薩所行不可說，  正覺清淨不可說，",
    "T09n0278_029:0588c20": " 離眾恐怖不可說，  調伏世間不可說。",
    "T09n0278_029:0588c21": " 不可稱說真佛子，  彼清淨行不可說，",
    "T09n0278_029:0588c22": " 讚歎佛子不可說，  欲究竟盡不可說。",
    "T09n0278_029:0588c23": " 不可稱說諸導師，  讚歎菩薩不可說，",
    "T09n0278_029:0588c24": " 彼諸菩薩不可說，  清淨功德不可說，",
    "T09n0278_029:0588c25": " 彼諸分齊不可說，  隨彼所住不可說，",
    "T09n0278_029:0588c26": " 隨住智慧不可說，  不可說劫不能說，",
    "T09n0278_029:0588c27": " 樂見諸佛不可說，  長養智慧不可說，",
    "T09n0278_029:0588c28": " 永度正法不可說，  離礙正法不可說，",
    "T09n0278_029:0588c29": " 正觀三世不可說，  三世智慧不可說，",
    "T09n0278_029:0589a01": " 彼所稱量不可說，  出生智慧不可說，",
    "T09n0278_029:0589a02": " 菩薩勝行不可說，  種種所願不可說，",
    "T09n0278_029:0589a03": " 清淨所願不可說，  具足菩提不可說，",
    "T09n0278_029:0589a04": " 諸佛菩提不可說，  彼起智慧不可說，",
    "T09n0278_029:0589a05": " 分別真實不可說，  知一切法不可說，",
    "T09n0278_029:0589a06": " 清淨佛剎不可說，  所行諸力不可說，",
    "T09n0278_029:0589a07": " 彼所修習不可說，  一念開悟不可說，",
    "T09n0278_029:0589a08": " 廣說正法不可說，  諸佛自在不可說，",
    "T09n0278_029:0589a09": " 踊躍歡喜不可說，  示現世間不可說，",
    "T09n0278_029:0589a10": " 轉妙法輪不可說，  離眾怖畏不可說，",
    "T09n0278_029:0589a11": " 所說正法不可說，  度脫眾生不可說。",
    "T09n0278_029:0589a12": " 不可稱說一切劫，  讚歎菩薩諸功德，",
    "T09n0278_029:0589a13": " 彼諸大劫猶可盡，  讚歎功德不可盡。",
    "T09n0278_029:0589a14": " 不可稱說諸如來，  各有無量清淨根，",
    "T09n0278_029:0589a15": " 不可說劫常讚歎，  如來功德猶不盡。",
    "T09n0278_029:0589a16": " 一切十方諸眾生，  皆悉一時成正覺，",
    "T09n0278_029:0589a17": " 彼諸正覺一一有，  不可稱說淨妙身，",
    "T09n0278_029:0589a18": " 彼淨妙身一一有，  不可稱說如來頭，",
    "T09n0278_029:0589a19": " 彼如來頭一一有，  不可稱說廣長舌，",
    "T09n0278_029:0589a20": " 彼廣長舌一一出，  無量清淨妙音聲，",
    "T09n0278_029:0589a21": " 以彼一一妙音聲，  不可說劫讚歎佛，",
    "T09n0278_029:0589a22": " 不可稱說一切劫，  宣揚讚歎佛功德，",
    "T09n0278_029:0589a23": " 不可說劫猶可盡，  歎佛功德無窮盡。",
    "T09n0278_029:0589a24": " 若於一小微塵中，  有諸佛剎不可說，",
    "T09n0278_029:0589a25": " 於彼一一佛剎中，  各有賢首不可說，",
    "T09n0278_029:0589a26": " 賢首如來世界中，  復有佛剎不可說。",
    "T09n0278_029:0589a27": " 一切法界無有餘，  其中所有諸微塵，",
    "T09n0278_029:0589a28": " 於彼一一微塵中，  佛剎成敗不可說，",
    "T09n0278_029:0589a29": " 於彼一一微塵中，  安置佛剎不可說，",
    "T09n0278_029:0589b01": " 復置剎海不可說，  分別方類不可說，",
    "T09n0278_029:0589b02": " 於彼一一佛剎中，  不可稱說諸如來，",
    "T09n0278_029:0589b03": " 彼諸如來所壽命，  不可稱說諸大劫。",
    "T09n0278_029:0589b04": " 諸佛所行不可說，  微妙正法不可說，",
    "T09n0278_029:0589b05": " 威神道力不可說，  離障礙智不可說，",
    "T09n0278_029:0589b06": " 微妙智慧不可說，  境界甚深不可說，",
    "T09n0278_029:0589b07": " 十力功德不可說，  佛覺菩提不可說，",
    "T09n0278_029:0589b08": " 清淨深入不可說，  清淨法界不可說，",
    "T09n0278_029:0589b09": " 彼智慧藏不可說，  分別功德不可說。",
    "T09n0278_029:0589b10": " 菩薩究竟正隨順，  具足迴向不可說，",
    "T09n0278_029:0589b11": " 分別無量諸迴向，  迴向一切諸導師。",
    "T09n0278_029:0589b12": " 不可稱說諸大劫，  一心正受諸三昧，",
    "T09n0278_029:0589b13": " 於不可說諸佛所，  所行清淨不可說。",
    "T09n0278_029:0589b14": " 得不可說無礙心，  悉遍遊行十方界，",
    "T09n0278_029:0589b15": " 所修行業不可說，  神力應現不可說，",
    "T09n0278_029:0589b16": " 分別佛剎不可說，  諸佛現前不可說，",
    "T09n0278_029:0589b17": " 勇猛精進不可說，  究竟智慧不可說，",
    "T09n0278_029:0589b18": " 未曾離於一坐處，  而能遍遊十方界。",
    "T09n0278_029:0589b19": " 不可稱說諸大劫，  遍遊十方諸佛剎，",
    "T09n0278_029:0589b20": " 智慧方便不可說，  如實智慧不可說，",
    "T09n0278_029:0589b21": " 轉淨智慧不可說，  念念示現不可說，",
    "T09n0278_029:0589b22": " 於諸一一語言中，  解佛智慧不可說。",
    "T09n0278_029:0589b23": " 或於一時覺菩提，  或種種時覺菩提，",
    "T09n0278_029:0589b24": " 入諸毛端不可說，  入諸微細不可說，",
    "T09n0278_029:0589b25": " 殊特勝性不可說，  見諸如來不可說，",
    "T09n0278_029:0589b26": " 一一方便不可說，  隨順善入諸佛性。",
    "T09n0278_029:0589b27": " 諸佛剎性不可說，  悉能隨順入菩提，",
    "T09n0278_029:0589b28": " 不壞法界不可說，  佛眾生剎不可說，",
    "T09n0278_029:0589b29": " 三世所攝不可說，  菩薩究竟不可說。」◎",
    "T09n0278_029:0589c01": "大方廣佛華嚴經◎壽命品第二十六",
    "T09n0278_029:0589c02": "[0589c02] 爾時，心王菩薩摩訶薩告諸菩薩言：「佛子！",
    "T09n0278_029:0589c03": "如此娑婆世界釋迦牟尼佛剎一劫，於安樂",
    "T09n0278_029:0589c04": "世界阿彌陀佛剎為一日一夜；安樂世界一",
    "T09n0278_029:0589c05": "劫，於聖服幢世界金剛佛剎為一日一夜；",
    "T09n0278_029:0589c06": "聖服幢世界一劫，於不退轉音聲輪世界善",
    "T09n0278_029:0589c07": "樂光明清淨開敷佛剎為一日一夜；不退轉",
    "T09n0278_029:0589c08": "音聲輪世界一劫，於離垢世界法幢佛剎為",
    "T09n0278_029:0589c09": "一日一夜；離垢世界一劫，於善燈世界師子",
    "T09n0278_029:0589c10": "佛剎為一日一夜；善燈世界一劫，於善光",
    "T09n0278_029:0589c11": "明世界盧舍那藏佛剎為一日一夜；善光明",
    "T09n0278_029:0589c12": "世界一劫，於超出世界法光明清淨開敷蓮",
    "T09n0278_029:0589c13": "華佛剎為一日一夜；超出世界一劫，於莊",
    "T09n0278_029:0589c14": "嚴慧世界一切明光明佛剎為一日一夜；",
    "T09n0278_029:0589c15": "莊嚴慧世界一劫，於鏡光明世界覺月佛剎",
    "T09n0278_029:0589c16": "為一日一夜。佛子！如是次第，乃至百萬阿",
    "T09n0278_029:0589c17": "僧祇世界，最後世界一劫，於勝蓮華世界賢",
    "T09n0278_029:0589c18": "首佛剎為一日一夜，普賢菩薩等諸大菩薩",
    "T09n0278_029:0589c19": "充滿其中。」",
    "T09n0278_029:0589c20": "大方廣佛華嚴經菩薩住處品第二十七",
    "T09n0278_029:0589c21": "[0589c21] 爾時，心王菩薩摩訶薩復告諸菩薩言：「佛",
    "T09n0278_029:0589c22": "子！東方有菩薩住處，名仙人起山，過去諸",
    "T09n0278_029:0589c23": "菩薩常於中住；彼現有菩薩，名金剛勝，於",
    "T09n0278_029:0589c24": "其中止，有三百菩薩眷屬，常為說法。南方",
    "T09n0278_029:0589c25": "有菩薩住處，名勝樓閣山，過去諸菩薩常於",
    "T09n0278_029:0589c26": "中住；彼現有菩薩，名法慧，有五百菩薩眷",
    "T09n0278_029:0589c27": "屬，常為說法。西方有菩薩住處，名金剛焰",
    "T09n0278_029:0589c28": "山，過去諸菩薩常於中住；彼現有菩薩，名",
    "T09n0278_029:0589c29": "無畏師子行，有三百菩薩眷屬，常為說法。",
    "T09n0278_029:0590a01": "北方有菩薩住處，名香聚山，過去諸菩薩常",
    "T09n0278_029:0590a02": "於中住；彼現有菩薩，名香象，有三千菩薩",
    "T09n0278_029:0590a03": "眷屬，常為說法。東北方有菩薩住處，名清",
    "T09n0278_029:0590a04": "涼山，過去諸菩薩常於中住；彼現有菩薩，",
    "T09n0278_029:0590a05": "名文殊師利，有一萬菩薩眷屬，常為說法。",
    "T09n0278_029:0590a06": "東南方有菩薩住處，名枝堅固，過去諸菩薩",
    "T09n0278_029:0590a07": "常於中住；彼現有菩薩，名天冠，有一千菩",
    "T09n0278_029:0590a08": "薩眷屬，常為說法。西南方有菩薩住處，名",
    "T09n0278_029:0590a09": "樹提光明山，過去諸菩薩常於中住；彼現有",
    "T09n0278_029:0590a10": "菩薩，名賢首，有三千菩薩眷屬，常為說法。",
    "T09n0278_029:0590a11": "西北方有菩薩住處，名香風山，過去諸菩薩",
    "T09n0278_029:0590a12": "常於中住；彼現有菩薩，名香光明，有五千",
    "T09n0278_029:0590a13": "菩薩眷屬，常為說法。四大海中有菩薩住",
    "T09n0278_029:0590a14": "處，名枳怛，過去諸菩薩常於中住；彼現有",
    "T09n0278_029:0590a15": "菩薩，名曇無竭，有萬二千菩薩眷屬，常為",
    "T09n0278_029:0590a16": "說法。海中有菩薩住處，名功德莊嚴窟，過",
    "T09n0278_029:0590a17": "去諸菩薩常於中住。毘舍離城南有菩薩住",
    "T09n0278_029:0590a18": "處，名善住，過去諸菩薩常於中住。巴連弗",
    "T09n0278_029:0590a19": "邑有菩薩住處，名金燈僧伽藍，過去諸菩薩",
    "T09n0278_029:0590a20": "常於中住。摩瑜羅國有菩薩住處，名長養",
    "T09n0278_029:0590a21": "功德，過去諸菩薩常於中住。拘陳那耶國有",
    "T09n0278_029:0590a22": "菩薩住處，名法座，過去諸菩薩常於中住。清",
    "T09n0278_029:0590a23": "淨彼岸國有菩薩住處，名牟真&#x96A3;陀功德，過",
    "T09n0278_029:0590a24": "去諸菩薩常於中住。風地內有菩薩住處，",
    "T09n0278_029:0590a25": "名無礙龍王所造，過去諸菩薩常於中住。",
    "T09n0278_029:0590a26": "甘菩國有菩薩住處，名最上慈，過去諸菩",
    "T09n0278_029:0590a27": "薩常於中住。真旦國土有菩薩住處，名那",
    "T09n0278_029:0590a28": "羅延山，過去諸菩薩常於中住。邊夷國土有",
    "T09n0278_029:0590a29": "菩薩住處，名牛頭山，過去諸菩薩常於中",
    "T09n0278_029:0590b01": "住。罽賓國土有菩薩住處，名鬱提尸山，過",
    "T09n0278_029:0590b02": "去諸菩薩常於中住。難提拔檀那城有菩薩",
    "T09n0278_029:0590b03": "住處，名梯羅浮訶，過去諸菩薩常於中住。",
    "T09n0278_029:0590b04": "菴浮梨摩國有菩薩住處，名正治邪曲，過去",
    "T09n0278_029:0590b05": "諸菩薩常於中住。乾陀羅國有菩薩住處，",
    "T09n0278_029:0590b06": "名寂靜窟，過去諸菩薩常於中住。」◎"
}