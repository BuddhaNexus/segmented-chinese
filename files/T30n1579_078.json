{
    "T30n1579_078:0729a13": "瑜伽師地論卷第七十八",
    "T30n1579_078:0729a15": "彌勒菩薩說",
    "T30n1579_078:0729a16": "三藏法師玄奘奉 詔譯",
    "T30n1579_078:0729a17": "攝決擇分中菩薩地之七",
    "T30n1579_078:0729a18": "[0729a18] 復次依乘假立。分別解說如實大乘。當知",
    "T30n1579_078:0729a19": "如解深密經中。觀自在菩薩白佛言。世尊。",
    "T30n1579_078:0729a20": "如佛所說菩薩十地。所謂極喜地。離垢地。",
    "T30n1579_078:0729a21": "發光地。焰慧地。極難勝地。現前地。遠行地。",
    "T30n1579_078:0729a22": "不動地。善慧地。法雲地。復說佛地為第十",
    "T30n1579_078:0729a23": "一。如是諸地幾種清淨。幾分所攝。佛告觀",
    "T30n1579_078:0729a24": "自在菩薩曰。善男子。當知諸地四種清淨十",
    "T30n1579_078:0729a25": "一分攝。云何四種清淨能攝諸地。謂增上",
    "T30n1579_078:0729a26": "意樂清淨攝於初地。增上戒清淨攝第二地。",
    "T30n1579_078:0729a27": "增上心清淨攝第三地。增上慧清淨於後後",
    "T30n1579_078:0729a28": "地轉勝妙故。當知能攝從第四地乃至佛",
    "T30n1579_078:0729a29": "地。善男子。當知如是四種清淨普攝諸地。",
    "T30n1579_078:0729b01": "云何十一種分能攝諸地。謂諸菩薩先於勝",
    "T30n1579_078:0729b02": "解行地。依十法行極善修習勝解忍故。超",
    "T30n1579_078:0729b03": "過彼地證入菩薩正性離生。彼諸菩薩由是",
    "T30n1579_078:0729b04": "因緣此分圓滿。而未能於微細毀犯誤現",
    "T30n1579_078:0729b05": "行中正知而住。由是因緣於此分中猶未",
    "T30n1579_078:0729b06": "圓滿。為令此分得圓滿故。精勤修習便能",
    "T30n1579_078:0729b07": "證得。彼諸菩薩由是因緣此分圓滿。而未",
    "T30n1579_078:0729b08": "能得世間圓滿等持等至及圓滿聞持陀羅",
    "T30n1579_078:0729b09": "尼。由是因緣於此分中猶未圓滿。為令",
    "T30n1579_078:0729b10": "此分得圓滿故。精勤修習便能證得。彼諸菩",
    "T30n1579_078:0729b11": "薩由是因緣此分圓滿。而未能令隨所獲",
    "T30n1579_078:0729b12": "得菩提分法多修習住心。未能捨諸等至",
    "T30n1579_078:0729b13": "愛及與法愛。由是因緣於此分中猶未圓",
    "T30n1579_078:0729b14": "滿。為令此分得圓滿故。精勤修習便能證",
    "T30n1579_078:0729b15": "得。彼諸菩薩由是因緣此分圓滿。而未能",
    "T30n1579_078:0729b16": "於諸諦道理如實觀察。又未能於生死涅",
    "T30n1579_078:0729b17": "槃棄捨一向背趣作意。又未能修方便所",
    "T30n1579_078:0729b18": "攝菩提分法。由是因緣於此分中猶未圓",
    "T30n1579_078:0729b19": "滿。為令此分得圓滿故。精勤修習便能證",
    "T30n1579_078:0729b20": "得。彼諸菩薩由是因緣此分圓滿。而未能",
    "T30n1579_078:0729b21": "於生死流轉如實觀察。又由於彼多生厭",
    "T30n1579_078:0729b22": "故。未能多住無相作意。由是因緣於此分",
    "T30n1579_078:0729b23": "中猶未圓滿。為令此分得圓滿故。精勤修",
    "T30n1579_078:0729b24": "習便能證得。彼諸菩薩由是因緣此分圓滿。",
    "T30n1579_078:0729b25": "而未能令無相作意無缺無間多修習住。由",
    "T30n1579_078:0729b26": "是因緣。於此分中猶未圓滿。為令此分得",
    "T30n1579_078:0729b27": "圓滿故。精勤修習便能證得。彼諸菩薩由是",
    "T30n1579_078:0729b28": "因緣此分圓滿。而未能於無相住中捨離",
    "T30n1579_078:0729b29": "功用。又未能得於相自在。由是因緣於",
    "T30n1579_078:0729c01": "此分中猶未圓滿。為令此分得圓滿故。",
    "T30n1579_078:0729c02": "精勤修習便能證得。彼諸菩薩由是因緣此",
    "T30n1579_078:0729c03": "分圓滿。而未能於異名眾相訓詞差別一切",
    "T30n1579_078:0729c04": "品類宣說法中得大自在。由是因緣於此",
    "T30n1579_078:0729c05": "分中猶未圓滿。為令此分得圓滿故。精勤",
    "T30n1579_078:0729c06": "修習便能證得。彼諸菩薩由是因緣此分",
    "T30n1579_078:0729c07": "圓滿。而未能得圓滿法身現前證受。由",
    "T30n1579_078:0729c08": "是因緣於此分中猶未圓滿。為令此分得",
    "T30n1579_078:0729c09": "圓滿故。精勤修習便能證得。彼諸菩薩由",
    "T30n1579_078:0729c10": "是因緣此分圓滿。而未能得遍於一切所",
    "T30n1579_078:0729c11": "知境界無著無礙妙智妙見。由是因緣於",
    "T30n1579_078:0729c12": "此分中猶未圓滿。為令此分得圓滿故。",
    "T30n1579_078:0729c13": "精勤修習便能證得。由是因緣此分圓滿此",
    "T30n1579_078:0729c14": "分滿故。於一切分皆得圓滿。善男子。當知",
    "T30n1579_078:0729c15": "如是十一種分普攝諸地。",
    "T30n1579_078:0729c16": "[0729c16] 世尊。何緣最初名極喜地。乃至何緣說名佛",
    "T30n1579_078:0729c17": "地。善男子。成就大義得未曾得出世間心",
    "T30n1579_078:0729c18": "生大歡喜。是故最初名極喜地。遠離一切",
    "T30n1579_078:0729c19": "微細犯戒。是故第二名離垢地。由彼所得三",
    "T30n1579_078:0729c20": "摩地及聞持陀羅尼能為無量智光依止。是",
    "T30n1579_078:0729c21": "故第三名發光地。由彼所得菩提分法。燒諸",
    "T30n1579_078:0729c22": "煩惱智如火焰。是故第四名焰慧地。由即",
    "T30n1579_078:0729c23": "於彼菩提分法方便修習最極艱難方得自",
    "T30n1579_078:0729c24": "在。是故第五名極難勝地。現前觀察諸行流",
    "T30n1579_078:0729c25": "轉。又於無相多修作意方現在前。是故第",
    "T30n1579_078:0729c26": "六名現前地。能遠證入無缺無間無相作意。",
    "T30n1579_078:0729c27": "與清淨地共相&#x96A3;接。是故第七名遠行地。",
    "T30n1579_078:0729c28": "由於無相得無功用。於諸相中不為現",
    "T30n1579_078:0729c29": "行煩惱所動。是故第八名不動地。於一切",
    "T30n1579_078:0730a01": "種說法自在。獲得無量廣大智慧。是故第",
    "T30n1579_078:0730a02": "九名善慧地。&#x9E81;重之身廣如虛空法身圓",
    "T30n1579_078:0730a03": "滿。譬如大雲皆能遍覆。是故第十名法雲",
    "T30n1579_078:0730a04": "地。永斷最極微細煩惱及所知障無著無礙。",
    "T30n1579_078:0730a05": "於一切種所知境界現正等覺故。第十一說",
    "T30n1579_078:0730a06": "名佛地。",
    "T30n1579_078:0730a07": "[0730a07] 世尊。於此諸地有幾愚癡。有幾&#x9E81;重。為所",
    "T30n1579_078:0730a08": "對治。善男子。此諸地中有二十二種愚癡。十",
    "T30n1579_078:0730a09": "一種&#x9E81;重。為所對治。謂於初地有二愚癡。",
    "T30n1579_078:0730a10": "一者執著補特伽羅及法愚癡。二者惡趣雜",
    "T30n1579_078:0730a11": "染愚癡。及彼&#x9E81;重為所對治。於第二地有",
    "T30n1579_078:0730a12": "二愚癡。一者微細誤犯愚癡。二者種種業趣",
    "T30n1579_078:0730a13": "愚癡。及彼&#x9E81;重為所對治。於第三地有二",
    "T30n1579_078:0730a14": "愚癡。一者欲貪愚癡。二者圓滿聞持陀羅尼",
    "T30n1579_078:0730a15": "愚癡。及彼&#x9E81;重為所對治。於第四地有二",
    "T30n1579_078:0730a16": "愚癡。一者等至愛愚癡。二者法愛愚癡。及彼",
    "T30n1579_078:0730a17": "&#x9E81;重為所對治。於第五地有二愚癡。一者",
    "T30n1579_078:0730a18": "一向作意棄背生死愚癡。二者一向作意趣",
    "T30n1579_078:0730a19": "向涅槃愚癡。及彼&#x9E81;重為所對治。於第六",
    "T30n1579_078:0730a20": "地有二愚癡。一者現前觀察諸行流轉愚",
    "T30n1579_078:0730a21": "癡。二者相多現行愚癡。及彼&#x9E81;重為所對治。",
    "T30n1579_078:0730a22": "於第七地有二愚癡。一者微細相現行愚",
    "T30n1579_078:0730a23": "癡。二者一向無相作意方便愚癡。及彼&#x9E81;重",
    "T30n1579_078:0730a24": "為所對治。於第八地有二愚癡。一者於無",
    "T30n1579_078:0730a25": "相作功用愚癡。二者於相自在愚癡。及彼",
    "T30n1579_078:0730a26": "&#x9E81;重為所對治。於第九地有二愚癡。一者",
    "T30n1579_078:0730a27": "於無量說法。無量法句文字。後後慧辯陀羅",
    "T30n1579_078:0730a28": "尼自在愚癡。二者辯才自在愚癡。及彼&#x9E81;重",
    "T30n1579_078:0730a29": "為所對治。於第十地有二愚癡。一者大神",
    "T30n1579_078:0730b01": "通愚癡。二者悟入微細祕密愚癡。及彼&#x9E81;重",
    "T30n1579_078:0730b02": "為所對治。於如來地有二愚癡。一者於一",
    "T30n1579_078:0730b03": "切所知境界極微細著愚癡。二者極微細礙",
    "T30n1579_078:0730b04": "愚癡。及彼&#x9E81;重為所對治。善男子。由此二",
    "T30n1579_078:0730b05": "十二種愚癡。及十一種&#x9E81;重故。安立諸地。",
    "T30n1579_078:0730b06": "而得阿耨多羅三藐三菩提。離彼繫縛。",
    "T30n1579_078:0730b07": "[0730b07] 世尊。阿耨多羅三藐三菩提甚奇希有。乃至",
    "T30n1579_078:0730b08": "成就大利大果。令諸菩薩能破如是大愚",
    "T30n1579_078:0730b09": "癡羅網。能越如是大&#x9E81;重稠林。現前證得",
    "T30n1579_078:0730b10": "阿耨多羅三藐三菩提。",
    "T30n1579_078:0730b11": "[0730b11] 世尊。如是諸地幾種殊勝之所安立。善男",
    "T30n1579_078:0730b12": "子。略有八種。一者增上意樂清淨。二者心清",
    "T30n1579_078:0730b13": "淨。三者悲清淨。四者到彼岸清淨。五者見佛",
    "T30n1579_078:0730b14": "供養承事清淨。六者成熟有情清淨。七者生",
    "T30n1579_078:0730b15": "清淨。八者威德清淨。善男子。於初地中所",
    "T30n1579_078:0730b16": "有增上意樂清淨乃至威德清淨。後後諸地",
    "T30n1579_078:0730b17": "乃至佛地所有增上意樂清淨乃至威德清",
    "T30n1579_078:0730b18": "淨。當知彼諸清淨展轉增勝。唯於佛地除",
    "T30n1579_078:0730b19": "生清淨。又初地中所有功德。於上諸地平等",
    "T30n1579_078:0730b20": "皆有。當知自地功德殊勝。一切菩薩十地功",
    "T30n1579_078:0730b21": "德皆是有上。佛地功德當知無上。",
    "T30n1579_078:0730b22": "[0730b22] 世尊。何因緣故說菩薩生於諸有生最為",
    "T30n1579_078:0730b23": "殊勝。善男子。四因緣故。一者極淨善根所",
    "T30n1579_078:0730b24": "集起故。二者故意思擇力所取故。三者",
    "T30n1579_078:0730b25": "悲愍濟度諸眾生故。四者自能無染除他",
    "T30n1579_078:0730b26": "染故。",
    "T30n1579_078:0730b27": "[0730b27] 世尊。何因緣故說諸菩薩行廣大願妙願勝",
    "T30n1579_078:0730b28": "願。善男子。四因緣故。謂諸菩薩能善了知涅",
    "T30n1579_078:0730b29": "槃樂住。堪能速證。而復棄捨速證樂住。無",
    "T30n1579_078:0730c01": "緣無待發大願心。為欲利益諸有情故。處",
    "T30n1579_078:0730c02": "多種種長時大苦。是故我說彼諸菩薩行廣",
    "T30n1579_078:0730c03": "大願妙願勝願。",
    "T30n1579_078:0730c04": "[0730c04] 世尊。是諸菩薩凡有幾種所應學事。善男子。",
    "T30n1579_078:0730c05": "菩薩學事略有六種。所謂布施持戒。忍辱精",
    "T30n1579_078:0730c06": "進。靜慮慧到彼岸。",
    "T30n1579_078:0730c07": "[0730c07] 世尊。如是六種所應學事。幾是增上戒學所",
    "T30n1579_078:0730c08": "攝。幾是增上心學所攝。幾是增上慧學所攝。",
    "T30n1579_078:0730c09": "善男子。當知初三但是增上戒學所攝。靜慮",
    "T30n1579_078:0730c10": "一種但是增上心學所攝。慧是增上慧學所",
    "T30n1579_078:0730c11": "攝。我說精進遍於一切。",
    "T30n1579_078:0730c12": "[0730c12] 世尊。如是六種所應學事。幾是福德資糧所",
    "T30n1579_078:0730c13": "攝。幾是智慧資糧所攝。善男子。若增上戒",
    "T30n1579_078:0730c14": "學所攝者。是名福德資糧所攝。若增上慧學",
    "T30n1579_078:0730c15": "所攝者。是名智慧資糧所攝。我說精進靜慮",
    "T30n1579_078:0730c16": "二種遍於一切。",
    "T30n1579_078:0730c17": "[0730c17] 世尊。於此六種所學事中。菩薩云何應當修",
    "T30n1579_078:0730c18": "學。善男子。由五種相應當修學。一者最初",
    "T30n1579_078:0730c19": "於菩薩藏波羅蜜多相應微妙正法教中。猛",
    "T30n1579_078:0730c20": "利信解。二者次於十種法行以聞思修所成",
    "T30n1579_078:0730c21": "妙智。精進修行。三者隨護菩提之心。四者",
    "T30n1579_078:0730c22": "親近真善知識。五者無間勤修善品。",
    "T30n1579_078:0730c23": "[0730c23] 世尊。何因緣故施設如是所應學事。但有",
    "T30n1579_078:0730c24": "六數。善男子。二因緣故。一者饒益諸有情",
    "T30n1579_078:0730c25": "故。二者對治諸煩惱故。當知前三饒益有",
    "T30n1579_078:0730c26": "情。後三對治一切煩惱。前三饒益諸有情",
    "T30n1579_078:0730c27": "者。謂諸菩薩由布施故。攝受資具饒益有",
    "T30n1579_078:0730c28": "情。由持戒故。不行損害逼迫惱亂饒益有",
    "T30n1579_078:0730c29": "情。由忍辱故。於彼損害逼迫惱亂。堪能",
    "T30n1579_078:0731a01": "忍受饒益有情。後三對治諸煩惱者。謂諸",
    "T30n1579_078:0731a02": "菩薩由精進故。雖未永伏一切煩惱亦未",
    "T30n1579_078:0731a03": "永害一切隨眠。而能勇猛修諸善品。彼諸",
    "T30n1579_078:0731a04": "煩惱不能傾動善品加行。由靜慮故。永伏",
    "T30n1579_078:0731a05": "煩惱。由般若故。永害隨眠。",
    "T30n1579_078:0731a06": "[0731a06] 世尊。何因緣故施設所餘波羅蜜多但有四",
    "T30n1579_078:0731a07": "數。善男子。與前六種波羅蜜多為助伴故。",
    "T30n1579_078:0731a08": "謂諸菩薩於前三種波羅蜜多所攝有情。以",
    "T30n1579_078:0731a09": "諸攝事方便善巧。而攝受之安置善品。是",
    "T30n1579_078:0731a10": "故我說方便善巧波羅蜜多與前三種而為",
    "T30n1579_078:0731a11": "助伴。若諸菩薩於現法中煩惱多故。於修",
    "T30n1579_078:0731a12": "無間無有堪能。羸劣意樂故下界勝解故。",
    "T30n1579_078:0731a13": "於內心住。無有堪能。於菩薩藏不能聞",
    "T30n1579_078:0731a14": "緣善修習故。所有靜慮不能引發出世間",
    "T30n1579_078:0731a15": "慧。彼便攝受少分狹劣福德資糧。為未來世",
    "T30n1579_078:0731a16": "煩惱輕微。心生正願。如是名願波羅蜜多。",
    "T30n1579_078:0731a17": "由此願故。煩惱微薄能修精進。是故我說",
    "T30n1579_078:0731a18": "願波羅蜜多與精進波羅蜜多而為助伴。若",
    "T30n1579_078:0731a19": "諸菩薩親近善士。聽聞正法。如理作意。為",
    "T30n1579_078:0731a20": "因緣故。轉劣意樂成勝意樂。亦能獲得",
    "T30n1579_078:0731a21": "上界勝解。如是名力波羅蜜多。由此力",
    "T30n1579_078:0731a22": "故於內心住有所堪能。是故我說力波羅",
    "T30n1579_078:0731a23": "蜜多與靜慮波羅蜜多而為助伴。若諸菩薩",
    "T30n1579_078:0731a24": "於菩薩藏。已能聞緣善修習故能發靜慮。",
    "T30n1579_078:0731a25": "如是名智波羅蜜多。由此智故。堪能引發",
    "T30n1579_078:0731a26": "出世間慧。是故我說智波羅蜜多與慧波羅",
    "T30n1579_078:0731a27": "蜜多而為助伴。",
    "T30n1579_078:0731a28": "[0731a28] 世尊。何因緣故宣說六種波羅蜜多如是次",
    "T30n1579_078:0731a29": "第。善男子。能為後後引發依故。謂諸菩薩",
    "T30n1579_078:0731b01": "若於身財無所顧&#x608B;。便能受持清淨禁",
    "T30n1579_078:0731b02": "戒。為護禁戒便修忍辱。修忍辱已能發",
    "T30n1579_078:0731b03": "精進。發精進已能辦靜慮。具靜慮已便",
    "T30n1579_078:0731b04": "能獲得出世間慧。是故我說波羅蜜多如是",
    "T30n1579_078:0731b05": "次第。",
    "T30n1579_078:0731b06": "[0731b06] 世尊。如是六種波羅蜜多各有幾種品類差",
    "T30n1579_078:0731b07": "別。善男子。各有三種。施三種者。一者法施。",
    "T30n1579_078:0731b08": "二者財施。三者無畏施。戒三種者。一者轉",
    "T30n1579_078:0731b09": "捨不善戒。二者轉生善戒。三者轉生饒益有",
    "T30n1579_078:0731b10": "情戒。忍三種者。一者耐怨害忍。二者安受苦",
    "T30n1579_078:0731b11": "忍。三者諦察法忍。精進三種者。一者被甲精",
    "T30n1579_078:0731b12": "進。二者轉生善法加行精進。三者饒益有情",
    "T30n1579_078:0731b13": "加行精進。靜慮三者。一者無分別寂靜極寂",
    "T30n1579_078:0731b14": "靜無罪故對治煩惱眾苦樂住靜慮。二者引",
    "T30n1579_078:0731b15": "發功德靜慮。三者引發饒益有情靜慮。慧",
    "T30n1579_078:0731b16": "三種者。一者緣世俗諦慧。二者緣勝義諦慧。",
    "T30n1579_078:0731b17": "三者緣饒益有情慧。",
    "T30n1579_078:0731b18": "[0731b18] 世尊。何因緣故。波羅蜜多說名波羅蜜多。善",
    "T30n1579_078:0731b19": "男子。五因緣故。一者無染著故。二者無顧",
    "T30n1579_078:0731b20": "戀故。三者無罪過故。四者無分別故。五者",
    "T30n1579_078:0731b21": "正迴向故。無染著者。謂不染著波羅蜜多諸",
    "T30n1579_078:0731b22": "相違事。無顧戀者。謂於一切波羅蜜多諸",
    "T30n1579_078:0731b23": "果異熟及報恩中心無繫縛。無罪過者。謂",
    "T30n1579_078:0731b24": "於如是波羅蜜多。無間雜染法。離非方便",
    "T30n1579_078:0731b25": "行。無分別者。謂於如是波羅蜜多。不如言",
    "T30n1579_078:0731b26": "詞執著自相。正迴向者。謂以如是所作",
    "T30n1579_078:0731b27": "所集波羅蜜多。迴求無上大菩提果。",
    "T30n1579_078:0731b28": "[0731b28] 世尊。何等名為波羅蜜多諸相違事。善男子。",
    "T30n1579_078:0731b29": "當知此事略有六種。一者於喜樂欲財富",
    "T30n1579_078:0731c01": "自在諸欲樂中。深見功德及與勝利。二者",
    "T30n1579_078:0731c02": "於隨所樂縱身語意而現行中。深見功德",
    "T30n1579_078:0731c03": "及與勝利。三者於他輕蔑不堪忍中。深見",
    "T30n1579_078:0731c04": "功德及與勝利。四者於不勤修著欲樂中。",
    "T30n1579_078:0731c05": "深見功德及與勝利。五者於處憒鬧世雜",
    "T30n1579_078:0731c06": "亂行。深見功德及與勝利。六者於見聞覺知",
    "T30n1579_078:0731c07": "言說戲論。深見功德及與勝利。",
    "T30n1579_078:0731c08": "[0731c08] 世尊。如是一切波羅蜜多何果異熟。善男子。",
    "T30n1579_078:0731c09": "當知此亦略有六種。一者得大財富。二者",
    "T30n1579_078:0731c10": "往生善趣。三者無怨無壞多諸喜樂。四者",
    "T30n1579_078:0731c11": "為眾生主。五者身無惱害。六者有大宗",
    "T30n1579_078:0731c12": "葉。",
    "T30n1579_078:0731c13": "[0731c13] 世尊。何等名為波羅蜜多間雜染法。善男子。",
    "T30n1579_078:0731c14": "當知略由四種加行。一者無悲加行故。二",
    "T30n1579_078:0731c15": "者不如理加行故。三者不常加行故。四者不",
    "T30n1579_078:0731c16": "殷重加行故。不如理加行者。謂修行餘波",
    "T30n1579_078:0731c17": "羅蜜多時。於餘波羅蜜多。遠離失壞。",
    "T30n1579_078:0731c18": "[0731c18] 世尊。何等名為非方便行。善男子。若諸菩薩",
    "T30n1579_078:0731c19": "以波羅蜜多饒益眾生時。但攝財物饒益",
    "T30n1579_078:0731c20": "眾生。便為喜足而不令其出不善處安置",
    "T30n1579_078:0731c21": "善處。如是名為非方便行。何以故。善男子。",
    "T30n1579_078:0731c22": "非於眾生唯作此事名實饒益。譬如糞穢",
    "T30n1579_078:0731c23": "若多若少終無有能令成香潔。如是眾生",
    "T30n1579_078:0731c24": "由行苦故。其性是苦。無有方便但以財",
    "T30n1579_078:0731c25": "物暫相饒益可令成樂。唯有安處妙善法",
    "T30n1579_078:0731c26": "中。方可得名第一饒益。",
    "T30n1579_078:0731c27": "[0731c27] 世尊。如是一切波羅蜜多。有幾清淨。善男",
    "T30n1579_078:0731c28": "子。我終不說波羅蜜多除上五相有餘清",
    "T30n1579_078:0731c29": "淨。然我即依如是諸事。總別當說波羅蜜",
    "T30n1579_078:0732a01": "多清淨之相。總說一切波羅蜜多清淨相者。",
    "T30n1579_078:0732a02": "當知七種。何等為七。一者菩薩於此諸法",
    "T30n1579_078:0732a03": "不求他知。二者於此諸法見已不生執著。",
    "T30n1579_078:0732a04": "三者即於如是諸法不生疑惑。謂為能得",
    "T30n1579_078:0732a05": "大菩提不。四者終不自讚毀他有所輕蔑。",
    "T30n1579_078:0732a06": "五者終不憍傲放逸。六者終不少有所得",
    "T30n1579_078:0732a07": "便生喜足。七者終不由此諸法於他發起",
    "T30n1579_078:0732a08": "嫉&#x59AC;慳&#x608B;。別說一切波羅蜜多清淨相者。亦",
    "T30n1579_078:0732a09": "有七種。何等為七。謂諸菩薩如我所說七",
    "T30n1579_078:0732a10": "種布施清淨之相。隨順修行。一者由施物清",
    "T30n1579_078:0732a11": "淨。行清淨施。二者由戒清淨。行清淨施。三",
    "T30n1579_078:0732a12": "者由見清淨。行清淨施。四者由心清淨。行",
    "T30n1579_078:0732a13": "清淨施。五者由語清淨。行清淨施。六者由",
    "T30n1579_078:0732a14": "智清淨。行清淨施。七者由垢清淨。行清淨",
    "T30n1579_078:0732a15": "施。是名七種施清淨相。又諸菩薩能善了知",
    "T30n1579_078:0732a16": "制立律儀一切學處。能善了知出離所犯",
    "T30n1579_078:0732a17": "具常尸羅堅固尸羅常作尸羅常轉尸羅。",
    "T30n1579_078:0732a18": "受學一切所有學處。是名七種戒清淨相。若",
    "T30n1579_078:0732a19": "諸菩薩於自所有業果異熟。深生依信。一切",
    "T30n1579_078:0732a20": "所有不饒益事現在前時。不生憤發。亦不",
    "T30n1579_078:0732a21": "反罵。不瞋不打。不恐不弄。不以種種不",
    "T30n1579_078:0732a22": "饒益事反相加害。不懷怨結。若諫誨時",
    "T30n1579_078:0732a23": "不令恚惱。亦復不待他來諫誨。不由恐怖",
    "T30n1579_078:0732a24": "有染愛。心而行忍辱。不以作恩而便放",
    "T30n1579_078:0732a25": "捨。是名七種忍清淨相。若諸菩薩通達精",
    "T30n1579_078:0732a26": "進平等之性。不由勇猛勤精進故。自舉陵",
    "T30n1579_078:0732a27": "他。具大勢力具大精進。有所堪能。堅固勇",
    "T30n1579_078:0732a28": "猛。於諸善法終不捨軛。如是名為七種精",
    "T30n1579_078:0732a29": "進清淨之相。若諸菩薩有善通達相三摩地",
    "T30n1579_078:0732b01": "靜慮。有圓滿三摩地靜慮。有俱分三摩地靜",
    "T30n1579_078:0732b02": "慮。有運轉三摩地靜慮。有無所依三摩地靜",
    "T30n1579_078:0732b03": "慮。有善修治三摩地靜慮。有於菩薩藏聞",
    "T30n1579_078:0732b04": "緣修習無量三摩地靜慮。如是名為七種靜",
    "T30n1579_078:0732b05": "慮清淨之相。若諸菩薩遠離增益損減二邊。",
    "T30n1579_078:0732b06": "行於中道。是名為慧。由此慧故。如實了",
    "T30n1579_078:0732b07": "知解脫門義。謂空無願無相三解脫門。如實",
    "T30n1579_078:0732b08": "了知有自性義。謂遍計所執。若依他起。若",
    "T30n1579_078:0732b09": "圓成實三種自性。如實了知無自性義。謂",
    "T30n1579_078:0732b10": "相生勝義三種無自性性。如實了知世俗諦",
    "T30n1579_078:0732b11": "義。謂於五明處。如實了知勝義諦義。謂",
    "T30n1579_078:0732b12": "於七真如。又無分別離諸戲論。純一理趣",
    "T30n1579_078:0732b13": "多所住故。無量總法為所緣故。及毘&#x9262;舍",
    "T30n1579_078:0732b14": "那故。能善成辦法隨法行。是名七種慧清",
    "T30n1579_078:0732b15": "淨相。",
    "T30n1579_078:0732b16": "[0732b16] 世尊。如是五相各有何業。善男子。當知彼",
    "T30n1579_078:0732b17": "相有五種業。謂諸菩薩無染著故。於現法",
    "T30n1579_078:0732b18": "中於所修習波羅蜜多。恒常殷重勤修加",
    "T30n1579_078:0732b19": "行。無有放逸。無顧戀故。攝受當來不放逸",
    "T30n1579_078:0732b20": "因。無罪過故能正修習極善圓滿。極善清",
    "T30n1579_078:0732b21": "淨。極善鮮白波羅蜜多。無分別故。方便善",
    "T30n1579_078:0732b22": "巧波羅蜜多速得圓滿。正迴向故。一切生",
    "T30n1579_078:0732b23": "處波羅蜜多及彼可愛諸果異熟。皆得無盡",
    "T30n1579_078:0732b24": "乃至無上正等菩提。世尊。如是所說波羅",
    "T30n1579_078:0732b25": "蜜多。何者最廣大。何者無染污。何者最明",
    "T30n1579_078:0732b26": "盛。何者不可動。何者最清淨。善男子。無染",
    "T30n1579_078:0732b27": "著性。無顧戀性。正迴向性。最為廣大。無罪",
    "T30n1579_078:0732b28": "過性。無分別性。無有染污思擇所作。最為明",
    "T30n1579_078:0732b29": "盛。已入無退轉法地者。名不可動。若十地",
    "T30n1579_078:0732c01": "攝佛地攝者。名最清淨。",
    "T30n1579_078:0732c02": "[0732c02] 世尊。何因緣故。菩薩所得波羅蜜多諸可",
    "T30n1579_078:0732c03": "愛果。及諸異熟。常無有盡。波羅蜜多亦",
    "T30n1579_078:0732c04": "無有盡。善男子。展轉相依生起修習無間",
    "T30n1579_078:0732c05": "斷故。世尊。何因緣故。是諸菩薩深信愛樂",
    "T30n1579_078:0732c06": "波羅蜜多。非於如是波羅蜜多所得可愛",
    "T30n1579_078:0732c07": "諸果異熟。善男子。五因緣故。一者波羅蜜多",
    "T30n1579_078:0732c08": "是最增上喜樂因故。二者波羅蜜多是其究",
    "T30n1579_078:0732c09": "竟饒益一切自他因故。三者波羅蜜多是當",
    "T30n1579_078:0732c10": "來世彼可愛果異熟因故。四者波羅蜜多非",
    "T30n1579_078:0732c11": "諸雜染所依事故。五者波羅蜜多非是畢竟",
    "T30n1579_078:0732c12": "變壞法故。世尊。如是一切波羅蜜多。各有",
    "T30n1579_078:0732c13": "幾種最勝威德。善男子。當知一切波羅蜜",
    "T30n1579_078:0732c14": "多。各有四種最勝威德。一者於此波羅蜜多",
    "T30n1579_078:0732c15": "正修行時。能捨慳&#x608B;犯戒心憤懈怠散亂見",
    "T30n1579_078:0732c16": "趣所治。二者於此正修行時。能為無上正",
    "T30n1579_078:0732c17": "等菩提真實資糧。三者於此正修行時。於現",
    "T30n1579_078:0732c18": "法中能自攝受饒益有情。四者於此正修",
    "T30n1579_078:0732c19": "行時。於未來世能得廣大無盡可愛諸果",
    "T30n1579_078:0732c20": "異熟。",
    "T30n1579_078:0732c21": "[0732c21] 世尊。如是一切波羅蜜多。何因何果有何義",
    "T30n1579_078:0732c22": "利。善男子。當知一切波羅蜜多。大悲為因。",
    "T30n1579_078:0732c23": "微妙可愛諸果異熟饒益一切有情為果。",
    "T30n1579_078:0732c24": "圓滿無上廣大菩提為大義利。",
    "T30n1579_078:0732c25": "[0732c25] 世尊。若諸菩薩具足一切無盡財寶成就大",
    "T30n1579_078:0732c26": "悲。何緣世間現有眾生貧窮可得。善男子。",
    "T30n1579_078:0732c27": "是諸眾生自業過失。若不爾者菩薩常懷饒",
    "T30n1579_078:0732c28": "益他心。又常具足無盡財寶。若諸眾生無",
    "T30n1579_078:0732c29": "自惡業能為障礙。何有世間貧苦可得。譬",
    "T30n1579_078:0733a01": "如餓鬼為大熱渴逼迫其身見大海水悉",
    "T30n1579_078:0733a02": "皆涸竭。非大海過。是諸餓鬼自業過耳。",
    "T30n1579_078:0733a03": "如是菩薩所施財寶。猶如大海無有過失。",
    "T30n1579_078:0733a04": "是諸眾生自業過耳。猶如餓鬼自惡業力令",
    "T30n1579_078:0733a05": "無有果。",
    "T30n1579_078:0733a06": "[0733a06] 世尊。菩薩以何等波羅蜜多取一切法無自",
    "T30n1579_078:0733a07": "性性。善男子以般若波羅蜜多。能取諸法無",
    "T30n1579_078:0733a08": "自性性。世尊。若般若波羅蜜多能取諸法無",
    "T30n1579_078:0733a09": "自性性。何故不取有自性性。善男子。我終",
    "T30n1579_078:0733a10": "不說以無自性性取無自性性。然無自性",
    "T30n1579_078:0733a11": "性離諸文字自內所證。不可捨於言說文",
    "T30n1579_078:0733a12": "字而能宣說。是故我說般若波羅蜜多能取",
    "T30n1579_078:0733a13": "諸法無自性性。",
    "T30n1579_078:0733a14": "[0733a14] 世尊。如佛所說波羅蜜多。近波羅蜜多。大",
    "T30n1579_078:0733a15": "波羅蜜多。云何波羅蜜多。云何近波羅蜜多。",
    "T30n1579_078:0733a16": "云何大波羅蜜多。善男子。若諸菩薩經無量",
    "T30n1579_078:0733a17": "時。修行施等。成就善法。而諸煩惱猶故現",
    "T30n1579_078:0733a18": "行。未能制伏。然為彼伏。謂於勝解行地。軟",
    "T30n1579_078:0733a19": "中勝解轉時。是名波羅蜜多。復於無量時",
    "T30n1579_078:0733a20": "修行施等。漸復增上成就善法。而諸煩惱猶",
    "T30n1579_078:0733a21": "故現行。然能制伏非彼所伏。謂從初地已",
    "T30n1579_078:0733a22": "上是名近波羅蜜多。復於無量時修行施",
    "T30n1579_078:0733a23": "等。轉復增上成就善法。一切煩惱皆不現",
    "T30n1579_078:0733a24": "行。謂從八地已上是名大波羅蜜多。",
    "T30n1579_078:0733a25": "[0733a25] 世尊。此諸地中煩惱隨眠可有幾種。善男",
    "T30n1579_078:0733a26": "子。略有三種。一者害伴隨眠。謂於前五地。",
    "T30n1579_078:0733a27": "何以故。善男子。諸不俱生現行煩惱。是俱",
    "T30n1579_078:0733a28": "生煩惱現行助伴。彼於爾時永無復有。是",
    "T30n1579_078:0733a29": "故說名害伴隨眠。二者羸劣隨眠。謂於第六",
    "T30n1579_078:0733b01": "第七地中。微細現行。若修所伏不現行故。",
    "T30n1579_078:0733b02": "三者微細隨眠。謂於第八地已上。從此已去",
    "T30n1579_078:0733b03": "一切煩惱不復現行。唯有所知障為依止",
    "T30n1579_078:0733b04": "故。",
    "T30n1579_078:0733b05": "[0733b05] 世尊。此諸隨眠幾種&#x9E81;重斷所顯示。善男子。",
    "T30n1579_078:0733b06": "但由二種。謂由在皮&#x9E81;重斷故。顯彼初二。",
    "T30n1579_078:0733b07": "復由在膚&#x9E81;重斷故。顯彼第三。若在於",
    "T30n1579_078:0733b08": "骨&#x9E81;重斷者。我說永離一切隨眠位在佛",
    "T30n1579_078:0733b09": "地。",
    "T30n1579_078:0733b10": "[0733b10] 世尊。經幾不可數劫。能斷如是&#x9E81;重。善男",
    "T30n1579_078:0733b11": "子。經於三大不可數劫。或無量劫。所謂年月",
    "T30n1579_078:0733b12": "半月。晝夜一時。半時須臾。瞬息剎那量劫不",
    "T30n1579_078:0733b13": "可數故。",
    "T30n1579_078:0733b14": "[0733b14] 世尊。是諸菩薩於諸地中所生煩惱。當知",
    "T30n1579_078:0733b15": "何相。何失。何德。善男子。無染污相。何以故。",
    "T30n1579_078:0733b16": "是諸菩薩於初地中。定於一切諸法法界。已",
    "T30n1579_078:0733b17": "善通達。由此因緣。菩薩要知方起煩惱。",
    "T30n1579_078:0733b18": "非為不知。是故說名無染污相。於自身",
    "T30n1579_078:0733b19": "中不能生苦。故無過失。菩薩生起如是",
    "T30n1579_078:0733b20": "煩惱。於有情界能斷苦因。是故彼有無量",
    "T30n1579_078:0733b21": "功德。甚奇。世尊。無上菩提乃有如是大功",
    "T30n1579_078:0733b22": "德利。今諸菩薩生起煩惱。尚勝一切有情",
    "T30n1579_078:0733b23": "聲聞獨覺善根。何況其餘無量功德。",
    "T30n1579_078:0733b24": "[0733b24] 世尊。如佛所說若聲聞乘若復大乘唯是一",
    "T30n1579_078:0733b25": "乘。此何密意。善男子。如我於彼聲聞乘",
    "T30n1579_078:0733b26": "中。宣說種種諸法自性。所謂五蘊或內六處",
    "T30n1579_078:0733b27": "或外六處。如是等類於大乘中。即說彼法",
    "T30n1579_078:0733b28": "同一法界同一理趣故。我不說乘差別性。",
    "T30n1579_078:0733b29": "於中或有如言於義妄起分別。一類增益",
    "T30n1579_078:0733c01": "一類損減。又於諸乘差別道理。謂互相違。",
    "T30n1579_078:0733c02": "如是展轉遞興諍論。如是名為此中密意。",
    "T30n1579_078:0733c03": "爾時世尊欲重宣此義而說頌曰。",
    "T30n1579_078:0733c04": " 諸地攝想所對治  殊勝生願及諸學",
    "T30n1579_078:0733c05": " 由依佛說是大乘  於此善修成大覺",
    "T30n1579_078:0733c06": " 宣說諸法種種性  復說皆同一理趣",
    "T30n1579_078:0733c07": " 謂於下乘或上乘  故我說乘無異性",
    "T30n1579_078:0733c08": " 如言於義妄分別  或有增益或損減",
    "T30n1579_078:0733c09": " 謂此二種互相違  愚癡意解成乖諍",
    "T30n1579_078:0733c10": "[0733c10] 世尊。於是解深密法門中。此名何教。我當",
    "T30n1579_078:0733c11": "云何奉持。善男子。此名諸地波羅蜜多了義",
    "T30n1579_078:0733c12": "之教。於此諸地波羅蜜多了義之教。汝當",
    "T30n1579_078:0733c13": "奉持。說此諸地波羅蜜多了義教時。於大",
    "T30n1579_078:0733c14": "會中有七十五千菩薩。皆得菩薩大乘光明",
    "T30n1579_078:0733c15": "三摩地。復次即依乘假安立。分別如來成所",
    "T30n1579_078:0733c16": "作事。當知如解深密經中。曼殊室利菩薩摩",
    "T30n1579_078:0733c17": "訶薩請問佛言。世尊。如佛所說如來法身。",
    "T30n1579_078:0733c18": "如來法身有何等相。佛告曼殊室利菩薩",
    "T30n1579_078:0733c19": "曰。善男子。若於諸地波羅蜜多。善修出",
    "T30n1579_078:0733c20": "離。轉依成滿。是名如來法身之相。當知此",
    "T30n1579_078:0733c21": "相二因緣故不可思議。無戲論故。無所為",
    "T30n1579_078:0733c22": "故。而諸眾生計著戲論。有所為故。",
    "T30n1579_078:0733c23": "[0733c23] 世尊。聲聞獨覺所得轉依。名法身不。善男",
    "T30n1579_078:0733c24": "子。不名法身。世尊。當名何身。善男子。名",
    "T30n1579_078:0733c25": "解脫身。由解脫身故。說一切聲聞獨覺與",
    "T30n1579_078:0733c26": "諸如來平等平等。由法身故。說有差別。如",
    "T30n1579_078:0733c27": "來法身有差別故。無量功德最勝差別。算數",
    "T30n1579_078:0733c28": "譬喻所不能及。",
    "T30n1579_078:0733c29": "[0733c29] 世尊。我當云何應知如來生起之相。善男",
    "T30n1579_078:0734a01": "子。一切如來化身作業。如世界起一切種",
    "T30n1579_078:0734a02": "類。如來功德眾所莊嚴住持為相。當知化",
    "T30n1579_078:0734a03": "身相有生起。法身之相無有生起。",
    "T30n1579_078:0734a04": "[0734a04] 世尊。云何應知示現化身方便善巧。善男",
    "T30n1579_078:0734a05": "子。遍於一切三千大千佛國土中。或眾推許",
    "T30n1579_078:0734a06": "增上王家。或眾推許大福田家。同時入胎誕",
    "T30n1579_078:0734a07": "生。長大受欲。出家示行苦行。捨苦行已成",
    "T30n1579_078:0734a08": "等正覺。次第示現。是名如來示現化身方",
    "T30n1579_078:0734a09": "便善巧。世尊。凡有幾種一切如來身所住持",
    "T30n1579_078:0734a10": "言音差別。由此言音所化有情未成熟者。",
    "T30n1579_078:0734a11": "令其成熟。已成熟者。緣此為境速得解脫。",
    "T30n1579_078:0734a12": "善男子。如來言音略有三種。一者契經。二者",
    "T30n1579_078:0734a13": "調伏。三者本母。世尊。云何契經。云何調伏。",
    "T30n1579_078:0734a14": "云何本母。善男子。若於是處我依攝事顯",
    "T30n1579_078:0734a15": "示諸法。是名契經。謂依四事。或依九事。或",
    "T30n1579_078:0734a16": "復依於二十九事。云何四事。一者聽聞事。二",
    "T30n1579_078:0734a17": "者歸趣事。三者修學事。四者菩提事。云何九",
    "T30n1579_078:0734a18": "事。一者施設有情事。二者彼所受用事。三者",
    "T30n1579_078:0734a19": "彼生起事。四者彼生已住事。五者彼染淨事。",
    "T30n1579_078:0734a20": "六者彼差別事。七者能宣說事。八者所宣說",
    "T30n1579_078:0734a21": "事。九者諸眾會事。云何名為二十九事。謂",
    "T30n1579_078:0734a22": "依雜染品。有攝諸行事。彼次第隨轉事。即",
    "T30n1579_078:0734a23": "於是中作補特伽羅想已於當來世流轉",
    "T30n1579_078:0734a24": "因事。作法想已於當來世流轉因事。依清",
    "T30n1579_078:0734a25": "淨品有繫念於所緣事。即於是中勤精進",
    "T30n1579_078:0734a26": "事。心安住事。現法樂住事。超一切苦緣方",
    "T30n1579_078:0734a27": "便事。彼遍知事。此復三種。顛倒遍知所依",
    "T30n1579_078:0734a28": "處故。依有情想外有情中邪行遍知所依",
    "T30n1579_078:0734a29": "處故。內離增上慢遍知所依處故。修依",
    "T30n1579_078:0734b01": "處事。作證事。修習事。令彼堅固事。彼行相",
    "T30n1579_078:0734b02": "事。彼所緣事。已斷未斷觀察善巧事。彼散亂",
    "T30n1579_078:0734b03": "事。彼不散亂事。不散亂依處事。不棄修習",
    "T30n1579_078:0734b04": "劬勞加行事。修習勝利事。彼堅牢事。攝聖",
    "T30n1579_078:0734b05": "行事。攝聖品眷屬事。通達真實事。證得",
    "T30n1579_078:0734b06": "涅槃事。於善說法毘奈耶中世間正見超",
    "T30n1579_078:0734b07": "昇一切外道所得正見頂事。及即於此不",
    "T30n1579_078:0734b08": "修退事。於善說法毘奈耶中。不修習故。說",
    "T30n1579_078:0734b09": "名為退。非見過失故名為退。曼殊室利。若",
    "T30n1579_078:0734b10": "於是處我依聲聞及諸菩薩。顯示別解脫",
    "T30n1579_078:0734b11": "及別解脫相應之法。是名調伏。世尊。菩薩別",
    "T30n1579_078:0734b12": "解脫幾相所攝。善男子。當知七相。一者宣",
    "T30n1579_078:0734b13": "說受軌則事故。二者宣說隨順他勝事故。",
    "T30n1579_078:0734b14": "三者宣說隨順毀犯事故。四者宣說有犯",
    "T30n1579_078:0734b15": "自性故。五者宣說無犯自性故。六者宣說",
    "T30n1579_078:0734b16": "出所犯故。七者宣說捨律儀故。",
    "T30n1579_078:0734b17": "[0734b17] 曼殊室利。若於是處我以十一種相。決了",
    "T30n1579_078:0734b18": "分別顯示諸法。是名本母。何等名為十一",
    "T30n1579_078:0734b19": "種相。一者世俗相。二者勝義相。三者菩提分",
    "T30n1579_078:0734b20": "法所緣相。四者行相。五者自性相。六者彼果",
    "T30n1579_078:0734b21": "相。七者彼領受開示相。八者彼障礙法相。九",
    "T30n1579_078:0734b22": "者彼隨順法相。十者彼過患相。十一者彼勝",
    "T30n1579_078:0734b23": "利相。世俗相者。當知三種。一者宣說補",
    "T30n1579_078:0734b24": "特伽羅故。二者宣說遍計所執自性故。三",
    "T30n1579_078:0734b25": "者宣說諸法作用事業故。勝義相者。當知",
    "T30n1579_078:0734b26": "宣說七種真如故。菩提分法所緣相者。當",
    "T30n1579_078:0734b27": "知宣說遍一切種所知事故。行相者。當知",
    "T30n1579_078:0734b28": "宣說八行觀故。云何名為八行觀耶。一者",
    "T30n1579_078:0734b29": "諦實故。二者安住故。三者過失故。四者功德",
    "T30n1579_078:0734c01": "故。五者理趣故。六者流轉故。七者道理故。八",
    "T30n1579_078:0734c02": "者總別故。諦實者。謂諸法真如。安住者。謂或",
    "T30n1579_078:0734c03": "安立補特伽羅。或復安立諸法遍計所執自",
    "T30n1579_078:0734c04": "性。或復安立一向分別反問置記。或復安立",
    "T30n1579_078:0734c05": "隱密顯了記別差別。過失者。謂我宣說諸",
    "T30n1579_078:0734c06": "雜染法有無量門差別過患。功德者。謂我",
    "T30n1579_078:0734c07": "宣說諸清淨法有無量門差別勝利。理趣",
    "T30n1579_078:0734c08": "者。當知六種。一者真義理趣。二者證得理",
    "T30n1579_078:0734c09": "趣。三者教導理趣。四者遠離二邊理趣。五",
    "T30n1579_078:0734c10": "者不可思議理趣。六者意趣理趣。流轉者。所",
    "T30n1579_078:0734c11": "謂三世三有為相及四種緣。道理者。當知",
    "T30n1579_078:0734c12": "四種。一者觀待道理。二者作用道理。三者證",
    "T30n1579_078:0734c13": "成道理。四者法爾道理。觀待道理者。謂若",
    "T30n1579_078:0734c14": "因若緣能生諸行。及起隨說。如是名為觀",
    "T30n1579_078:0734c15": "待道理。作用道理者。謂若因若緣能得諸",
    "T30n1579_078:0734c16": "法。或能成辦或復生已作諸業用。如是名",
    "T30n1579_078:0734c17": "為作用道理。證成道理者。謂若因若緣能",
    "T30n1579_078:0734c18": "令所立所說所標義得成立。令正覺悟。如",
    "T30n1579_078:0734c19": "是名為證成道理。又此道理略有二種。一",
    "T30n1579_078:0734c20": "者清淨。二者不清淨。由五種相名為清淨。",
    "T30n1579_078:0734c21": "由七種相名不清淨。",
    "T30n1579_078:0734c22": "[0734c22] 云何由五種相名為清淨。一者現見所得相。",
    "T30n1579_078:0734c23": "二者依止現見所得相。三者自類譬喻所引",
    "T30n1579_078:0734c24": "相。四者圓成實相。五者善清淨言教相。",
    "T30n1579_078:0734c25": "[0734c25] 現見所得相者。謂一切行皆無常性。一切行",
    "T30n1579_078:0734c26": "皆是苦性。一切法皆無我性。此為世間現",
    "T30n1579_078:0734c27": "量所得。如是等類。是名現見所得相。依",
    "T30n1579_078:0734c28": "止現見所得相者。謂一切行皆剎那性。他世",
    "T30n1579_078:0734c29": "有性。淨不淨業無失壞性。由彼能依&#x9E81;無",
    "T30n1579_078:0735a01": "常性現可得故。由諸有情種種差別。依種",
    "T30n1579_078:0735a02": "種業現可得故。由諸有情若樂若苦淨不淨",
    "T30n1579_078:0735a03": "業以為依止現可得故。由此因緣。於不現",
    "T30n1579_078:0735a04": "見可為比度。如是等類。是名依止現見所",
    "T30n1579_078:0735a05": "得相。自類譬喻所引相者。謂於內外諸行",
    "T30n1579_078:0735a06": "聚中。引諸世間共所了知所得生死。以為",
    "T30n1579_078:0735a07": "譬喻。引諸世間共所了知所得生等種種苦",
    "T30n1579_078:0735a08": "相。以為譬喻。引諸世間共所了知所得不",
    "T30n1579_078:0735a09": "自在相以為譬喻。又復於外引諸世間共",
    "T30n1579_078:0735a10": "所了知所得衰盛以為譬喻。如是等類。當",
    "T30n1579_078:0735a11": "知是名自類譬喻所引相。圓成實相者。謂即",
    "T30n1579_078:0735a12": "如是現見所得相。若依止現見所得相。若自",
    "T30n1579_078:0735a13": "類譬喻所得相。於所成立決定能成。當知",
    "T30n1579_078:0735a14": "是名圓成實相。善清淨言教相者。謂一切智",
    "T30n1579_078:0735a15": "者之所宣說。如言涅槃究竟寂靜。如是等",
    "T30n1579_078:0735a16": "類。當知是名善清淨言教相。善男子。是故",
    "T30n1579_078:0735a17": "由此五種相故。名善觀察清淨道理。由清",
    "T30n1579_078:0735a18": "淨故應可修習。世尊。一切智者相當知有",
    "T30n1579_078:0735a19": "幾種。善男子。略有五種。一者若有出現世",
    "T30n1579_078:0735a20": "間一切智。聲無不普聞。二者成就三十二",
    "T30n1579_078:0735a21": "種大丈夫相。三者具足十力。能斷一切眾生",
    "T30n1579_078:0735a22": "一切疑惑。四者具足四無所畏。宣說正法",
    "T30n1579_078:0735a23": "不為一切他論所伏。而能摧伏一切邪論。",
    "T30n1579_078:0735a24": "五者於善說法毘奈耶中。八支聖道四沙門",
    "T30n1579_078:0735a25": "等皆現可得。如是生故。相故。斷疑網故。",
    "T30n1579_078:0735a26": "非他所伏能伏他故。聖道沙門現可得故。",
    "T30n1579_078:0735a27": "如是五種。當知名為一切智相。善男子。如",
    "T30n1579_078:0735a28": "是證成道理由現量故。由比量故。由聖教",
    "T30n1579_078:0735a29": "量故。由五種相名為清淨。",
    "T30n1579_078:0735b01": "[0735b01] 云何由七種相名不清淨。一者此餘同類可",
    "T30n1579_078:0735b02": "得相。二者此餘異類可得相。三者一切同類",
    "T30n1579_078:0735b03": "可得相。四者一切異類可得相。五者異類譬",
    "T30n1579_078:0735b04": "喻所引相。六者非圓成實相。七者非善清",
    "T30n1579_078:0735b05": "淨言教相。若一切法意識所識性。是名一切",
    "T30n1579_078:0735b06": "同類可得相。若一切法相性業法因果異相。",
    "T30n1579_078:0735b07": "由隨如是一一異相。決定展轉各各異相。",
    "T30n1579_078:0735b08": "是名一切異類可得相。善男子。若於此餘同",
    "T30n1579_078:0735b09": "類可得相及譬喻中。有一切異類相者。由",
    "T30n1579_078:0735b10": "此因緣於所成立非決定故。是名非圓成",
    "T30n1579_078:0735b11": "實相。又於此餘異類可得相及譬喻中。有一",
    "T30n1579_078:0735b12": "切同類相者。由此因緣於所成立不決",
    "T30n1579_078:0735b13": "定故。亦名非圓成實相。非圓成實故。非",
    "T30n1579_078:0735b14": "善觀察清淨道理。不清淨故。不應修習。",
    "T30n1579_078:0735b15": "若異類譬喻所引相。若非善清淨言教相。",
    "T30n1579_078:0735b16": "當知體性皆不清淨。法爾道理者。謂如來出",
    "T30n1579_078:0735b17": "世若不出世。法性安住。法住法界。是名法",
    "T30n1579_078:0735b18": "爾道理。總別者。謂先總說一句法已。後後",
    "T30n1579_078:0735b19": "諸句差別分別究竟顯了。",
    "T30n1579_078:0735b20": "[0735b20] 自性相者。謂我所說有行有緣所有能取菩",
    "T30n1579_078:0735b21": "提分法。謂念住等。如是名為彼自性相。彼",
    "T30n1579_078:0735b22": "果相者。謂若世間。若出世間諸煩惱斷。及",
    "T30n1579_078:0735b23": "所引發世出世間諸果功德。如是名為得",
    "T30n1579_078:0735b24": "彼果相。彼領受開示相者。謂即於彼以解",
    "T30n1579_078:0735b25": "脫智而領受之。及廣為他宣說開示。如是",
    "T30n1579_078:0735b26": "名為彼領受開示相。彼障礙法相者。謂即",
    "T30n1579_078:0735b27": "於修菩提分法。能隨障礙諸染污法。是名",
    "T30n1579_078:0735b28": "彼障礙法相。彼隨順法相者。謂即於彼多所",
    "T30n1579_078:0735b29": "作法。是名彼隨順法相。彼過患相者。當知",
    "T30n1579_078:0735c01": "即彼諸障礙法所有過失。是名彼過患相。彼",
    "T30n1579_078:0735c02": "勝利相者。當知即彼諸隨順法所有功德。是",
    "T30n1579_078:0735c03": "名彼勝利相。",
    "T30n1579_078:0735c04": "[0735c04] 曼殊室利菩薩。復白佛言。唯願世尊。為諸",
    "T30n1579_078:0735c05": "菩薩略說契經調伏本母不共外道陀羅",
    "T30n1579_078:0735c06": "尼義。由此不共陀羅尼義。令諸菩薩得入",
    "T30n1579_078:0735c07": "如來所說諸法甚深密意。佛告曼殊室利菩",
    "T30n1579_078:0735c08": "薩曰。善男子。汝今諦聽。吾當為汝略說不",
    "T30n1579_078:0735c09": "共陀羅尼義。令諸菩薩於我所說密意言",
    "T30n1579_078:0735c10": "詞能善悟入。善男子。若雜染法若清淨法。",
    "T30n1579_078:0735c11": "我說一切皆無作用。亦都無有補特伽羅。",
    "T30n1579_078:0735c12": "以一切種離所為故。非雜染法先染後淨。",
    "T30n1579_078:0735c13": "非清淨法後淨先染。凡夫異生於&#x9E81;重身",
    "T30n1579_078:0735c14": "執著諸法補特伽羅自性差別。隨眠妄見以",
    "T30n1579_078:0735c15": "為緣故。計我我所。由此妄謂我見我聞。我",
    "T30n1579_078:0735c16": "嗅我&#x751E;我觸我知。我食我作。我染我淨。如是",
    "T30n1579_078:0735c17": "等類邪加行轉。若有如實知如是者便能",
    "T30n1579_078:0735c18": "永斷&#x9E81;重之身。獲得一切煩惱不住。最極",
    "T30n1579_078:0735c19": "清淨離諸戲論。無為依止。無有加行。善男",
    "T30n1579_078:0735c20": "子。當知是名略說不共陀羅尼義。爾時世",
    "T30n1579_078:0735c21": "尊欲重宣此義。而說頌曰。",
    "T30n1579_078:0735c22": " 一切雜染清淨法  皆無作用數取趣",
    "T30n1579_078:0735c23": " 由我宣說離所為  染污清淨非先後",
    "T30n1579_078:0735c24": " 於&#x9E81;重身隨眠見  為緣計我及我所",
    "T30n1579_078:0735c25": " 由此妄謂我見等  我食我為我染淨",
    "T30n1579_078:0735c26": " 若如實知如是者  乃能永斷&#x9E81;重身",
    "T30n1579_078:0735c27": " 得無染淨無戲論  無為依止無加行",
    "T30n1579_078:0735c28": "[0735c28] 爾時曼殊室利菩薩復白佛言。世尊。云何應",
    "T30n1579_078:0735c29": "知諸如來心生起之相。佛告曼殊室利菩",
    "T30n1579_078:0736a01": "薩曰。善男子。夫如來者。非心意識生起所",
    "T30n1579_078:0736a02": "顯。然諸如來有無加行心法生起。當知此事",
    "T30n1579_078:0736a03": "猶如變化。世尊。若諸如來法身。遠離一切",
    "T30n1579_078:0736a04": "加行。既無加行。云何而有心法生起。善男",
    "T30n1579_078:0736a05": "子。先所修習方便般若加行力故。有心生",
    "T30n1579_078:0736a06": "起。善男子。譬如正入無心睡眠。非於覺悟",
    "T30n1579_078:0736a07": "而作加行。由先所作加行勢力。而復覺悟。",
    "T30n1579_078:0736a08": "又如正在滅盡定中。非於起定而作加",
    "T30n1579_078:0736a09": "行。由先所作加行勢力還從定起。如從睡",
    "T30n1579_078:0736a10": "眠及滅盡定心更生起。如是如來由先修",
    "T30n1579_078:0736a11": "習方便般若加行力故。當知復有心法生",
    "T30n1579_078:0736a12": "起。世尊。如來化身當言有心。為無心耶。善",
    "T30n1579_078:0736a13": "男子。非是有心。亦非無心。何以故。無自依",
    "T30n1579_078:0736a14": "心故。有依他心故。",
    "T30n1579_078:0736a15": "[0736a15] 世尊。如來所行如來境界此之二種有何差",
    "T30n1579_078:0736a16": "別。善男子。如來所行。謂一切種如來共有不",
    "T30n1579_078:0736a17": "可思議無量功德眾所莊嚴清淨佛土。如來",
    "T30n1579_078:0736a18": "境界。謂一切種五界差別。何等為五。一者",
    "T30n1579_078:0736a19": "有情界。二者世界。三者法界。四者調伏界。五",
    "T30n1579_078:0736a20": "者調伏方便界。如是名為二種差別。世尊。",
    "T30n1579_078:0736a21": "如來成等正覺。轉正法輪。入大涅槃。如是",
    "T30n1579_078:0736a22": "三種。當知何相。善男子。當知此三皆無二",
    "T30n1579_078:0736a23": "相。謂非成等正覺。非不成等正覺。非轉",
    "T30n1579_078:0736a24": "正法輪。非不轉正法輪。非入大涅槃。非",
    "T30n1579_078:0736a25": "不入大涅槃。何以故。如來法身究竟淨故。",
    "T30n1579_078:0736a26": "如來化身常示現故。",
    "T30n1579_078:0736a27": "[0736a27] 世尊。諸有情類但於化身見聞奉事生諸功",
    "T30n1579_078:0736a28": "德。如來於彼有何因緣。善男子。如來是彼",
    "T30n1579_078:0736a29": "增上所緣之因緣故。又彼化身是如來力所",
    "T30n1579_078:0736b01": "住持故。",
    "T30n1579_078:0736b02": "[0736b02] 世尊。等無加行何因緣故。如來法身為諸",
    "T30n1579_078:0736b03": "有情放大智光。及出無量化身影像。聲聞",
    "T30n1579_078:0736b04": "獨覺解脫之身。無如是事。善男子。譬如等",
    "T30n1579_078:0736b05": "無加行從日月輪水火二種頗胝迦寶放",
    "T30n1579_078:0736b06": "大光明。非餘水火。頗胝迦寶謂大威德有情",
    "T30n1579_078:0736b07": "所住持故。諸有情業增上力故。又如從",
    "T30n1579_078:0736b08": "彼善工業者之所彫飾末尼寶珠出印文",
    "T30n1579_078:0736b09": "像。不從所餘不彫飾者。如是緣於無量",
    "T30n1579_078:0736b10": "法界方便般若。極善修習磨瑩集成如來法",
    "T30n1579_078:0736b11": "身。從是能放大智光明。及出種種化身影",
    "T30n1579_078:0736b12": "像。非唯從彼解脫之身有如斯事。",
    "T30n1579_078:0736b13": "[0736b13] 世尊。如世尊說如來菩薩威德住持。令諸",
    "T30n1579_078:0736b14": "眾生於欲界中生剎帝利婆羅門等大富貴",
    "T30n1579_078:0736b15": "家。人身財寶無不圓滿。或欲界天色無色",
    "T30n1579_078:0736b16": "界一切身財圓滿可得。世尊。此中有何密",
    "T30n1579_078:0736b17": "意。善男子。如來菩薩威德住持若道若行。",
    "T30n1579_078:0736b18": "於一切處能令眾生獲得身財皆圓滿者。",
    "T30n1579_078:0736b19": "即隨所應為彼宣說此道此行。若有能於",
    "T30n1579_078:0736b20": "此道此行正修行者。於一切處所獲身財",
    "T30n1579_078:0736b21": "無不圓滿。若有眾生於此道此行。違背",
    "T30n1579_078:0736b22": "輕毀。又於我所起損惱心及瞋恚心。命終",
    "T30n1579_078:0736b23": "已後。於一切處所得身財無不下劣。善",
    "T30n1579_078:0736b24": "男子。由是因緣當知如來及諸菩薩威德住",
    "T30n1579_078:0736b25": "持。非但能令身財圓滿。如來菩薩住持威",
    "T30n1579_078:0736b26": "德。亦令眾生身財下劣。",
    "T30n1579_078:0736b27": "[0736b27] 世尊。諸穢土中何事易得。何事難得。諸",
    "T30n1579_078:0736b28": "淨土中何事易得。何事難得。善男子。諸穢",
    "T30n1579_078:0736b29": "土中八事易得。二事難得。何等名為八事",
    "T30n1579_078:0736c01": "易得。一者外道。二者有苦眾生。三者種姓",
    "T30n1579_078:0736c02": "家世興衰差別。四者行諸惡行。五者毀犯尸",
    "T30n1579_078:0736c03": "羅。六者惡趣。七者下乘。八者下劣意樂加",
    "T30n1579_078:0736c04": "行菩薩。何等名為二事難得。一者增上意",
    "T30n1579_078:0736c05": "樂加行菩薩之所遊集。二者如來出現于世。",
    "T30n1579_078:0736c06": "善男子。諸淨土中與上相違。當知八事甚",
    "T30n1579_078:0736c07": "為難得二事易得。世尊。於此解深密法",
    "T30n1579_078:0736c08": "門中。此名何教。我當云何奉持。善男子。此",
    "T30n1579_078:0736c09": "名如來成所作事了義之教。於此如來成所",
    "T30n1579_078:0736c10": "作事了義之教。汝當奉持。說是如來成所作",
    "T30n1579_078:0736c11": "事了義教時。於大會中有七十五千菩薩",
    "T30n1579_078:0736c12": "摩訶薩。皆得圓滿法身證覺。"
}