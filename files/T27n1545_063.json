{
    "T27n1545_063:0324b02": "阿毘達磨大毘婆沙論卷第六十",
    "T27n1545_063:0324b03": "三",
    "T27n1545_063:0324b05": "五百大阿羅漢等造",
    "T27n1545_063:0324b06": "三藏法師玄奘奉　詔譯",
    "T27n1545_063:0324b07": "結蘊第二中一行納息第二之八",
    "T27n1545_063:0324b08": "如是九遍知誰捨幾誰得幾。答有諸有情",
    "T27n1545_063:0324b09": "無捨無得。謂諸異生。問此中問答不依異",
    "T27n1545_063:0324b10": "生。但依聖者為有。聖者於九遍知無捨",
    "T27n1545_063:0324b11": "得不。答有。謂住本性有勝進時亦無捨",
    "T27n1545_063:0324b12": "得。謂苦法智忍滅苦法智生時。及苦類智忍",
    "T27n1545_063:0324b13": "滅苦類智生時。皆於九遍知無捨無得。集",
    "T27n1545_063:0324b14": "法智忍滅集法智生時無捨得一。集類智忍",
    "T27n1545_063:0324b15": "滅集類智生時無捨得一。滅法智忍滅滅法",
    "T27n1545_063:0324b16": "智生時無捨得一。滅類智忍滅滅類智生時",
    "T27n1545_063:0324b17": "無捨得一。道法智忍滅道法智生時無捨得",
    "T27n1545_063:0324b18": "一。道類智忍滅道類智生時。若未離欲染",
    "T27n1545_063:0324b19": "入正性離生者亦無捨得一。若已離欲染",
    "T27n1545_063:0324b20": "入正性離生者捨五得一。謂捨前五。得五",
    "T27n1545_063:0324b21": "順下分結盡遍知。此中有說。六地見道捨得",
    "T27n1545_063:0324b22": "皆爾。有說。後五三法智位不得遍知。聖者",
    "T27n1545_063:0324b23": "離欲界一品乃至八品染時。無捨無得。離",
    "T27n1545_063:0324b24": "第九品染無間道滅解脫道生時捨六得一。",
    "T27n1545_063:0324b25": "謂捨前六得五順下分結盡遍知。離初靜",
    "T27n1545_063:0324b26": "慮一品染。乃至離第四靜慮八品染時。無",
    "T27n1545_063:0324b27": "捨無得。離第四靜慮第九品染。無間道滅",
    "T27n1545_063:0324b28": "解脫道生時無捨得一謂色愛盡遍知。離",
    "T27n1545_063:0324b29": "空無邊處一品染。乃至離非想非非想處八",
    "T27n1545_063:0324c01": "品染時。無捨無得。離非想非非想處第九",
    "T27n1545_063:0324c02": "品染。金剛喻定滅初盡智生時捨二得一。謂",
    "T27n1545_063:0324c03": "捨五順下分結盡及色愛盡遍知。得一切結",
    "T27n1545_063:0324c04": "盡遍知。此說勝進時遍知捨得。退時亦有",
    "T27n1545_063:0324c05": "捨得此義。謂阿羅漢起無色界纏退時。捨",
    "T27n1545_063:0324c06": "一得二。謂捨第九得第八第七。即彼起色",
    "T27n1545_063:0324c07": "界纏退時捨一得一。謂捨第九得第七。即",
    "T27n1545_063:0324c08": "彼起欲界纏退時。捨一得六。謂捨第九",
    "T27n1545_063:0324c09": "得前六。已離色界染不還者。起色界纏退",
    "T27n1545_063:0324c10": "時。捨一無得。謂捨色愛盡遍知。即彼起欲",
    "T27n1545_063:0324c11": "界纏退時。捨二得六。謂捨第八第七。得前",
    "T27n1545_063:0324c12": "六。未離色界染不還者。起欲界纏退時。捨",
    "T27n1545_063:0324c13": "一得六。謂捨五順下分結盡。得前六。未離",
    "T27n1545_063:0324c14": "欲界染聖者。起欲界纏退時。於九遍知無",
    "T27n1545_063:0324c15": "捨無得。",
    "T27n1545_063:0324c16": "如是九遍知問幾是靜慮果。答九是靜慮及",
    "T27n1545_063:0324c17": "眷屬果。問幾是無色果。答二是無色及眷屬",
    "T27n1545_063:0324c18": "果。謂色愛盡及一切結盡。問幾是根本靜慮",
    "T27n1545_063:0324c19": "果。答五。謂第二第四第六及後二。有說。第二",
    "T27n1545_063:0324c20": "第四及後三為五。尊者妙音說。此有八。謂",
    "T27n1545_063:0324c21": "除第七。問幾是靜慮眷屬果。答九。謂未至",
    "T27n1545_063:0324c22": "定非餘。靜慮中間如根本靜慮說。問幾是根",
    "T27n1545_063:0324c23": "本無色果。答一。謂第九。問幾是無色眷屬果。",
    "T27n1545_063:0324c24": "答一。謂第八是空無邊處近分非餘。問幾是",
    "T27n1545_063:0324c25": "見道果。答六。謂前六。有說七。謂前七。問幾",
    "T27n1545_063:0324c26": "是修道果。答三。謂後三。問幾是忍果。答應",
    "T27n1545_063:0324c27": "說如見道果。問幾是智果。答應說如修",
    "T27n1545_063:0324c28": "道果。問幾是法智果。答三。謂後三。問幾是類",
    "T27n1545_063:0324c29": "智果。答二。謂後二。問幾是法智品果。答六",
    "T27n1545_063:0325a01": "謂第一第三第五及後三。問幾是類智品果。",
    "T27n1545_063:0325a02": "答五。謂第二第四第六及後二。有說六。謂第",
    "T27n1545_063:0325a03": "二第四第六及後三。問幾是世俗道果。答二。",
    "T27n1545_063:0325a04": "謂第七第八。問幾是無漏道果。答九。無漏道",
    "T27n1545_063:0325a05": "力得一切故。",
    "T27n1545_063:0325a06": "問若已離色染入正性離生者。彼何時得",
    "T27n1545_063:0325a07": "色愛盡遍知。尊者僧伽筏蘇說曰。道類智時",
    "T27n1545_063:0325a08": "得。由彼爾時名為住果亦住向故。評曰。彼",
    "T27n1545_063:0325a09": "不應作是說。非住果時名住向故。謂得果",
    "T27n1545_063:0325a10": "時未起一念向道現前。如何名向。有餘師",
    "T27n1545_063:0325a11": "說。彼後若離空無邊處染。爾時乃得色愛盡",
    "T27n1545_063:0325a12": "遍知。謂彼爾時修未來無漏諸靜慮地彼斷",
    "T27n1545_063:0325a13": "對治故。彼亦不應作如是說。爾時但修未",
    "T27n1545_063:0325a14": "來無漏諸靜慮地無色對治非色對治故。復",
    "T27n1545_063:0325a15": "有說者。彼後當得阿羅漢果。金剛喻定現",
    "T27n1545_063:0325a16": "在前時。乃得此色愛盡遍知。謂彼爾時總於",
    "T27n1545_063:0325a17": "三界見修所斷煩惱等斷。同證一味離繫得",
    "T27n1545_063:0325a18": "故。彼亦不應作如是說。爾時諸斷總集為",
    "T27n1545_063:0325a19": "一。名一切結盡遍知。如何說得色愛盡遍",
    "T27n1545_063:0325a20": "知。應作是說。彼定從果起勝進道現在前",
    "T27n1545_063:0325a21": "時。方乃得此色愛盡遍知。若不許彼決定",
    "T27n1545_063:0325a22": "從果起勝果道現在前者。諸已離第三靜",
    "T27n1545_063:0325a23": "慮染。依下地入正性離生道類智時。得第",
    "T27n1545_063:0325a24": "三果。既不起勝果道現在前。彼若命終生",
    "T27n1545_063:0325a25": "第四靜慮或無色界。應不成就無漏樂根。",
    "T27n1545_063:0325a26": "若爾便違十門納息。如說。誰成就樂根。答",
    "T27n1545_063:0325a27": "若生遍淨。若生遍淨下。若聖者生遍淨上。",
    "T27n1545_063:0325a28": "勿有此失故。必應許諸得果已彼定從果",
    "T27n1545_063:0325a29": "起勝果道。爾時方名得色愛盡遍知。由此",
    "T27n1545_063:0325b01": "理趣若先已離欲界三四品染。入正性離",
    "T27n1545_063:0325b02": "生道類智時得預流果。若經生者定是家家。",
    "T27n1545_063:0325b03": "若先已離欲界七八品染。入正性離生道類",
    "T27n1545_063:0325b04": "智時得一來果。若經生者定是一間。若不",
    "T27n1545_063:0325b05": "許彼得聖果已決定從果起勝果道。彼若",
    "T27n1545_063:0325b06": "經生云何成就三四七八品無漏對治根。",
    "T27n1545_063:0325b07": "為九遍知攝一切遍知。為一切遍知攝九",
    "T27n1545_063:0325b08": "遍知。答一切攝九。非九攝一切。此中九者",
    "T27n1545_063:0325b09": "如前說。一切者此及餘斷。一切體寬故能攝",
    "T27n1545_063:0325b10": "九。此九體狹故不能攝一切。如大器能覆",
    "T27n1545_063:0325b11": "小器。非小器能覆大器。不攝何等。謂苦智",
    "T27n1545_063:0325b12": "已生集智未生。三界見苦所斷結盡非九所",
    "T27n1545_063:0325b13": "攝。即苦法智忍滅苦法智生時。所得欲界見",
    "T27n1545_063:0325b14": "苦所斷一切法斷。及苦類智忍滅苦類智生",
    "T27n1545_063:0325b15": "時。所得色無色界見苦所斷一切法斷。如是",
    "T27n1545_063:0325b16": "諸斷非九所攝。立見道果初二遍知。緣未",
    "T27n1545_063:0325b17": "具故。具見世尊弟子未離欲染。欲界修所",
    "T27n1545_063:0325b18": "斷結盡非九所攝。謂諸聖者離欲界一品乃",
    "T27n1545_063:0325b19": "至八品修所斷染。所得諸斷非九所攝。立修",
    "T27n1545_063:0325b20": "道果第一遍知。緣未具故。已離欲染未離",
    "T27n1545_063:0325b21": "色染。色界修所斷結盡非九所攝。謂諸聖者",
    "T27n1545_063:0325b22": "離初靜慮一品修所斷染。乃至離第四靜慮",
    "T27n1545_063:0325b23": "八品修所斷染。所得諸斷非九所攝。立修道",
    "T27n1545_063:0325b24": "果第二遍知緣未具故。已離色染未離無",
    "T27n1545_063:0325b25": "色染。無色界修所斷結盡非九所攝。謂諸聖",
    "T27n1545_063:0325b26": "者離空無邊處一品修所斷染。乃至離非想",
    "T27n1545_063:0325b27": "非非想處八品修所斷染。所得諸斷非九所",
    "T27n1545_063:0325b28": "攝。立修道果第三遍知緣未具故。",
    "T27n1545_063:0325b29": "問諸異生者離欲界一品見修所斷染。乃至",
    "T27n1545_063:0325c01": "離無所有處九品見修所斷染。所得諸斷亦",
    "T27n1545_063:0325c02": "非九所攝。此中何故不說。答應說而不說",
    "T27n1545_063:0325c03": "者。當知此義有餘。復次此中但依聖者作",
    "T27n1545_063:0325c04": "論。不依異生。以九遍知唯在聖者身中",
    "T27n1545_063:0325c05": "立故。",
    "T27n1545_063:0325c06": "問諸已離欲界乃至無所有處染。入正性離",
    "T27n1545_063:0325c07": "生。彼先所得諸斷。今至聖位隨其所應。乃",
    "T27n1545_063:0325c08": "至未得見修道果斷遍知名。彼斷亦非此九",
    "T27n1545_063:0325c09": "所攝。此中何故不說彼耶。答應說而不說",
    "T27n1545_063:0325c10": "者。當知此義有餘。復次此中略顯初入門",
    "T27n1545_063:0325c11": "故。相麁者說不說細者。復次此中但說具",
    "T27n1545_063:0325c12": "縛異生入聖道者。彼非具縛而入聖道。是",
    "T27n1545_063:0325c13": "故不說。",
    "T27n1545_063:0325c14": "有八補特伽羅。一預流向。二預流果。三一來",
    "T27n1545_063:0325c15": "向。四一來果。五不還向。六不還果。七阿羅漢",
    "T27n1545_063:0325c16": "向。八阿羅漢果。問如是八種補特伽羅。名既",
    "T27n1545_063:0325c17": "有八實體有幾。阿毘達磨諸論師言。此名",
    "T27n1545_063:0325c18": "有八實體唯五。謂預流向阿羅漢果。名有二",
    "T27n1545_063:0325c19": "種實體亦二。預流果一來向。名雖有二實",
    "T27n1545_063:0325c20": "體唯一。一來果不還向。名雖有二實體唯一。",
    "T27n1545_063:0325c21": "不還果阿羅漢向。名雖有二實體唯一。帶果",
    "T27n1545_063:0325c22": "行向有情一故。尊者妙音作如是說。八補特",
    "T27n1545_063:0325c23": "伽羅名體俱有八。彼作是說。諸預流者乃至",
    "T27n1545_063:0325c24": "未起勝彼果道。成就預流果故名預流",
    "T27n1545_063:0325c25": "者。若起勝彼果道便捨預流果故。名一來",
    "T27n1545_063:0325c26": "向非預流者。諸一來者乃至未起勝彼果",
    "T27n1545_063:0325c27": "道。成就一來果故名一來者。若起勝彼果",
    "T27n1545_063:0325c28": "道便捨一來果故。名不還向非一來者。",
    "T27n1545_063:0325c29": "諸不還者乃至未起勝彼果道。成就不還",
    "T27n1545_063:0326a01": "果故名不還者。若起勝彼果道便捨不還",
    "T27n1545_063:0326a02": "果故。名阿羅漢向非不還者。以依根立",
    "T27n1545_063:0326a03": "補特伽羅故。不可言一有二種故。彼所造",
    "T27n1545_063:0326a04": "生智論言。問一來向成就預流果不。答不",
    "T27n1545_063:0326a05": "成就。問不還向成就一來果不。答不成就。",
    "T27n1545_063:0326a06": "問阿羅漢向成就不還果不。答不成就。評",
    "T27n1545_063:0326a07": "曰。應作是說。諸有漸次得四果者。彼名雖",
    "T27n1545_063:0326a08": "八實體唯五。如名體。名施設體施設。名異",
    "T27n1545_063:0326a09": "相體異相。名異性體異性。名建立體建立。名",
    "T27n1545_063:0326a10": "差別體差別。名分別體分別。名覺體覺。應知",
    "T27n1545_063:0326a11": "亦爾。問若八實體唯有五者。云何建立此八",
    "T27n1545_063:0326a12": "種名。答依道現行故立八種。謂預流者乃",
    "T27n1545_063:0326a13": "至未起勝彼果道。彼預流果得而亦在身",
    "T27n1545_063:0326a14": "成就亦現在前。於一來向未得。未在身未",
    "T27n1545_063:0326a15": "成就未現在前。名預流果非一來向。若起",
    "T27n1545_063:0326a16": "勝彼果道現在前。彼一來向得而亦在身成",
    "T27n1545_063:0326a17": "就亦現在前。於預流果得而不在身成就",
    "T27n1545_063:0326a18": "不現在前。名一來向非預流果。諸一來者",
    "T27n1545_063:0326a19": "乃至未起勝彼果道。彼一來果得而亦在",
    "T27n1545_063:0326a20": "身成就亦現在前。於不還向未得。未在身",
    "T27n1545_063:0326a21": "未成就未現在前。名一來果非不還向。若",
    "T27n1545_063:0326a22": "起勝彼果道現在前。彼不還向得而亦在",
    "T27n1545_063:0326a23": "身成就亦現在前。於一來果得而不在身",
    "T27n1545_063:0326a24": "成就不現在前。名不還向非一來果。諸不",
    "T27n1545_063:0326a25": "還者乃至未起勝彼果道。彼不還果得而亦",
    "T27n1545_063:0326a26": "在身成就亦現在前。於阿羅漢向未得。未",
    "T27n1545_063:0326a27": "在身未成就未現在前。名不還果非阿",
    "T27n1545_063:0326a28": "羅漢向。若起勝彼果道現在前。彼阿羅漢",
    "T27n1545_063:0326a29": "向得而亦在身成就亦現在前。於不還果得",
    "T27n1545_063:0326b01": "而不在身成就不現在前。名阿羅漢向非",
    "T27n1545_063:0326b02": "不還果。故體雖五而名有八。若并超越得",
    "T27n1545_063:0326b03": "四果者。即名有八體有七種。謂見道中有",
    "T27n1545_063:0326b04": "一來向無預流果。有不還向無一來果。唯",
    "T27n1545_063:0326b05": "決定無阿羅漢向無不還果。故體有七",
    "T27n1545_063:0326b06": "此八補特伽羅於九遍知幾成就。幾不成就。",
    "T27n1545_063:0326b07": "乃至廣說。此中以補特伽羅為章以遍知",
    "T27n1545_063:0326b08": "為門。已說八種補特伽羅。今說此八於九",
    "T27n1545_063:0326b09": "遍知有不成就有成就者。此成就者有少",
    "T27n1545_063:0326b10": "有多。謂預流向或不成就或成就一二三四",
    "T27n1545_063:0326b11": "五。不成就者。謂苦法智忍乃至集法智忍位。",
    "T27n1545_063:0326b12": "此五心頃於見修道九種遍知皆未成就。四",
    "T27n1545_063:0326b13": "緣五緣俱未具故。成就一者。謂集法智集",
    "T27n1545_063:0326b14": "類智忍位。此二心頃俱成就欲界見苦集所",
    "T27n1545_063:0326b15": "斷法斷一遍知故。成就二者。謂集類智滅",
    "T27n1545_063:0326b16": "法智忍位。此二心頃成就三界見苦集所斷",
    "T27n1545_063:0326b17": "法斷二遍知故。成就三者。謂滅法智滅類",
    "T27n1545_063:0326b18": "智忍位。此二心頃成就三界見苦集所斷法",
    "T27n1545_063:0326b19": "斷。及欲界見滅所斷法斷三遍知故。成就",
    "T27n1545_063:0326b20": "四者。謂滅類智道法智忍位。此二心頃成就",
    "T27n1545_063:0326b21": "三界見苦集滅所斷法斷四遍知故。成就五",
    "T27n1545_063:0326b22": "者。謂道法智道類智忍位。此二心頃成就三",
    "T27n1545_063:0326b23": "界見苦集滅所斷法斷。及欲界見道所斷法",
    "T27n1545_063:0326b24": "斷。五遍知故。預流果成就六。謂道類智乃至",
    "T27n1545_063:0326b25": "未起勝彼果道。成就三界見所斷法斷六",
    "T27n1545_063:0326b26": "遍知故。一來向若倍離欲染入正性離生者",
    "T27n1545_063:0326b27": "如預流向。謂或不成就即見道初五心頃。或",
    "T27n1545_063:0326b28": "成就一二三四五即見道後十心頃。如其次",
    "T27n1545_063:0326b29": "第二二剎那。若從預流果趣一來果者。及",
    "T27n1545_063:0326c01": "一來果成就六。謂從起勝預流果道。乃至",
    "T27n1545_063:0326c02": "離欲染第六無間道。皆名趣一來果者。從",
    "T27n1545_063:0326c03": "道類智或離欲染第六解脫道。乃至未起",
    "T27n1545_063:0326c04": "勝彼果道。名一來果俱成就六。即三界見",
    "T27n1545_063:0326c05": "所斷法斷六遍知。不還向若已離欲染入正",
    "T27n1545_063:0326c06": "性離生者如預流向。謂或不成就即見道初",
    "T27n1545_063:0326c07": "五心頃。或成就一二三四五即見道後十心",
    "T27n1545_063:0326c08": "頃。如其次第二二剎那。此中有說。若已離",
    "T27n1545_063:0326c09": "欲染依六地。入正性離生者皆如預流向",
    "T27n1545_063:0326c10": "說。有作是說。若已離欲染依未至定入正",
    "T27n1545_063:0326c11": "性離生者如預流向說。若依上五地入",
    "T27n1545_063:0326c12": "正性離生者非如預流向。謂從苦法智忍",
    "T27n1545_063:0326c13": "乃至集類智忍未成就遍知。從集類智乃",
    "T27n1545_063:0326c14": "至滅類智忍成就一。謂色無色界見苦集所",
    "T27n1545_063:0326c15": "斷法斷遍知。從滅類智乃至道類智忍成就",
    "T27n1545_063:0326c16": "二。謂色無色界見苦集滅所斷法斷遍知。以",
    "T27n1545_063:0326c17": "上五地道非欲界法斷對治故。於集滅道三",
    "T27n1545_063:0326c18": "法智時。不得欲界見所斷法斷三遍知。若",
    "T27n1545_063:0326c19": "從一來果趣不還果者成就六。謂從起",
    "T27n1545_063:0326c20": "勝一來果道。乃至離欲染第九無間道。皆",
    "T27n1545_063:0326c21": "名趣不還果者。彼成就六。謂三界見所斷",
    "T27n1545_063:0326c22": "法斷六遍知。不還果成就一。謂五順下分結",
    "T27n1545_063:0326c23": "盡。從道類智或離欲染第九解脫道。乃至",
    "T27n1545_063:0326c24": "未起勝彼果道名不還果。彼成就一五順",
    "T27n1545_063:0326c25": "下分結盡遍知。總三界見所斷斷。及欲界修",
    "T27n1545_063:0326c26": "所斷斷為自性故。阿羅漢向或成就一或",
    "T27n1545_063:0326c27": "成就二。謂未離色染者成就一。已離色",
    "T27n1545_063:0326c28": "染者成就二。謂從起勝不還果道。乃至金",
    "T27n1545_063:0326c29": "剛喻定皆名阿羅漢向。彼若未離色界染",
    "T27n1545_063:0327a01": "盡成就一。謂五順下分結盡遍知。若已離",
    "T27n1545_063:0327a02": "色界染者成就二。謂次前一及色愛盡遍知。",
    "T27n1545_063:0327a03": "阿羅漢果成就一。謂一切結盡遍知。總集三",
    "T27n1545_063:0327a04": "界一切法斷為自性故。獨覺大覺如阿羅",
    "T27n1545_063:0327a05": "漢。俱唯成就第九遍知。問獨覺學位為成",
    "T27n1545_063:0327a06": "就幾。答部行喻者如聲聞說。麟角喻者如菩",
    "T27n1545_063:0327a07": "薩說。問菩薩聖位成就幾耶。答且見道中。",
    "T27n1545_063:0327a08": "有作是說。如預流向初五心頃。全未成就",
    "T27n1545_063:0327a09": "後十心頃如其次第。二二剎那成就一二三",
    "T27n1545_063:0327a10": "四五種。復有說者。初七心頃全未成就。從",
    "T27n1545_063:0327a11": "集類智乃至滅類智忍成就一。謂色無色界",
    "T27n1545_063:0327a12": "見苦集所斷法斷遍知。從滅類智乃至道類",
    "T27n1545_063:0327a13": "智忍成就二。謂色無色界見苦集滅所斷法",
    "T27n1545_063:0327a14": "斷遍知。第四靜慮非欲界法斷對治故。於",
    "T27n1545_063:0327a15": "集滅道三法智時。不得欲界見所斷法斷三",
    "T27n1545_063:0327a16": "遍知。從初道類智乃至金剛喻定皆成就一。",
    "T27n1545_063:0327a17": "謂五順下分結盡遍知。問菩薩何時得色愛",
    "T27n1545_063:0327a18": "盡遍知。尊者僧伽筏蘇說曰。初道類智位即",
    "T27n1545_063:0327a19": "得此遍知。評曰。彼不應作是說。無一念頃",
    "T27n1545_063:0327a20": "得果向故。有作是說。離非想非非想處染",
    "T27n1545_063:0327a21": "初無間道時得此遍知。彼亦不應作如是",
    "T27n1545_063:0327a22": "說爾時但修無色對治道。非色對治故。復",
    "T27n1545_063:0327a23": "有說者。金剛喻定現在前時得此遍知。彼亦",
    "T27n1545_063:0327a24": "不應作如是說。爾時總於三界一切見修",
    "T27n1545_063:0327a25": "所斷法斷。得一味離繫得名得一切結盡",
    "T27n1545_063:0327a26": "遍知。如何今時得色愛盡。應作是說。菩薩",
    "T27n1545_063:0327a27": "聖位決定不得色無色界見道所斷法斷遍",
    "T27n1545_063:0327a28": "知。及色愛盡遍知總集遍知故。無容修彼",
    "T27n1545_063:0327a29": "斷對治故。",
    "T27n1545_063:0327b01": "結蘊第二中有情納息第三之一",
    "T27n1545_063:0327b02": "三界各有二部結謂見修所斷。如是等章及",
    "T27n1545_063:0327b03": "解章義既領會已。次應廣釋。問何故作此",
    "T27n1545_063:0327b04": "論。答欲顯三界各二部結令諸有情受種",
    "T27n1545_063:0327b05": "種苦。謂此諸結於生死中與諸有情。作大",
    "T27n1545_063:0327b06": "繫縛作大無義作大嶮伏。由有此故令諸",
    "T27n1545_063:0327b07": "有情於三界中受諸苦惱輪迴生死。數入",
    "T27n1545_063:0327b08": "母胎生熟藏間。住冥闇處種種不淨之所",
    "T27n1545_063:0327b09": "逼切。生已不知此結過患。復還染習受苦",
    "T27n1545_063:0327b10": "無窮。欲令有情於此諸結知見覺。已勤修",
    "T27n1545_063:0327b11": "對治斷此諸結得永涅槃。不復輪迴受生",
    "T27n1545_063:0327b12": "死苦。如不覺知怨家繫縛無義嶮伏則不",
    "T27n1545_063:0327b13": "能避。若覺知者便能避之。故應思惟籌量",
    "T27n1545_063:0327b14": "觀察訶毀諸結種種善語乃至經生亦不",
    "T27n1545_063:0327b15": "忘失。如慈愛子初生之時便作是說。三界",
    "T27n1545_063:0327b16": "各有見修所斷二部諸結。有情由此所繫",
    "T27n1545_063:0327b17": "縛故。數入母胎受諸苦惱。輪迴生死難",
    "T27n1545_063:0327b18": "有出期。問尊者何故於初生時作如是語。",
    "T27n1545_063:0327b19": "答以彼尊者在母胎中眾苦逼切便作是",
    "T27n1545_063:0327b20": "念。何緣有情數入母胎受如是苦。作是念",
    "T27n1545_063:0327b21": "已。由宿愛樂多聞願力即能了知。皆由三",
    "T27n1545_063:0327b22": "界各二部結未永斷故。由是初生便能訶",
    "T27n1545_063:0327b23": "毀二部諸結種種過患。由此因緣故作斯",
    "T27n1545_063:0327b24": "論。",
    "T27n1545_063:0327b25": "問此中部言欲顯何義。答欲顯眾義。如苾",
    "T27n1545_063:0327b26": "芻部名苾芻眾。婆羅門部名婆羅門眾。餘亦",
    "T27n1545_063:0327b27": "如是。部眾群聚名異義同。問此中頓言欲",
    "T27n1545_063:0327b28": "顯何義。答顯一時義。云何知然。契經說故。",
    "T27n1545_063:0327b29": "如契經說憍薩羅主勝軍大王。來詣佛所。",
    "T27n1545_063:0327c01": "到已頂禮世尊雙足。退坐一面。以敬愛語",
    "T27n1545_063:0327c02": "慰問世尊。佛亦隨宜而慰喻彼。既問喻已",
    "T27n1545_063:0327c03": "復白佛言。我昔聞佛曾說此語。去來今世",
    "T27n1545_063:0327c04": "無有沙門婆羅門等。於一切法具實智見。",
    "T27n1545_063:0327c05": "若言有者必無是處。喬答摩尊憶此語不。",
    "T27n1545_063:0327c06": "佛言。不憶。復白佛言。世或有人。惡受文",
    "T27n1545_063:0327c07": "義異受異說。喬答摩尊必不應爾。唯願審",
    "T27n1545_063:0327c08": "憶為我說之。佛言。大王。我憶往昔曾作是",
    "T27n1545_063:0327c09": "語。去來今世無有沙門婆羅門等。於一切",
    "T27n1545_063:0327c10": "法頓得智見。若言有者必無是處。決定經",
    "T27n1545_063:0327c11": "於三無數劫修習百千難行苦行。積漸具",
    "T27n1545_063:0327c12": "六波羅蜜多。然後乃能於一切法具實智",
    "T27n1545_063:0327c13": "見。故知頓者欲顯一時。",
    "T27n1545_063:0327c14": "於欲界見修所斷二部結頗有頓得繫耶。",
    "T27n1545_063:0327c15": "答有。謂已離欲染異生。從離欲染退時及",
    "T27n1545_063:0327c16": "色無色界沒生欲界時。謂諸異生已離欲",
    "T27n1545_063:0327c17": "染。若起欲界下下纏退。頓得欲界見修所斷",
    "T27n1545_063:0327c18": "下下品結。若起欲界下中纏退。頓得欲界",
    "T27n1545_063:0327c19": "見修所斷下下下中二品結乃至若起欲",
    "T27n1545_063:0327c20": "界上上纏退。頓得欲界見修所斷九品諸結。",
    "T27n1545_063:0327c21": "先頓斷故今還頓得。又上二界沒生欲界時。",
    "T27n1545_063:0327c22": "九品纏中隨起何品令生相續皆頓得。欲界",
    "T27n1545_063:0327c23": "見修所斷九品諸結故有頓得此繫。頗有頓",
    "T27n1545_063:0327c24": "離繫耶。答有。謂異生離欲染時。此說異生",
    "T27n1545_063:0327c25": "離欲染位。總束欲界見修所斷諸煩惱結以",
    "T27n1545_063:0327c26": "為九品。如刈草法品品頓斷。謂以下下品",
    "T27n1545_063:0327c27": "無間道。頓斷欲界見修所斷上上品結。乃至",
    "T27n1545_063:0327c28": "以上上品無間道。頓斷欲界見修所斷下下",
    "T27n1545_063:0327c29": "品結。故有頓離此繫。頗有漸得繫耶答無。",
    "T27n1545_063:0328a01": "謂決定無先得欲界見所斷結。後得欲界",
    "T27n1545_063:0328a02": "修所斷結。亦決定無先得欲界修所斷結。後",
    "T27n1545_063:0328a03": "得欲界見所斷結。故無漸得此繫頗有漸",
    "T27n1545_063:0328a04": "離繫耶。答有。謂世尊弟子先離彼見所斷",
    "T27n1545_063:0328a05": "結。後離彼修所斷結。謂諸聖者先以見道",
    "T27n1545_063:0328a06": "斷欲界見所斷結。後以修道斷欲界修所",
    "T27n1545_063:0328a07": "斷結。故有漸離此繫。",
    "T27n1545_063:0328a08": "於色界見修所斷二部結頗有頓得繫耶。",
    "T27n1545_063:0328a09": "答有。謂已離色染異生從離色染退時。及",
    "T27n1545_063:0328a10": "無色界沒生欲色界時。謂諸異生已離色",
    "T27n1545_063:0328a11": "染。若起色界下下纏退。頓得色界見修所",
    "T27n1545_063:0328a12": "斷下下品結。若起色界下中纏退。頓得色",
    "T27n1545_063:0328a13": "界見修所斷下下下中二品結。乃至若起",
    "T27n1545_063:0328a14": "色界上上纏退。頓得色界見修所斷九品諸",
    "T27n1545_063:0328a15": "結。此說自地。若起彼下地九品纏中一一",
    "T27n1545_063:0328a16": "退時。皆頓得上地見修所斷九品諸結。若起",
    "T27n1545_063:0328a17": "欲界九品結中一一退時。亦皆頓得色界",
    "T27n1545_063:0328a18": "見修所斷九品諸結。有作是說。此中應言。",
    "T27n1545_063:0328a19": "已離色染異生起欲界及梵世纏退時。頓",
    "T27n1545_063:0328a20": "得色界見修所斷二部諸結。評曰。彼不應",
    "T27n1545_063:0328a21": "作是說。所以者何。此中總說頓得界繫不",
    "T27n1545_063:0328a22": "說地故。若起第四靜慮纏退。乃至若起欲",
    "T27n1545_063:0328a23": "界纏退。皆頓得色界見修所斷結。其義無",
    "T27n1545_063:0328a24": "異先頓斷故今還頓得。又無色界沒生欲",
    "T27n1545_063:0328a25": "色界時。九品纏中隨起何品令生相續。皆",
    "T27n1545_063:0328a26": "頓得色界見修所斷九品諸結。有作是說。此",
    "T27n1545_063:0328a27": "中應言。無色界沒生欲界及梵世時。頓得",
    "T27n1545_063:0328a28": "色界見修所斷二部諸結。評曰。彼不應作",
    "T27n1545_063:0328a29": "是說。所以者何此中總說頓得界繫不說",
    "T27n1545_063:0328b01": "地故。若生第四靜慮乃至若生欲界。皆頓",
    "T27n1545_063:0328b02": "得色界見修所斷諸結其義無異。故有頓",
    "T27n1545_063:0328b03": "得此繫頗有頓離繫耶。答有。謂異生離色",
    "T27n1545_063:0328b04": "染時此說異生離色染位。總束色界一一",
    "T27n1545_063:0328b05": "靜慮見修所斷諸煩惱結各為九品。如刈草",
    "T27n1545_063:0328b06": "法品品頓斷。謂下下品無間道頓斷色界一",
    "T27n1545_063:0328b07": "一靜慮見修所斷上上品結。乃至以上上品",
    "T27n1545_063:0328b08": "無間道頓斷色界一一靜慮見修所斷下下",
    "T27n1545_063:0328b09": "品結。故有頓離此繫。頗有漸得繫耶。答",
    "T27n1545_063:0328b10": "無。謂決定無先得色界見所斷結。後得色",
    "T27n1545_063:0328b11": "界修所斷結。亦決定無先得色界修所斷結。",
    "T27n1545_063:0328b12": "後得色界見所斷結。故無漸得此繫。頗有",
    "T27n1545_063:0328b13": "漸離繫耶。答有。謂世尊弟子先離彼見所",
    "T27n1545_063:0328b14": "斷結。後離彼修所斷結。謂諸聖者先以見",
    "T27n1545_063:0328b15": "道斷色界見所斷結。後以修道斷色界修",
    "T27n1545_063:0328b16": "所斷結。故有漸離此繫。",
    "T27n1545_063:0328b17": "於無色界見修所斷二部結。頗有頓得繫",
    "T27n1545_063:0328b18": "耶。答無。謂無異生全離無色染。後起自下",
    "T27n1545_063:0328b19": "纏退頓得無色界見修所斷結義。亦無異",
    "T27n1545_063:0328b20": "生三界上沒生三界時。頓得無色界見修",
    "T27n1545_063:0328b21": "所斷結義。故無頓得此繫。頗有頓離繫",
    "T27n1545_063:0328b22": "耶。答無。謂無異生於無色界全離染義故",
    "T27n1545_063:0328b23": "決定無頓離無色界見修所斷結。此約界說",
    "T27n1545_063:0328b24": "不約地故。雖約地說有頓離義。而非此",
    "T27n1545_063:0328b25": "中意所顯示。故無頓離此繫。前無頓得准",
    "T27n1545_063:0328b26": "此應知。頗有漸得繫耶。答無。謂決定無",
    "T27n1545_063:0328b27": "先得無色界見所斷結。後得無色界修所斷",
    "T27n1545_063:0328b28": "結。亦決定無先得無色界修所斷結。後得",
    "T27n1545_063:0328b29": "無色界見所斷結。故無漸得此繫。頗有漸",
    "T27n1545_063:0328c01": "離繫耶。答有。謂世尊弟子先離彼見所斷",
    "T27n1545_063:0328c02": "結後離彼修所斷結。謂諸聖者。先以見道",
    "T27n1545_063:0328c03": "斷無色界見所斷結。後以修道斷無色界",
    "T27n1545_063:0328c04": "修所斷結。故有漸離此繫。",
    "T27n1545_063:0328c05": "問異生聖者隨離何地九品染時。幾無間道",
    "T27n1545_063:0328c06": "幾解脫道而得離耶。有作是說。異生但以三",
    "T27n1545_063:0328c07": "無間道三解脫道離九品染。謂以下品無間",
    "T27n1545_063:0328c08": "解脫道離上三品染。以中品無間解脫道",
    "T27n1545_063:0328c09": "離中三品染。以上品無間解脫道離下三",
    "T27n1545_063:0328c10": "品染。聖者亦爾。有餘師說。異生但以一品無",
    "T27n1545_063:0328c11": "間解脫道頓離九品染。聖者以九品無間解",
    "T27n1545_063:0328c12": "脫道漸離九品染。所以者何。異生道鈍於",
    "T27n1545_063:0328c13": "所知斷。不能分折作九品異。故一品道",
    "T27n1545_063:0328c14": "而頓斷之。聖者道利於所知斷。能善分折",
    "T27n1545_063:0328c15": "作九品異。故九品道而漸斷之。評曰。彼不",
    "T27n1545_063:0328c16": "應作是說。若作是說欲顯異生劣於聖",
    "T27n1545_063:0328c17": "者。翻顯聖者劣於異生。若諸異生以一品",
    "T27n1545_063:0328c18": "道離九品染。聖者以九品道離九品染。豈",
    "T27n1545_063:0328c19": "非聖者劣於異生。如多服毒飲少藥時便",
    "T27n1545_063:0328c20": "能總吐誰不稱善。應作是說。異生聖者無",
    "T27n1545_063:0328c21": "不皆以九無間道九解脫道離九品染。問",
    "T27n1545_063:0328c22": "若爾。異生聖者有何差別。答異生以九無間",
    "T27n1545_063:0328c23": "道九解脫道。總束見修所斷諸結以為九",
    "T27n1545_063:0328c24": "品。如刈草法品別頓斷。聖者以一無間道",
    "T27n1545_063:0328c25": "一解脫道。頓斷九品見所斷結。以九無間道",
    "T27n1545_063:0328c26": "九解脫道漸斷九品修所斷結。是謂異生聖",
    "T27n1545_063:0328c27": "者差別。",
    "T27n1545_063:0328c28": "問異生聖者隨離何地九品染時。以幾加",
    "T27n1545_063:0328c29": "行以幾入定而得離耶。有作是說。以三加",
    "T27n1545_063:0329a01": "行以三入定離九品染。謂以初加行以初",
    "T27n1545_063:0329a02": "入定離上三品。以第二加行以第二入定",
    "T27n1545_063:0329a03": "離中三品。以第三加行以第三入定離下",
    "T27n1545_063:0329a04": "三品。評曰。應作是說。此事不定。或有以一",
    "T27n1545_063:0329a05": "加行以一入定離九品染。或有乃至以九",
    "T27n1545_063:0329a06": "加行以九入定離九品染。",
    "T27n1545_063:0329a07": "問異生聖者隨離何地九品染時。為止息",
    "T27n1545_063:0329a08": "為不止息耶。有作是說。異生不止息。聖者",
    "T27n1545_063:0329a09": "或止息或不止息。復有說者。聖者不止息。",
    "T27n1545_063:0329a10": "異生或止息或不止息。評曰。應作是說。此",
    "T27n1545_063:0329a11": "事不定。謂異生聖者俱或止息或不止息離",
    "T27n1545_063:0329a12": "九品染。有餘師說。離欲界染不止息。離色",
    "T27n1545_063:0329a13": "無色界染或止息或不止息。或有說者離",
    "T27n1545_063:0329a14": "色無色界染不止息。離欲界染或止息或",
    "T27n1545_063:0329a15": "不止息。評曰。應作是說。此事不定。離三界",
    "T27n1545_063:0329a16": "染皆或止息或不止息而離九品。問異生",
    "T27n1545_063:0329a17": "聖者起纏退時起何品纏得何品結。有作",
    "T27n1545_063:0329a18": "是說。異生於下三品中隨起一纏退時得",
    "T27n1545_063:0329a19": "下三品結。於中三品中隨起一纏退時得",
    "T27n1545_063:0329a20": "下中六品結。於上三品中隨起一纏退時",
    "T27n1545_063:0329a21": "得九品結。聖者起下下品纏退時得下下",
    "T27n1545_063:0329a22": "品結起下中品纏退時。得下下下中二品",
    "T27n1545_063:0329a23": "結。乃至起上上品纏退時得九品結。復有",
    "T27n1545_063:0329a24": "說者。異生於九品中隨起一品纏退時皆",
    "T27n1545_063:0329a25": "得九品結。聖者退時義如前說。所以者何。",
    "T27n1545_063:0329a26": "異生但以世俗定力任持相續。諸世俗定力",
    "T27n1545_063:0329a27": "羸劣故淨不堅牢染法易得。聖者亦以無",
    "T27n1545_063:0329a28": "漏定力任持相續。諸無漏定力強勝故淨法",
    "T27n1545_063:0329a29": "堅牢染法難得故。評曰。彼不應作是說。所",
    "T27n1545_063:0329b01": "以者何。異生聖者俱未曾見不服毒藥而",
    "T27n1545_063:0329b02": "致死者。應作是說。異生若起下下品纏退",
    "T27n1545_063:0329b03": "時得下下品結。若起下中品纏退時。得下",
    "T27n1545_063:0329b04": "下下中二品結。乃至若起上上品纏退時得",
    "T27n1545_063:0329b05": "九品結。聖者亦爾。問若爾。異生聖者有何差",
    "T27n1545_063:0329b06": "別。答異生若起下下品纏退時。頓得見修",
    "T27n1545_063:0329b07": "所斷下下品結。若起下中品纏退時。頓得",
    "T27n1545_063:0329b08": "見修所斷下下下中二品結。乃至若起上上",
    "T27n1545_063:0329b09": "品纏退時。頓得見修所斷九品結。聖者若",
    "T27n1545_063:0329b10": "起下下品纏退時。唯得修所斷下下品結。",
    "T27n1545_063:0329b11": "若起下中品纏退時。唯得修所斷下下下中",
    "T27n1545_063:0329b12": "二品結。乃至若起上上品纏退時。唯得修",
    "T27n1545_063:0329b13": "所斷九品結。見所斷結無退得義。是謂異生",
    "T27n1545_063:0329b14": "聖者差別。有餘師說。若起欲界下三品中隨",
    "T27n1545_063:0329b15": "一纏退時。得欲界下三品結。若起欲界中",
    "T27n1545_063:0329b16": "三品中隨一纏退時。得欲界下中六品結。若",
    "T27n1545_063:0329b17": "起欲界上三品中隨一纏退時。得欲界九品",
    "T27n1545_063:0329b18": "結若起色無色界下下品纏退時。得彼下",
    "T27n1545_063:0329b19": "下品結。若起色無色界下中品纏退時。得",
    "T27n1545_063:0329b20": "彼下下下中二品纏乃至若起色無色界上",
    "T27n1545_063:0329b21": "上品纏退時。得彼九品結。或有說者。若",
    "T27n1545_063:0329b22": "起欲界九品中隨一纏退時。皆得欲界九品",
    "T27n1545_063:0329b23": "結。若起色無色界纏退時。義如前說。所以",
    "T27n1545_063:0329b24": "者何。欲界無定染法易得。色無色界有定",
    "T27n1545_063:0329b25": "染法難得故。評曰。彼不應作是說。斷煩",
    "T27n1545_063:0329b26": "惱時皆由定故。應作是說。三界九地諸煩",
    "T27n1545_063:0329b27": "惱中。若起下下品纏退時。皆唯得下下品",
    "T27n1545_063:0329b28": "結若起下中品纏退時。皆得下下下中二",
    "T27n1545_063:0329b29": "品結。乃至若起上上品纏退時。皆得九品",
    "T27n1545_063:0329c01": "結。",
    "T27n1545_063:0329c02": "說一切有部發智大毘婆沙論卷第六十三"
}