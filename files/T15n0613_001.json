{
    "T15n0613_001:0242c22": "禪祕要法經卷上",
    "T15n0613_001:0242c24": "後秦弘始年鳩摩羅什等",
    "T15n0613_001:0242c25": "於長安逍遙園譯",
    "T15n0613_001:0242c26": "如是我聞：一時佛住王舍城迦蘭陀竹園，與",
    "T15n0613_001:0242c27": "大比丘眾千二百五十人俱，復有五百大德",
    "T15n0613_001:0242c28": "聲聞：舍利弗、大目揵連、摩訶迦葉、摩訶迦旃",
    "T15n0613_001:0242c29": "延等。爾時王舍城中有一比丘，名摩訶迦絺",
    "T15n0613_001:0243a01": "羅難陀，聰慧多智，來至佛所，為佛作禮，繞",
    "T15n0613_001:0243a02": "佛七匝。爾時世尊入深禪定，默然無言。時",
    "T15n0613_001:0243a03": "迦絺羅難陀見佛入定，即往舍利弗所，頭面",
    "T15n0613_001:0243a04": "禮足，白言：「大德舍利弗！唯願為我廣說法要。」",
    "T15n0613_001:0243a05": "爾時舍利弗即便為說四諦，分別義趣，一遍",
    "T15n0613_001:0243a06": "乃至七遍，時迦絺羅難陀心疑未寤。如是乃",
    "T15n0613_001:0243a07": "至遍禮五百聲聞足，請說法要。諸聲聞等，亦",
    "T15n0613_001:0243a08": "各七遍為轉四真諦法，時迦絺羅難陀心亦",
    "T15n0613_001:0243a09": "不寤。復還佛所，為佛作禮。爾時世尊從禪定",
    "T15n0613_001:0243a10": "起，見迦絺羅難陀頂禮佛足，淚如盛雨，勸請",
    "T15n0613_001:0243a11": "世尊：「唯願為我轉正法輪。」爾時世尊復為廣",
    "T15n0613_001:0243a12": "說四真諦法，一遍乃至七遍。時迦絺羅難陀",
    "T15n0613_001:0243a13": "猶故未解；五百天子聞佛所說，得法眼淨，即",
    "T15n0613_001:0243a14": "持天華以供養佛，白佛言：「世尊！我等今者",
    "T15n0613_001:0243a15": "因迦絺羅難陀比丘快得法利，見法如法，成",
    "T15n0613_001:0243a16": "須陀洹。」時迦絺羅難陀聞諸天語，心懷慚愧，",
    "T15n0613_001:0243a17": "悲咽無言，舉身投地如太山崩，即於佛前",
    "T15n0613_001:0243a18": "四體布地向佛懺悔。爾時阿難即從坐起，整",
    "T15n0613_001:0243a19": "衣服，偏袒右肩，為佛作禮，繞佛三匝，胡跪合",
    "T15n0613_001:0243a20": "掌白佛言：「世尊！此迦絺羅難陀比丘，有何因",
    "T15n0613_001:0243a21": "緣？生而多智，四毘陀論、違世羈經、日月星",
    "T15n0613_001:0243a22": "辰、一切技藝無不通達。復有何罪，出家以",
    "T15n0613_001:0243a23": "來經歷多年，於佛法味獨不得嘗。如來世",
    "T15n0613_001:0243a24": "尊親為說法，如生聾人無聞無得；佛法大",
    "T15n0613_001:0243a25": "將隨順轉法輪者數有五百，為其說法，亦無",
    "T15n0613_001:0243a26": "有益。唯願天尊為我分別說此比丘往昔因",
    "T15n0613_001:0243a27": "緣。」阿難問時，佛即微笑，有五色光從口中",
    "T15n0613_001:0243a28": "出，繞佛七匝，還從頂入。告阿難言：「諦聽諦",
    "T15n0613_001:0243a29": "聽，善思念之，我當為汝分別解說。」阿難白佛",
    "T15n0613_001:0243b01": "言：「唯然世尊！願樂欲聞。」佛告阿難：「此迦絺",
    "T15n0613_001:0243b02": "羅難陀比丘，過去久遠無數劫時，有佛世尊",
    "T15n0613_001:0243b03": "名曰然燈如來、應供、正遍知、明行足、善逝、世",
    "T15n0613_001:0243b04": "間解、無上士、調御丈夫、天人師、佛、世尊。彼佛",
    "T15n0613_001:0243b05": "法中有一比丘，名阿純難陀，聰明多智。以多",
    "T15n0613_001:0243b06": "智故憍慢放逸，亦不修習四念處法，身壞命",
    "T15n0613_001:0243b07": "終墮黑闇地獄。從地獄出，生龍象中，五百身",
    "T15n0613_001:0243b08": "中恒作龍王，五百身中恒作象王。捨畜生",
    "T15n0613_001:0243b09": "身，因前出家持戒力故，得生天上。天上命",
    "T15n0613_001:0243b10": "終，來生人間。前身讀誦三藏經故，今得值",
    "T15n0613_001:0243b11": "佛。由前放逸不修四念處，是故今身不能覺",
    "T15n0613_001:0243b12": "寤。」爾時迦絺羅難陀聞佛此語，即從坐起，合",
    "T15n0613_001:0243b13": "掌長跪白佛言：「世尊！唯願天尊教我繫念。」",
    "T15n0613_001:0243b14": "爾時佛告迦絺羅難陀：「諦聽諦聽，善思念之。",
    "T15n0613_001:0243b15": "汝於今日快問如來滅亂心賊甘露正法、三",
    "T15n0613_001:0243b16": "世諸佛治煩惱藥，關閉一切諸放逸門，普為",
    "T15n0613_001:0243b17": "人天開八正道。汝好諦觀，莫令心亂。」佛說此",
    "T15n0613_001:0243b18": "語時，眾中有五十摩訶羅比丘亦白阿難：「世",
    "T15n0613_001:0243b19": "尊今者欲說除放逸法，我等隨順欲學此事。",
    "T15n0613_001:0243b20": "唯願尊者為我白佛。」說此語時，佛告諸比丘：",
    "T15n0613_001:0243b21": "「非但為汝，亦為未來諸放逸者，我今於此迦",
    "T15n0613_001:0243b22": "蘭竹園為迦絺羅難陀比丘說繫念法。」佛告",
    "T15n0613_001:0243b23": "迦絺羅難陀：「汝受我語，慎莫忘失。汝從今日",
    "T15n0613_001:0243b24": "修沙門法。沙門法者，應當靜處敷尼師壇，結",
    "T15n0613_001:0243b25": "跏趺坐，齊整衣服，正身端坐，偏袒右肩，左手",
    "T15n0613_001:0243b26": "著右手上，閉目以舌拄腭，定心令住不使分",
    "T15n0613_001:0243b27": "散。先當繫念著左脚大指上，諦觀指半節，作",
    "T15n0613_001:0243b28": "泡起想，諦觀極使明了。然後作泡潰想，見",
    "T15n0613_001:0243b29": "指半節極令白淨，如有白光。見此事已，次觀",
    "T15n0613_001:0243c01": "一節，令肉劈去，見指一節極令明了，如有",
    "T15n0613_001:0243c02": "白光。」佛告迦絺羅難陀：「如是名繫念法。」迦絺",
    "T15n0613_001:0243c03": "羅難陀聞佛所說，歡喜奉行。",
    "T15n0613_001:0243c04": "「觀一節已，次觀二節。觀二節已，次觀三節。觀",
    "T15n0613_001:0243c05": "三節已，心漸廣大，當觀五節。見脚五節如有",
    "T15n0613_001:0243c06": "白光，白骨分明。如是繫心諦觀五節，不令馳",
    "T15n0613_001:0243c07": "散；心若馳散，攝令使還。如前念半節，念想成",
    "T15n0613_001:0243c08": "時，舉身煖熅心下熱。得此想時，名繫心住。",
    "T15n0613_001:0243c09": "心既住已，復當起想，令足趺肉兩向披，見足",
    "T15n0613_001:0243c10": "趺骨極令了了，見足趺骨白如珂雪。此想成",
    "T15n0613_001:0243c11": "已，次觀踝骨，使肉兩向披，亦見踝骨極令皎",
    "T15n0613_001:0243c12": "白。次觀脛骨，使肉褫落，自見脛骨皎然大",
    "T15n0613_001:0243c13": "白。次觀膝骨，亦使皎然分明。次觀臗骨，亦使",
    "T15n0613_001:0243c14": "極白。次觀脇骨，想肉從一一脇間兩向褫",
    "T15n0613_001:0243c15": "落，但見脇骨白如珂雪，乃至見於脊骨極令",
    "T15n0613_001:0243c16": "分明。次觀肩骨，想肩肉如以刀割，從肩至肘、",
    "T15n0613_001:0243c17": "從肘至腕、從腕至掌、從掌至指端，皆令肉兩",
    "T15n0613_001:0243c18": "向披，見半身白骨。見半身白骨已，次觀頭皮。",
    "T15n0613_001:0243c19": "見頭皮已，次觀薄皮。觀薄皮已，次觀膜。觀膜",
    "T15n0613_001:0243c20": "已，次觀腦。觀腦已，次觀肪。觀肪已，次觀咽",
    "T15n0613_001:0243c21": "喉。觀咽喉已，次觀肺腧。觀肺腧已，見心、肺、",
    "T15n0613_001:0243c22": "肝、大腸、小腸、脾、腎、生藏熟藏。「四十戶蟲在生",
    "T15n0613_001:0243c23": "藏中，戶領八十億小蟲，一一蟲從諸脈生，孚",
    "T15n0613_001:0243c24": "乳產生，凡有三億，口含生藏。一一蟲有四十",
    "T15n0613_001:0243c25": "九頭，其頭尾細猶如針鋒。此諸蟲等二十戶",
    "T15n0613_001:0243c26": "是火蟲，從火精生。二十戶是風蟲，從風氣",
    "T15n0613_001:0243c27": "起。是諸蟲等，出入諸脈遊戲自在。火蟲動風、",
    "T15n0613_001:0243c28": "風蟲動火，更相呼吸以熟生藏。上下往復，凡",
    "T15n0613_001:0243c29": "有七反。此諸蟲等各有七眼，眼皆出火。復有",
    "T15n0613_001:0244a01": "七身，吸火動身以熟生藏。生藏熟已，各復",
    "T15n0613_001:0244a02": "還走入諸脈中。「復有四十戶蟲，戶領三億小",
    "T15n0613_001:0244a03": "蟲，身赤如火。蟲有十二頭，頭有四口，口含熟",
    "T15n0613_001:0244a04": "藏。脈間流血，皆觀令見。見此事已，又見諸蟲",
    "T15n0613_001:0244a05": "從咽喉出。又觀小腸、肝、肺、脾、腎，皆令流注入",
    "T15n0613_001:0244a06": "大腸中，從咽喉出墮於前地。此想成已，即",
    "T15n0613_001:0244a07": "見前地，屎尿臭處，及諸蚘蟲更相纏縛，諸蟲",
    "T15n0613_001:0244a08": "口中流出膿血，不淨盈滿。「此想成已，自見",
    "T15n0613_001:0244a09": "己身如白雪人，節節相拄。若見黃黑，當更悔",
    "T15n0613_001:0244a10": "過。既悔過已，自見己身骨上生皮，皮悉褫",
    "T15n0613_001:0244a11": "落聚在前地，漸漸長大如鉢多羅。復更長",
    "T15n0613_001:0244a12": "大，似如瓮堈，乃至大如乾闥婆樓，或大或",
    "T15n0613_001:0244a13": "小隨心自在。又漸增長猶如大山，而有諸",
    "T15n0613_001:0244a14": "蟲唼食此山，流出膿血，有無數蟲遊走膿",
    "T15n0613_001:0244a15": "裏。復見皮山漸漸爛壞，唯有少在，諸蟲競",
    "T15n0613_001:0244a16": "食。有四夜叉忽從地出，眼中出火，舌如毒",
    "T15n0613_001:0244a17": "蛇，而有六頭。頭各異相：一者如山、二者如",
    "T15n0613_001:0244a18": "猫、三者如虎、四者如狼、五者如狗、六者如",
    "T15n0613_001:0244a19": "鼠。又其兩手猶如猨猴，其十指端一一皆",
    "T15n0613_001:0244a20": "有四頭毒蛇，一者雨水、二者雨土、三者雨石、",
    "T15n0613_001:0244a21": "四者雨火。又其左脚似鳩槃荼鬼，右脚似於",
    "T15n0613_001:0244a22": "毘舍闍鬼，現醜惡形甚可怖畏。時四夜叉，一",
    "T15n0613_001:0244a23": "一荷負九種死屍，隨次行列住行者前。」佛告",
    "T15n0613_001:0244a24": "迦絺羅難陀：「是名不淨想最初境界。」佛告阿",
    "T15n0613_001:0244a25": "難：「汝持是語，慎莫忘失。為未來眾生，敷演",
    "T15n0613_001:0244a26": "廣說此甘露法三乘聖種。」時迦絺羅難陀，聞",
    "T15n0613_001:0244a27": "佛說此語，一一諦觀，經九十日不移心想。至",
    "T15n0613_001:0244a28": "七月十五日僧自恣竟，時諸比丘禮世尊已",
    "T15n0613_001:0244a29": "各還所安，於日後分次第修得四沙門果，三",
    "T15n0613_001:0244b01": "明六通皆悉具足，心大歡喜，頂禮佛足，白佛",
    "T15n0613_001:0244b02": "言：「世尊！我於今日，因思惟故、因正受故、依三",
    "T15n0613_001:0244b03": "昧故，生分已盡，不受後有，知如道真，必定得",
    "T15n0613_001:0244b04": "成清淨梵行。世尊！此法是甘露器，受用此者",
    "T15n0613_001:0244b05": "食甘露味。唯願天尊重為廣說。」爾時世尊告",
    "T15n0613_001:0244b06": "迦絺羅難陀：「汝今審實得此法者，可隨汝意",
    "T15n0613_001:0244b07": "作十八變。」時迦絺羅難陀住立空中，隨意自",
    "T15n0613_001:0244b08": "在作十八變。時諸比丘，見迦絺羅難陀我",
    "T15n0613_001:0244b09": "慢心多猶能調伏，隨順佛教繫心一處，不隨",
    "T15n0613_001:0244b10": "諸根，成阿羅漢。爾時會中有千五百比丘，亂",
    "T15n0613_001:0244b11": "心多者見此事已皆生歡喜，即詣佛所次第",
    "T15n0613_001:0244b12": "受法。爾時世尊因此憍慢比丘摩訶迦絺羅",
    "T15n0613_001:0244b13": "難陀，初制繫念法，告諸四眾：「若比丘、若比",
    "T15n0613_001:0244b14": "丘尼、若優婆塞優婆夷，自今以後欲求無",
    "T15n0613_001:0244b15": "為道者，應當繫念專心一處。若使此心馳騁",
    "T15n0613_001:0244b16": "六根猶如猨猴，無有慚愧，當知此人是旃陀",
    "T15n0613_001:0244b17": "羅，非賢聖種，心不調順。阿鼻獄卒常使此人。",
    "T15n0613_001:0244b18": "如是惡人，於多劫中無由得度。此亂心賊生",
    "T15n0613_001:0244b19": "三界種，依因此心墮三惡道。」時諸比丘聞佛",
    "T15n0613_001:0244b20": "所說。歡喜奉行。",
    "T15n0613_001:0244b21": "佛告阿難：「汝今見此摩訶迦絺羅難陀比丘，",
    "T15n0613_001:0244b22": "因不淨觀得解脫不？汝好受持，為眾廣說。」阿",
    "T15n0613_001:0244b23": "難白佛：「唯然受教。」佛告阿難：「諦聽諦聽，善思",
    "T15n0613_001:0244b24": "念之。第二觀者，繫念額上。諦觀額中如爪甲",
    "T15n0613_001:0244b25": "大，慎莫移想。如是觀額令心安住，不生諸",
    "T15n0613_001:0244b26": "想，唯想額上。然後自觀頭骨，見頭骨白如頗",
    "T15n0613_001:0244b27": "梨色。如是漸見舉身白骨皎然白淨，身體完",
    "T15n0613_001:0244b28": "全，節節相拄。復見前地諸不淨聚，如上所說。",
    "T15n0613_001:0244b29": "不淨想成時慎莫棄身，當教易觀。易觀法者，",
    "T15n0613_001:0244c01": "想諸節間白光流出，其明熾盛猶如雪山。見",
    "T15n0613_001:0244c02": "此事已，前不淨聚夜叉吸去。復當想前作一",
    "T15n0613_001:0244c03": "骨人極令大白。此想成已，次想第二骨人。見",
    "T15n0613_001:0244c04": "二骨人已，見三骨人。見三骨人已，見四骨人。",
    "T15n0613_001:0244c05": "見四骨人已，見五骨人，如是乃至見十骨人。",
    "T15n0613_001:0244c06": "見十骨人已，見二十骨人。見二十骨人已，見",
    "T15n0613_001:0244c07": "三十骨人。見三十骨人已，見四十骨人。見四",
    "T15n0613_001:0244c08": "十骨人已，見一室內滿中骨人，前後左右行",
    "T15n0613_001:0244c09": "列相向，各舉右手向於行者。是時行者，漸漸",
    "T15n0613_001:0244c10": "廣大見一庭內滿中骨人，行行相向，白如",
    "T15n0613_001:0244c11": "珂雪，各舉右手向於行者。心復廣大，見一頃",
    "T15n0613_001:0244c12": "地滿中骨人，行行相向，各舉右手向於行",
    "T15n0613_001:0244c13": "者。心漸廣大，見一由旬滿中骨人，行行相",
    "T15n0613_001:0244c14": "向，各舉右手向於行者。見一由旬已，乃至",
    "T15n0613_001:0244c15": "見百由旬滿中骨人，行行相向，各舉右手向",
    "T15n0613_001:0244c16": "於行者。見百由旬已，乃至見閻浮提滿中骨",
    "T15n0613_001:0244c17": "人，行行相向，各舉右手向於行者。見一閻浮",
    "T15n0613_001:0244c18": "提已，次見弗婆提滿中骨人，行行相向，各舉",
    "T15n0613_001:0244c19": "右手向於行者。見弗婆提已，次見瞿耶尼滿",
    "T15n0613_001:0244c20": "中骨人，行行相向，各舉右手向於行者。見瞿",
    "T15n0613_001:0244c21": "耶尼已，見欝單越滿中骨人，行行相向，各舉",
    "T15n0613_001:0244c22": "右手向於行者。見四天下滿中骨人已，身心",
    "T15n0613_001:0244c23": "安隱，無驚怖想。心漸廣大，見百閻浮提滿中",
    "T15n0613_001:0244c24": "骨人，行行相向，各舉右手向於行者。見百",
    "T15n0613_001:0244c25": "閻浮提已，見百弗婆提滿中骨人，行行相向，",
    "T15n0613_001:0244c26": "各舉右手向於行者。見百弗婆提已，次見百",
    "T15n0613_001:0244c27": "瞿耶尼滿中骨人，行行相向，各舉右手向於",
    "T15n0613_001:0244c28": "行者。見百瞿耶尼已，次見百欝單越滿中骨",
    "T15n0613_001:0244c29": "人，行行相向，各舉右手向於行者。見此事",
    "T15n0613_001:0245a01": "已，身心安樂，無驚怖想。心想利故，見娑婆",
    "T15n0613_001:0245a02": "世界滿中骨人，皆垂兩手伸舒十指，一切",
    "T15n0613_001:0245a03": "齊立向於行者。于時行者見此事已，出定入",
    "T15n0613_001:0245a04": "定恒見骨人，山河石壁、一切世事，皆悉變",
    "T15n0613_001:0245a05": "化猶如骨人。「爾時行者見此事已，於四方",
    "T15n0613_001:0245a06": "面見四大水，其流迅駃、色白如乳，見諸骨",
    "T15n0613_001:0245a07": "人隨流沈沒。此想成時，復更懺悔。但純見水",
    "T15n0613_001:0245a08": "涌住空中，復當起想令水恬靜。」佛告阿難：",
    "T15n0613_001:0245a09": "「此名凡夫心想白骨白光涌出三昧，亦名凡",
    "T15n0613_001:0245a10": "夫心海生死境界相。我今因迦絺羅難陀，為",
    "T15n0613_001:0245a11": "汝及未來一切眾生等說是白骨白光涌出",
    "T15n0613_001:0245a12": "三昧門，為攝亂心渡生死海。汝當受持，慎勿",
    "T15n0613_001:0245a13": "忘失。」爾時世尊說此語已，即現白光三昧一",
    "T15n0613_001:0245a14": "一相貌，皆令阿難悉得見之。爾時阿難聞佛",
    "T15n0613_001:0245a15": "所說，歡喜奉行。此名白骨觀最初境界。佛告",
    "T15n0613_001:0245a16": "阿難：「此想成已，更教餘想。教餘想者，當自觀",
    "T15n0613_001:0245a17": "身作一白骨人，極使白淨，令頭倒下入臗骨",
    "T15n0613_001:0245a18": "中，澄心一處極使分明。此想成已，觀身四",
    "T15n0613_001:0245a19": "面，周匝四方皆有骨人。此想成已，即於前",
    "T15n0613_001:0245a20": "地作一白骨人，如似己身，亦復倒頭入",
    "T15n0613_001:0245a21": "臗骨中。想一成已，次當想二。想二成已，次當",
    "T15n0613_001:0245a22": "想三。想三成已，次當想四。想四成已，次當想",
    "T15n0613_001:0245a23": "五。想五成已，乃至想十。如是滿一房內，見",
    "T15n0613_001:0245a24": "諸骨人皆悉倒頭入臗骨中。見一房內已，乃",
    "T15n0613_001:0245a25": "至見於百房之內，是諸骨人皆悉倒頭入臗",
    "T15n0613_001:0245a26": "骨中。見百房已，見一由旬，滿中骨人，皆悉倒",
    "T15n0613_001:0245a27": "頭入臗骨中。見一由旬已，乃至見無量諸白",
    "T15n0613_001:0245a28": "骨人，皆悉倒頭入臗骨中。此想成已，見諸骨",
    "T15n0613_001:0245a29": "人各各縱橫悉在前地，或見頭破、或見項",
    "T15n0613_001:0245b01": "折、或見顛倒、或見繚戾、或見腰折、或見伸",
    "T15n0613_001:0245b02": "脚、或見縮脚、或見脚骨分為二分、或見頭骨",
    "T15n0613_001:0245b03": "倒入胸中、或見頭骨偃仰掣縮，紛亂縱橫悉",
    "T15n0613_001:0245b04": "在前地，周匝上下滿一室內。此想成已，乃至",
    "T15n0613_001:0245b05": "見於無量無邊諸白骨人紛亂縱橫，或大或",
    "T15n0613_001:0245b06": "小、或破或完。如此眾事，皆當住心諦觀極",
    "T15n0613_001:0245b07": "令分明。」佛告阿難：「是時行者見此事已，當自",
    "T15n0613_001:0245b08": "思惟：『前骨完具，今者破散縱橫紛亂不可記",
    "T15n0613_001:0245b09": "錄。此白骨身猶尚無定，當知我身亦復無",
    "T15n0613_001:0245b10": "我。』諦觀是已，當自思惟：『正有縱橫諸雜亂骨，",
    "T15n0613_001:0245b11": "何處有我及與他身？』爾時行者思惟無我，身",
    "T15n0613_001:0245b12": "意泰然安隱快樂。」佛告阿難：「此想成已，復當",
    "T15n0613_001:0245b13": "更教令心廣大，使彼行人見一閻浮提縱橫",
    "T15n0613_001:0245b14": "亂骨。見諸骨外周匝四面有大火起，焰焰相",
    "T15n0613_001:0245b15": "次燒諸亂骨，見諸骨人節節火起。如是火",
    "T15n0613_001:0245b16": "相，或有眾火猶如流水，明炎熾盛流諸骨",
    "T15n0613_001:0245b17": "間。或有眾火猶如大山，從四面來。此想成",
    "T15n0613_001:0245b18": "已極大驚怖，出定之時身體蒸熱。還當攝",
    "T15n0613_001:0245b19": "心如前觀骨，觀一白骨人極令明了。是時",
    "T15n0613_001:0245b20": "行者入定之時不能自起，要當彈指然後",
    "T15n0613_001:0245b21": "得起。此想成者，當自起念而作是言：『我於前",
    "T15n0613_001:0245b22": "世無數劫來造熱惱法，業緣所牽，故使今",
    "T15n0613_001:0245b23": "者見此火起。』復當作念：『如此火者從四大有，",
    "T15n0613_001:0245b24": "我身空寂四大無主。此大猛火橫從空起，我",
    "T15n0613_001:0245b25": "身他身悉皆亦空。如此火者從妄想生，為何",
    "T15n0613_001:0245b26": "所燒？我身及火二皆無常。』」佛告阿難：「行者應",
    "T15n0613_001:0245b27": "當至心諦觀如是等法，觀空無火亦無眾骨。",
    "T15n0613_001:0245b28": "作此觀者，無有恐懼，身意恬安倍勝於前。」爾",
    "T15n0613_001:0245b29": "時阿難聞佛所說，歡喜奉行。此想成者名第",
    "T15n0613_001:0245c01": "二觀白骨竟。佛告阿難：「觀第二白骨竟已，復",
    "T15n0613_001:0245c02": "當更教繫念法。繫念法者，先當繫心著左足",
    "T15n0613_001:0245c03": "大指上，一心諦觀足大指，使肉青黑津膩，猶",
    "T15n0613_001:0245c04": "如日光炙於肥肉。漸漸至膝，乃至於臗。觀",
    "T15n0613_001:0245c05": "左足已，觀其右足亦復如是。觀右足已，次當",
    "T15n0613_001:0245c06": "觀腰，至背至頸，至項至頭，至面至胸，舉身",
    "T15n0613_001:0245c07": "支節一切身分皆亦津黑，猶如日光炙於",
    "T15n0613_001:0245c08": "肥肉，不淨流溢如屎尿聚。諦觀己身，極使分",
    "T15n0613_001:0245c09": "明。想一成已，復當想二。想二成已，復當想三。",
    "T15n0613_001:0245c10": "想三成已，復當想四。想四成已，復當想五。想",
    "T15n0613_001:0245c11": "五成已，復當想十。想十成已，見一室內滿中",
    "T15n0613_001:0245c12": "津黑，猶如日光炙於肥肉，如屎尿聚。諸不",
    "T15n0613_001:0245c13": "淨人，行列縱橫滿一室內。見一室已，復見二",
    "T15n0613_001:0245c14": "室。見二室已，乃至見無量眾多不淨人，四維",
    "T15n0613_001:0245c15": "上下皆悉充滿娑婆世界。此想成已，行人",
    "T15n0613_001:0245c16": "自念：『我於前世，貪婬愚癡不自覺知，盛年放",
    "T15n0613_001:0245c17": "逸貪著情色無有慚愧，隨逐色聲香味觸",
    "T15n0613_001:0245c18": "法。今觀我身不淨流溢，他身亦爾。何可愛",
    "T15n0613_001:0245c19": "樂？』見此事已，極自厭身，慚愧自責。出定之",
    "T15n0613_001:0245c20": "時，見諸飲食如屎尿汁，甚可惡厭。「次教易",
    "T15n0613_001:0245c21": "觀。易觀法者，當更起想念。想念成時，見其",
    "T15n0613_001:0245c22": "身外諸不淨間，周匝四面忽然炎起。如熱時",
    "T15n0613_001:0245c23": "焰，其色正白，如野馬行，映諸不淨。爾時行",
    "T15n0613_001:0245c24": "者見此事已，當大歡喜。以歡喜故，身心輕",
    "T15n0613_001:0245c25": "軟，其心明朗快樂倍常。」佛告阿難：「是名第",
    "T15n0613_001:0245c26": "三慚愧自責觀。」爾時阿難聞佛所說，歡喜奉",
    "T15n0613_001:0245c27": "行。此想成者，名第三津膩慚愧觀竟。",
    "T15n0613_001:0245c28": "佛告阿難：「此想成已，復當更教繫念住意左",
    "T15n0613_001:0245c29": "脚大指上，令諦觀脚大指節，起膖脹想。見",
    "T15n0613_001:0246a01": "膖脹已，起爛壞想。見爛壞已，起青黑赤白諸",
    "T15n0613_001:0246a02": "膿血想。是諸膿血，極使臭處，難可堪忍。如是",
    "T15n0613_001:0246a03": "漸漸至膝至臗，皆令膖脹爛潰不淨。觀左脚",
    "T15n0613_001:0246a04": "已，右脚亦然。如是漸漸，至腰、至背、至頸、至",
    "T15n0613_001:0246a05": "項、至頭、至面、至胸，舉身支節一切膖脹，皆",
    "T15n0613_001:0246a06": "悉爛壞，青黑赤白諸膿流出，臭惡雜穢不可",
    "T15n0613_001:0246a07": "堪處。想一成已，復更想二。想二成已，復更想",
    "T15n0613_001:0246a08": "三。想三成已，復更想四。想四成已，復更想",
    "T15n0613_001:0246a09": "五。想五成已，乃至想十。想十成已，見一室",
    "T15n0613_001:0246a10": "內周匝上下諸膖脹人，皆悉爛壞，青黑赤",
    "T15n0613_001:0246a11": "白諸膿悉皆流出，雜穢臭處不可堪忍。復",
    "T15n0613_001:0246a12": "當更想一由旬。想一由旬已，乃至想百由旬。",
    "T15n0613_001:0246a13": "想百由旬已，乃至見三千大千世界，周匝上",
    "T15n0613_001:0246a14": "下、地及虛空一切彌滿，膖脹爛壞，青黑赤",
    "T15n0613_001:0246a15": "白諸膿流出，雜穢充滿不可堪處。」佛告阿難：",
    "T15n0613_001:0246a16": "「爾時行者見此事已，自觀己身不淨充滿，觀",
    "T15n0613_001:0246a17": "於他身亦復如是。當作想念：『我此身者甚可",
    "T15n0613_001:0246a18": "患厭，眾多不淨彌滿一切。』諦觀是已，畏生死",
    "T15n0613_001:0246a19": "患，其心堅固深信因果。出定入定恒見不",
    "T15n0613_001:0246a20": "淨，欲求厭離捨棄此身。作此想時，自見己身",
    "T15n0613_001:0246a21": "舉體皮肉如秋葉落。見肉墮地在前地已，",
    "T15n0613_001:0246a22": "即大動心，心生驚怖，身心震掉不能自寧，",
    "T15n0613_001:0246a23": "身氣熱惱，如熱病人為渴所逼。出定之時，如",
    "T15n0613_001:0246a24": "人夏日行於曠野渴乏無水，身體疲極。此想",
    "T15n0613_001:0246a25": "成已，乃至食時，見所食物如膖死屍，見所飲",
    "T15n0613_001:0246a26": "漿猶如膿血。此想成已，極大厭身。觀於身",
    "T15n0613_001:0246a27": "內及於身外，求淨不得。」佛告阿難：「復當更教",
    "T15n0613_001:0246a28": "令其易想，莫使棄身唐無所得。易觀法者，當",
    "T15n0613_001:0246a29": "於遠處臭穢之外作一淨物，教其繫心想一",
    "T15n0613_001:0246b01": "淨物，心眼明了即欲往取。如是漸漸，所見廣",
    "T15n0613_001:0246b02": "遠諸不淨外，有諸淨地如琉璃地，見此淨",
    "T15n0613_001:0246b03": "處即便欲往。轉復廣遠，意不能達。」佛告阿",
    "T15n0613_001:0246b04": "難：「爾時當教如此行人而作是言：『汝所見事",
    "T15n0613_001:0246b05": "是不淨想，此不淨想而雜穢物。當知此想從",
    "T15n0613_001:0246b06": "顛倒起，皆由前世顛倒行故而得此身。如此",
    "T15n0613_001:0246b07": "身者，種子根本皆為不淨。汝今實見此不淨",
    "T15n0613_001:0246b08": "不？雖見不淨、於外見淨，當知此淨及與不淨",
    "T15n0613_001:0246b09": "不可久停，隨逐諸根憶想見是。此不淨身屬",
    "T15n0613_001:0246b10": "諸因緣，緣合則有、緣離則無。爾所見事亦屬",
    "T15n0613_001:0246b11": "緣想，想成則有、想壞則無。如此想者，從五情",
    "T15n0613_001:0246b12": "出、還入汝心，諸欲因緣而有此想。此不淨",
    "T15n0613_001:0246b13": "想，來無所從、去無所至。汝當一一諦觀不淨，",
    "T15n0613_001:0246b14": "求索彼我了不可得。世尊說我及他皆悉空",
    "T15n0613_001:0246b15": "寂，何況不淨！』如是種種呵責其心，教令觀",
    "T15n0613_001:0246b16": "空，見髮毛爪齒一切悉無，豁然捨諸不淨之",
    "T15n0613_001:0246b17": "物，如前住意還觀骨人。」佛告阿難：「汝持是語，",
    "T15n0613_001:0246b18": "慎莫忘失此不淨觀及易想法。」爾時阿難聞",
    "T15n0613_001:0246b19": "佛此語，歡喜奉行。此想成時，名第四膖脹膿",
    "T15n0613_001:0246b20": "血及易想觀竟。",
    "T15n0613_001:0246b21": "佛告阿難：「此想成已，次當更教繫念一處，端",
    "T15n0613_001:0246b22": "坐正受，諦觀右脚大指上，令指上皮携携欲",
    "T15n0613_001:0246b23": "穿，薄皮厚皮內外映徹。其薄皮內有一薄",
    "T15n0613_001:0246b24": "膜，亦當諦觀，如是漸漸至膝至臗。左脚亦",
    "T15n0613_001:0246b25": "然。至腰至背、至頸至項、至頭至面至胸，舉身",
    "T15n0613_001:0246b26": "皆爾。薄皮厚皮內外映徹，携携欲穿如",
    "T15n0613_001:0246b27": "被吹者，其皮膖脹不可具說。身諸毛中一",
    "T15n0613_001:0246b28": "一毛孔，百千無量諸膿雜汁，猶如雨滴從毛",
    "T15n0613_001:0246b29": "孔出，疾於震雨。內外俱流，膿血盈滿，不淨",
    "T15n0613_001:0246c01": "之極難可堪忍。猶如膿池，亦如血池，諸蟲滿",
    "T15n0613_001:0246c02": "中。此想成已，當觀胸裏舉身是蟲，猶如蟲",
    "T15n0613_001:0246c03": "聚。復當更觀左脚大指膖脹膿潰，青膿、黃",
    "T15n0613_001:0246c04": "膿、赤膿、黑膿、紅膿、綠膿、白膿，爛潰交橫與",
    "T15n0613_001:0246c05": "屎尿雜，復有諸蟲遊戲其中，穢惡臭處不可",
    "T15n0613_001:0246c06": "堪忍。厭患此身，不貪諸欲、不樂受生。此想成",
    "T15n0613_001:0246c07": "時，見大夜叉身如大山，頭髮蓬亂如棘刺",
    "T15n0613_001:0246c08": "林，有六十眼猶如電光，有四十口，口有二",
    "T15n0613_001:0246c09": "牙，皆悉上出猶如火幢，舌似劍樹吐至于",
    "T15n0613_001:0246c10": "膝，手捉鐵棒，棒似刀山，如欲打人。如是眾多",
    "T15n0613_001:0246c11": "其數非一。見此事時，極大驚怖身心皆動。如",
    "T15n0613_001:0246c12": "此相貌，皆是前身毀犯禁戒、諸惡根本，無我",
    "T15n0613_001:0246c13": "計我、無常計常、不淨計淨，放逸染著貪受",
    "T15n0613_001:0246c14": "諸欲，於苦法中橫生樂想，於空法中起顛",
    "T15n0613_001:0246c15": "倒想，於不淨身起於淨想，邪命自活不計無",
    "T15n0613_001:0246c16": "常。此想成時，復當更教：『汝莫驚怖。如此夜",
    "T15n0613_001:0246c17": "叉，是汝惡心猛毒境界，從六大起、六大所成。",
    "T15n0613_001:0246c18": "汝今應當諦觀六大。此六大者，地、水、火、風、識、",
    "T15n0613_001:0246c19": "空。如此一一汝當諦推：汝身為是地耶？為",
    "T15n0613_001:0246c20": "是水耶？為是火耶？為是風耶？為是識耶？為是",
    "T15n0613_001:0246c21": "空耶？如是一一諦觀此身，從何大起？從何大",
    "T15n0613_001:0246c22": "散？六大無主，身亦無我，汝今云何畏於夜叉？",
    "T15n0613_001:0246c23": "如汝心想，來無所從、去無所至。想見夜叉，亦",
    "T15n0613_001:0246c24": "復如是。但安意坐，設使夜叉來打汝者，歡喜",
    "T15n0613_001:0246c25": "忍受，諦觀無我，無我法中無驚怖想。但當正",
    "T15n0613_001:0246c26": "心結加趺坐，諦觀不淨及與夜叉。』作一成",
    "T15n0613_001:0246c27": "已，復當作二，如是漸漸乃至無量，一一諦",
    "T15n0613_001:0246c28": "觀皆令分明。」佛告阿難：「汝好受持觀薄皮",
    "T15n0613_001:0246c29": "不淨法，慎莫忘失。」爾時阿難聞佛所說，歡喜",
    "T15n0613_001:0247a01": "奉行。此想成時，名第五觀薄皮竟。",
    "T15n0613_001:0247a02": "佛告阿難：「此想成已，復當更教繫念著右脚",
    "T15n0613_001:0247a03": "大指上，當諦觀脚指使脚膖脹，從脚至頭如",
    "T15n0613_001:0247a04": "吹皮囊，膖脹津黑青瘀難堪，滿中白蟲如",
    "T15n0613_001:0247a05": "粳米粒。蟲有四頭，蠢蠢相逐，更相唼食。肌",
    "T15n0613_001:0247a06": "肉骨髓皆生諸蟲，一切五藏蟲皆食盡，唯有",
    "T15n0613_001:0247a07": "厚皮在其骨外。其皮厚薄猶如繒練，諸蟲出",
    "T15n0613_001:0247a08": "入如穿竹葉，內外携携其皮欲穿。眼中躁",
    "T15n0613_001:0247a09": "癢，有無數蟲穿眼欲出，生眼眶間。身分九",
    "T15n0613_001:0247a10": "孔亦復如是。諸蟲爾時，從厚皮出、入薄皮",
    "T15n0613_001:0247a11": "中，皮遂穿盡，蟲皆落地。其數眾多，不可稱",
    "T15n0613_001:0247a12": "計，作一大聚猶如蟲山。在行者前，更相食",
    "T15n0613_001:0247a13": "噉、或相纏繞。爾時行者見眾多蟲已，復當繫",
    "T15n0613_001:0247a14": "念諦觀一蟲，使此一蟲噉諸蟲盡，既噉蟲已",
    "T15n0613_001:0247a15": "一蟲獨在。其心漸大，見向一蟲大如狗許，",
    "T15n0613_001:0247a16": "身體困頓、鼻曲如角，嗅行者前，其眼正赤，",
    "T15n0613_001:0247a17": "如燒鐵丸。見此事已極大驚怖，當自憶念：『我",
    "T15n0613_001:0247a18": "身云何忽然乃爾作如此事？先見諸蟲更相",
    "T15n0613_001:0247a19": "食噉，今見此蟲形體醜惡何甚可畏！』此想成",
    "T15n0613_001:0247a20": "時當自觀身：『我此諸蟲，本無今有、已有還",
    "T15n0613_001:0247a21": "無。如此不淨從心想生，來無所從、去無所",
    "T15n0613_001:0247a22": "至，亦非是我亦非是他。如此身者，六大和",
    "T15n0613_001:0247a23": "合因緣成之，六大散滅身亦無常。向者諸",
    "T15n0613_001:0247a24": "蟲，來無所從、去無所至。我身、蟲聚，當有何",
    "T15n0613_001:0247a25": "實？蟲亦無主，我亦無我。』作是思惟，時所見",
    "T15n0613_001:0247a26": "蟲，眼當漸漸小。見此事已身心和悅，恬然",
    "T15n0613_001:0247a27": "安樂倍勝於前。」佛告阿難：「汝好受持是厚皮",
    "T15n0613_001:0247a28": "蟲聚觀法，慎莫忘失。」阿難聞佛所說，歡喜奉",
    "T15n0613_001:0247a29": "行。此想成已，名第六厚皮蟲聚觀竟。◎",
    "T15n0613_001:0247b01": "◎佛告阿難：「復當住意繫念一處，諦觀右脚",
    "T15n0613_001:0247b02": "大指上，從足至頭好諦觀之。當使皮肉都盡，",
    "T15n0613_001:0247b03": "腸胃腹肝、肺心脾腎，一切五藏悉落墮地，",
    "T15n0613_001:0247b04": "唯有筋骨共相連持。殘膜著骨，其色極赤，或",
    "T15n0613_001:0247b05": "如淤泥、或如濁水。作濁水想，持用洗皮。從足",
    "T15n0613_001:0247b06": "至頭皆使如是，自觀己身極令分明。觀己身",
    "T15n0613_001:0247b07": "已，於現前地復作一身，使在前立，如己無異。",
    "T15n0613_001:0247b08": "想一成已，復當想二。想二成已，復當想三。想",
    "T15n0613_001:0247b09": "三成已，復當想四。想四成已，復當想五。想五",
    "T15n0613_001:0247b10": "成已，乃至想十。想十成已，見一室內周匝上",
    "T15n0613_001:0247b11": "下，滿中皆是赤色骨人，或有淤泥色者、或有",
    "T15n0613_001:0247b12": "濁水色者，以濁水洗皮。如是眾多，漸漸廣大，",
    "T15n0613_001:0247b13": "滿一由旬。想一由旬已，想二由旬。想二由旬",
    "T15n0613_001:0247b14": "已，漸漸廣大想百由旬。想百由旬已，乃至見",
    "T15n0613_001:0247b15": "三千大千世界，滿中赤色骨人，或有淤泥色",
    "T15n0613_001:0247b16": "者、或有濁水色者，以濁水洗皮。周匝上下，縱",
    "T15n0613_001:0247b17": "橫彌滿。」佛告阿難：「汝今諦觀此赤色相，慎",
    "T15n0613_001:0247b18": "莫忘失。」爾時阿難聞佛所說，歡喜奉行。此想",
    "T15n0613_001:0247b19": "成時，名第七極赤淤泥濁水洗皮雜想竟。",
    "T15n0613_001:0247b20": "佛告阿難：「復當更教繫心住意，觀左脚大指，",
    "T15n0613_001:0247b21": "從足至頭，如新死人其色萎黃，當觀己身",
    "T15n0613_001:0247b22": "亦復如是。見萎黃已，當令黃色變成青赤。此",
    "T15n0613_001:0247b23": "想成時，見於前地有一新死人，其色黃赤。見",
    "T15n0613_001:0247b24": "一已見二，見二已見三，見三已見四，見四",
    "T15n0613_001:0247b25": "已見五。見五已心想利故，恒見己身如新死",
    "T15n0613_001:0247b26": "人。如是想成，見一切人滿閻浮提如新死人。",
    "T15n0613_001:0247b27": "此想成已，轉復廣大，見三千大千世界滿中",
    "T15n0613_001:0247b28": "新死人，自見己身及以他身等無有異。此想",
    "T15n0613_001:0247b29": "成時，心意惙然，貪欲轉薄。」佛告阿難：「汝好諦",
    "T15n0613_001:0247c01": "觀是新死想，慎莫忘失。」爾時阿難聞佛所說，",
    "T15n0613_001:0247c02": "歡喜奉行。此想成時，名第八新死想竟。",
    "T15n0613_001:0247c03": "佛告阿難：「復當更教繫念住意，諦觀左脚大",
    "T15n0613_001:0247c04": "指上，從足至頭，使心不散見身諸骨，一一",
    "T15n0613_001:0247c05": "分明，共相支拄亦相連持，無有破者。毛髮",
    "T15n0613_001:0247c06": "爪齒皆悉具足，皎然大白。見己身已，往",
    "T15n0613_001:0247c07": "復反覆想令白淨。想一身已，復想二身。想二",
    "T15n0613_001:0247c08": "身已，復想三身。想三身已，復想四身。想四身",
    "T15n0613_001:0247c09": "已，復想五身，乃至於十。想十身已，見一室",
    "T15n0613_001:0247c10": "內，周匝上下悉是骨人，毛髮爪齒皆悉具",
    "T15n0613_001:0247c11": "足，白中白如珂雪。見一室已，復見百室。見",
    "T15n0613_001:0247c12": "百室已，見一閻浮提。見一閻浮提已，乃至見",
    "T15n0613_001:0247c13": "三千大千世界，滿中骨人，毛髮爪齒皆悉具",
    "T15n0613_001:0247c14": "足，其色極白，白如珂雪。此想成時，心意恬",
    "T15n0613_001:0247c15": "安，歡喜倍常。」佛告阿難：「汝好諦觀具身骨想，",
    "T15n0613_001:0247c16": "慎莫忘失。」爾時阿難聞佛所說，歡喜奉行。此",
    "T15n0613_001:0247c17": "想成時，名第九具身想竟。",
    "T15n0613_001:0247c18": "佛告阿難：「復當更教繫心住意，諦觀右足大",
    "T15n0613_001:0247c19": "指兩節間，令心專住無分散意，觀兩節使相",
    "T15n0613_001:0247c20": "離去，唯角相拄。觀兩節已，從足至頭皆令如",
    "T15n0613_001:0247c21": "是，使節節解，唯角相拄。從頭至足有三百",
    "T15n0613_001:0247c22": "六十三解，一一諦觀，令節節各解。若不足者，",
    "T15n0613_001:0247c23": "安心諦觀，令節節各解，唯角相拄。觀己身",
    "T15n0613_001:0247c24": "已，當觀他身。觀見一已觀見二，觀二已觀",
    "T15n0613_001:0247c25": "見三，觀三已觀見四，觀四已觀見五。觀五",
    "T15n0613_001:0247c26": "已，乃至觀見無量諸白骨人，節節各解，唯角",
    "T15n0613_001:0247c27": "相拄。見此事已，復見四方眾多骨人亦復如",
    "T15n0613_001:0247c28": "是。得此觀時，當自然見諸骨人外，猶如大",
    "T15n0613_001:0247c29": "海恬靜澄清。其心明利，見種種雜色光圍繞",
    "T15n0613_001:0248a01": "四邊。見此事已，心意自然安隱快樂，身心",
    "T15n0613_001:0248a02": "清淨無憂喜想。」佛告阿難：「汝好諦觀此節節",
    "T15n0613_001:0248a03": "解想，慎莫忘失。」阿難聞佛所說，歡喜奉行。得",
    "T15n0613_001:0248a04": "此觀者，名第十節節解觀竟。",
    "T15n0613_001:0248a05": "佛告阿難：「此想成已，復當更教繫念住意，諦",
    "T15n0613_001:0248a06": "觀右脚大指兩節間，令節相離如三指許，作",
    "T15n0613_001:0248a07": "白光想持用支拄。若夜坐時作月光想，若",
    "T15n0613_001:0248a08": "晝坐時作日光想，連持諸骨莫令解散。從足",
    "T15n0613_001:0248a09": "至頭三百六十三解，皆令相離如三指，許以",
    "T15n0613_001:0248a10": "白光持不令散落。晝日坐時以日光持，若夜",
    "T15n0613_001:0248a11": "坐時以月光持，觀諸節間皆令白光出。得此",
    "T15n0613_001:0248a12": "觀時，當自然於日光中見一丈六佛，圓光一",
    "T15n0613_001:0248a13": "尋，左右上下亦各一尋。軀體金色，舉身光",
    "T15n0613_001:0248a14": "明炎赤端嚴，三十二相、八十種好皆悉炳",
    "T15n0613_001:0248a15": "然。一一相好分明得見，如佛在世等無有異。",
    "T15n0613_001:0248a16": "若見此時，慎莫作禮，但當安意諦觀諸法。",
    "T15n0613_001:0248a17": "當作是念：『佛說諸法無來無去，一切性相皆",
    "T15n0613_001:0248a18": "亦空寂。諸佛如來是解脫身，解脫身者則是",
    "T15n0613_001:0248a19": "真如，真如法中無見無得。』作此想時，自然",
    "T15n0613_001:0248a20": "當見一切諸佛。以見佛故，心意泰然恬怕",
    "T15n0613_001:0248a21": "快樂。」佛告阿難：「汝今諦觀是流光白骨，慎",
    "T15n0613_001:0248a22": "莫忘失。」爾時阿難聞佛所說，歡喜奉行。得此",
    "T15n0613_001:0248a23": "觀者，名第十一白骨流光觀竟。",
    "T15n0613_001:0248a24": "佛告阿難：「得此觀已，復當更教繫心住意，諦",
    "T15n0613_001:0248a25": "觀脊骨。於脊骨間，以定心力作一高臺想，自",
    "T15n0613_001:0248a26": "觀己身如白玉人結加趺坐，以白骨光普照",
    "T15n0613_001:0248a27": "一切。作此觀時極使分明。坐此臺已，如神",
    "T15n0613_001:0248a28": "通人住須彌山頂，觀見四方無有障閡，自",
    "T15n0613_001:0248a29": "見故身了了分明，見諸骨人白如珂雪，行行",
    "T15n0613_001:0248b01": "相向，身體完具無一缺落，滿於三千大千世",
    "T15n0613_001:0248b02": "界。此名白光想成。次見縱骨，亦滿三千大",
    "T15n0613_001:0248b03": "千世界。復見橫骨，亦滿三千大千世界。見青",
    "T15n0613_001:0248b04": "色骨人，行行相向，滿三千大千世界。復見黑",
    "T15n0613_001:0248b05": "色骨人，行行相向，滿三千大千世界。復見膖",
    "T15n0613_001:0248b06": "脹人，行行相向，滿三千大千世界。復見膿",
    "T15n0613_001:0248b07": "癩人，復見膿血塗身人，滿三千大千世界。復",
    "T15n0613_001:0248b08": "見爛壞舉身蟲出人，滿三千大千世界。復見",
    "T15n0613_001:0248b09": "薄皮覆身人，滿三千大千世界。復見皮骨相",
    "T15n0613_001:0248b10": "離人，滿三千大千世界。復見赤如血色人，滿",
    "T15n0613_001:0248b11": "三千大千世界。復見濁水色人，滿三千大千",
    "T15n0613_001:0248b12": "世界。復見淤泥色人，滿三千大千世界。復見",
    "T15n0613_001:0248b13": "白骨人，毛髮爪齒共相連持，滿三千大千世",
    "T15n0613_001:0248b14": "界。次見三百六十三節解，唯角相拄，如此",
    "T15n0613_001:0248b15": "骨人滿三千大千世界。次見節節兩向解離",
    "T15n0613_001:0248b16": "相去三指許間有白光人，滿三千大千世界。",
    "T15n0613_001:0248b17": "次見散白骨人，唯有白光共相連持，滿三千",
    "T15n0613_001:0248b18": "大千世界。如是當見眾多白骨人，數不可說。",
    "T15n0613_001:0248b19": "得此觀時，當起想念：『我此身者從四大起枝",
    "T15n0613_001:0248b20": "葉種子，乃至如是不淨之甚，極可患厭。如",
    "T15n0613_001:0248b21": "此境界從我心起，心想則成、不想不見。當",
    "T15n0613_001:0248b22": "知此想是假觀見、從虛妄見，屬諸因緣。我",
    "T15n0613_001:0248b23": "今當觀諸法因緣。云何名諸法因緣？諸法因",
    "T15n0613_001:0248b24": "緣者，從四大起。四大者，地水火風。』復當觀是",
    "T15n0613_001:0248b25": "風大從四方起，一一風大猶如大蛇，各有四",
    "T15n0613_001:0248b26": "頭，二上二下，眾多耳中皆出是風。此觀成",
    "T15n0613_001:0248b27": "時，風變為火。一一毒蛇吐諸火山，其山高",
    "T15n0613_001:0248b28": "峻甚可怖畏，有諸夜叉住火山中，動身吸",
    "T15n0613_001:0248b29": "火毛孔出風。如是變狀遍滿一室。滿一室",
    "T15n0613_001:0248c01": "已，復滿二室。滿二室已，漸漸廣大，滿一由",
    "T15n0613_001:0248c02": "旬。滿一由旬已，滿二由旬。滿二由旬已，滿",
    "T15n0613_001:0248c03": "三由旬。滿三由旬已，轉復廣大滿閻浮提，見",
    "T15n0613_001:0248c04": "諸夜叉在火山中，吸火負山，毛孔出風，周",
    "T15n0613_001:0248c05": "慞馳走遍閻浮提。復驚夜叉以逼行者。",
    "T15n0613_001:0248c06": "見此事時心大驚怖，求易觀法。易觀法者，先",
    "T15n0613_001:0248c07": "觀佛像。於諸火光端，各作一丈六佛像想。",
    "T15n0613_001:0248c08": "此想成時，火漸漸歇變成蓮華，眾多火山如",
    "T15n0613_001:0248c09": "真金聚內外映徹，諸夜叉鬼似白玉人。唯有",
    "T15n0613_001:0248c10": "風大，迴旋宛轉吹諸蓮華。無數化佛住立",
    "T15n0613_001:0248c11": "空中，放大光明如金剛山。是時諸風靜然",
    "T15n0613_001:0248c12": "不動。時四毒蛇口中吐水，其水五色，遍滿一",
    "T15n0613_001:0248c13": "床。滿一床已，復滿二床。滿二床已，次滿三",
    "T15n0613_001:0248c14": "床，如是乃至遍滿一室。滿一室已，次滿二",
    "T15n0613_001:0248c15": "室。滿二室已，次滿三室，如是乃至遍滿十室。",
    "T15n0613_001:0248c16": "水滿十室已，見五色水色色之中各有白光，",
    "T15n0613_001:0248c17": "如頗梨幢，有十四重，節節皆空，白水涌出停",
    "T15n0613_001:0248c18": "住空中。此想成時，行者自見身內心中有一",
    "T15n0613_001:0248c19": "毒龍，龍有六頭，繞心七匝，二頭吐水、二頭吐",
    "T15n0613_001:0248c20": "火、二頭吐石，耳中出風。身諸毛孔各生九十",
    "T15n0613_001:0248c21": "九毒蛇。如是諸蛇，二上二下。諸龍吐水，從足",
    "T15n0613_001:0248c22": "下出，流入白水。如是漸漸滿一由旬皆見是",
    "T15n0613_001:0248c23": "事。滿一由旬已，復滿二由旬。滿二由旬已，滿",
    "T15n0613_001:0248c24": "三由旬，如是乃至滿閻浮提。滿閻浮提已，是",
    "T15n0613_001:0248c25": "時毒龍從臍而出，漸漸上向入於眼中，從",
    "T15n0613_001:0248c26": "眼而出住於頂上。爾時諸水中有一大樹，",
    "T15n0613_001:0248c27": "枝葉四布遍覆一切。如此毒龍不離己身，吐",
    "T15n0613_001:0248c28": "舌樹上。是龍舌上有八百鬼，或有鬼神，頭上",
    "T15n0613_001:0248c29": "戴山、兩手如蛇、兩脚似狗。復有鬼神，頭似龍",
    "T15n0613_001:0249a01": "頭，舉身毛孔有百千眼，眼中火出，齒如刀",
    "T15n0613_001:0249a02": "山，宛轉在地。復有諸鬼，一一鬼形有九十",
    "T15n0613_001:0249a03": "九頭，各有九十九手。其頭形狀極為醜惡，似",
    "T15n0613_001:0249a04": "狗野干、似狸似猫、似狐似鼠。是諸鬼頸各負",
    "T15n0613_001:0249a05": "獼猴。是諸惡鬼遊戲水中，或有上樹騰躍透",
    "T15n0613_001:0249a06": "擲。有夜叉鬼頭上火起，是諸獼猴以水滅",
    "T15n0613_001:0249a07": "火，不能制止，遂使增長。如是猛火，從其水",
    "T15n0613_001:0249a08": "中頗梨幢邊忽然熾盛，燒頗梨幢如融真金，",
    "T15n0613_001:0249a09": "焰焰相次繞身十匝，住行者上如真金蓋，有",
    "T15n0613_001:0249a10": "諸羅網，彌覆樹上。此真金蓋足滿三重。爾",
    "T15n0613_001:0249a11": "時地下忽然復有四大惡鬼，有百千耳，耳出",
    "T15n0613_001:0249a12": "水火，身毛孔中雨諸微塵，口中吐風充滿世",
    "T15n0613_001:0249a13": "界。有八萬四千諸羅剎鬼，雙牙上出高一",
    "T15n0613_001:0249a14": "由旬，身毛孔中霹靂火起。如是眾多，走戲",
    "T15n0613_001:0249a15": "水中。復有虎狼師子豺豹鳥獸，從火山出，遊",
    "T15n0613_001:0249a16": "戲水中。見是事時，一一骨人滿娑婆界，各舉",
    "T15n0613_001:0249a17": "右手。時諸羅剎，手執鐵叉擎諸骨人，積聚一",
    "T15n0613_001:0249a18": "處。爾時復有九色骨人，行行相次，來至行者",
    "T15n0613_001:0249a19": "所。如是眾多，百千境界不可具說。」佛告阿",
    "T15n0613_001:0249a20": "難：「此想成時，名四大觀。汝好受持，慎勿忘失。」",
    "T15n0613_001:0249a21": "爾時阿難聞佛所說，歡喜奉行。此想成時，名",
    "T15n0613_001:0249a22": "第十二地大觀火大觀風大觀水大觀，亦名",
    "T15n0613_001:0249a23": "九十八使境界。",
    "T15n0613_001:0249a24": "佛告阿難：「此想成已，復當更教繫念住意，諦",
    "T15n0613_001:0249a25": "觀腰中脊骨，想諸脊骨白如珂雪。見脊骨",
    "T15n0613_001:0249a26": "已，見舉身骨節節相拄，轉復明淨白如頗",
    "T15n0613_001:0249a27": "梨。見一一骨支節大小，一一皆明，如頗梨",
    "T15n0613_001:0249a28": "鏡。火大風水地大，是諸境界皆於一節中現。",
    "T15n0613_001:0249a29": "此想成時，見下方地，從於床下漸漸就開。見",
    "T15n0613_001:0249b01": "一床下地已，復見二床下地。見二床下地已，",
    "T15n0613_001:0249b02": "復見三床下地。見三床下地已，漸見一室內。",
    "T15n0613_001:0249b03": "見一室內已，次見二室內。見二室內已，漸見",
    "T15n0613_001:0249b04": "三室內。見三室內已，復見一庭中地，漸漸就",
    "T15n0613_001:0249b05": "開。見此事時應當諦觀，乃至下方無有障",
    "T15n0613_001:0249b06": "閡。下方風輪中有諸風起，向諸夜叉，皆吸",
    "T15n0613_001:0249b07": "此風。吸此風已，身諸毛孔生鳩槃荼。一一鳩",
    "T15n0613_001:0249b08": "槃荼吐諸山火，滿大千世界。是諸山間忽然",
    "T15n0613_001:0249b09": "復有無量妙女，鼓樂絃歌至行者前。羅剎復",
    "T15n0613_001:0249b10": "來。爭取食之。行者見已，極大驚怖不自勝",
    "T15n0613_001:0249b11": "持。出定之時，恒患心痛，頂骨欲破。攝心入",
    "T15n0613_001:0249b12": "定，如前悉見四大境界。見此境界已，四大",
    "T15n0613_001:0249b13": "定力故，自見身體白如玉人，節節上火起、節",
    "T15n0613_001:0249b14": "節下水流，耳中風出、眼中雨石。見此事已，於",
    "T15n0613_001:0249b15": "其前地有十蚖蛇，其身長大五百由旬，有",
    "T15n0613_001:0249b16": "千二百足，足似毒龍。身出水火，宛轉於地。",
    "T15n0613_001:0249b17": "此想成時，但當至心懺悔先罪。出定之時不",
    "T15n0613_001:0249b18": "得多語，於寂靜處一心繫念，唯除食時。復",
    "T15n0613_001:0249b19": "當懺悔，服諸酥藥，然後方當易此觀法。」佛告",
    "T15n0613_001:0249b20": "阿難：「此觀名為第二四大觀。汝好受持，慎",
    "T15n0613_001:0249b21": "勿忘失。」爾時阿難聞佛所說，歡喜奉行。此想",
    "T15n0613_001:0249b22": "成時，名第十三結使根本觀竟。◎",
    "T15n0613_001:0249b23": "◎佛告阿難：「此想成已，當更易觀。易觀法者，",
    "T15n0613_001:0249b24": "火大動時應起山想。當想諸山猶如氷霜，為",
    "T15n0613_001:0249b25": "火所融。如是猛火極大熾盛。火熾盛時，身",
    "T15n0613_001:0249b26": "體蒸熱。復更想龍，令雨諸石以掩猛火。復當",
    "T15n0613_001:0249b27": "想石，使碎如塵。龍復吐風，聚諸微塵積至成",
    "T15n0613_001:0249b28": "山，無量林木荊棘叢刺皆自然生。爾時白",
    "T15n0613_001:0249b29": "水，五色具足，流諸刺間。如是諸水住山頂",
    "T15n0613_001:0249c01": "上，猶如積氷凝然不動。」此想成已，名第十",
    "T15n0613_001:0249c02": "四易觀法。",
    "T15n0613_001:0249c03": "佛告阿難：「若有比丘、比丘尼、優婆塞、優婆夷，",
    "T15n0613_001:0249c04": "三昧正受者，汝當教是易觀法，慎勿忘失。此",
    "T15n0613_001:0249c05": "四大觀，若有得者，佛聽服食酥肉等藥。其",
    "T15n0613_001:0249c06": "食肉時洗令無味，當如飢世食子肉想：『我今",
    "T15n0613_001:0249c07": "此身若不食肉，發狂而死。』是故佛於舍衛國",
    "T15n0613_001:0249c08": "勅諸比丘，為修禪故，得食三種清淨之肉。」",
    "T15n0613_001:0249c09": "爾時阿難聞佛所說。歡喜奉行。",
    "T15n0613_001:0249c10": "佛告阿難：「教易觀已，復當更教如前繫念住",
    "T15n0613_001:0249c11": "意，諦觀脊骨，復使白淨過前數倍。於二節",
    "T15n0613_001:0249c12": "間以明淨故，得見一切諸穢惡事。此想成時，",
    "T15n0613_001:0249c13": "當自觀身作一骨人，節節之中白淨明顯，如",
    "T15n0613_001:0249c14": "頗梨鏡。閻浮提中一切骨人，及四大觀所有",
    "T15n0613_001:0249c15": "境界，皆於一節中現。見此事已，見諸骨人從",
    "T15n0613_001:0249c16": "東方來，向於行者，行行相次，數如微塵。如是",
    "T15n0613_001:0249c17": "東方滿娑婆世界諸白骨人，皆行行相次，來",
    "T15n0613_001:0249c18": "向行者；南西北方、四維上下亦復如是。復有",
    "T15n0613_001:0249c19": "青色骨人，行行相次，來向行者，滿閻浮提。漸",
    "T15n0613_001:0249c20": "漸廣大，乃至東方滿娑婆世界；南西北方、四",
    "T15n0613_001:0249c21": "維上下亦復如是。復有淤泥色骨人，行行相",
    "T15n0613_001:0249c22": "次，來向行者，滿閻浮提。漸漸廣大，乃至東方",
    "T15n0613_001:0249c23": "滿娑婆世界；南西北方、四維上下亦復如是。",
    "T15n0613_001:0249c24": "復有濁水色骨人，行行相次，來向行者，滿閻",
    "T15n0613_001:0249c25": "浮提。漸漸廣大，乃至東方滿娑婆世界；南西",
    "T15n0613_001:0249c26": "北方、四維上下亦復如是。復有赤色骨人，行",
    "T15n0613_001:0249c27": "行相次，來向行者，滿閻浮提。漸漸廣大，乃至",
    "T15n0613_001:0249c28": "東方滿娑婆世界；南西北方、四維上下亦復",
    "T15n0613_001:0249c29": "如是。復有紅色骨人，行行相次，來向行者，滿",
    "T15n0613_001:0250a01": "閻浮提。漸漸廣大，乃至東方滿娑婆世界；南",
    "T15n0613_001:0250a02": "西北方、四維上下亦復如是。復有膿血塗身",
    "T15n0613_001:0250a03": "骨人，行行相次，來向行者，滿閻浮提。漸漸廣",
    "T15n0613_001:0250a04": "大，乃至東方滿娑婆世界；南西北方、四維",
    "T15n0613_001:0250a05": "上下亦復如是。復有黃色骨人，行行相次，來",
    "T15n0613_001:0250a06": "向行者，滿閻浮提。漸漸廣大，乃至東方滿娑",
    "T15n0613_001:0250a07": "婆世界；南西北方、四維上下亦復如是。復有",
    "T15n0613_001:0250a08": "綠色骨人，行行相次，來向行者，滿閻浮提。漸",
    "T15n0613_001:0250a09": "漸廣大，乃至東方滿娑婆世界；南西北方、四",
    "T15n0613_001:0250a10": "維上下亦復如是。復有紫色骨人，行行相次，",
    "T15n0613_001:0250a11": "來向行者，滿閻浮提。漸漸廣大，乃至東方滿",
    "T15n0613_001:0250a12": "娑婆世界；南西北方、四維上下亦復如是。復",
    "T15n0613_001:0250a13": "有那利瘡色骨人，於諸節間，二節流出十六",
    "T15n0613_001:0250a14": "色，諸惡雜膿，行行相次，來向行者，滿閻浮",
    "T15n0613_001:0250a15": "提。漸漸廣大，乃至東方滿娑婆世界；南西",
    "T15n0613_001:0250a16": "北方、四維上下亦復如是。此想成時，行者",
    "T15n0613_001:0250a17": "驚怖，見諸夜叉欲來噉己。爾時復當見諸骨",
    "T15n0613_001:0250a18": "人，節節火起、焰焰相次，遍滿娑婆世界。復",
    "T15n0613_001:0250a19": "見骨人頂上涌出諸水，如頗梨幢。復見骨人",
    "T15n0613_001:0250a20": "頭上，一切眾火化為石山。是時諸龍耳出",
    "T15n0613_001:0250a21": "諸風，吹火動山。是時諸山。旋住空中。如窯",
    "T15n0613_001:0250a22": "家輪。而無分閡。見此事已，極大驚怖。以驚",
    "T15n0613_001:0250a23": "怖故，有一億鬼，擔山吐火，形狀各異，來至",
    "T15n0613_001:0250a24": "其所。」",
    "T15n0613_001:0250a25": "佛告阿難：「若有比丘，正念安住修不放逸，見",
    "T15n0613_001:0250a26": "此事時當教諸法空無我觀。出定之時亦當",
    "T15n0613_001:0250a27": "勸進令至智者所問甚深空義。聞空義已，應",
    "T15n0613_001:0250a28": "當自觀：『我身者，依因父母不淨和合，筋纏血",
    "T15n0613_001:0250a29": "塗，三十六物污露不淨，屬諸業緣，從無明",
    "T15n0613_001:0250b01": "起。今觀此身無一可愛，如朽敗物。』作是思",
    "T15n0613_001:0250b02": "惟，時諸骨人皆來逼己，當伸右手以指彈",
    "T15n0613_001:0250b03": "諸骨人，而作是念：『如此骨人，從虛妄想強分",
    "T15n0613_001:0250b04": "別現。我身亦爾，從四大生，六入村落所共居",
    "T15n0613_001:0250b05": "止，何況諸骨從虛妄出。』作是念時，諸白骨",
    "T15n0613_001:0250b06": "人碎散如塵，積聚在地如白雪山。眾多雜",
    "T15n0613_001:0250b07": "色骨人，有一大虺忽然吞食。於白雪山上",
    "T15n0613_001:0250b08": "有一白玉人，身體端嚴，高三十六由旬，頸赤",
    "T15n0613_001:0250b09": "如火。眼有白光。時諸白水并頗梨幢，悉皆自",
    "T15n0613_001:0250b10": "然入白玉人頂。龍鬼蛇虺、獼猴師子狸猫之",
    "T15n0613_001:0250b11": "屬，悉皆驚走，畏大火故尋樹上下，身諸毛",
    "T15n0613_001:0250b12": "孔九十九蛇悉在樹上。爾時毒龍宛轉繞",
    "T15n0613_001:0250b13": "樹，復見黑象在樹下立。見此事時，應當深心",
    "T15n0613_001:0250b14": "六時懺悔，不樂多語，在空閑處思諸法空。諸",
    "T15n0613_001:0250b15": "法空中無地無水亦無風火，色是顛倒從幻",
    "T15n0613_001:0250b16": "法生，受是因緣，從諸業生。想為顛倒，是不住",
    "T15n0613_001:0250b17": "法。識為不見，屬諸業緣，生貪愛種。如是種",
    "T15n0613_001:0250b18": "種諦觀此身，地大者從空見有，空見亦空，云",
    "T15n0613_001:0250b19": "何為堅想地？如是推析何者是地？作是觀",
    "T15n0613_001:0250b20": "已，名觀外地。一一諦觀地大無主。作是想",
    "T15n0613_001:0250b21": "時，見白骨山復更碎壞猶如微塵，唯骨人",
    "T15n0613_001:0250b22": "在於微塵間，有諸白光共相連持。於白光間",
    "T15n0613_001:0250b23": "復生種種四色光明，於光明間復起猛火燒",
    "T15n0613_001:0250b24": "諸夜叉。時諸夜叉為火所逼悉走上樹，未至",
    "T15n0613_001:0250b25": "樹上黑象踏蹴，夜叉出火燒黑象脚。黑象",
    "T15n0613_001:0250b26": "是時作聲鳴吼，如師子吼音，演說苦空無常",
    "T15n0613_001:0250b27": "無我，亦說此身是敗壞法不久當滅。黑象說",
    "T15n0613_001:0250b28": "已與夜叉戰，夜叉以大鐵叉刺黑象心，黑象",
    "T15n0613_001:0250b29": "復吼，一房地動，是時大樹根莖枝葉一時",
    "T15n0613_001:0250c01": "動搖。龍亦吐火欲燒此樹，諸蛇驚張各申九",
    "T15n0613_001:0250c02": "十九頭以救此樹。是時夜叉復更驚起，手執",
    "T15n0613_001:0250c03": "大石欲擲黑象。黑象即前以鼻受石，擲置樹",
    "T15n0613_001:0250c04": "上。石至樹上，狀似刀山。是夜叉奮身大踊，",
    "T15n0613_001:0250c05": "身諸毛孔出諸毒龍。龍有四頭，吐諸烟焰，甚",
    "T15n0613_001:0250c06": "可怖畏。此想成時，自見己身，身內心處深如",
    "T15n0613_001:0250c07": "坑井，井中有蛇吐毒上下現於井上。有摩尼",
    "T15n0613_001:0250c08": "珠，以十四絲繫懸在虛空。時彼毒蛇仰口吸",
    "T15n0613_001:0250c09": "珠，了不能得，失捨躄地迷悶無知，是時口",
    "T15n0613_001:0250c10": "火還入頂中。行者若見此事，當起懺悔。乞適",
    "T15n0613_001:0250c11": "意食調和四大，極令安隱。當坐密屋無鳥雀",
    "T15n0613_001:0250c12": "聲處。」佛告阿難：「若比丘、比丘尼、優婆塞、優婆",
    "T15n0613_001:0250c13": "夷得此觀者，名得地大觀。當勤繫念，慎莫放",
    "T15n0613_001:0250c14": "逸。若修不放逸行，疾於流水當得頂法。雖復",
    "T15n0613_001:0250c15": "嬾惰，已捨三塗惡道之處，捨身他世生兜率",
    "T15n0613_001:0250c16": "天，值遇彌勒，為說苦空無常等法，豁然意解。",
    "T15n0613_001:0250c17": "成阿那含果。」佛告阿難：「汝今諦受地大觀法，",
    "T15n0613_001:0250c18": "慎勿忘失，為未來世一切眾生敷演廣說。」爾",
    "T15n0613_001:0250c19": "時阿難聞佛所說，歡喜奉行。得此觀者，名第",
    "T15n0613_001:0250c20": "十四地大觀竟，亦名分別四大相貌，復名見",
    "T15n0613_001:0250c21": "五陰麁相。有智慧者亦能自知結使多少。",
    "T15n0613_001:0250c22": "四念處中名身念處，唯見身外，未見身內。",
    "T15n0613_001:0250c23": "身念處境界四分之中，此是最初。得此觀者，",
    "T15n0613_001:0250c24": "身心悅樂，少於諍訟。",
    "T15n0613_001:0250c25": "佛告阿難：「此想成已，次當更觀身外火，從因",
    "T15n0613_001:0250c26": "緣有，有緣則起、緣離則滅。如此眾火，來無所",
    "T15n0613_001:0250c27": "從來、去無所至，恍忽變滅終不暫停。作是",
    "T15n0613_001:0250c28": "思惟時，外火即滅更不復現。復當思惟：『外諸",
    "T15n0613_001:0250c29": "水等江河池流，皆是龍力變化所成，我今云",
    "T15n0613_001:0251a01": "何橫見此水？此諸水等，來無所從來、去無所",
    "T15n0613_001:0251a02": "至。』作是思惟時外水不現。復當起念：『此風者",
    "T15n0613_001:0251a03": "與虛空合，諸龍鳴吼，假因緣有。如此想者，亦",
    "T15n0613_001:0251a04": "不在內、亦不在外、不在中間，顛倒心故橫見",
    "T15n0613_001:0251a05": "此事。』作是思惟時外風不起。復當更繫念思",
    "T15n0613_001:0251a06": "惟身內脊骨，見身內骨白如珂雪，一一節間",
    "T15n0613_001:0251a07": "三十六物穢惡不淨皆於中現。或見身皮猶",
    "T15n0613_001:0251a08": "如皮囊，盛諸不淨，無量瘭疽、百千癰疾悉在",
    "T15n0613_001:0251a09": "其中，諸膿流出滴滴不絕，當在骨人頭上",
    "T15n0613_001:0251a10": "極可厭患。或見身內，五藏悉皆走入於大腸",
    "T15n0613_001:0251a11": "中，大腸膖脹爛潰難堪。爾時行者以定力",
    "T15n0613_001:0251a12": "故，出定入定見一切人及與己身同不淨聚，",
    "T15n0613_001:0251a13": "見諸女人身如蟲狗穢惡不淨，自然當得不",
    "T15n0613_001:0251a14": "貪色想。」佛告阿難：「此想成時，名第十四觀外",
    "T15n0613_001:0251a15": "四大，亦名漸解學觀空。」佛告阿難：「汝持佛",
    "T15n0613_001:0251a16": "語，慎勿忘失。」爾時阿難聞佛所說，歡喜奉",
    "T15n0613_001:0251a17": "行。",
    "T15n0613_001:0251a18": "佛告阿難：「此想成已，復當更教繫念，諦觀身",
    "T15n0613_001:0251a19": "內地大。身內地大者，骨齒爪髮腸胃腹肝心",
    "T15n0613_001:0251a20": "肺諸堅實物，悉是地大精氣所成，外地無",
    "T15n0613_001:0251a21": "常。所以知之，譬如大地，二日出時大地焦枯，",
    "T15n0613_001:0251a22": "三日出時江河池沼悉皆枯竭，四日出時大",
    "T15n0613_001:0251a23": "海三分減二，五日出時大海枯盡，六日出時",
    "T15n0613_001:0251a24": "大地焰起，七日出時大地然盡。外地猶爾，勢",
    "T15n0613_001:0251a25": "不支久，況身內地當復堅牢？爾時行者應自",
    "T15n0613_001:0251a26": "思惟：『今我此身，髮是我耶？爪是我耶？骨是",
    "T15n0613_001:0251a27": "我耶？身諸五藏為是我耶？』如是諦觀身諸",
    "T15n0613_001:0251a28": "支節都無有我。自觀諸骨，一一諦觀：『此骨",
    "T15n0613_001:0251a29": "者從何處生？父母和合赤白精時、如乳時、",
    "T15n0613_001:0251b01": "如泡時、如是歌羅邏時、如安浮陀時，如是諸",
    "T15n0613_001:0251b02": "時何處有骨？當知此骨本無今有、已有還",
    "T15n0613_001:0251b03": "無。此骨者，同虛空相。外地無常，內地亦爾。』",
    "T15n0613_001:0251b04": "作是思惟時諦觀己身，一切諸骨自然破散",
    "T15n0613_001:0251b05": "猶如微塵。入定觀骨，但見骨處、不見骨相。出",
    "T15n0613_001:0251b06": "定見身，如前無異。復當更觀身內諸火，從外",
    "T15n0613_001:0251b07": "火有。外火無常，無有暫停。我今身火何由",
    "T15n0613_001:0251b08": "久熱？作是觀時，觀諸骨上一切火光悉滅不",
    "T15n0613_001:0251b09": "現。復當更觀身內諸水，我此諸水因外水有。",
    "T15n0613_001:0251b10": "外水無常，勢不支久。內水亦爾，假緣而有，何",
    "T15n0613_001:0251b11": "處有水及不淨聚？外風無常，勢不支久，從因",
    "T15n0613_001:0251b12": "緣生、還從緣滅。今我身內所有諸風，假偽",
    "T15n0613_001:0251b13": "合成、強為機關，何處有風？從妄想起，是顛倒",
    "T15n0613_001:0251b14": "見。作是思惟時，不見身內諸龍，耳中所有",
    "T15n0613_001:0251b15": "諸風悉滅不現。如是種種諦自思惟，何處有",
    "T15n0613_001:0251b16": "人及地水火風？觀此地是敗壞法，觀此火猶",
    "T15n0613_001:0251b17": "如幻。又觀此風從顛倒起，觀此水從虛妄",
    "T15n0613_001:0251b18": "想現。作是觀時，行者見身猶如芭蕉，中無",
    "T15n0613_001:0251b19": "堅實，或自見心如水上泡，聞諸外聲猶如谷",
    "T15n0613_001:0251b20": "聲。作是觀時，見諸骨上一切火光、見白光",
    "T15n0613_001:0251b21": "水、見諸龍風悉在一處。觀身靜寂，不識身",
    "T15n0613_001:0251b22": "相，身心安隱，恬怕悅樂。如此境界，名第十",
    "T15n0613_001:0251b23": "五四大觀竟。」",
    "T15n0613_001:0251b24": "禪祕要法經卷上"
}