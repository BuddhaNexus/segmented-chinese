{
    "X85n1594_005:0570c04": "佛祖綱目卷第五(宇字號)",
    "X85n1594_005:0570c06": "甲子(周共和五年起)甲戌(宣王元年)庚申(幽王元年)癸亥(周幽王四年止)",
    "X85n1594_005:0570c07": "(乙未)三祖商那和修傳法優波&#x6BF1;多",
    "X85n1594_005:0570c08": "[0570c08] 商那和修。摩突羅國人。亦名舍那婆斯。姓毗舍多。父",
    "X85n1594_005:0570c09": "林勝。母憍奢耶。在胎六年而生。西域有九枝秀草。名",
    "X85n1594_005:0570c10": "商諾迦。(此云自然服)出則聖人降生。和修生而此草出。昔",
    "X85n1594_005:0570c11": "如來行化。至摩突羅國。見一青林枝葉茂盛。語阿難",
    "X85n1594_005:0570c12": "曰。此林地名優留荼。吾滅後一百年。有比丘名商那",
    "X85n1594_005:0570c13": "和修。於此轉妙法輪。後百歲。果誕和修。出家證道。受",
    "X85n1594_005:0570c14": "慶喜尊者法眼。化導有情。及至此林。降二火龍。龍受",
    "X85n1594_005:0570c15": "三歸。遂施其地。以建梵宮。和修化緣既久。思付正法。",
    "X85n1594_005:0570c16": "尋於叱利國。得優波&#x6BF1;多。以為給侍。因問&#x6BF1;多曰。汝",
    "X85n1594_005:0570c17": "年幾耶。答曰。我年十七。和修曰。汝身十七。性十七耶。",
    "X85n1594_005:0570c18": "答曰。師髮已白。為髮白耶。心白耶。和修曰。我但髮白。",
    "X85n1594_005:0570c19": "非心白耳。&#x6BF1;多曰。我身十七。非性十七也。和修知是",
    "X85n1594_005:0570c20": "法器。後三載。遂為落髮。受具。告曰。昔如來以無上正",
    "X85n1594_005:0570c21": "法眼藏。付囑迦葉。展轉相授。而至於我。我今付汝。勿",
    "X85n1594_005:0570c22": "令斷絕。汝受吾教。聽吾偈曰。非法亦非心。無心亦無",
    "X85n1594_005:0570c23": "法。說是心法時。是法非心法。說偈已。即隱於罽賓國",
    "X85n1594_005:0570c24": "南象白山中。後於三昧中。見&#x6BF1;多有五百徒眾。常多",
    "X85n1594_005:0571a01": "懈慢。乃往彼正之。&#x6BF1;多見和修至頂禮次。和修以右",
    "X85n1594_005:0571a02": "手上指。即有香乳。自空而注。問&#x6BF1;多曰。汝識之乎。&#x6BF1;",
    "X85n1594_005:0571a03": "多不測。遂入三昧觀察。亦不能測。乃請曰。是果何三",
    "X85n1594_005:0571a04": "昧耶。和修曰。是謂龍奮迅三昧。如是五百三昧。汝皆",
    "X85n1594_005:0571a05": "未之知。復曰。如來三昧。辟支不識。辟支三昧。阿羅漢",
    "X85n1594_005:0571a06": "不識。吾師阿難三昧。而我不識。今我三昧。汝豈識乎。",
    "X85n1594_005:0571a07": "是三昧者。心不生滅。住大慈力。遞相恭敬。其至此者。",
    "X85n1594_005:0571a08": "乃可識之。於是&#x6BF1;多弟子。皆伏而悔謝。和修復為說",
    "X85n1594_005:0571a09": "偈曰。通達非彼此。至聖無長短。汝除輕慢意。疾得阿",
    "X85n1594_005:0571a10": "羅漢。五百比丘聞偈已。依教奉行。皆獲無漏。和修乃",
    "X85n1594_005:0571a11": "現十八變化。火光三昧。用焚其身。&#x6BF1;多收舍利。建塔",
    "X85n1594_005:0571a12": "於梵迦羅山。當此土周宣王二十二年乙未歲也。",
    "X85n1594_005:0571a13": "○阿育王造塔緣起",
    "X85n1594_005:0571a14": "[0571a14] 巴連弗邑國王。名頻頭娑羅。生子阿育。(此云無憂)身體麤",
    "X85n1594_005:0571a15": "濕。不喜見之。後值邊國恒乂尸羅反。諸子中獨命阿",
    "X85n1594_005:0571a16": "育往伐。僅給朽鈍甲兵數十人。從者難之。阿育曰。我",
    "X85n1594_005:0571a17": "若應王。自有來應之者。作是語時。忽然兵甲從地湧",
    "X85n1594_005:0571a18": "出。即將往伐彼國。俱聞空中宣示。阿育王子。當王此",
    "X85n1594_005:0571a19": "天下。汝等勿興逆意。於是諸國悉平。至於海際。適王",
    "X85n1594_005:0571a20": "臥病。諸臣共扶。阿育將至王所。欲立為王。王聞不樂。",
    "X85n1594_005:0571a21": "即便命終。阿育心念。我若應王。諸天自然水灌我頂。",
    "X85n1594_005:0571a22": "素繒繫首。言訖。鐵輪飛降。王閻浮提。領一天下。阿育",
    "X85n1594_005:0571a23": "王如法葬父。王已即立。阿[少/兔]樓陀為大臣。時諸臣自",
    "X85n1594_005:0571a24": "持策立功。高心生輕慢。王知其意。乃&#x52C5;諸臣。伐花果",
    "X85n1594_005:0571b01": "之樹。而植刺棘。三&#x52C5;不從。即持利劍。手殺諸臣。阿[少/兔]",
    "X85n1594_005:0571b02": "樓陀勸王。宜立屠殺之人。時有兇惡耆黎子。自誇其",
    "X85n1594_005:0571b03": "能。王便為起屋舍。僅開一門。中作種種治罪之法。狀",
    "X85n1594_005:0571b04": "似地獄。兇人啟王。若入此中者。不復得出。王許之。爾",
    "X85n1594_005:0571b05": "時有一商主之子。厭世間苦。出家學道。遊行諸國。次",
    "X85n1594_005:0571b06": "第乞食。誤入屠舍。遙見舍中火車爐炭等。恐怖毛&#x7AEA;。",
    "X85n1594_005:0571b07": "便欲出門。兇主前來。執捉比丘。比丘心生悲悔。涕淚",
    "X85n1594_005:0571b08": "滿目。乞延一月。不聽。如是漸減。至於七日。乃聽。比丘",
    "X85n1594_005:0571b09": "勇猛精進。坐禪息心。至第七日。適王將一宮女。送付",
    "X85n1594_005:0571b10": "兇主。兇主取著臼中杵擣。須臾便成碎末。比丘見已。",
    "X85n1594_005:0571b11": "極生厭惡。我身不久。亦當如是。斷一切結。成阿羅漢。",
    "X85n1594_005:0571b12": "兇主語比丘言。期限已盡。比丘答曰。我心得解脫。斷",
    "X85n1594_005:0571b13": "除諸有盡。今此身骸。無復&#x6061;惜。兇主即執比丘。著鐵",
    "X85n1594_005:0571b14": "鑊油中。使者燃火。火不能熱。及至自燃火即猛盛。既",
    "X85n1594_005:0571b15": "開鑊蓋。見彼比丘。坐蓮華上。生希有心。即以啟王。王",
    "X85n1594_005:0571b16": "便嚴駕。率眾來看。比丘身升&#x8657;空。猶如鴈王。示種種",
    "X85n1594_005:0571b17": "變化。向王說偈曰。我是佛弟子。逮諸漏已盡。生死大",
    "X85n1594_005:0571b18": "恐怖。我今悉得脫。阿育王聞已。於佛法所。生大敬信。",
    "X85n1594_005:0571b19": "白比丘言。佛未滅度時。何所記說。答曰。佛記。大王於",
    "X85n1594_005:0571b20": "我滅後。過百歲時。於巴連弗邑。有三億家。彼國有王。",
    "X85n1594_005:0571b21": "名曰阿育。當王此閻浮提。為轉輪王。正法治化。又復",
    "X85n1594_005:0571b22": "宣布我舍利。於閻浮提。立八萬四千塔。王今造此大",
    "X85n1594_005:0571b23": "地獄。殺害無量。宜應承佛所記。如法修行。阿育王合",
    "X85n1594_005:0571b24": "掌作禮。我得大罪。惟願佛子受我懺悔。勿復責我愚",
    "X85n1594_005:0571c01": "人。比丘度阿育王已。乘空而化。時王欲出兇主留之。",
    "X85n1594_005:0571c02": "王曰。汝欲殺我耶。答曰如是。王曰。誰先入此中。答曰",
    "X85n1594_005:0571c03": "我是。王曰。若然者汝先應取死。即&#x52C5;左右。將兇主著",
    "X85n1594_005:0571c04": "膠舍中。以火燒之。又&#x52C5;壞此地獄。施眾生。無畏王乃",
    "X85n1594_005:0571c05": "至王舍城。取佛塔中舍利。作八萬四千金銀&#x7460;璃頗",
    "X85n1594_005:0571c06": "&#x68C3;篋。又作八萬四千四寶瓶。&#x52C5;諸鬼神。造八萬四千",
    "X85n1594_005:0571c07": "塔。耶舍尊者舒指。放光八萬四千道。令捷疾鬼。於閻",
    "X85n1594_005:0571c08": "浮提城邑聚落。滿一億家者。各立一塔。在震旦國者。",
    "X85n1594_005:0571c09": "一十九所○初世尊與諸比丘。循邑而行。時有二童",
    "X85n1594_005:0571c10": "子。一名闍耶。二名毗闍耶。共在沙中嬉戲。遙見世尊。",
    "X85n1594_005:0571c11": "三十二相莊嚴其體。闍耶心念。我當以麥&#x9EA8;上佛。仍",
    "X85n1594_005:0571c12": "手捧細沙。著世尊&#x9262;中。毗闍耶亦合掌隨喜。時童子",
    "X85n1594_005:0571c13": "發願言。以惠施善根功德。令得一天下一繖蓋王。即",
    "X85n1594_005:0571c14": "於此處生。得供養諸佛。世尊微笑。告阿難曰。我滅度",
    "X85n1594_005:0571c15": "百年之後。此童子於巴連弗邑。統領一天下。轉輪王",
    "X85n1594_005:0571c16": "姓孔雀。名阿育。正法治化。又復廣布我舍利。造八萬",
    "X85n1594_005:0571c17": "四千塔。阿難汝可取此&#x9262;中所施之沙。捨著如來經",
    "X85n1594_005:0571c18": "行處。阿難如教奉行。",
    "X85n1594_005:0571c19": "○阿育王參禮優波&#x6BF1;多",
    "X85n1594_005:0571c20": "[0571c20] 時巴連弗邑。有上座。名耶舍。阿育王深生禮敬。立雞",
    "X85n1594_005:0571c21": "雀精舍。請耶舍主之。至是復詣雞雀。白耶舍曰。更有",
    "X85n1594_005:0571c22": "比丘。佛所授記。當作佛事否。我當往詣。供養恭敬。耶",
    "X85n1594_005:0571c23": "舍答曰。佛般涅槃時。游行至摩偷羅國。告阿難曰。於",
    "X85n1594_005:0571c24": "我般涅槃百歲之後。當有長者子。名優波&#x6BF1;多。出家",
    "X85n1594_005:0572a01": "學道。號無相佛。王曰。今已出世不。答曰。已出世。住在",
    "X85n1594_005:0572a02": "優留荼山中。王聞已。便欲詣彼。令使者告報。&#x6BF1;多思",
    "X85n1594_005:0572a03": "惟。若王來者。無量侍從殺害微蟲。答使者曰。我當自",
    "X85n1594_005:0572a04": "詣王所。&#x6BF1;多遂至王國。王大歡喜。至尊者前。五體投",
    "X85n1594_005:0572a05": "地。長跪合掌。而言曰。我今領此閻浮提。受輪王位。不",
    "X85n1594_005:0572a06": "以為喜。今&#x89A9;尊者。如&#x89A9;於佛。踴躍無量。如來弟子乃",
    "X85n1594_005:0572a07": "能如是。又曰。尊者顏貌端正。而我形體醜陋。何也。&#x6BF1;",
    "X85n1594_005:0572a08": "多說偈曰。我行布施時。淨心好財物。不如王布施。以",
    "X85n1594_005:0572a09": "沙施於佛。王又白言。願尊者示我佛所說法。遊行處。",
    "X85n1594_005:0572a10": "并佛記。諸大弟子塔所。當禮拜供養。&#x6BF1;多曰。善哉善",
    "X85n1594_005:0572a11": "哉。遂將王至彼所。一一指。示供養訖。至示阿難塔曰。",
    "X85n1594_005:0572a12": "此人是佛侍者。多聞第一。撰集佛經。王遂捨百億珍",
    "X85n1594_005:0572a13": "寶。供養是塔。告諸臣曰。如來之體身。法身性清淨。彼",
    "X85n1594_005:0572a14": "悉能奉持。是故供養勝。法燈常存世。滅此愚癡冥。皆",
    "X85n1594_005:0572a15": "繇從彼來。是故供養勝○王復詣菩提樹下。手持香",
    "X85n1594_005:0572a16": "爐。向四方作禮。願如來賢聖弟子。在諸方者。悉來集",
    "X85n1594_005:0572a17": "會。時三萬大阿羅漢。王見第一座無人。問其故。海意",
    "X85n1594_005:0572a18": "尊者曰。此是賓頭盧位。此人親見佛來。王曰。今在何",
    "X85n1594_005:0572a19": "處。海意曰。且待須臾。言訖。賓頭盧從空而下。王請就",
    "X85n1594_005:0572a20": "座禮敬。賓頭盧不顧。王乃問。承聞尊者親見佛來是",
    "X85n1594_005:0572a21": "否。賓頭盧以手策起眉曰。會麼。王曰不會。曰阿耨達",
    "X85n1594_005:0572a22": "池龍王。曾請佛齋。吾是時亦預其數。"
}