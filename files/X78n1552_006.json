{
    "X78n1552_006:0418b03": "修西聞見錄卷六",
    "X78n1552_006:0418b05": "東土 雞園偶 集",
    "X78n1552_006:0418b06": "朱道人事略雲陽子",
    "X78n1552_006:0418b07": "[0418b07] 朱道人。丹陽民也。為本縣昌國寺司香火。齋戒念佛。",
    "X78n1552_006:0418b08": "人咸敬信之。忽一日。謂鄉城諸相識曰。我欲化汝等",
    "X78n1552_006:0418b09": "薪一把。積之以焚我身。或笑之曰。汝圓寂耶。若不自",
    "X78n1552_006:0418b10": "焚。我等來焚汝。至期大眾都集。道人中坐。徐起坐薪",
    "X78n1552_006:0418b11": "上。命眾舉火。眾不忍。乃自焚焉。昌國主人奔而赴其",
    "X78n1552_006:0418b12": "前。道人心忽飛出。主人哭而滅其火。納其心。全身皆",
    "X78n1552_006:0418b13": "不壞。乃鎔金以加其上。人皆見道人。坐雲中。鳴魚西",
    "X78n1552_006:0418b14": "去。凡地方有警。人皆預見道人。坐雲中擊木魚。聲聲",
    "X78n1552_006:0418b15": "入聽。",
    "X78n1552_006:0418b16": "鄭抱因周國定",
    "X78n1552_006:0418b17": "[0418b17] 抱因。揚州鄭氏子。為酒工。棄而傭於廟。不樂也。自投",
    "X78n1552_006:0418b18": "而歸於玉尺。願侍左右。然光不定。又慕&#x894D;教某而聽",
    "X78n1552_006:0418b19": "其講。以為念佛不必出聲。遂一病而不能念佛以至",
    "X78n1552_006:0418b20": "於死。抱因為人。頗有心於布施接引。於念佛尤力。每",
    "X78n1552_006:0418b21": "天寒四更。在雞園彌勒殿繞案而誦佛名。聲搖搖如",
    "X78n1552_006:0418b22": "大地微動。玉尺心喜之。乃以同住中有一先輩。恨其",
    "X78n1552_006:0418b23": "妨於睡。止其高聲。遂&#x9B31;然不自伸。故非人得其便。引",
    "X78n1552_006:0418b24": "而致之&#x894D;教之前也。後玉尺為彼供燈鏡誦大悲&#x546A;。",
    "X78n1552_006:0418c01": "呼其名。七日。然後大作佛七以拯其魂爽。抱因之淨",
    "X78n1552_006:0418c02": "土。本在空中。無有障也。",
    "X78n1552_006:0418c03": "一切人能成聖用說鄭應房",
    "X78n1552_006:0418c04": "[0418c04] 凡工匠之作佛像者必生天。故刻帝釋書之人。或轉",
    "X78n1552_006:0418c05": "身入忉利天。得小部署。此理之常。無足怪者。黃生打",
    "X78n1552_006:0418c06": "鐵而往生。彼是修得。非報得也。報得者自不知。修得",
    "X78n1552_006:0418c07": "者自知之。一有心一無心也。",
    "X78n1552_006:0418c08": "書姚佛度事楊省愚",
    "X78n1552_006:0418c09": "[0418c09] 常州三河口老農姚佛度。不食葷血。喜行方便利益",
    "X78n1552_006:0418c10": "事。眾避紅巾。老弱疲於行。佛度挺身負之竄。往來救",
    "X78n1552_006:0418c11": "脫數百計。寇退。富室設粥局。佛度往。司事者曰。汝來",
    "X78n1552_006:0418c12": "食粥乎。蓋以其衣藍縷也。佛度曰否。我來輸粟。則磬",
    "X78n1552_006:0418c13": "所有以濟人。謂人曰。越日西行矣。及期。端坐而化。",
    "X78n1552_006:0418c14": "書江陰某甲事楊省愚",
    "X78n1552_006:0418c15": "[0418c15] 江陰某甲以技自食。碌碌也。遇西園道人。方以淨土",
    "X78n1552_006:0418c16": "書四散勸人。某聞風而起。遂半日治生。半日行持。路",
    "X78n1552_006:0418c17": "中亦佛聲不絕。忽一日謂人。吾七日後往西。遂精進",
    "X78n1552_006:0418c18": "一室。飲水。稱佛名。及期坐逝。同人置缸中。&#x5307;&#x5307;避寇。",
    "X78n1552_006:0418c19": "三年後。啟缸視之。全身不朽。"
}