{
    "X77n1524_016:0483a01": "補續高僧傳卷第十六",
    "X77n1524_016:0483a02": "吳門華山寺沙門 明河 撰",
    "X77n1524_016:0483a03": "  習禪篇",
    "X77n1524_016:0483a04": "明 翠峰山公傳(附圓月．明律)",
    "X77n1524_016:0483a05": "[0483a05] 德山。號翠峰。關陝西夏人。幼質朴。深慕禪悅。年三十",
    "X77n1524_016:0483a06": "始出俗。從靈南牛首寺海公為弟子。束戒縛禪。日積",
    "X77n1524_016:0483a07": "月磨。漸有契會。海公就化。師得以自便。因遍參叢席。",
    "X77n1524_016:0483a08": "足跡殆半天下。雖歷諸禪老鉗椎。而&#x788D;膺之物終未",
    "X77n1524_016:0483a09": "脫。然偶遇古峰上人。憫師為道之勤。勸見寶月潭公。",
    "X77n1524_016:0483a10": "潭公。為時大禪伯。聲光顯著。一見相契。遂示以法要。",
    "X77n1524_016:0483a11": "且曰。子期心固遠。然終欠一番徹骨在。必過此一番。",
    "X77n1524_016:0483a12": "死中發活。始可面目向人。出言吐氣。皆有著落。不然",
    "X77n1524_016:0483a13": "徒使伎倆。了沒交涉也。師聞忽醒。即日辭去。入伏牛",
    "X77n1524_016:0483a14": "山。傍崖結茆。日食麩糠草根。不知身為何物。如是六",
    "X77n1524_016:0483a15": "年。而豁然融貫。瓣香為潭公嗣。不忘所本也。自是遠",
    "X77n1524_016:0483a16": "近奔赴。法席大張。相從者動以千計。以眾盛故。魔起",
    "X77n1524_016:0483a17": "浮言。 上聞。天威震怒。眾皆為師危之。或勸師暫避。",
    "X77n1524_016:0483a18": "不從。安坐丈室。略無懼色。而卒亦無他。此在都門吉",
    "X77n1524_016:0483a19": "祥寺時事也。既而捨眾歸伏牛。而眾終不捨師。故伏",
    "X77n1524_016:0483a20": "牛之眾。視吉祥為尤盛。說法三十餘年。度人不可稱",
    "X77n1524_016:0483a21": "記。一旦謂眾曰。歸歟。歸歟。吾北人。歸化首丘。吾之願",
    "X77n1524_016:0483a22": "也。遂還京。居延壽。延壽在吉祥東。師所創也。未幾而",
    "X77n1524_016:0483a23": "寂。年八十有一。弟子奉全身。瘞於寺普同塔之後。師",
    "X77n1524_016:0483a24": "梵貌頎偉。觀視凝定。喜怒不形于色。有容人之德。學",
    "X77n1524_016:0483b01": "子不諭其意。師諄諄為教。必使達之而後已。持身甚",
    "X77n1524_016:0483b02": "約。所蓄無長物。得檀施輒緣手盡。以廣二田。若於己",
    "X77n1524_016:0483b03": "無與焉者。有為師贊者曰。有風斯清。有月斯明。猗歟",
    "X77n1524_016:0483b04": "翠峰。玉振金聲。師實錄。當之無愧。",
    "X77n1524_016:0483b05": "[0483b05] 圓月。字印空。姓熊。京師人。入翠峰之室。栖伏牛山。久",
    "X77n1524_016:0483b06": "之有得。性光顯露。闢道場開法。學子&#x9E8F;至。聲聞 九",
    "X77n1524_016:0483b07": "重。被 命於慶善戒壇。為受戒者宗師。",
    "X77n1524_016:0483b08": "[0483b08] 明律。字三空。姓龔氏。順天人。亦&#x751E;有聞於翠峰者。翠",
    "X77n1524_016:0483b09": "峰在伏牛。律結茅玉皇垛中。修念佛三昧。開龍興寺。",
    "X77n1524_016:0483b10": "率眾煉魔。晚住杭州虎跑寺。甘淡務實。於時無兩。萬",
    "X77n1524_016:0483b11": "曆乙卯。入滅。",
    "X77n1524_016:0483b12": "毒峰善傳(天淵湛附)",
    "X77n1524_016:0483b13": "[0483b13] 季善。祖鳳陽人。隨任生於廣東之雷陽。父姓吳。母鍾",
    "X77n1524_016:0483b14": "氏。稚小以佛事為兒戲。十七出家。初投源明和尚。明",
    "X77n1524_016:0483b15": "示以無字公案。囑云。須發大願。以自護持。師便發願。",
    "X77n1524_016:0483b16": "若生死不了。大事未明。遺棄修行。貪著名利。死墮阿",
    "X77n1524_016:0483b17": "鼻地獄。受苦無量。正統八年。入閩參無際。閉關力究。",
    "X77n1524_016:0483b18": "關中不設臥&#x7240;。安一&#x6AC8;。誓不倒身。以悟為則。昏沉來。",
    "X77n1524_016:0483b19": "因去&#x6AC8;立。誓不坐不近墻壁。遼空徑行。一朝聞鐘聲",
    "X77n1524_016:0483b20": "忽悟。說偈云。沉沉寂寂絕施為。觸著無端吼似雷。動",
    "X77n1524_016:0483b21": "地一聲消息盡。髑髏粉碎夢初回。見蒙隱楚山二老。",
    "X77n1524_016:0483b22": "又見月溪。溪印可之。天順庚辰。趙氏建西湖三塔寺。",
    "X77n1524_016:0483b23": "請師開山。繼興天目昭明。繼興吳山寶蓮。繼興南山",
    "X77n1524_016:0483b24": "甘露成化。庚子。掩關石屋寺。壬寅。慈雲嶺有寺。曰天",
    "X77n1524_016:0483c01": "真。僧宗綱。請師興建。事竣。即掩關杜人事。師一生苦",
    "X77n1524_016:0483c02": "功。無與倫比。雖得相應。而勒持彌督。涵養淘汰。至老",
    "X77n1524_016:0483c03": "無替。有四十餘年秪掩關之句。示寂後。真身覆以缸",
    "X77n1524_016:0483c04": "龕。藏天真石洞中。門人輯師言論行實。為三會語錄",
    "X77n1524_016:0483c05": "云。",
    "X77n1524_016:0483c06": "[0483c06] 福湛。號天淵。楚人也。居蓬溪智林。亦以勤苦入道。獲",
    "X77n1524_016:0483c07": "印於月溪。後開堂弘化。大為楚蜀學禪者所歸。有法",
    "X77n1524_016:0483c08": "語二卷。曰天淵錄。七十七歲而化。倒騎鐵馬吼西風。",
    "X77n1524_016:0483c09": "明月清風一樣同。師偈也。月溪之門。自不乏人。語孤",
    "X77n1524_016:0483c10": "硬之風。二師為最。",
    "X77n1524_016:0483c11": "法舟濟傳",
    "X77n1524_016:0483c12": "[0483c12] 道濟。字法舟。張氏子。生[橘-矛+隹]李思賢里。少爽拔。未&#x751E;入",
    "X77n1524_016:0483c13": "鄉較。而義辯宿成。為里中所異。年十八忽猛省。白父",
    "X77n1524_016:0483c14": "母求出俗。勿許。遂日夜坐。不事生產。又三年。潛入天",
    "X77n1524_016:0483c15": "寧寺為行者。時默堂宣禪師。受月舟和尚法印。歸自",
    "X77n1524_016:0483c16": "繁昌。法筵龍象。蹌蹌濟濟。師服勤之餘。多所諮訪。久",
    "X77n1524_016:0483c17": "之。詣東禪。依昂公薙染。昂法叔吉菴祚禪師者。默堂",
    "X77n1524_016:0483c18": "子也。知見精確。而道行清苦。師折節事之。古德入道",
    "X77n1524_016:0483c19": "因緣。朝夕參叩。以為不至古人休歇田地不止。偶行",
    "X77n1524_016:0483c20": "廊廡間。聞佛殿磬聲。豁然契悟。尋趨方丈。菴望見笑",
    "X77n1524_016:0483c21": "曰。子著賊也。師曰。賊已收下。曰。贓在甚處。師振坐具",
    "X77n1524_016:0483c22": "曰。狼籍狼籍。曰。這掠&#x8657;漢。狼籍箇甚麼。師一喝歸眾。",
    "X77n1524_016:0483c23": "菴喜印可之。繼謁古印雲峰諸師。日益深奧。自是應",
    "X77n1524_016:0483c24": "機演化。雷動電激。章縫緇素。諸乞言者。憧憧然水陸",
    "X77n1524_016:0484a01": "並湊。無&#x8657;日矣。嘉靖初。眾請出世於金陵安隱寺。上",
    "X77n1524_016:0484a02": "堂舉拂子。召大眾云。見麼。又擊拂子云。聞麼。既是舉",
    "X77n1524_016:0484a03": "起便見。擊&#x7740;便聞。妙真如藏。非思非議。應用靈靈。奇",
    "X77n1524_016:0484a04": "哉奇哉。汝諸人。自不丈夫。顧乃傍人門戶。求知求見。",
    "X77n1524_016:0484a05": "韜晦家珍。甘為寒乞。將謂諸聖別有奇特也。廣額屠",
    "X77n1524_016:0484a06": "兒。颺下屠刀。便云。我是千佛一數。豈有曲折。作知見",
    "X77n1524_016:0484a07": "耶。丈夫子。何不恁麼便擔荷去。其指法徑要。大都類",
    "X77n1524_016:0484a08": "此。性恬靜。未&#x751E;誤干謁。隨緣遷轉。前後二十餘所。解",
    "X77n1524_016:0484a09": "包之後。不更出門戶。處大眾折大疑。無&#x788D;之辭。波騰",
    "X77n1524_016:0484a10": "雲湧。夜以繼日。曾不少倦。而燕間之日。泊然危坐。若",
    "X77n1524_016:0484a11": "不解語者。此其大凡也。師心精泯合時靈感通。以至",
    "X77n1524_016:0484a12": "&#x546A;移井石。錫出山泉。說法則蛙入晨&#x7255;。入定則神來",
    "X77n1524_016:0484a13": "夜室。自避倭之後。任真而放。雅同流俗。嬉笑怒罵。縱",
    "X77n1524_016:0484a14": "橫自調。而人不能測矣。庚申秋。寢疾且革。或勸起坐",
    "X77n1524_016:0484a15": "說偈。師曰。此皆文飾。非吾事也。以手搖曳而逝。年七",
    "X77n1524_016:0484a16": "十四。臘五十二。茶毗後。塔其骨於別室中。所說法語",
    "X77n1524_016:0484a17": "偈頌等若干言。門人正雨輩。集而梓行。",
    "X77n1524_016:0484a18": "月心寶公傳",
    "X77n1524_016:0484a19": "[0484a19] 德寶。字月心。金臺錦衣衛族。父吳公。母丁氏。舉師於",
    "X77n1524_016:0484a20": "正德壬申年。既冠。偶過講肆。聞法師講華嚴大疏。至",
    "X77n1524_016:0484a21": "十地品初地菩薩捨國城妻子頭目髓腦處。發憤歎",
    "X77n1524_016:0484a22": "曰。千古猶今。同一幻夢。富貴功名。縱得奚益。遂投廣",
    "X77n1524_016:0484a23": "慧院能長老出家。既祝髮具戒。知有向上事。不自便",
    "X77n1524_016:0484a24": "休。必期真悟。即腰包行&#x811A;。一時老宿。號稱明眼者。罔",
    "X77n1524_016:0484b01": "不蒙參而戶謁。指點功夫。揩磨見地。造詣日益深密。",
    "X77n1524_016:0484b02": "後因寶峰指。見關于嶺和尚。入室次。連下語數十轉。",
    "X77n1524_016:0484b03": "皆不契。師心路俱絕。一日因洗菜水邊。忽一莖墮水。",
    "X77n1524_016:0484b04": "隨水圓轉。捉之不著。忽有省。喜甚。提籃歸。見嶺立簷",
    "X77n1524_016:0484b05": "下。問師是甚麼。曰一籃菜。嶺曰。何不別道一句。師曰。",
    "X77n1524_016:0484b06": "請和尚別問來。嶺復詰以靈雲桃花。趙州柏子。皆隨",
    "X77n1524_016:0484b07": "問而答。復問玄沙不肯話。師隨聲便喝。拂袖而出。次",
    "X77n1524_016:0484b08": "早入室。問訊侍立。頃嶺顧視傍僧曰。汝等欲解作活",
    "X77n1524_016:0484b09": "計。這上座。便是活樣子也。師即震喝而出。後復同爽",
    "X77n1524_016:0484b10": "菴。參襄西大覺圓和尚。覺門庭孤峻。自辦粥飯。始許",
    "X77n1524_016:0484b11": "掛搭。親炙四五月。語言無滯。覺曰。若以今時諸方。子",
    "X77n1524_016:0484b12": "當絕類為不可測人。今則不然。老僧將你爛熟底一",
    "X77n1524_016:0484b13": "則因緣問你。外道問佛。不問有言不問無言。世尊良",
    "X77n1524_016:0484b14": "久。外道便大悟佛旨。且既不涉有無。良久亦是閒名。",
    "X77n1524_016:0484b15": "正恁麼時。外道大悟箇甚麼。師儗答。覺急以手掩師",
    "X77n1524_016:0484b16": "口曰。止止。猶更掛齒在。師豁然頓省。乃曰。可謂東土",
    "X77n1524_016:0484b17": "衲僧。不如西天外道。自是名震海內。海內禪子。皆奔",
    "X77n1524_016:0484b18": "走座下矣。師隨緣開化。靡定所居。有語錄四卷。曰笑",
    "X77n1524_016:0484b19": "巖集。笑巖。師別號也。鄧定宇曰。笑巖上堂。棒喝縱橫",
    "X77n1524_016:0484b20": "矣。卒無一人承當。即笑巖不失利安在。為時雨而化。",
    "X77n1524_016:0484b21": "無亦婆子心切歟。晚年屏居京師柳巷。幾至結舌亡",
    "X77n1524_016:0484b22": "鋒。而具真實。為生死心者。亦不惜為一見。如師者。固",
    "X77n1524_016:0484b23": "末世之光明幢也。以萬曆辛巳正月示寂。閱世七十。",
    "X77n1524_016:0484b24": "僧臘四十有九。塔全身於城西之北門。",
    "X77n1524_016:0484c01": "常潤．善真二師傳",
    "X77n1524_016:0484c02": "[0484c02] 常潤。字大千。號幻休。江西進賢黃氏子。幼失二親。從",
    "X77n1524_016:0484c03": "父出游。遂入佛牛山出家。學攝心。浮泛不得力。誓遍",
    "X77n1524_016:0484c04": "參。南詢萬松林公於徑山。折而入都。聽松秀二法師",
    "X77n1524_016:0484c05": "講楞嚴。至圓明了知處。忽有省。復謁大方蓮公。最後",
    "X77n1524_016:0484c06": "入少林。參宗主小山書公。言機相合。如函蓋。究進之",
    "X77n1524_016:0484c07": "力。日益精勇。一日舉洞山過水頌請益。公詰之曰。既",
    "X77n1524_016:0484c08": "不是。渠畢竟是何人。師于言下霍然。以偈答曰。若要",
    "X77n1524_016:0484c09": "識此人。有箇真消息。無相滿&#x8657;空。有形沒&#x8E2A;跡。曾為",
    "X77n1524_016:0484c10": "佛祖師。&#x751E;作乾坤則。龜毛拂上清風生。兔角杖頭明",
    "X77n1524_016:0484c11": "月出。公囑令加護。未幾辭去。公授之偈。以少室相累。",
    "X77n1524_016:0484c12": "師謝未遑。及公歸寂。大眾迎師于都門。三辭不獲已。",
    "X77n1524_016:0484c13": "乃赴。座下士百七人。聞所未聞。得未曾有。咸謂寶鏡",
    "X77n1524_016:0484c14": "重光。先堂頭付託得人矣。&#x751E;遊五臺。講法華於壽明",
    "X77n1524_016:0484c15": "寺。眾見白光繞座。偶行路次一精舍。眾沙門。羅拜稱",
    "X77n1524_016:0484c16": "祖師。云。昨夢伽藍神掃門。旦日祖師過此。今師適來。",
    "X77n1524_016:0484c17": "師笑曰。祖師過去久矣。師居堂頭位。且久卓然。有古",
    "X77n1524_016:0484c18": "人之風。大司馬汪公道昆謂。師魁然修碩。容止莊嚴。",
    "X77n1524_016:0484c19": "其嚮應如洪鐘。其普度如廣筏。其砥波流如山立。其",
    "X77n1524_016:0484c20": "隨機而顯化。如珠走盤。至其稟獨覺。覺&#x7FA3;迷日孳孳",
    "X77n1524_016:0484c21": "然。以道自任。(云云)。信非&#x8657;語也。以萬曆乙酉歲四月",
    "X77n1524_016:0484c22": "示寂。大宗伯陸公樹聲。文其石以頌德。",
    "X77n1524_016:0484c23": "[0484c23] 善真。字實相。南昌人。姓熊氏。參幻休而未盡幻休。人",
    "X77n1524_016:0484c24": "疑為不及休。或以為過休者也。幼業儒而不安於儒。",
    "X77n1524_016:0485a01": "每以三教誰尊問人。人以佛對。遂棄儒往廬山。禮湛",
    "X77n1524_016:0485a02": "堂和尚祝髮。雅志參訪。初游閩之武夷。聽默菴禪師",
    "X77n1524_016:0485a03": "提唱公案。竟月無入。乃以己臆。下視諸方。既而悔之。",
    "X77n1524_016:0485a04": "游楚興國。州建一寺。葺清規安眾其中。太守任公。奉",
    "X77n1524_016:0485a05": "事惟謹。道望翕然。甫及期捨去。入少林。謁休和尚參。",
    "X77n1524_016:0485a06": "機緣往返不薦。曰且作長行粥飯僧。雖然。此老真吾",
    "X77n1524_016:0485a07": "師也。故其後所游至。皆稱少林焉。自是行蹤益遠。遍",
    "X77n1524_016:0485a08": "歷吳楚滇蜀。禮南華之塔。訪雞足之衣。天台雲。峨眉",
    "X77n1524_016:0485a09": "雪。皆師杖間物耳。抵&#x8D11;州疾作。命在呼吸。兀坐不睡。",
    "X77n1524_016:0485a10": "其徒明空進曰。師曾講觀法如指掌。今何以臨渴掘",
    "X77n1524_016:0485a11": "井。請放開養疾為正。師首肯。疾愈。囑徒曰。父子上山。",
    "X77n1524_016:0485a12": "各自努力。因入頂山獨棲。以薑葉為衣。野菜為食。適",
    "X77n1524_016:0485a13": "於雪夜負薪。霍然有省。住三年。入終南雲霧山。居九",
    "X77n1524_016:0485a14": "石坪。人云。此坪不開久矣。曾有六七人。入坪採木死",
    "X77n1524_016:0485a15": "於虎。師不為意。捫蘿剪棘。露坐七晝夜。稍開一徑於",
    "X77n1524_016:0485a16": "坪。建一室。名蘿月山房。修靜其中。雖絕粒經旬。處之",
    "X77n1524_016:0485a17": "夷然自得也。時休和尚已化。聞之為位拜哭。歎曰。先",
    "X77n1524_016:0485a18": "師一把椅子可惜。或曰。師得無有餘念乎。師曰。此處",
    "X77n1524_016:0485a19": "安容。念為祖庭所繫不為人耳。未幾。入秦。遊太白山",
    "X77n1524_016:0485a20": "靈山。將之華山。講道德南華二經。為士大夫延回漢",
    "X77n1524_016:0485a21": "南。講首楞嚴。仍入蜀廣元縣漢王山靜居。頓成叢林。",
    "X77n1524_016:0485a22": "已應雪峰寧羌二講。未久。門人請還漢王山。乃以萬",
    "X77n1524_016:0485a23": "曆戊戌五月示寂。遺言有樂志論。一行三昧說。及淨",
    "X77n1524_016:0485a24": "土應驗。山房夜話。詩偈雜作。傳於世。紫柏尊者曰。真",
    "X77n1524_016:0485b01": "禪師持行高潔。與余意氣相期。惜不得與之雅遊。僅",
    "X77n1524_016:0485b02": "於峨嵋一交臂。而失之。曾投一偈。冀續後緣。而今則",
    "X77n1524_016:0485b03": "已矣。世之君子。試讀其樂志諸篇。可想而見也。師住",
    "X77n1524_016:0485b04": "峨嵋臥雲臺時。達師曾過訪之。故及之云。",
    "X77n1524_016:0485b05": "孤月禪師傳",
    "X77n1524_016:0485b06": "[0485b06] 淨澄。燕京西河張氏子。生時。偶二僧至門。厥父喜。即",
    "X77n1524_016:0485b07": "請安名。僧曰。此兒非常。應名清正。未幾。父母相繼亡。",
    "X77n1524_016:0485b08": "師決志出家。行至雙城子。路逢僧求落髮。詢其來緣。",
    "X77n1524_016:0485b09": "乃初立名僧也。遂就金河寺剃落。其師令習經業。師",
    "X77n1524_016:0485b10": "不悅。示以念佛法門。未周歲其師死。偶遇五臺善公。",
    "X77n1524_016:0485b11": "易名曰淨澄。即走古華嚴鍊磨。日夜逼拶。忽疑滯頓",
    "X77n1524_016:0485b12": "開。如釋重負。求證於廣恩月溪老人。溪轉數語。師汗",
    "X77n1524_016:0485b13": "下不能對。因俾參無字。久之。獲印可。付以拂子手卷。",
    "X77n1524_016:0485b14": "南游濟河。舟沒所有俱失。身附浮木獲免。自思所得",
    "X77n1524_016:0485b15": "未愜。即誓曰。此行。若不大悟而還者。有如河。自此提",
    "X77n1524_016:0485b16": "參益切。入蜀飛雪山獨居。弔影三年。一日造飯。遂定",
    "X77n1524_016:0485b17": "去。覺時飯生白醭。靜中&#x751E;聞百里外人聲。久&#x7740;地打",
    "X77n1524_016:0485b18": "坐。足為冷濕所乘。忽不能起。幸得人荷至後山。調息",
    "X77n1524_016:0485b19": "始愈。一日坐木上。正爾湛寂。忽聞爆竹聲。豁然心空。",
    "X77n1524_016:0485b20": "自是方得一切時中。洞然明妙。請印於圓覺法鑑和",
    "X77n1524_016:0485b21": "尚。又造廣福雲谷老人。谷見其一向孤&#x9008;&#x9008;底。即問",
    "X77n1524_016:0485b22": "曰。你&#x5374;似個死人。我且問你。大死底人。&#x5374;活時如何。",
    "X77n1524_016:0485b23": "師曰。眉毛眼上橫。鼻孔大頭垂。又問如何是無字意。",
    "X77n1524_016:0485b24": "師曰。風行草偃。水到渠成。又問。大地平沉。&#x8657;空粉碎。",
    "X77n1524_016:0485c01": "汝向甚麼處。安身立命。師曰。雲消山嶽露。日出海天",
    "X77n1524_016:0485c02": "青。谷肯之。天順改元。還清涼。道聲遠播。代藩請詣內",
    "X77n1524_016:0485c03": "掖問道。感光明炤徹內外。王大悅。因就華嚴谷建寺。",
    "X77n1524_016:0485c04": "請額曰普濟。奉師開法其中。有清涼語錄。行世。&#x751E;作",
    "X77n1524_016:0485c05": "山居詩云。甘貧林下思悠悠。竹榻橫眠枕石頭。格外",
    "X77n1524_016:0485c06": "生涯隨分足。都緣胸次一無求。又云。自住丹崖綠水",
    "X77n1524_016:0485c07": "傍。了無榮辱與閒忙。老僧不會還源旨。一住山青葉",
    "X77n1524_016:0485c08": "又黃。復坐脫於本寺。",
    "X77n1524_016:0485c09": "石頭回禪師傳",
    "X77n1524_016:0485c10": "[0485c10] 自回。東川合州人。世為石工。雖不識字。志慕空宗。為",
    "X77n1524_016:0485c11": "僧於景德寺。精戒謹言。求人口授法華。日取崖石。手",
    "X77n1524_016:0485c12": "不釋鎚鑿。而誦經不輟。南堂靜禪師。見而愍之。令罷",
    "X77n1524_016:0485c13": "誦。一意看趙州勘婆因緣。師念念不去心。久之。因鑿",
    "X77n1524_016:0485c14": "石石稍堅。盡力一槌。瞥見火光。遂大悟。說偈曰。用盡",
    "X77n1524_016:0485c15": "功夫。渾無巴鼻。火光迸散。元在這裏。南堂可之。為石",
    "X77n1524_016:0485c16": "工而又因石悟。諸方稱石頭和尚。有頌云。石頭和尚。",
    "X77n1524_016:0485c17": "咬嚼不入。打破&#x8657;空。露些子跡。既而歸釣魚山。建護",
    "X77n1524_016:0485c18": "國禪林。大開爐&#x97B2;。從化者眾。著草菴歌警世。其末云。",
    "X77n1524_016:0485c19": "老僧不知輪甲子。一葉落知天下秋。後自甃石二十",
    "X77n1524_016:0485c20": "四片為龕。自入掩門而逝。又有回禪師者。婺州人。育",
    "X77n1524_016:0485c21": "王諶和尚嗣也。住南澗西巖。新行經界法。回芟去茶",
    "X77n1524_016:0485c22": "窠植松柏。人訴於有司。追之甚峻。回曰。少待。吾行也。",
    "X77n1524_016:0485c23": "即剃頭沐浴。陞堂辭眾曰。使命追呼不暫停。爭如長",
    "X77n1524_016:0485c24": "往事分明。從前有箇無生曲。且喜今朝調已成。瞑目",
    "X77n1524_016:0486a01": "而化。有司遂寢其事。",
    "X77n1524_016:0486a02": "無盡燈禪師傳",
    "X77n1524_016:0486a03": "[0486a03] 祖燈。無盡其字也。族王氏。四明人。父好謙。&#x751E;寫華嚴",
    "X77n1524_016:0486a04": "經。五色舍利。見於筆端。師年方幼。歎曰。般若之驗。一",
    "X77n1524_016:0486a05": "至於斯邪。即求出家。依郡之天寧東白明公。秉戒於",
    "X77n1524_016:0486a06": "開元奎律師。已而日溪泳公。來代明公說法。命掌綱",
    "X77n1524_016:0486a07": "維司藏鑰。日溪升堂。師出問曰。生死事大。無常迅速。",
    "X77n1524_016:0486a08": "乞賜指示。溪曰。十二時中。密密參究。忽然觸著。&#x5374;來",
    "X77n1524_016:0486a09": "再問。師抗聲曰。無常迅速。生死事大。語未終。溪便喝。",
    "X77n1524_016:0486a10": "師遽禮拜。溪曰。見何道理。便爾作禮。師曰。開口即錯。",
    "X77n1524_016:0486a11": "溪領之。服勤數載。復出參名德。以驗其所證。時中峰",
    "X77n1524_016:0486a12": "本公在天目。方山瑤公居淨慈。無見&#x89A9;公住華頂。斗",
    "X77n1524_016:0486a13": "巖芳公主景星。師皆與之辨。詰其所印。&#x8462;不異日溪",
    "X77n1524_016:0486a14": "云。師得道已。思韜晦而護持之。乃入天台上雲峰。縛",
    "X77n1524_016:0486a15": "草為廬。宴坐其間。虎狼蛇豕。交跡於戶外。師攝伏之。",
    "X77n1524_016:0486a16": "不能加害。日與其徒修苦行。以自給。冬一裘。夏一葛。",
    "X77n1524_016:0486a17": "朝夕飯一盂。影不出山者。逾五十春秋。人多化之。有",
    "X77n1524_016:0486a18": "以土田為布施者。師辭曰。先佛以乞食為事。吾焉用",
    "X77n1524_016:0486a19": "此為。然天性尤孝謹。迎母童氏養山中。年九十四而",
    "X77n1524_016:0486a20": "終。眾以非沙門行讓之。師曰。世尊尚升忉利天。為母",
    "X77n1524_016:0486a21": "說經。我何人。斯敢忘所自哉 洪武己酉春。示微疾。",
    "X77n1524_016:0486a22": "二月八日夜將半。顧左右曰。天向明乎。對曰未也。或",
    "X77n1524_016:0486a23": "曰。和尚正當此際何如。師破顏微笑曰。昔古德坐疾。",
    "X77n1524_016:0486a24": "有問者云。還有不病者乎。古德云有。又問云。何物是",
    "X77n1524_016:0486b01": "不病者。古德云。阿爺阿爺。師舉此良久。又曰。如此喚",
    "X77n1524_016:0486b02": "做病得否。眾無言。師曰。色身無&#x751E;早求證悟。侍者執",
    "X77n1524_016:0486b03": "紙乞偈。師曰。無偈便不可死耶。乃書曰。生滅與去來。",
    "X77n1524_016:0486b04": "本是如來藏。拶倒五須彌。廓然無背向。擲筆端坐而",
    "X77n1524_016:0486b05": "逝。壽七十八。臘五十七。火化。異香襲人。所獲舍利。不",
    "X77n1524_016:0486b06": "可勝計。塔於峰之左原。大河衛鎮撫林君性宗。&#x751E;從",
    "X77n1524_016:0486b07": "師游。師勉以忠孝。迄能為國宣勞。為時顯人。恐師之",
    "X77n1524_016:0486b08": "行不白於叢林。請宋太史景濂文。宣師行業。其略云。",
    "X77n1524_016:0486b09": "嗚呼。若禪師者。可謂能守道而弗遷者矣。古之僧伽。",
    "X77n1524_016:0486b10": "多寄跡巖穴。友&#x70DF;霞而侶泉石。至有蹞步不與塵俗",
    "X77n1524_016:0486b11": "接者。治內之功純。務外之意絕也。風教日偷。學者。始",
    "X77n1524_016:0486b12": "不知自立。榮名利養之念。日交蝕於心胸。奔競干請。",
    "X77n1524_016:0486b13": "無所不至。是以來有識者之訕侮。可勝歎哉。禪師一",
    "X77n1524_016:0486b14": "&#x9262;。自將策厲學徒於寂寞之&#x6FF5;。雖施者填委。振起頹",
    "X77n1524_016:0486b15": "廢。重樓傑閣。彈指現前。亦未&#x751E;見其有為。震黃鍾於",
    "X77n1524_016:0486b16": "瓦釜雷鳴之際。翔靈鳳於眾禽紛翥之時。謂為禪師",
    "X77n1524_016:0486b17": "矯弊之功。非耶。",
    "X77n1524_016:0486b18": "會堂緣師傳",
    "X77n1524_016:0486b19": "[0486b19] 自緣。號會堂。姓陳氏。台之臨海人。父某。以詩書為業。",
    "X77n1524_016:0486b20": "人稱為石泉處士。母某氏。感奇夢而生。師氣骨不凡。",
    "X77n1524_016:0486b21": "翛然有出塵之趣。初為四明白雪寺觀公弟子。十七",
    "X77n1524_016:0486b22": "薙髮受具戒。即以縛禪為事。還台謁天寧日溪泳公。",
    "X77n1524_016:0486b23": "泳公一見。輒加獎予。泳遷淨慈。師從行。咨決心要知",
    "X77n1524_016:0486b24": "解。且日至漸息&#x7FA3;念。期造於無念。時處士君春秋高。",
    "X77n1524_016:0486c01": "師欲盡覲省之禮。復還台。道經寧海。日已暮。悲風號",
    "X77n1524_016:0486c02": "林莽間。師遑遑急走。欲求憩泊之地。竟不可得。夜行",
    "X77n1524_016:0486c03": "三里所。乃逢逆旅主人。破屋一間。不能蔽風雨。師竟",
    "X77n1524_016:0486c04": "夕不寐。明發。指天自誓曰。所不能建菴廬以延。旦過",
    "X77n1524_016:0486c05": "者有如日。闤闠中有妙相。古寺兩廡蕭然。不留一物。",
    "X77n1524_016:0486c06": "師往還視。喜曰是足以遂吾志矣。白於主僧。假西偏",
    "X77n1524_016:0486c07": "糞除蕪薉。具&#x7240;几。設衾褥。下至庖廚溷湢之屬。罔不",
    "X77n1524_016:0486c08": "整潔。吳楚閩浙之士。肩摩袂接。而至者如歸。皆得歇",
    "X77n1524_016:0486c09": "息安飽而去。其費一出師之經畫。先是。縣東有桃源",
    "X77n1524_016:0486c10": "橋。跨廣度河上。故有圓通閣。歲久將壓。縣人李斯民。",
    "X77n1524_016:0486c11": "撤而新之。邀致師為主。師遂遷至其處。遇過客如初。",
    "X77n1524_016:0486c12": "師猶以為未足。儉衣削食。建華嚴寶閣。月集善士。閱",
    "X77n1524_016:0486c13": "華嚴經。橋之南。復築彌陀閣。像淨土十六觀相。覽者",
    "X77n1524_016:0486c14": "觀相興行。啟發極樂正因。閣道行空。朱甍耀日儼然。",
    "X77n1524_016:0486c15": "如化人天宮矣。事聞於朝。授師金襴法衣。及錫佛心",
    "X77n1524_016:0486c16": "普濟之號。仍俾報恩寺額。以寵異之。師既受命。復自",
    "X77n1524_016:0486c17": "念曰。上之恩侈矣。顧塵居雜遝。無以稱清淨宏偉之",
    "X77n1524_016:0486c18": "觀。爰擇地縣北五里。而近大橋之陽。林樾蒼潤。蔚為",
    "X77n1524_016:0486c19": "神靈之壤。新建報恩院一區。晨夕帥其徒。以祝釐報",
    "X77n1524_016:0486c20": "上為務。繇是。兩地之間。鐘魚互答。有若東西家焉。元",
    "X77n1524_016:0486c21": "季政亂。海上兵動。烽火漲天。三閣與寺。皆鞠為茂草",
    "X77n1524_016:0486c22": "之場。師衋然傷心。又以興復為己任。持&#x9262;行化聚落",
    "X77n1524_016:0486c23": "中。隨其地建華嚴傳經之會。演說因果。屠沽為之易",
    "X77n1524_016:0486c24": "業。於是施者四集。師仍于桃源夾河。兩隄悉甃以石。",
    "X77n1524_016:0487a01": "建傑閣三楹間。命工&#x5850;佛菩薩天神諸像。畢工未久。",
    "X77n1524_016:0487a02": "而師厭世矣。師一旦早作。無疾如平時。索浴更衣。屬",
    "X77n1524_016:0487a03": "諸弟子。以見性為急。且曰。吾明日將逝。至期呼筆書",
    "X77n1524_016:0487a04": "偈。怡然委順。時 國朝洪武戊申三月某日。世壽五",
    "X77n1524_016:0487a05": "十九。僧臘四十二。龕留七日。顏貌如生。茶毗。得舍利",
    "X77n1524_016:0487a06": "無算。其徒即寺西北偏。塔而藏之。宋景濂為之銘。從",
    "X77n1524_016:0487a07": "學子方孝孺請也。",
    "X77n1524_016:0487a08": "雪庭傳",
    "X77n1524_016:0487a09": "[0487a09] 雪庭某公。自號梅雪隱人。杭仁和人。父桂姓。徵名。母",
    "X77n1524_016:0487a10": "徐氏。昆仲三人。師最少。以景泰丙子生。毀齒喪父。患",
    "X77n1524_016:0487a11": "痘風。雙目短視羞明。抱疾弗瘳。夢中。感金神教使出",
    "X77n1524_016:0487a12": "家。母兄不允。年十五。雖慕道求師。不得正眼。成化癸",
    "X77n1524_016:0487a13": "巳。聞四川休休翁。寓郡城仙靈寺。往叩之。一見契合。",
    "X77n1524_016:0487a14": "始落髮。受無字公案。日夜研究。猶滯沉寂之境。座元",
    "X77n1524_016:0487a15": "勉以看教。因閱楞嚴。至一毛端上現寶王剎。有疑。乙",
    "X77n1524_016:0487a16": "巳寓江陰乾明寺。忽&#x89A9;萬佛閣。金碧崢嶸於眉宇間。",
    "X77n1524_016:0487a17": "偶會得毛端現剎之句。始知幻寄兩間如夢如旅。又",
    "X77n1524_016:0487a18": "明年。因詠黃鸝。有作者云。此句法未得。意在言外之",
    "X77n1524_016:0487a19": "趣。繇此。茅塞泮然。衝口道云。多情自信惜春光。飛入",
    "X77n1524_016:0487a20": "園林錦繡鄉。記得小&#x7255;驚我夢。滿庭紅杏帶斜陽。後",
    "X77n1524_016:0487a21": "因除夕聞鐘。大悟曰。圓響心非聞。大千同一炤。抹過",
    "X77n1524_016:0487a22": "上頭關。更不存玄妙。乙卯。休休翁。應湖南淨慈請。師",
    "X77n1524_016:0487a23": "復依附。日逐尋究。乃蒙印可。所著有請益警進。拈古",
    "X77n1524_016:0487a24": "頌古。擬寒山。和永明詩偈等。凡二十卷。號幻寄集。夫",
    "X77n1524_016:0487b01": "幻即寄之跡。寄乃幻之跡。幻起寄亡。全寄是幻。幻逐",
    "X77n1524_016:0487b02": "寄生。全幻是寄。翳目生華。山河大地。華翳不生。空真",
    "X77n1524_016:0487b03": "實際。幻之寄之。誠哉兒戲。師自語也。",
    "X77n1524_016:0487b04": "天界成禪師傳",
    "X77n1524_016:0487b05": "[0487b05] 道成。字鷲峰。別號雪軒。居薊北之雲州。出家受具戒。",
    "X77n1524_016:0487b06": "結三人為友。雲游至山東之青州。居士&#x7A91;中。刻苦究",
    "X77n1524_016:0487b07": "參。&#x8107;不沾席者。三逾寒暑。一日忽見一老人自外而",
    "X77n1524_016:0487b08": "來。儀貌甚古。謂師曰。汝三人。苦學如此。他日必作法",
    "X77n1524_016:0487b09": "門梁棟。言已忽不見。繇是愈厲精苦。久之。聞濟南秋",
    "X77n1524_016:0487b10": "江潔公。大弘曹洞宗旨。遂往見之。潔問何處來。師曰。",
    "X77n1524_016:0487b11": "青州。曰。帶得青州布衫來否。師曰。呈似和尚了也。曰。",
    "X77n1524_016:0487b12": "如何是布衫下事。師曰。千年桃核裏。元是舊時仁。潔",
    "X77n1524_016:0487b13": "肯之曰。是汝本有之事。善自護持。他曰弘吾道。惜吾",
    "X77n1524_016:0487b14": "不及見矣。後出世住萊州大澤山。每說法。聽者千餘",
    "X77n1524_016:0487b15": "人。 洪武壬戌。 詔。天下設僧司。揀名德以居之。師",
    "X77n1524_016:0487b16": "首膺其選。授青州都綱。 高皇帝聞其賢。召為僧錄",
    "X77n1524_016:0487b17": "司右講經。命考試天下僧人。稱 旨。賜金襴衣。 命",
    "X77n1524_016:0487b18": "住持天界。懇辭。 上不允。賜詩留之。及 太宗文皇",
    "X77n1524_016:0487b19": "帝嗣位。命師宣諭日本陛辭。 賜金&#x9262;錫杖等物。既",
    "X77n1524_016:0487b20": "至。宣示 朝廷恩威。闡揚佛祖宗旨。自其國王而下。",
    "X77n1524_016:0487b21": "莫不俯伏向化。明年師還。而國人入貢。稱謝者即至",
    "X77n1524_016:0487b22": " 上大悅。陞師左善世。復率天下僧于鍾山。修設大",
    "X77n1524_016:0487b23": "會。師承 旨說法。聽者數萬人。是日有瑞應。 上聞",
    "X77n1524_016:0487b24": "之悅。御製感應詩三章。 賜師。累賜金帛。作大毗盧",
    "X77n1524_016:0487c01": "閣於寺後。 皇上北狩。數師入覲。賜賚甚厚。 仁宗",
    "X77n1524_016:0487c02": "在春宮時。有忌師之寵者。搆詞間之。及御極。遂謫師",
    "X77n1524_016:0487c03": "海南。 宣宗嗣位。首遣官召師還京。且 敕禮部左",
    "X77n1524_016:0487c04": "善世。到須別見。師至。入見便殿。慰勞甚至 賜綵段",
    "X77n1524_016:0487c05": "若干疋。鈔萬緡。仍 命掌僧錄司事。無何入疏。乞歸",
    "X77n1524_016:0487c06": "南京天界之西菴以終老。 上從之。賜白金楮幣。及",
    "X77n1524_016:0487c07": "[鐮-兼+(畏-田+卄)]金佛。敕兵部給驛舟。命中官護送。逾三歲。辛亥十",
    "X77n1524_016:0487c08": "二月八日。微疾端坐而逝。闍維。得堅固子無算於&#x7070;",
    "X77n1524_016:0487c09": "燼中。 上遣官諭祭賜塔所。師身長七尺。廣顙豐頤。",
    "X77n1524_016:0487c10": "脩然出人之表。歷事 四朝。五十餘年。三坐道場。四",
    "X77n1524_016:0487c11": "會說法。有語錄。行於世。",
    "X77n1524_016:0487c12": "古淵清公傳",
    "X77n1524_016:0487c13": "[0487c13] 清公者。不知何許人。重興南京永寧寺。以清苦自勵。",
    "X77n1524_016:0487c14": "親執勞役。寒暑無厭倦心。 天子嘉其勤。授以左覺",
    "X77n1524_016:0487c15": "義。以尸祝釐。雖處榮遇。而苦節彌&#x7AEA;。一室蕭然。朝夕",
    "X77n1524_016:0487c16": "稱佛名號拜禮。求速超脫。忽所事大士像。放白光縈",
    "X77n1524_016:0487c17": "縈如絲縷。盤旋於室。至夜如秉燭。復夢。大士謂曰。爾",
    "X77n1524_016:0487c18": "以精心懇禱。宜即參訪。了心為上。師拜受之。即掩關",
    "X77n1524_016:0487c19": "於弘濟寺。提無字話。心念相依。&#x8107;不沾席者三年。忽",
    "X77n1524_016:0487c20": "一念不生。三世際斷。經三日。夜見大千世界。光若琉",
    "X77n1524_016:0487c21": "璃。聞遠雞唱乃起。說偈曰。喔喔金雞報曉時。不因他",
    "X77n1524_016:0487c22": "響詎能知。三千世界渾如雪。井底泥蛇舞柘枝。他日",
    "X77n1524_016:0487c23": "以偈呈善世古林香公。公喝曰。多嘴漢。明日特為師",
    "X77n1524_016:0487c24": "上堂。纔&#x7AEA;起拂子。師隨奪之。自是得無&#x788D;機。人不敢",
    "X77n1524_016:0488a01": "嬰其鋒。且言。人吉凶無不懸應。自奉極淡薄。每有金",
    "X77n1524_016:0488a02": "帛之供。視之漠然。悉付&#x751E;住為公。眾須一心懇懇。為",
    "X77n1524_016:0488a03": "人惟恐不及。凡於法門無益之事。毫髮不經念慮。所",
    "X77n1524_016:0488a04": "以興永寧。莫大之功。舉之如掇。實。自道行中來。非緣",
    "X77n1524_016:0488a05": "報偶然也。",
    "X77n1524_016:0488a06": "真空傳",
    "X77n1524_016:0488a07": "[0488a07] 真空。泉南人。六歲時。墮井得不死。遂出家。既長。游關",
    "X77n1524_016:0488a08": "洛。歷終南衡嶽。遇師授。漸解悟。嘉靖己未。入羅浮。憩",
    "X77n1524_016:0488a09": "止永福寺寄食。一僧為之紉針補衲。時當暮春。游寺",
    "X77n1524_016:0488a10": "人甚盛。空置盂嘿坐。或投之錢。時在樹間。或佛燈下",
    "X77n1524_016:0488a11": "宴坐。入定已。則隨眾作務。人莫之知也。龍塘公。讀書",
    "X77n1524_016:0488a12": "寺中。見其色潤肌清。神光孤卓。亟叩之。乃知其深於",
    "X77n1524_016:0488a13": "禪也。龍塘問曰。力務如此。能無苦乎。空曰。米未熟。腰",
    "X77n1524_016:0488a14": "石何辭。吾今黃梅一行者耳。曰。然則汝他日成六祖",
    "X77n1524_016:0488a15": "耶。空曰。成則今成。何待他日。我自成我。何必六祖。浴",
    "X77n1524_016:0488a16": "佛日。寺僧敷高座。請空說法。空亦不辭。徑登坐發揮",
    "X77n1524_016:0488a17": "奧義。語音清亮。傾聽數百人。無不稱善。龍塘驚問之。",
    "X77n1524_016:0488a18": "答曰。偶然耳。成亦宿因也。無何出五羊少參。徐公迎",
    "X77n1524_016:0488a19": "至廨舍請法。過廣孝寺。徙觀音山。歸從者日以千計。",
    "X77n1524_016:0488a20": "緣震一時。僉謂。曹溪再來也。一日齋會。命弟子置木",
    "X77n1524_016:0488a21": "龕。龕成。辭眾入坐。眾驚哀。爭執卷請偈。龍塘聞而趨",
    "X77n1524_016:0488a22": "至。復出龕。溫敘如平生。既而復入。命閉龕。視之已長",
    "X77n1524_016:0488a23": "往。諸檀越思之。立祠觀音山。奉香火云。",
    "X77n1524_016:0488a24": "繼萬闍黎傳",
    "X77n1524_016:0488b01": "[0488b01] 繼萬。號古峰。建福寺僧。嘉靖十七年。入京受戒。祖母",
    "X77n1524_016:0488b02": "繼母前後死。廬墓六年。春秋七十有九而歿。其間閉",
    "X77n1524_016:0488b03": "關者四。計三十餘年。太史李少莊。贈以詩有云。篆&#x70DF;",
    "X77n1524_016:0488b04": "雲自結。簾影晝長閒。其高靜可想。有僧問。聶公道號",
    "X77n1524_016:0488b05": "甚麼。曰古峰。又問。如何是古峰景。答曰。乾坤長不老。",
    "X77n1524_016:0488b06": "今古獨能存。僧又問法名。曰。繼萬。曰。何不繼一。答云",
    "X77n1524_016:0488b07": "萬即是一。一即是萬。觀其應對機辨。似亦非槁然枯",
    "X77n1524_016:0488b08": "坐者云。聶公蓋其姓也。",
    "X77n1524_016:0488b09": "滿賢傳",
    "X77n1524_016:0488b10": "[0488b10] 滿賢。其先江西星子人。姓錢氏。自幼&#x9834;悟異。&#x751E;具戒",
    "X77n1524_016:0488b11": "後。參訪知識。得所契證。以因緣未偶。不得弘宣助化。",
    "X77n1524_016:0488b12": "諸方惜之。其所依祝髮。則為大淵。其所從入室。則為",
    "X77n1524_016:0488b13": "大安。其相與同參交證。則為月心融天。然諸老其所",
    "X77n1524_016:0488b14": "游履。初則廬嶽之黃巖。既為蓮華峰之普濟。歷白下",
    "X77n1524_016:0488b15": "武林諸勝剎間。孤峰&#x9599;市。靡不經練。而卒老于秀州",
    "X77n1524_016:0488b16": "之張家橋。師蚤歲出家。即知有向上事。初舉石邊水",
    "X77n1524_016:0488b17": "泠。花裏風香之句。末自瞥然。久之。於熱病中。打脫桶",
    "X77n1524_016:0488b18": "底。通身汗流。自是掃除建立。任意縱橫。&#x751E;束茅&#x8462;頂。",
    "X77n1524_016:0488b19": "草食茵衣。坐風宿雪。艱苦偏至者累年。人高其行。而",
    "X77n1524_016:0488b20": "卒不以著相誇修。作功德行佛事。孜孜無倦。又&#x751E;機",
    "X77n1524_016:0488b21": "鋒時起。意語俱捐。漚為沙界。電拂聖賢。人企其宗。而",
    "X77n1524_016:0488b22": "終不以恣。情越簡稱圓融。放而不流。用而無作。年六",
    "X77n1524_016:0488b23": "十五。以萬曆戊戌歲。化於張家橋。周海門。為銘其塔",
    "X77n1524_016:0488b24": "云。",
    "X77n1524_016:0488c01": "無明禪師傳",
    "X77n1524_016:0488c02": "[0488c02] 慧經。號無明。撫州崇仁裴氏子。形儀蒼古。天性澹然。",
    "X77n1524_016:0488c03": "無所好。九歲入鄉校。忽然若無意於人間世者。十七",
    "X77n1524_016:0488c04": "遂棄筆硯。慨然有求道志。偶入居士舍。見案頭金剛",
    "X77n1524_016:0488c05": "經。閱之輒終卷。忻然若獲故物。繇是斷葷酒。決定出",
    "X77n1524_016:0488c06": "家。依廩山忠禪師。執侍三年。凡聞所教。不違如愚。因",
    "X77n1524_016:0488c07": "閱傳燈。見僧問興善如何是道善曰大好山。師罔措。",
    "X77n1524_016:0488c08": "疑情頓發。後於峨眉住靜。因推石而悟。始落髮受具。",
    "X77n1524_016:0488c09": "住山二十四年。時邑之寶方。宋寶禪師故剎也。師居",
    "X77n1524_016:0488c10": "之。實萬曆甲午歲。師年四十有七矣。有僧問師曰。長",
    "X77n1524_016:0488c11": "老住此。曾見何人。師曰。從未行&#x811A;。僧師。豈以一隅而",
    "X77n1524_016:0488c12": "小天下乎。師善其言。遂棄寺而參方。足跡遍南北。紫",
    "X77n1524_016:0488c13": "柏尊者。深器重之。一時法門大老。相與&#x9167;酢。無不推",
    "X77n1524_016:0488c14": "譽。最後見五臺瑞峰和尚。契證底蘊。開法於壽昌。衲",
    "X77n1524_016:0488c15": "子&#x9E8F;至。壽昌。實西竺來公所創。師與來。同鄉同姓。人",
    "X77n1524_016:0488c16": "以師為來後身云。師之住壽昌也。不扳外援。不發化",
    "X77n1524_016:0488c17": "主。安道信緣。年迨七十。尚混勞侶。率眾開田。必先出",
    "X77n1524_016:0488c18": "後歸。四十年如一日。歲入可供三百眾。故生平。佛法",
    "X77n1524_016:0488c19": "未離钁頭邊也。雖邊幅不修。而形儀端肅。嚴霜煦日。",
    "X77n1524_016:0488c20": "不怒而威。未&#x751E;輕意許可一人。故海內高其風。並無",
    "X77n1524_016:0488c21": "一言的據借為口實者。其慎密如此。丁巳臘月。師自",
    "X77n1524_016:0488c22": "田中歸。語眾曰。吾自此不復砌石矣。手書遍辭。遠近",
    "X77n1524_016:0488c23": "道侶。勉以叩己真參。至次年正月十有七日。端坐而",
    "X77n1524_016:0488c24": "逝。茶毗。心與頂骨牙齒不壞。於本寺建塔藏之。師生",
    "X77n1524_016:0489a01": "於嘉靖戊申。世壽七十一。僧臘五十有奇。憨山清謂。",
    "X77n1524_016:0489a02": "師峻節孤風。誠足以起末俗。至其精進忍力。當求之",
    "X77n1524_016:0489a03": "於古人。雖影不出山。而聲光遠及。豈非尸居而龍現。",
    "X77n1524_016:0489a04": "淵嘿而雷聲者耶。",
    "X77n1524_016:0489a05": "雲谷會師傳",
    "X77n1524_016:0489a06": "[0489a06] 法會。雲谷其號也。嘉善懷氏子。二十受具。修天台小",
    "X77n1524_016:0489a07": "止觀。往郡之天寧。問所修何如於法舟濟公。公曰。夫",
    "X77n1524_016:0489a08": "學以悟心為主。止觀之要。不離身心氣息。何能脫然。",
    "X77n1524_016:0489a09": "子之所修。流於下乘矣。因示以旨要。師力究之。一日",
    "X77n1524_016:0489a10": "受食。食盡而不知。碗忽墮地。猛然有省。恍如夢覺。公",
    "X77n1524_016:0489a11": "與印可。自是韜晦叢林。陸沉賤役。閱鐔津集。見明教",
    "X77n1524_016:0489a12": "翁護法深心制行立願。欲少似之。頂戴禮誦。至終夕",
    "X77n1524_016:0489a13": "不寐。入京。寓天界毗盧閣下。精進行道。&#x751E;入定數日",
    "X77n1524_016:0489a14": "不起。三年人無知者。復愛栖霞幽深。結菴於千佛嶺",
    "X77n1524_016:0489a15": "下。始為陸五臺公見知。時栖霞久廢。陸公矢興復之",
    "X77n1524_016:0489a16": "願。請師住持。師舉嵩山善公應命。移居山最深處。曰。",
    "X77n1524_016:0489a17": "天開巖弔影如初。一時宰官居士。因陸公開導。多造",
    "X77n1524_016:0489a18": "巖參。請師一見。即問。日用事無論貴賤僧俗。入室略",
    "X77n1524_016:0489a19": "無寒溫。必展蒲團於地。令其端坐。返觀甚至。終日竟",
    "X77n1524_016:0489a20": "夜無一語。臨別必叮嚀曰。人命無&#x751E;無空過日。再見。",
    "X77n1524_016:0489a21": "必問別後用心何如。故荒唐者。茫無以應。即欲見亦",
    "X77n1524_016:0489a22": "不敢近。以慈愈切而規益重。雖無門庭施設。使見者",
    "X77n1524_016:0489a23": "望崖。不寒而慄然。師一以等心相攝。從來接人。軟語",
    "X77n1524_016:0489a24": "低聲。一味平懷。未&#x751E;有辭色。時士大夫歸依者。日益",
    "X77n1524_016:0489b01": "眾。又不能入山。願請見者。師以化導為心亦就見。歲",
    "X77n1524_016:0489b02": "一往來城中。至必主回光寺。每至則在家二眾。歸之",
    "X77n1524_016:0489b03": "如遶華座。師一視如幻化人。曾無一念分別心。故親",
    "X77n1524_016:0489b04": "近者。如嬰兒之傍慈母也。出城多至普德。臞鶴悅公。",
    "X77n1524_016:0489b05": "實出其教。師愍禪道絕響。於嘉靖丙寅冬。乃集五十",
    "X77n1524_016:0489b06": "三人。結坐禪期于天界。學人請問直捷用心處。師曰。",
    "X77n1524_016:0489b07": "舉不顧即差互。擬思量何劫悟。又曰。古人道。終日喫",
    "X77n1524_016:0489b08": "飯。不嚼粒米。終日行路。不踏穿地。終日穿衣。不掛寸",
    "X77n1524_016:0489b09": "絲。如是用心。方有少分相應。有宰官問。如何是祖師",
    "X77n1524_016:0489b10": "意。師曰。有水皆含月。無山不帶雲。曰莫更有奇特否。",
    "X77n1524_016:0489b11": "師曰。不得將龜作鱉。師護法心深。不輕初學。不慢毀",
    "X77n1524_016:0489b12": "戒。僧有不律。亦不棄之。委曲引誘進於善。或有干法",
    "X77n1524_016:0489b13": "紀者。師聞不待求而往救。必懇懇當事。乃曰。佛法付",
    "X77n1524_016:0489b14": "囑王臣為外護。唯在仰體佛心。辱僧即辱佛也。聞者",
    "X77n1524_016:0489b15": "莫不改容。釋然必至解脫而後已。然竟罔聞於其人。",
    "X77n1524_016:0489b16": "聽者亦未&#x751E;以多事為煩。久久皆知出于無緣慈也。",
    "X77n1524_016:0489b17": "了凡袁公未第時。參師於山中。對坐三晝夜不瞑目。",
    "X77n1524_016:0489b18": "師問曰。公何無妄念。公曰。我推我命。無科第子嗣分。",
    "X77n1524_016:0489b19": "故安心委命。無他妄想耳。師曰。我將以公為豪傑。乃",
    "X77n1524_016:0489b20": "一凡夫耳。聖人云。命繇自作。福繇已求。造化豈能拘",
    "X77n1524_016:0489b21": "人耶。於是委示。以改過積德。唯心立命之旨。公依教",
    "X77n1524_016:0489b22": "奉行。竟登進士。有子嗣憨師。為小師時。侍師彌謹。一",
    "X77n1524_016:0489b23": "日請曰。說者謂。某甲壽不長奈何。師曰。壽夭乃生死",
    "X77n1524_016:0489b24": "法。參禪乃了生死法。若一念不生。則鬼神&#x89B0;不破。造",
    "X77n1524_016:0489c01": "化何能拘之耶。第患不明道眼耳。憨師將北行。師誡",
    "X77n1524_016:0489c02": "之曰。古人行&#x811A;。單為提明。己躬下事爾。當思。他日何",
    "X77n1524_016:0489c03": "以見父母師友。慎毋&#x8657;費草鞋錢也。其善誘掖人類",
    "X77n1524_016:0489c04": "如此。歲壬申。嘉禾吏部尚書默泉吳公。刑部尚書澹",
    "X77n1524_016:0489c05": "泉鄭公。太僕五臺陸公。與弟雲臺。同迎師歸故山。諸",
    "X77n1524_016:0489c06": "公。時時入室問道。每見必炷香請益。執弟子禮。紫柏",
    "X77n1524_016:0489c07": "師。同平泉陸公。思菴徐公。謁師叩華嚴宗旨。師發揮",
    "X77n1524_016:0489c08": "法界圓融之妙。皆歎未曾有。當江南禪道草昧之時。",
    "X77n1524_016:0489c09": "出入多口之地。始終無一議之者。則師操行可知已。",
    "X77n1524_016:0489c10": "師居鄉三年。所蒙化者千萬計。一夕四鄉之人。見師",
    "X77n1524_016:0489c11": "菴中發火。及明視之。師已寂然而逝矣。時萬曆乙亥",
    "X77n1524_016:0489c12": "正月也。世壽七十五。僧臘五十餘。葬於大雲寺右。"
}