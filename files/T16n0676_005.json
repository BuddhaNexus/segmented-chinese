{
    "T16n0676_005:0708b10": "解深密經卷第五",
    "T16n0676_005:0708b12": "大唐三藏法師玄奘奉　詔譯",
    "T16n0676_005:0708b13": "如來成所作事品第八",
    "T16n0676_005:0708b14": "爾時，曼殊室利菩薩摩訶薩請問佛言：「世",
    "T16n0676_005:0708b15": "尊！如佛所說如來法身，如來法身有何等",
    "T16n0676_005:0708b16": "相？」佛告曼殊室利菩薩曰：「善男子！若於諸",
    "T16n0676_005:0708b17": "地波羅蜜多，善修出離，轉依成滿，是名如來",
    "T16n0676_005:0708b18": "法身之相。當知此相，二因緣故不可思議：無",
    "T16n0676_005:0708b19": "戲論故，無所為故。而諸眾生計著戲論，有所",
    "T16n0676_005:0708b20": "為故。」",
    "T16n0676_005:0708b21": "「世尊！聲聞、獨覺所得轉依，名法身不？」「善男",
    "T16n0676_005:0708b22": "子！不名法身。」「世尊！當名何身？」「善男子！名",
    "T16n0676_005:0708b23": "解脫身。由解脫身故，說一切聲聞、獨覺與",
    "T16n0676_005:0708b24": "諸如來平等平等；由法身故，說有差別。如",
    "T16n0676_005:0708b25": "來法身有差別故，無量功德最勝差別，算數",
    "T16n0676_005:0708b26": "譬喻所不能及。」曼殊室利菩薩復白佛言：",
    "T16n0676_005:0708b27": "「世尊！我當云何應知如來生起之相？」佛告",
    "T16n0676_005:0708b28": "曼殊室利菩薩曰：「善男子！一切如來化身作",
    "T16n0676_005:0708b29": "業，如世界起一切種類；如來功德眾所莊",
    "T16n0676_005:0708c01": "嚴，住持為相。當知化身相有生起，法身之",
    "T16n0676_005:0708c02": "相無有生起。」曼殊室利菩薩復白佛言：「世",
    "T16n0676_005:0708c03": "尊！云何應知示現化身方便善巧？」佛告曼",
    "T16n0676_005:0708c04": "殊室利菩薩曰：「善男子！遍於一切三千大千",
    "T16n0676_005:0708c05": "佛國土中，或眾推許增上王家，或眾推許大",
    "T16n0676_005:0708c06": "福田家，同時入胎、誕生、長大、受欲、出家、示行",
    "T16n0676_005:0708c07": "苦行、捨苦行已成等正覺，次第示現。是名",
    "T16n0676_005:0708c08": "如來示現化身方便善巧。」曼殊室利菩薩復",
    "T16n0676_005:0708c09": "白佛言：「世尊！凡有幾種，一切如來身所住",
    "T16n0676_005:0708c10": "持言音差別？由此言音所化有情，未成熟者",
    "T16n0676_005:0708c11": "令其成熟，已成熟者緣此為境速得解脫？」",
    "T16n0676_005:0708c12": "佛告曼殊室利菩薩曰：「善男子！如來言音略",
    "T16n0676_005:0708c13": "有三種：一者、契經；二者、調伏；三者、本母。」「世",
    "T16n0676_005:0708c14": "尊！云何契經？云何調伏？云何本母？」「曼殊室利！",
    "T16n0676_005:0708c15": "若於是處，我依攝事顯示諸法，是名契經。",
    "T16n0676_005:0708c16": "謂依四事，或依九事，或復依於二十九事。",
    "T16n0676_005:0708c17": "「云何四事？一者、聽聞事；二者、歸趣事；三者、修",
    "T16n0676_005:0708c18": "學事；四者、菩提事。「云何九事？一者、施設有情",
    "T16n0676_005:0708c19": "事；二者、彼所受用事；三者、彼生起事；四者、彼",
    "T16n0676_005:0708c20": "生已住事；五者、彼染淨事；六者、彼差別事；七",
    "T16n0676_005:0708c21": "者、能宣說事；八者、所宣說事；九者、諸眾會事。",
    "T16n0676_005:0708c22": "「云何名為二十九事？謂依雜染品有：攝諸行",
    "T16n0676_005:0708c23": "事，彼次第隨轉事，即於是中作補特伽羅",
    "T16n0676_005:0708c24": "想已，於當來世流轉因事，作是想已，於",
    "T16n0676_005:0708c25": "當來世流轉因事。依清淨品有：繫念於所",
    "T16n0676_005:0708c26": "緣事，即於是中勤精進事，心安住事，現法",
    "T16n0676_005:0708c27": "樂住事，超一切苦緣方便事，彼遍知事。此復",
    "T16n0676_005:0708c28": "三種：顛倒遍知所依處故，依有情想外有情",
    "T16n0676_005:0708c29": "中邪行遍知所依處故，內離增上慢遍知所",
    "T16n0676_005:0709a01": "依處故。修依處事，作證事，修習事，令彼堅",
    "T16n0676_005:0709a02": "固事，彼行相事，彼所緣事，已斷未斷觀察善",
    "T16n0676_005:0709a03": "巧事，彼散亂事，彼不散亂事，不散亂依處",
    "T16n0676_005:0709a04": "事，不棄修習劬勞加行事，修習勝利事，彼",
    "T16n0676_005:0709a05": "堅牢事，攝聖行事，攝聖行眷屬事，通達真實",
    "T16n0676_005:0709a06": "事，證得涅槃事，於善說法毘奈耶中世間正",
    "T16n0676_005:0709a07": "見超昇一切外道所得正見頂事，及即於此",
    "T16n0676_005:0709a08": "不修退事，於善說法毘奈耶中不修習故，說",
    "T16n0676_005:0709a09": "名為退，非見過失，故名為退。「曼殊室利！若",
    "T16n0676_005:0709a10": "於是處，我依聲聞及諸菩薩，顯示別解脫",
    "T16n0676_005:0709a11": "及別解脫相應之法，是名調伏。」「世尊！菩薩別",
    "T16n0676_005:0709a12": "解脫，幾相所攝？」「善男子！當知七相：一者、宣",
    "T16n0676_005:0709a13": "說受軌則事故；二者、宣說隨順他勝事故；",
    "T16n0676_005:0709a14": "三者、宣說隨順毀犯事故；四者、宣說有犯自",
    "T16n0676_005:0709a15": "性故；五者、宣說無犯自性故；六者、宣說出",
    "T16n0676_005:0709a16": "所犯故；七者、宣說捨律儀故。",
    "T16n0676_005:0709a17": "「曼殊室利！若於是處，我以十一種相決了",
    "T16n0676_005:0709a18": "分別顯示諸法，是名本母。何等名為十一種",
    "T16n0676_005:0709a19": "相？一者、世俗相；二者、勝義相；三者、菩提分法",
    "T16n0676_005:0709a20": "所緣相；四者、行相；五者、自性相；六者、彼果相；",
    "T16n0676_005:0709a21": "七者、彼領受開示相；八者、彼障礙法相；九者、",
    "T16n0676_005:0709a22": "彼隨順法相；十者、彼過患相；十一者、彼勝利",
    "T16n0676_005:0709a23": "相。「世俗相者，當知三種：一者、宣說補特伽",
    "T16n0676_005:0709a24": "羅故；二者、宣說遍計所執自性故；三者、宣",
    "T16n0676_005:0709a25": "說諸法作用事業故。勝義相者，當知宣說",
    "T16n0676_005:0709a26": "七種真如故。菩提分法所緣相者，當知宣",
    "T16n0676_005:0709a27": "說遍一切種所知事故。「行相者，當知宣說",
    "T16n0676_005:0709a28": "八行觀故。云何名為八行觀耶？一者、諦實",
    "T16n0676_005:0709a29": "故；二者、安住故；三者、過失故；四者、功德故；五",
    "T16n0676_005:0709b01": "者、理趣故；六者、流轉故；七者、道理故；八者、總",
    "T16n0676_005:0709b02": "別故。「諦實者，謂諸法真如。「安住者，謂或安",
    "T16n0676_005:0709b03": "立補特伽羅，或復安立諸法遍計所執自性，",
    "T16n0676_005:0709b04": "或復安立一向、分別、反問、置記，或復安立隱",
    "T16n0676_005:0709b05": "密、顯了、記別、差別。過失者，謂我宣說諸雜染",
    "T16n0676_005:0709b06": "法，有無量門差別過患。「功德者，謂我宣說",
    "T16n0676_005:0709b07": "諸清淨法，有無量門差別勝利。「理趣者，當",
    "T16n0676_005:0709b08": "知六種：一者、真義理趣；二者、證得理趣；三者、",
    "T16n0676_005:0709b09": "教導理趣；四者、遠離二邊理趣；五者、不可思",
    "T16n0676_005:0709b10": "議理趣；六者、意趣理趣。「流轉者，所謂三世",
    "T16n0676_005:0709b11": "三有為相，及四種緣。「道理者，當知四種：一者、",
    "T16n0676_005:0709b12": "觀待道理；二者、作用道理；三者、證成道理；四",
    "T16n0676_005:0709b13": "者、法爾道理。觀待道理者，謂若因若緣，能生",
    "T16n0676_005:0709b14": "諸行，及起隨說，如是名為觀待道理。作用",
    "T16n0676_005:0709b15": "道理者，謂若因若緣，能得諸法，或能成辦，或",
    "T16n0676_005:0709b16": "復生已作諸業用，如是名為作用道理。證",
    "T16n0676_005:0709b17": "成道理者，謂若因若緣，能令所立、所說、所標、",
    "T16n0676_005:0709b18": "義得成立，令正覺悟，如是名為證成道理。",
    "T16n0676_005:0709b19": "「又此道理略有二種：一者、清淨；二者不清淨。",
    "T16n0676_005:0709b20": "由五種相名為清淨，由七種相名不清",
    "T16n0676_005:0709b21": "淨。",
    "T16n0676_005:0709b22": "「云何由五種相名為清淨？一者、現見所得相；",
    "T16n0676_005:0709b23": "二者、依止現見所得相；三者、自類譬喻所引",
    "T16n0676_005:0709b24": "相；四者、圓成實相；五者、善清淨言教相。「現見",
    "T16n0676_005:0709b25": "所得相者，謂一切行皆無常性，一切行皆是",
    "T16n0676_005:0709b26": "苦性，一切法皆無我性，此為世間現量所得。",
    "T16n0676_005:0709b27": "如是等類，是名現見所得相。「依止現見所得",
    "T16n0676_005:0709b28": "相者，謂一切行皆剎那性，他世有性，淨不淨",
    "T16n0676_005:0709b29": "業無失壞性。由彼能依麁無常性，現可得",
    "T16n0676_005:0709c01": "故。由諸有情種種差別，依種種業現可得",
    "T16n0676_005:0709c02": "故，由諸有情若樂若苦，淨不淨業以為依",
    "T16n0676_005:0709c03": "止，現可得故。由此因緣，於不現見可為比",
    "T16n0676_005:0709c04": "度。如是等類，是名依止現見所得相。「自類譬",
    "T16n0676_005:0709c05": "喻所引相者，謂於內外諸行聚中，引諸世間",
    "T16n0676_005:0709c06": "共所了知所得生死以為譬喻，引諸世間",
    "T16n0676_005:0709c07": "共所了知所得生等種種苦相以為譬喻，",
    "T16n0676_005:0709c08": "引諸世間共所了知所得不自在相以為譬",
    "T16n0676_005:0709c09": "喻，又復於外引諸世間共所了知所得衰盛",
    "T16n0676_005:0709c10": "以為譬喻。如是等類，當知是名自類譬喻",
    "T16n0676_005:0709c11": "所引相。「圓成實相者，謂即如是現見所得相，",
    "T16n0676_005:0709c12": "若依止現見所得相，若自類譬喻所得相，於",
    "T16n0676_005:0709c13": "所成立，決定能成，當知是名圓成實相。「善",
    "T16n0676_005:0709c14": "清淨言教相者，謂一切智者之所宣說，如言",
    "T16n0676_005:0709c15": "涅槃究竟寂靜，如是等類，當知是名善清",
    "T16n0676_005:0709c16": "淨言教相。「善男子！是故由此五種相故，名",
    "T16n0676_005:0709c17": "善觀察清淨道理，由清淨故，應可修習。」曼殊",
    "T16n0676_005:0709c18": "室利菩薩復白佛言：「世尊！一切智相者，當",
    "T16n0676_005:0709c19": "知有幾種？」佛告曼殊室利菩薩曰：「善男子！",
    "T16n0676_005:0709c20": "略有五種：一者、若有出現世間一切智聲，",
    "T16n0676_005:0709c21": "無不普聞；二者、成就三十二種大丈夫相；三",
    "T16n0676_005:0709c22": "者、具足十力，能斷一切眾生一切疑惑；四者、",
    "T16n0676_005:0709c23": "具足四無所畏宣說正法，不為一切他論",
    "T16n0676_005:0709c24": "所伏，而能摧伏一切邪論；五者、於善說法、",
    "T16n0676_005:0709c25": "毘奈耶中，八支聖道、四沙門等，皆現可得。如",
    "T16n0676_005:0709c26": "是生故，相故，斷疑網故，非他所伏能伏",
    "T16n0676_005:0709c27": "他故，聖道、沙門現可得故，如是五種，當知",
    "T16n0676_005:0709c28": "名為一切智相。「善男子！如是證成道理，由",
    "T16n0676_005:0709c29": "現量故、由比量故、由聖教量故。由五種",
    "T16n0676_005:0710a01": "相，名為清淨。",
    "T16n0676_005:0710a02": "「云何由七種相名不清淨？一者、此餘同類",
    "T16n0676_005:0710a03": "可得相；二者、此餘異類可得相；三者、一切同",
    "T16n0676_005:0710a04": "類可得相；四者、一切異類可得相；五者、異類",
    "T16n0676_005:0710a05": "譬喻所得相；六者、非圓成實相；七者、非善清",
    "T16n0676_005:0710a06": "淨言教相。「若一切法意識所識性，是名一切",
    "T16n0676_005:0710a07": "同類可得相，若一切法相性業法因果異相，",
    "T16n0676_005:0710a08": "由隨如是一一異相，決定展轉各各異相，是",
    "T16n0676_005:0710a09": "名一切異類可得相。善男子！若於此餘同",
    "T16n0676_005:0710a10": "類可得相，及譬喻中有一切異類相者，由此",
    "T16n0676_005:0710a11": "因緣，於所成立非決定故，是名非圓成實",
    "T16n0676_005:0710a12": "相。又於此餘異類可得相，及譬喻中有一",
    "T16n0676_005:0710a13": "切同類相者，由此因緣，於所成立不決定",
    "T16n0676_005:0710a14": "故，亦名非圓成實相。非圓成實故，非善觀",
    "T16n0676_005:0710a15": "察清淨道理，不清淨故，不應修習。若異類",
    "T16n0676_005:0710a16": "譬喻所引相，若非善清淨言教相，當知體性",
    "T16n0676_005:0710a17": "皆不清淨。「法爾道理者，謂如來出世，若不出",
    "T16n0676_005:0710a18": "世，法性，安住、法住，法界，是名法爾道理。「總別",
    "T16n0676_005:0710a19": "者，謂先總說一句法已，後後諸句差別分別",
    "T16n0676_005:0710a20": "究竟顯了。",
    "T16n0676_005:0710a21": "「自性相者，謂我所說有行有緣，所有能取",
    "T16n0676_005:0710a22": "菩提分法，謂念住等，如是名為彼自性相。",
    "T16n0676_005:0710a23": "「彼果相者，謂若世間若出世間，諸煩惱斷，及",
    "T16n0676_005:0710a24": "所引發世出世間諸果功德，如是名為得彼",
    "T16n0676_005:0710a25": "果相。「彼領受開示相者，謂即於彼，以解脫",
    "T16n0676_005:0710a26": "智而領受之，及廣為他宣說開示，如是名",
    "T16n0676_005:0710a27": "為彼領受開示相。「彼障礙法相者，謂即於修",
    "T16n0676_005:0710a28": "菩提分法，能隨障礙諸染污法，是名彼障礙",
    "T16n0676_005:0710a29": "法相。「彼隨順法相者，謂即於彼多所作法，是",
    "T16n0676_005:0710b01": "名彼隨順法相。「彼過患相者，當知即彼諸障",
    "T16n0676_005:0710b02": "礙法所有過失，是名彼過患相。「彼勝利相者，",
    "T16n0676_005:0710b03": "當知即彼諸隨順法所有功德，是名彼勝利",
    "T16n0676_005:0710b04": "相。」",
    "T16n0676_005:0710b05": "曼殊室利菩薩復白佛言：「唯願世尊為諸",
    "T16n0676_005:0710b06": "菩薩略說契經、調伏、本母、不共外道陀羅尼",
    "T16n0676_005:0710b07": "義，由此不共陀羅尼義，令諸菩薩得入如",
    "T16n0676_005:0710b08": "來所說諸法甚深密意。」佛告曼殊室利菩薩",
    "T16n0676_005:0710b09": "曰：「善男子！汝今諦聽，吾當為汝略說不共",
    "T16n0676_005:0710b10": "陀羅尼義，令諸菩薩，於我所說密意言詞",
    "T16n0676_005:0710b11": "能善悟入。「善男子！若雜染法、若清淨法，我說",
    "T16n0676_005:0710b12": "一切皆無作用，亦都無有補特伽羅，以一",
    "T16n0676_005:0710b13": "切種離所為故。非雜染法先染後淨，非清",
    "T16n0676_005:0710b14": "淨法後淨先染，凡夫異生，於麁重身，執著",
    "T16n0676_005:0710b15": "諸法、補特伽羅自性差別，隨眠妄見以為緣",
    "T16n0676_005:0710b16": "故，計我我所；由此妄見，謂我見、我聞、我嗅、",
    "T16n0676_005:0710b17": "我甞、我觸、我知、我食、我作、我染、我淨，如是等",
    "T16n0676_005:0710b18": "類邪加行轉。若有如實知如是者，便能永",
    "T16n0676_005:0710b19": "斷麁重之身，獲得一切煩惱不住，最極清",
    "T16n0676_005:0710b20": "淨，離諸戲論，無為依止，無有加行。善男",
    "T16n0676_005:0710b21": "子！當知是名略說不共陀羅尼義。」爾時，世尊",
    "T16n0676_005:0710b22": "欲重宣此義，而說頌曰：",
    "T16n0676_005:0710b23": "「一切雜染清淨法，　　皆無作用數取趣。",
    "T16n0676_005:0710b24": "　由我宣說離所為，　　染污清淨非先後。",
    "T16n0676_005:0710b25": "　於麁重身隨眠見，　　為緣計我及我所；",
    "T16n0676_005:0710b26": "　由此妄謂我見等，　　我食我為我染淨。",
    "T16n0676_005:0710b27": "　若如實知如是者，　　乃能永斷麁重身，",
    "T16n0676_005:0710b28": "　得無染淨無戲論，　　無為依止無加行。」",
    "T16n0676_005:0710b29": "爾時，曼殊室利菩薩摩訶薩復白佛言：「世尊！",
    "T16n0676_005:0710c01": "云何應知諸如來心生起之相？」佛告曼殊室",
    "T16n0676_005:0710c02": "利菩薩曰：「善男子！夫如來者，非心意識生起",
    "T16n0676_005:0710c03": "所顯，然諸如來有無加行心法生起，當知此",
    "T16n0676_005:0710c04": "事猶如變化。」曼殊室利菩薩復白佛言：「世",
    "T16n0676_005:0710c05": "尊！若諸如來法身，遠離一切加行；既無加行，",
    "T16n0676_005:0710c06": "云何而有心法生起？」佛告曼殊室利菩薩曰：",
    "T16n0676_005:0710c07": "「善男子！先所修習方便般若加行力故，有",
    "T16n0676_005:0710c08": "心生起。善男子！譬如正入無心睡眠，非於",
    "T16n0676_005:0710c09": "覺悟而作加行，由先所作加行勢力而復",
    "T16n0676_005:0710c10": "覺悟。又如正在滅盡定中，非於起定而作",
    "T16n0676_005:0710c11": "加行，由先所作加行勢力，還從定起。如從",
    "T16n0676_005:0710c12": "睡眠及滅盡定心更生起，如是如來由先修",
    "T16n0676_005:0710c13": "習方便般若加行力故，當知復有心法生",
    "T16n0676_005:0710c14": "起。」曼殊室利菩薩復白佛言：「世尊！如來化身，",
    "T16n0676_005:0710c15": "當言有心為無心耶？」佛告曼殊室利菩薩",
    "T16n0676_005:0710c16": "曰：「善男子！非是有心，亦非無心。何以故？無",
    "T16n0676_005:0710c17": "自依心故，有依他心故。」曼殊室利菩薩復",
    "T16n0676_005:0710c18": "白佛言：「世尊！如來所行，如來境界，此之二種，",
    "T16n0676_005:0710c19": "有何差別？」佛告曼殊室利菩薩曰：「善男子！",
    "T16n0676_005:0710c20": "如來所行，謂一切種，如來共有不可思議無",
    "T16n0676_005:0710c21": "量功德，眾所莊嚴清淨佛土。如來境界，謂",
    "T16n0676_005:0710c22": "一切種，五界差別。何等為五？一者、有情界；二",
    "T16n0676_005:0710c23": "者、世界；三者、法界；四者、調伏界；五者、調伏方",
    "T16n0676_005:0710c24": "便界。如是名為二種差別。」曼殊室利菩薩復",
    "T16n0676_005:0710c25": "白佛言：「世尊！如來成等正覺、轉正法輪、",
    "T16n0676_005:0710c26": "入大涅槃，如是三種，當知何相？」",
    "T16n0676_005:0710c27": "佛告曼殊室利菩薩曰：「善男子！當知此三",
    "T16n0676_005:0710c28": "皆無二相。謂非成等正覺、非不成等正覺；非",
    "T16n0676_005:0710c29": "轉正法輪、非不轉正法輪；非入大涅槃、非",
    "T16n0676_005:0711a01": "不入大涅槃。何以故？如來法身究竟淨故，如",
    "T16n0676_005:0711a02": "來化身常示現故。」曼殊室利菩薩復白佛言：",
    "T16n0676_005:0711a03": "「世尊！諸有情類，但於化身見聞奉事生諸功",
    "T16n0676_005:0711a04": "德，如來於彼有何因緣？」佛告曼殊室利菩",
    "T16n0676_005:0711a05": "薩曰：「善男子！如來是彼增上所緣之因緣故。",
    "T16n0676_005:0711a06": "又彼化身，是如來力所住持故。」曼殊室利菩",
    "T16n0676_005:0711a07": "薩復白佛言：「世尊！等無加行，何因緣故如",
    "T16n0676_005:0711a08": "來法身，為諸有情放大智光，及出無量化身",
    "T16n0676_005:0711a09": "影像？聲聞、獨覺解脫之身，無如是事？」佛告曼",
    "T16n0676_005:0711a10": "殊室利菩薩曰：「善男子！譬如等無加行，從",
    "T16n0676_005:0711a11": "日、月輪水火二種頗胝迦寶放大光明，非餘",
    "T16n0676_005:0711a12": "水火頗胝迦寶，謂大威德有情所住持故，諸",
    "T16n0676_005:0711a13": "有情業增上力故。又如從彼善工業者之所",
    "T16n0676_005:0711a14": "雕飾，末尼寶珠出印文像，不從所餘不雕",
    "T16n0676_005:0711a15": "飾者。如是緣於無量法界方便般若，極善修",
    "T16n0676_005:0711a16": "習磨瑩，集成如來法身，從是能放大智光",
    "T16n0676_005:0711a17": "明及出種種化身影像，非唯從彼解脫之",
    "T16n0676_005:0711a18": "身，有如斯事。」曼殊室利菩薩復白佛言：「世",
    "T16n0676_005:0711a19": "尊！如世尊說：『如來、菩薩威德住持，令諸眾",
    "T16n0676_005:0711a20": "生於欲界中，生剎帝利、婆羅門等大富貴家，",
    "T16n0676_005:0711a21": "人身財寶無不圓滿，或欲界天、色、無色界，",
    "T16n0676_005:0711a22": "一切身財圓滿可得。』世尊！此中有何密意？」",
    "T16n0676_005:0711a23": "佛告曼殊室利菩薩曰：「善男子！如來、菩薩威",
    "T16n0676_005:0711a24": "德住持，若道若行，於一切處，能令眾生獲得",
    "T16n0676_005:0711a25": "身財皆圓滿者，即隨所應，為彼宣說此道",
    "T16n0676_005:0711a26": "此行。若有能於此道此行正修行者，於一",
    "T16n0676_005:0711a27": "切處所獲身財無不圓滿。若有眾生於此",
    "T16n0676_005:0711a28": "道行違背輕毀，又於我所起損惱心及瞋",
    "T16n0676_005:0711a29": "恚心，命終已後，於一切處所得身財無不",
    "T16n0676_005:0711b01": "下劣。曼殊室利！由是因緣，當知如來及諸",
    "T16n0676_005:0711b02": "菩薩威德住持，非但能令身財圓滿，如來、菩",
    "T16n0676_005:0711b03": "薩住持威德，亦令眾生身財下劣。」曼殊室利",
    "T16n0676_005:0711b04": "菩薩復白佛言：「世尊！諸穢土中，何事易得？何",
    "T16n0676_005:0711b05": "事難得？諸淨土中，何事易得？何事難得？」佛",
    "T16n0676_005:0711b06": "告曼殊室利菩薩曰：「善男子！諸穢土中，八事",
    "T16n0676_005:0711b07": "易得，二事難得。何等名為八事易得？一者、",
    "T16n0676_005:0711b08": "外道；二者、有苦眾生；三者、種姓家世興衰差",
    "T16n0676_005:0711b09": "別；四者、行諸惡行；五者、毀犯尸羅；六者、惡",
    "T16n0676_005:0711b10": "趣；七者、下乘；八者、下劣意樂加行菩薩。何等",
    "T16n0676_005:0711b11": "名為二事難得？一者、增上意樂加行菩薩之",
    "T16n0676_005:0711b12": "所遊集，二者、如來出現于世。曼殊室利！諸",
    "T16n0676_005:0711b13": "淨土中與上相違，當知八事甚為難得，二",
    "T16n0676_005:0711b14": "事易得。」",
    "T16n0676_005:0711b15": "爾時，曼殊室利菩薩白佛言：「世尊！於此解",
    "T16n0676_005:0711b16": "深密法門中，此名何教？我當云何奉持？」佛",
    "T16n0676_005:0711b17": "告曼殊室利菩薩曰：「善男子！此名如來成",
    "T16n0676_005:0711b18": "所作事了義之教，於此如來成所作事了義",
    "T16n0676_005:0711b19": "之教，汝當奉持。」說是如來成所作事了義",
    "T16n0676_005:0711b20": "教時，於大會中有七十五千菩薩摩訶薩，",
    "T16n0676_005:0711b21": "皆得圓滿法身證覺。",
    "T16n0676_005:0711b22": "解深密經卷第五"
}