{
    "T14n0481_004:0637c08": "持人菩薩經卷第四",
    "T14n0481_004:0637c10": "西晉月氏三藏竺法護譯",
    "T14n0481_004:0637c11": "世俗度世品第十",
    "T14n0481_004:0637c12": "佛告持人菩薩：「何謂菩薩得曉了知現世度世",
    "T14n0481_004:0637c13": "經典之要？云何名曰現世度世？若有菩薩常",
    "T14n0481_004:0637c14": "順思惟現世度世。云何順思？何謂現世法？何",
    "T14n0481_004:0637c15": "謂度世法？若有住於顛倒法行皆從想有，由",
    "T14n0481_004:0637c16": "因緣生合於虛妄。有二緣立從二想生：一從",
    "T14n0481_004:0637c17": "虛妄、二從無生。其虛妄語欺迷惑法，得愚冥",
    "T14n0481_004:0637c18": "想猶如小兒，執若干種畫於虛空，虛妄經",
    "T14n0481_004:0637c19": "行。愚冥凡夫，想云有世；計其世俗皆歸壞敗，",
    "T14n0481_004:0637c20": "麋散悉盡。以見一切世俗諸法從虛欺惑，",
    "T14n0481_004:0637c21": "所因無作本無所生，陰種諸入皆從緣對，色",
    "T14n0481_004:0637c22": "聲香味觸，由因緣法不說色緣。猶愚凡夫",
    "T14n0481_004:0637c23": "心有所猗，所以諸見因無數見，而有猗著。",
    "T14n0481_004:0637c24": "若彼種性放存窮匱，令世間見處在顛倒，所",
    "T14n0481_004:0637c25": "覩世法度世在彼，為何所是？世俗之法真諦",
    "T14n0481_004:0637c26": "如有，達其本淨是為度世，明不求世了不可",
    "T14n0481_004:0637c27": "得，度世亦然。「若不能得現世度世，無現世",
    "T14n0481_004:0637c28": "及度世業，宣其度世現世本淨。何謂宣布度",
    "T14n0481_004:0637c29": "世之業？若世本淨至于度世。所以者何？永",
    "T14n0481_004:0638a01": "不可得，現世本淨悉空，其世亦然。本以自",
    "T14n0481_004:0638a02": "然世本淨寂，以世自然世淨寂然，計世俗法",
    "T14n0481_004:0638a03": "無究竟成，當作是觀。現世度世悉不可得，不",
    "T14n0481_004:0638a04": "得度世不著於世不念度世，以不念世及度",
    "T14n0481_004:0638a05": "世者不與世諦。所以者何？以覺曉了世間悉",
    "T14n0481_004:0638a06": "虛欺詐惑法，以能覩見世猗虛無，不想於世",
    "T14n0481_004:0638a07": "不慕度世。所以者何？」佛言：「持人！所云世者，謂",
    "T14n0481_004:0638a08": "五盛陰也。貪求合會一切世法，明知求陰永",
    "T14n0481_004:0638a09": "不可得，五陰自然而不可得，五陰本淨亦不",
    "T14n0481_004:0638a10": "可得。五陰無來去無所至，湊處不可得，是",
    "T14n0481_004:0638a11": "曰度世，不知五陰所歸處所也。以無五陰、諸",
    "T14n0481_004:0638a12": "種本淨，及諸衰入之本淨也。「若有菩薩觀於",
    "T14n0481_004:0638a13": "世俗之法，悉無所見以合度世，不見度世不",
    "T14n0481_004:0638a14": "與世合，則無有世惟覩度世。在于度世，不見",
    "T14n0481_004:0638a15": "世法而有異持也。不轉二法，云是世俗、是",
    "T14n0481_004:0638a16": "度世法。所以者何？持人！其所在世，解世本末",
    "T14n0481_004:0638a17": "本無所有，度世亦然。雖見有世悉無世法，所",
    "T14n0481_004:0638a18": "作分別度世俱同，以了無世。假使有人，心自",
    "T14n0481_004:0638a19": "念言：『世俗別異，度世不同。』則於其人佛不興",
    "T14n0481_004:0638a20": "世，雖佛出世，普世顛倒，無發道行用真正",
    "T14n0481_004:0638a21": "解，以慧察世頒宣經法，處世顛倒貪受于世",
    "T14n0481_004:0638a22": "而救濟之，故曰度世也。是故，持人！用真正",
    "T14n0481_004:0638a23": "解以慧察之曉了世倒，故曰度世也。如來出",
    "T14n0481_004:0638a24": "世普通諸法，世俗度世皆無有二，以真正慧",
    "T14n0481_004:0638a25": "觀察造證，故為宣布度世之法。」佛言：「持人！",
    "T14n0481_004:0638a26": "不以是法遊於世間，無所至湊無所消除，不",
    "T14n0481_004:0638a27": "猗世諍乃得世義，不念度世曉了世辭，達本",
    "T14n0481_004:0638a28": "所想以著想二，不解能達如是像法，則無",
    "T14n0481_004:0638a29": "濟者不能解了不暢度世。所以者何？用二行",
    "T14n0481_004:0638b01": "故，其二行者不能解了世俗度世。菩薩如是",
    "T14n0481_004:0638b02": "方便曉了一切諸法，現世度世靡所不達。」",
    "T14n0481_004:0638b03": "持人菩薩經有為無為品第十一",
    "T14n0481_004:0638b04": "佛告持人：「何謂菩薩曉了分別有為、無為法？",
    "T14n0481_004:0638b05": "云何有為、無為法？若有菩薩以真正覺，有為",
    "T14n0481_004:0638b06": "無為順理求之。云何順理？云何求之？亦不作",
    "T14n0481_004:0638b07": "有為法，有所見者自然得號，已造有為故曰",
    "T14n0481_004:0638b08": "有為，又有為法以虛偽轉。云何為轉？由已合",
    "T14n0481_004:0638b09": "會自然歸之，以二緣立緣本際教。用以所有",
    "T14n0481_004:0638b10": "自因而生，一切諸法，無為作者勸使作者，自",
    "T14n0481_004:0638b11": "然生已，是有為法斯自然法，無有迴還故曰",
    "T14n0481_004:0638b12": "有為。其有為法，無內無外亦無中間，住存欺",
    "T14n0481_004:0638b13": "惑，無合無散，由從虛妄思想興立，從無明",
    "T14n0481_004:0638b14": "緣生愚癡業有一切法，自然轉行無教造行，",
    "T14n0481_004:0638b15": "從有為事受其相業因其顛倒，以愚凡夫猗",
    "T14n0481_004:0638b16": "名之故，又明智者，覺了有為不可得邊，不",
    "T14n0481_004:0638b17": "猗有為無合有法，乃曰明智。「明智分別至",
    "T14n0481_004:0638b18": "實，有所造行滅一切為。明智剖判一切諸行",
    "T14n0481_004:0638b19": "虛無欺詐，是諸法者悉無所有，咸為自然亦",
    "T14n0481_004:0638b20": "無自然，從意念成一切有為。所以者何？不當",
    "T14n0481_004:0638b21": "奉行有為因緣。或曉無為，未曾復習有為緣",
    "T14n0481_004:0638b22": "行，若曉無為爾乃通耳。云何曉之？一切有為",
    "T14n0481_004:0638b23": "皆為不真而無有形，悉無邊際無至合會。明",
    "T14n0481_004:0638b24": "智觀之，不以有為至生究竟，其有為者亦無",
    "T14n0481_004:0638b25": "所受悉以無異，有為無為亦復無異生，宣斷",
    "T14n0481_004:0638b26": "有為業，是有為、是無為，斯有為相、斯無為相。",
    "T14n0481_004:0638b27": "彼何謂有為相？知生當死合會別離。何謂無",
    "T14n0481_004:0638b28": "為相？不生不滅不會無別。愚冥凡夫不能解",
    "T14n0481_004:0638b29": "了入斯二義，不曉有為所由起相及滅壞相，",
    "T14n0481_004:0638c01": "不住異相，因無相生，住於異也。若無是相，如",
    "T14n0481_004:0638c02": "來所說，從是相生，從是相滅，住如是相。」佛",
    "T14n0481_004:0638c03": "言：「持人！如來所云一切諸法皆無有相，以能",
    "T14n0481_004:0638c04": "得成，無所生相，無滅壞相，無所住相。如來敷",
    "T14n0481_004:0638c05": "演無為之相，是相非相，其有為相不成無為",
    "T14n0481_004:0638c06": "導師，所以愚冥凡夫所宣道法，有為所起會",
    "T14n0481_004:0638c07": "歸滅盡，惟無為安。以能無為，不生不滅亦無",
    "T14n0481_004:0638c08": "所住，故曰無為。從其所習而令生滅，其無所",
    "T14n0481_004:0638c09": "習則無究盡，無行無究無異住處。其以真正",
    "T14n0481_004:0638c10": "解其斯慧，不致合會，有所起生而有滅也，",
    "T14n0481_004:0638c11": "無有異住。「若有菩薩當作是觀，其有為法及",
    "T14n0481_004:0638c12": "無為法，無有不無常見如應，不覩有為及無",
    "T14n0481_004:0638c13": "為法，有為不見無為，無為不見有為，不見異",
    "T14n0481_004:0638c14": "無為，而自謂念我身有矣！真有正是見有為",
    "T14n0481_004:0638c15": "業，無餘有為是諦有耳。思念妄想，其有為無",
    "T14n0481_004:0638c16": "為法永無所想，有為無為以無所想分別諸",
    "T14n0481_004:0638c17": "想，皆斷諸著以了無為，除去眾緣本淨無緣。",
    "T14n0481_004:0638c18": "其因本淨所覩真正，以能曉了悉無所作則",
    "T14n0481_004:0638c19": "無合會。菩薩能逮是有為無為，則了諸法",
    "T14n0481_004:0638c20": "不有不無，亦復不猗有為無為，乃逮正覺",
    "T14n0481_004:0638c21": "也。」",
    "T14n0481_004:0638c22": "佛告持人：「若有菩薩分別五陰，曉了諸種解",
    "T14n0481_004:0638c23": "達六入，以能暢知十二緣，剖判四意止、五根、",
    "T14n0481_004:0638c24": "八道，能覺世俗度世之業，明知有為無為之",
    "T14n0481_004:0638c25": "事。以曉了是，逮解一切諸法之無，宣布諸",
    "T14n0481_004:0638c26": "法所不達，得意力勢，解暢一切諸法章句，",
    "T14n0481_004:0638c27": "斷生老死心，不能絕壞，能自究竟無上正真",
    "T14n0481_004:0638c28": "道，成最正覺。」",
    "T14n0481_004:0638c29": "持人菩薩經寶光菩薩品第十二",
    "T14n0481_004:0639a01": "佛告持人：「乃往過去無央數劫不可稱計懸",
    "T14n0481_004:0639a02": "曠無限。爾時於世有佛，號紫金山王如來、至",
    "T14n0481_004:0639a03": "真、等正覺、明行成為、善逝、世間解、無上士、道法",
    "T14n0481_004:0639a04": "御、天人師，為佛、世尊。其紫金山王如來壽住",
    "T14n0481_004:0639a05": "五劫，諸聲聞眾不可計數，諸菩薩會亦不可",
    "T14n0481_004:0639a06": "限，無能稱了知其多少。其土熾盛，風雨時節",
    "T14n0481_004:0639a07": "五穀豐熟，人民安寧強不凌弱，各得其所心",
    "T14n0481_004:0639a08": "行平等，飲食消化不以為病，婬怒癡薄善自",
    "T14n0481_004:0639a09": "修身，家居義教順律清淨。彼時如來，為諸菩",
    "T14n0481_004:0639a10": "薩一切眾生，決諸疑網令無懷恨，頒宣菩薩",
    "T14n0481_004:0639a11": "道法之藏。「時有菩薩名曰寶光，聞佛說是諸",
    "T14n0481_004:0639a12": "菩薩業，解陰衰入諸種十八，十二緣起，諸",
    "T14n0481_004:0639a13": "根意止，八正道行，世俗度世，有為無為，即",
    "T14n0481_004:0639a14": "輒奉受。如是精進十二億歲，未曾發起婬怒",
    "T14n0481_004:0639a15": "癡心，不貪利養飲食衣服床蓐臥具病瘦醫",
    "T14n0481_004:0639a16": "藥，惟心精修，入如是像曉了思惟，常修精",
    "T14n0481_004:0639a17": "進，盡其形壽淨修梵行。在其佛所壽終之後",
    "T14n0481_004:0639a18": "還生本土，在於人間適生墮地，便復出家復",
    "T14n0481_004:0639a19": "受學斯，如是像法曉了奉行。復在於彼六十",
    "T14n0481_004:0639a20": "億歲，淨修梵行心不捨遠，如是像法慕求不",
    "T14n0481_004:0639a21": "廢，復壽終竟還生佛國。其紫金山王如來續",
    "T14n0481_004:0639a22": "存，復在其所淨修梵行，一一劫中，五返生沒",
    "T14n0481_004:0639a23": "終而復始。「其紫金山王如來、至真，臨欲滅度",
    "T14n0481_004:0639a24": "終五劫已，因是景模博聞無量，曉了諸法，於",
    "T14n0481_004:0639a25": "五劫中所可聞受。觀已從佛諮講解者，逮其",
    "T14n0481_004:0639a26": "意力觀戴如來，便為眾生一一敷演，開發無",
    "T14n0481_004:0639a27": "量人，皆發無上正真道意。佛滅度後正法住",
    "T14n0481_004:0639a28": "世一劫，復五百返往來周旋，生於人間常",
    "T14n0481_004:0639a29": "出家學，奉是景模曉了正典，化無央數不可",
    "T14n0481_004:0639b01": "思議眾生之類皆入至行。寶光菩薩見萬億",
    "T14n0481_004:0639b02": "佛，最後有佛，名無量光如來、至真、等正覺，所",
    "T14n0481_004:0639b03": "見授決：『却無數劫，汝當成無上正真之道，過",
    "T14n0481_004:0639b04": "無數劫，當復逮見億百千姟兆載諸佛，逮得",
    "T14n0481_004:0639b05": "正覺，號決一切議如來、至真、等正覺。諸聲聞",
    "T14n0481_004:0639b06": "眾不可稱計，難可限量，諸菩薩眾無央數人。",
    "T14n0481_004:0639b07": "其國處世人壽二劫，米穀平賤人民安隱。』「是",
    "T14n0481_004:0639b08": "故，持人！菩薩大士欲逮得是如斯景模曉了",
    "T14n0481_004:0639b09": "正典，當精進學受持諷誦是經典要。」",
    "T14n0481_004:0639b10": "佛復告持人：「若有菩薩學是經典，逮權方便",
    "T14n0481_004:0639b11": "常修四法。何謂為四？一曰棄家捐業行作沙",
    "T14n0481_004:0639b12": "門、二曰捨於憒閙習在閑居、三曰住清淨戒",
    "T14n0481_004:0639b13": "行不違闕、四曰去離懈怠精思不廢，是為四。",
    "T14n0481_004:0639b14": "以行是四勤求博聞，常立忍辱疾逮四法。何",
    "T14n0481_004:0639b15": "謂為四？一曰雖生天下常住中國、二曰因值",
    "T14n0481_004:0639b16": "佛世不在邊地、三曰常奉正法終無相違、四",
    "T14n0481_004:0639b17": "曰悉除罪蓋無復殃釁，是為四。若有菩薩學",
    "T14n0481_004:0639b18": "如是像經典之要，輒逮力勢，布施清淨、戒禁",
    "T14n0481_004:0639b19": "無穢、忍辱、精進、一心、智慧，聖明無瑕，以建是",
    "T14n0481_004:0639b20": "法致權方便。「又復，持人！菩薩學斯立知止足",
    "T14n0481_004:0639b21": "閑居功德，懷無蓋哀愍于眾生，以用大哀入",
    "T14n0481_004:0639b22": "于眾生，然後乃學如是像法解了要行。「又其",
    "T14n0481_004:0639b23": "菩薩入總持門學於勤修。何謂得入總持門",
    "T14n0481_004:0639b24": "而學勤修？志慕勤思曉了量法，方便觀察奉",
    "T14n0481_004:0639b25": "無限行。又解了觀諸定意門諸要法門，入不",
    "T14n0481_004:0639b26": "可計因緣正行，逮致如是比像力勢，曉一切",
    "T14n0481_004:0639b27": "法分別諸法，得意力勢以能曉了，斷生老病",
    "T14n0481_004:0639b28": "死，志強無怯不失正法，乃成無上正真道意",
    "T14n0481_004:0639b29": "逮最正覺。」",
    "T14n0481_004:0639c01": "佛復告持人：「若有菩薩通總持門，普能曉了",
    "T14n0481_004:0639c02": "一切諸法言辭所趣，以用一事入百千事，以",
    "T14n0481_004:0639c03": "用道力分別諸法無所不達。又若菩薩逮定",
    "T14n0481_004:0639c04": "意門入音聲，便入無限定意門辭。以得入是，",
    "T14n0481_004:0639c05": "了若干品一切法門，以入一切諸法道門，頒",
    "T14n0481_004:0639c06": "宣諸法靡不蒙濟。又其菩薩奉行智慧，以是",
    "T14n0481_004:0639c07": "慧力曉了諸想，勤解想已以是慧力逮一切",
    "T14n0481_004:0639c08": "法疾通無礙。「又若菩薩曉了無量定意門行，",
    "T14n0481_004:0639c09": "以住是地，普致一切十方法。又若菩薩曉了",
    "T14n0481_004:0639c10": "無量總持門行，解不可計定意門力，以定意",
    "T14n0481_004:0639c11": "門暢不可限眾法之元，以是道地普入諸法",
    "T14n0481_004:0639c12": "靡所不通。又其菩薩甚能曉了觀世間行，極",
    "T14n0481_004:0639c13": "復分別有為無為，奉行諸法心所不著有為",
    "T14n0481_004:0639c14": "無為，行如是像一切諸法，疾解諸法逮得明",
    "T14n0481_004:0639c15": "慧。「又菩薩行權方便，勤察一切諸法本無所",
    "T14n0481_004:0639c16": "行，雖作是觀不為世事，不著世法亦無所",
    "T14n0481_004:0639c17": "猗，如是像法疾得曉了一切諸法，分別諸",
    "T14n0481_004:0639c18": "法，意力施財剖判章句，斷除生老死意行",
    "T14n0481_004:0639c19": "具足。「是故，持人！菩薩大士於是摸法而度無",
    "T14n0481_004:0639c20": "極。何謂為四？於斯法典奉如道義、勤修正法、",
    "T14n0481_004:0639c21": "於斯經典逮無罣礙、普入道慧。」",
    "T14n0481_004:0639c22": "持人菩薩經往古品第十三",
    "T14n0481_004:0639c23": "佛告持人：「乃往過去無央數劫，不可稱計長",
    "T14n0481_004:0639c24": "遠無限。爾時，有佛號無量光超殊王如來、至",
    "T14n0481_004:0639c25": "真、等正覺、明行成為、善逝、世間解、無上士、道法",
    "T14n0481_004:0639c26": "御、天人師、佛、世尊。其佛世時，聲聞眾不可",
    "T14n0481_004:0639c27": "計數，大會無限，諸菩薩會不可稱載。其佛在",
    "T14n0481_004:0639c28": "世時壽一劫。「又彼佛土皆以七寶而遍覆成，",
    "T14n0481_004:0639c29": "七寶樹生周匝圍繞，以用莊嚴一切諸樹，殊",
    "T14n0481_004:0640a01": "異珍琦交露帳覆。又諸樹下皆施師子床，",
    "T14n0481_004:0640a02": "其諸床上細好帛[疊*毛]裹樹布床，一切諸床",
    "T14n0481_004:0640a03": "琉璃為足，以赤真珠而挍諸樹，自然熏香合",
    "T14n0481_004:0640a04": "成諸葉，華常茂盛而圍旋之。其樹前自然",
    "T14n0481_004:0640a05": "浴池有八味水，其水底沙悉以水精車璩赤",
    "T14n0481_004:0640a06": "真珠合成。又以三寶造成浴池，其諸浴池自",
    "T14n0481_004:0640a07": "生青蓮紅黃白蓮華。又諸池水以七寶作挍",
    "T14n0481_004:0640a08": "飾欄楯，一切欄楯地平如掌。「又其佛土清淨",
    "T14n0481_004:0640a09": "無穢，其佛國土寶樹熾盛，猶忉利天晝度大",
    "T14n0481_004:0640a10": "樹，嚴飾巍巍明月珠樹，諸億千充滿佛土，",
    "T14n0481_004:0640a11": "其光悉照覆日月耀令不復現。其諸寶樹琦",
    "T14n0481_004:0640a12": "珍交露，出好音聲哀鸞眾鳥，天諸玉女歌音",
    "T14n0481_004:0640a13": "樂聲，如是軟音普流佛土，無三惡趣不犯諸",
    "T14n0481_004:0640a14": "惡，不為眾生喧雜句說，惟以敷演如斯像",
    "T14n0481_004:0640a15": "法智度無極，是菩薩藏化無央數諸人物眾，",
    "T14n0481_004:0640a16": "一日皆發道心，其本發心志存大道，便悉具",
    "T14n0481_004:0640a17": "足道品之法。「如是，持人！其無量光超殊王如",
    "T14n0481_004:0640a18": "來、至真，因其方便化不可計無央數載眾生",
    "T14n0481_004:0640a19": "發道心，今生下方去此佛土，在彼佛土成菩",
    "T14n0481_004:0640a20": "薩行。佛滅度後正法存立，竟至半劫時，佛滅",
    "T14n0481_004:0640a21": "度後正法便沒。「有一菩薩名意無限，從下方",
    "T14n0481_004:0640a22": "佛剎來生此土。其國去斯十佛世界，適生未",
    "T14n0481_004:0640a23": "久年十六歲，便捨捐業行作沙門，在無量光",
    "T14n0481_004:0640a24": "超殊王佛所諮受經典，臨法沒時為諸菩薩",
    "T14n0481_004:0640a25": "宣布陰種一切諸入分別解義，聞如是像精進",
    "T14n0481_004:0640a26": "之行，在於斯法所度無極攝權方便。因是德",
    "T14n0481_004:0640a27": "本，彼土復決，見億數佛普蒙斯法，所生之處",
    "T14n0481_004:0640a28": "常識宿命，皆以幼童不娶妻室淨修梵行，以",
    "T14n0481_004:0640a29": "家有信出為沙門，所生之處逮得意力，常所",
    "T14n0481_004:0640b01": "受身成就功勳。而最後世，逮得無上正真之",
    "T14n0481_004:0640b02": "道，為最正覺，號曰無量光珠王如來、至真、等",
    "T14n0481_004:0640b03": "正覺。若有菩薩疾欲得成佛，逮一切智具足",
    "T14n0481_004:0640b04": "佛道，在後五濁臨法欲沒，當勤志成如是像",
    "T14n0481_004:0640b05": "法輒受宣布，盡以愛樂常行精進，最後末俗",
    "T14n0481_004:0640b06": "受是經典，德勳無量，諷誦奉行為他人說，福",
    "T14n0481_004:0640b07": "不可喻。」",
    "T14n0481_004:0640b08": "持人菩薩經颰陀和五百人品第十四",
    "T14n0481_004:0640b09": "爾時，颰陀和等五百菩薩、橋曰兜菩薩，即從",
    "T14n0481_004:0640b10": "坐起長跪叉手，前白佛言：「我等世尊最後末",
    "T14n0481_004:0640b11": "世，臨法滅時當受是法，住於後世五濁之世，",
    "T14n0481_004:0640b12": "擁護正典持是景摸，諷誦奉持廣為人說。」復",
    "T14n0481_004:0640b13": "有無數諸菩薩等，各從坐起長跪叉手，諦視",
    "T14n0481_004:0640b14": "佛面，各興至願：「我等，世尊最後末世，被弘誓",
    "T14n0481_004:0640b15": "鎧受是景摸，順斯深妙佛所宣慧。諸菩薩等",
    "T14n0481_004:0640b16": "所積德本，道品之藏並使具足，所在遊居當",
    "T14n0481_004:0640b17": "擁護法，聞是經像益加喜樂受持諷誦，宣示",
    "T14n0481_004:0640b18": "未達深入大猷。」時佛忻笑，口中五色光出，遍",
    "T14n0481_004:0640b19": "照三千大千佛土，地六返震動。賢者阿難即",
    "T14n0481_004:0640b20": "從坐起，長跪叉手，前白佛言：「佛何因笑？既笑",
    "T14n0481_004:0640b21": "當有意，光明普照地即大動。」佛告阿難：「汝寧",
    "T14n0481_004:0640b22": "見此諸菩薩眾住立我前，在後末世當護正",
    "T14n0481_004:0640b23": "法，被弘誓鎧以救危厄？佛識念之往無數劫，",
    "T14n0481_004:0640b24": "於諸佛所被如是像弘誓之鎧，面從諸佛受",
    "T14n0481_004:0640b25": "斯經法持護三品，開導無數眾生之類，令是",
    "T14n0481_004:0640b26": "等來在於佛所，承三品義受是正法今立佛",
    "T14n0481_004:0640b27": "前，然後末世法臨沒時，多所開化未達眾生，",
    "T14n0481_004:0640b28": "如令受佛三品正法。在於賢劫諸佛興見，",
    "T14n0481_004:0640b29": "亦當從受千佛訓誨三品正法，又將來世諸",
    "T14n0481_004:0640c01": "佛聖所咸受亦然。「是等，阿難！諸族姓子！功勳",
    "T14n0481_004:0640c02": "名德不可得察，莫能稱計所行經法。是諸族",
    "T14n0481_004:0640c03": "姓子！安隱眾生而供養，假使如來班宣是",
    "T14n0481_004:0640c04": "等，以受正道安隱眾生，皆以不信。若不信者",
    "T14n0481_004:0640c05": "長夜不安，墮于惡趣。「又復，阿難！當為汝等現",
    "T14n0481_004:0640c06": "其證明，如斯等類安隱眾生，正使三千世界",
    "T14n0481_004:0640c07": "一切眾生，皆由想行故墮地獄。假使大眾在",
    "T14n0481_004:0640c08": "地獄中，有一人生告地獄人：『無得恐怖，當",
    "T14n0481_004:0640c09": "為汝等一一道利，以時方便出大地獄苦惱",
    "T14n0481_004:0640c10": "之患。』則以己身一一濟之，移著安處一一人",
    "T14n0481_004:0640c11": "故，無數千歲忍在地獄，未曾懈廢普令致",
    "T14n0481_004:0640c12": "安。「阿難！其人於眾生慈愍弘哀，寧增多不？出",
    "T14n0481_004:0640c13": "大地獄立大安隱？」阿難言：「甚多！甚多！天中",
    "T14n0481_004:0640c14": "天！」佛言：「假使彼人顯示神足如是巍巍，令眾",
    "T14n0481_004:0640c15": "生類立第一最有為之安，長樂無極成大",
    "T14n0481_004:0640c16": "哀愍，皆逮覆護其功德福，非心所思非言",
    "T14n0481_004:0640c17": "可暢。」佛告阿難：「今故語汝，如彼菩薩於大",
    "T14n0481_004:0640c18": "地獄，出無數眾立之永安，所愍眾生若合集",
    "T14n0481_004:0640c19": "是，前所安隱順和眾生，使濟大難至有為安，",
    "T14n0481_004:0640c20": "百倍、千倍、億萬倍、巨億萬倍，不如族姓子受",
    "T14n0481_004:0640c21": "是像經。所以者何？計其所興有為之安，有",
    "T14n0481_004:0640c22": "極盡矣！不至無為、不離貪欲、不致滅度、逮神",
    "T14n0481_004:0640c23": "通正覺之業，不成寂志泥洹之要。「又，阿難！是",
    "T14n0481_004:0640c24": "諸菩薩，建立眾生無上大安一切智業。又是",
    "T14n0481_004:0640c25": "菩薩，以大士法志學道乘，建立佛道度諸眾",
    "T14n0481_004:0640c26": "生，立諸聲聞、緣覺之地，勸助佛法修菩薩行",
    "T14n0481_004:0640c27": "住于大道。斯諸族姓子，勸助眾生行菩薩",
    "T14n0481_004:0640c28": "法，不料佛教諮啟大雄，受立弘慈成一切",
    "T14n0481_004:0640c29": "智故功無限。」佛言：「阿難！由是正法，若千劫中",
    "T14n0481_004:0641a01": "若無數劫，不可計限億百載劫，懸邈如是。諸",
    "T14n0481_004:0641a02": "佛世尊常不空間，展轉相教，及餘無數億百",
    "T14n0481_004:0641a03": "千姟劫，轉復相度使成佛，而無窮功故無限。",
    "T14n0481_004:0641a04": "所以者何？億千百佛本住宿世，行菩薩業",
    "T14n0481_004:0641a05": "建立佛道，斯等之類在在所生，受是經典各",
    "T14n0481_004:0641a06": "用勸助，逮無上正真之道成最正覺。將來之",
    "T14n0481_004:0641a07": "世無數菩薩，多所開化不可計眾，以是勸助",
    "T14n0481_004:0641a08": "具足佛法，成無上正真之道也。「如是，阿難！諸",
    "T14n0481_004:0641a09": "族姓子訓立眾生，一切智安無上大道。欲平",
    "T14n0481_004:0641a10": "等有法父母者，正當謂之諸佛菩薩道法父",
    "T14n0481_004:0641a11": "母。今是菩薩擁護自歸普得自立，是所謂安",
    "T14n0481_004:0641a12": "颰陀和，橋曰兜等五百人等，則法父母，斯",
    "T14n0481_004:0641a13": "諸菩薩護是正典。族姓子、族姓女等，不違佛",
    "T14n0481_004:0641a14": "教，亦不絕一切智本，於將來世臨法欲沒，為",
    "T14n0481_004:0641a15": "諸眾生建立大護，住在大哀開益一切，以是",
    "T14n0481_004:0641a16": "勸助在於末世，而安護之不墮惡趣，令無數",
    "T14n0481_004:0641a17": "千億菩薩若無數佛共嗟嘆！是族姓子等，",
    "T14n0481_004:0641a18": "功勳之德不能究竟。所以者何？是諸族姓名",
    "T14n0481_004:0641a19": "勳至德不可思議。」",
    "T14n0481_004:0641a20": "佛告阿難：「佛無數劫億千兆載，合集積累是",
    "T14n0481_004:0641a21": "正法寶。其受是法族姓子等，十方無數不可",
    "T14n0481_004:0641a22": "計會。諸佛世尊遊無限土，今現在者咸共擁",
    "T14n0481_004:0641a23": "護，學是法者皆令安隱。」佛言：「阿難！天上世",
    "T14n0481_004:0641a24": "間，悉為是等諸族姓子，稽首敬禮歸命諮",
    "T14n0481_004:0641a25": "受，十方諸佛悉嗟嘆之，所演經法以示不逮。",
    "T14n0481_004:0641a26": "「阿難！佛以豫印印是族姓決一切疑，若後",
    "T14n0481_004:0641a27": "末世受如是像無上正法，持諷誦說宣布同",
    "T14n0481_004:0641a28": "學，是族姓子及族姓女，以為疾近一切智業。",
    "T14n0481_004:0641a29": "臨法滅時，聞是景摸深妙經法懷喜信者，佛",
    "T14n0481_004:0641b01": "以授決行菩薩乘。如是至真最後末世愛護",
    "T14n0481_004:0641b02": "是法，建立己身而愛樂法。佛以勸助，是諸",
    "T14n0481_004:0641b03": "族姓子及族姓女，而不誹謗斯深妙法。佛預",
    "T14n0481_004:0641b04": "授決諸聲聞乘，見彌勒佛出現於世，諸漏已",
    "T14n0481_004:0641b05": "盡無有愛欲，用受信是深妙法故，未曾誹謗",
    "T14n0481_004:0641b06": "致是功報。」佛言：「若菩薩學聞是深法信樂悅",
    "T14n0481_004:0641b07": "豫，亦皆授決。在於彌勒如來世時，出家學寂",
    "T14n0481_004:0641b08": "而復誓願，乃有殊特。佛謂是族姓子女，德本",
    "T14n0481_004:0641b09": "調柔功勳無際，臨法欲沒最後末世，受斯深",
    "T14n0481_004:0641b10": "法奉行精進，德不可量巍巍如是。」",
    "T14n0481_004:0641b11": "持人菩薩經囑累品第十五",
    "T14n0481_004:0641b12": "爾時，持人菩薩前白佛言：「願佛建吾以轉法",
    "T14n0481_004:0641b13": "者不求名利，最後末世聞是正典，顯發忻",
    "T14n0481_004:0641b14": "悅受微妙義，以是之故疾解諸法，逮分別慧",
    "T14n0481_004:0641b15": "速得意力，剖判諸法曉了道慧，所生之處識",
    "T14n0481_004:0641b16": "念不忘，以大法光照於十方。」佛言：「持人！若有",
    "T14n0481_004:0641b17": "菩薩觀是法品，大智慧業無極明本，積大功",
    "T14n0481_004:0641b18": "德不可限量。若將來世受是法品持諷誦讀，",
    "T14n0481_004:0641b19": "及餘深經菩薩篋藏，諸度無極勤心奉行，魔",
    "T14n0481_004:0641b20": "事因緣不能得便，不為罪蓋之所覆蔽。佛預",
    "T14n0481_004:0641b21": "授決見兩三佛，輒當逮得無所從生法忍，其",
    "T14n0481_004:0641b22": "得忍者亦當得是無上道品，自解諸法而得",
    "T14n0481_004:0641b23": "自在，嚴淨佛土具足聲聞，受其道教奉菩薩",
    "T14n0481_004:0641b24": "行。「如是，持人！佛下印封斷一切疑，最後末世",
    "T14n0481_004:0641b25": "現得四義自在之業，行菩薩大士法，受是經",
    "T14n0481_004:0641b26": "典而擁護之，被弘誓鎧。何謂為四？一曰受己",
    "T14n0481_004:0641b27": "德本甚大無極，不可限量不可計會；二曰當",
    "T14n0481_004:0641b28": "為眾生顯發善元；三曰諮受如來正法經要；",
    "T14n0481_004:0641b29": "四曰執持法藏無央數佛所宣道化；是為四。",
    "T14n0481_004:0641c01": "「復有四法，最後末世將護深法。何謂為四？一",
    "T14n0481_004:0641c02": "曰攝取精進在弊惡世受行正法；二曰若在",
    "T14n0481_004:0641c03": "厄難第一苦毒諍亂正法，所持法品人共鬪",
    "T14n0481_004:0641c04": "時，化令和合擁護正法；三曰行發忍辱具足",
    "T14n0481_004:0641c05": "仁和；四曰在於末世心不懷恨，往來周旋常",
    "T14n0481_004:0641c06": "行慈愍；是為四，得致深法疾逮一切智。」",
    "T14n0481_004:0641c07": "爾時，[颱台+犮]陀和橋曰兜、五百菩薩及餘菩薩，聞",
    "T14n0481_004:0641c08": "佛說是道品正法，咸住佛前，心自念言：「於後",
    "T14n0481_004:0641c09": "末世擁護正法。」佛以右掌摩諸菩薩，而告之",
    "T14n0481_004:0641c10": "曰：「諸族姓子！佛無數劫而積習是無上正真",
    "T14n0481_004:0641c11": "道，成大寶藏，甚用勤苦忍遭困厄，所濟無限",
    "T14n0481_004:0641c12": "使得大安，捨身之安而憂一切，乃致道法成",
    "T14n0481_004:0641c13": "最正覺，以累仁等。若有學誦逮是法者，廣為",
    "T14n0481_004:0641c14": "四輩而敷演義。若三品法欲毀壞時，當建立",
    "T14n0481_004:0641c15": "護，爾乃震揚無極大光。」佛重累：「族姓子等！",
    "T14n0481_004:0641c16": "如來猶父，諸賢如子；佛猶國君，諸仁如臣。父",
    "T14n0481_004:0641c17": "慈子孝君正臣忠，天下和平，吾無數劫習是",
    "T14n0481_004:0641c18": "正法道德寶藏，令普流布八極上下。諸天人",
    "T14n0481_004:0641c19": "民一切慈孝自歸命佛，佛以大哀皆共蒙濟。」",
    "T14n0481_004:0641c20": "爾時，諸菩薩眾從颰陀和、橋曰兜等五百",
    "T14n0481_004:0641c21": "群眾，稽首佛足前白佛言：「承佛聖旨，任力盡",
    "T14n0481_004:0641c22": "意，將護末世佛所宣教，惟願如來建立垂恩，",
    "T14n0481_004:0641c23": "最後末世，令斯正法道寶之藏，使普流布八",
    "T14n0481_004:0641c24": "方上下，一切皆蒙。」佛加威神說是法品，有無",
    "T14n0481_004:0641c25": "央數不可計會諸菩薩眾，得一生補處，德本",
    "T14n0481_004:0641c26": "道慧皆以備悉。無數億千諸天人民，皆發道",
    "T14n0481_004:0641c27": "心，佛悉授決，於將來世皆得佛道，各有名號。",
    "T14n0481_004:0641c28": "佛說如是，持人菩薩及一切菩薩、颰陀和、橋",
    "T14n0481_004:0641c29": "曰兜等五百群眾，四部眾會，諸天、世人、阿",
    "T14n0481_004:0642a01": "修羅，聞佛所說，莫不歡喜，作禮而去。",
    "T14n0481_004:0642a02": "持人菩薩經卷第四"
}