{
    "T39n1784_004:0030a07": "金光明經玄義拾遺記卷第四",
    "T39n1784_004:0030a09": "宋四明沙門知禮述",
    "T39n1784_004:0030a10": "[0030a10] ◎次釋中三。初設二問答示觀心所以二。初",
    "T39n1784_004:0030a11": "明解須行成故於心作觀二。初問起者。前已",
    "T39n1784_004:0030a12": "廣約譬喻附文當體。釋金光明。足顯法性深",
    "T39n1784_004:0030a13": "廣圓融。今何更立觀心釋耶。二釋出二。初正",
    "T39n1784_004:0030a14": "釋。此一段文須得心佛高下之意。方免疑情。",
    "T39n1784_004:0030a15": "妙玄云。佛法太高。眾生法太廣。初心為難。心",
    "T39n1784_004:0030a16": "佛及眾生。是三無差別。觀心則易。今從上來",
    "T39n1784_004:0030a17": "至不能開發自身寶藏。是論佛法太高也。從",
    "T39n1784_004:0030a18": "今欲下明觀心則易也。上來等者。即前譬等",
    "T39n1784_004:0030a19": "釋金光明。一一無非&#x7AEA;徹三位遍該諸法。說",
    "T39n1784_004:0030a20": "眾生皆如菩提涅槃本性具足。此顯法性無量",
    "T39n1784_004:0030a21": "甚深。而但是佛所游之法。佛是聖人金光明",
    "T39n1784_004:0030a22": "是聖寶。尚過菩薩所行清淨。豈是凡夫己之",
    "T39n1784_004:0030a23": "智分。若但言議上之名句。不能觀察己之心",
    "T39n1784_004:0030a24": "性。則於聖人聖寶。有何益乎。故引二喻。斥",
    "T39n1784_004:0030a25": "其多聞無觀智者。鸚鵡學語者。曲禮云。鸚鵡",
    "T39n1784_004:0030a26": "能言不離飛鳥。猩猩能言不離禽獸。人而無",
    "T39n1784_004:0030a27": "禮不亦禽獸之心乎。今但借喻有聞無觀。徒",
    "T39n1784_004:0030a28": "學聖言不離凡夫之心耳。客作數錢者。華嚴",
    "T39n1784_004:0030a29": "云。譬如貧窮人。日夜數他寶。自無半錢分。多",
    "T39n1784_004:0030b01": "聞亦如是。今欲等者。攝前佛法入心成觀。心",
    "T39n1784_004:0030b02": "是心性若陰若業若煩惱等。即凡夫心地。既",
    "T39n1784_004:0030b03": "三障當體是金光明。故云珍寶。此乃立心為",
    "T39n1784_004:0030b04": "顯理境也。欲令行者即聞而修。開發自己金",
    "T39n1784_004:0030b05": "光明寶。免同學語數錢之類也。二引證。初引",
    "T39n1784_004:0030b06": "淨名。諸佛解脫者。三解脫也。與十種三法不",
    "T39n1784_004:0030b07": "多不少。此是佛法。若緣佛修。則增念慮理難",
    "T39n1784_004:0030b08": "可顯。故佛示要門令諸眾生觀己心行即空",
    "T39n1784_004:0030b09": "假中。則三解脫當處發現。此乃心佛無差觀",
    "T39n1784_004:0030b10": "心則易也。又引釋論。彼論九十三云。有慧無",
    "T39n1784_004:0030b11": "多聞。亦不知實相。譬如大闇中。有目無所見。",
    "T39n1784_004:0030b12": "多聞無智慧。亦不見實相。譬如大明中。有燈",
    "T39n1784_004:0030b13": "而無照。無聞無智慧。譬如人身牛。故大論云。",
    "T39n1784_004:0030b14": "如安息國邊地生人。雖生中國不可教化。根",
    "T39n1784_004:0030b15": "不具支不完不識義理。著邪見等。皆名人身",
    "T39n1784_004:0030b16": "牛也。有聞有智慧。是所說應受。如人有目",
    "T39n1784_004:0030b17": "日光照。見種種色。今亦如是。若聞上來種",
    "T39n1784_004:0030b18": "種釋金光明。不觀己心者。即多聞無慧句也。",
    "T39n1784_004:0030b19": "若但觀心不聞圓融說者。即有慧無聞句也。",
    "T39n1784_004:0030b20": "能攝上來無量甚深十種三法。觀於心性顯",
    "T39n1784_004:0030b21": "金光明者。即有聞有慧句也。有三觀目圓教",
    "T39n1784_004:0030b22": "日照。則見三諦種種之色。二明心為行要故。",
    "T39n1784_004:0030b23": "觀必研心二。初約簡數觀王問。若約三科論",
    "T39n1784_004:0030b24": "去就者。則棄界入但觀五陰。復於五陰簡",
    "T39n1784_004:0030b25": "四觀識。大師譚觀常論簡境。去丈就尺去尺",
    "T39n1784_004:0030b26": "就寸。義既可知。故今但約觀心為問。既云",
    "T39n1784_004:0030b27": "觀心五陰除色四皆屬心。何故棄三而獨觀",
    "T39n1784_004:0030b28": "識。然設此問令知觀境唯在識陰也。孤山",
    "T39n1784_004:0030b29": "四意中第二義&#x758E;破此文云。今家約行附法",
    "T39n1784_004:0030c01": "託事三種觀中。唯約行觀簡示陰境。其餘",
    "T39n1784_004:0030c02": "二種全不觀陰。但託事攝法明理觀耳。今",
    "T39n1784_004:0030c03": "附法觀。秖合直攝三法以歸三諦。而發棄三",
    "T39n1784_004:0030c04": "觀一之問者。蓋不知三種觀心規矩。驗是後",
    "T39n1784_004:0030c05": "人擅加也。釋曰。義例立附法觀云。攝諸法相",
    "T39n1784_004:0030c06": "入一念心。以為圓觀。且一念心豈非陰耶。",
    "T39n1784_004:0030c07": "既觀於陰簡有何過。法華文句託靈鷲山觀",
    "T39n1784_004:0030c08": "於五陰。記云。諸餘觀境不出五陰。今此山等",
    "T39n1784_004:0030c09": "約陰便。故以諸文中直云境智。又云。亦應於",
    "T39n1784_004:0030c10": "此明方便正修簡境及心。既諸觀境不出五",
    "T39n1784_004:0030c11": "陰。乃知託事及附法觀。無不觀陰也。直云境",
    "T39n1784_004:0030c12": "智者。即諸文云。觀於一念即空假中。一念是",
    "T39n1784_004:0030c13": "陰境三觀是智也。又令明於方便正修簡境",
    "T39n1784_004:0030c14": "及心。須棄思議取不思議方名簡心。不於三",
    "T39n1784_004:0030c15": "科而論去取。安名簡境。又王城觀云。應如止",
    "T39n1784_004:0030c16": "觀十乘十境下去皆爾。記主意令講此觀時。",
    "T39n1784_004:0030c17": "人欲修者。須敘私記。簡陰境文。及十乘等而",
    "T39n1784_004:0030c18": "委示之。令山城觀行法備足。非廢託事便自",
    "T39n1784_004:0030c19": "講說止觀全部。他之致意直欲如斯。既云下",
    "T39n1784_004:0030c20": "去皆爾。信諸託事及附法觀。皆須簡陰及示",
    "T39n1784_004:0030c21": "十乘也。彼文不簡尚令簡之。今有簡文那成",
    "T39n1784_004:0030c22": "非義。據此棄三觀一之問。云義&#x758E;者。義實不",
    "T39n1784_004:0030c23": "&#x758E;。蓋汝解&#x758E;耳。又若直攝三法以歸三諦。不",
    "T39n1784_004:0030c24": "許簡陰便是觀心。則成偏觀清淨真如。何",
    "T39n1784_004:0030c25": "反宗之甚耶。是知彼人都昧一家三種觀法。",
    "T39n1784_004:0030c26": "如釋觀經十六觀云。是一心三觀的非義例",
    "T39n1784_004:0030c27": "三種觀攝。且義例云。夫三觀者。義唯三種。",
    "T39n1784_004:0030c28": "豈應妙觀更有異塗。況諸文觀心。皆一家樞",
    "T39n1784_004:0030c29": "要。儻解之錯謬。徒成斐然。既失其本餘皆",
    "T39n1784_004:0031a01": "枝詞矣。彼又於金[鏍-糸+廾]記中云。若取止觀來消",
    "T39n1784_004:0031a02": "事法觀文。乃以止觀隨機面授。深違大師遺",
    "T39n1784_004:0031a03": "囑也。囑云。止觀不須傳授私記時為人說。輔",
    "T39n1784_004:0031a04": "行釋云。囑意正言隨機面授意多不周。非後",
    "T39n1784_004:0031a05": "代所堪。彼人曲解輔行之文。成於己見也。且",
    "T39n1784_004:0031a06": "輔行釋面授等意者。斯蓋隨逐大師修心之",
    "T39n1784_004:0031a07": "者。或觀道不進或內外障起。有所諮問。師乃",
    "T39n1784_004:0031a08": "隨機面授口訣。一時取益意多不周。若後代",
    "T39n1784_004:0031a09": "人心病既異。故非所堪。蓋不須用面授止觀",
    "T39n1784_004:0031a10": "而授後人。非謂不得。敘十卷中十境十乘消",
    "T39n1784_004:0031a11": "事法觀。以茲境觀載於私記。若其敘者。正以",
    "T39n1784_004:0031a12": "私記時為人說。雅合大師臨終遺囑。若全不",
    "T39n1784_004:0031a13": "許敘止觀。荊溪何故於山城觀。令辨方便正",
    "T39n1784_004:0031a14": "修簡境及心十境十乘耶。敘此令修山城觀",
    "T39n1784_004:0031a15": "不。又若謂此是開其解心。非謂令其修習者。",
    "T39n1784_004:0031a16": "何故妙玄明觀心文中。令即聞即修耶。釋籤",
    "T39n1784_004:0031a17": "云。隨聞一句攝事成理。不待觀境方名修觀。",
    "T39n1784_004:0031a18": "何公背吾祖之教乎。故知今辨棄三觀一。正",
    "T39n1784_004:0031a19": "符荊溪於山城觀中指授意也。二約心淨法",
    "T39n1784_004:0031a20": "融答二。初約離性先觀內心。上定三字非",
    "T39n1784_004:0031a21": "譬是法。法性可貴名之為金。法性能照名之",
    "T39n1784_004:0031a22": "為光。法性能益名之為明。今用此義觀於識",
    "T39n1784_004:0031a23": "心。若心不具金光明義。那可於心觀於法性。",
    "T39n1784_004:0031a24": "此文為三。初約貴論金。欲顯心貴。先於萬物",
    "T39n1784_004:0031a25": "推人為貴。從劣至勝。見心不昧名為靈智。靈",
    "T39n1784_004:0031a26": "智雖貴而通四陰分於王數。問已棄三數。今",
    "T39n1784_004:0031a27": "獨推王而為最貴。識心既貴。故觀心王即法",
    "T39n1784_004:0031a28": "性金。二約照論光。光有勝劣。故先就劣比至",
    "T39n1784_004:0031a29": "心識。最得名光。是故觀心即法性光。三約益",
    "T39n1784_004:0031b01": "論明。即能充益色等四陰。益色陰者。良以",
    "T39n1784_004:0031b02": "色心性不二故。色隨心轉。大品佛現色像無",
    "T39n1784_004:0031b03": "邊。皆由般若性周遍故。色淨亦然。亦能等者。",
    "T39n1784_004:0031b04": "心王若正心數亦正。化轉塵勞心數眾生。故",
    "T39n1784_004:0031b05": "心能益。是以觀心即法性明。此約心有貴等",
    "T39n1784_004:0031b06": "三義。故觀於心。顯金光明法性三法。此文即",
    "T39n1784_004:0031b07": "是離性為三也。所觀之性既離為三。能照之",
    "T39n1784_004:0031b08": "智任運成三。所起之用亦合有三。文雖不言",
    "T39n1784_004:0031b09": "二修各三。以性顯之其義合爾。二約合修自",
    "T39n1784_004:0031b10": "融諸法。上示心境即金光明。義當修性三各",
    "T39n1784_004:0031b11": "具三。今明遍融但指光明。至後結文具言三",
    "T39n1784_004:0031b12": "字。驗知此是修二性一。文有離合乍覽難",
    "T39n1784_004:0031b13": "知。此自分二。初遍融諸法迭顯光明。此文豫",
    "T39n1784_004:0031b14": "示觀成理顯遍融諸法。以釋伏疑。疑云。若唯",
    "T39n1784_004:0031b15": "觀識陰顯金光明。於一切法何能融淨。是故",
    "T39n1784_004:0031b16": "釋云。若知心無心為光知想。行無想行為明",
    "T39n1784_004:0031b17": "等。意云。識陰金光明顯。則一切法皆金光明。",
    "T39n1784_004:0031b18": "故以王數心色實假正依及一切法。從狹至",
    "T39n1784_004:0031b19": "廣。迭顯光明二修之德。對於一性以成三法。",
    "T39n1784_004:0031b20": "知心無心為光者。即以三智觀於識心。見金",
    "T39n1784_004:0031b21": "光明法性之體。則識心相寂故云知心無心。",
    "T39n1784_004:0031b22": "其能知者實是三智。今但合為一觀照智。故",
    "T39n1784_004:0031b23": "唯名光。知想行無想行為明者。既以合一觀",
    "T39n1784_004:0031b24": "照之智。知此心王即實相。故無心王相為光。",
    "T39n1784_004:0031b25": "則任運有合一方便智。知心數實相無心數",
    "T39n1784_004:0031b26": "相為明。此以知王知數而為光明也。復以觀",
    "T39n1784_004:0031b27": "照之智知四陰心即實相。故無四陰相為光。",
    "T39n1784_004:0031b28": "則任運有方便之智。知色陰實相無色陰相",
    "T39n1784_004:0031b29": "為明。此以知心知色而為光明。又五陰實法",
    "T39n1784_004:0031c01": "對於假人。論於觀照方便二智。而為光明。",
    "T39n1784_004:0031c02": "又以正報對於依報。論於光明。又約依正對",
    "T39n1784_004:0031c03": "一切法。論於光明。義悉如是。言一切法者。",
    "T39n1784_004:0031c04": "即假人實法及以依報。各有相性體力作因",
    "T39n1784_004:0031c05": "緣果報本末究竟等法也。此由觀識金光明",
    "T39n1784_004:0031c06": "顯。故於諸法任運觀成。欲彰諸法一一是金。",
    "T39n1784_004:0031c07": "一一是光。一一是明。故歷諸法迭論二智。",
    "T39n1784_004:0031c08": "故義例云。修觀次第必先內心。內心若淨。",
    "T39n1784_004:0031c09": "以此淨心遍歷諸法任運泯合。既云任運知",
    "T39n1784_004:0031c10": "不加功。二約顯一性結成三法。上於諸法從",
    "T39n1784_004:0031c11": "狹至廣。約於二智迭示光明。而二智所顯無",
    "T39n1784_004:0031c12": "非一性。即當於金。是故結云金光明也。而云",
    "T39n1784_004:0031c13": "觀心者從本言之。二正附十法明觀心成行",
    "T39n1784_004:0031c14": "二。初舉上教義為所附之法。上約十種三法",
    "T39n1784_004:0031c15": "論金光明。有其二意。初則同他譬釋。以金光",
    "T39n1784_004:0031c16": "明喻十種三法。次則附文及以當體。釋金光",
    "T39n1784_004:0031c17": "明非譬是法。故十種三法當體名為金光明",
    "T39n1784_004:0031c18": "也。今之觀釋順上次意。故云。上約上種三",
    "T39n1784_004:0031c19": "法論金光明。故以十種金光明義。為所附法。",
    "T39n1784_004:0031c20": "即攝此法入心成觀耳。二明今觀門為能顯",
    "T39n1784_004:0031c21": "之行。十初三道二。初示觀二。初釋二。初通約",
    "T39n1784_004:0031c22": "三道明圓正觀二。初兼通數祇於報障義立",
    "T39n1784_004:0031c23": "三道之境。言通數者。謂想欲觸慧念思脫憶",
    "T39n1784_004:0031c24": "定受。此十隨王能作一切善惡之事。故得名",
    "T39n1784_004:0031c25": "為通大地數。問前簡觀境棄三觀一。今那&#x5374;",
    "T39n1784_004:0031c26": "取慧及諸數為煩惱業耶。答今論觀法具有",
    "T39n1784_004:0031c27": "十種。後九皆從所顯之德。其體本融。可約",
    "T39n1784_004:0031c28": "一念識心為境而修三觀。顯其三法。唯此三",
    "T39n1784_004:0031c29": "道從所破障。立於觀境。是迷惑事體本不融。",
    "T39n1784_004:0032a01": "若於一識示其三境。境既叵分觀難成就。故",
    "T39n1784_004:0032a02": "特兼通數為三道境也。問若欲分明示三道",
    "T39n1784_004:0032a03": "境。何不遍取五陰為苦。三毒為煩惱。七支為",
    "T39n1784_004:0032a04": "業。何但王數對三道耶。答今秖於陰境示三",
    "T39n1784_004:0032a05": "道相。識親別苦報之總主。是故心王的屬苦",
    "T39n1784_004:0032a06": "道。慧分違順故起貪瞋。乃以慧數對煩惱道。",
    "T39n1784_004:0032a07": "諸數隨慧能造善惡。故以諸數對於業道。雖",
    "T39n1784_004:0032a08": "非業惑當體而是業惑親依。常與王俱。有三",
    "T39n1784_004:0032a09": "道義。可以正觀顯金光明。若現起煩惱動作",
    "T39n1784_004:0032a10": "之業。為下助道觀之所觀也。二約圓乘即障",
    "T39n1784_004:0032a11": "顯德。以明妙觀之功。此文雖略觀法可明。",
    "T39n1784_004:0032a12": "先須了知金等三字是法非譬。即於王數三",
    "T39n1784_004:0032a13": "道之境。體金光明三種法門。即體心王可尊",
    "T39n1784_004:0032a14": "可重。是法性金。體於慧數即寂而照。是法性",
    "T39n1784_004:0032a15": "光冥理智也。體於諸數能多利益。是法性明",
    "T39n1784_004:0032a16": "即體之用也。斯是光明二修。對金一性為三",
    "T39n1784_004:0032a17": "法也。圓論三法必非孤立。金無光明非圓正",
    "T39n1784_004:0032a18": "因。光無金明非圓了困。明無金光非圓緣因。",
    "T39n1784_004:0032a19": "但為前文數曾顯示。故此三道略對三字。是",
    "T39n1784_004:0032a20": "合三相也。應須了知。以離為合合體常離。",
    "T39n1784_004:0032a21": "言三不少言九不多。問此三道觀何故不用",
    "T39n1784_004:0032a22": "空假中耶。答心王是金三諦一境也。慧數為",
    "T39n1784_004:0032a23": "光三智一心也。餘數是明則有二意。在果則",
    "T39n1784_004:0032a24": "三脫應機。在因則三行資智也。此正觀文極",
    "T39n1784_004:0032a25": "簡略者。以此文中有助道觀。別於身等&#x9E81;顯",
    "T39n1784_004:0032a26": "三道明觀廣故。故今正觀未暇備陳。從三識",
    "T39n1784_004:0032a27": "去。一一明於一心三觀。故今三道略對金等",
    "T39n1784_004:0032a28": "三法門耳。二別約三道以空助道。今於三法",
    "T39n1784_004:0032a29": "立觀釋者。意在行人即聞而修。然其初學見",
    "T39n1784_004:0032b01": "愛彌隆。於身於心起重惑業。若但令觀三障",
    "T39n1784_004:0032b02": "即德不破不顯。必生見慢更增生死。是故大",
    "T39n1784_004:0032b03": "師於三道境。略譚正觀廣說助道。就假實境",
    "T39n1784_004:0032b04": "委示二空。於惑業中廣推四性。令見思調伏",
    "T39n1784_004:0032b05": "業累不生。方於九科示妙三觀。&#x9E81;心既息妙",
    "T39n1784_004:0032b06": "觀可修。製立有由不可云謬。此於三道各論",
    "T39n1784_004:0032b07": "空觀。分三。初約假實觀苦道二。初約六分觀",
    "T39n1784_004:0032b08": "假人三。初舉經文總標觀法。彼為觀佛先推",
    "T39n1784_004:0032b09": "己身。以己實相與佛無二。故云亦然。今文",
    "T39n1784_004:0032b10": "且取觀身之言。修於空觀。見思若息三法現",
    "T39n1784_004:0032b11": "前。則身與佛皆金光明。有何差別。二於現境",
    "T39n1784_004:0032b12": "窮逐假人。六分者。身首為二及四支為六。",
    "T39n1784_004:0032b13": "此六合處執成身見也。如是橫&#x7AEA;者。六分為",
    "T39n1784_004:0032b14": "橫三世名&#x7AEA;。觀智推求畢竟叵得。執有雖息",
    "T39n1784_004:0032b15": "傳入無中及雙亦雙非。此之三句皆依身起。",
    "T39n1784_004:0032b16": "悉是身見。推令無理故皆叵得。所召之身執",
    "T39n1784_004:0032b17": "雖似泯。而猶復存能召名字。若不推窮還生",
    "T39n1784_004:0032b18": "見惑。故以心色內外中間及常自有。以為四",
    "T39n1784_004:0032b19": "句。推能召名皆不可得。故引肇師名物俱空。",
    "T39n1784_004:0032b20": "證今所推身及名字。本來空寂。言假實既空",
    "T39n1784_004:0032b21": "者。非指假人及五陰實法也。秖指所召之身",
    "T39n1784_004:0032b22": "為實。能召之名為假。故下句云。名物安在。三",
    "T39n1784_004:0032b23": "明治道助開圓理。觀身是實相是金等者。蓋",
    "T39n1784_004:0032b24": "此行者聞前教義。明三識三道三一圓融。與",
    "T39n1784_004:0032b25": "三德等無二無別。乃能信解分段之身。及見",
    "T39n1784_004:0032b26": "思惑當體全是性惡法門。但為執情故成重",
    "T39n1784_004:0032b27": "障。實類盲者身居寶藏為寶所傷。今修空觀",
    "T39n1784_004:0032b28": "助道功成。見執既虛。即於境觀皆見實相。身",
    "T39n1784_004:0032b29": "之實相是金法門。即此實相體能觀照。是光",
    "T39n1784_004:0032c01": "法門。緣身心數本亦實相。今不隨情名寂不",
    "T39n1784_004:0032c02": "行。皆悉轉為實相之行。是明法門。二就五陰",
    "T39n1784_004:0032c03": "觀實法二。初結上人空。上之觀法雖言六分",
    "T39n1784_004:0032c04": "及以五陰。但推身見意顯生空。故空品云。",
    "T39n1784_004:0032c05": "是身虛偽。大師指此為生空境。故文句云。",
    "T39n1784_004:0032c06": "攬陰成身計有我人眾生壽命。故約身假為",
    "T39n1784_004:0032c07": "生空境。故今結前觀身觀法是觀假名。若今",
    "T39n1784_004:0032c08": "諸部衍門空觀。人法雙觀。以色性如我性我",
    "T39n1784_004:0032c09": "性如色性故。唯此經空品明於圓空。即先",
    "T39n1784_004:0032c10": "觀生空次觀法空。此文順經先生次法。蓋由",
    "T39n1784_004:0032c11": "初心人執障道。故今對治先廣推檢。至觀實",
    "T39n1784_004:0032c12": "法例之而已。二例觀實法。例上人空名物",
    "T39n1784_004:0032c13": "叵得。此中亦合以所空陰為金。能空觀為光。",
    "T39n1784_004:0032c14": "緣法心數為明。悉應例上也。二約愛見觀煩",
    "T39n1784_004:0032c15": "惱道二。初簡示身因之境。上之假實是身果",
    "T39n1784_004:0032c16": "也。今推身因因有惑業。業屬業道。次文明",
    "T39n1784_004:0032c17": "觀。今觀身因且在煩惱。二正明體法之觀三。",
    "T39n1784_004:0032c18": "初舉經文約句簡判二。初直舉經文。簡於",
    "T39n1784_004:0032c19": "析觀故云不壞。體觀通中名隨一相。二簡非",
    "T39n1784_004:0032c20": "經意二。初明雖有四句四。初標列句法。所言",
    "T39n1784_004:0032c21": "誰者。檢人之語。推四種人當於四句。二指",
    "T39n1784_004:0032c22": "示因果。三去取業惑。因雖兼業。今正論惑。業",
    "T39n1784_004:0032c23": "在後觀。故云且置。四約人對句。即前誰字所",
    "T39n1784_004:0032c24": "檢人也。四果者。第四果也。有餘解脫能壞身",
    "T39n1784_004:0032c25": "因。無餘解脫能壞身果俱壞句也。凡俗之流",
    "T39n1784_004:0032c26": "俱不壞句也。王憲害者。怨對害者。自害體",
    "T39n1784_004:0032c27": "者。此之三人名壞身果。彌增煩惱名不壞身",
    "T39n1784_004:0032c28": "因。第三句也。餘三果人斷五下分者。初果斷",
    "T39n1784_004:0032c29": "三分。謂身見戒取及疑也。二果三果能斷二",
    "T39n1784_004:0033a01": "分。欲界貪瞋也。名壞身因。而此五分所感果",
    "T39n1784_004:0033a02": "身。猶存欲界名不壞身果。此以未壞且名不",
    "T39n1784_004:0033a03": "壞。壞在不久名第四句。二明不隨一相。前所",
    "T39n1784_004:0033a04": "名壞皆是析觀。其不壞句自指凡惡。是故四",
    "T39n1784_004:0033a05": "句俱非體法。本不生滅故皆不隨一實相也。",
    "T39n1784_004:0033a06": "二於惑境順經修觀二。初推本不生。此是大",
    "T39n1784_004:0033a07": "乘體法巧度。亦論橫&#x7AEA;。橫破因成&#x7AEA;破相續。",
    "T39n1784_004:0033a08": "破因成中非自等者。龍樹云。法不自生待緣",
    "T39n1784_004:0033a09": "故。法不他生因本具故法不共生無二分故。",
    "T39n1784_004:0033a10": "法非無因生。有因緣生尚不可得。況無因耶。",
    "T39n1784_004:0033a11": "次破相續具足應云非前念滅故起。非前念",
    "T39n1784_004:0033a12": "不滅故起。非前念亦滅亦不滅故起。非前念",
    "T39n1784_004:0033a13": "非滅非不滅故起。今云非生等者。生即不滅",
    "T39n1784_004:0033a14": "而但非於雙非雙。亦唯闕第二句。如是橫&#x7AEA;",
    "T39n1784_004:0033a15": "等者。結示因成相續求心不得生相。既本不",
    "T39n1784_004:0033a16": "生今亦無滅。故名不壞也。二結隨一相。圓解",
    "T39n1784_004:0033a17": "之人修空助道。既了身因不生不滅。即能隨",
    "T39n1784_004:0033a18": "順中道實相。三明治道助開圓理二。初正明",
    "T39n1784_004:0033a19": "體法功成。本以圓心修空破障。正助合運即",
    "T39n1784_004:0033a20": "於煩惱隨一實相。所隨是金。能隨是光。諸數",
    "T39n1784_004:0033a21": "是明。三不縱橫名開圓理。二更明餘觀助道。",
    "T39n1784_004:0033a22": "壞身因者。析觀斷集也。壞身果者。前第一句",
    "T39n1784_004:0033a23": "也。不壞身果者。前第四句也。體法空觀既堪",
    "T39n1784_004:0033a24": "助圓。析法空觀亦能治惑。若以圓解合而修",
    "T39n1784_004:0033a25": "之。壞與不壞皆隨一相。三約動作觀業道三。",
    "T39n1784_004:0033a26": "初舉經文總標觀法。今就六作觀業道者。蓋",
    "T39n1784_004:0033a27": "一切善惡由茲辨故。舉足下足六中屬行。淨",
    "T39n1784_004:0033a28": "名指此而為道場。通於六即。今是觀行佛成",
    "T39n1784_004:0033a29": "道處。不觀舉足即空假中。安令此處是寂滅",
    "T39n1784_004:0033b01": "場。安能具足一切佛法。如此觀業見業本際。",
    "T39n1784_004:0033b02": "方稱經文道場之說。但為初學雖有茲解尚",
    "T39n1784_004:0033b03": "於六緣。計我我所。若唯正觀反增執情。故",
    "T39n1784_004:0033b04": "立助道。且令觀空對治此惑也。二於六作體",
    "T39n1784_004:0033b05": "本無為二。初約行緣明觀。業是身業。業者是",
    "T39n1784_004:0033b06": "心。以心為因。以身為緣。單因單緣或共或離。",
    "T39n1784_004:0033b07": "推於舉足不得舉相。下足亦然。如是觀時。",
    "T39n1784_004:0033b08": "我我所相寂然不起。一切業累自茲清淨。初",
    "T39n1784_004:0033b09": "心行者得無介意乎。二例餘作亦爾。以住坐",
    "T39n1784_004:0033b10": "臥足於行緣。即是四儀。復加言語及以執作。",
    "T39n1784_004:0033b11": "乃成六作。止觀稱為語默作作。今云言語就",
    "T39n1784_004:0033b12": "顯示相其實默然亦能成業。文雖闕示義合俱",
    "T39n1784_004:0033b13": "觀。三明治道助開圓理。以解圓心推業四性。",
    "T39n1784_004:0033b14": "四性空處正觀現前。境觀諸數成金光明三",
    "T39n1784_004:0033b15": "法門矣。二結此乃總結前文正觀及以助道。",
    "T39n1784_004:0033b16": "皆顯法性金光明竟。二結位。若約教釋明六",
    "T39n1784_004:0033b17": "即者。多為顯於法性高深。若今明六即。正辨",
    "T39n1784_004:0033b18": "行人全性起修。觀之成不。入位淺深。仍示因",
    "T39n1784_004:0033b19": "果。皆金光明。故六皆名即。觀親&#x758E;故即須論",
    "T39n1784_004:0033b20": "六。就即論六免生上慢。就六論即免生退屈。",
    "T39n1784_004:0033b21": "不慢不退妙位可階。初理即位言有心者。大",
    "T39n1784_004:0033b22": "經云。凡有心者悉當作佛。若其不具金光明",
    "T39n1784_004:0033b23": "性。佛何由作。言法界法性者。不異而異。法界",
    "T39n1784_004:0033b24": "橫論法性&#x7AEA;說。意云。理具橫周&#x7AEA;。&#x4E98;金光明",
    "T39n1784_004:0033b25": "也。既其未有信解等事。但有理性金光明德。",
    "T39n1784_004:0033b26": "故名理即。名字位聞金等名解了本具。觀行",
    "T39n1784_004:0033b27": "位修成圓觀塵緣不間。故得相續。相似位",
    "T39n1784_004:0033b28": "閉目則見開眼則失者。此位未入無功用道。",
    "T39n1784_004:0033b29": "三不退中念猶退故。故以開閉彰其得失。問",
    "T39n1784_004:0033c01": "觀行尚得念念不休心心相續。似位治生不",
    "T39n1784_004:0033c02": "違實相。那於金光開眼則失。答觀行相似",
    "T39n1784_004:0033c03": "雖俱圓觀。親&#x758E;不類得失懸殊。其觀行位三",
    "T39n1784_004:0033c04": "惑全在。於彼&#x758E;觀能安忍者則論相續。於無",
    "T39n1784_004:0033c05": "術者則有退失。若相似位見思已去。於親觀",
    "T39n1784_004:0033c06": "中而論得失。若能防護則速發真。名閉目",
    "T39n1784_004:0033c07": "則見。若起法愛則有頂墮。名開眼則失。不",
    "T39n1784_004:0033c08": "進為失非退失也。大判意根似解已立。故",
    "T39n1784_004:0033c09": "云治生不違實相。細檢此位未破無明。若無",
    "T39n1784_004:0033c10": "住風息名開眼則失。分真位善入出住楞嚴",
    "T39n1784_004:0033c11": "三昧。故開閉皆見。究竟可知。孤山第三理乖",
    "T39n1784_004:0033c12": "有三。初破此也。彼云。且金光明本喻三德。前",
    "T39n1784_004:0033c13": "文尚作當體釋之。而相似之文翻作眼見金",
    "T39n1784_004:0033c14": "像釋之。吾知其往者。竊取觀經六即。於茲謬",
    "T39n1784_004:0033c15": "說。彼明觀佛色身仍在觀行之位。故云開目",
    "T39n1784_004:0033c16": "閉目周眸遍覽無非佛界。吁可怪也。任作金",
    "T39n1784_004:0033c17": "像用義。且彼疏文是大師親說。觀行位者",
    "T39n1784_004:0033c18": "閉目開目境界常現。何以今於相似證位。而",
    "T39n1784_004:0033c19": "云開目則失。顛亂之說徒惑後學。釋曰。若",
    "T39n1784_004:0033c20": "其竊取觀經疏者。必不文相頓爾乖違。予今",
    "T39n1784_004:0033c21": "詳之。文違理順闇者罔知。何則今於三道直",
    "T39n1784_004:0033c22": "觀理性金光明也。若觀經疏託彼佛身顯三",
    "T39n1784_004:0033c23": "諦理。雖俱圓觀託境不同。彼想色身以為事",
    "T39n1784_004:0033c24": "境。即於此境修空假中。以為理觀。境觀雖",
    "T39n1784_004:0033c25": "於一念同修。而其事境是應物相。觀中先發。",
    "T39n1784_004:0033c26": "故觀行位閉目開目常得見佛。此顯三道金",
    "T39n1784_004:0033c27": "光明理登住方發。故相似位閉見開失。蓋以",
    "T39n1784_004:0033c28": "開閉用顯此位是似非真。良以此位尚須作",
    "T39n1784_004:0033c29": "意。登住方入無功用道。彼疏似位於妙三諦。",
    "T39n1784_004:0034a01": "豈不然乎。又復似位論開閉者。蓋約五眼非",
    "T39n1784_004:0034a02": "獨肉眼。既體上二惑任運先除。必二諦四眼",
    "T39n1784_004:0034a03": "此位先發。若策四即佛則稍同真見。亦速入",
    "T39n1784_004:0034a04": "真。名閉眼則見。若任四眼則起法愛。呼為頂",
    "T39n1784_004:0034a05": "墮。故云開眼則失。若不然者。離愛一法為被",
    "T39n1784_004:0034a06": "誰耶。故輔行云。三諦之乳真善妙色。五眼",
    "T39n1784_004:0034a07": "洞開方見諦境。是則相似猶屬於盲。障中無",
    "T39n1784_004:0034a08": "明未破故也。彼人全迷般舟觀法。佛身為境",
    "T39n1784_004:0034a09": "空等為觀。一念之內難易淺深。而&#x5374;妄斥此",
    "T39n1784_004:0034a10": "作眼見金像釋之。相似開失觀行俱見。謂之",
    "T39n1784_004:0034a11": "顛亂。若論不解事理淺深。則顛亂之責須歸",
    "T39n1784_004:0034a12": "己也。又見與不見妙旨難知。如法華四信弟",
    "T39n1784_004:0034a13": "子聞經信解。即能見佛常在靈山。文殊等覺",
    "T39n1784_004:0034a14": "不修三昧。不見妙音。此經樹神&#x89A9;佛禮塔。",
    "T39n1784_004:0034a15": "為眾詢疑。及至讚佛哀泣雨淚請佛現身。此",
    "T39n1784_004:0034a16": "之經義忽有一本無如是文。他必謂之後人",
    "T39n1784_004:0034a17": "擅加耳。二觀三釋三。初標觀顯理。十種三",
    "T39n1784_004:0034a18": "法皆可當體名金光明。以十種三法無不具",
    "T39n1784_004:0034a19": "於貴等義故。是故今云。觀心三識論金光明。",
    "T39n1784_004:0034a20": "二附法作觀三。初略示境觀。一念心境也。即",
    "T39n1784_004:0034a21": "空假中觀也。即是觀心識於三識者。三識本",
    "T39n1784_004:0034a22": "來是妙三觀。九界忘本。識隨妄轉不識本性。",
    "T39n1784_004:0034a23": "今順性修觀。觀無別體。即以本識識本識也。",
    "T39n1784_004:0034a24": "二廣陳觀相二。初明一心三觀三。初空。三識",
    "T39n1784_004:0034a25": "沈隱其相難知。而不暫離第六意識。此識緣",
    "T39n1784_004:0034a26": "外。故以意根對塵為緣。推於四性不在一處。",
    "T39n1784_004:0034a27": "即以四性而為眾緣。從此緣生生即無生。故",
    "T39n1784_004:0034a28": "云我說即是空也。空無分別即阿梨耶識。二",
    "T39n1784_004:0034a29": "假。眾緣生故空無性相。眾緣生故善惡熾然。",
    "T39n1784_004:0034b01": "惡即四趣。善即人天。非善惡識通於四聖。此",
    "T39n1784_004:0034b02": "四俱非有漏善惡。於彼空中順緣起性種種",
    "T39n1784_004:0034b03": "觀察。言是非者。即藥病也。於空假立故謂之",
    "T39n1784_004:0034b04": "強。此觀立法即阿陀那識。此識名意。以其",
    "T39n1784_004:0034b05": "第六是意之識。名為意根。是故根立識亦立",
    "T39n1784_004:0034b06": "也。三中。心性不動本來中實。不可思議。而體",
    "T39n1784_004:0034b07": "具足空與不空二種功德。故體及德成圓三",
    "T39n1784_004:0034b08": "識。故雖觀空而不定空。雖觀於假而不定假。",
    "T39n1784_004:0034b09": "即現前識絕二邊相。能所叵得。此觀即是菴",
    "T39n1784_004:0034b10": "摩羅識。二明雙亡雙照二。初明即照而亡二",
    "T39n1784_004:0034b11": "初約義立。識於三識照三識也。亦不得三識",
    "T39n1784_004:0034b12": "觀忘三識也。二引經證。觀色等五即是觀俗。",
    "T39n1784_004:0034b13": "觀五皆如即是觀空觀五即性。是觀中也。今",
    "T39n1784_004:0034b14": "皆云不觀者。即於此三無觀無得。名約三觀",
    "T39n1784_004:0034b15": "即照而亡。經明五陰。今但於識忘三觀也。二",
    "T39n1784_004:0034b16": "明即亡而照。雖於識心忘於能所。而三境觀",
    "T39n1784_004:0034b17": "了了分明。故云不濫。而言雙照者。以識識如",
    "T39n1784_004:0034b18": "乃是二邊。識性是中。今頓觀三諦即中邊雙",
    "T39n1784_004:0034b19": "照。驗不得三是雙亡也。三結成附法。觀於意",
    "T39n1784_004:0034b20": "識即如即性。乃識三識。言亦照亦滅為阿",
    "T39n1784_004:0034b21": "陀那者。淨名經文。既以觀識而為假觀。是故",
    "T39n1784_004:0034b22": "今文順此識義。以結附法。何者。蓋第七識能",
    "T39n1784_004:0034b23": "生第六。故名亦照。常緣第八故名亦滅。故用",
    "T39n1784_004:0034b24": "雙亦而結此觀三結法判位。例上三道可以",
    "T39n1784_004:0034b25": "意知。然道識二三位雖在理聞名作觀成修",
    "T39n1784_004:0034b26": "中五。而此五位皆即性三。是故須約六即判",
    "T39n1784_004:0034b27": "位。三觀三佛性二。初標觀顯理。例三識觀義",
    "T39n1784_004:0034b28": "可知也。二附法作觀二。初約三觀所顯明佛",
    "T39n1784_004:0034b29": "性三。初直約義立。於一念心明妙三觀。例前",
    "T39n1784_004:0034c01": "三識其相已明。故不委示。二引經證成三。",
    "T39n1784_004:0034c02": "初引淨名病本明心即三諦。居士權病以示",
    "T39n1784_004:0034c03": "眾生三障實病。實病之本不出通別二種見",
    "T39n1784_004:0034c04": "思。此二見思皆緣三界。即分段變易二病之",
    "T39n1784_004:0034c05": "本。病必須藥相兼而示。即假觀也。空中可",
    "T39n1784_004:0034c06": "知。二引華嚴無差明心即佛性。初立三觀觀",
    "T39n1784_004:0034c07": "一念心顯三佛性。三觀即心其義雖立。如何",
    "T39n1784_004:0034c08": "於心明三佛性。故引此文三無差別。以驗我",
    "T39n1784_004:0034c09": "心即是佛性。他生他佛尚與心同。豈己佛性",
    "T39n1784_004:0034c10": "心不是耶。此證觀心顯三佛性。其義明矣。",
    "T39n1784_004:0034c11": "三引般舟念佛明佛即三諦二。初引法喻二",
    "T39n1784_004:0034c12": "文。如文。二釋皆成三諦四。初釋法文。作兩番",
    "T39n1784_004:0034c13": "銷文以顯空假。初於一文而示二觀。以諸句",
    "T39n1784_004:0034c14": "中如字為空。即以諸句我佛心異。便名為假。",
    "T39n1784_004:0034c15": "次以二文而示二觀。諸句之中雖有如字。以",
    "T39n1784_004:0034c16": "我佛如異故。當假觀。乃以不見我佛如異。方",
    "T39n1784_004:0034c17": "名空觀。兩番見佛皆是中觀。故知彼佛是我",
    "T39n1784_004:0034c18": "覺體。以具空假二種德故。故用二觀觀於二",
    "T39n1784_004:0034c19": "德。助發中觀佛即現前。問覺體是心。今見色",
    "T39n1784_004:0034c20": "相豈不相違。答須知。本覺具一切法離分齊",
    "T39n1784_004:0034c21": "相。色性即智智性即色。唯心唯色方曰見中。",
    "T39n1784_004:0034c22": "故見彌陀以為中觀。二釋喻文。於諸喻中但",
    "T39n1784_004:0034c23": "釋夢食。餘皆倣此。然不出法性似法非喻。",
    "T39n1784_004:0034c24": "斯蓋作夢及以成觀。皆法性力。今以作夢法",
    "T39n1784_004:0034c25": "性。而喻成觀法性。如釋籤云。夢事宛然即假。",
    "T39n1784_004:0034c26": "求夢叵得即空。夢之心性即中。此之三法不",
    "T39n1784_004:0034c27": "前後不合散。故知今家如此釋喻。最能況顯",
    "T39n1784_004:0034c28": "一心三觀。三明亡照。初我心下立假也。次我",
    "T39n1784_004:0034c29": "心如下立空也。空假既立若不忘之。中觀不",
    "T39n1784_004:0035a01": "顯。故先以二不得句忘於假觀。次以二不得",
    "T39n1784_004:0035a02": "句忘於空觀。二觀既寂心絕所緣。即見彌陀",
    "T39n1784_004:0035a03": "中道之佛。任運雙照妙假妙空。四顯一心。經",
    "T39n1784_004:0035a04": "文既云常得見佛。佛即中道大覺之體。豈有",
    "T39n1784_004:0035a05": "見體而不見用。用即空假。即見佛句仍是三",
    "T39n1784_004:0035a06": "觀一心之文。三結法判位。性德三因而為三",
    "T39n1784_004:0035a07": "諦。全性起修即以三因而為三觀。諦觀名別",
    "T39n1784_004:0035a08": "體不殊。是故三觀即三佛性。三性當體名金",
    "T39n1784_004:0035a09": "光明。六位皆即。二約六法境智明佛性二。初",
    "T39n1784_004:0035a10": "正釋二。初約境智明佛性。附法作觀非局一",
    "T39n1784_004:0035a11": "途。前明三觀觀一念心。顯乎佛性。則佛性二",
    "T39n1784_004:0035a12": "字俱是所顯。今明佛字既翻為覺。即能顯之",
    "T39n1784_004:0035a13": "智。性字既以不變為義。即所顯之理。此乃即",
    "T39n1784_004:0035a14": "就佛性二字。論於觀境。行者應知。此之一釋",
    "T39n1784_004:0035a15": "能顯前義。何者。前文雖立能觀三觀。實非別",
    "T39n1784_004:0035a16": "修體是覺智。今之佛字為能觀者。示前三觀",
    "T39n1784_004:0035a17": "元從性起。此覺之性即為所觀。能令修性",
    "T39n1784_004:0035a18": "其義一合。故後結云。得此大好。性云理極者。",
    "T39n1784_004:0035a19": "果佛之性為妙境故。此理至極。如以性德",
    "T39n1784_004:0035a20": "名無上也。二約六法明三因二。初對顯三因。",
    "T39n1784_004:0035a21": "今以佛字為能覺智。即以性字為所覺理。為",
    "T39n1784_004:0035a22": "覺何法而為理性。即指六法故也。即於此",
    "T39n1784_004:0035a23": "法覺智研之。今理性顯。六法者。所謂五",
    "T39n1784_004:0035a24": "陰及假人也。以此六法而為三境。問五陰中",
    "T39n1784_004:0035a25": "三即是心數。今那陰外別指諸數。答心王",
    "T39n1784_004:0035a26": "心數通於三性。下以無記王數及色為正因",
    "T39n1784_004:0035a27": "境。以假名人為了因境。以善惡數為緣因境。",
    "T39n1784_004:0035a28": "如託王舍立境觀義。以五陰為舍心王居之。",
    "T39n1784_004:0035a29": "荊溪云。以善惡王居無記舍。今無記陰外。指",
    "T39n1784_004:0035b01": "善惡數於義何失。蓋由前釋境唯一心。而就",
    "T39n1784_004:0035b02": "能觀立空假中故得所顯具三佛性。今於實",
    "T39n1784_004:0035b03": "法立記無記。并其假人乃成三境。各顯實相",
    "T39n1784_004:0035b04": "即三佛性。以所顯能令一覺智成於三觀。境",
    "T39n1784_004:0035b05": "觀互映一三無礙。立義之巧無以加焉。問於",
    "T39n1784_004:0035b06": "無記陰顯乎實相。復名正因。其義可爾。假名",
    "T39n1784_004:0035b07": "諸數那名實相。於二實相那名緣了。答佛智",
    "T39n1784_004:0035b08": "究盡諸法實相。故假實國土諸法皆實。今修",
    "T39n1784_004:0035b09": "佛智豈觀此二不稱實相。假名實相對了因",
    "T39n1784_004:0035b10": "者。大論云。眾生無上者佛是。佛翻為覺。",
    "T39n1784_004:0035b11": "豈非即達鄙俗假名而為無上。佛之假名。佛",
    "T39n1784_004:0035b12": "既是覺。今對了因有何乖舛。論又云。法無上",
    "T39n1784_004:0035b13": "者涅槃是。涅槃斷德正屬緣因。數是陰法。若",
    "T39n1784_004:0035b14": "不體達善惡數法。寧顯緣因。大乘因果皆是",
    "T39n1784_004:0035b15": "實相。豈獨正因性為因果耶。二引證六法。雖",
    "T39n1784_004:0035b16": "善惡數別對緣因。而體不出五陰實法。五",
    "T39n1784_004:0035b17": "及假名而為六法。以此六法對三佛性不即",
    "T39n1784_004:0035b18": "不離。以不離故六法全是三種佛性。以不即",
    "T39n1784_004:0035b19": "故須觀六法破二種執。以不離故破無所破。",
    "T39n1784_004:0035b20": "以不即故無破而破。以不離故顯無所顯。以",
    "T39n1784_004:0035b21": "不即故無顯而顯。又不離故六不可遣。以不",
    "T39n1784_004:0035b22": "即故六不可立。不遣不立妙性存焉。二示意。",
    "T39n1784_004:0035b23": "文中先且結名辨位。從思得下方正示意。秖",
    "T39n1784_004:0035b24": "以二字示妙觀境。用此境觀體於六法。一一",
    "T39n1784_004:0035b25": "稱實見於三性。故云大好。孤山第三意有三。",
    "T39n1784_004:0035b26": "二破此文也。乃云。又解佛性云。佛者覺智。性",
    "T39n1784_004:0035b27": "者理極。能以覺智照其理極。境智相稱合而",
    "T39n1784_004:0035b28": "言之。名為佛性。且佛性名出乎涅槃。能仁談",
    "T39n1784_004:0035b29": "之。章安疏之。荊溪論之。皆言因人有果人",
    "T39n1784_004:0035c01": "之性。故名佛性。儻大師於此反經別立。章",
    "T39n1784_004:0035c02": "安荊溪亦合指之以申其說。既其不爾。則後",
    "T39n1784_004:0035c03": "人謬立又何疑哉。釋曰。前譬釋中三佛性",
    "T39n1784_004:0035c04": "義。豈非因人具果人性。而不妨作性一修",
    "T39n1784_004:0035c05": "二相契釋之。又若執云。但性中三是果人性",
    "T39n1784_004:0035c06": "者。便成緣了自外別修。安得名為全修在性",
    "T39n1784_004:0035c07": "全性起修。況復大師不云因人具果人性。唯",
    "T39n1784_004:0035c08": "言佛名為覺性名不改。不改是正覺智是了。",
    "T39n1784_004:0035c09": "與今分對境智之釋。無少相違。那獨謂今反",
    "T39n1784_004:0035c10": "經別立。又金錍云。因不名佛果不名性。彼以",
    "T39n1784_004:0035c11": "二字分對因果。蓋示因果二而不二。今以二",
    "T39n1784_004:0035c12": "字分對境智。欲彰境智二而不二。夫論觀法",
    "T39n1784_004:0035c13": "若其不用果覺為觀。則非圓行。若其不以即",
    "T39n1784_004:0035c14": "覺之性。為所照境則非妙境。非極理也。當知",
    "T39n1784_004:0035c15": "今立境智不二名為佛性。正與金錍因果不",
    "T39n1784_004:0035c16": "二佛性義同。其義既同。安得名為反經別立",
    "T39n1784_004:0035c17": "耶。既非引立何須指說耶。普門玄說性具",
    "T39n1784_004:0035c18": "三觀。既用此觀照性為境。今性具果覺豈得",
    "T39n1784_004:0035c19": "不用照性為境也。今附法觀秖附佛性二字",
    "T39n1784_004:0035c20": "之法。立觀立境。是故能所二即非二。不知此",
    "T39n1784_004:0035c21": "妙斥為謬譚。悲哉悲哉。彼人雖引因有果性。",
    "T39n1784_004:0035c22": "而不能信果覺為觀。觀於六法顯覺之性。徒",
    "T39n1784_004:0035c23": "聞因人有果人性。全不能用有何益耶。妙樂",
    "T39n1784_004:0035c24": "云。果理在行方名等賜。又此觀意全同普門",
    "T39n1784_004:0035c25": "玄義所說。彼云觀人空是了因種者。釋論云。",
    "T39n1784_004:0035c26": "眾生無上者佛是。佛者覺也。始覺人空終覺",
    "T39n1784_004:0035c27": "法空。彼指果覺為了因不。即以果覺為觀智",
    "T39n1784_004:0035c28": "不。所覺人法是六法不。二空所顯是覺之性",
    "T39n1784_004:0035c29": "不。彼文亦是後人添耶。應知二字分對境智",
    "T39n1784_004:0036a01": "為妙無盡。何者。即以果佛為初心觀智。是如",
    "T39n1784_004:0036a02": "來行也。用即性之覺非別修緣了也。照即覺",
    "T39n1784_004:0036a03": "之性非心外境也。如此方名附佛性法修圓",
    "T39n1784_004:0036a04": "觀也。然茲妙趣彼尋名者。爭不怪之。◎"
}