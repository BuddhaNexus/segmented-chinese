{
    "T24n1451_019:0292a22": "根本說一切有部毘奈耶雜事",
    "T24n1451_019:0292a23": "卷第十九",
    "T24n1451_019:0292a25": "三藏法師義淨奉　制譯",
    "T24n1451_019:0292a26": "第五門第三子攝頌曰：",
    "T24n1451_019:0292a27": "　佛三轉法輪、　　初度五人已、",
    "T24n1451_019:0292a28": "　不喚名族等、　　俱尸宣略教。",
    "T24n1451_019:0292a29": "如是我聞：一時薄伽梵在婆羅痆斯仙人墮",
    "T24n1451_019:0292b01": "處施鹿林中。爾時世尊告五苾芻曰：「汝等苾",
    "T24n1451_019:0292b02": "芻！此苦聖諦，於所聞法，如理作意，能生眼",
    "T24n1451_019:0292b03": "智明覺。汝等苾芻！此苦集、苦滅、順苦滅道聖",
    "T24n1451_019:0292b04": "諦之法，如理作意，能生眼智明覺。「汝等苾芻！",
    "T24n1451_019:0292b05": "此苦聖諦是所了法，如是應知。於所聞法如",
    "T24n1451_019:0292b06": "理作意，能生眼智明覺。",
    "T24n1451_019:0292b07": "「汝等苾芻！此苦集聖諦，是所了法，如是應斷。",
    "T24n1451_019:0292b08": "於所聞法如理作意，能生眼智明覺。",
    "T24n1451_019:0292b09": "「汝等苾芻！此苦滅聖諦，是所了法，如是應證。",
    "T24n1451_019:0292b10": "於所聞法如理作意，能生眼智明覺。",
    "T24n1451_019:0292b11": "「汝等苾芻！此順苦滅道聖諦，是所了法，如是",
    "T24n1451_019:0292b12": "應修。於所聞法如理作意，能生眼智明覺。",
    "T24n1451_019:0292b13": "「汝等苾芻！此苦聖諦，是所了法，如是已知。於",
    "T24n1451_019:0292b14": "所聞法如理作意，能生眼智明覺。",
    "T24n1451_019:0292b15": "「汝等苾芻！此苦集聖諦，是所了法，如是已斷。",
    "T24n1451_019:0292b16": "於所聞法如理作意，能生眼智明覺。",
    "T24n1451_019:0292b17": "「汝等苾芻！此苦滅聖諦，是所了法，如是已證。",
    "T24n1451_019:0292b18": "於所聞法如理作意，能生眼智明覺。",
    "T24n1451_019:0292b19": "「汝等苾芻！此順苦滅道聖諦，是所了法，如是",
    "T24n1451_019:0292b20": "已修。於所聞法如理作意，能生眼智明覺。",
    "T24n1451_019:0292b21": "「汝等苾芻！若我於此四聖諦法，未了三轉十",
    "T24n1451_019:0292b22": "二相者，眼智明覺皆不得生，我則不於諸天",
    "T24n1451_019:0292b23": "魔梵沙門婆羅門一切世間，捨離煩惱心得解",
    "T24n1451_019:0292b24": "脫，不能證得無上菩提。」",
    "T24n1451_019:0292b25": "「汝等苾芻！由我於此四聖諦法解了三轉十",
    "T24n1451_019:0292b26": "二相故，眼智明覺皆悉得生，乃於諸天魔梵",
    "T24n1451_019:0292b27": "沙門婆羅門一切世間，捨離煩惱心得解脫，",
    "T24n1451_019:0292b28": "便能證得無上菩提。」",
    "T24n1451_019:0292b29": "爾時世尊說是法時，具壽憍陳如及八萬諸",
    "T24n1451_019:0292c01": "天，遠塵離垢得法眼淨。佛告憍陳如：「汝解此",
    "T24n1451_019:0292c02": "法不？」答言：「已解。世尊！」「汝解此法不？」答言：「已",
    "T24n1451_019:0292c03": "解。善逝！」由憍陳如解了法故，因此即名阿若",
    "T24n1451_019:0292c04": "憍陳如(阿若是解了義)。",
    "T24n1451_019:0292c05": "是時地居藥叉聞佛說已，出大音聲告人天",
    "T24n1451_019:0292c06": "曰：「仁等當知！佛在婆羅痆斯仙人墮處施鹿",
    "T24n1451_019:0292c07": "林中，廣說三轉十二行相法輪。由此能於天",
    "T24n1451_019:0292c08": "人魔梵沙門婆羅門一切世間為大饒益，令",
    "T24n1451_019:0292c09": "同梵行者速至安隱涅槃之處，人天增盛阿",
    "T24n1451_019:0292c10": "蘇羅減少。」由彼藥叉作如是告，虛空諸天四",
    "T24n1451_019:0292c11": "大王眾皆悉聞知。如是展轉，於剎那頃盡六",
    "T24n1451_019:0292c12": "欲天，須臾之間乃至梵天普聞其響，梵眾",
    "T24n1451_019:0292c13": "聞已復皆遍告，廣說如前。因名此經為三轉",
    "T24n1451_019:0292c14": "法輪。時五苾芻及人天等，聞佛說已歡喜奉",
    "T24n1451_019:0292c15": "行。",
    "T24n1451_019:0292c16": "爾時佛為五人三轉法輪，令彼出家近圓成",
    "T24n1451_019:0292c17": "苾芻已，時五苾芻於如來處，頻喚名字及以",
    "T24n1451_019:0292c18": "氏族，或云具壽。佛告諸苾芻：「汝等不應於如",
    "T24n1451_019:0292c19": "來處喚其名字及以氏族，或云具壽。何以故？",
    "T24n1451_019:0292c20": "若有苾芻，於如來處喚名氏族及具壽者，此",
    "T24n1451_019:0292c21": "是癡人！於長夜中多受苦惱作無利益。是故",
    "T24n1451_019:0292c22": "汝等更不應於如來處喚名字等，若更喚者",
    "T24n1451_019:0292c23": "得越法罪。」如佛所說不應於如來所喚名字",
    "T24n1451_019:0292c24": "等得越法罪者，時有少年苾芻，除佛世尊，於",
    "T24n1451_019:0292c25": "餘耆宿苾芻之處喚名字等乃至具壽。苾芻",
    "T24n1451_019:0292c26": "白佛，佛言：「年少苾芻亦復不應於耆宿處喚名",
    "T24n1451_019:0292c27": "字氏族或云具壽。然有二種呼召之事，或",
    "T24n1451_019:0292c28": "云大德，或云具壽。年少苾芻應喚老者為大",
    "T24n1451_019:0292c29": "德，老喚少年為具壽。若不爾者得越法罪。」",
    "T24n1451_019:0293a01": "佛在俱尸那城壯士生地娑羅雙樹間，爾時",
    "T24n1451_019:0293a02": "世尊臨般涅槃告諸苾芻曰：「我為汝等已廣",
    "T24n1451_019:0293a03": "宣說毘奈耶藏，未曾略說。我今更為說其略",
    "T24n1451_019:0293a04": "教，汝等應可諦聽善思至極作意。汝等苾芻！",
    "T24n1451_019:0293a05": "或時有事，我從先來非遮非許。然於此事若",
    "T24n1451_019:0293a06": "違不清淨、順清淨者，此即是淨，應可行之。若",
    "T24n1451_019:0293a07": "違清淨、順不清淨者，此是不淨，即不應行。此",
    "T24n1451_019:0293a08": "可奉持，勿致疑惑。」",
    "T24n1451_019:0293a09": "第五門第四子攝頌曰：",
    "T24n1451_019:0293a10": "　捨墮物不分、　　蚊幬隨意畜、",
    "T24n1451_019:0293a11": "　三股杖作釜、　　應張羯恥那。",
    "T24n1451_019:0293a12": "緣在室羅伐城。時有苾芻長衣犯捨，便即持",
    "T24n1451_019:0293a13": "衣於上座前捨，其知事人見此衣已作如是",
    "T24n1451_019:0293a14": "念：「今日僧伽多得利物，可賣分之。」遂即唱賣，",
    "T24n1451_019:0293a15": "眾共分張。時彼便廢闕。苾芻白佛，佛作是",
    "T24n1451_019:0293a16": "念：「犯捨之衣捨與眾僧，有如是過，由是犯衣",
    "T24n1451_019:0293a17": "不捨與僧。」告諸苾芻：「昔日苾芻犯捨衣捨與",
    "T24n1451_019:0293a18": "僧，遂被分張，事成闕乏。由是不應捨與僧眾，",
    "T24n1451_019:0293a19": "可與別人。若無知者，雖捨與僧亦不應分。若",
    "T24n1451_019:0293a20": "以長衣捨與眾僧遂即分者，此二俱得越法",
    "T24n1451_019:0293a21": "罪。」佛言長衣捨與別人者，時有犯長苾芻，以",
    "T24n1451_019:0293a22": "衣捨與無識知人，既得衣已，默然而住不知",
    "T24n1451_019:0293a23": "還衣。苾芻白佛，佛言：「應遣餘人教無識者，若",
    "T24n1451_019:0293a24": "還者善。若不與者，應強奪取而守持之。此捨",
    "T24n1451_019:0293a25": "衣者乃是作法、非是全與，然捨衣時求知法",
    "T24n1451_019:0293a26": "者，然後當捨。」",
    "T24n1451_019:0293a27": "緣在廣嚴城。時諸苾芻為蚊蚋唼食，爪搔癢",
    "T24n1451_019:0293a28": "時遍身血出。俗旅見時問其何故？苾芻具答，",
    "T24n1451_019:0293a29": "彼言：「聖者！仁等豈可不畜蚊幬耶？」答曰：「世尊",
    "T24n1451_019:0293b01": "不許，欲何所畜？」報言：「世尊大悲，此應聽許。」苾",
    "T24n1451_019:0293b02": "芻白佛，佛言：「聽諸苾芻畜其蚊幬。」苾芻不知",
    "T24n1451_019:0293b03": "當如何作？佛言：「周十二肘，於上安蓋。蓋長",
    "T24n1451_019:0293b04": "四肘、闊二肘，隨身高下[糸*屬]帶懸垂。」直縫留門",
    "T24n1451_019:0293b05": "蚊蟲還入，佛言：「不應盡縫，應留少許相掩作",
    "T24n1451_019:0293b06": "門，熱應搖扇。若下邊蚊入，可以氈席或將餘",
    "T24n1451_019:0293b07": "物壓之，勿令得入。」",
    "T24n1451_019:0293b08": "緣處同前。佛言用水應漉者，時諸苾芻以手",
    "T24n1451_019:0293b09": "捉羅遂致勞倦，佛言：「繫於杖上開羅取水。」如",
    "T24n1451_019:0293b10": "是用時仍猶勞倦，佛言：「持三股杖以繩繫杖。」",
    "T24n1451_019:0293b11": "繩不肯住，佛言：「近上應穿為三孔，以繩貫繫，",
    "T24n1451_019:0293b12": "或安鐵鐶寬開三股，羅繫於二開羅受水。」瀉",
    "T24n1451_019:0293b13": "水之時溢出流地，佛言：「用心瀉水勿令溢出。」",
    "T24n1451_019:0293b14": "瓨底無倦隨處傾側，佛言：「安棬，勿令瓨動。」水",
    "T24n1451_019:0293b15": "在羅中急過不住，令蟲悶絕，佛言：「應可羅中",
    "T24n1451_019:0293b16": "安物。」苾芻不解，佛言：「或砂或乾牛糞，應以水",
    "T24n1451_019:0293b17": "濕安在羅中。」水猶不住，佛言：「應作承水器。」苾",
    "T24n1451_019:0293b18": "芻不知如何作器？佛言：「器有二種：謂銅及瓦。」",
    "T24n1451_019:0293b19": "苾芻以手持椀遂致疲勞，佛言：「不應手持。可",
    "T24n1451_019:0293b20": "於椀邊穿作三孔，以繩繫之懸在三股叉上",
    "T24n1451_019:0293b21": "方便令牢，應以羅角置在器中存養蟲命。若",
    "T24n1451_019:0293b22": "其羅密水不下者，應以滑杖羅外打之。」苾芻",
    "T24n1451_019:0293b23": "於不滿瓨內而觀於水，不能見蟲，佛言：「瀉水",
    "T24n1451_019:0293b24": "滿瓨令其不動已，方可觀察。」水上有塵，觀蟲",
    "T24n1451_019:0293b25": "不見，佛言：「去塵方察，若以小蟲示他人時將",
    "T24n1451_019:0293b26": "指頭示。」小蟲行急見不分明，佛言：「應以茅端",
    "T24n1451_019:0293b27": "及草莛等而指示之。」苾芻得蟲時，於井口上而",
    "T24n1451_019:0293b28": "覆其羅，蟲雖落水多並悶絕或時致死，佛言：",
    "T24n1451_019:0293b29": "「應作放生器覆水在中。」苾芻即用此罐滿而",
    "T24n1451_019:0293c01": "放下滿而引出，蟲仍依舊，佛言：「應以比器盛",
    "T24n1451_019:0293c02": "蟲放下，至水覆之空而引出。」苾芻不解，「應別",
    "T24n1451_019:0293c03": "作放生器。」時有無器可得，佛言：「可以繩繫羅",
    "T24n1451_019:0293c04": "方便投下，斟酌蟲去然後牽出。」(其放生器者，但為西國久行，人皆共",
    "T24n1451_019:0293c05": "解。東夏先來落漠，故亦須委其儀，若不具陳無由曉悟。其器任用銅鐵瓦木。若擬隨身將去，可用銅作受二三升，即",
    "T24n1451_019:0293c06": "是舊來小銅罐子，遂施銅系，令穿手得過，底傍一邊須安銅鉤，可受小竹箸頭。若乞食去時，穿在左臂以",
    "T24n1451_019:0293c07": "衣掩蓋，右手携鉢。乞得食已，隨至一家安置飯鉢，自將淨繩一條如麁筋許，隨井深淺繫罐取水，濾以小羅",
    "T24n1451_019:0293c08": "斟酌得足，即以繩一頭穿鉤急繫，擡繩使起與罐子系齊，即於繩上繫小鐵鉤。鉤系起時務令平穩勿使傾側，",
    "T24n1451_019:0293c09": "並豫先作了不得臨時求覓。即以小羅覆蟲罐內，徐徐放下至水縱鉤，拔繩令覆，再三下濯方牽出井。此是乞食",
    "T24n1451_019:0293c10": "之儀也。若在寺者，即以常用井索鐵罐覆之，如前安置少有別處，底傍著鐵鐶可容三指，以罐鉤內中擡起系齊，同",
    "T24n1451_019:0293c11": "前著鉤覆虫在中，下令至水準法翻覆，假令深井亦得為之。若別畜繩恐成勞擾，若井深處或可別為盆貯，或可",
    "T24n1451_019:0293c12": "送往河池，寫水竟時還須滌器，斯其法也。夫以如來聖教慈悲為本，所制戒律罪有性遮，遮輕性重，性罪之",
    "T24n1451_019:0293c13": "內殺生最初，是故智人理宜存護。若將此為輕者，何更重哉？若能作者，現在得長命果報，來世當生淨土。且神州",
    "T24n1451_019:0293c14": "之地四百餘城，出家之人動有萬計，於濾水事存心者寡，習俗生常見輕佛教，不可一一門到口傳，冀諸行人",
    "T24n1451_019:0293c15": "遞相教習。設使學通三藏、坐證四禪，鎮想無生澄心空理，若不護命，不免佛所訶責，十惡初罪誰代受之？且如見有",
    "T24n1451_019:0293c16": "屠兒牽羊入寺，不過數口放作長生，眾共看之彈指稱善，寧知房內用水日殺千生萬生？既知教理，宜應細羅細",
    "T24n1451_019:0293c17": "察，自利利物善護善思。復有令人耕田畎植，規求小利不見大尤，水陸俱傷殺生無數。斯之罪咎欲如之何？直知束",
    "T24n1451_019:0293c18": "手泉門任他分判。故經云：「殺生之人當墮地獄、餓鬼、畜生，設得為人短命多病。」嗚呼！此苦誰當用之？脫有能為，善",
    "T24n1451_019:0293c19": "哉！甚善！龍花初會共結慈緣，廣如別傳此不煩也)",
    "T24n1451_019:0293c20": "時諸苾芻每用羅竟，不數洗濯、不捩乾、不日",
    "T24n1451_019:0293c21": "暴、不翻轉，令羅疾壞，佛言：「凡用羅者，應為洗",
    "T24n1451_019:0293c22": "等。若不作者得越法罪。」時有苾芻濾大眾水，",
    "T24n1451_019:0293c23": "徒眾既多遂生勞倦，佛言：「若眾大羅遲水不",
    "T24n1451_019:0293c24": "供者，應作濾水釜。」苾芻不知如何作？佛言：",
    "T24n1451_019:0294a01": "「若銅鐵瓦應作釜形，底下為孔大如盞許，作",
    "T24n1451_019:0294a02": "蓮臺形可高四指，上安多孔大如麁箸。上",
    "T24n1451_019:0294a03": "以疊裹或用絹布，纏以細繩於中濾水，用了",
    "T24n1451_019:0294a04": "洗覆如上準為。」",
    "T24n1451_019:0294a05": "時諸苾芻以虱壁虱及諸蟲類，懸棄於地彼",
    "T24n1451_019:0294a06": "便悶絕。苾芻白佛，佛言：「凡是生命不應懸棄，",
    "T24n1451_019:0294a07": "亦不應隨處輒為棄擲。虱安故帛，此若無者",
    "T24n1451_019:0294a08": "可安木孔。牆隙壁虱置青草中，此若無者置",
    "T24n1451_019:0294a09": "涼冷處。若更有餘蟲，可於所宜處安置。」具壽",
    "T24n1451_019:0294a10": "鄔波離請世尊曰：「濾漉之水不觀得飲不？」佛",
    "T24n1451_019:0294a11": "言：「不得，由不觀故。」「大德！不濾之水觀得飲不？」",
    "T24n1451_019:0294a12": "佛言：「得，以觀察故。」",
    "T24n1451_019:0294a13": "緣處同前。如佛所說，眾安居了應張羯恥那",
    "T24n1451_019:0294a14": "衣。時勝光王聞佛許已，便以羯恥那衣寄奉",
    "T24n1451_019:0294a15": "大眾；勝鬘夫人及行雨夫人給孤長者，及諸",
    "T24n1451_019:0294a16": "居士敬信之流，咸送多衣以充僧用。時諸苾",
    "T24n1451_019:0294a17": "芻但取一衣作羯恥那，餘皆還主。王聞是已",
    "T24n1451_019:0294a18": "報言：「聖者！我等此物已捨與僧，如何今者更",
    "T24n1451_019:0294a19": "重收取？」苾芻白佛，佛言：「由是我今聽諸苾芻",
    "T24n1451_019:0294a20": "受取此衣，隨彼多衣應差多人作張衣者，當",
    "T24n1451_019:0294a21": "取其一作法守持，餘應舉畜，當為僧伽作安",
    "T24n1451_019:0294a22": "居利物。」",
    "T24n1451_019:0294a23": "第五門第五子攝頌曰：",
    "T24n1451_019:0294a24": "　死後囑授別、　　委寄者身死、",
    "T24n1451_019:0294a25": "　他方通委寄、　　若死對餘人。",
    "T24n1451_019:0294a26": "緣在室羅伐城。時此城中有一長者誕生三",
    "T24n1451_019:0294a27": "子，其最小者於佛法出家遊行人間，去後未",
    "T24n1451_019:0294a28": "久父便遇病，將死之際總命諸親，告二子曰：",
    "T24n1451_019:0294a29": "「家中所有，咸可收來。」彼便集聚遣為三分，「二",
    "T24n1451_019:0294b01": "子人各與一，其餘一分與出家者。」作是記已，",
    "T24n1451_019:0294b02": "因即命終。如有頌曰：",
    "T24n1451_019:0294b03": "「積聚皆消散，　　崇高必墮落；",
    "T24n1451_019:0294b04": "　合會終別離，　　有命咸歸死。」",
    "T24n1451_019:0294b05": "時彼二子如法焚葬憂慘而居，彼出家者聞",
    "T24n1451_019:0294b06": "父身亡便生是念：「我有兄弟，今可言歸，為其",
    "T24n1451_019:0294b07": "說法。」既到舍已，兄弟相見共盡哀情，兄曰：「弟",
    "T24n1451_019:0294b08": "不須哭，父亡之日，遣留一分財物相與。」弟作",
    "T24n1451_019:0294b09": "是念：「如世尊說，死後與者不成善與。」遂不受",
    "T24n1451_019:0294b10": "之。苾芻白佛，佛言：「俗人死者有希望心，苾芻",
    "T24n1451_019:0294b11": "死時心無希望。此是俗人有希望心，取時無",
    "T24n1451_019:0294b12": "過隨意應用。」",
    "T24n1451_019:0294b13": "緣處同前。時有苾芻身嬰疾病，告餘苾芻曰：",
    "T24n1451_019:0294b14": "「當好瞻侍我，我有衣鉢當屬於汝。」彼便看",
    "T24n1451_019:0294b15": "侍，不久命終。彼見身死，便取衣鉢安已房中，",
    "T24n1451_019:0294b16": "時諸苾芻共來借問：「亡者衣鉢今何所在？」答",
    "T24n1451_019:0294b17": "言：「彼已與我。」具告其事。苾芻白佛，佛言：「彼之",
    "T24n1451_019:0294b18": "愚人，生存在日何不相與，死後方施？無如是",
    "T24n1451_019:0294b19": "法，云死方與。應索其物，大眾共分，準分應與。」",
    "T24n1451_019:0294b20": "緣處同前。時有苾芻對彼苾芻分別衣物，忽",
    "T24n1451_019:0294b21": "爾身亡。彼苾芻便取其物置己房中，舁彼",
    "T24n1451_019:0294b22": "屍骸既焚燒已還歸房內。時知事人入亡者",
    "T24n1451_019:0294b23": "室，次第觀察見其衣鉢及濾水羅，尋將此物",
    "T24n1451_019:0294b24": "來至眾內。苾芻問曰：「此物且來，餘有多物，",
    "T24n1451_019:0294b25": "何不將來？」答曰：「房中唯此，更無他物。」餘人報",
    "T24n1451_019:0294b26": "曰：「有一苾芻是其知友，若問彼者知其有無。」",
    "T24n1451_019:0294b27": "問彼答曰：「對我分別，我取其衣。」苾芻白佛，佛",
    "T24n1451_019:0294b28": "言：「此是作法，不應便留，可奪取共分。」",
    "T24n1451_019:0294b29": "緣處同前。時有苾芻對彼分別衣，彼忽命過，",
    "T24n1451_019:0294c01": "此便持衣捨與僧伽。大眾問曰：「此是誰物？」答",
    "T24n1451_019:0294c02": "言：「我物對彼分別，彼遂身亡，我持此物捨與",
    "T24n1451_019:0294c03": "大眾。」苾芻白佛，佛言：「作法應爾，雖對分別，物",
    "T24n1451_019:0294c04": "不屬彼，當自取用。」",
    "T24n1451_019:0294c05": "緣處同前。復有苾芻對他苾芻分別衣物，所",
    "T24n1451_019:0294c06": "對苾芻忽然歸俗，後時憶念：「彼某甲苾芻，曾",
    "T24n1451_019:0294c07": "於我所分別其衣。我雖還俗，彼物屬我，我宜",
    "T24n1451_019:0294c08": "就索。」既至彼已報言：「聖者！仁曾對我，分別衣",
    "T24n1451_019:0294c09": "物，今可與我。」苾芻白佛，佛作是念：「由諸苾芻",
    "T24n1451_019:0294c10": "以彼苾芻為委寄者，即還對彼而作分別，有",
    "T24n1451_019:0294c11": "如是過，是故我今制諸苾芻，不應對彼委寄",
    "T24n1451_019:0294c12": "之人分別衣物，作者得越法罪。」",
    "T24n1451_019:0294c13": "緣處同前。復有苾芻對他苾芻分別衣物，其",
    "T24n1451_019:0294c14": "所對者是鬪諍人，常與苾芻諍競紛擾，既懷",
    "T24n1451_019:0294c15": "瞋忿便欲出去，其分別衣人見去啼泣，報言：",
    "T24n1451_019:0294c16": "「勿去！」雖復苦留，而不肯住。諸人謂曰：「汝勿留",
    "T24n1451_019:0294c17": "此，好為鬪諍，亂惱眾人。」答言：「如何我不留住？",
    "T24n1451_019:0294c18": "我常對此分別衣物，餘處無有委寄之人。」苾",
    "T24n1451_019:0294c19": "芻白佛，佛言：「若委寄苾芻設居海外，但令身",
    "T24n1451_019:0294c20": "在，遙指委寄亦無有過。」時有苾芻於極遠方，",
    "T24n1451_019:0294c21": "指他苾芻作委寄人，彼便命過。苾芻聞時，已",
    "T24n1451_019:0294c22": "經多日不知云何？苾芻白佛，佛言：「初既聞已，",
    "T24n1451_019:0294c23": "所有新舊物即於餘人而作委寄。」",
    "T24n1451_019:0294c24": "第五門第六子攝頌曰：",
    "T24n1451_019:0294c25": "　界外不與欲、　　將行不展轉、",
    "T24n1451_019:0294c26": "　說戒隨意事、　　違者並招愆。",
    "T24n1451_019:0294c27": "緣處同前。時六眾苾芻雖居界外，亦與界內",
    "T24n1451_019:0294c28": "者欲。苾芻白佛，佛言：「不應在界外與界內人",
    "T24n1451_019:0294c29": "欲。」見佛不許，時有苾芻欲出界外，臨將發足",
    "T24n1451_019:0295a01": "僧伽有事，六眾即便強令說欲。苾芻白佛，佛",
    "T24n1451_019:0295a02": "言：「欲出界者不應取欲。」六眾聞已遂於界外",
    "T24n1451_019:0295a03": "更互與欲，乃至六人展轉相與。苾芻白佛，佛",
    "T24n1451_019:0295a04": "言：「不應界外展轉與欲，作者得越法罪。」",
    "T24n1451_019:0295a05": "緣處同前。如世尊說半月應說戒者，六眾便",
    "T24n1451_019:0295a06": "於界外欲與清淨，佛言：「不應如是。」又取將行",
    "T24n1451_019:0295a07": "者欲，又於界外展轉取欲清淨，廣如前說，佛",
    "T24n1451_019:0295a08": "言：「皆不應作，作者得越法罪。」",
    "T24n1451_019:0295a09": "如佛所說安居了時，苾芻可於三事見聞疑",
    "T24n1451_019:0295a10": "作隨意事，六眾苾芻便於界外作隨意事。又",
    "T24n1451_019:0295a11": "留將行者，又界外展轉，亦如上說皆不應為。",
    "T24n1451_019:0295a12": "第五門第七子攝頌曰：",
    "T24n1451_019:0295a13": "　應可知人數、　　隨意任行籌、",
    "T24n1451_019:0295a14": "　不與俗同坐、　　老少應隨夏。",
    "T24n1451_019:0295a15": "緣處同前。時此城中有婆羅門，因事出外入",
    "T24n1451_019:0295a16": "逝多林，生希有心：「我今試問寺中現住可有",
    "T24n1451_019:0295a17": "幾人？」既見苾芻問其人數，苾芻報曰：「我不",
    "T24n1451_019:0295a18": "能知。」婆羅門曰：「勝光大王憍薩羅國所有兵",
    "T24n1451_019:0295a19": "眾尚可數知，寺內僧徒何因不測？」彼默無對。",
    "T24n1451_019:0295a20": "苾芻白佛，佛言：「應知人數。」苾芻即便一一別",
    "T24n1451_019:0295a21": "數，或時屈指忘不能憶。苾芻白佛，佛言：「應可",
    "T24n1451_019:0295a22": "行籌。既總數已告眾令知。」苾芻不知何時應",
    "T24n1451_019:0295a23": "數？佛言：「應於安居時數。」復有長者入逝多林，",
    "T24n1451_019:0295a24": "見諸苾芻勤加習讀繫念靜思，見斯事已深",
    "T24n1451_019:0295a25": "生淨信，欲知僧數擬設中食，便問苾芻：「於斯",
    "T24n1451_019:0295a26": "住處總有幾人？」彼報其數，禮已而去。既至舍",
    "T24n1451_019:0295a27": "中報家人曰：「我欲明日請佛及僧就舍而食，",
    "T24n1451_019:0295a28": "有爾許人，隨其僧眾汝當具辦。」報曰：「甚善！」即",
    "T24n1451_019:0295a29": "於家中具諸供養。時彼長者於眾集時，遂至",
    "T24n1451_019:0295b01": "寺中報知事人曰：「仁當為我敬白僧伽，某甲",
    "T24n1451_019:0295b02": "長者明當請佛及諸大眾就舍而食。」既白知",
    "T24n1451_019:0295b03": "已奉辭而去。有餘苾芻從人間來至給孤園",
    "T24n1451_019:0295b04": "內。時彼長者即於其夜具辦種種美飲食已，",
    "T24n1451_019:0295b05": "敷設座席安置水瓮齒木澡豆，旦令使人往",
    "T24n1451_019:0295b06": "白佛眾，告：「其時至，幸願降臨。」苾芻僧眾於日",
    "T24n1451_019:0295b07": "初分，執持衣鉢詣長者家。于時大師於寺而",
    "T24n1451_019:0295b08": "住，令人取食。有五因緣如來大師不親赴請。",
    "T24n1451_019:0295b09": "云何為五？一、自宴坐；二、為天說法；三、為瞻病",
    "T24n1451_019:0295b10": "人；四、觀臥具；五、為制學處。此中為者欲制學",
    "T24n1451_019:0295b11": "處。時彼長者準計僧數，安置座物飲食亦然，",
    "T24n1451_019:0295b12": "及見多人來至其宅，報典座曰：「聖者！所告人",
    "T24n1451_019:0295b13": "數多少我為準擬，既過先數其欲如何？」典",
    "T24n1451_019:0295b14": "座報曰：「有客新來，爾須生喜。」答曰：「仁若先言，",
    "T24n1451_019:0295b15": "我當辦食。」苾芻默爾。于時大眾有飽足者、有",
    "T24n1451_019:0295b16": "被飢者。苾芻白佛，佛言：「典座應觀客數告施",
    "T24n1451_019:0295b17": "主知。」復有苾芻臨中而至，佛言：「此亦告知。我",
    "T24n1451_019:0295b18": "今為彼眾首上座說其行法。上座應當先觀",
    "T24n1451_019:0295b19": "徒眾及以飲食。若人多食少者，應告施主曰：",
    "T24n1451_019:0295b20": "『賢首！人多食少，可平等均行。』若人少食多者，",
    "T24n1451_019:0295b21": "告言：『賢首！大有飲食可隨意行。』若其上座不",
    "T24n1451_019:0295b22": "善觀察、不依所制者得越法罪。又至施主家，",
    "T24n1451_019:0295b23": "當須觀水濾蟲及齒木土屑，並令備足勿使",
    "T24n1451_019:0295b24": "闕少，食前食後洗手澡漱並須如法。若不撿",
    "T24n1451_019:0295b25": "挍者，上座次座皆得越法罪。」",
    "T24n1451_019:0295b26": "緣處同前。六眾苾芻與諸俗人同座而坐，時",
    "T24n1451_019:0295b27": "敬信者見便譏笑，告言：「聖者！仁是出家常修",
    "T24n1451_019:0295b28": "梵行，云何乃與常行婬欲不淨之人而同一",
    "T24n1451_019:0295b29": "座？」彼聞默爾。苾芻白佛，佛言：「諸信俗人言合",
    "T24n1451_019:0295c01": "道理，故諸苾芻不應與俗人同座而坐，坐者",
    "T24n1451_019:0295c02": "得越法罪。」聞佛制已遂與求寂同處而坐，信",
    "T24n1451_019:0295c03": "者告曰：「仁已近圓，因何得與小師共座？」答曰：",
    "T24n1451_019:0295c04": "「此非俗人，是出家者，斯有何過？」彼聞默爾。苾",
    "T24n1451_019:0295c05": "芻白佛，佛言：「亦復不應與未近圓者同座而",
    "T24n1451_019:0295c06": "坐。」佛不許已，時老苾芻與少者同座，復有",
    "T24n1451_019:0295c07": "少者與老一處不相恭敬。苾芻白佛，佛言：「老",
    "T24n1451_019:0295c08": "少不應雜座，若無夏者得共二夏者同座，一",
    "T24n1451_019:0295c09": "夏者得與二夏者同座，若二夏已去共大三",
    "T24n1451_019:0295c10": "夏者皆得同座。」佛既制已，時諸苾芻在於俗",
    "T24n1451_019:0295c11": "舍，但得與其大三夏者同座而坐，座席難求，",
    "T24n1451_019:0295c12": "佛言：「若俗舍內座難得者，雖親教、軌範亦得",
    "T24n1451_019:0295c13": "同座，以物隔中，無致疑惑。」",
    "T24n1451_019:0295c14": "第五門第八子攝頌曰：",
    "T24n1451_019:0295c15": "　不應居貯座、　　不誘他求寂、",
    "T24n1451_019:0295c16": "　不為誓賭物、　　亦不食虎殘。",
    "T24n1451_019:0295c17": "緣處同前。聽法之時應敷座席，時有求寂亦",
    "T24n1451_019:0295c18": "居軟座，因而睡著遂失便利污其座褥。苾芻",
    "T24n1451_019:0295c19": "白佛，佛言：「求寂不應坐軟座褥。」時具壽舍利",
    "T24n1451_019:0295c20": "子求寂準陀來聽法時，苾芻便與鞕枮令坐，",
    "T24n1451_019:0295c21": "問言：「大德！何故與我堅硬座物？」答言：「軟座佛",
    "T24n1451_019:0295c22": "遮。」求寂報言：「大德！我豈同彼有過失耶？」佛言：",
    "T24n1451_019:0295c23": "「若有用心求寂，與其軟座，餘即不應。」",
    "T24n1451_019:0295c24": "緣處同前。時有苾芻訶責求寂，遂便遣出，逝",
    "T24n1451_019:0295c25": "多門外啼泣而住。時鄔波難陀見而問曰：「汝",
    "T24n1451_019:0295c26": "何意啼？」答曰：「被師訶責。」報言：「子來！我當與汝",
    "T24n1451_019:0295c27": "衣鉢及鉢絡腰絛之類，隨所須者不令闕乏。」",
    "T24n1451_019:0295c28": "遂喚歸房白佛，佛言：「於弟子處訶責之時，不",
    "T24n1451_019:0295c29": "應決捨，可作帶韁棄，留眷念心還擬收攝，應",
    "T24n1451_019:0296a01": "令苾芻開語求寂。」彼言：「我今不用彼親教師。",
    "T24n1451_019:0296a02": "大德鄔波難陀，我所須者咸皆供給，我更",
    "T24n1451_019:0296a03": "不能往舊師處。」彼師聞已作嫌罵言：「我與出",
    "T24n1451_019:0296a04": "家而鄔波難陀遂誘將去。」苾芻白佛，佛言：「苾",
    "T24n1451_019:0296a05": "芻不應誘他弟子，輒誘將者得吐羅底耶罪，",
    "T24n1451_019:0296a06": "是破僧方便故。」",
    "T24n1451_019:0296a07": "緣處同前。是時六眾有緣事時，即便引佛法",
    "T24n1451_019:0296a08": "僧寶而為呪誓，或引鄔波馱耶、阿遮利耶而",
    "T24n1451_019:0296a09": "為呪誓。有信敬俗人聞呪誓時作如是語：「我",
    "T24n1451_019:0296a10": "等俗流尚不引佛及師為誓，仁等出家何故",
    "T24n1451_019:0296a11": "引佛及師而作盟誓？是所不應。」彼默無對。苾",
    "T24n1451_019:0296a12": "芻白佛，佛言：「俗生譏恥時合其宜，然出家者",
    "T24n1451_019:0296a13": "本求實語不應盟誓，若作者得越法罪。」",
    "T24n1451_019:0296a14": "緣處同前。是時六眾苾芻隨有事至，即以衣",
    "T24n1451_019:0296a15": "鉢腰絛等物而為賭[貝*為]。俗侶見時共生譏恥，",
    "T24n1451_019:0296a16": "告言：「仁等豈可同俗流耶？緣有事來便賭衣",
    "T24n1451_019:0296a17": "鉢，斯非合理。」答曰：「有何非理？豈噉葱蒜而飲",
    "T24n1451_019:0296a18": "酒耶？」彼便默爾。苾芻白佛，佛言：「俗人譏恥誠",
    "T24n1451_019:0296a19": "是合宜，苾芻不應賭物，作者得越法罪。」",
    "T24n1451_019:0296a20": "緣處同前。六眾苾芻每於晨旦，於寺閣上遙",
    "T24n1451_019:0296a21": "望野田，或見煙浮或觀鳥下，便往其處覩有",
    "T24n1451_019:0296a22": "何物？曾於一時見前事已躬往觀之，於叢林",
    "T24n1451_019:0296a23": "處有虎殘肉，喜而持來入逝多林。其虎尋氣",
    "T24n1451_019:0296a24": "來至寺所，夜於門外啼叫出聲。世尊知而",
    "T24n1451_019:0296a25": "故問阿難陀曰：「何意虎來大聲啼叫？」阿難陀",
    "T24n1451_019:0296a26": "曰：「彼虎所藏餘肉，尊者近喜持來寺中。」佛",
    "T24n1451_019:0296a27": "言：「苾芻食虎殘耶？」白佛言：「食。」「阿難陀！如師子",
    "T24n1451_019:0296a28": "王殺好麋鹿，敢其精肉飲鮮血已決捨而去。",
    "T24n1451_019:0296a29": "然其虎類食肉既飽藏舉殘肉，是故苾芻不",
    "T24n1451_019:0296b01": "食虎殘，食者得越法罪。然眾首上座所有行",
    "T24n1451_019:0296b02": "法，我今當制。凡是上座見行肉食時，應可問",
    "T24n1451_019:0296b03": "言：『此是何肉？非虎殘耶？又非不應食物不？』不",
    "T24n1451_019:0296b04": "問而受得越法罪。」",
    "T24n1451_019:0296b05": "第五門第九子攝頌曰：",
    "T24n1451_019:0296b06": "　不合自藏身、　　不為言白等；",
    "T24n1451_019:0296b07": "　若得上價緂，　　賣之應共分。",
    "T24n1451_019:0296b08": "緣處同前。於一城中先有僧寺，時難陀鄔波",
    "T24n1451_019:0296b09": "難陀因行人間遇到此寺，于時大眾多獲利",
    "T24n1451_019:0296b10": "物。時諸苾芻雖見此二，知其惡行，曾無一人",
    "T24n1451_019:0296b11": "為解勞者。時鄔波難陀白難陀曰：「阿遮利耶！",
    "T24n1451_019:0296b12": "此諸黑鉢常生傲慢，我等宜可為作惱緣。且",
    "T24n1451_019:0296b13": "共潛身隱居一處，觀彼如何分張利物？」答言：",
    "T24n1451_019:0296b14": "「甚善！應如是作。」遂即隱身竊觀分物。既見分",
    "T24n1451_019:0296b15": "已，報言：「斯分不善，是惡分張。仁可白眾言",
    "T24n1451_019:0296b16": "欲分衣。」報曰：「分時不見，今何處來？」苾芻白佛，",
    "T24n1451_019:0296b17": "佛言：「欲分利時先白眾知：『僧有利物今欲共",
    "T24n1451_019:0296b18": "分，所有苾芻不應輒去。』」時諸苾芻重聚其物，",
    "T24n1451_019:0296b19": "普告眾知不應出食，即分其物。時彼二人還",
    "T24n1451_019:0296b20": "自藏隱，及眾分了同前出告：「此不成分。」報言：",
    "T24n1451_019:0296b21": "「先已告眾，仁何處來？」二人告曰：「雖言告知，",
    "T24n1451_019:0296b22": "可鳴揵稚。」苾芻白佛，佛言：「言白告知復打",
    "T24n1451_019:0296b23": "揵稚，方可分物。」時諸苾芻復還斂物，告眾令",
    "T24n1451_019:0296b24": "知復打揵稚，共分其物。二人復藏，分了方出，",
    "T24n1451_019:0296b25": "同前詰責。諸人報曰：「豈可不聞告眾及揵稚",
    "T24n1451_019:0296b26": "聲？」即便告曰：「雖告眾知及鳴揵稚，仁等豈可",
    "T24n1451_019:0296b27": "共行籌耶？」苾芻白佛，佛言：「言白告知復打揵",
    "T24n1451_019:0296b28": "稚，并可行籌，方共分物。」時諸苾芻復還斂物，",
    "T24n1451_019:0296b29": "為三事已，如前復藏分了方出，同前詰責。諸",
    "T24n1451_019:0296c01": "人告曰：「具壽！何故如是故惱眾僧？告白揵稚",
    "T24n1451_019:0296c02": "并復行籌，故不現身待了方出。」答曰：「仁等何",
    "T24n1451_019:0296c03": "故云我惱僧？仁等豈可對眾行耶？此總不須，",
    "T24n1451_019:0296c04": "我今出去。」苾芻白佛，佛言：「雖作三事仍對眾",
    "T24n1451_019:0296c05": "行，若不現前即不須與。斯曰善分，勿致疑惑。",
    "T24n1451_019:0296c06": "然諸苾芻不應故作惱眾僧事，若故惱者得",
    "T24n1451_019:0296c07": "越法罪。」",
    "T24n1451_019:0296c08": "緣處同前。時給孤長者以寺捨與四方僧竟，",
    "T24n1451_019:0296c09": "便用種種上妙彩色內外圖畫，此城人眾既",
    "T24n1451_019:0296c10": "聞長者圖畫已周，競來觀看，遂有無量百千",
    "T24n1451_019:0296c11": "人眾皆集寺中。城內有一大婆羅門，以是勝",
    "T24n1451_019:0296c12": "人眾所欽尚，於大王家得一毛緂，即便披服",
    "T24n1451_019:0296c13": "作玩好心，入逝多林周觀寺宇，發希有念便",
    "T24n1451_019:0296c14": "將毛緂施四方僧(此中雖言四方，意與現前，非常住僧也)。如佛所說有",
    "T24n1451_019:0296c15": "現衣物乃至截為燈炷平等共分，苾芻遂便",
    "T24n1451_019:0296c16": "割緂為片眾共分張。時婆羅門夜作是念：「彼",
    "T24n1451_019:0296c17": "是上緂，我宜與直贖取將來。」旦起入寺至其",
    "T24n1451_019:0296c18": "門所，見諸苾芻問言：「聖者！我所施緂，人作何",
    "T24n1451_019:0296c19": "用？」苾芻報曰：「仁可隨喜，我等割破大眾共",
    "T24n1451_019:0296c20": "分。」一人告曰：「我將作帽。」一云：「作靴。」一云：「繳腰。」",
    "T24n1451_019:0296c21": "一云：「拭鉢巾。」報言：「聖者！彼是上緂因何截破？",
    "T24n1451_019:0296c22": "宜應出賣，既得錢貝眾可共分。」苾芻白佛，佛",
    "T24n1451_019:0296c23": "言：「彼婆羅門所言稱理，是故苾芻若得如是",
    "T24n1451_019:0296c24": "上價緂時，賣取錢貝然後共分。」",
    "T24n1451_019:0296c25": "第五門第十子攝頌曰：",
    "T24n1451_019:0296c26": "　五皮不應用，　　餘類亦同然；",
    "T24n1451_019:0296c27": "　若患痔病時，　　熊皮履應著。",
    "T24n1451_019:0296c28": "緣處同前。時六眾苾芻自相謂曰：「難陀、鄔波",
    "T24n1451_019:0296c29": "難陀於此城中所有人眾，我等皆從乞得餅",
    "T24n1451_019:0297a01": "直。然於王家調象師邊曾不見施，今可就覓",
    "T24n1451_019:0297a02": "或容見與。」一人報曰：「應如是作。然須豫設少",
    "T24n1451_019:0297a03": "多方計，應取師子皮以為鞋履，於繫象處上",
    "T24n1451_019:0297a04": "風而行，象聞氣時即便驚走。」答曰：「善計！我今",
    "T24n1451_019:0297a05": "且去從彼乞求，若得者善。若不與者怖象未",
    "T24n1451_019:0297a06": "遲。」即於晨朝詣調象師處，報言：「賢首！仁等何",
    "T24n1451_019:0297a07": "太無求福心？曾於我等不施少多餅果之直。」",
    "T24n1451_019:0297a08": "彼言：「聖者！我等豈可繫屬於仁，以餅果直共",
    "T24n1451_019:0297a09": "相供給？」六眾聞已點頭唱諾棄之而去。遂於",
    "T24n1451_019:0297a10": "他日著師子皮鞋，於其象處上風而立。時彼",
    "T24n1451_019:0297a11": "群象聞師子氣，遺失便利驚怖奔馳。時彼象",
    "T24n1451_019:0297a12": "師鉤斸象頂不能令住，六眾遙見告言：「賢首！",
    "T24n1451_019:0297a13": "急牽！急牽！」答言：「鉤斸不住如何手牽？」六眾報",
    "T24n1451_019:0297a14": "曰：「我能令住」。答言：「聖者！若能令住斯成大恩。」",
    "T24n1451_019:0297a15": "六眾曰：「共立盟言，若能與我餅果直者我當",
    "T24n1451_019:0297a16": "令住。」報言：「即與。」彼便急步至象下風，象不聞",
    "T24n1451_019:0297a17": "氣，即不驚走。諸調象人問言：「聖者！仁解呪耶？」",
    "T24n1451_019:0297a18": "答曰：「我無異術。」「若如是者，云何令象怖不怖",
    "T24n1451_019:0297a19": "耶？」彼便以實告彼象師，彼言：「聖者！仁等如",
    "T24n1451_019:0297a20": "何作斯非法不饒益事？若其王家最勝大象，",
    "T24n1451_019:0297a21": "因此驚怖走入山林，仁等必當招大罪罰。」彼",
    "T24n1451_019:0297a22": "聞微笑默爾無言。苾芻白佛，佛作是念：「由諸",
    "T24n1451_019:0297a23": "苾芻著師子皮鞋有如是過。」即告諸苾芻曰：",
    "T24n1451_019:0297a24": "「汝等從今不應更著師子皮鞋，若著此者得",
    "T24n1451_019:0297a25": "越法罪。」聞佛不許，便用虎皮而為鞋履，佛言：",
    "T24n1451_019:0297a26": "「此亦不應。然有五種爪牙等獸皮不應用，所",
    "T24n1451_019:0297a27": "謂智象、智馬、師子、虎、豹。」佛不聽已，時具壽鄔",
    "T24n1451_019:0297a28": "波離請世尊曰：「若更有餘爪牙之類皮得用",
    "T24n1451_019:0297a29": "不？」佛言：「亦不應用。用者得惡作罪。」",
    "T24n1451_019:0297b01": "緣處同前。時有苾芻身嬰痔病，詣醫人所告",
    "T24n1451_019:0297b02": "言：「賢首！我有痔病，幸為處方。」報言：「應用熊皮",
    "T24n1451_019:0297b03": "作鞋，著時病差。」答曰：「世尊未許。」醫言：「佛是大",
    "T24n1451_019:0297b04": "慈，必應見許。」苾芻白佛，佛言：「為病應著。」多重",
    "T24n1451_019:0297b05": "難得，佛言：「若無，應取一重并毛替其履底。」",
    "T24n1451_019:0297b06": "根本說一切有部毘奈耶雜事卷第十九"
}