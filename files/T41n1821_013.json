{
    "T41n1821_013:0200b02": "俱舍論記卷第十三",
    "T41n1821_013:0200b04": "沙門釋光述",
    "T41n1821_013:0200b05": "分別業品第四之一",
    "T41n1821_013:0200b06": "[0200b06] 分別業品者。造作名業。此品廣明故名分",
    "T41n1821_013:0200b07": "別。所以次明業者。前品明果。此品明因。",
    "T41n1821_013:0200b08": "果不孤起必藉因生。望果是親故次說業",
    "T41n1821_013:0200b09": " 如前所說至由誰而生者。就此品中。一明",
    "T41n1821_013:0200b10": "業體性。二釋經諸業。三雜明諸業 就明",
    "T41n1821_013:0200b11": "業體性中。一正明業體性。二諸門分別業。",
    "T41n1821_013:0200b12": "三廣明表．無表 就正明業體中。一明所",
    "T41n1821_013:0200b13": "造業。二明能造大 就明所造業中。一明",
    "T41n1821_013:0200b14": "二．三業。二明五種業 此下第一明二．三",
    "T41n1821_013:0200b15": "業。牒前問起。[0200b15] 頌曰至所作謂身語者。初",
    "T41n1821_013:0200b16": "句正答第二句出二業體。下兩句出三業體。",
    "T41n1821_013:0200b17": "又正理云。言世別者。依第六轉。謂世之別。",
    "T41n1821_013:0200b18": "或第七轉謂世中別。解云世是可破壞義。",
    "T41n1821_013:0200b19": "即是其總。別是種種差別。若世之別顯別屬",
    "T41n1821_013:0200b20": "總。若世中別顯別依總。若屬若依俱顯差",
    "T41n1821_013:0200b21": "別。是世家別義。[0200b21] 論曰至業差別起者。釋",
    "T41n1821_013:0200b22": "初句。一主謂一天主。或大梵王。或大自在天",
    "T41n1821_013:0200b23": "等 諸外道等計此天主能造萬物。將欲造",
    "T41n1821_013:0200b24": "時先起是覺。欲受用境然後生諸世間",
    "T41n1821_013:0200b25": " 或數論外道計一我主以思為體。欲受用",
    "T41n1821_013:0200b26": "境時要先起覺我。今欲得受用境界。然後",
    "T41n1821_013:0200b27": "自性漸漸轉變生諸世間 或有勝論外道",
    "T41n1821_013:0200b28": "計我為能作者生於諸法亦以覺為先後",
    "T41n1821_013:0200b29": "生世間 故言一主先覺而生 論主斥言。",
    "T41n1821_013:0200c01": "此諸世間非由一主先覺而生。但由有情",
    "T41n1821_013:0200c02": "業差別故。有此二種世間果起 又解但由",
    "T41n1821_013:0200c03": "有情業故差別果起 又解差別通其業因",
    "T41n1821_013:0200c04": "及與起果。[0200c04] 若爾何故至與彼相違者。問。",
    "T41n1821_013:0200c05": "俱從業生。外&#x6B1D;金等甚可愛樂。內身形等",
    "T41n1821_013:0200c06": "非可愛耶。[0200c06] 以諸有情至二事俱妙者。",
    "T41n1821_013:0200c07": "答。以諸有情共．不共業種類不同。感果各",
    "T41n1821_013:0200c08": "別 或造共淨業感&#x6B1D;金等 或造共不淨",
    "T41n1821_013:0200c09": "業感毒刺等 或造不共淨業感內淨身",
    "T41n1821_013:0200c10": " 或造不共不淨業感內穢身 或造雜業",
    "T41n1821_013:0200c11": "感內穢．外淨。或造雜業感內淨．外穢 或",
    "T41n1821_013:0200c12": "造純不淨業感內．外俱穢 或造純淨業",
    "T41n1821_013:0200c13": "感內．外俱淨 此皆由業不同。所以感果",
    "T41n1821_013:0200c14": "差別 由斯理故。若造雜業故所感果內",
    "T41n1821_013:0200c15": "穢．外淨。為對治彼內身不淨。感外色等甚",
    "T41n1821_013:0200c16": "可愛樂。故與&#x6B1D;金等不可例同 若諸天",
    "T41n1821_013:0200c17": "等造純淨業。故所感果內．外俱妙 言雜業",
    "T41n1821_013:0200c18": "純業者。感淨．穢果名雜。唯感淨果名純",
    "T41n1821_013:0200c19": " 或善．惡業雜名雜。唯是善業名純 或造人",
    "T41n1821_013:0200c20": "等善業微劣煩惱增強數為煩惱所陵雜",
    "T41n1821_013:0200c21": "故名雜。造天善業雖亦起惑。善勝惡劣",
    "T41n1821_013:0200c22": "故得純名。[0200c22] 此所由業其體是何者。釋第",
    "T41n1821_013:0200c23": "二句。此即問。[0200c23] 謂心所思至謂思所作者。",
    "T41n1821_013:0200c24": "答。思業謂心所思。思即是業故名思業 思",
    "T41n1821_013:0200c25": "已業謂思所作。身．語二業思之所作。由思",
    "T41n1821_013:0200c26": "已作名思已業。[0200c26] 如是二業至身語意業",
    "T41n1821_013:0200c27": "者。釋下兩句。開二為三。[0200c27] 如何建立至",
    "T41n1821_013:0200c28": "為就等起者。問。立此三業為約所依身。為",
    "T41n1821_013:0200c29": "據自體性。為就能等起。[0200c29] 縱爾何違者。",
    "T41n1821_013:0201a01": "責外疑情。[0201a01] 若約所依至意等起故者。外",
    "T41n1821_013:0201a02": "申疑意。[0201a02] 毘婆沙師至由上三因者。答。",
    "T41n1821_013:0201a03": "由所依身故立身業 色形聚積總名為",
    "T41n1821_013:0201a04": "身。此業依身故名身業 由自性故立語",
    "T41n1821_013:0201a05": "業。業性即語故名語業由等起故立意業。",
    "T41n1821_013:0201a06": "意謂意識業即謂思 言等起者謂能等起。",
    "T41n1821_013:0201a07": "在意非思 或所等起。在思非意 或通",
    "T41n1821_013:0201a08": "能．所。在意及思 或意等所起等即在意。",
    "T41n1821_013:0201a09": "起即在思。由意等起故名意業 故正理",
    "T41n1821_013:0201a10": "三十三云。謂業依身故名身業。業性即語故",
    "T41n1821_013:0201a11": "名語業。此業依意。復與意俱等起身語故",
    "T41n1821_013:0201a12": "名意業。[0201a12] 然心所思至所等起故者釋下",
    "T41n1821_013:0201a13": "兩句。論主述說一切有部三業故置然言。",
    "T41n1821_013:0201a14": "思是意業。思是能作。能等起。身．語是所作。",
    "T41n1821_013:0201a15": "所等起。",
    "T41n1821_013:0201a16": "[0201a16] 身語二業自性云何者。此下第二明五業",
    "T41n1821_013:0201a17": " 就中。一總明表．無表。二別明身．語表。三別",
    "T41n1821_013:0201a18": "證有無表 此下第一總明表．無表。意業",
    "T41n1821_013:0201a19": "是思。如前已辨。身．語自性未說今問。",
    "T41n1821_013:0201a20": "[0201a20] 頌曰至俱表無表性者。應知如是所說諸三",
    "T41n1821_013:0201a21": "業中 身．語二業俱表．無表性。同是色業。一",
    "T41n1821_013:0201a22": "能表示自心善等令他知故名表。一即不",
    "T41n1821_013:0201a23": "能表示自心故名無表。由斯差別立二",
    "T41n1821_013:0201a24": "種名 意業非色。不能表示故不名表。",
    "T41n1821_013:0201a25": "由無表故無表亦無 以無表名遮同色類",
    "T41n1821_013:0201a26": "身．語表示故。",
    "T41n1821_013:0201a27": "[0201a27] 且身語表其相云何者。此下第二別明身．語",
    "T41n1821_013:0201a28": "表。將明問起。[0201a28] 頌曰至語表許言聲者。頌",
    "T41n1821_013:0201a29": "中十句。前九句明身表。後一句明語表。就",
    "T41n1821_013:0201b01": "前九句中。初一句論主述說一切有部形為",
    "T41n1821_013:0201b02": "身表。次五句論主破正量部動為身表。以",
    "T41n1821_013:0201b03": "此動色經部．及說一切有部俱不許有故先",
    "T41n1821_013:0201b04": "破之。次三句論主破說一切有部形為身",
    "T41n1821_013:0201b05": "表 若依經部宗。身．語二表是色．及聲多體",
    "T41n1821_013:0201b06": "聚集相續分位以說為表。一無表能。一物",
    "T41n1821_013:0201b07": "不能獨表示故。以說善．惡一念無能益．",
    "T41n1821_013:0201b08": "損。要由相續生故。積集成故。假而非實",
    "T41n1821_013:0201b09": " 若依正量部。有為法中許有表長時非剎",
    "T41n1821_013:0201b10": "那滅者。故身．語表皆據極微相續運轉能",
    "T41n1821_013:0201b11": "有表示。即由動故能表益損若依說一切",
    "T41n1821_013:0201b12": "有部。身．語二表有別極微。是實有性 論主",
    "T41n1821_013:0201b13": "此中意朋經部故破彼二宗 語表業中准",
    "T41n1821_013:0201b14": "身表說故不再論。[0201b14] 論曰至名身表業者。",
    "T41n1821_013:0201b15": "釋第一句。述說一切有部顯自師宗。故前",
    "T41n1821_013:0201b16": "頌說身表許別形。毛．髮等聚總名為身。身",
    "T41n1821_013:0201b17": "形非一故言如是如是。於此身中由思力",
    "T41n1821_013:0201b18": "故。別起如是如是身形。能表示心名身",
    "T41n1821_013:0201b19": "表業。[0201b19] 有餘師說至說非行動者。釋第二",
    "T41n1821_013:0201b20": "句。有餘正量部說。別有動色從此至彼名",
    "T41n1821_013:0201b21": "身表業。以聚色身動轉之時由此業色能",
    "T41n1821_013:0201b22": "動彼故 正量部計。有為法中心．心所法．及",
    "T41n1821_013:0201b23": "聲．光等剎那滅故必無行動 不相應行．身",
    "T41n1821_013:0201b24": "表業色．身．山．薪等非剎那滅多時久住。隨",
    "T41n1821_013:0201b25": "其所應初時有生。後時有滅。中有住異。不",
    "T41n1821_013:0201b26": "經生．滅。可容從此轉至餘方有行動義",
    "T41n1821_013:0201b27": " 為破此執是故頌中說非行動 以一",
    "T41n1821_013:0201b28": "切有為皆有剎那故者。此下釋第三句及第",
    "T41n1821_013:0201b29": "四句中有剎那故。立理。正破。證無行動",
    "T41n1821_013:0201c01": " 比量云身表業色定無行動。有剎那故。如",
    "T41n1821_013:0201c02": "聲．光等。[0201c02] 剎那何謂者。正量部。問。",
    "T41n1821_013:0201c03": "[0201c03] 得體無間滅至動名身表者論主答。本無今",
    "T41n1821_013:0201c04": "有法創生時名為得體。此體無間必滅歸無。",
    "T41n1821_013:0201c05": "有此剎那諸有為法名有剎那。寄喻來況。",
    "T41n1821_013:0201c06": "如有杖人人名為有杖諸有為法至現在",
    "T41n1821_013:0201c07": "世纔得自體。從此現在無間必滅歸無。若",
    "T41n1821_013:0201c08": "此處纔生。即此處謝滅。無容從此生轉至",
    "T41n1821_013:0201c09": "餘方滅。故正量部不可說言動名身表。",
    "T41n1821_013:0201c10": "[0201c10] 若有為法至義可成立者。正量部救。若諸有",
    "T41n1821_013:0201c11": "為法皆有剎那。因不至餘方義可成立。自",
    "T41n1821_013:0201c12": "有有為無有剎那。如身表等 此剎那因",
    "T41n1821_013:0201c13": "有不成過。[0201c13] 諸有為法至纔生已即滅者。",
    "T41n1821_013:0201c14": "論主救不成過。釋第四句中盡故二字",
    "T41n1821_013:0201c15": " 色．不相應定有剎那。後必有盡故。如燈光",
    "T41n1821_013:0201c16": "等 論主復顯滅不待因。謂有為法剎那定",
    "T41n1821_013:0201c17": "滅。滅不待因。所以者何。以理而言。待因",
    "T41n1821_013:0201c18": "謂果。滅是無法。無法非果故不待因 比",
    "T41n1821_013:0201c19": "量云。滅不待因。以是無故。猶如兔角 或",
    "T41n1821_013:0201c20": "立量云。滅不待因。以非果故。猶如龜毛",
    "T41n1821_013:0201c21": " 或立量云。滅不待因。無非果故。猶如空",
    "T41n1821_013:0201c22": "花 滅既不待因。纔生已即滅 此中言滅。",
    "T41n1821_013:0201c23": "謂有為法起已息故。此滅無體諸部極成 次",
    "T41n1821_013:0201c24": "泛明有為諸法生．滅。有二種因。一是主因。",
    "T41n1821_013:0201c25": "謂生滅相與法恒俱因用強勝故名主因。二",
    "T41n1821_013:0201c26": "是客因。謂餘因緣或有或無因用非勝故名",
    "T41n1821_013:0201c27": "客因 若依正量部。諸法生難由主．客二",
    "T41n1821_013:0201c28": "因。諸法滅時通難及易。若心．心所法．及聲．",
    "T41n1821_013:0201c29": "光等但由主因不由客因。若不相應．及餘",
    "T41n1821_013:0202a01": "色等．薪等由主．客二因 若依說一切有部。",
    "T41n1821_013:0202a02": "諸法生難由主．客二因。諸法滅易但由主",
    "T41n1821_013:0202a03": "因不由客因 若依經部。諸法生時由客",
    "T41n1821_013:0202a04": "因生。諸法滅時非客因滅。主因無體不可",
    "T41n1821_013:0202a05": "言因。又解經部生滅雖無實體然假說有。",
    "T41n1821_013:0202a06": "諸法生時由主．客因生。諸法滅時不由因",
    "T41n1821_013:0202a07": "滅。如擲物在空。去由人力下即不由。又",
    "T41n1821_013:0202a08": "解經部同說一切有部。諸法生時由主．客",
    "T41n1821_013:0202a09": "因生．諸法滅時由主因滅。非由客因。主因",
    "T41n1821_013:0202a10": "雖無別體。可假說因 復有外道計。諸法",
    "T41n1821_013:0202a11": "生時無因而生。諸法滅時無因而滅 此即",
    "T41n1821_013:0202a12": "略述諸部異計。[0202a12] 若初不滅至理必不然",
    "T41n1821_013:0202a13": "者。牒彼計徵破。若色等法初位不滅。後位",
    "T41n1821_013:0202a14": "之時亦應不滅。以後與初有體性等 立",
    "T41n1821_013:0202a15": "量云。後位之時應當不滅。有性等故。猶如",
    "T41n1821_013:0202a16": "初位 既後有盡知前有滅 立量云。初",
    "T41n1821_013:0202a17": "位之時應亦有滅。有性等故。猶如後位",
    "T41n1821_013:0202a18": " 汝若救云色等後位有體異前方可滅者",
    "T41n1821_013:0202a19": "夫言異者兩法相望後位之時。不應即此",
    "T41n1821_013:0202a20": "前位法體而名有異。即此前法體相有異",
    "T41n1821_013:0202a21": "理必不然。[0202a21] 豈不世間至皆不待因者。正",
    "T41n1821_013:0202a22": "量部救。顯諸法滅有待客因。豈不世間現",
    "T41n1821_013:0202a23": "見薪等由與火合客因力故。故致滅無。於",
    "T41n1821_013:0202a24": "三量中取證諸法。定無餘二比量．教量能",
    "T41n1821_013:0202a25": "過現量。故非諸法滅皆不待客因。[0202a25] 如",
    "T41n1821_013:0202a26": "何知薪等由火合故滅者。論主徵。[0202a26] 以薪",
    "T41n1821_013:0202a27": "等火合後便不見故者。正量部答。[0202a27] 應共",
    "T41n1821_013:0202a28": "審思至應由比量者。論主勸正量部思。為",
    "T41n1821_013:0202a29": "如汝宗此前薪等為由火合客因力滅無",
    "T41n1821_013:0202b01": "故不見。為如我所宗此前薪等生已自滅",
    "T41n1821_013:0202b02": "非由火滅後薪不生無故不見。應知薪等",
    "T41n1821_013:0202b03": "火合．不合。剎那剎那主因自滅。若火未合",
    "T41n1821_013:0202b04": "薪等有力引後果生後火合時。此火但令",
    "T41n1821_013:0202b05": "薪等無力引後果起。復能違後薪等不生",
    "T41n1821_013:0202b06": "非滅薪等。如汝宗中風與燈焰合。手與鈴",
    "T41n1821_013:0202b07": "聲合。亦許焰．聲非由風．手客因能滅。合",
    "T41n1821_013:0202b08": "與不合剎那剎那主因自滅。若未合時焰．聲",
    "T41n1821_013:0202b09": "有力能牽後果後手．風合。手．風但令焰．",
    "T41n1821_013:0202b10": "聲無力能牽後果。復能違後焰聲不起。非",
    "T41n1821_013:0202b11": "滅焰聲 故此諸法剎那滅義而成立者應",
    "T41n1821_013:0202b12": "由比量 又解故此法滅不待因義而成立",
    "T41n1821_013:0202b13": "者。[0202b13] 何謂比量者。正量部問。[0202b13] 謂如前",
    "T41n1821_013:0202b14": "說至故不待因者。論主引前文答。立量如",
    "T41n1821_013:0202b15": "前。[0202b15] 又若待因至亦不待因者。釋第五句",
    "T41n1821_013:0202b16": "應無無因故。汝若固執要待客因薪等方",
    "T41n1821_013:0202b17": "滅。應諸有為一切法滅無不皆待客因而",
    "T41n1821_013:0202b18": "滅 立量云。覺．焰等滅應待客因。有為攝",
    "T41n1821_013:0202b19": "故。猶如薪等 以生例滅。如有為法生",
    "T41n1821_013:0202b20": "皆待客因無無因者。有為法滅理亦應然。",
    "T41n1821_013:0202b21": "皆待客因無無因者。若諸法滅必待客因",
    "T41n1821_013:0202b22": "便違現量。然世現見。覺．焰．音聲不待客",
    "T41n1821_013:0202b23": "因。剎那自滅 心．心所法能覺察故總名為",
    "T41n1821_013:0202b24": "覺。即自結言。故薪等滅亦不待客因 立量",
    "T41n1821_013:0202b25": "云。薪等滅時不待客因。有剎那。故。如覺．",
    "T41n1821_013:0202b26": "焰等。[0202b26] 有執覺聲前因後滅者。此下敘異",
    "T41n1821_013:0202b27": "計破。此是勝論異師。前覺聲滅因後念生。",
    "T41n1821_013:0202b28": "以後與前性相違故。猶如後水逼前水流。",
    "T41n1821_013:0202b29": "彼師不立四相。但由後生令前念滅。",
    "T41n1821_013:0202c01": "[0202c01] 彼亦非理至復由誰滅者。論主破。彼亦非理。",
    "T41n1821_013:0202c02": "若二&#x7ADD;生可言此滅於彼。前後二覺。前．後",
    "T41n1821_013:0202c03": "二聲不俱起故。前若至現後念未生。無體",
    "T41n1821_013:0202c04": "不應能滅前法。後若至現前念已謝。如何",
    "T41n1821_013:0202c05": "後法能滅於前。如疑．智二法。苦．樂二法。貪．",
    "T41n1821_013:0202c06": "瞋二法等。自相相違理無俱義。如何可說後",
    "T41n1821_013:0202c07": "滅於前。設許後念能滅於前。如何後位",
    "T41n1821_013:0202c08": "不明了覺．聲。能滅前位明了覺．聲。設許後",
    "T41n1821_013:0202c09": "劣能滅前勝。若相續起可後滅前。最後覺．",
    "T41n1821_013:0202c10": "聲復由誰滅。[0202c10] 有執燈焰滅以住無為因",
    "T41n1821_013:0202c11": "者。此是上坐部。正量部計。住謂住相。住相若",
    "T41n1821_013:0202c12": "在法無容滅。以住無故方能滅法。故彼",
    "T41n1821_013:0202c13": "燈焰滅以住無為因。[0202c13] 有執焰滅時由法",
    "T41n1821_013:0202c14": "非法力者。此是勝論異計。法．非法德句義攝。",
    "T41n1821_013:0202c15": "於人有益名法。於人無益名非法。由此",
    "T41n1821_013:0202c16": "二力能生諸法。能滅諸法 如闇室中有",
    "T41n1821_013:0202c17": "一明燈。若望受用者燈在有益。即是法生。",
    "T41n1821_013:0202c18": "燈滅無益。即非法滅。若望盜竊者燈在無",
    "T41n1821_013:0202c19": "益。即非法生。燈滅有益。即是法滅。[0202c19] 彼",
    "T41n1821_013:0202c20": "俱非理至順違相反故者。論主雙非二執",
    "T41n1821_013:0202c21": " 破前執云。夫言住無即無有體。以無體法",
    "T41n1821_013:0202c22": "非成因故。故言無非因故 立量云。住無",
    "T41n1821_013:0202c23": "非因。以無體故。猶如兔角 破後執云。",
    "T41n1821_013:0202c24": "非彼勝論於一念中法與非法俱為生因。",
    "T41n1821_013:0202c25": "法與非法俱為滅因。以剎那剎那。法即是",
    "T41n1821_013:0202c26": "順。非法是違。二相反故。云何二法俱生．滅",
    "T41n1821_013:0202c27": "因 又正理云。法與非法亦非滅因。見空",
    "T41n1821_013:0202c28": "窟中有焰轉故(解云。空窟中&#x7196;。即無損益既無所對無法 法。誰為滅因)。",
    "T41n1821_013:0202c29": "[0202c29] 或於一切至皆有剎那故者。重破勝論義。乘",
    "T41n1821_013:0203a01": "彼起故。汝勝論師或於一切有為法中。剎",
    "T41n1821_013:0203a02": "那剎那皆可計度有此法．非法為生．滅因",
    "T41n1821_013:0203a03": "義。雖復汝計法與非法生滅因異。即許有",
    "T41n1821_013:0203a04": "為剎那生滅。既恒生滅是即本與正量部諍",
    "T41n1821_013:0203a05": "無剎那滅便應止息。由許不待餘火等滅",
    "T41n1821_013:0203a06": "因。皆有剎那故 又解重破二執。或於一",
    "T41n1821_013:0203a07": "切有為法中。剎那剎那皆可計度有此住無",
    "T41n1821_013:0203a08": "滅因義。有此法．非法滅因義。既爾本諍無",
    "T41n1821_013:0203a09": "剎那滅便應止息。同許不待餘火等滅因。",
    "T41n1821_013:0203a10": "皆有剎那故 又解重破正量部。汝正量部",
    "T41n1821_013:0203a11": "或於一切有為法中。剎那剎那皆可計度",
    "T41n1821_013:0203a12": "有此主因滅義。既爾與正量部諍無剎那",
    "T41n1821_013:0203a13": "滅便應止息。以不待餘火等滅因皆有剎",
    "T41n1821_013:0203a14": "那故。[0203a14] 又若薪等滅火合為因者。此下釋",
    "T41n1821_013:0203a15": "第六句生因應能滅。將破牒執。[0203a15] 於熟變",
    "T41n1821_013:0203a16": "生中至下中熟滅者。此即正破。汝若固執薪",
    "T41n1821_013:0203a17": "等滅時火為因者。應生因體即成滅因。如",
    "T41n1821_013:0203a18": "火燒薪於熟變生中有下中上三品不同。初",
    "T41n1821_013:0203a19": "黃名下。次黑名中。後全黑名上。應生因體",
    "T41n1821_013:0203a20": "即成滅因 所以者何 謂由火因與薪等",
    "T41n1821_013:0203a21": "合能令薪等有熟變生三品不同。中熟生下",
    "T41n1821_013:0203a22": "熟滅。上熟生中熟滅。應中熟生因即是下熟",
    "T41n1821_013:0203a23": "滅因。以中熟生時即下熟滅故。應上熟生因",
    "T41n1821_013:0203a24": "即是中熟滅因。以上熟生時即中熟滅故。故",
    "T41n1821_013:0203a25": "言應生因體即成滅因。[0203a25] 或即或似至滅",
    "T41n1821_013:0203a26": "下中熟者。敘計救義。或即生下熟因即能為",
    "T41n1821_013:0203a27": "因滅下熟。非生中熟因能滅下熟。或即生",
    "T41n1821_013:0203a28": "中熟因。即能為因滅中熟。非生上熟因。",
    "T41n1821_013:0203a29": "能滅中熟。故言或即。此是或即計 或復轉",
    "T41n1821_013:0203b01": "計。生下熟因似滅下熟因。生中熟因似",
    "T41n1821_013:0203b02": "滅中熟因。火焰生滅二因即雖別。同時交",
    "T41n1821_013:0203b03": "雜故見相似。一為生因。一為滅因。非是一",
    "T41n1821_013:0203b04": "法為生．滅因 或彼計。火焰相續不停前",
    "T41n1821_013:0203b05": "後相似。前為生因。後為滅因。非是一法為",
    "T41n1821_013:0203b06": "生．滅因 或似生下熟因即能為因滅下",
    "T41n1821_013:0203b07": "品熟。非生下熟因即能滅下熟。雖見相",
    "T41n1821_013:0203b08": "似然體各別。或似生中熟因。即能為因滅",
    "T41n1821_013:0203b09": "中品熟。非生中熟因。即能滅中熟。雖見",
    "T41n1821_013:0203b10": "相似然體各別故言或似。此是或似計。",
    "T41n1821_013:0203b11": "[0203b11] 則生因體至或似此非有者。破前二計。則",
    "T41n1821_013:0203b12": "生下．中熟因體。應即是下．中熟滅因。如何",
    "T41n1821_013:0203b13": "生因即為滅因。此破或即計 或下品熟滅",
    "T41n1821_013:0203b14": "因生因。或中品熟滅因生因應體相似相無",
    "T41n1821_013:0203b15": "差別。既體相似如何可說一為生因一為",
    "T41n1821_013:0203b16": "滅因。此破或似計 不應已下雙破兩家",
    "T41n1821_013:0203b17": " 即。是或即計 似。是或似計 有之言。生 非",
    "T41n1821_013:0203b18": "有言。滅 不應由即此火焰彼下．中熟有。",
    "T41n1821_013:0203b19": "彼下．中熟復由即此火焰非有。此破或即",
    "T41n1821_013:0203b20": "計 不應由或似此火焰彼下中熟有。彼",
    "T41n1821_013:0203b21": "下中熟復由或似此火焰非有。此破或似",
    "T41n1821_013:0203b22": "計 此文間雜雙破兩家。論主文巧應善",
    "T41n1821_013:0203b23": "思之。[0203b23] 設於火焰至生滅因異者。縱許",
    "T41n1821_013:0203b24": "徵破。設於火焰。乍起。乍伏。或合。或散。乍長。",
    "T41n1821_013:0203b25": "乍短。或少。或大。差別生中容計能生因異。",
    "T41n1821_013:0203b26": "能滅因異 於灰等六無起伏等相各無差",
    "T41n1821_013:0203b27": "別。與薪等合能令薪等熟變生中。如何計",
    "T41n1821_013:0203b28": "度生滅因異。[0203b28] 若爾現見至為何所作者。",
    "T41n1821_013:0203b29": "正量部問。若爾現見煎水減盡。以此明知火",
    "T41n1821_013:0203c01": "為滅因。若不爾者。火合於中為何所作。",
    "T41n1821_013:0203c02": "[0203c02] 由事火合至理得成立者。論主答。由客事",
    "T41n1821_013:0203c03": "火合。主火界力增。由主火界增。能令水聚漸",
    "T41n1821_013:0203c04": "微不續。是名火合於中所．作。火但能令前",
    "T41n1821_013:0203c05": "水無力不引後水。又違後水令不得生。",
    "T41n1821_013:0203c06": "非滅前水故無有客因令諸行滅。有為",
    "T41n1821_013:0203c07": "諸法念念不停自體謝滅。是壞性故。自然滅",
    "T41n1821_013:0203c08": "故。纔生即滅。剎那義成。有剎那故定無行",
    "T41n1821_013:0203c09": "動。異方無間假名行動。妄謂行動增上慢",
    "T41n1821_013:0203c10": "也 論主破訖復許傳言。既由斯理正量部",
    "T41n1821_013:0203c11": "執行動定無。說一切有宗身表是形理得成",
    "T41n1821_013:0203c12": "立且敘權許&#x96A3;次還破。[0203c12] 然經部說至",
    "T41n1821_013:0203c13": "別類色體者。此下論主述經部義破說一切",
    "T41n1821_013:0203c14": "有部形色實有。此即釋頌第七句形亦非實",
    "T41n1821_013:0203c15": "有。明無實形依顯假立。謂諸顯色安布不",
    "T41n1821_013:0203c16": "同。假立長．短．方．圓形色。如文可知 所餘",
    "T41n1821_013:0203c17": "形色隨應當知者。於其中面凸出生中假立",
    "T41n1821_013:0203c18": "高色。場凹生中假立下色。齊平生中假立",
    "T41n1821_013:0203c19": "正色。參差生中假立不正色。實見顯色意",
    "T41n1821_013:0203c20": "謂長等。寄喻來況。如見火[火*曹]。速運謂長。",
    "T41n1821_013:0203c21": "周旋謂圓。此長．圓假依火[火*曹]立。實見火[火*曹]",
    "T41n1821_013:0203c22": "意謂長等。形依於顯理亦應然。故形無實",
    "T41n1821_013:0203c23": "別類色體。[0203c23] 若謂實有至能取於形者。此",
    "T41n1821_013:0203c24": "即釋頌第八句應二根取故。經部師言。汝常",
    "T41n1821_013:0203c25": "有宗若謂實形別。則應一形色二色根所",
    "T41n1821_013:0203c26": "取。謂於色聚長等差別。眼根能見。身根能",
    "T41n1821_013:0203c27": "觸。俱了長等。由此應成二根取過。以理而",
    "T41n1821_013:0203c28": "言。十二處中必無一色處二色根所取 以",
    "T41n1821_013:0203c29": "理破訖示正義言。然如依觸意識。於中",
    "T41n1821_013:0204a01": "取假長等。如是依顯意識。於中能取假形。",
    "T41n1821_013:0204a02": "形依觸．顯假建立故。故言意取。[0204a02] 豈不",
    "T41n1821_013:0204a03": "觸形至能念花色者。說一切有部救 行之",
    "T41n1821_013:0204a04": "言在 豈不觸．形俱在一聚故。身因取觸。",
    "T41n1821_013:0204a05": "意能憶念先見形色。非於觸中身親取形。",
    "T41n1821_013:0204a06": "故無色處二根取過 寄喻來況。如眼見",
    "T41n1821_013:0204a07": "火赤色。意便憶念先觸火&#x7157;。非於色中眼",
    "T41n1821_013:0204a08": "親取觸 又如鼻嗅花香。意能憶念先見",
    "T41n1821_013:0204a09": "花色。非於香中鼻親取色。[0204a09] 此中二法",
    "T41n1821_013:0204a10": "至能憶念形者。經部難。此中火赤色與火&#x7157;",
    "T41n1821_013:0204a11": "觸。花香氣與彼花色。二法決定不相離故。",
    "T41n1821_013:0204a12": "故因取一可得念餘。無如是觸與如是",
    "T41n1821_013:0204a13": "形可得相屬定不相離 以或滑觸有長",
    "T41n1821_013:0204a14": "等故。或時&#x6F81;等亦有長等 如何取觸能",
    "T41n1821_013:0204a15": "憶念形 又縱破云。若觸．形非定同聚",
    "T41n1821_013:0204a16": " 然取觸憶形。觸亦與顯色非定同聚。顯色",
    "T41n1821_013:0204a17": "亦應因觸定憶。又如顯色無定屬觸。觸時",
    "T41n1821_013:0204a18": "即不能了於顯。非定屬故 或應形色猶",
    "T41n1821_013:0204a19": "如顯色非定屬觸。則取觸位應不可了",
    "T41n1821_013:0204a20": "形 而實道理即不然也。閉目觸時但能了",
    "T41n1821_013:0204a21": "形。非能了顯。以此故知。形假顯實 故汝",
    "T41n1821_013:0204a22": "不應說因取於觸而能憶念先見實形。若",
    "T41n1821_013:0204a23": "憶實形。何不憶顯既不憶顯。明形是假",
    "T41n1821_013:0204a24": " 又解而實形色不然。所以者何。若有實形",
    "T41n1821_013:0204a25": "身亦親取。故不應說因取於觸。而能憶念",
    "T41n1821_013:0204a26": "先見實形。[0204a26] 或錦等中至非實有體者。經",
    "T41n1821_013:0204a27": "部又破。或錦等中左觀見馬。右望見牛。正",
    "T41n1821_013:0204a28": "&#x89A9;見人。倒看見鬼。眾多形像異類不同。便",
    "T41n1821_013:0204a29": "應一處有多實形 理不應然。如眾顯色",
    "T41n1821_013:0204b01": "有多實體無有改變。是故形色非實有",
    "T41n1821_013:0204b02": "體。[0204b02] 又諸所有至假立長等者。經部復難。",
    "T41n1821_013:0204b03": "又諸所有五根．五境有對實色。必應有實",
    "T41n1821_013:0204b04": "別類極微。以理窮研。然無極微名為長等。",
    "T41n1821_013:0204b05": "故即眾多顯極微物。如是安布差別相中假",
    "T41n1821_013:0204b06": "立長等 立量云。形非實有。無別微故。如",
    "T41n1821_013:0204b07": "空華等。[0204b07] 若謂即以至聚集安布者。經部",
    "T41n1821_013:0204b08": "牒說一切有部救破。汝若謂即以形微安",
    "T41n1821_013:0204b09": "布名為長等。顯前所說無別微因有不成",
    "T41n1821_013:0204b10": "過。此唯朋黨之心。我不許有非極成故",
    "T41n1821_013:0204b11": " 又解此唯朋黨勝論師宗。彼宗顯．形體性各",
    "T41n1821_013:0204b12": "別非極成故。若形微體彼此極成。可得安",
    "T41n1821_013:0204b13": "布以為長等。非形微體彼此極成猶如顯色。",
    "T41n1821_013:0204b14": "云何安布 正理述說一切有部救云。豈不",
    "T41n1821_013:0204b15": "已說即形極微。如是安布眼識所得積集",
    "T41n1821_013:0204b16": "差別假立長等 准正理救意。立假長等",
    "T41n1821_013:0204b17": "意識所知非五識了 若作俱舍師破。汝宗",
    "T41n1821_013:0204b18": "本意立長等實。為難所逼言長等假。",
    "T41n1821_013:0204b19": "[0204b19] 豈不現見至而形相異者。說一切有部救。豈",
    "T41n1821_013:0204b20": "不現見諸土器等。或青。或黃。有顯相同。而",
    "T41n1821_013:0204b21": "瓶盆等形相各異。故知顯外實有別形。",
    "T41n1821_013:0204b22": "[0204b22] 為不已辨至理亦應然者。經部復破。為不",
    "T41n1821_013:0204b23": "於前已辨此義。即多顯物安布差別假立長",
    "T41n1821_013:0204b24": "等瓶盆等異 寄喻來況。如眾蟻等有黑",
    "T41n1821_013:0204b25": "相等而不差殊。然或有時長行．圓輪安布形",
    "T41n1821_013:0204b26": "別。離蟻等相外無別行．輪 形依顯等理",
    "T41n1821_013:0204b27": "亦應然。離顯等外無別有形 顯等。等取",
    "T41n1821_013:0204b28": "於觸。[0204b28] 豈不闇中至安布為形者。說一切有",
    "T41n1821_013:0204b29": "部救。豈不闇中或於遠處眼觀杌等。但了",
    "T41n1821_013:0204c01": "長等形非了青等顯。明知顯外別有實形",
    "T41n1821_013:0204c02": " 寧即顯等安布為形。[0204c02] 以闇遠中至唯",
    "T41n1821_013:0204c03": "知總聚者。經部通釋。以闇．遠中觀眾顯色",
    "T41n1821_013:0204c04": "不多明了。非全不緣 是故意識但起長．",
    "T41n1821_013:0204c05": "短．方．圓等分別。非見實形 寄喻來況。",
    "T41n1821_013:0204c06": "如於遠．闇觀眾樹．人。意識但了眾樹假行。",
    "T41n1821_013:0204c07": "眾人假軍不知眾樹。眾人別相 又解意",
    "T41n1821_013:0204c08": "識但了樹行。人軍。眼識不知樹．人別相。行",
    "T41n1821_013:0204c09": "軍喻形。別相喻顯 理必應爾。其理何者",
    "T41n1821_013:0204c10": " 以或有時意識不了顯．形差別。意識唯知",
    "T41n1821_013:0204c11": "總聚假相 又解眼識不了顯．形二種。意",
    "T41n1821_013:0204c12": "識唯知總聚假相 不明了故名不了顯。",
    "T41n1821_013:0204c13": "不緣形故名不了形 又解眼識不了顯",
    "T41n1821_013:0204c14": "不分明故名不了顯非全不了。意識不",
    "T41n1821_013:0204c15": "了形。不分別形故名不了形。意識唯知",
    "T41n1821_013:0204c16": "總聚假相。[0204c16] 既已遮遣至立何為身表者。",
    "T41n1821_013:0204c17": "結問。既已遮遣正量部師動名身表。及說",
    "T41n1821_013:0204c18": "一切有部實形為身表。汝等經部宗立何為",
    "T41n1821_013:0204c19": "身表。[0204c19] 立形為身表但假而非實者。經部",
    "T41n1821_013:0204c20": "答。立形為身表不同正量部。但假而非實",
    "T41n1821_013:0204c21": "不同說一切有部 彼經部宗身．語二表色．",
    "T41n1821_013:0204c22": "聲上假。[0204c22] 既執但用至為身業耶者。問。經",
    "T41n1821_013:0204c23": "部既執但用假形為身表體。復立何法為",
    "T41n1821_013:0204c24": "身業耶。[0204c24] 若業依身至當知亦爾者。經",
    "T41n1821_013:0204c25": "部答 若業依身門行。即緣身表為境而起",
    "T41n1821_013:0204c26": "名身業語業准釋。異此所餘與意俱轉。依",
    "T41n1821_013:0204c27": "意地起故名依意門。依餘二門雖亦依",
    "T41n1821_013:0204c28": "意。但依別義便立別名。此受通名以通",
    "T41n1821_013:0204c29": "為別。如色處等。具足應言依身之業。依語",
    "T41n1821_013:0205a01": "之業。依意之業 經部三業皆思為體。",
    "T41n1821_013:0205a02": "[0205a02] 若爾何故至此二何異者。徵問經部。引教辨",
    "T41n1821_013:0205a03": "違。若其三業體皆是思。經云思已。為何",
    "T41n1821_013:0205a04": "所目。既言思已。明知二業非思。[0205a04] 謂前",
    "T41n1821_013:0205a05": "加行至名思已業者。經部通釋。思惟思是遠",
    "T41n1821_013:0205a06": "因等起。作事思是近因等起 大乘成業論",
    "T41n1821_013:0205a07": "說。一審慮思。二決定思。當此論思惟思攝",
    "T41n1821_013:0205a08": "是思業。三動發思。當此論作事思攝 是思",
    "T41n1821_013:0205a09": "已業不說剎那等起者。此時心性不必是",
    "T41n1821_013:0205a10": "同。罪．福二門非由彼定故。不依彼說業",
    "T41n1821_013:0205a11": "差別。設於彼位起同類思如其所應二思",
    "T41n1821_013:0205a12": "所攝。身．語二業即作事思。名思已業。",
    "T41n1821_013:0205a13": "[0205a13] 若爾表業至便成大過者。難。答作事思名思",
    "T41n1821_013:0205a14": "已業。色．聲表業則為定無。表業既無欲界無",
    "T41n1821_013:0205a15": "表業亦應非有。以欲無表依表起故便成",
    "T41n1821_013:0205a16": "大過。[0205a16] 如是大過至此有何過者。經部答。",
    "T41n1821_013:0205a17": "如是大過有理能遮。謂從如前所說動身",
    "T41n1821_013:0205a18": "發語二表遠．近二因等起殊勝現行思勢力",
    "T41n1821_013:0205a19": "故。熏起身心思差別種種異現思名思差",
    "T41n1821_013:0205a20": "別。或與餘思種子不同名思差別。於思種",
    "T41n1821_013:0205a21": "子假建立故名為無表。此有何過 言釋",
    "T41n1821_013:0205a22": "名者。此思種子不能動身發語表示內心",
    "T41n1821_013:0205a23": "名無表業。依經部宗身．語二表是無記性。",
    "T41n1821_013:0205a24": "思通三性故唯思業能熏成種表不能熏。",
    "T41n1821_013:0205a25": "故正理三十四云。彼許身．語唯無記故。",
    "T41n1821_013:0205a26": "[0205a26] 此應名為至心俱轉故者。復難。若思種子名",
    "T41n1821_013:0205a27": "無表者。其思種子常依附心。此應名為隨",
    "T41n1821_013:0205a28": "心轉無表業。如定共無表隨心俱轉故。",
    "T41n1821_013:0205a29": "[0205a29] 無如是過至以性鈍故者。經部復釋。我無如",
    "T41n1821_013:0205b01": "是隨心轉過。欲界散心思種子無表由前現",
    "T41n1821_013:0205b02": "行審慮．勝思．決定勝思遠因等起。動發勝思",
    "T41n1821_013:0205b03": "近因等起所引生故。無心亦有。不名隨心",
    "T41n1821_013:0205b04": "轉業。若定無表非彼思引。但於定心俱時思",
    "T41n1821_013:0205b05": "上假建立故。入定即有。出定即無。故名隨",
    "T41n1821_013:0205b06": "心轉業。故非成例 我設同汝說一切有",
    "T41n1821_013:0205b07": "部。許有身．語二種表業。亦待如前所說思",
    "T41n1821_013:0205b08": "力引起無表。表自不能生於無表。以身．語",
    "T41n1821_013:0205b09": "表色性鈍故 又解假設許汝別有其表。汝",
    "T41n1821_013:0205b10": "亦待如前所說遠．近二種思力方引無表。",
    "T41n1821_013:0205b11": "表性鈍故 又解非但無表待前思引。我設",
    "T41n1821_013:0205b12": "許有表。亦待如前所說思力。以表性鈍",
    "T41n1821_013:0205b13": "故。[0205b13] 毘婆沙師至形色為體者。毘婆沙師",
    "T41n1821_013:0205b14": "結歸本宗。語表業體謂即言聲者。釋第十",
    "T41n1821_013:0205b15": "句。若依說一切有部釋。身表業髮．毛．爪等",
    "T41n1821_013:0205b16": "總名為身。長．短等色表示內心名表。表有",
    "T41n1821_013:0205b17": "造作名業。依身起表。即表名業。故名身",
    "T41n1821_013:0205b18": "表業 言語表業者。語謂言聲。聲能表示",
    "T41n1821_013:0205b19": "內心名表。表有造作名業。語即是表。表",
    "T41n1821_013:0205b20": "即業故。名語表業 言意業者。意謂意識。",
    "T41n1821_013:0205b21": "業即是思。由意起業故名意業。故正理云。",
    "T41n1821_013:0205b22": "何故語表體即語言。身表意業非即身．意。",
    "T41n1821_013:0205b23": "以離語言無別聲能表。離身及意有色表",
    "T41n1821_013:0205b24": "思業。故立身業名從所依。語業約自性。意",
    "T41n1821_013:0205b25": "業隨等起。由此於中無相違過(已上論文)若依",
    "T41n1821_013:0205b26": "經部釋。身業表。身同前解。表以假形為",
    "T41n1821_013:0205b27": "體。謂形相續能表示內心。此表即於色上",
    "T41n1821_013:0205b28": "假立。業謂運動身思。業依身門能起表故",
    "T41n1821_013:0205b29": "名身表業 言語表業者。語謂音聲。表",
    "T41n1821_013:0205c01": "以音聲為體。謂聲相續能表示內心。此表",
    "T41n1821_013:0205c02": "即於聲上假立。業謂發語思業依語門能",
    "T41n1821_013:0205c03": "起表故名語表業。意業同前。",
    "T41n1821_013:0205c04": "[0205c04] 無表業相如前已說者。此下第三別明無表",
    "T41n1821_013:0205c05": "相指同前解。頌不別明但證實有。[0205c05] 經",
    "T41n1821_013:0205c06": "部亦說至無色相故者。敘經部解。經部亦說。",
    "T41n1821_013:0205c07": "此無表業非實有性。由先誓限不作諸惡",
    "T41n1821_013:0205c08": " 不作之言表離於作。非別有體 又彼無",
    "T41n1821_013:0205c09": "表性亦依過去大種施設。然其過去所依大",
    "T41n1821_013:0205c10": "種已滅體無。能依無表豈現實有 又諸無",
    "T41n1821_013:0205c11": "表無有變礙色自相故。云何可言是色實",
    "T41n1821_013:0205c12": "有。但於思種假立無表。即無妨矣。[0205c12] 毘",
    "T41n1821_013:0205c13": "婆沙說此亦實有者。述毘婆沙師解。[0205c13] 云",
    "T41n1821_013:0205c14": "何知然者。徵問。[0205c14] 頌曰至增非作等故者。",
    "T41n1821_013:0205c15": "答。於此頌中總有八證證有無表。一說三",
    "T41n1821_013:0205c16": "色證。二說無漏色證。三說福增長證。四非",
    "T41n1821_013:0205c17": "作成業證。五法處色證。六八道支證。七別",
    "T41n1821_013:0205c18": "解脫證。八戒為堤塘證。前四頌說後四等",
    "T41n1821_013:0205c19": "收。[0205c19] 論曰至無見無對者。此是第一說三",
    "T41n1821_013:0205c20": "色證。此三為總處攝一切色 有色謂有",
    "T41n1821_013:0205c21": "一類色。有見謂此色處有限見故。有對謂",
    "T41n1821_013:0205c22": "障礙有對 有一類色非眼根境名無見。",
    "T41n1821_013:0205c23": "有對礙故名有對。謂五根四境 有一類色",
    "T41n1821_013:0205c24": "非眼根境名無見。非對礙故名無對。謂",
    "T41n1821_013:0205c25": "無表色。經中既說無見無對。明知別有無表",
    "T41n1821_013:0205c26": "色也。[0205c26] 又契經中說至是名無漏法者。此",
    "T41n1821_013:0205c27": "是第二無漏色證。此經意顯三世五蘊無漏",
    "T41n1821_013:0205c28": "諸法。經中既說有無漏色。明知別有無表",
    "T41n1821_013:0205c29": "色也。[0205c29] 除無表色至及無漏色者。雙顯",
    "T41n1821_013:0206a01": "二經證成無表。除無表色於初經中何法",
    "T41n1821_013:0206a02": "名為無見無對。第二經中何法名為無漏色",
    "T41n1821_013:0206a03": "耶。[0206a03] 又契經說至福業增長者。此是第三",
    "T41n1821_013:0206a04": "福增長證 成就有依七福業事者。一施羈",
    "T41n1821_013:0206a05": "旅客。二施路行人。三施有病人。四施侍病",
    "T41n1821_013:0206a06": "人。五施園林。六施常乞食。七隨時施。如下",
    "T41n1821_013:0206a07": "別明。成就此七福業事者。恒時相續繼前福",
    "T41n1821_013:0206a08": "業漸漸增長福業有後續起 如是七種有",
    "T41n1821_013:0206a09": "所依事故名有依 善故名福 作故名業",
    "T41n1821_013:0206a10": " 思託名事。福．業．事三如下別釋 無依",
    "T41n1821_013:0206a11": "亦爾者。無彼七事為依故名無依 但起",
    "T41n1821_013:0206a12": "深心隨喜恭敬於行等中福亦續起。例同",
    "T41n1821_013:0206a13": "有依故言亦爾 除無表業若起餘染污．",
    "T41n1821_013:0206a14": "無記心。或無心時依何法說福業增長。若",
    "T41n1821_013:0206a15": "作此解唯起於心隨喜恭敬無身表業",
    "T41n1821_013:0206a16": " 又解無依福者。非但起心亦身恭敬福業增",
    "T41n1821_013:0206a17": "長。但無施物故名無依 無表若無何福增。",
    "T41n1821_013:0206a18": "長。[0206a18] 又非自作至此性無異故者。此是第",
    "T41n1821_013:0206a19": "四非自作業證。又非自作身二．語四。但遣",
    "T41n1821_013:0206a20": "他為。若無無表業不應成業道。以遣他",
    "T41n1821_013:0206a21": "表非彼業道攝。由此表業但加行。未能正",
    "T41n1821_013:0206a22": "作所作事故。使作殺等事已。此能教者遣",
    "T41n1821_013:0206a23": "表業性復無異故。既無別類身．語業生。則",
    "T41n1821_013:0206a24": "遣他為應無業道。實成業道。故知爾時更",
    "T41n1821_013:0206a25": "別引生無表業道。[0206a25] 又契經說至便成無",
    "T41n1821_013:0206a26": "用者。此是第五法處色證。又契經說。苾芻當",
    "T41n1821_013:0206a27": "知。十二處中言法處者所謂外處。是十一",
    "T41n1821_013:0206a28": "處所不攝法。非眼見故名無見。無障礙",
    "T41n1821_013:0206a29": "故名無對 於此經中不言無色。明知法",
    "T41n1821_013:0206b01": "處有無表色。若不觀彼法處無表。此經闕",
    "T41n1821_013:0206b02": "減便成無用。具足應更說言無色。正理稱",
    "T41n1821_013:0206b03": "為各別處經。[0206b03] 又若無無表至語等無故",
    "T41n1821_013:0206b04": "者。此是第六八道支證。若有無表可說在",
    "T41n1821_013:0206b05": "定有彼正語．正業．正命具八道支。若無無",
    "T41n1821_013:0206b06": "表應無八道支。但應有五。以在定時正",
    "T41n1821_013:0206b07": "語等三皆無有故。[0206b07] 若爾何故至清淨鮮",
    "T41n1821_013:0206b08": "白者。難。若在無漏定中有道共無表。名正",
    "T41n1821_013:0206b09": "語．業．命。何故契經中云。彼如是知是智。彼",
    "T41n1821_013:0206b10": "如是見是忍。或彼如是知是見道。彼如是見",
    "T41n1821_013:0206b11": "是修道。或彼如是知是修道。彼如是見是",
    "T41n1821_013:0206b12": "見道。修習正見等五皆至圓滿。正語等三",
    "T41n1821_013:0206b13": "先時已得。此經既於無漏定中不說正語．",
    "T41n1821_013:0206b14": "業．命。復言正語．業．命先時已得。明知此",
    "T41n1821_013:0206b15": "三在無漏定體即非有。何得證有無表色",
    "T41n1821_013:0206b16": "耶。[0206b16] 此依先時至無相違過者。通經說正",
    "T41n1821_013:0206b17": "語．業．命先時已得。此依先時已得世間離",
    "T41n1821_013:0206b18": "染道說。非據無漏道。由先得彼有漏道已",
    "T41n1821_013:0206b19": "不起三邪故。後無漏觀但說得五。非於",
    "T41n1821_013:0206b20": "無漏定無此正語等三。故與彼經無相違",
    "T41n1821_013:0206b21": "過。[0206b21] 又若撥無至而名苾芻等者。此是第",
    "T41n1821_013:0206b22": "七別解脫證。又若撥無無表色者則無戒",
    "T41n1821_013:0206b23": "體。非受戒後有戒相續雖起惡．無記異緣",
    "T41n1821_013:0206b24": "心而名苾芻等。既受戒後有戒相續。雖起．",
    "T41n1821_013:0206b25": "惡．無記異緣心。而名苾芻等。明知別有無",
    "T41n1821_013:0206b26": "表為其戒體。[0206b26] 又契經說至實有無表色",
    "T41n1821_013:0206b27": "者。此是第八戒為堤塘證。戒為堤塘明知",
    "T41n1821_013:0206b28": "別有無表為體。由此八證知實有無表",
    "T41n1821_013:0206b29": "色。此即總結。[0206b29] 經部師說至與無表同者。",
    "T41n1821_013:0206c01": "此下經部破前八證。此即破第一證。初即",
    "T41n1821_013:0206c02": "總非。後即別釋。且初經言三種色中無見",
    "T41n1821_013:0206c03": "無對者。瑜伽師說。修靜慮時由定力所生",
    "T41n1821_013:0206c04": "是定境界色。即是前八遍處等色。非眼根",
    "T41n1821_013:0206c05": "境故名無見。不障處所故名無對。非是",
    "T41n1821_013:0206c06": "無表。若謂既爾無見無對如何名色。釋",
    "T41n1821_013:0206c07": "如是難與無表同．汝無表色亦無見無對。",
    "T41n1821_013:0206c08": "如何名色 瑜伽此名相應。即觀行者異名。",
    "T41n1821_013:0206c09": "[0206c09] 又經所言至即說為無漏者。此下破第",
    "T41n1821_013:0206c10": "二證。第二經言無漏色者。瑜伽師說。即由",
    "T41n1821_013:0206c11": "定力所生色中有二種色。若依有漏定所",
    "T41n1821_013:0206c12": "起色者即說為有漏。若依無漏定所起色",
    "T41n1821_013:0206c13": "者即說為無漏色。非說無表名無漏色。有",
    "T41n1821_013:0206c14": "餘師言至得無漏名者。敘異釋。有餘譬喻師",
    "T41n1821_013:0206c15": "言。無學身中所有諸色及外器中所有諸色",
    "T41n1821_013:0206c16": "皆是無漏。非是諸漏所依增故得無漏",
    "T41n1821_013:0206c17": "名。非據緣增。[0206c17] 何故經言至乃至廣說",
    "T41n1821_013:0206c18": "者。說一切有部難。何故經言有漏法者謂十",
    "T41n1821_013:0206c19": "五界。[0206c19] 此非漏對治故得有漏名者。譬喻",
    "T41n1821_013:0206c20": "通經。此十五界非漏對治故得有漏名。",
    "T41n1821_013:0206c21": "[0206c21] 是則此應言有漏亦無漏者。說一切有部",
    "T41n1821_013:0206c22": "難。是則此應言於一法體名為有漏。亦",
    "T41n1821_013:0206c23": "名無漏 若爾何過者。譬喻答。[0206c23] 有相",
    "T41n1821_013:0206c24": "雜失者。說一切有部復徵。若一法體名為有",
    "T41n1821_013:0206c25": "漏亦名無漏有相雜失。[0206c25] 若依此理至",
    "T41n1821_013:0206c26": "聲等亦爾者。譬喻者答。若依此理非漏對",
    "T41n1821_013:0206c27": "治說為有漏。曾不依此說為無漏。無漏",
    "T41n1821_013:0206c28": "亦然。若依此理非漏依故說為無漏。曾不",
    "T41n1821_013:0206c29": "依此說為有漏 一法待對立名不同。猶",
    "T41n1821_013:0206c30": "如父子。有何相雜 若色處等十五界汝",
    "T41n1821_013:0207a01": "宗所說一向有漏。此經何緣差別而說。如說",
    "T41n1821_013:0207a02": "有漏有取諸色是能起彼心栽覆事 栽",
    "T41n1821_013:0207a03": "謂栽&#x8616;。覆謂覆障 栽．覆二種是惑異名",
    "T41n1821_013:0207a04": " 與心為栽。能覆於心。有取諸色是心栽覆所",
    "T41n1821_013:0207a05": "緣事故名心栽覆事 經中既釋六心栽覆",
    "T41n1821_013:0207a06": "事。言有漏有取諸色心栽覆事。故知別有無",
    "T41n1821_013:0207a07": "漏無取諸色非心栽覆事 不爾何緣差別",
    "T41n1821_013:0207a08": "而說。若經唯有漏但應言諸色心栽覆事",
    "T41n1821_013:0207a09": " 又解即心體性是生死栽。能覆聖道。事如前",
    "T41n1821_013:0207a10": "釋 聲等亦爾。[0207a10] 又經所說至福業續起",
    "T41n1821_013:0207a11": "者。此下破第三證 福增長者。經部先代軌",
    "T41n1821_013:0207a12": "範師釋。由法爾力熏習種子福業增長 施",
    "T41n1821_013:0207a13": "主非一名如如 受者非一。名如是如是",
    "T41n1821_013:0207a14": " 由諸受者受用施物。能修慈等功德攝",
    "T41n1821_013:0207a15": "益身．心。身．心康強有差別故 又解由諸",
    "T41n1821_013:0207a16": "受者受用施物得慈定等種種功德攝益",
    "T41n1821_013:0207a17": "眾生有差別故 於後施主心雖起惡．無",
    "T41n1821_013:0207a18": "記異緣。而前緣施思所熏習種子在施主",
    "T41n1821_013:0207a19": "身中。行相微細。相續不斷。後漸轉變無間生",
    "T41n1821_013:0207a20": "果功力勝前差別而生。此五&#x7ADD;是種子異名",
    "T41n1821_013:0207a21": " 由此思種子當來能感富等多果 故密",
    "T41n1821_013:0207a22": "意說思所熏種子。恒時相續。福業漸增。福業",
    "T41n1821_013:0207a23": "續起。非顯說也。[0207a23] 若謂如何至無表法生",
    "T41n1821_013:0207a24": "者。經部牒難徵破。汝若謂如何由餘受者",
    "T41n1821_013:0207a25": "相續身中功德．攝益有差別故。令餘施者",
    "T41n1821_013:0207a26": "相續身中心雖起惡．無記異緣。而有種子",
    "T41n1821_013:0207a27": "轉變生者 釋此疑難與汝立無表同。",
    "T41n1821_013:0207a28": "[0207a28] 彼復如何由餘受者相續身中功德．攝益有",
    "T41n1821_013:0207a29": "差別故。令餘施者相續身中別有真實無表",
    "T41n1821_013:0207b01": "法生 若於無依至福業增長者。問。若有依",
    "T41n1821_013:0207b02": "福由彼受者受用物時功德．攝益有差別",
    "T41n1821_013:0207b03": "故。令其施者福業增長此事可然。若於",
    "T41n1821_013:0207b04": "無依諸福業事。但聞他方諸佛出世遠生敬",
    "T41n1821_013:0207b05": "心無物施彼德．益差別。如何可得相續身",
    "T41n1821_013:0207b06": "中福業增長。[0207b06] 亦由數習至亦恒隨轉者。",
    "T41n1821_013:0207b07": "經部答。非但有依由思力故福等增長。此",
    "T41n1821_013:0207b08": "無依福業亦由數習緣彼佛等勝思力故。",
    "T41n1821_013:0207b09": "乃至夢中敬思種子亦恒增長相續隨轉。",
    "T41n1821_013:0207b10": "[0207b10] 無表論者至寧有無表者。經部反難。說常",
    "T41n1821_013:0207b11": "有宗無表論者所立無表依表而生。於無依",
    "T41n1821_013:0207b12": "福但起敬心。既無表業。寧有無表 顯宗",
    "T41n1821_013:0207b13": "十八救云誰言此中無有表業。理應有故。",
    "T41n1821_013:0207b14": "謂聞某處．某方邑中現有如來或弟子住。",
    "T41n1821_013:0207b15": "生歡喜故福常增者。彼必應有增上信心",
    "T41n1821_013:0207b16": "遙向彼方敬申禮讚。起福表業．及福無表。",
    "T41n1821_013:0207b17": "而自莊嚴希親奉覲。故依無表說福業常",
    "T41n1821_013:0207b18": "增。正理意同顯宗 准顯宗等救。無依業",
    "T41n1821_013:0207b19": "必依表生。如何此論言無表業俱舍師破",
    "T41n1821_013:0207b20": "云。汝宗無依不從表生。難所逼故言從表",
    "T41n1821_013:0207b21": "起遙申禮讚。可寄表起但起信心。從何",
    "T41n1821_013:0207b22": "表生 又解經部以已宗難無表論者。於",
    "T41n1821_013:0207b23": "無依福以理而言。既無表業。寧有無表",
    "T41n1821_013:0207b24": " 又解說常有宗無依福業。或有計從表生。",
    "T41n1821_013:0207b25": "或有計不從表起。我今難彼非表生者。",
    "T41n1821_013:0207b26": "非難從表生者。何須救來。[0207b26] 有說有",
    "T41n1821_013:0207b27": "依至相續增長者。敘經部異師。有說有依諸",
    "T41n1821_013:0207b28": "福業事得增長時。非唯由彼所施財物。亦",
    "T41n1821_013:0207b29": "由施主數習緣彼境物勝思故。說恒時相",
    "T41n1821_013:0207c01": "續增長 又解此師意說。不但無依由數修",
    "T41n1821_013:0207c02": "習緣彼境思福恒增長。有依諸福亦由數",
    "T41n1821_013:0207c03": "習緣彼境思相續增長。[0207c03] 若爾經說至定",
    "T41n1821_013:0207c04": "為應理者。論主引經破異師說。諸有苾芻",
    "T41n1821_013:0207c05": "受他施已入四無量心定。身證此定具足",
    "T41n1821_013:0207c06": "圓滿。由此因緣應知施主無量福增。施主",
    "T41n1821_013:0207c07": "爾時福恒增長。豈定常有緣彼施思方始",
    "T41n1821_013:0207c08": "增長。是故前師所言思所熏習微細相續。",
    "T41n1821_013:0207c09": "漸漸轉變差別而生。定為應理。但由施已",
    "T41n1821_013:0207c10": "思所熏種福常增長。非由施主數緣境思",
    "T41n1821_013:0207c11": "方始增長。又非自作至身語業道者。此下",
    "T41n1821_013:0207c12": "破第四證。牒證釋云應如是說。由能教者",
    "T41n1821_013:0207c13": "本教他時。已能熏成加行思種相續而住。",
    "T41n1821_013:0207c14": "使者依教所作殺等究竟成時。法爾能令教",
    "T41n1821_013:0207c15": "者身中於前加行所熏思種。更復發生根本",
    "T41n1821_013:0207c16": "業道思種。微細相續轉變差別而生。於後後",
    "T41n1821_013:0207c17": "位未遇捨緣。剎那剎那漸漸增長。由此根",
    "T41n1821_013:0207c18": "本業道思種。於當來世能感多果 自作",
    "T41n1821_013:0207c19": "成時理亦如是。應知即此微細等種名為業",
    "T41n1821_013:0207c20": "道 此思種子名業道者。此於果上假立",
    "T41n1821_013:0207c21": "因名。言因果者加行能熏動發身．語業思",
    "T41n1821_013:0207c22": "名因。所熏所引思種名果。彼現行動發思",
    "T41n1821_013:0207c23": "有造作故名業是前審．決二思所遊名道。",
    "T41n1821_013:0207c24": "或能通生善．惡諸趣故名道。現行思因是",
    "T41n1821_013:0207c25": "正業道。種子思果名業道者於其果上假",
    "T41n1821_013:0207c26": "立因名 唯識第一亦說動發思名業道。故",
    "T41n1821_013:0207c27": "彼論云起身．語思有所造作說名為業。是",
    "T41n1821_013:0207c28": "審．決思所遊履故。通生苦．樂異熟果故。亦",
    "T41n1821_013:0207c29": "名為道。故前七業道亦思為自性(已上論文)",
    "T41n1821_013:0208a01": " 又解思種名道以能通生善．惡道故。而名",
    "T41n1821_013:0208a02": "業者此於果上假立因名。是身．語業所引",
    "T41n1821_013:0208a03": "果故。謂前加行現思是因是身．語業。思種是",
    "T41n1821_013:0208a04": "果非身．語業。而名業者於果思上假立因",
    "T41n1821_013:0208a05": "名 又解加行身．語表思所發故假名為業。",
    "T41n1821_013:0208a06": "思所履故亦名業道。表是業道。思種由彼",
    "T41n1821_013:0208a07": "起故彼是因。思種是果。故於果上假立因",
    "T41n1821_013:0208a08": "名 故唯識論第一亦云。或身．語表由思",
    "T41n1821_013:0208a09": "發故假說為業。思所履故說名業道 又解",
    "T41n1821_013:0208a10": "加行現行能發之思名業。所發身．語名道。",
    "T41n1821_013:0208a11": "是彼思業所遊託故名道。由道助業令熏",
    "T41n1821_013:0208a12": "成種。此業．及道俱名為因。是正業道。所熏",
    "T41n1821_013:0208a13": "思果名業道者。於其果上假立因名。",
    "T41n1821_013:0208a14": "[0208a14] 如執別有無表論宗無表亦名身．語業道。",
    "T41n1821_013:0208a15": "表正名為身．語業道。無表從身．語業道生",
    "T41n1821_013:0208a16": "故名身．語業道。此亦於果假立因名 又",
    "T41n1821_013:0208a17": "解表正名為身．語業。無表從身．語業生故",
    "T41n1821_013:0208a18": "名身．語業。此亦於果假立因名。以暢思",
    "T41n1821_013:0208a19": "故得名道 又解表正是身．語。無表從身．",
    "T41n1821_013:0208a20": "語生故名為身．語。此亦於果假立因名。造",
    "T41n1821_013:0208a21": "作名業。暢思名道。隨應於果假立因名。",
    "T41n1821_013:0208a22": "若依經部宗得善．惡戒等於加行位熏成",
    "T41n1821_013:0208a23": "加行七思種子。遇勝緣已從此加行思種子",
    "T41n1821_013:0208a24": "上復更熏成根本思種。與前加行思種&#x7ADD;起",
    "T41n1821_013:0208a25": "初念七支種子。第二念二七支種子。第三念",
    "T41n1821_013:0208a26": "三七支種子。乃至未遇捨緣已來念念七支",
    "T41n1821_013:0208a27": "思種增長。若遇捨緣即不增長。名之為捨。",
    "T41n1821_013:0208a28": "根本種子在能招異熟。從根本後別起身．",
    "T41n1821_013:0208a29": "語思故熏成後起思種。或初念名根本。第",
    "T41n1821_013:0208b01": "二念已去名後起 又解於一思種剎那剎",
    "T41n1821_013:0208b02": "那七支功能增長。大乘亦然 然大乘熏第",
    "T41n1821_013:0208b03": "八識。經部熏色心。大乘種子同時相生。經部",
    "T41n1821_013:0208b04": "種子前能生後．大乘熏種子。與能熏相應。",
    "T41n1821_013:0208b05": "經部熏種前念熏後念。[0208b05] 然大德說至正",
    "T41n1821_013:0208b06": "殺殺已者。敘異說。大德謂達磨多羅 取蘊",
    "T41n1821_013:0208b07": "謂所殺眾生。於所殺生三時起思。一我當",
    "T41n1821_013:0208b08": "殺。二起正殺。三起殺已方為罪觸。[0208b08] 非",
    "T41n1821_013:0208b09": "但由此至非不應理者。論主破。非但由此三",
    "T41n1821_013:0208b10": "時起思業道究竟。勿自母等實未被害。於",
    "T41n1821_013:0208b11": "闇室中由謂已害起三時思成無間業。然",
    "T41n1821_013:0208b12": "於自造不誤殺事起三時思殺罪便觸。若",
    "T41n1821_013:0208b13": "依此說非不應理。實未被殺但起三思",
    "T41n1821_013:0208b14": "即不應理。[0208b14] 何於無表至轉變差別者。說",
    "T41n1821_013:0208b15": "一切有部訴何於無表定撥為無。而許經",
    "T41n1821_013:0208b16": "部種子無表。[0208b16] 然此與彼至又先已說者。",
    "T41n1821_013:0208b17": "論主答。評傳兩家。然此說一切有部。與彼",
    "T41n1821_013:0208b18": "經部所說無表。俱難了知。或此經部與彼說",
    "T41n1821_013:0208b19": "一切有部。俱難了知。我於其中心平等性",
    "T41n1821_013:0208b20": "正無所憎嫉。然說一切有部自許業道無表",
    "T41n1821_013:0208b21": "是善．惡心同性種類。以此無表是等起故由",
    "T41n1821_013:0208b22": "心引得是心種類 又解然我許彼思種業",
    "T41n1821_013:0208b23": "道是心種類同是無色故言種類 若說一",
    "T41n1821_013:0208b24": "切有部師言。彼受教者由身加行從此至彼",
    "T41n1821_013:0208b25": "執持刃等作殺生等事究竟時。離於身",
    "T41n1821_013:0208b26": "離於心於能教者身中別有無表法生。",
    "T41n1821_013:0208b27": "如是所宗不令生喜 經部師言。若由此",
    "T41n1821_013:0208b28": "能教者引彼所教者從此至彼執持刃等",
    "T41n1821_013:0208b29": "加行生。作殺等事究竟成時。即此能教由",
    "T41n1821_013:0208c01": "彼所教事究竟故。不離身心方有根本業",
    "T41n1821_013:0208c02": "道思種相續轉變差別而生。如是所宗可",
    "T41n1821_013:0208c03": "令生喜 經部但由於心身中有思種子相",
    "T41n1821_013:0208c04": "續轉變差別能生未來果故。非由別有無",
    "T41n1821_013:0208c05": "表能生又先已說。[0208c05] 先說者何者。問。謂",
    "T41n1821_013:0208c06": "表業既無寧有無表等者。答。此是無依福文",
    "T41n1821_013:0208c07": " 等者。等取已前諸文。此文在後故舉後",
    "T41n1821_013:0208c08": "等前。[0208c08] 又說法處至法處攝色者。此破第",
    "T41n1821_013:0208c09": "五證。又說法處無見無對不言無色者。",
    "T41n1821_013:0208c10": "由有如前瑜伽師所說定境無見無對法",
    "T41n1821_013:0208c11": "處攝色故。所以不言無色。[0208c11] 又言道支",
    "T41n1821_013:0208c12": "至求衣等不者。此下破第六證 又言道",
    "T41n1821_013:0208c13": "支應無八者。且汝應說正在無漏道時如",
    "T41n1821_013:0208c14": "何現有正語．正業．正命。為於此位有發",
    "T41n1821_013:0208c15": "正言名為正語。起正作業名為正業 求",
    "T41n1821_013:0208c16": "衣．食等名為正命。不。[0208c16] 不爾者。說一",
    "T41n1821_013:0208c17": "切有部答。[0208c17] 云何者。論主徵。[0208c17] 由彼獲",
    "T41n1821_013:0208c18": "得至語業命名者。說一切有部釋。由彼聖",
    "T41n1821_013:0208c19": "人獲得如是種類道俱無漏無表。故出觀後",
    "T41n1821_013:0208c20": "由前無漏無表勢力。能起三正不起三邪。",
    "T41n1821_013:0208c21": "而言在定有三種者。以於道俱無表因中",
    "T41n1821_013:0208c22": "立語．業．命三果名故。所以於無表立語．",
    "T41n1821_013:0208c23": "業．命名。[0208c23] 若爾云何至八聖道支者。經部",
    "T41n1821_013:0208c24": "師言若爾云何不受我義。依我部宗雖無",
    "T41n1821_013:0208c25": "別無表實體。而正在彼無漏道時獲得如",
    "T41n1821_013:0208c26": "斯意樂依止 意樂以欲為體。或以勝解",
    "T41n1821_013:0208c27": "為體。或以欲及勝解為體。故攝論云欲",
    "T41n1821_013:0208c28": "以勝解為體。意識相應樂故名意樂。依止",
    "T41n1821_013:0208c29": "以意樂同時思為體性。與彼意樂為依止",
    "T41n1821_013:0209a01": "故。意樂之依止故名意樂依止 又解意樂",
    "T41n1821_013:0209a02": "即以現思為體。與出觀後三正為依止故",
    "T41n1821_013:0209a03": "名依止。意樂即依止故名意樂依止 總而",
    "T41n1821_013:0209a04": "言之。道俱時思即名無表。名道共戒。無",
    "T41n1821_013:0209a05": "別有體。由得彼戒為依止故。故出觀後由",
    "T41n1821_013:0209a06": "前無漏戒勢力。能起三正不起三邪。正在",
    "T41n1821_013:0209a07": "道時雖無發言。起正作業。求衣．食等。",
    "T41n1821_013:0209a08": "以於前因中立後果名故。於彼道位可",
    "T41n1821_013:0209a09": "具安立八聖道支 又解意樂謂所有意趣。",
    "T41n1821_013:0209a10": "依止謂所依止身。彼言定中無三正體。由道",
    "T41n1821_013:0209a11": "勢力獲得意樂及勝依止。此於後時能離",
    "T41n1821_013:0209a12": "三邪。因標果稱。種子立三正名。真諦意同",
    "T41n1821_013:0209a13": "此解。[0209a13] 有餘師言至此亦應然者。敘經部",
    "T41n1821_013:0209a14": "異說。此師意言唯說不作邪語．業．命為三",
    "T41n1821_013:0209a15": "道支。謂正在彼無漏定時。由聖道力便能",
    "T41n1821_013:0209a16": "獲得決定不作邪語等事為正語等。非別",
    "T41n1821_013:0209a17": "有體 若無別體如何名無漏。通此伏難",
    "T41n1821_013:0209a18": "云。此定不作。依無漏道而得安立故名",
    "T41n1821_013:0209a19": "無漏。前師意說依思假立名道俱戒。為三",
    "T41n1821_013:0209a20": "正體。餘師意說不作無體仍由道得。非別",
    "T41n1821_013:0209a21": "說依。即說不作為三正體。非一切處要依",
    "T41n1821_013:0209a22": "有體方立名數 即指事云。如八世法中",
    "T41n1821_013:0209a23": "第二不得衣食等事。非別有體方立名數。",
    "T41n1821_013:0209a24": "於八世中不得無體數在其中。於八支中",
    "T41n1821_013:0209a25": "此正語等亦應然也 言世法者。婆沙云。世",
    "T41n1821_013:0209a26": "間有情所隨順故名為世法。廣如婆沙四",
    "T41n1821_013:0209a27": "十四。及一百七十三釋 所言八者 一得。",
    "T41n1821_013:0209a28": "謂得衣．食等。婆沙云利。利謂得衣等利。名",
    "T41n1821_013:0209a29": "異義同 二不得。謂不得衣．食等。婆沙有",
    "T41n1821_013:0209b01": "處云衰。衰謂衰坎不得衣等。婆沙有處云",
    "T41n1821_013:0209b02": "無利。謂不得衣等利。此&#x7ADD;名異義同 三",
    "T41n1821_013:0209b03": "毀。謂背面毀呰。婆沙有處言非譽。名異義同",
    "T41n1821_013:0209b04": " 四譽。謂背面稱揚 五稱。謂對面稱揚。婆",
    "T41n1821_013:0209b05": "沙有處云讚。名異義同 六譏。謂對面譏辱。",
    "T41n1821_013:0209b06": "婆沙有處云毀。名異義同 七苦。謂身．心苦",
    "T41n1821_013:0209b07": "受。婆沙有處云苦謂欲界身．心苦。有說唯取",
    "T41n1821_013:0209b08": "五識相應苦 八樂。謂身．心樂受。婆沙有處",
    "T41n1821_013:0209b09": "云樂謂欲界身．心樂。有說唯取五識相應樂。",
    "T41n1821_013:0209b10": "有處亦通輕安樂。[0209b10] 別解脫律儀至別解",
    "T41n1821_013:0209b11": "脫律儀者。此下破第七證。別解脫律儀無",
    "T41n1821_013:0209b12": "別體性亦應准此。謂由近因等起思願力",
    "T41n1821_013:0209b13": "故。先立要期誓不作惡。能定遮防身．語惡",
    "T41n1821_013:0209b14": "業。於加行位熏思種已至第三歸依。或",
    "T41n1821_013:0209b15": "第三羯磨事究竟時。從前思種復更熏成七",
    "T41n1821_013:0209b16": "支思種念念增長。由斯故建立別解脫律",
    "T41n1821_013:0209b17": "儀。思種假立而無別體。[0209b17] 若起異緣心至",
    "T41n1821_013:0209b18": "憶便止故者。牒前說一切有部難通釋。汝",
    "T41n1821_013:0209b19": "前難云若戒無別體起惡．無記異緣心應",
    "T41n1821_013:0209b20": "無律儀者。此難非理。由受戒者於身．心",
    "T41n1821_013:0209b21": "中念念熏習思種戒力。欲起過時憶便止",
    "T41n1821_013:0209b22": "故。[0209b22] 戒為隄塘至而破戒者者。此破第八",
    "T41n1821_013:0209b23": "證。汝前所說戒為隄塘義。亦應准此別解",
    "T41n1821_013:0209b24": "脫律儀釋。謂先加行思立誓限言定不作",
    "T41n1821_013:0209b25": "惡熏成思種。由思種子增長力故後數憶",
    "T41n1821_013:0209b26": "念慚愧現前能自制持令不犯戒。故隄塘",
    "T41n1821_013:0209b27": "義由心受持而無別體。汝說一切有部若",
    "T41n1821_013:0209b28": "由無表別有實體。念念現前能遮犯戒。應",
    "T41n1821_013:0209b29": "無失念而破戒者 若依經部思種名戒",
    "T41n1821_013:0209b30": "而無別體種。若有力能憶不犯。種若無力",
    "T41n1821_013:0209c01": "不能憶念即便犯戒以無別體可容犯",
    "T41n1821_013:0209c02": "戒。[0209c02] 且止此等眾多諍論者。論主止諍。",
    "T41n1821_013:0209c03": "[0209c03] 毘婆沙師至是我所宗者。說一切有部",
    "T41n1821_013:0209c04": "結歸本宗。",
    "T41n1821_013:0209c05": "[0209c05] 前說無表至為有異耶者。此下第二明能造",
    "T41n1821_013:0209c06": "大。就中。一表．無表大異。二大造時同．異。三",
    "T41n1821_013:0209c07": "約地明能造 此下第一表．無表大異。問",
    "T41n1821_013:0209c08": "前說無表大種所造性。為造表大即造無",
    "T41n1821_013:0209c09": "表。為有異大造無表耶 頌曰至不應理",
    "T41n1821_013:0209c10": "故者。答。此之無表能造大種異於表業所依",
    "T41n1821_013:0209c11": "大種。所以者何。從一具和合四大種因。有",
    "T41n1821_013:0209c12": "細無表果。有&#x9E81;表果。不應理故。",
    "T41n1821_013:0209c13": "[0209c13] 如表與大至為有差別者。此下第二明大造",
    "T41n1821_013:0209c14": "時同異問起。[0209c14] 一切所造色至依過去者",
    "T41n1821_013:0209c15": "者。答。從多分說一切所造多與大俱。然現．",
    "T41n1821_013:0209c16": "未亦有少分造色依過大種。[0209c16] 少分者何",
    "T41n1821_013:0209c17": "者。徵。[0209c17] 頌曰至手地為依者。答。唯欲界",
    "T41n1821_013:0209c18": "繫初剎那後第二剎那已去所有無表。從過",
    "T41n1821_013:0209c19": "去大種生。此過大種是其能造具生等五",
    "T41n1821_013:0209c20": "為親所依。後念無表所以得起。第二念已去",
    "T41n1821_013:0209c21": "現身大種望同時無表。非是能造。亦非得",
    "T41n1821_013:0209c22": "有生等五因。但為&#x758E;依無表得起。過去大",
    "T41n1821_013:0209c23": "種為親轉因 轉之言起 由彼起故現身",
    "T41n1821_013:0209c24": "大種為&#x758E;隨轉因。隨彼無表轉故。隨轉即",
    "T41n1821_013:0209c25": "因名隨轉因。或無表隨大轉。隨轉之因名",
    "T41n1821_013:0209c26": "隨轉因。如輪行於地。手為能轉依喻過大",
    "T41n1821_013:0209c27": "種。地為隨轉依喻現大種 問何故不言",
    "T41n1821_013:0209c28": "色後念無表而言欲後念無表 解云色界",
    "T41n1821_013:0209c29": "隨心轉戒必同時四大種造。又彼界中無散",
    "T41n1821_013:0209c30": "無表。故婆沙一百二十二云。此中所說決定",
    "T41n1821_013:0210a01": "義者。欲界必無隨轉無表。色界必無依表",
    "T41n1821_013:0210a02": "發無表。問何故爾耶 有一解云 復有說",
    "T41n1821_013:0210a03": "者欲界生得能發業心殷重猛利故。所發表",
    "T41n1821_013:0210a04": "能發無表。色界生得能發業心非殷重猛利",
    "T41n1821_013:0210a05": "故所發表不能發無表 又一解云 復有",
    "T41n1821_013:0210a06": "說者若生欲界無定心故。不定心勝故。所",
    "T41n1821_013:0210a07": "發表能發無表。若生色界有定心故。不定",
    "T41n1821_013:0210a08": "心劣故。所發表不能發無表。廣如彼釋",
    "T41n1821_013:0210a09": " 問後念無表亦有依現大種而生。何故此",
    "T41n1821_013:0210a10": "文言過大生 解云此文略故且約後念現",
    "T41n1821_013:0210a11": "行已去。故言過去大造。若具分別三世不定。",
    "T41n1821_013:0210a12": "故婆沙一百三十二云。諸有對造色及隨心",
    "T41n1821_013:0210a13": "轉色隨在何世。即彼世大種造。若表所起諸",
    "T41n1821_013:0210a14": "無表色復有三類造時不等。謂初剎那如",
    "T41n1821_013:0210a15": "有對等。各為同世大種所造。若第二剎那",
    "T41n1821_013:0210a16": "若在過．現。俱為過去大種所造。若在未來",
    "T41n1821_013:0210a17": "通為現．未大種所造。後諸剎那過．現如前。",
    "T41n1821_013:0210a18": "若在未來通為三世大種所造 問造未來",
    "T41n1821_013:0210a19": "世別解脫戒。戒既未得云何造耶 解云造",
    "T41n1821_013:0210a20": "諸無表其義不定。或有得而不造。如未來",
    "T41n1821_013:0210a21": "隨心轉戒。或有造而不得。如未來別解脫",
    "T41n1821_013:0210a22": "戒。或有亦得亦造。如初念別解脫戒等。或",
    "T41n1821_013:0210a23": "有不得不造。謂除前相 問初念大種造",
    "T41n1821_013:0210a24": "後諸無表。為即用彼造初念無表大種。為",
    "T41n1821_013:0210a25": "別起大種造後無表 第一解云造後諸",
    "T41n1821_013:0210a26": "無表即用造初念無表大種 若爾豈不",
    "T41n1821_013:0210a27": "一具四大造多色耶 解云一四大種可",
    "T41n1821_013:0210a28": "不能造多有對色。造無礙色多亦無過",
    "T41n1821_013:0210a29": " 問若造多者所造無表同四大造。展轉相",
    "T41n1821_013:0210b01": "望應俱有因 解云以無礙故可言造多。",
    "T41n1821_013:0210b02": "由時別故。非互果故。非俱有因。若作此",
    "T41n1821_013:0210b03": "解現在一四大種造彼現．未無表。以無有",
    "T41n1821_013:0210b04": "現大無現造色故。故婆沙一百三十二云。",
    "T41n1821_013:0210b05": "若成就現在大種彼現在所造色耶。答如",
    "T41n1821_013:0210b06": "是設成就現在所造色彼現在大種耶。答",
    "T41n1821_013:0210b07": "如是。以非現在大種無果故。亦非現在所",
    "T41n1821_013:0210b08": "造色無因故解云以非現在大種無果故。",
    "T41n1821_013:0210b09": "所以必成現所造色。亦非現在所造色無因",
    "T41n1821_013:0210b10": "故。所以必成現在大種。以此。故知現無別",
    "T41n1821_013:0210b11": "大造未來無表 又解云一具四大造初念",
    "T41n1821_013:0210b12": "無表。即於此時別有一具四大造彼後念",
    "T41n1821_013:0210b13": "諸無表色。故正理第二十解大種望所造色",
    "T41n1821_013:0210b14": "非俱有因中云。謂有成就諸所造色非四",
    "T41n1821_013:0210b15": "大種。或有成就能造大種非所造色(以此文證",
    "T41n1821_013:0210b16": "有成能造非所造色。故知亦有現大無現造色懸造未來) 若作前解通後",
    "T41n1821_013:0210b17": "證云。言有成能造非所造色者。此據初",
    "T41n1821_013:0210b18": "念造後無表。初念定成彼能造大故言有",
    "T41n1821_013:0210b19": "成就能造大種。爾時雖造未來無表。由未",
    "T41n1821_013:0210b20": "來故故言非所造色 若作後解通前證",
    "T41n1821_013:0210b21": "云。言以非現在大種無果故亦非現在所",
    "T41n1821_013:0210b22": "造色無因故者。從多分說故。據造有對",
    "T41n1821_013:0210b23": "故。若言通無表者。論說亦非現在所造色",
    "T41n1821_013:0210b24": "無因故。豈有第二念現在所造無表有同時",
    "T41n1821_013:0210b25": "能造大種。以此故知據有對說。若作前解",
    "T41n1821_013:0210b26": "釋此文言言亦非現在所造色無因故",
    "T41n1821_013:0210b27": "者。現因有二。一親因。二&#x758E;因。若望現在有",
    "T41n1821_013:0210b28": "對色．及初念無表。同時大種即為親因。若",
    "T41n1821_013:0210b29": "望第二念已去。現行無表身中大種即為&#x758E;",
    "T41n1821_013:0210c01": "因 又解云一具四大造初念無表。即於此",
    "T41n1821_013:0210c02": "時復別起眾多四大。懸造未來無表。剎那",
    "T41n1821_013:0210c03": "剎那四大別造 問若於初念起多大種念",
    "T41n1821_013:0210c04": "念別造。一期無表其數極多 如何現在一剎",
    "T41n1821_013:0210c05": "那身容彼眾多能造四大種 解云異熟虛",
    "T41n1821_013:0210c06": "&#x758E;相容無失。引證釋通如第二家說。不能",
    "T41n1821_013:0210c07": "更述 問現身大種但能為依者。為是造",
    "T41n1821_013:0210c08": "身等大為依。為別起一類大種為依 解",
    "T41n1821_013:0210c09": "云即是造身等大為&#x758E;依也。非生等五。問",
    "T41n1821_013:0210c10": "答廣如無表中說 問若過去大種名轉因。",
    "T41n1821_013:0210c11": "現在大種名隨轉因。何故婆沙一百三十三",
    "T41n1821_013:0210c12": "云。有色現在非現在大種所造。謂現在大",
    "T41n1821_013:0210c13": "種。若色現在過去大種所造此復云何。謂現",
    "T41n1821_013:0210c14": "在表所起無表過去大種所造。所以如前",
    "T41n1821_013:0210c15": " 問此無表色亦有現在所依大種。何故不說",
    "T41n1821_013:0210c16": "耶 答彼是轉依非造依故。此無表色有二",
    "T41n1821_013:0210c17": "種依。一是轉依。謂現在大種由彼力轉故。",
    "T41n1821_013:0210c18": "二是造依。謂過去大種由彼力造故。此中但",
    "T41n1821_013:0210c19": "說造依不說轉依。是故不說能造五因皆",
    "T41n1821_013:0210c20": "過去故 解云此論云過去大種名轉因",
    "T41n1821_013:0210c21": "者。是親轉因。婆沙言現在大種名轉依者。",
    "T41n1821_013:0210c22": "是&#x758E;轉依。轉謂相續轉。與此論隨轉名異",
    "T41n1821_013:0210c23": "義同。",
    "T41n1821_013:0210c24": "[0210c24] 何地身語業至無漏隨生處者。此下第三約",
    "T41n1821_013:0210c25": "地明能造。問及頌答。[0210c25] 論曰至大種所",
    "T41n1821_013:0210c26": "造者。釋初句。有漏身．語業由有繫縛故為",
    "T41n1821_013:0210c27": "同地大種所造。又婆沙一百三十四云。問若",
    "T41n1821_013:0210c28": "生欲界色界大種現在前時。何處現前。有",
    "T41n1821_013:0210c29": "說眉間。有說鼻端。有說心邊。有說臍邊。有說",
    "T41n1821_013:0210c30": "足指。有作是說隨先加行安心處所是處",
    "T41n1821_013:0211a01": "現前。有餘師說欲界大種&#x9E81;。色界大種細。細",
    "T41n1821_013:0211a02": "入&#x9E81;隙。如油入沙。然根本靜慮現在前時。",
    "T41n1821_013:0211a03": "色界大種遍身內起。若近分定現在前時。色",
    "T41n1821_013:0211a04": "界大種唯心邊起。有說近分定現在前時。色",
    "T41n1821_013:0211a05": "界大種亦遍身起。然長養身不如根本。如",
    "T41n1821_013:0211a06": "有二人俱詣池浴。一在池側掬水浴身。",
    "T41n1821_013:0211a07": "一入池中沒身而浴。二人用水雖俱遍身。",
    "T41n1821_013:0211a08": "然長養身入池者勝。問欲界身中先有間",
    "T41n1821_013:0211a09": "隙。色界大種來入中耶。答不爾。未來欲界",
    "T41n1821_013:0211a10": "身自有二種。一唯欲界大種。二色界大種雜。",
    "T41n1821_013:0211a11": "若時遇入色界定緣。彼唯欲界者便滅。色",
    "T41n1821_013:0211a12": "界雜者便生故。不可言先有間隙後來住",
    "T41n1821_013:0211a13": "中 廣如彼釋。[0211a13] 若身語業至無漏生故",
    "T41n1821_013:0211a14": "者。釋後句。若身．語業是無漏者。隨身生此",
    "T41n1821_013:0211a15": "地應令起現前。即是此地大種所造 所以",
    "T41n1821_013:0211a16": "者何 以無漏法不墮界故。所以不用彼",
    "T41n1821_013:0211a17": "地大造 必無大種是無漏故。所以無有",
    "T41n1821_013:0211a18": "不繫大造 由所依身力無漏界生故。所",
    "T41n1821_013:0211a19": "以用彼隨身大造。",
    "T41n1821_013:0211a20": "[0211a20] 此表無表至大種所造者。此下第二諸門分",
    "T41n1821_013:0211a21": "別業。就中。一約類以明。二明性．界．地 此",
    "T41n1821_013:0211a22": "下第一約類以明 就中。一明執受．無執受",
    "T41n1821_013:0211a23": "類。二明五事類。三明情．非情類。四明同異",
    "T41n1821_013:0211a24": "大類 此即問也。一問此表．無表其類是",
    "T41n1821_013:0211a25": "何。二問復是何類大種所造。[0211a25] 頌曰至屬",
    "T41n1821_013:0211a26": "身有執受者。頌答中初兩句明諸無表。次兩",
    "T41n1821_013:0211a27": "句明散無表所依大種。次兩句明定無表所",
    "T41n1821_013:0211a28": "依大種。後兩句明諸表。[0211a28] 論曰至依內起",
    "T41n1821_013:0211a29": "故者。釋初兩句。明其無表。今此頌中先辨",
    "T41n1821_013:0211b01": "無表。若定若散一切無表無變礙故皆無執",
    "T41n1821_013:0211b02": "受 於五類中亦等流性 頌說亦言。顯",
    "T41n1821_013:0211b03": "此無表有是剎那。謂初無漏苦法忍品俱生",
    "T41n1821_013:0211b04": "無表。不從同類因生故是剎那 所餘無",
    "T41n1821_013:0211b05": "表皆等流性。謂同類因生故。非異熟因生故",
    "T41n1821_013:0211b06": "非異熟生。無極微集故非所長養。是有為",
    "T41n1821_013:0211b07": "故非實 依內起故唯有情數。非依外故",
    "T41n1821_013:0211b08": "不通非情。[0211b08] 於中欲界至大種所造者。",
    "T41n1821_013:0211b09": "釋第三．第四句明散無表所依大種。欲散",
    "T41n1821_013:0211b10": "無表所依大種。於五類中同類因生故是等",
    "T41n1821_013:0211b11": "流性。非異熟因生故非異熟生。無別勝",
    "T41n1821_013:0211b12": "緣故非所長養。同類因生故非剎那。是",
    "T41n1821_013:0211b13": "有為故非實 是有執受。故正理三十五云。",
    "T41n1821_013:0211b14": "散地無表所依大種有執受者。散心果故以",
    "T41n1821_013:0211b15": "有愛心執為現在內自體故(已上論文)亦可毀",
    "T41n1821_013:0211b16": "壞。外物觸時可生苦．樂 故欲散七支非",
    "T41n1821_013:0211b17": "心隨轉。以無心時亦得戒故。又七相望",
    "T41n1821_013:0211b18": "非俱有因。非同一果故。所以七支各別大",
    "T41n1821_013:0211b19": "造 問何故大種不言情．非情 解云無表",
    "T41n1821_013:0211b20": "已說是有情數。無非情大造有情色義准",
    "T41n1821_013:0211b21": "可知故不別說 又解既言執受顯定有",
    "T41n1821_013:0211b22": "情。無執受言通於非情。恐有所濫故無表",
    "T41n1821_013:0211b23": "中言有情也。[0211b23] 定生無表至無差別故者。",
    "T41n1821_013:0211b24": "釋第五第六句明定無表所依大種。於五",
    "T41n1821_013:0211b25": "類中有所長養遇定勝緣故。故正理云。何",
    "T41n1821_013:0211b26": "緣散地所有無表能造大種唯等流性。定地",
    "T41n1821_013:0211b27": "無表所長養生 以殊勝心現在前位必能",
    "T41n1821_013:0211b28": "長養大種諸根故。定心俱必有殊勝長養大",
    "T41n1821_013:0211b29": "種能作生因造定心俱所有無表。散地無",
    "T41n1821_013:0211c01": "表因等起心不俱時故。在無心位亦有起",
    "T41n1821_013:0211c02": "故。所依大種唯是等流。因等起心不能長",
    "T41n1821_013:0211c03": "養能生無表諸大種故(已上論文)以此故知無長",
    "T41n1821_013:0211c04": "養大種。非異熟因生故非異熟生。凡五類",
    "T41n1821_013:0211c05": "中等流者。異熟長養不攝名等流。造定",
    "T41n1821_013:0211c06": "大種長養攝盡故不別立等流大種。同類因",
    "T41n1821_013:0211c07": "生故非剎那。是有為故非實 是無執受。故",
    "T41n1821_013:0211c08": "正理三十五云。所依大種無執受者。定心果",
    "T41n1821_013:0211c09": "故。必無愛心執此大種以為現在內自體",
    "T41n1821_013:0211c10": "故。又此大種無有其餘執受相故。名無執",
    "T41n1821_013:0211c11": "受(已上論文)身語七支一四大造所依大種如定",
    "T41n1821_013:0211c12": "心唯一無差別故。所以大種造隨心戒亦",
    "T41n1821_013:0211c13": "一四大造。欲散無表因等起心雖亦是一。",
    "T41n1821_013:0211c14": "非心隨轉各別大種造。又正理云七支相望",
    "T41n1821_013:0211c15": "展轉力生。同一果故唯從一具四大種生。散",
    "T41n1821_013:0211c16": "此相違故依異大(已上論文) 所以不言有情者",
    "T41n1821_013:0211c17": "如前釋。或是長養已顯有情。[0211c17] 應知有",
    "T41n1821_013:0211c18": "表至是有執受者。釋後兩句此明表業。於",
    "T41n1821_013:0211c19": "五類中同類因生故是等流 唯言簡餘四",
    "T41n1821_013:0211c20": "種。非異熟因生故非異熟生。無別勝緣故",
    "T41n1821_013:0211c21": "非所長養。從同類因生故非剎那。是有為",
    "T41n1821_013:0211c22": "故非實 表業有二。謂身及語 表若屬身",
    "T41n1821_013:0211c23": "扶根生故是有執受。表若屬語不扶根故是",
    "T41n1821_013:0211c24": "無執受 問若身表業是有執受。何故品類",
    "T41n1821_013:0211c25": "足論說諸表業是無執受 解云論者意異。",
    "T41n1821_013:0211c26": "難為會釋 又解品類表業據暫起在身。",
    "T41n1821_013:0211c27": "猶如客寄。心．心所法非能執受故云表業",
    "T41n1821_013:0211c28": "是無執受。俱舍等論據多時起相續在身。心．",
    "T41n1821_013:0211c29": "心所法能執受故。故云表業是有執受。各據",
    "T41n1821_013:0212a01": "一義&#x7ADD;不相違 所以不言情．非情者依",
    "T41n1821_013:0212a02": "內起表已顯有情故不別說。[0212a02] 餘義皆",
    "T41n1821_013:0212a03": "與散無表同者。例。表四大同散無表能造四",
    "T41n1821_013:0212a04": "大。是等流性。是有執受。別異大生 又解是",
    "T41n1821_013:0212a05": "有情數。及能造大同散無表。故正理云。餘義",
    "T41n1821_013:0212a06": "皆與散無表同。謂有情數及依。等流。有執",
    "T41n1821_013:0212a07": "受。別異四大種起 問如婆沙一百二十二。",
    "T41n1821_013:0212a08": "說化語有兩說云。有作是說彼是語業由",
    "T41n1821_013:0212a09": "心發故。有餘師說彼非語業但名語聲。以",
    "T41n1821_013:0212a10": "所化身無執受故 前師意說雖無執受大",
    "T41n1821_013:0212a11": "種因生。由心發故。化語是業。後師意說化",
    "T41n1821_013:0212a12": "身無執受。即顯化語非從執受四大種生。",
    "T41n1821_013:0212a13": "既非執受四大種生。明知化語非業。但非執",
    "T41n1821_013:0212a14": "受大種生者皆非是業。若是業者執受大生。",
    "T41n1821_013:0212a15": "然無評家 化身是業．非業。雖未見文。",
    "T41n1821_013:0212a16": "准化語亦應有二說。此論為依何說。解",
    "T41n1821_013:0212a17": "云此論義當婆沙後師。以說表業執受大種",
    "T41n1821_013:0212a18": "生故。[0212a18] 表業生時至為不爾耶者。問。表",
    "T41n1821_013:0212a19": "業生時為要破壞本異熟身形量。為不爾",
    "T41n1821_013:0212a20": "耶。[0212a20] 若爾何失者。答。[0212a20] 若破壞者至二",
    "T41n1821_013:0212a21": "形量成者。雙徵。[0212a21] 有別新生至不破本",
    "T41n1821_013:0212a22": "身者。釋。[0212a22] 若爾隨依至如何遍生表者。",
    "T41n1821_013:0212a23": "難。表業異熟二色&#x7ADD;生應大於本。若不遍",
    "T41n1821_013:0212a24": "增如何遍生表。[0212a24] 身有孔隙故得相容者。",
    "T41n1821_013:0212a25": "通。異熟虛&#x758E;身有孔隙。故得相容等流表",
    "T41n1821_013:0212a26": "色。故婆沙一百二十二云。然表．無表依身",
    "T41n1821_013:0212a27": "而起。有依一分。如彈指。舉足等一分動",
    "T41n1821_013:0212a28": "轉作善．惡業。有依具分。如禮佛逐怨等",
    "T41n1821_013:0212a29": "舉身運動作善．惡業。此中隨所依身極微數",
    "T41n1821_013:0212b01": "量。表業亦爾。如表數量無表亦爾。",
    "T41n1821_013:0212b02": "[0212b02] 已辨業門至差別云何者。此下第二明性．",
    "T41n1821_013:0212b03": "界．地。就中一正明性．界．地。二明三性所",
    "T41n1821_013:0212b04": "由 此下第一正明性．界．地結前問起。已",
    "T41n1821_013:0212b05": "辨業門或有二種謂思．思已業別。或有三",
    "T41n1821_013:0212b06": "種謂身．語．意業別。或有五種謂身．語二各",
    "T41n1821_013:0212b07": "表．無表及思業別 此之五業。三性．三界．九",
    "T41n1821_013:0212b08": "地差別云何。[0212b08] 頌曰至以無等起故者。初",
    "T41n1821_013:0212b09": "一句三性分別。後五句界．地分別。[0212b09] 論曰",
    "T41n1821_013:0212b10": "至善惡無記者。釋初句。無表唯通善．不善",
    "T41n1821_013:0212b11": "性無有無記。所以者何。是強力心所等起",
    "T41n1821_013:0212b12": "故。以無記心勢微劣。不能引發強無表",
    "T41n1821_013:0212b13": "業令得生起。可因滅時於其後後諸心位",
    "T41n1821_013:0212b14": "中及無心時果仍續起 餘謂表思皆通三",
    "T41n1821_013:0212b15": "性。[0212b15] 於中不善至不別遮故者。釋第二",
    "T41n1821_013:0212b16": "句。於中不善表．無表思唯在欲界非餘二",
    "T41n1821_013:0212b17": "界。已斷不善根．無慚．無愧故所以上界無",
    "T41n1821_013:0212b18": "有不善 善．及無記隨其所應諸地皆有。",
    "T41n1821_013:0212b19": "頌不遮故。[0212b19] 欲色二界至身語律儀者。釋",
    "T41n1821_013:0212b20": "第三句。無表是色必由大造。欲．色二界有",
    "T41n1821_013:0212b21": "能造大種故皆有所造無表。以無色中無",
    "T41n1821_013:0212b22": "能造大種故亦無所造無表 又隨於何",
    "T41n1821_013:0212b23": "處有身．語轉唯是處有身．語律儀。欲．色二",
    "T41n1821_013:0212b24": "界有身．語轉故皆得身．語律儀。無色界中",
    "T41n1821_013:0212b25": "無身．語轉故彼無有身．語律儀。[0212b25] 若爾",
    "T41n1821_013:0212b26": "身生至有無漏無表者。此即難也。若爾。身",
    "T41n1821_013:0212b27": "生欲．色二界入無色定。雖無無色大種應",
    "T41n1821_013:0212b28": "有無色律儀隨身大造。如生欲．色起無",
    "T41n1821_013:0212b29": "漏心雖無無漏大種而有無漏無表隨身",
    "T41n1821_013:0212c01": "大造。此即難大種 又解若爾。身生欲．色",
    "T41n1821_013:0212c02": "二界入無色定。雖無無色身．語。應有無",
    "T41n1821_013:0212c03": "色律儀隨身大造。如生欲．色起無漏心雖",
    "T41n1821_013:0212c04": "無無漏身．語。而有無漏無表隨身大造。此",
    "T41n1821_013:0212c05": "即難身語 又解通難二種。[0212c05] 不爾以彼",
    "T41n1821_013:0212c06": "至大種為依者。此即解也。不爾。以彼無漏",
    "T41n1821_013:0212c07": "無表不墮界故。雖無無漏大種依身起故",
    "T41n1821_013:0212c08": "隨身大造 又解不爾。以彼無漏無表不",
    "T41n1821_013:0212c09": "墮界故。雖無無漏身．語依身起故隨身",
    "T41n1821_013:0212c10": "大造 又解通釋二種 此即順成反難云。",
    "T41n1821_013:0212c11": "於無色界若有無表。應有無表非大種生",
    "T41n1821_013:0212c12": "謂如彼計無色界地有漏無表繫屬界．地。理",
    "T41n1821_013:0212c13": "應從彼界．地大生。於無色界無四大種。",
    "T41n1821_013:0212c14": "若有無表應有無表非大種生。復不可",
    "T41n1821_013:0212c15": "言有漏無表同無漏戒。以別界．地大種為",
    "T41n1821_013:0212c16": "依。故婆沙十七云。問如雖無無漏大種而",
    "T41n1821_013:0212c17": "有無漏戒。如是彼界雖無大種何妨有戒",
    "T41n1821_013:0212c18": "耶 答無漏戒非大種力故成無漏。但由心",
    "T41n1821_013:0212c19": "力隨無漏心所等起故。有漏戒由大種",
    "T41n1821_013:0212c20": "力繫屬界．地故不相似。[0212c20] 又背諸色至",
    "T41n1821_013:0212c21": "伏色想故者。又解可知。[0212c21] 毘婆沙師至",
    "T41n1821_013:0212c22": "無無表色者。又敘異解。為除惡戒故起尸",
    "T41n1821_013:0212c23": "羅唯欲界中有諸惡戒故。於欲．色起善尸",
    "T41n1821_013:0212c24": "羅能對治彼。無色於欲具四種遠故。無色",
    "T41n1821_013:0212c25": "中無無表色 四遠如前廣心中釋。[0212c25] 表",
    "T41n1821_013:0212c26": "色唯在至可言有表者。釋第四句。三性表",
    "T41n1821_013:0212c27": "業皆通欲界．初靜慮中。若言有尋不攝中",
    "T41n1821_013:0212c28": "定。為攝中間故言有伺。[0212c28] 有覆無記表",
    "T41n1821_013:0212c29": "至矯自歎等者。釋第五句。簡差別也。有覆",
    "T41n1821_013:0213a01": "無記表欲界定無。唯在初定 曾聞已下引",
    "T41n1821_013:0213a02": "證。誑諂發言顯有語表。引出眾外顯有身",
    "T41n1821_013:0213a03": "表。[0213a03] 上地既無言何得有聲處者。問。上地",
    "T41n1821_013:0213a04": "既無語言表業。何得有聲。[0213a04] 有外大種為",
    "T41n1821_013:0213a05": "因發聲者。答。有外大種為因發聲故有聲",
    "T41n1821_013:0213a06": "也。雖有內大為因發聲。外顯偏說。或可影",
    "T41n1821_013:0213a07": "顯。[0213a07] 有餘師言至劣故斷故者。敘異說。上",
    "T41n1821_013:0213a08": "三靜慮亦有無覆無記表業。但能起下無覆",
    "T41n1821_013:0213a09": "無記發表業心。無善。無染。非生上地能",
    "T41n1821_013:0213a10": "起下地善及染心發身．語表。下善劣故。下",
    "T41n1821_013:0213a11": "染斷故。所以不起 此家意說身．語表業隨",
    "T41n1821_013:0213a12": "身地繫。非隨能發心繫 前家意說身語",
    "T41n1821_013:0213a13": "表業隨能發心地繫。非隨身地繫。",
    "T41n1821_013:0213a14": "[0213a14] 前說為善者。論主評取前家隨心地繫。心是",
    "T41n1821_013:0213a15": "親強。身是&#x758E;弱。故諸色業隨心判性。若諸",
    "T41n1821_013:0213a16": "色業隨身地繫。此色業性應亦隨身。身謂",
    "T41n1821_013:0213a17": "命根眾同分等。體是無記。此諸色業皆應隨",
    "T41n1821_013:0213a18": "身是無記性不通善．染便成大過。由此故",
    "T41n1821_013:0213a19": "知。隨心地繫。前說為善。[0213a19] 復以何因至",
    "T41n1821_013:0213a20": "無記表業者。此下釋第六句雙問。可知。以",
    "T41n1821_013:0213a21": "無發業至有覆無記表者。雙答 以無發",
    "T41n1821_013:0213a22": "業。等起心故者此即總答。有尋伺心能發",
    "T41n1821_013:0213a23": "表業。二定已上都無此心。是故表業上三地",
    "T41n1821_013:0213a24": "都無。問何故上地無尋伺心。婆沙云尋伺&#x9E81;",
    "T41n1821_013:0213a25": "動不寂靜。上地微細寂靜故(已上論文) 又發表",
    "T41n1821_013:0213a26": "心唯修所斷。外門轉故 見所斷惑。內門轉",
    "T41n1821_013:0213a27": "故不能發業。欲界雖有身．邊二見有覆無",
    "T41n1821_013:0213a28": "記見所斷攝。內門轉故不能發業。以欲定",
    "T41n1821_013:0213a29": "無有覆無記修所斷惑。是故欲界中無有覆",
    "T41n1821_013:0213b01": "無記表。此即顯別。",
    "T41n1821_013:0213b02": "[0213b02] 為但由等起至善不善性等者。此下第二明",
    "T41n1821_013:0213b03": "三性所由。就中。一正明三性所由。二明二",
    "T41n1821_013:0213b04": "種等起 此下第一正明三性所由問。為但",
    "T41n1821_013:0213b05": "由因等起心令諸法成善不善性等。",
    "T41n1821_013:0213b06": "[0213b06] 不爾者答。[0213b06] 云何者徵。[0213b06] 由四種因至",
    "T41n1821_013:0213b07": "四由等起者。答。由四種因成善等性。",
    "T41n1821_013:0213b08": "[0213b08] 何法何性由何因成者。復作三問。一問於諸",
    "T41n1821_013:0213b09": "法中何法名為勝義等四。二問此勝義等於",
    "T41n1821_013:0213b10": "三性中復是何性。三問此勝義等由何因故",
    "T41n1821_013:0213b11": "得成善等。[0213b11] 頌曰至勝無記二常者。答。就",
    "T41n1821_013:0213b12": "頌中。初四句明四善第五句明不善。第六",
    "T41n1821_013:0213b13": "句明無記。就前四句中。初句明勝義善。第",
    "T41n1821_013:0213b14": "二句明自性善。第三句明相應善。第四句明",
    "T41n1821_013:0213b15": "等起善。翻此四善。不善亦四無記有一。所",
    "T41n1821_013:0213b16": "謂勝義 問何故善．不善各有四種無記唯",
    "T41n1821_013:0213b17": "一 解云於心所中無別心所是自性無記。",
    "T41n1821_013:0213b18": "由無自性不立相應。由不立自性．相應",
    "T41n1821_013:0213b19": "亦不立等起。設立此三攝法亦不盡故。正",
    "T41n1821_013:0213b20": "理三十六云無別自性．相應．等起。無一心",
    "T41n1821_013:0213b21": "所唯無記性與無記心遍相應故。設方便",
    "T41n1821_013:0213b22": "立自性等三亦攝不盡。無記多故。由是無",
    "T41n1821_013:0213b23": "記唯有二種。一者勝義。二者自性。有為無記",
    "T41n1821_013:0213b24": "是自性攝。不待別因成無記故無為無記",
    "T41n1821_013:0213b25": "是勝義攝。以性是常無異門故(已上論文) 此論",
    "T41n1821_013:0213b26": "意同正理亦有二種。不言自性略而不論",
    "T41n1821_013:0213b27": " 問正理若言有為無記皆是自性。何故婆",
    "T41n1821_013:0213b28": "沙八十七於欲界中云。無記有五。一異熟生",
    "T41n1821_013:0213b29": "法。二威儀路法。三工巧處法四通果無記法。",
    "T41n1821_013:0213c01": "五自性無記法 又於色界中云。無記有四。",
    "T41n1821_013:0213c02": "除工巧所餘如欲界說 又於無色界中",
    "T41n1821_013:0213c03": "云。無記有二。一異熟生二自性無記 解云",
    "T41n1821_013:0213c04": "正理論據有為法中體是無記皆名自性。婆",
    "T41n1821_013:0213c05": "沙就有為法中據義差別復開五種。前四",
    "T41n1821_013:0213c06": "不攝方名自性。應知。無記諸論不同。或說",
    "T41n1821_013:0213c07": "一種所謂勝義。或說二種謂勝義。自性。或",
    "T41n1821_013:0213c08": "說四種謂異熟。威儀。工巧。通果。或說五種",
    "T41n1821_013:0213c09": "又加自性。或說六種又加勝義。此乃廣．略",
    "T41n1821_013:0213c10": "不同開．合為異亦無妨矣 問此論若立",
    "T41n1821_013:0213c11": "四種善等。何故婆沙第二云。今應問彼若唯",
    "T41n1821_013:0213c12": "五根是自性善所餘善法自性是何。若謂彼",
    "T41n1821_013:0213c13": "是不善．無記雜五根故亦名善者。如是五",
    "T41n1821_013:0213c14": "根與彼相雜。何故不名不善．無記。然信等",
    "T41n1821_013:0213c15": "五與所餘法。同一所依。同一行相。同一所",
    "T41n1821_013:0213c16": "緣。一起。一住。一滅。一果。同一等流。同一異",
    "T41n1821_013:0213c17": "熟。而言五根是自性善。餘相雜故假立善",
    "T41n1821_013:0213c18": "名。但順妄情不應正理勿有此過。故應",
    "T41n1821_013:0213c19": "說言世第一法根非根性 准婆沙破意。",
    "T41n1821_013:0213c20": "諸心所等皆同一依等。如何五根獨名自性",
    "T41n1821_013:0213c21": "是即婆沙總立自性。如善既然不善．無記",
    "T41n1821_013:0213c22": "亦應准此唯說自性。更立相應等三豈不",
    "T41n1821_013:0213c23": "相違 解云婆沙既以一依等破立五根",
    "T41n1821_013:0213c24": "為自性善。明知說四種善者述異師義",
    "T41n1821_013:0213c25": " 又解安慧菩薩俱舍釋中解。據實而言皆是",
    "T41n1821_013:0213c26": "自性善。然世親阿闍梨立四種者。隨義勝",
    "T41n1821_013:0213c27": "劣建立異名。善中最強勝者勝義善。次強",
    "T41n1821_013:0213c28": "者立自性。次劣者立相應。最劣者名等起。",
    "T41n1821_013:0213c29": "不善隨義亦立四種。故婆沙一百四十四三",
    "T41n1821_013:0214a01": "性分別二十二根有一師亦說有四種善．",
    "T41n1821_013:0214a02": "不善。與此論同。然不見破 又解婆沙前",
    "T41n1821_013:0214a03": "文。但破異師立五根為自性善。不破立無",
    "T41n1821_013:0214a04": "貪等為自性善。故彼前．後亦不相違。",
    "T41n1821_013:0214a05": "[0214a05] 論曰至猶如無病者。釋第一句明勝義善",
    "T41n1821_013:0214a06": " 勝義是涅槃。此顯涅槃安穩名善。如人無",
    "T41n1821_013:0214a07": "病無苦安穩。又正理三十六一解云。或真解",
    "T41n1821_013:0214a08": "脫是勝。是義得勝義名。勝謂最尊無與等",
    "T41n1821_013:0214a09": "者。義謂別有真實體性。此顯涅槃無等實",
    "T41n1821_013:0214a10": "有故名勝義。如是勝義安穩名善。如是涅",
    "T41n1821_013:0214a11": "槃是善常故。於一切法其體最尊。是故獨",
    "T41n1821_013:0214a12": "標為勝義善。[0214a12] 自性善者至猶如良藥者。",
    "T41n1821_013:0214a13": "釋第二句明自性善。自性即善名自性善。",
    "T41n1821_013:0214a14": "猶如良藥。藥即良善故名良藥 問何故",
    "T41n1821_013:0214a15": "此五偏名自性。餘善等法非自性耶 解云",
    "T41n1821_013:0214a16": "此五強勝名為自性。餘非強勝不名自性",
    "T41n1821_013:0214a17": " 又解無貪等三以翻三不善根慚．愧二種",
    "T41n1821_013:0214a18": "以翻大不善地法。由所翻法是強勝故能翻",
    "T41n1821_013:0214a19": "五法名自性善。餘善等法非能翻彼是故不",
    "T41n1821_013:0214a20": "名自性善也。[0214a20] 相應善者至如雜藥水者。",
    "T41n1821_013:0214a21": "釋第三句明相應善。如雜藥水。水與藥雜",
    "T41n1821_013:0214a22": "名為藥水。餘心．心所與自性善相應方成",
    "T41n1821_013:0214a23": "善性故名相應善。[0214a23] 等起善者至所引生",
    "T41n1821_013:0214a24": "乳者。釋第四句明等起善。謂身．語業不相",
    "T41n1821_013:0214a25": "應行即是四相得及二定。以是自性及相應",
    "T41n1821_013:0214a26": "善所等起故。此等起善如良藥汁所引生",
    "T41n1821_013:0214a27": "乳。謂如牸牛飲甘草汁由此力故所引生",
    "T41n1821_013:0214a28": "乳其味甘美。[0214a28] 若異類心至此義應思者．",
    "T41n1821_013:0214a29": "難等起善。染心異善名異類心。如疑心續",
    "T41n1821_013:0214b01": "善於染心後能引善得及四相起。所起得等",
    "T41n1821_013:0214b02": "云何成善。此義應思。又正理三十六云。因",
    "T41n1821_013:0214b03": "異類心亦起諸得。如因靜慮得通果心。勝",
    "T41n1821_013:0214b04": "無記心現在前故得諸染法。勝染污心現在",
    "T41n1821_013:0214b05": "前故得諸善法。此等如何成善等性。以就",
    "T41n1821_013:0214b06": "彼法俱生得故蜜作是言非異類心不作",
    "T41n1821_013:0214b07": "緣起故無有失。雖異類心亦為緣起而成",
    "T41n1821_013:0214b08": "善等非待彼心。或復因彼諸得等起。即待",
    "T41n1821_013:0214b09": "彼故成善等性。故得由等起成善等性異。",
    "T41n1821_013:0214b10": "(解云問中總有三異類心。一因靜慮得通果心。此即善心異無記得 二勝無記心現在前故得諸染法。據無記心成就",
    "T41n1821_013:0214b11": "染法。此即無記心異染污得 又解退起欲界身邊二見有覆無記心現在前故。得諸染污不善法．此即有覆無記",
    "T41n1821_013:0214b12": "心異不善得 三退勝染心現在前故得諸善法。此即染心異善法得。此等如何成善等性 答中兩解。等起善等。",
    "T41n1821_013:0214b13": "一約法俱得說。謂就同性法俱生得故密作是言。得由等起成善等性非異類心不作緣起。故無有失。雖異類心亦",
    "T41n1821_013:0214b14": "作緣起發異類得而成善等非待彼心 二約法前．法後得說。或復因彼所得諸法法前。法後諸得等起。即待彼法",
    "T41n1821_013:0214b15": "成善等性故。得由等起成善等性異)。[0214b15] 如說善性至與此相違者。",
    "T41n1821_013:0214b16": "釋第五句明不善四種與善相違。[0214b16] 云",
    "T41n1821_013:0214b17": "何相違者。問。[0214b17] 勝義不善至猶如痼疾者。",
    "T41n1821_013:0214b18": "答。明勝義不善。謂生死法苦諦為性。極不",
    "T41n1821_013:0214b19": "安穩名勝義不善。如人痼疾恒苦不安",
    "T41n1821_013:0214b20": " 生死翻涅槃。涅槃是勝義善故。生死是勝義",
    "T41n1821_013:0214b21": "不善 問不善翻於善勝義不善通三性。",
    "T41n1821_013:0214b22": "亦可以善翻不善勝義之善通三性 解",
    "T41n1821_013:0214b23": "云勝義不善遍有漏故得通三性。勝義善",
    "T41n1821_013:0214b24": "法但擇滅。唯善不通三性。[0214b24] 自性不善",
    "T41n1821_013:0214b25": "至猶如毒藥者。明自性不善。可知 問於",
    "T41n1821_013:0214b26": "有漏中何唯此五名為自性 解云勝故別",
    "T41n1821_013:0214b27": "立。三不善根具五義勝。謂通五部。遍六識。",
    "T41n1821_013:0214b28": "是隨眠性。斷善根時作&#x7A82;強加行。能發&#x9E81;",
    "T41n1821_013:0214c01": "惡身．語二業 無慚．無愧具二義勝。謂唯",
    "T41n1821_013:0214c02": "不善及遍不善 餘非具故所以不立。",
    "T41n1821_013:0214c03": "[0214c03] 相應不善至所引生乳者。此明相應．等起。",
    "T41n1821_013:0214c04": "可知。[0214c04] 若爾便無至皆生死攝故者。難勝",
    "T41n1821_013:0214c05": "義不善。有漏生死皆勝義不善於中應無善",
    "T41n1821_013:0214c06": "及無記。[0214c06] 若據勝義至故無有過者。答。",
    "T41n1821_013:0214c07": "若據勝義不善誠如所言無彼二性然於",
    "T41n1821_013:0214c08": "此有漏法中立善無記約異熟果說。諸有",
    "T41n1821_013:0214c09": "漏法中。若不能記異熟果者立無記名。於",
    "T41n1821_013:0214c10": "有漏法中若能記愛異熟果者說名為善。故",
    "T41n1821_013:0214c11": "無有過。[0214c11] 勝義無記至更無異門者。釋第",
    "T41n1821_013:0214c12": "六句。如文可知。引正理文。如前已說。",
    "T41n1821_013:0214c13": "[0214c13] 於此應思至例亦應然者。此下問答分別。",
    "T41n1821_013:0214c14": "問。若由等起力身．語成善．惡此身．語業所",
    "T41n1821_013:0214c15": "依大種應成善．不善。俱從一心所等起",
    "T41n1821_013:0214c16": "故。[0214c16] 以作者心至故不成例者。答。如文",
    "T41n1821_013:0214c17": "可知。諸得四相雖非故起依法而立。由法",
    "T41n1821_013:0214c18": "勢力隨法起故可名等起。[0214c18] 若爾定心",
    "T41n1821_013:0214c19": "至應設劬勞者。論主復難。若爾定心隨轉無",
    "T41n1821_013:0214c20": "表非正在定作意引生。亦非散心加行引發。",
    "T41n1821_013:0214c21": "散與隨轉不同類故。或定．散別不同類故。",
    "T41n1821_013:0214c22": "應如大種非故心生。如何成善。正理三十",
    "T41n1821_013:0214c23": "六救云。隨定無表定等力生。理亦應成等起",
    "T41n1821_013:0214c24": "善性。俱舍師破云。若定無表由定等力而得",
    "T41n1821_013:0214c25": "生故名等起善。大種亦有由心力生應名",
    "T41n1821_013:0214c26": "等起善不善性。若言大種非作意生。此定無",
    "T41n1821_013:0214c27": "表豈故意起。或天眼．耳如善身．語應成善",
    "T41n1821_013:0214c28": "性。以是善心所等起故。此難二根或難二",
    "T41n1821_013:0214c29": "通。或根．通俱難。前說為善。難同類色是等",
    "T41n1821_013:0215a01": "起故。進退徵責。理實難通。應設劬勞思求",
    "T41n1821_013:0215a02": "異釋 正理救云。此難非理。以彼二通解脫",
    "T41n1821_013:0215a03": "道心是無記故。彼二與道俱時生故。通斯似",
    "T41n1821_013:0215a04": "難何費劬勞 俱舍師破云。若天眼．耳由",
    "T41n1821_013:0215a05": "與無記道俱生故。無記者既由道力應名",
    "T41n1821_013:0215a06": "等起。若言非由彼道力故成無記者。道俱",
    "T41n1821_013:0215a07": "生言何成解釋。真難未通。劬勞遂費。",
    "T41n1821_013:0215a08": "[0215a08] 如上所言至及邪命等者。此下第二明二",
    "T41n1821_013:0215a09": "等起。邪見即是見所斷惑。經言能起邪語．",
    "T41n1821_013:0215a10": "業．命。如何前言見所斷惑不能發表。",
    "T41n1821_013:0215a11": "[0215a11] 此不相違者。答 何以故者。徵問 頌曰至",
    "T41n1821_013:0215a12": "無記隨或善者。頌答。初一頌總明二種等起。",
    "T41n1821_013:0215a13": "第二頌約六識辨差別。第三頌約三性辨",
    "T41n1821_013:0215a14": "差別。[0215a14] 論曰至名為隨轉者 釋初頌可",
    "T41n1821_013:0215a15": "知。[0215a15] 隨轉於業有何功能者。問 雖有",
    "T41n1821_013:0215a16": "先因至如死業應無者。答。雖有先因為能",
    "T41n1821_013:0215a17": "引發業。若無隨轉心心所者。猶如死人業",
    "T41n1821_013:0215a18": "應無有。[0215a18] 若爾無心如何發戒者。難。",
    "T41n1821_013:0215a19": "[0215a19] 諸有心者至於業有用者。通。非言無心不",
    "T41n1821_013:0215a20": "能發戒。但說諸有心者業起分明故隨轉心",
    "T41n1821_013:0215a21": "於業有用。正理三十六云若無隨轉雖有",
    "T41n1821_013:0215a22": "先因為能引發。如無心位。或如死屍。表應",
    "T41n1821_013:0215a23": "不轉。隨轉於表有轉功能。無表不依隨",
    "T41n1821_013:0215a24": "轉而轉無心亦有無表轉故 俱舍師難云",
    "T41n1821_013:0215a25": "於無心位得別解脫雖無隨轉表業亦轉。",
    "T41n1821_013:0215a26": "初念必具表．無表故如無心位。表應不轉",
    "T41n1821_013:0215a27": "此言有失。若謂非據初念得表據餘無心。",
    "T41n1821_013:0215a28": "言應簡別既不簡別。過失遂成。[0215a28] 見所",
    "T41n1821_013:0215a29": "斷識至此無有故者。釋第五句。見於發表",
    "T41n1821_013:0215b01": "唯能為轉。於能起表尋．伺生中能為資",
    "T41n1821_013:0215b02": "糧。助彼起故作遠因等起。故能為轉不為",
    "T41n1821_013:0215b03": "隨轉。內門轉故不能發業。外門轉心方能",
    "T41n1821_013:0215b04": "發業。於外門心正起業時此見所斷而無",
    "T41n1821_013:0215b05": "有故。故婆沙一百一十七云。復次外門轉",
    "T41n1821_013:0215b06": "心能作剎那等起發身．語業。此心內門轉",
    "T41n1821_013:0215b07": "故不能發。廣如彼釋 又見所斷至是",
    "T41n1821_013:0215b08": "見所斷者。第二解。又見所斷若發表色。色",
    "T41n1821_013:0215b09": "應見斷。[0215b09] 若許見斷斯有何失者。經部師",
    "T41n1821_013:0215b10": "問。許有漏色亦通見斷。斯有何失。[0215b10] 是",
    "T41n1821_013:0215b11": "則違越至非見所斷者。說一切有部答。若有",
    "T41n1821_013:0215b12": "漏色是見所斷是則違越阿毘達磨 本論",
    "T41n1821_013:0215b13": "說色非見斷故 此即違教 明謂智慧。無",
    "T41n1821_013:0215b14": "明謂癡 癡必惑俱偏說無明。明與無明互",
    "T41n1821_013:0215b15": "相違故必無&#x7ADD;起。可有品別而斷。有漏業",
    "T41n1821_013:0215b16": "色與明．無明俱不相違。故非見斷。但可說",
    "T41n1821_013:0215b17": "言緣縛故斷。立量云。有漏業色非見所斷。",
    "T41n1821_013:0215b18": "與明．無明不相違故。如命根等 此即違",
    "T41n1821_013:0215b19": "理。故婆沙云問何故染污心．心所法九品漸",
    "T41n1821_013:0215b20": "斷。色。有漏善。無覆無記心．心所法。要由第",
    "T41n1821_013:0215b21": "九無間道力一時斷耶。答明無明互相違故。",
    "T41n1821_013:0215b22": "謂下下明起斷上上無明。乃至上上明起斷",
    "T41n1821_013:0215b23": "下下無明。色有漏善。無覆無記。與明．無明",
    "T41n1821_013:0215b24": "俱不相違。[0215b24] 如是道理應更成立者。經部",
    "T41n1821_013:0215b25": "師責顯因不定。為如命等與明．無明不",
    "T41n1821_013:0215b26": "相違故非見所斷。為如得四相與明．無",
    "T41n1821_013:0215b27": "明不相違故是見所斷。理既未盡故言如",
    "T41n1821_013:0215b28": "是道理應更成立 或有漏業色非見所斷。",
    "T41n1821_013:0215b29": "屬下責文。或通兩處。義&#x7ADD;無違。[0215b29] 若爾",
    "T41n1821_013:0215c01": "大種至力所引故者。說一切有部反難。經",
    "T41n1821_013:0215c02": "部若有漏業是見所斷。彼能造大亦應見所",
    "T41n1821_013:0215c03": "斷。能．所二種俱見斷心力所起故。[0215c03] 無如",
    "T41n1821_013:0215c04": "是過失至理亦無違者。經部答。無有如是",
    "T41n1821_013:0215c05": "見所斷失。如四大種非由心引成善．不善。",
    "T41n1821_013:0215c06": "以非故心起大種故。與能引心性不同",
    "T41n1821_013:0215c07": "故。非是見斷。有漏色業與能引心同染污",
    "T41n1821_013:0215c08": "故是見所斷。作不齊解。或許四大見所斷",
    "T41n1821_013:0215c09": "引即見道斷理亦無違。[0215c09] 不應許然至不",
    "T41n1821_013:0215c10": "相違故者。說一切有部難。以理而言不應",
    "T41n1821_013:0215c11": "許然。以諸大種定非見斷及非所斷唯修",
    "T41n1821_013:0215c12": "所斷。以不染法與明．無明不相違故。所以",
    "T41n1821_013:0215c13": "非見所斷。[0215c13] 彼經但據至故不相違者。說",
    "T41n1821_013:0215c14": "一切有部會釋經文。因等起名前因等起。剎",
    "T41n1821_013:0215c15": "那等起名後等起 經言邪見起邪語等於",
    "T41n1821_013:0215c16": "二等起。彼經但據前因等起非據剎那等",
    "T41n1821_013:0215c17": "起而作是說。故不相違。[0215c17] 若五識身至",
    "T41n1821_013:0215c18": "外門轉故者。釋第六句。五識無分別故不",
    "T41n1821_013:0215c19": "能為轉。外門起故能為隨轉。[0215c19] 修斷意",
    "T41n1821_013:0215c20": "識至外門起故者。釋第七句。修斷意識有分",
    "T41n1821_013:0215c21": "別故能作轉。外門起故能作隨轉。[0215c21] 一",
    "T41n1821_013:0215c22": "切無漏至任運轉故者。釋第八句。諸無漏心",
    "T41n1821_013:0215c23": "非轉．隨轉。唯在定故內門而轉。望業無能",
    "T41n1821_013:0215c24": " 異熟生心非轉．隨轉。不由加行任運轉",
    "T41n1821_013:0215c25": "故其性羸劣。望業無能 正理難云。然說",
    "T41n1821_013:0215c26": "無漏。異熟非者此有大減。及太過失。有漏",
    "T41n1821_013:0215c27": "定心亦俱非故。諸異熟識但可非轉。能為",
    "T41n1821_013:0215c28": "隨轉。何理能遮。又云。異熟生心外門轉故",
    "T41n1821_013:0215c29": "能為隨轉。又云。但應說異熟生心勢微劣",
    "T41n1821_013:0216a01": "故非因等起不應說言不由加行任運轉",
    "T41n1821_013:0216a02": "故。勿生得善亦不為因發有表業。亦非加",
    "T41n1821_013:0216a03": "行任運轉故 俱舍師救云。有漏定心理同",
    "T41n1821_013:0216a04": "無漏非轉．隨轉。唯在定言已遮顯故。故不",
    "T41n1821_013:0216a05": "別說。異熟生心雖外門轉。善．惡業感不由",
    "T41n1821_013:0216a06": "加行任運而生。性羸劣故。非轉．隨轉生得",
    "T41n1821_013:0216a07": "善心豈同於彼。一即非從業感。二即其性",
    "T41n1821_013:0216a08": "是強。故亦非難。此即違理。又教相違 故",
    "T41n1821_013:0216a09": "婆沙一百十七云。問異熟生心何故不能作",
    "T41n1821_013:0216a10": "二等起發身．語業耶。答強盛心發身．語業。",
    "T41n1821_013:0216a11": "異熟生心其性羸劣故不能發。廣如彼說",
    "T41n1821_013:0216a12": " 又解如異熟心雖外門轉。性羸劣故非轉．",
    "T41n1821_013:0216a13": "隨轉。有漏定心雖內門轉。性強盛故望業",
    "T41n1821_013:0216a14": "有力。何妨能為隨轉。作此通釋。何減。何",
    "T41n1821_013:0216a15": "增。[0216a15] 如是即成至異熟生心者乘前義便",
    "T41n1821_013:0216a16": "作四句。可知。[0216a16] 轉隨轉心定同性不者者。",
    "T41n1821_013:0216a17": "此下釋後一頌。此即問也。[0216a17] 此不決定者。",
    "T41n1821_013:0216a18": "答。[0216a18] 其事云何。徵。[0216a18] 謂前轉心至無萎",
    "T41n1821_013:0216a19": "歇故者。釋文可知 牟尼。此云寂默。",
    "T41n1821_013:0216a20": "[0216a20] 有餘部說至那伽臥在定者。敘大眾部等計。",
    "T41n1821_013:0216a21": "佛常在定。心唯是善無無記心。經說如來四",
    "T41n1821_013:0216a22": "威儀中常在定故 那伽此云龍顯世尊",
    "T41n1821_013:0216a23": "也。[0216a23] 毘婆沙師至通果心起者。毘婆沙師",
    "T41n1821_013:0216a24": "通彼引頌。佛不樂散。於四威儀能常在",
    "T41n1821_013:0216a25": "定。然於散位非無三無記心 工巧處心",
    "T41n1821_013:0216a26": "佛不多起故略不說。非全不起。故婆沙解",
    "T41n1821_013:0216a27": "威儀．工巧中。有說佛故。如前具引 此論",
    "T41n1821_013:0216a28": "等工巧中不說佛者略而不論 又解說三",
    "T41n1821_013:0216a29": "無記據現行說。工巧佛雖成就不現行故",
    "T41n1821_013:0216b01": "不說 又解工巧佛亦不成。以多為邪命",
    "T41n1821_013:0216b02": "等故。故此論及正理解成就無記中。威儀即",
    "T41n1821_013:0216b03": "云如佛及馬勝苾芻及餘善習者。工巧但云",
    "T41n1821_013:0216b04": "如毘濕縛羯磨天及餘善習者。即不言佛",
    "T41n1821_013:0216b05": " 若爾婆沙言佛豈不相違。解云論意各別。",
    "T41n1821_013:0216b06": "雖有三解以初解為正。非但有文證亦",
    "T41n1821_013:0216b07": "與理相應。[0216b07] 諸有表業至為如隨轉者。問",
    "T41n1821_013:0216b08": "答分別。此即問也。[0216b08] 設爾何失者。反責",
    "T41n1821_013:0216b09": "問意。[0216b09] 若如轉者至應設劬勞者。正申問",
    "T41n1821_013:0216b10": "意。兩關徵責。若如轉心表成善等。則欲界",
    "T41n1821_013:0216b11": "中應有有覆無記表業。身．邊二見能為轉",
    "T41n1821_013:0216b12": "故。汝若救云欲界身．邊見無記性故不能",
    "T41n1821_013:0216b13": "為轉。應簡別言身．邊二見不能為轉。餘",
    "T41n1821_013:0216b14": "邪見等能為轉。非一切種見所斷心皆能",
    "T41n1821_013:0216b15": "為轉。若如隨轉心表成善等性。惡．無記心",
    "T41n1821_013:0216b16": "俱得別解脫表應非善性。進退徵難。應設",
    "T41n1821_013:0216b17": "劬勞思求異解。[0216b17] 應言如轉心至為間隔",
    "T41n1821_013:0216b18": "故者。論主正釋。應言如轉心表成善等",
    "T41n1821_013:0216b19": "性。然非如彼見斷轉心遠因等起。所以者",
    "T41n1821_013:0216b20": "何。修斷轉心近因等起為間隔故。遠望表",
    "T41n1821_013:0216b21": "&#x758E;。近望表親故。隨近轉心表成善等。非",
    "T41n1821_013:0216b22": "隨遠轉心表成善等。[0216b22] 若表不由至無記",
    "T41n1821_013:0216b23": "表業者。論主顯前毘婆沙師通經有過。若",
    "T41n1821_013:0216b24": "表不由隨轉心力成善等者 汝前通邪",
    "T41n1821_013:0216b25": "見發業經即不應言彼經但據前因等起",
    "T41n1821_013:0216b26": "非據剎那。若作此通。一即名中有濫。二即",
    "T41n1821_013:0216b27": "似許剎那。但據前因等起此即名中有濫。",
    "T41n1821_013:0216b28": "謂等起有二。一因等起。二剎那等起。因等",
    "T41n1821_013:0216b29": "起望後剎那等起。是前故名前因等起。前",
    "T41n1821_013:0216c01": "因等起復有二種。一近因等起。二遠因等起。",
    "T41n1821_013:0216c02": "近因等起能發表。遠因等起不能發表。既",
    "T41n1821_013:0216c03": "言前因等起不能發表。近．遠二因俱名前",
    "T41n1821_013:0216c04": "因。名中簡法不盡即濫近因等起。非據",
    "T41n1821_013:0216c05": "剎那此即似許剎那表成善等。汝若不許",
    "T41n1821_013:0216c06": "約剎那等起表成善等。何故說言非據",
    "T41n1821_013:0216c07": "剎那 若據剎那亦許說剎那耶。若言",
    "T41n1821_013:0216c08": "亦許有違宗過。此論前文雖無正說非據",
    "T41n1821_013:0216c09": "剎那。今後難中准義加也 或可。前文",
    "T41n1821_013:0216c10": "雖無此說。餘論通經說具有故。故婆沙一",
    "T41n1821_013:0216c11": "百一十七云。答依因等起作如是說非剎",
    "T41n1821_013:0216c12": "那等起。是故無過(已上論文) 故欲界中定無有",
    "T41n1821_013:0216c13": "覆無記表業。准義為結。前無正文。或可",
    "T41n1821_013:0216c14": "是餘處文 又解若表不由隨轉心力成",
    "T41n1821_013:0216c15": "善等者。但由轉心於欲界中令有有覆無",
    "T41n1821_013:0216c16": "記表業。以身．邊見能為轉故。則不應言彼",
    "T41n1821_013:0216c17": "經但據前因等起非據剎那。則不應言故",
    "T41n1821_013:0216c18": "欲界中定無有覆無記表業。[0216c18] 但應說言",
    "T41n1821_013:0216c19": "至無記表業者。論主顯前通經過已今復",
    "T41n1821_013:0216c20": "教彼正釋經文。但應說言彼經唯據餘",
    "T41n1821_013:0216c21": "近因心為所間隔遠因等起說。見所斷心",
    "T41n1821_013:0216c22": "是遠因等起。為餘修斷近因隔故。故見斷心",
    "T41n1821_013:0216c23": "雖能為轉。而於欲界定無有覆無記表業。",
    "T41n1821_013:0216c24": "改但作唯。改前作餘心所間。即無妨矣",
    "T41n1821_013:0216c25": " 問表成三性從轉心判。欲無表業從何判",
    "T41n1821_013:0216c26": "耶 解云從前轉心判善．惡性 問隨心無",
    "T41n1821_013:0216c27": "表從何判性 解云從隨轉心以判善性。",
    "T41n1821_013:0216c28": "故正理三十六云。然隨定心諸無表業。與",
    "T41n1821_013:0216c29": "俱時起心一果故。由隨轉力善性得成。定",
    "T41n1821_013:0217a01": "屬此心而得生故也。",
    "T41n1821_013:0217a02": "俱舍論記卷第十三",
    "T41n1821_013:0217a03": "[0217a03] 承久二年(庚辰)四月六日(未)時於東大寺",
    "T41n1821_013:0217a04": "西院書了         光慶",
    "T41n1821_013:0217a05": "[0217a05] 意趣無餘所偏是興隆佛法廣作佛事也。",
    "T41n1821_013:0217a06": "[0217a06] 一交畢",
    "T41n1821_013:0217a07": " 願以書寫力  世世開惠眼"
}