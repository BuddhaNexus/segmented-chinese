{
    "X88n1646_005:0190c07": "居士傳五",
    "X88n1646_005:0190c09": "何周到裴劉傅傳",
    "X88n1646_005:0190c10": "何彥悳名尚之。廬江灊人也。少頗不馴。長而折節蹈",
    "X88n1646_005:0190c11": "道。起家臨津令。累遷左衛將軍。宋元嘉十二年。京尹",
    "X88n1646_005:0190c12": "蕭謨之請制建寺鑄像。文帝以問彥德及吏部羊元",
    "X88n1646_005:0190c13": "保曰。朕少讀經。不多因果之事。昧然未究。所以不敢",
    "X88n1646_005:0190c14": "立異者。以卿輩時秀率皆信敬耳。比見顏延之折達",
    "X88n1646_005:0190c15": "性論。宗炳難白黑論。其說汪洋。大明至理。若使率土",
    "X88n1646_005:0190c16": "之民皆敦此化。則朕坐致太平矣。夫復何事。昨蕭謨",
    "X88n1646_005:0190c17": "之請制。即以相示委卿增損。必有以戒遏浮淫無傷",
    "X88n1646_005:0190c18": "宏獎者。乃當著令耳。尚之對曰。橫目之俗多不信法。",
    "X88n1646_005:0190c19": "以臣庸蔽更荷褒拂。非所敢當。然前代群英王導．周",
    "X88n1646_005:0190c20": "顗．庾亮．王蒙．謝安．郗超．王坦之．王恭．王謐．郭文舉．謝",
    "X88n1646_005:0190c21": "敷．戴逵．許詢及亡高祖兄弟．王元琳昆季．范汪．孫綽．",
    "X88n1646_005:0190c22": "張元．殷覬。或宰輔冠冕。或人倫羽儀。或致情天人之",
    "X88n1646_005:0190c23": "際。或抗迹雲霞之表。靡不傾心歸依至教。慧遠法師",
    "X88n1646_005:0190c24": "云。釋迦之化。無所不可。適道固是教源。濟浴亦為要",
    "X88n1646_005:0191a01": "務。竊味此言有契至理。何則。百家之鄉十人持五戒。",
    "X88n1646_005:0191a02": "則十人淳謹。千室之邑百人修十善。則百人和睦。傳",
    "X88n1646_005:0191a03": "此風教以周寰區。編戶億千則仁人百萬。夫能行一",
    "X88n1646_005:0191a04": "善則去一惡。一惡既去則息一刑。一刑息於家。萬刑",
    "X88n1646_005:0191a05": "息於國。此明詔所謂坐致太平者是也。故圖澄適趙",
    "X88n1646_005:0191a06": "三石減暴。靈塔放光符健損虐。神道助化昭然可觀。",
    "X88n1646_005:0191a07": "謨之請制。不謂全非。但傷蠹道俗。本在無行僧尼。而",
    "X88n1646_005:0191a08": "情偽難分去取未易。至土木之工雖若靡費。且植福",
    "X88n1646_005:0191a09": "報恩不可頓絕。羊元保進曰。此談盖天人之學。非臣",
    "X88n1646_005:0191a10": "愚所宜頂聞。竊恐秦楚論強兵之術。孫吳畫吞併之",
    "X88n1646_005:0191a11": "計。無取於此。彥德曰。夫禮隱逸則戰士息。責仁德則",
    "X88n1646_005:0191a12": "兵氣消倘。以孫吳為志。動期吞併。則將無取於堯舜",
    "X88n1646_005:0191a13": "之道。豈特釋教而已哉。帝悅。謂彥德曰。佛門之有卿。",
    "X88n1646_005:0191a14": "猶孔氏之有季路也。自是帝留神釋典益重元化二",
    "X88n1646_005:0191a15": "十三年為尚書左僕射。文帝有所興造。彥德輙苦言",
    "X88n1646_005:0191a16": "諫止。律身簡約。妻亡不再娶。旁無姬侍。大明中以左",
    "X88n1646_005:0191a17": "光祿開府儀同三司領中書令。卒於官。贈司空。諡曰",
    "X88n1646_005:0191a18": "簡穆。孫求。字子有清退寡嗜慾。居吳隱波若寺。人莫",
    "X88n1646_005:0191a19": "見其面。除永嘉太守。一夕乘小船逃去。隱虎邱山。齊",
    "X88n1646_005:0191a20": "永明四年拜太中大夫。不就卒。求弟點。字子皙。父鑠。",
    "X88n1646_005:0191a21": "素有瘋疾。無故害其妻。坐法死。點年十一。居憂。幾至",
    "X88n1646_005:0191a22": "滅性。長傷家禍。遂絕意仕宦。兄求卒。點菜食。不飲酒",
    "X88n1646_005:0191a23": "訖於三年。歷宋．齊．梁並徵不出。雅好佛道。從弟遁。以",
    "X88n1646_005:0191a24": "東籬門園居之。招名德沙門與諸勝侶清言竟日。甞",
    "X88n1646_005:0191b01": "於吳中石佛寺講經。晝夢一道人授藥一丸。服之夙",
    "X88n1646_005:0191b02": "患渴利自此而差。天監二年卒。點弟胤。字子季。甞入",
    "X88n1646_005:0191b03": "鍾山定林寺聽習釋典。通義學。仕齊歷官至中書令。",
    "X88n1646_005:0191b04": "拜表解職。隱若耶山雲門寺。梁武帝即位。詔為特進",
    "X88n1646_005:0191b05": "光祿大夫。遣使者以手敕喻意。胤辭曰。吾年已五十",
    "X88n1646_005:0191b06": "七。月食四斗米不盡。何容復有宦情。使者還奏。敕給",
    "X88n1646_005:0191b07": "白衣尚書祿。固辭。又敕山陰月給庫錢五萬。亦不受。",
    "X88n1646_005:0191b08": "乃敕何子期．孔壽等六人於東山受學。已而至吳居",
    "X88n1646_005:0191b09": "虎邱西寺講釋典。注百法論．十二門論各一卷。晚而",
    "X88n1646_005:0191b10": "斷肉。有虞人逐鹿。鹿徑趨胤伏不動。又有異鳥如鶴",
    "X88n1646_005:0191b11": "而赤毛。集講堂馴狎不去。中大通三年卒(宏明集．南史)。",
    "X88n1646_005:0191b12": "周彥倫名顒。汝南安城人也。初為宋益州刺史。蕭惠",
    "X88n1646_005:0191b13": "開府主簿。隨惠開還都。明帝頗好名理。以彥倫曉佛",
    "X88n1646_005:0191b14": "經。引入殿內宿。直帝所為慘毒事。彥倫不敢顯諫。輙",
    "X88n1646_005:0191b15": "誦經中罪福因緣。帝心動。為之小止。甞著三宗論。闡",
    "X88n1646_005:0191b16": "空假不空假義。時長史張融作門論。謂道之與佛致",
    "X88n1646_005:0191b17": "本則同。達迹成異。彥倫難之曰。言道家者。以二篇為",
    "X88n1646_005:0191b18": "主。言佛教者。以般若為宗。二篇所貴。義極虗無。般若",
    "X88n1646_005:0191b19": "所觀。照窮法性。夫有之為有。物知其有。無之為無。人",
    "X88n1646_005:0191b20": "識其無。老氏之言有無。無出斯域。是吾三宗鄙論所",
    "X88n1646_005:0191b21": "謂取捨驅馳也。佛教之所以義奪情靈。言詭聲律者。",
    "X88n1646_005:0191b22": "盖謂即色非有。故擅絕於群家耳。此塗未明。紛紛橫",
    "X88n1646_005:0191b23": "沸。皆由著有。既患由有滯。而有性未明。矯有之家。因",
    "X88n1646_005:0191b24": "崇無術。盡有盡無。非極莫備。非有非無。三宗所蘊。惟",
    "X88n1646_005:0191c01": "足下其眄之。歷官至中書郎。於鍾山西立隱舍。休沐",
    "X88n1646_005:0191c02": "則歸之。清貧寡欲。斷肉食。雖有妻子。常樂獨處。將軍",
    "X88n1646_005:0191c03": "王儉謂彥倫曰。卿山中何所食。答曰赤米白鹽綠葵",
    "X88n1646_005:0191c04": "紫蓼。文惠太子問曰。菜食何味最勝。答曰。春初早韭。",
    "X88n1646_005:0191c05": "秋末晚菘。時何子季亦好佛法。然未能斷肉。太子問",
    "X88n1646_005:0191c06": "彥倫精進何如胤。答曰各有其累。太子曰何累。答曰",
    "X88n1646_005:0191c07": "周妻何肉。初彥倫甞貽子季書。令斷肉。其略曰。變之",
    "X88n1646_005:0191c08": "大者莫過死生。生之所重無逾性命。性命之於彼極",
    "X88n1646_005:0191c09": "切。滋味之於我何賒。而終身資之以永歲月。彼就怨",
    "X88n1646_005:0191c10": "酷莫能自伸。我業長久吁哉可畏。且區區微卵脆薄",
    "X88n1646_005:0191c11": "易矜。歂彼弱麑顧步宜愍。觀其飲啄飛沈使人憐悼。",
    "X88n1646_005:0191c12": "况其甘心撲搋加復恣意吞嚼。至乃野牧成群閒豢",
    "X88n1646_005:0191c13": "重圈。量肉揣毛以俟支剝。如土委地。僉謂常理可為",
    "X88n1646_005:0191c14": "愴息。一往一來生死常事。傷心之慘行亦自及。丈人",
    "X88n1646_005:0191c15": "於血氣之類雖弗身踐。至於升鳧沉鯉不能不取備。",
    "X88n1646_005:0191c16": "屠門財貝一經盜手。猶為廉士所棄。生性之一啟鸞",
    "X88n1646_005:0191c17": "刀。寧復慈心所忍。騶虞雖飢。非自死之草不食。聞其",
    "X88n1646_005:0191c18": "風者豈不使人多媿。子季得書感動。末年亦斷肉焉",
    "X88n1646_005:0191c19": "(宏明集．南史)。",
    "X88n1646_005:0191c20": "到茂灌名溉。彭城武原人也。仕梁。歷官至吏部尚書。",
    "X88n1646_005:0191c21": "以清白自修。不好聲色。虗室單牀旁無姬侍。冠履十",
    "X88n1646_005:0191c22": "年一易。傳呼清路。示有朝章而已。後因疾失明。詔以",
    "X88n1646_005:0191c23": "散騎常侍。就第養疾。生平敬信佛法。初與弟洽共居",
    "X88n1646_005:0191c24": "一齋。洽卒。便捨為寺。蔣山有延賢寺。茂灌先世所立",
    "X88n1646_005:0192a01": "也。每得祿俸。皆充二寺。已而斷腥膻。別營小室。朝夕",
    "X88n1646_005:0192a02": "從僧禮誦。武帝為月致三淨饌。太清二年卒。臨終屬",
    "X88n1646_005:0192a03": "其友張綰．劉之遴。敕子孫薄葬曰。氣絕便殮。殮以法",
    "X88n1646_005:0192a04": "服。殮竟便葬。不須擇日。屏家人。請僧讀經贊唄。及卒。",
    "X88n1646_005:0192a05": "顏色不變。手屈二指(南史)。",
    "X88n1646_005:0192a06": "裴幾原名子野。河東聞喜人。少好學工文。有至性。居",
    "X88n1646_005:0192a07": "父喪盡禮。每之墓所。哭泣處草為之枯。有白兔馴擾",
    "X88n1646_005:0192a08": "其側。梁天監中為著作郎。掌國史及起居注。大通初",
    "X88n1646_005:0192a09": "累遷鴻臚卿。尋領步兵校尉。在禁省十餘年。靜默自",
    "X88n1646_005:0192a10": "守未嘗有所請謁。所得俸悉以分戚黨之貧者。借官",
    "X88n1646_005:0192a11": "地二畝起屋數間。妻子恒苦飢寒。晚年深信佛法。持",
    "X88n1646_005:0192a12": "其教戒。飯麥食蔬終其身。大通二年卒。先是預尅死",
    "X88n1646_005:0192a13": "日。及期自省移病詣同畆劉之亨曰。吾其逝矣。遺命",
    "X88n1646_005:0192a14": "喪葬務從節制。諡曰貞子。同時劉士深。名杳。平原人。",
    "X88n1646_005:0192a15": "亦好學彊記。天監初官太學博士。後代幾原為著作",
    "X88n1646_005:0192a16": "郎。累遷尚書左丞。大同二年卒。士深自讀佛經。常行",
    "X88n1646_005:0192a17": "慈忍。中年喪母便長斷腥血。治身清儉無他嗜好。性",
    "X88n1646_005:0192a18": "不自伐。不論人長短。臨終遺命以法服殮。載以露車",
    "X88n1646_005:0192a19": "還葬舊墓。勿設靈筵勿致祭醊。其子遵行之。又有任",
    "X88n1646_005:0192a20": "孝恭者。臨淮人。亦善屬文。武帝時官司文侍郎。初從",
    "X88n1646_005:0192a21": "蕭寺雲法師讀經論本佛理。已而蔬食持戒。太清二",
    "X88n1646_005:0192a22": "年侯景陷臺城。為所殺(梁書)。",
    "X88n1646_005:0192a23": "劉彥和名勰。東莞莒人。少孤篤。志好學。家貧不娶。依",
    "X88n1646_005:0192a24": "沙門祐法師居十餘年。遂博通經論。因區分部類錄",
    "X88n1646_005:0192b01": "而序之。定林寺經藏其所定也。天監初。除南康王記",
    "X88n1646_005:0192b02": "室兼東宮通事舍人。時七廟饗薦已用蔬果。而二郊",
    "X88n1646_005:0192b03": "農社猶有犧牲。彥和表言。二郊農社宜與七廟同改。",
    "X88n1646_005:0192b04": "詔付尚書議。如所請。尋遷步兵校尉。其為文長於佛",
    "X88n1646_005:0192b05": "理。時有道士造三破論。排抑佛道。彥和作滅惑論以",
    "X88n1646_005:0192b06": "斥之。其略曰。至道宗極。理歸乎一。妙法真境。本固無",
    "X88n1646_005:0192b07": "二。佛之為道。空元無形而萬象並應。寂滅無心而元",
    "X88n1646_005:0192b08": "智彌照。幽數潛會莫見其極。冥功自用靡識其然。顯",
    "X88n1646_005:0192b09": "跡則金容以表聖。應俗則王宮以現生。拔愚以四禪",
    "X88n1646_005:0192b10": "為始。進慧以十地為階。總龍鬼而均誘。涵蠢動而普",
    "X88n1646_005:0192b11": "慈。權教無方不以道俗乖應。妙化無外豈以華戎阻",
    "X88n1646_005:0192b12": "情。是以一音演法。殊譯共解。一乘敷教。異經同歸。經",
    "X88n1646_005:0192b13": "異由權。故孔釋教殊而道契。解同由妙。故梵漢語隔",
    "X88n1646_005:0192b14": "而化通。但感有精麤故教分道俗。亦地有東西故國",
    "X88n1646_005:0192b15": "限內外。其彌綸神化陶鑄群生無異也。然至道雖一。",
    "X88n1646_005:0192b16": "岐路生迷。九十六種俱號為道。聽名則邪正莫辨。驗",
    "X88n1646_005:0192b17": "法則真偽自分。若以麤笑精。以偽謗真。是瞽對離朱",
    "X88n1646_005:0192b18": "而曰我明也。尋有敕與沙門慧震於定林寺證經。功",
    "X88n1646_005:0192b19": "畢啟求出家。先燔鬢髮以自誓。敕許之。遂於寺變服。",
    "X88n1646_005:0192b20": "改名慧地。未期而卒(梁書)。",
    "X88n1646_005:0192b21": "傅宜事名縡。北地靈州人。好學能屬文。居母喪。哀毀",
    "X88n1646_005:0192b22": "骨立。士友稱之。陳文帝聞其名。召為撰史學士。除司",
    "X88n1646_005:0192b23": "空府記室。宜事篤信佛法。從興皇寺惠朗法師受三",
    "X88n1646_005:0192b24": "論。盡通其學。時有太心嵩法師著無諍論以詆惠朗。",
    "X88n1646_005:0192c01": "宜事著明道論以釋其難。其略云。無諍論言。比有宏",
    "X88n1646_005:0192c02": "三論者。歷毀諸師。非斥眾學。論中道而執偏心。語忘",
    "X88n1646_005:0192c03": "懷而競獨勝。方學數論更為讎敵。讐歒既搆諍鬪大",
    "X88n1646_005:0192c04": "生。以此之心而成罪業。罪業不止豈不重增生死苦",
    "X88n1646_005:0192c05": "聚。答曰。三論之興為日久矣。龍樹創其源。除內學之",
    "X88n1646_005:0192c06": "偏見。提婆揚其旨。蕩外道之邪執。欲使大化流而不",
    "X88n1646_005:0192c07": "擁。元風闡而無墜。其言曠。其意遠。其道博。其流深。斯",
    "X88n1646_005:0192c08": "固龍象之騰驤。鯤鵬之搏運。寋乘決羽。豈能望其間",
    "X88n1646_005:0192c09": "哉。頃代澆薄。時無曠士。苟習小學以化蒙心。漸染成",
    "X88n1646_005:0192c10": "俗遂迷正路。唯競穿鑿各肆營造。枝葉徒繁本源日",
    "X88n1646_005:0192c11": "翳。一師解說復異一師。更改舊宗各立新意。同學之",
    "X88n1646_005:0192c12": "中取寤復別。如是輾轉添糅倍多。總而用之心無的",
    "X88n1646_005:0192c13": "準。擇而行之何者為正。豈不渾沌傷竅嘉樹弊芽。雖",
    "X88n1646_005:0192c14": "復人說非馬家握靈蛇。以無當之巵同畫地之餅矣。",
    "X88n1646_005:0192c15": "攝山之學則不如是。守一尊本無改作之愚。約文申",
    "X88n1646_005:0192c16": "意杜臆斷之情。言無預設。理非宿搆。覩緣爾乃應。見",
    "X88n1646_005:0192c17": "敵然後動。或彌綸而不窮。或消散而無所。凡相酬對",
    "X88n1646_005:0192c18": "隨理詳覈。有何嫉詐干犯諸師。且諸師所說為是可",
    "X88n1646_005:0192c19": "毀。為不可毀。若可毀者。毀故宜然。若不可毀。毀自不",
    "X88n1646_005:0192c20": "及。法師何獨蔽護不聽毀乎。且教有大小。備在聖誥。",
    "X88n1646_005:0192c21": "大乘之文則指斥小道。今宏大法。寧得不言大乘之",
    "X88n1646_005:0192c22": "意耶。無諍論言。無諍之道。通於內外。子所須諍者。此",
    "X88n1646_005:0192c23": "用末而救本。失本而營末者也。何則。若依外典。尋書",
    "X88n1646_005:0192c24": "契之前。至淳之世。質朴其心。行不言之教。當於此時。",
    "X88n1646_005:0193a01": "復有何諍。固知本來不諍。是物之真矣。答曰。諍與無",
    "X88n1646_005:0193a02": "諍不可偏執。本之與末又安可知。由來不諍寧知非",
    "X88n1646_005:0193a03": "末。於今而諍何騐非本。夫居後而望前則為前。居前",
    "X88n1646_005:0193a04": "而望後則為後。而前後之事猶如彼此。彼呼此為彼。",
    "X88n1646_005:0193a05": "此呼彼為彼。彼此之名的居誰處。以此言之。萬事可",
    "X88n1646_005:0193a06": "知矣。本末前後。是非善惡。可恒守耶。何得自信聰明",
    "X88n1646_005:0193a07": "廢他耳目。夫水泡生滅。火輪旋轉。入牢穽受覊紲。生",
    "X88n1646_005:0193a08": "憂畏起煩惱。其失何哉。不與道相應而起諸見故也。",
    "X88n1646_005:0193a09": "相應者則不然。無為也無不為也。善惡不能偕。而未",
    "X88n1646_005:0193a10": "曾離善惡。生死不能至亦終然在生死。故得永離而",
    "X88n1646_005:0193a11": "任放焉。明月在天。眾水咸見。清風在林。羣籟畢響。吾",
    "X88n1646_005:0193a12": "豈逆物哉。不入鮑魚不甘腐鼠。吾豈同物哉。誰能知",
    "X88n1646_005:0193a13": "我。共行斯路。浩浩堂堂。豈復見有諍為非。無諍為是。",
    "X88n1646_005:0193a14": "必欲考真偽。觀得失。無過依賢聖之言。檢行藏之理。",
    "X88n1646_005:0193a15": "始終研究。表裏綜覈。使浮辭無所用。詐道自然消。請",
    "X88n1646_005:0193a16": "待後筵以觀其妙矣。歷散騎侍郎太子庶子僕。後主",
    "X88n1646_005:0193a17": "即位。遷秘書監右衛將軍兼中書通事舍人。掌制誥",
    "X88n1646_005:0193a18": "宜事。雖以文章為後主所重。然性剛直。與朝士不相",
    "X88n1646_005:0193a19": "中。會施文慶．沈客卿以便佞干政。而宜事益疎。乃共",
    "X88n1646_005:0193a20": "譖宜事受高麗使金。遂下之獄。宜事獄中上書極論",
    "X88n1646_005:0193a21": "後主過失。後主大怒。頃之遣使謂曰。我欲赦卿。卿能",
    "X88n1646_005:0193a22": "改過不。對曰。臣心如面。面可改則臣心可改。後主益",
    "X88n1646_005:0193a23": "怒。遂賜死獄中。年五十五。其後三年而隋滅陳(陳書)。",
    "X88n1646_005:0193a24": "知歸子曰。彥德宏法以佐治。彥倫護生以全仁。三何",
    "X88n1646_005:0193b01": "肥遯於邱園。茂灌陸沉於朝市。至如裴劉諸子文稱",
    "X88n1646_005:0193b02": "其質。行浮於名。彬彬乎有君子之風矣。梁陳之際。士",
    "X88n1646_005:0193b03": "大夫名學佛者甚眾。然往往持祿保位。視鼎社之遷",
    "X88n1646_005:0193b04": "如去涕唾焉。嗚呼。此豈佛教使然與。吾所以不忘夫",
    "X88n1646_005:0193b05": "傅子也。",
    "X88n1646_005:0193b06": "汪大紳云。竟體旃檀香。無復有亂之者矣。贊極雅"
}