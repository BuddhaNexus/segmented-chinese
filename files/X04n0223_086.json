{
    "X04n0223_086:0576a01": "大方廣佛新華嚴經合論卷第八十六",
    "X04n0223_086:0576a02": "唐于闐國三藏沙門實叉難陀譯經",
    "X04n0223_086:0576a03": "唐太原方山長者李通玄造論",
    "X04n0223_086:0576a04": "唐福州開元寺沙門志寧釐經合論",
    "X04n0223_086:0576a05": "離世間品第三十八之六",
    "X04n0223_086:0576a06": "【經】佛子菩薩摩訶薩有十種清淨禪何等為十所謂",
    "X04n0223_086:0576a07": "常樂出家清淨禪捨一切所有故得真善友清淨禪",
    "X04n0223_086:0576a08": "示教正道故住阿蘭若忍風雨等清淨禪離我我所",
    "X04n0223_086:0576a09": "故離憒閙眾生清淨禪常樂寂靜故心業調柔清淨",
    "X04n0223_086:0576a10": "禪守護諸根故心智寂滅清淨禪一切音聲諸禪定",
    "X04n0223_086:0576a11": "刺不能亂故覺道方便清淨禪觀察一切皆現證故",
    "X04n0223_086:0576a12": "離於味著清淨禪不捨欲界故發起通明清淨禪知",
    "X04n0223_086:0576a13": "一切眾生根性故自在遊戲清淨禪入佛三昧知無",
    "X04n0223_086:0576a14": "我故是為十若諸菩薩安住其中則得如來無上大",
    "X04n0223_086:0576a15": "清淨禪佛子菩薩摩訶薩有十種清淨慧何等為十",
    "X04n0223_086:0576a16": "所謂知一切因清淨慧不壞果報故知一切緣清淨",
    "X04n0223_086:0576a17": "慧不違和合故知不斷不常清淨慧了達緣起皆如",
    "X04n0223_086:0576a18": "實故拔一切見清淨慧於眾生相無取捨故觀一切",
    "X04n0223_086:0576a19": "眾生心行清淨慧了知如幻故廣大辯才清淨慧分",
    "X04n0223_086:0576a20": "別諸法問答無礙故一切諸魔外道聲聞獨覺所不",
    "X04n0223_086:0576a21": "能知清淨慧深入一切如來智故見一切佛微妙法",
    "X04n0223_086:0576a22": "身見一切眾生本性清淨見一切法皆悉寂滅見一",
    "X04n0223_086:0576a23": "切剎同於虗空清淨慧知一切相皆無礙故一切總",
    "X04n0223_086:0576a24": "持辯才方便波羅蜜清淨慧令得一切最勝智故一",
    "X04n0223_086:0576b01": "念相應金剛智了一切法平等清淨慧得一切法最",
    "X04n0223_086:0576b02": "尊智故是為十若諸菩薩安住其中則得如來無障",
    "X04n0223_086:0576b03": "礙大智慧佛子菩薩摩訶薩有十種清淨慈何等為",
    "X04n0223_086:0576b04": "十所謂等心清淨慈普攝眾生無所簡擇故饒益清",
    "X04n0223_086:0576b05": "淨慈隨有所作皆令歡喜故攝物同己清淨慈究竟",
    "X04n0223_086:0576b06": "皆令出生死故不捨世間清淨慈心常緣念集善根",
    "X04n0223_086:0576b07": "故能至解脫清淨慈普使眾生除滅一切諸煩惱故",
    "X04n0223_086:0576b08": "出生菩提清淨慈普使眾生發求一切智心故世間",
    "X04n0223_086:0576b09": "無礙清淨慈放大光明平等普照故充滿虗空清淨",
    "X04n0223_086:0576b10": "慈救護眾生無處不至故法緣清淨慈證於如如真",
    "X04n0223_086:0576b11": "實法故無緣清淨慈入於菩薩離生性故是為十若",
    "X04n0223_086:0576b12": "諸菩薩安住此法則得如來無上廣大清淨慈佛子",
    "X04n0223_086:0576b13": "菩薩摩訶薩有十種清淨悲何等為十所謂無儔伴",
    "X04n0223_086:0576b14": "清淨悲獨發其心故無疲厭清淨悲代一切眾生受",
    "X04n0223_086:0576b15": "苦不以為勞故難處受生清淨悲為度眾生故善趣",
    "X04n0223_086:0576b16": "受生清淨悲示現無常故為邪定眾生清淨悲歷劫",
    "X04n0223_086:0576b17": "不捨弘誓故不著己樂清淨悲普與眾生快樂故不",
    "X04n0223_086:0576b18": "求恩報清淨悲修潔其心故能除顛倒清淨悲說如",
    "X04n0223_086:0576b19": "實法故菩薩摩訶薩知一切法本性清淨無染著無",
    "X04n0223_086:0576b20": "熱惱以客塵煩惱故而受眾苦如是知已於諸眾生",
    "X04n0223_086:0576b21": "而起大悲名本性清淨為說無垢清淨光明法故菩",
    "X04n0223_086:0576b22": "薩摩訶薩知一切法如空中鳥跡眾生癡翳不能照",
    "X04n0223_086:0576b23": "了觀察於彼起大悲心名真實智為其開示涅槃法",
    "X04n0223_086:0576b24": "故是為十若諸菩薩安住此法則得如來無上廣大",
    "X04n0223_086:0576c01": "清淨悲佛子菩薩摩訶薩有十種清淨喜何等為十",
    "X04n0223_086:0576c02": "所謂發菩提心清淨喜悉捨所有清淨喜不嫌棄破",
    "X04n0223_086:0576c03": "戒眾生而教化成就清淨喜能忍受造惡眾生誓願",
    "X04n0223_086:0576c04": "救度清淨喜捨身求法不生悔心清淨喜自捨欲樂",
    "X04n0223_086:0576c05": "常樂法樂清淨喜令一切眾生捨資生樂常樂法樂",
    "X04n0223_086:0576c06": "清淨喜見一切佛恭敬供養無有厭足法界平等清",
    "X04n0223_086:0576c07": "淨喜令一切眾生愛樂禪定解脫三昧遊戲入出清",
    "X04n0223_086:0576c08": "淨喜心樂具行順菩薩道一切苦行證得牟尼寂靜",
    "X04n0223_086:0576c09": "不動無上定慧清淨喜是為十若諸菩薩安住此法",
    "X04n0223_086:0576c10": "則得如來無上廣大清淨喜佛子菩薩摩訶薩有十",
    "X04n0223_086:0576c11": "種清淨捨何等為十所謂一切眾生恭敬供養不生",
    "X04n0223_086:0576c12": "愛著清淨捨一切眾生輕慢毀辱不生瞋恚清淨捨",
    "X04n0223_086:0576c13": "常行世間不為世間八法所染清淨捨於法器眾生",
    "X04n0223_086:0576c14": "待時而化於無法器亦不生嫌清淨捨不求二乘學",
    "X04n0223_086:0576c15": "無學法清淨捨心常遠離一切欲樂順煩惱法清淨",
    "X04n0223_086:0576c16": "捨不歎二乘厭離生死清淨捨遠離一切世間語非",
    "X04n0223_086:0576c17": "涅槃語非離欲語不順理語惱亂他語聲聞獨覺語",
    "X04n0223_086:0576c18": "略說乃至一切障菩薩道語皆悉遠離清淨捨或有",
    "X04n0223_086:0576c19": "眾生根已成熟發生念慧而未能知最上之法待時",
    "X04n0223_086:0576c20": "方化清淨捨或有眾生菩薩往昔已曾教化至於佛",
    "X04n0223_086:0576c21": "地方可調伏彼亦待時清淨捨菩薩摩訶薩於彼二",
    "X04n0223_086:0576c22": "人無高無下無取無捨遠離一切種種分別恒住正",
    "X04n0223_086:0576c23": "定入如實法心得堪忍清淨捨是為十若諸菩薩安",
    "X04n0223_086:0576c24": "住其中則得如來無上廣大清淨捨佛子菩薩摩訶",
    "X04n0223_086:0577a01": "薩有十種義何等為十所謂多聞義堅固修行故法",
    "X04n0223_086:0577a02": "義善巧思擇故空義第一義空故寂靜義離諸眾生",
    "X04n0223_086:0577a03": "諠憒故不可說義不著一切語言故如實義了達三",
    "X04n0223_086:0577a04": "世平等故法界義一切諸法一味故真如義一切如",
    "X04n0223_086:0577a05": "來順入故實際義了知究竟如實故大般涅槃義滅",
    "X04n0223_086:0577a06": "一切苦而修菩薩諸行故是為十若諸菩薩安住此",
    "X04n0223_086:0577a07": "法則得一切智無上義佛子菩薩摩訶薩有十種法",
    "X04n0223_086:0577a08": "何等為十所謂真實法如說修行故離取法能取所",
    "X04n0223_086:0577a09": "取悉離故無諍法無有一切惑諍故寂滅法滅除一",
    "X04n0223_086:0577a10": "切熱惱故離欲法一切貪欲皆斷故無分別法攀緣",
    "X04n0223_086:0577a11": "分別永息故無生法猶如虗空不動故無為法離生",
    "X04n0223_086:0577a12": "住滅諸相故本性法自性無染清淨故捨一切烏波",
    "X04n0223_086:0577a13": "提涅槃法能生一切菩薩行修習不斷故是為十若",
    "X04n0223_086:0577a14": "諸菩薩安住其中則得如來無上廣大法佛子菩薩",
    "X04n0223_086:0577a15": "摩訶薩有十種福德助道具何等為十所謂勸眾生",
    "X04n0223_086:0577a16": "起菩提心是菩薩福德助道具不斷三寶種故隨順",
    "X04n0223_086:0577a17": "十種迴向是菩薩福德助道具斷一切不善法集一",
    "X04n0223_086:0577a18": "切善法故智慧誘誨是菩薩福德助道具超過三界",
    "X04n0223_086:0577a19": "福德故心無疲倦是菩薩福德助道具究竟度脫一",
    "X04n0223_086:0577a20": "切眾生故悉捨內外一切所有是菩薩福德助道具",
    "X04n0223_086:0577a21": "於一切物無所著故為滿足相好精進不退是菩薩",
    "X04n0223_086:0577a22": "福德助道具開門大施無所限故上中下三品善根",
    "X04n0223_086:0577a23": "悉以迴向無上菩提心無所輕是菩薩福德助道具",
    "X04n0223_086:0577a24": "善巧方便相應故於邪定下劣不善眾生皆生大悲",
    "X04n0223_086:0577b01": "不懷輕賤是菩薩福德助道具常起大人弘誓心故",
    "X04n0223_086:0577b02": "恭敬供養一切如來於一切菩薩起如來想令一切",
    "X04n0223_086:0577b03": "眾生皆生歡喜是菩薩福德助道具守本志願極堅",
    "X04n0223_086:0577b04": "牢故菩薩摩訶薩於阿僧祇劫積集善根自欲取證",
    "X04n0223_086:0577b05": "無上菩提如在掌中然悉捨與一切眾生心無憂惱",
    "X04n0223_086:0577b06": "亦無悔恨其心廣大等虗空界此是菩薩福德助道",
    "X04n0223_086:0577b07": "具起大智慧證大法故是為十若諸菩薩安住其中",
    "X04n0223_086:0577b08": "則具足如來無上廣大福德聚佛子菩薩摩訶薩有",
    "X04n0223_086:0577b09": "十種智慧助道具何等為十所謂親近多聞真善知",
    "X04n0223_086:0577b10": "識恭敬供養尊重禮拜種種隨順不違其教是為一",
    "X04n0223_086:0577b11": "一切正直無虗矯故永離憍慢常行謙敬身語意業",
    "X04n0223_086:0577b12": "無有麤獷柔和善順不偽不曲是為二其身堪作佛",
    "X04n0223_086:0577b13": "法器故念慧隨覺未曾散亂慚媿柔和心安不動常",
    "X04n0223_086:0577b14": "憶六念常行六敬常隨順住六堅固法是為三與十",
    "X04n0223_086:0577b15": "種智為方便故樂法樂義以法為樂常樂聽聞無有",
    "X04n0223_086:0577b16": "厭足捨離世論及世言說專心聽受出世間語遠離",
    "X04n0223_086:0577b17": "小乘入大乘慧是為四一心憶念無散動故六波羅",
    "X04n0223_086:0577b18": "蜜心專荷負四種梵住行已成熟隨順明法悉善修",
    "X04n0223_086:0577b19": "行聰敏智人皆勤請問遠離惡趣歸向善道心常愛",
    "X04n0223_086:0577b20": "樂正念觀察調伏己情守護他意是為五堅固修行",
    "X04n0223_086:0577b21": "真實行故常樂出離不著三有恒覺自心僧無惡念",
    "X04n0223_086:0577b22": "三覺已絕三業皆善決定了知心之自性是為六能",
    "X04n0223_086:0577b23": "令自他心清淨故觀察五蘊皆如幻事界如毒蛇處",
    "X04n0223_086:0577b24": "如空聚一切諸法如幻如燄如水中月如夢如影如",
    "X04n0223_086:0577c01": "響如像如空中畫如旋火輪如虹蜆色如日月光無",
    "X04n0223_086:0577c02": "相無形非常非斷不來不去亦無所住如是觀察知",
    "X04n0223_086:0577c03": "一切法無生無滅是為七知一切法性空寂故菩薩",
    "X04n0223_086:0577c04": "摩訶薩聞一切法無我無眾生無壽者無補伽羅無",
    "X04n0223_086:0577c05": "心無境無貪瞋癡無身無物無主無待無著無行如",
    "X04n0223_086:0577c06": "是一切皆無所有悉歸寂滅聞已深信不疑不謗是",
    "X04n0223_086:0577c07": "為八以能成就圓滿解故菩薩摩訶薩善調諸根如",
    "X04n0223_086:0577c08": "理修行恒住止觀心意寂靜一切動念皆悉不生無",
    "X04n0223_086:0577c09": "我無人無作無行無計我想無計我業無有瘡疣無",
    "X04n0223_086:0577c10": "有瘢痕亦無於此所得之忍身語意業無來無去無",
    "X04n0223_086:0577c11": "有精進亦無勇猛觀一切眾生一切諸法心皆平等",
    "X04n0223_086:0577c12": "而無所住非此岸非彼岸此彼性離無所從來無所",
    "X04n0223_086:0577c13": "至去常以智慧如是思惟是為九到分別相彼岸處",
    "X04n0223_086:0577c14": "故菩薩摩訶薩見緣起法故見法清淨見法清淨故",
    "X04n0223_086:0577c15": "見國土清淨見國土清淨故見虗空清淨見虗空清",
    "X04n0223_086:0577c16": "淨故見法界清淨見法界清淨故見智慧清淨是為",
    "X04n0223_086:0577c17": "十修行積集一切智故佛子是為菩薩摩訶薩十種",
    "X04n0223_086:0577c18": "智慧助道具若諸菩薩安住此法則得如來一切法",
    "X04n0223_086:0577c19": "無障礙清淨微妙智慧聚佛子菩薩摩訶薩有十種",
    "X04n0223_086:0577c20": "明足何等為十所謂善分別諸法明足不取著諸法",
    "X04n0223_086:0577c21": "明足離顛倒見明足智慧光照諸根明足巧發起正",
    "X04n0223_086:0577c22": "精進明足能深入真諦智明足滅煩惱業成就盡智",
    "X04n0223_086:0577c23": "無生智明足天眼智普觀察明足宿住念知前際清",
    "X04n0223_086:0577c24": "淨明足漏盡神通智斷眾生諸漏明足是為十若諸",
    "X04n0223_086:0578a01": "菩薩安住此法則得如來於一切佛法無上大光明",
    "X04n0223_086:0578a02": "佛子菩薩摩訶薩有十種求法何等為十所謂直心",
    "X04n0223_086:0578a03": "求法無有諂誑故精進求法遠離懈慢故一向求法",
    "X04n0223_086:0578a04": "不惜身命故為除一切眾生煩惱求法不為名利恭",
    "X04n0223_086:0578a05": "敬故為饒益自他一切眾生求法不但自利故為入",
    "X04n0223_086:0578a06": "智慧求法不樂文字故為出生死求法不貪世樂故",
    "X04n0223_086:0578a07": "為度眾生求法發菩提心故為斷一切眾生疑求法",
    "X04n0223_086:0578a08": "令無猶豫故為滿足佛法求法不樂餘乘故是為十",
    "X04n0223_086:0578a09": "若諸菩薩安住此法則得不由他教一切佛法大智",
    "X04n0223_086:0578a10": "慧佛子菩薩摩訶薩有十種明了法何等為十所謂",
    "X04n0223_086:0578a11": "隨順世俗生長善根是童蒙凡夫明了法得無礙不",
    "X04n0223_086:0578a12": "壞信覺法自性是隨信行人明了法勤修習法隨順",
    "X04n0223_086:0578a13": "法住是隨法行人明了法遠離八邪向八正道是第",
    "X04n0223_086:0578a14": "八人明了法除滅眾結斷生死漏見真實諦是須陀",
    "X04n0223_086:0578a15": "洹人明了法觀味是患知無往來是斯陀含人明了",
    "X04n0223_086:0578a16": "法不樂三界求盡有漏於受生法乃至一念不生愛",
    "X04n0223_086:0578a17": "著是阿那含人明了法獲六神通得八解脫九定四",
    "X04n0223_086:0578a18": "辯悉皆成就是阿羅漢人明了法性樂觀察一味緣",
    "X04n0223_086:0578a19": "起心常寂靜知足少事解因自得悟不由他成就種",
    "X04n0223_086:0578a20": "種神通智慧是辟支佛人明了法智慧廣大諸根明",
    "X04n0223_086:0578a21": "利常樂度脫一切眾生勤修福智助道之法如來所",
    "X04n0223_086:0578a22": "有十力無畏一切功德具足圓滿是菩薩人明了法",
    "X04n0223_086:0578a23": "是為十若諸菩薩安住此法則得如來無上大智明",
    "X04n0223_086:0578a24": "了法佛子菩薩摩訶薩有十種修行法何等為十所",
    "X04n0223_086:0578b01": "謂恭敬尊重諸善知識修行法常為諸天之所覺悟",
    "X04n0223_086:0578b02": "修行法於諸佛所常懷慚愧修行法哀愍眾生不捨",
    "X04n0223_086:0578b03": "生死修行法事必究竟心無變動修行法專念隨逐",
    "X04n0223_086:0578b04": "發大乘心諸菩薩眾精勤修學修行法遠離邪見勤",
    "X04n0223_086:0578b05": "求正道修行法摧破眾魔及煩惱業修行法知諸眾",
    "X04n0223_086:0578b06": "生根性勝劣而為說法令住佛地修行法安住無邊",
    "X04n0223_086:0578b07": "廣大法界除滅煩惱令身清淨修行法是為十若諸",
    "X04n0223_086:0578b08": "菩薩安住其中則得如來無上修行法佛子菩薩摩",
    "X04n0223_086:0578b09": "訶薩有十種魔何等為十所謂蘊魔生諸取故煩惱",
    "X04n0223_086:0578b10": "魔恒雜染故業魔能障礙故心魔起高慢故死魔捨",
    "X04n0223_086:0578b11": "生處故天魔自憍縱故善根魔恒執取故三昧魔久",
    "X04n0223_086:0578b12": "躭味故善知識魔起著心故菩提法智魔不願捨離",
    "X04n0223_086:0578b13": "故是為十菩薩摩訶薩應作方便速求遠離佛子菩",
    "X04n0223_086:0578b14": "薩摩訶薩有十種魔業何等為十所謂忘失菩提心",
    "X04n0223_086:0578b15": "修諸善根是為魔業惡心布施瞋心持戒捨惡性人",
    "X04n0223_086:0578b16": "遠懈怠者輕慢亂意譏嫌惡慧是為魔業於甚深法",
    "X04n0223_086:0578b17": "心生慳恡有堪化者而不為說若得財利恭敬供養",
    "X04n0223_086:0578b18": "雖非法器而強為說是為魔業不樂聽聞諸波羅蜜",
    "X04n0223_086:0578b19": "假使聞說而不修行雖亦修行多生懈怠以懈怠故",
    "X04n0223_086:0578b20": "志意狹劣不求無上大菩提法是為魔業遠善知識",
    "X04n0223_086:0578b21": "近惡知識樂求二乘不樂受生志尚涅槃離欲寂靜",
    "X04n0223_086:0578b22": "是為魔業於菩薩所起瞋恚心惡眼視之求其罪釁",
    "X04n0223_086:0578b23": "說其過惡斷彼所有財利供養是為魔業誹謗正法",
    "X04n0223_086:0578b24": "不樂聽聞假使得聞便生毀呰見人說法不生尊重",
    "X04n0223_086:0578c01": "言自說是餘說悉非是為魔業樂學世論巧述文詞",
    "X04n0223_086:0578c02": "開闡二乘隱覆深法或以妙義授非其人遠離菩提",
    "X04n0223_086:0578c03": "住於邪道是為魔業已得解脫已安隱者常樂親近",
    "X04n0223_086:0578c04": "而供養之未得解脫未安隱者不肯親近亦不教化",
    "X04n0223_086:0578c05": "是為魔業增長我慢無有恭敬於諸眾生多行惱害",
    "X04n0223_086:0578c06": "不求正法真實智慧其心弊惡難可開悟是為魔業",
    "X04n0223_086:0578c07": "是為十菩薩摩訶薩應速遠離勤求佛業佛子菩薩",
    "X04n0223_086:0578c08": "摩訶薩有十種捨離魔業何等為十所謂近善知識",
    "X04n0223_086:0578c09": "恭敬供養捨離魔業不自尊舉不自讚歎捨離魔業",
    "X04n0223_086:0578c10": "於佛深法信解不謗捨離魔業未曾忘失一切智心",
    "X04n0223_086:0578c11": "捨離魔業勤修妙行恒不放逸捨離魔業常求一切",
    "X04n0223_086:0578c12": "菩薩藏法捨離魔業恒演說法心無疲倦捨離魔業",
    "X04n0223_086:0578c13": "歸依十方一切諸佛起救護想捨離魔業信受憶念",
    "X04n0223_086:0578c14": "一切諸佛神力加持捨離魔業與一切菩薩同種善",
    "X04n0223_086:0578c15": "根平等無二捨離魔業是為十若諸菩薩安住此法",
    "X04n0223_086:0578c16": "則能出離一切魔道佛子菩薩摩訶薩有十種見佛",
    "X04n0223_086:0578c17": "何等為十所謂於安住世間成正覺佛無著見願佛",
    "X04n0223_086:0578c18": "出生見業報佛深信見住持佛隨順見涅槃佛深入",
    "X04n0223_086:0578c19": "見法界佛普至見心佛安住見三昧佛無量無依見",
    "X04n0223_086:0578c20": "本性佛明了見隨樂佛普受見是為十若諸菩薩安",
    "X04n0223_086:0578c21": "住此法則常得見無上如來佛子菩薩摩訶薩有十",
    "X04n0223_086:0578c22": "種佛業何等為十所謂隨時開導是佛業令正修行",
    "X04n0223_086:0578c23": "故夢中令見是佛業覺昔善根故為他演說所未聞",
    "X04n0223_086:0578c24": "經是佛業令生智斷疑故為悔纏所纏者說出離法",
    "X04n0223_086:0579a01": "是佛業令離疑心故若有眾生起慳恡心乃至惡慧",
    "X04n0223_086:0579a02": "心二乘心損害心疑惑心散動心憍慢心為現如來",
    "X04n0223_086:0579a03": "眾相莊嚴身是佛業生長過去善根故於正法難遇",
    "X04n0223_086:0579a04": "時廣為說法令其聞已得陀羅尼智神通智普能利",
    "X04n0223_086:0579a05": "益無量眾生是佛業勝解清淨故若有魔事起能以",
    "X04n0223_086:0579a06": "方便現虗空界等聲說不損惱他法以為對治令其",
    "X04n0223_086:0579a07": "開悟眾魔聞已威光歇滅是佛業志樂殊勝威德大",
    "X04n0223_086:0579a08": "故其心無間常自守護不令證入二乘正位若有眾",
    "X04n0223_086:0579a09": "生根性未熟終不為說解脫境界是佛業本願所作",
    "X04n0223_086:0579a10": "故生死結漏一切皆離修菩薩行相續不斷以大悲",
    "X04n0223_086:0579a11": "心攝取眾生令其起行究竟解脫是佛業不斷修行",
    "X04n0223_086:0579a12": "菩薩行故菩薩摩訶薩了達自身及以眾生本來寂",
    "X04n0223_086:0579a13": "滅不驚不怖而勤修福智無有厭足雖知一切法無",
    "X04n0223_086:0579a14": "有造作而亦不捨諸法自相雖於諸境界永離貪欲",
    "X04n0223_086:0579a15": "而常樂瞻奉諸佛色身雖知不由他悟入於法而種",
    "X04n0223_086:0579a16": "種方便求一切智雖知諸國土皆如虗空而常樂莊",
    "X04n0223_086:0579a17": "嚴一切佛剎雖恒觀察無人無我而教化眾生無有",
    "X04n0223_086:0579a18": "疲厭雖於法界本來不動而以神通智力現眾變化",
    "X04n0223_086:0579a19": "雖已成就一切智智而修菩薩行無有休息雖知諸",
    "X04n0223_086:0579a20": "法不可言說而轉淨法輪令眾心喜雖能示現諸佛",
    "X04n0223_086:0579a21": "神力而不厭捨菩薩之身雖現入於大般涅槃而一",
    "X04n0223_086:0579a22": "切處示現受生能作如是權實雙行法是佛業是為",
    "X04n0223_086:0579a23": "十若諸菩薩安住其中則得不由他教無上無師廣",
    "X04n0223_086:0579a24": "大業佛子菩薩摩訶薩有十種慢業何等為十所謂",
    "X04n0223_086:0579b01": "於師僧父母沙門婆羅門住於正道向正道者尊重",
    "X04n0223_086:0579b02": "福田所而不恭敬是慢業或有法師獲最勝法乘於",
    "X04n0223_086:0579b03": "大乘知出要道得陀羅尼演說契經廣大之法無有",
    "X04n0223_086:0579b04": "休息而於其所起高慢心及於所說法不生恭敬是",
    "X04n0223_086:0579b05": "慢業於眾會中聞說妙法不肯歎美令人信受是慢",
    "X04n0223_086:0579b06": "業好起過慢自高凌物不見己失不知自短是慢業",
    "X04n0223_086:0579b07": "好起過過慢見有德人應讚不讚見他讚歎不生歡",
    "X04n0223_086:0579b08": "喜是慢業見有法師為人說法知是法是律是真實",
    "X04n0223_086:0579b09": "是佛語為嫌其人亦嫌其法自起誹謗亦令他謗是",
    "X04n0223_086:0579b10": "慢業自求高座自稱法師應受供給不應執事見有",
    "X04n0223_086:0579b11": "耆舊久修行人不起逢迎不肯承事是慢業見有德",
    "X04n0223_086:0579b12": "人顰蹙不喜言辭麤獷伺其過失是慢業見有聰慧",
    "X04n0223_086:0579b13": "知法之人不肯親近恭敬供養不肯諮問何等為善",
    "X04n0223_086:0579b14": "何等不善何等應作何等不應作作何等業於長夜",
    "X04n0223_086:0579b15": "中而得種種利益安樂愚癡頑很我慢所吞終不能",
    "X04n0223_086:0579b16": "見出要之道是慢業復有眾生慢心所覆諸佛出世",
    "X04n0223_086:0579b17": "不能親近恭敬供養新善不起舊善消滅不應說而",
    "X04n0223_086:0579b18": "說不應諍而諍未來必墮險難深坑於百千劫尚不",
    "X04n0223_086:0579b19": "值佛何況聞法但以曾發菩提心故終自醒悟是慢",
    "X04n0223_086:0579b20": "業是為十若諸菩薩離此慢業則得十種智業何等",
    "X04n0223_086:0579b21": "為十所謂信解業報不壞因果是智業不捨菩提心",
    "X04n0223_086:0579b22": "常念諸佛是智業近善知識恭敬供養其心尊重終",
    "X04n0223_086:0579b23": "無厭怠是智業樂法樂義無有厭足遠離邪念勤修",
    "X04n0223_086:0579b24": "正念是智業於一切眾生離於我慢於諸菩薩起如",
    "X04n0223_086:0579c01": "來想愛重正法如惜己身尊奉如來如護己命於修",
    "X04n0223_086:0579c02": "行者生諸佛想是智業身語意業無諸不善讚美賢",
    "X04n0223_086:0579c03": "聖隨順菩提是智業不壞緣起離諸邪見破暗得明",
    "X04n0223_086:0579c04": "照一切法是智業十種迴向隨順修行於諸波羅蜜",
    "X04n0223_086:0579c05": "起慈母想於善巧方便起慈父想以清淨心入菩提",
    "X04n0223_086:0579c06": "舍是智業施戒多聞止觀福慧如是一切助道之法",
    "X04n0223_086:0579c07": "常勤積集無有厭倦是智業若有一業為佛所讚能",
    "X04n0223_086:0579c08": "破眾魔煩惱鬬諍能離一切障蓋纏縛能教化調伏",
    "X04n0223_086:0579c09": "一切眾生能隨順智慧攝取正法能嚴淨佛剎能發",
    "X04n0223_086:0579c10": "起通明皆勤修習無有懈退是智業是為十若諸菩",
    "X04n0223_086:0579c11": "薩安住其中則得如來一切善巧方便無上大智業",
    "X04n0223_086:0579c12": "佛子菩薩摩訶薩有十種魔所攝持何等為十所謂",
    "X04n0223_086:0579c13": "懈怠心魔所攝持志樂狹劣魔所攝持於少行生足",
    "X04n0223_086:0579c14": "魔所攝持受一非餘魔所攝持不發大願魔所攝持",
    "X04n0223_086:0579c15": "樂處寂滅斷除煩惱魔所攝持永斷生死魔所攝持",
    "X04n0223_086:0579c16": "捨菩薩行魔所攝持不化眾生魔所攝持疑謗正法",
    "X04n0223_086:0579c17": "魔所攝持是為十若諸菩薩能棄捨此魔所攝持則",
    "X04n0223_086:0579c18": "得十種佛所攝持何等為十所謂初始能發菩提之",
    "X04n0223_086:0579c19": "心佛所攝持於生生中持菩提心不令忘失佛所攝",
    "X04n0223_086:0579c20": "持覺諸魔事悉能速離佛所攝持聞諸波羅蜜如說",
    "X04n0223_086:0579c21": "修行佛所攝持知生死苦而不厭惡佛所攝持觀甚",
    "X04n0223_086:0579c22": "深法得無量果佛所攝持為諸眾生說二乘法而不",
    "X04n0223_086:0579c23": "證取彼乘解脫佛所攝持樂觀無為法而不住其中",
    "X04n0223_086:0579c24": "於有為無為不生二想佛所攝持至無生處而現受",
    "X04n0223_086:0580a01": "生佛所攝持雖證得一切智而起菩薩行不斷菩薩",
    "X04n0223_086:0580a02": "種佛所攝持是為十若諸菩薩安住其中則得諸佛",
    "X04n0223_086:0580a03": "無上攝持力佛子菩薩摩訶薩有十種法所攝持何",
    "X04n0223_086:0580a04": "等為十所謂知一切行無常法所攝持知一切行苦",
    "X04n0223_086:0580a05": "法所攝持知一切行無我法所攝持知一切法寂滅",
    "X04n0223_086:0580a06": "涅槃法所攝持知諸法從緣起無緣則不起法所攝",
    "X04n0223_086:0580a07": "持知不正思惟故起於無明無明起故乃至老死起",
    "X04n0223_086:0580a08": "不正思惟滅故無明滅無明滅故乃至老死滅法所",
    "X04n0223_086:0580a09": "攝持知三解脫門出生聲聞乘證無諍法出生獨覺",
    "X04n0223_086:0580a10": "乘法所攝持知六波羅蜜四攝法出生大乘法所攝",
    "X04n0223_086:0580a11": "持知一切剎一切法一切眾生一切世是佛智境界",
    "X04n0223_086:0580a12": "法所攝持知斷一切念捨一切取離前後際隨順涅",
    "X04n0223_086:0580a13": "槃法所攝持是為十若諸菩薩安住其中則得一切",
    "X04n0223_086:0580a14": "諸佛無上法所攝持佛子菩薩摩訶薩住兜率天有",
    "X04n0223_086:0580a15": "十種所作業何等為十所謂為欲界諸天子說厭離",
    "X04n0223_086:0580a16": "法言一切自在皆是無常一切快樂悉當衰謝勸彼",
    "X04n0223_086:0580a17": "諸天發菩提心是為第一所作業為色界諸天說入",
    "X04n0223_086:0580a18": "出諸禪解脫三昧若於其中而生愛著因愛復起身",
    "X04n0223_086:0580a19": "見邪見無明等者則為其說如實智慧若於一切色",
    "X04n0223_086:0580a20": "非色法起顛倒想以為清淨為說不淨皆是無常勸",
    "X04n0223_086:0580a21": "其令發菩提之心是為第二所作業菩薩摩訶薩住",
    "X04n0223_086:0580a22": "兜率天入三昧名光明莊嚴身放光明徧照三千大",
    "X04n0223_086:0580a23": "千世界隨眾生心以種種音而為說法眾生聞已信",
    "X04n0223_086:0580a24": "心清淨命終生於兜率天中勸其令發菩提之心是",
    "X04n0223_086:0580b01": "為第三所作業菩薩摩訶薩在兜率天以無障礙眼",
    "X04n0223_086:0580b02": "普見十方兜率天中一切菩薩彼諸菩薩皆亦見此",
    "X04n0223_086:0580b03": "互相見已論說妙法謂降神母胎初生出家往詣道",
    "X04n0223_086:0580b04": "場具大莊嚴而復示現往昔已來所行之行以彼行",
    "X04n0223_086:0580b05": "故成此大智所有功德不離本處而能示現如是等",
    "X04n0223_086:0580b06": "事是為第四所作業菩薩摩訶薩住兜率天十方一",
    "X04n0223_086:0580b07": "切兜率天宮諸菩薩眾皆悉來集恭敬圍遶爾時菩",
    "X04n0223_086:0580b08": "薩摩訶薩欲令彼諸菩薩皆滿其願生歡喜故隨彼",
    "X04n0223_086:0580b09": "菩薩所應住地所行所斷所修所證演說法門彼諸",
    "X04n0223_086:0580b10": "菩薩聞說法已皆大歡喜得未曾有各還本土所住",
    "X04n0223_086:0580b11": "宮殿是為第五所作業菩薩摩訶薩住兜率天時欲",
    "X04n0223_086:0580b12": "界主天魔波旬為欲壞亂菩薩業故眷屬圍遶詣菩",
    "X04n0223_086:0580b13": "薩所爾時菩薩為摧伏魔軍故住金剛道所攝般若",
    "X04n0223_086:0580b14": "波羅蜜方便善巧智慧門以柔輭麤獷二種語而為",
    "X04n0223_086:0580b15": "說法令魔波旬不得其便魔見菩薩自在威力皆發",
    "X04n0223_086:0580b16": "阿耨多羅三藐三菩提心是為第六所作業菩薩摩",
    "X04n0223_086:0580b17": "訶薩住兜率天知欲界諸天子不樂聞法爾時菩薩",
    "X04n0223_086:0580b18": "出大音聲徧告之言今日菩薩當於宮中現希有事",
    "X04n0223_086:0580b19": "若欲見者宜速往詣時諸天子聞是語已無量百千",
    "X04n0223_086:0580b20": "億那由他皆來集會爾時菩薩見諸天眾皆來集已",
    "X04n0223_086:0580b21": "為現宮中諸希有事彼諸天子曾未見聞既得見已",
    "X04n0223_086:0580b22": "皆大歡喜其心醉沒又於樂中出聲告言諸仁者一",
    "X04n0223_086:0580b23": "切諸行皆悉無常一切諸行皆悉是苦一切諸法皆",
    "X04n0223_086:0580b24": "悉無我涅槃寂滅又復告言汝等皆應修菩薩行皆",
    "X04n0223_086:0580c01": "當圓滿一切智智彼諸天子聞此法音憂歎咨嗟而",
    "X04n0223_086:0580c02": "生厭離靡不皆發菩提之心是為第七所作業菩薩",
    "X04n0223_086:0580c03": "摩訶薩住兜率宮不捨本處悉能往詣十方無量一",
    "X04n0223_086:0580c04": "切佛所見諸如來親近禮拜恭敬聽法爾時諸佛欲",
    "X04n0223_086:0580c05": "令菩薩獲得最上灌頂法故為說菩薩地名一切神",
    "X04n0223_086:0580c06": "通以一念相應慧具足一切最勝功德入一切智智",
    "X04n0223_086:0580c07": "位是為第八所作業菩薩摩訶薩住兜率宮為欲供",
    "X04n0223_086:0580c08": "養諸如來故以大神力興起種種諸供養具名殊勝",
    "X04n0223_086:0580c09": "可樂徧法界虗空界一切世界供養諸佛彼世界中",
    "X04n0223_086:0580c10": "無量眾生見此供養皆發阿耨多羅三藐三菩提心",
    "X04n0223_086:0580c11": "是為第九所作業菩薩摩訶薩住兜率天出無量無",
    "X04n0223_086:0580c12": "邊如幻如影法門周徧十方一切世界示現種種色",
    "X04n0223_086:0580c13": "種種相種種形體種種威儀種種事業種種方便種",
    "X04n0223_086:0580c14": "種譬喻種種言說隨眾生心皆令歡喜是為第十所",
    "X04n0223_086:0580c15": "作業佛子是為菩薩摩訶薩住兜率天十種所作業",
    "X04n0223_086:0580c16": "若諸菩薩成就此法則能於後下生人間佛子菩薩",
    "X04n0223_086:0580c17": "摩訶薩於兜率天將下生時現十種事何等為十佛",
    "X04n0223_086:0580c18": "子菩薩摩訶薩於兜率天下生之時從於足下放大",
    "X04n0223_086:0580c19": "光明名安樂莊嚴普照三千大千世界一切惡趣諸",
    "X04n0223_086:0580c20": "難眾生觸斯光者莫不皆得離苦安樂得安樂已悉",
    "X04n0223_086:0580c21": "知將有奇特大人出興于世是為第一所示現事佛",
    "X04n0223_086:0580c22": "子菩薩摩訶薩於兜率天下生之時從於眉間白毫",
    "X04n0223_086:0580c23": "相中放大光明名曰覺悟普照三千大千世界照彼",
    "X04n0223_086:0580c24": "宿世一切同行諸菩薩身彼諸菩薩蒙光照已咸知",
    "X04n0223_086:0581a01": "菩薩將欲下生各各出興無量供具詣菩薩所而為",
    "X04n0223_086:0581a02": "供養是為第二所示現事佛子菩薩摩訶薩於兜率",
    "X04n0223_086:0581a03": "天將下生時於右掌中放大光明名清淨境界悉能",
    "X04n0223_086:0581a04": "嚴淨一切三千大千世界其中若有已得無漏諸辟",
    "X04n0223_086:0581a05": "支佛覺斯光者即捨壽命若不覺者光明力故徙置",
    "X04n0223_086:0581a06": "他方餘世界中一切諸魔及諸外道有見眾生皆亦",
    "X04n0223_086:0581a07": "徙置他方世界唯除諸佛神力所持應化眾生是為",
    "X04n0223_086:0581a08": "第三所示現事佛子菩薩摩訶薩於兜率天將下生",
    "X04n0223_086:0581a09": "時從其兩膝放大光明名清淨莊嚴普照一切諸天",
    "X04n0223_086:0581a10": "宮殿下從護世上至淨居靡不周徧彼諸天等咸知",
    "X04n0223_086:0581a11": "菩薩於兜率天將欲下生俱懷戀慕悲歎憂惱各持",
    "X04n0223_086:0581a12": "種種華鬘衣服塗香末香幡蓋妓樂詣菩薩所恭敬",
    "X04n0223_086:0581a13": "供養隨逐下生乃至涅槃是為第四所示現事佛子",
    "X04n0223_086:0581a14": "菩薩摩訶薩在兜率天將下生時於卍字金剛莊嚴",
    "X04n0223_086:0581a15": "心藏中放大光明名無能勝幢普照十方一切世界",
    "X04n0223_086:0581a16": "金剛力士時有百億金剛力士皆悉來集隨逐侍衛",
    "X04n0223_086:0581a17": "始於下生乃至涅槃是為第五所示現事佛子菩薩",
    "X04n0223_086:0581a18": "摩訶薩於兜率天將下生時從其身上一切毛孔放",
    "X04n0223_086:0581a19": "大光明名分別眾生普照一切大千世界徧觸一切",
    "X04n0223_086:0581a20": "諸菩薩身復觸一切諸天世人諸菩薩等咸作是念",
    "X04n0223_086:0581a21": "我應住此供養如來教化眾生是為第六所示現事",
    "X04n0223_086:0581a22": "佛子菩薩摩訶薩於兜率天將下生時從大摩尼寶",
    "X04n0223_086:0581a23": "藏殿中放大光明名善住觀察照此菩薩當生之處",
    "X04n0223_086:0581a24": "所託王宮其光照已諸餘菩薩皆共隨逐下閻浮提",
    "X04n0223_086:0581b01": "若於其家若其聚落若其城邑而現受生為欲教化",
    "X04n0223_086:0581b02": "諸眾生故是為第七所示現事佛子菩薩摩訶薩於",
    "X04n0223_086:0581b03": "兜率天臨下生時從天宮殿及大樓閣諸莊嚴中放",
    "X04n0223_086:0581b04": "大光明名一切宮殿清淨莊嚴照所生母腹光明照",
    "X04n0223_086:0581b05": "已令菩薩母安隱快樂具足成就一切功德其母腹",
    "X04n0223_086:0581b06": "中自然而有廣大樓閣大摩尼寶而為莊嚴為欲安",
    "X04n0223_086:0581b07": "處菩薩身故是為第八所示現事佛子菩薩摩訶薩",
    "X04n0223_086:0581b08": "於兜率天臨下生時從兩足下放大光明名為善住",
    "X04n0223_086:0581b09": "若諸天子及諸梵天其命將終蒙光照觸皆得住壽",
    "X04n0223_086:0581b10": "供養菩薩從初下生乃至涅槃是為第九所示現事",
    "X04n0223_086:0581b11": "佛子菩薩摩訶薩於兜率天臨下生時從隨好中放",
    "X04n0223_086:0581b12": "大光明名日月莊嚴示現菩薩種種諸業時諸人天",
    "X04n0223_086:0581b13": "或見菩薩住兜率天或見入胎或見初生或見出家",
    "X04n0223_086:0581b14": "或見成道或見降魔或見轉法輪或見入涅槃是為",
    "X04n0223_086:0581b15": "第十所示現事佛子菩薩摩訶薩於身於座於宮殿",
    "X04n0223_086:0581b16": "於樓閣中放如是等百萬阿僧祇光明悉現種種諸",
    "X04n0223_086:0581b17": "菩薩業現是業已具足一切功德法故從兜率天下",
    "X04n0223_086:0581b18": "生人間佛子菩薩摩訶薩示現處胎有十種事何等",
    "X04n0223_086:0581b19": "為十佛子菩薩摩訶薩為欲成就小心劣解諸眾生",
    "X04n0223_086:0581b20": "故不欲令彼起如是念今此菩薩自然化生智慧善",
    "X04n0223_086:0581b21": "根不從修得是故菩薩示現處胎是為第一事菩薩",
    "X04n0223_086:0581b22": "摩訶薩為成熟父母及諸眷屬宿世同行眾生善根",
    "X04n0223_086:0581b23": "示現處胎何以故彼皆應以見於處胎成熟所有諸",
    "X04n0223_086:0581b24": "善根故是為第二事菩薩摩訶薩入母胎時正念正",
    "X04n0223_086:0581c01": "知無有迷惑住母胎已心恒正念亦無錯亂是為第",
    "X04n0223_086:0581c02": "三事菩薩摩訶薩在母胎中常演說法十方世界諸",
    "X04n0223_086:0581c03": "大菩薩釋梵四王皆來集會悉令獲得無量神力無",
    "X04n0223_086:0581c04": "邊智慧菩薩處胎成就如是辯才勝用是為第四事",
    "X04n0223_086:0581c05": "菩薩摩訶薩在母胎中集大眾會以本願力教化一",
    "X04n0223_086:0581c06": "切諸菩薩眾是為第五事菩薩摩訶薩於人中成佛",
    "X04n0223_086:0581c07": "應具人間最勝受生以此示現處於母胎是為第六",
    "X04n0223_086:0581c08": "事菩薩摩訶薩在母胎中三千大千世界眾生悉見",
    "X04n0223_086:0581c09": "菩薩如明鏡中見其面像爾時大心天龍夜叉乾闥",
    "X04n0223_086:0581c10": "婆阿脩羅迦樓羅緊那羅摩睺羅伽人非人等皆詣",
    "X04n0223_086:0581c11": "菩薩恭敬供養是為第七事菩薩摩訶薩在母胎中",
    "X04n0223_086:0581c12": "他方世界一切最後生菩薩在母胎者皆來共會說",
    "X04n0223_086:0581c13": "大集法門名廣大智慧藏是為第八事菩薩摩訶薩",
    "X04n0223_086:0581c14": "在母胎時入離垢藏三昧以三昧力於母胎中現大",
    "X04n0223_086:0581c15": "宮殿種種嚴飾悉皆妙好兜率天宮不可為比而令",
    "X04n0223_086:0581c16": "母身安隱無患是為第九事菩薩摩訶薩住母胎時",
    "X04n0223_086:0581c17": "以大威力興供養具名開大福德離垢藏普徧十方",
    "X04n0223_086:0581c18": "一切世界供養一切諸佛如來彼諸如來咸為演說",
    "X04n0223_086:0581c19": "無邊菩薩住處法界藏是為第十事佛子是為菩薩",
    "X04n0223_086:0581c20": "摩訶薩示現處胎十種事若諸菩薩了達此法則能",
    "X04n0223_086:0581c21": "示現甚微細趣。",
    "X04n0223_086:0581c23": "大方廣佛新華嚴經合論卷第八十六"
}