{
    "T28n1546_012:0085a02": "阿毘曇毘婆沙論卷第十二",
    "T28n1546_012:0085a04": "迦旃延子造 五百羅漢釋",
    "T28n1546_012:0085a05": "北涼天竺沙門浮陀跋摩",
    "T28n1546_012:0085a06": "共道泰等譯",
    "T28n1546_012:0085a07": "雜犍度智品之八",
    "T28n1546_012:0085a08": "[0085a08] ◎云何所作因。乃至廣說。問曰。何以作此論。",
    "T28n1546_012:0085a09": "答曰。為止諸法生時無所作者意。亦明法生",
    "T28n1546_012:0085a10": "時因所作而作此論。",
    "T28n1546_012:0085a11": "[0085a11] 云何所作因。眼緣色生眼識。彼識以眼作所",
    "T28n1546_012:0085a12": "作因。亦以色。亦以相應共有法。亦以耳聲。乃",
    "T28n1546_012:0085a13": "至意識相應共有法。作所作因。如眼識乃至",
    "T28n1546_012:0085a14": "意識亦如是。應說如是等。不應說色法無色",
    "T28n1546_012:0085a15": "法等。所以者何。此六二法。攝一切法。以善",
    "T28n1546_012:0085a16": "說善解。應作是說。而不說者有何意。答曰。初",
    "T28n1546_012:0085a17": "是廣說。後是略說。初是別說。後是總說。初是",
    "T28n1546_012:0085a18": "分別。後不分別。初說是次第。後非次第。問",
    "T28n1546_012:0085a19": "曰。何以不作是說。云何所作因。答曰。一切法",
    "T28n1546_012:0085a20": "有自體過故。若說一切法是所作因。自體亦",
    "T28n1546_012:0085a21": "在一切中。欲令無如是過故。不作是說。眼緣",
    "T28n1546_012:0085a22": "色生眼識。問曰。除自體餘一切法亦是緣。能",
    "T28n1546_012:0085a23": "生眼識。何以但言眼緣色生眼識耶。答曰。取",
    "T28n1546_012:0085a24": "眼識所依。取眼識所緣故。復次以眼色與眼",
    "T28n1546_012:0085a25": "識作近威勢緣故。作如是說。眼色與眼識。作",
    "T28n1546_012:0085a26": "近威勢緣。勝眼識俱生生等。是故作是說。除",
    "T28n1546_012:0085a27": "其自體問曰。何故自體不作所作因。答曰。非",
    "T28n1546_012:0085a28": "其田器。乃至廣說。復有說者。一切法除其自",
    "T28n1546_012:0085a29": "體。於他法作緣。自體於自體。無損無益。無",
    "T28n1546_012:0085b01": "增無減。無進無退。復有說者。無有差別過。",
    "T28n1546_012:0085b02": "所以者何。因即是果。作即作事。成即成事。乃",
    "T28n1546_012:0085b03": "至生即生事。復次自體不能與自體作依。復",
    "T28n1546_012:0085b04": "次自體不於自體作尊勝。復次與世現見法相",
    "T28n1546_012:0085b05": "違。世現見。眼不自見。指端不能自觸。刀不",
    "T28n1546_012:0085b06": "能自割。多力之人。不能自負。彼亦如是。復",
    "T28n1546_012:0085b07": "有說者。不障礙義。是所作因義。自體障礙。自",
    "T28n1546_012:0085b08": "體障礙有二種。一者假名。二者真實。假名障",
    "T28n1546_012:0085b09": "礙者。如人在床座上。真實障礙者。如自體障",
    "T28n1546_012:0085b10": "礙。自體復有說者。若自體作所作因者復違",
    "T28n1546_012:0085b11": "佛經。如經說無明緣行乃至廣說。若自體作",
    "T28n1546_012:0085b12": "所作因者。則無明緣。無明不緣行。乃至生緣。",
    "T28n1546_012:0085b13": "生不緣老死。如經說眼緣色生眼識。不應眼",
    "T28n1546_012:0085b14": "緣色生眼識。應緣眼識生眼識。欲令無如是",
    "T28n1546_012:0085b15": "過故。自體不作所作因。",
    "T28n1546_012:0085b16": "[0085b16] 所作因即是威勢緣。云何威勢緣。如說。此法",
    "T28n1546_012:0085b17": "與彼法作威勢緣。或時此法不與彼法作威",
    "T28n1546_012:0085b18": "勢緣耶。答曰。無也。問曰。法生時除自體。餘",
    "T28n1546_012:0085b19": "一切法。是威勢緣和合。則生無有。不和合時。",
    "T28n1546_012:0085b20": "何以不數數生。尊者和須蜜說曰。法生時有",
    "T28n1546_012:0085b21": "一和合。無二無多。法滅時亦一和合。無二無",
    "T28n1546_012:0085b22": "多。復有說者。法生已餘生法多。彼法無力能",
    "T28n1546_012:0085b23": "更生。如人墮河欲起復墮一河彼亦如是。尊",
    "T28n1546_012:0085b24": "者佛陀提婆說曰。一和合能生一事。無有一事",
    "T28n1546_012:0085b25": "能生二果。問曰。威勢緣體性是何。答曰。一切",
    "T28n1546_012:0085b26": "法。問曰。云何是威勢緣義。答曰。多勝義。是",
    "T28n1546_012:0085b27": "威勢緣義。問曰。如波伽羅那說。云何境界緣。",
    "T28n1546_012:0085b28": "云何威勢緣。答曰。一切法。此有何多勝。答曰。",
    "T28n1546_012:0085b29": "若以境界。若以前物言之。則無多勝。若以剎",
    "T28n1546_012:0085c01": "那。則有多勝。若緣一切法無我。此法何所不",
    "T28n1546_012:0085c02": "緣。答曰。不緣自體。自體不緣相應共有。誰",
    "T28n1546_012:0085c03": "不作威勢。唯自體。",
    "T28n1546_012:0085c04": "[0085c04] 威勢緣。即是所作因。云何是所作因義。答曰。",
    "T28n1546_012:0085c05": "如先說。不障礙義。是所作因義。問曰。若不障",
    "T28n1546_012:0085c06": "礙義。是所作因義者。如人陰界入障礙人趣。",
    "T28n1546_012:0085c07": "餘趣不能障礙。如眼識障礙所依處。餘識不生",
    "T28n1546_012:0085c08": "處所。有房舍樹木。則餘房舍樹木不生。若如",
    "T28n1546_012:0085c09": "是者云何不障礙義。是所作因義。答曰。以如",
    "T28n1546_012:0085c10": "所說故。不障礙義。是所作因義。如義言。人中",
    "T28n1546_012:0085c11": "陰界入。語餘趣陰界入言。我障礙人趣。不障",
    "T28n1546_012:0085c12": "礙餘趣使汝餘趣得生。如是眼識語餘識言。",
    "T28n1546_012:0085c13": "我障礙眼處所不障礙餘處所。使汝得生。一房",
    "T28n1546_012:0085c14": "舍樹木。語餘房舍樹木言。我障礙此處所。不",
    "T28n1546_012:0085c15": "障礙餘處所。使汝得成。以是事故。不障礙義。",
    "T28n1546_012:0085c16": "是所作因義。五陰生時。一切法。與威勢緣。若",
    "T28n1546_012:0085c17": "有一法不隨順者則不生。問曰。如色法生時",
    "T28n1546_012:0085c18": "一切法與威勢緣。無色法生時。一切法亦與威",
    "T28n1546_012:0085c19": "勢緣不。若無色法生時。一切法與威勢緣。色",
    "T28n1546_012:0085c20": "法生時。一切法亦與威勢緣不。答曰。不也。若",
    "T28n1546_012:0085c21": "與色法威勢緣時。與無色法威勢緣亦爾者。",
    "T28n1546_012:0085c22": "一切法皆是色耶。若與無色法威勢緣時。與",
    "T28n1546_012:0085c23": "色法作威勢緣亦爾者。一切法皆是無色耶。",
    "T28n1546_012:0085c24": "[0085c24] 阿毘曇者作如是說。法生時有因故生。滅時",
    "T28n1546_012:0085c25": "有因故滅。有緣故生。有緣故滅。有事故生有",
    "T28n1546_012:0085c26": "事故滅。譬喻者作如是說。法生時有因故生。",
    "T28n1546_012:0085c27": "法滅時無因故滅。有緣故生。無緣故滅。有事",
    "T28n1546_012:0085c28": "故生。無事故滅。我不說滅法有因緣應說。喻",
    "T28n1546_012:0085c29": "如射箭空中。去時用力。墮時不用力。誰作其",
    "T28n1546_012:0086a01": "因。如陶家輪。轉時用力。住時不用力。誰作其",
    "T28n1546_012:0086a02": "因評曰。不應作是說。如前說者好。問曰。若",
    "T28n1546_012:0086a03": "然者譬喻者說喻云何通。答曰。此不必須通。",
    "T28n1546_012:0086a04": "所以者何。此非修多羅毘尼阿毘曇。不可以",
    "T28n1546_012:0086a05": "世間現喻難賢聖法。世俗法異。賢聖法異。若",
    "T28n1546_012:0086a06": "欲通者當云何通。答曰。彼箭墮亦有因。以何",
    "T28n1546_012:0086a07": "為因。箭去時若楯等種種餘物障礙使墮。即",
    "T28n1546_012:0086a08": "是其因。設無障礙者。用力射時。即是其因。若",
    "T28n1546_012:0086a09": "無射者。何由而墮。如是陶家輪轉。若以手等",
    "T28n1546_012:0086a10": "餘物持令不行。即是其因。設無手等持者。先",
    "T28n1546_012:0086a11": "用力轉時。即是其因。若無轉者。何由而住。問",
    "T28n1546_012:0086a12": "曰。若法生亦有因。滅亦有因。乃至廣說。何以",
    "T28n1546_012:0086a13": "生時不滅。滅時不生。尊者和須蜜說曰。生時",
    "T28n1546_012:0086a14": "和合異。滅時和合異。復有說者。法生時作緣",
    "T28n1546_012:0086a15": "異。法滅時作緣異。云何生時異。生時作緣則",
    "T28n1546_012:0086a16": "隨順。滅時作緣則不隨順。猶如外國皆夏安",
    "T28n1546_012:0086a17": "居時。多持衣&#x9262;從一寺至一寺。爾時諸賊善",
    "T28n1546_012:0086a18": "取其相。此諸比丘。出在曠野有人之處。諸賊",
    "T28n1546_012:0086a19": "親近禮拜而隨順之。前至嶮難無人之處。劫",
    "T28n1546_012:0086a20": "其衣&#x9262;而不隨順。彼亦如是。",
    "T28n1546_012:0086a21": "[0086a21] 一法與多法。作所作因。多法亦與一法作所",
    "T28n1546_012:0086a22": "作因。問曰。一法與多法作因時。為如一法與",
    "T28n1546_012:0086a23": "耶。為如多法與耶。多法與一法作因時。為如",
    "T28n1546_012:0086a24": "多法與耶。為如一法與耶。若如一法與多法",
    "T28n1546_012:0086a25": "作因者。云何非一因果。若如多法與一法作",
    "T28n1546_012:0086a26": "因者。云何一法不作多果。多法與一法作威",
    "T28n1546_012:0086a27": "勢緣時云何作。為如多法與耶。為如一法與",
    "T28n1546_012:0086a28": "耶。若如多法與一法作威勢緣者。云何不多",
    "T28n1546_012:0086a29": "因多果。若如一法與者。云何多法作一法耶。",
    "T28n1546_012:0086b01": "評曰。應作是說。一法如多法與威勢緣。多法",
    "T28n1546_012:0086b02": "如一法與威勢緣。問曰。若然者云何多不作",
    "T28n1546_012:0086b03": "一。一不作多。答曰。如我義。一亦作多多亦作",
    "T28n1546_012:0086b04": "一。以所作因義。不以法體有異。",
    "T28n1546_012:0086b05": "[0086b05] 過去法與未來現在法。作近所作因。義言過",
    "T28n1546_012:0086b06": "去法語未來現在法言。若我不與汝等作所",
    "T28n1546_012:0086b07": "作因者。則汝無因。一切有為法。無有無因者。",
    "T28n1546_012:0086b08": "現在法與過去未來法。作近所作因。義言現",
    "T28n1546_012:0086b09": "在法語過去未來法言。若我不與汝等作所作",
    "T28n1546_012:0086b10": "因者。則汝過去法無果。未來法無因。一切有",
    "T28n1546_012:0086b11": "為法。無有無果無因者。過去法是未來現在",
    "T28n1546_012:0086b12": "法所作因。未來現在法。是過去法果。未來法",
    "T28n1546_012:0086b13": "是過去現在法所作因。過去現在法。非未來",
    "T28n1546_012:0086b14": "果。所以者何。果法若俱若在後。過去現在。於",
    "T28n1546_012:0086b15": "未來法。不俱不在後。現在法與過去未來法。",
    "T28n1546_012:0086b16": "作所作因。未來法作所作因。未來法與現在",
    "T28n1546_012:0086b17": "法作果。過去法非果。所以者何。果法若俱若",
    "T28n1546_012:0086b18": "在後。過去法於現在法。不俱不在後。色法",
    "T28n1546_012:0086b19": "與色法。作所作因。作威勢果。色法與無色法。",
    "T28n1546_012:0086b20": "作所作因及威勢果。無色法與無色法。作所",
    "T28n1546_012:0086b21": "作因及威勢果。無色法與色法。作所作因及",
    "T28n1546_012:0086b22": "威勢果。如是可見與可見。可見與不可見。",
    "T28n1546_012:0086b23": "不可見與不可見。不可見與可見。作所作因",
    "T28n1546_012:0086b24": "及威勢果。有對無對有漏無漏亦如是。有為",
    "T28n1546_012:0086b25": "法與有為法。作所作因及威勢果。有為法與",
    "T28n1546_012:0086b26": "無為法。作威勢果。不作所作因。無為法與無",
    "T28n1546_012:0086b27": "為法。不作所作因。不作威勢果。無為法與有",
    "T28n1546_012:0086b28": "為法。作所作因。不作威勢果。問曰。何以故有",
    "T28n1546_012:0086b29": "為法有因有緣。無為法無因無緣。答曰。有為",
    "T28n1546_012:0086b30": "法性羸劣須因緣。無為法性猛健不須因緣。",
    "T28n1546_012:0086c01": "如人羸劣依他而住。如人猛健不依他住。彼",
    "T28n1546_012:0086c02": "亦如是。復次有為法有所作故須因緣。無為",
    "T28n1546_012:0086c03": "法無所作故不須因緣。如掘者須钁。如刈",
    "T28n1546_012:0086c04": "者須鎌。彼亦如是。復次有為法隨世行。能",
    "T28n1546_012:0086c05": "取果能知緣。故須因緣。無為法不隨世行。廣",
    "T28n1546_012:0086c06": "說如上。如人遠行須糧不遠行者不須糧。彼",
    "T28n1546_012:0086c07": "亦如是。復次有為法如王及眷屬。如因陀",
    "T28n1546_012:0086c08": "羅及眷屬。故須因緣。無為法如王。不如王",
    "T28n1546_012:0086c09": "眷屬。如因陀羅。不如因陀羅眷屬。故不須",
    "T28n1546_012:0086c10": "因緣。問曰。有為法不生。為是有為留難故不",
    "T28n1546_012:0086c11": "生。為是無為留難故不生耶。答曰。有為留",
    "T28n1546_012:0086c12": "難故不生。非無為法。無為法威勢緣不與他",
    "T28n1546_012:0086c13": "不生法作留難。若生隨順作緣。如潢池邊。",
    "T28n1546_012:0086c14": "剋木作師子口摩竭魚口。水在中流出。水不",
    "T28n1546_012:0086c15": "流時。非此口中為作留難。自有餘緣。令水不",
    "T28n1546_012:0086c16": "流。水若流時。為作所依。彼亦如是。問曰。無",
    "T28n1546_012:0086c17": "為法與有為法二種緣。謂境界緣。威勢緣。無",
    "T28n1546_012:0086c18": "為法與他作近威勢緣時。為與有緣者。為與",
    "T28n1546_012:0086c19": "無緣者。答曰。或有說者。與有緣者不與無緣",
    "T28n1546_012:0086c20": "者。評曰。不應作是說。應作是說。與他作威勢",
    "T28n1546_012:0086c21": "緣。等無有異。如小豆聚境界緣。或與或不與。",
    "T28n1546_012:0086c22": "有緣法則與。無緣法則不與。",
    "T28n1546_012:0086c23": "[0086c23] 善法與善法。作近所作因。善法與不善法。作",
    "T28n1546_012:0086c24": "近所作因。不善法與不善法。作近所作因。◎",
    "T28n1546_012:0086c25": "[0086c25] ◎不善法與善法作近所作因。善法與善法",
    "T28n1546_012:0086c26": "作近所作因者。以善業故生大富長者商主",
    "T28n1546_012:0086c27": "家。其家諸人好樂行善。以親近故亦好行善。",
    "T28n1546_012:0086c28": "是名善與善作近所作因。善與不善作近所",
    "T28n1546_012:0086c29": "作因者。以善業故生王若大臣家。其家諸人",
    "T28n1546_012:0087a01": "好行諸惡。以親近故亦好行諸惡。是名善與",
    "T28n1546_012:0087a02": "不善作近所作因。不善與不善作近所作因",
    "T28n1546_012:0087a03": "者。以不善業故生惡戒家。以親近故常作諸",
    "T28n1546_012:0087a04": "惡。是名不善與不善作近所作因。不善與善",
    "T28n1546_012:0087a05": "作近所作因者。以不善業故身生重患。以厭",
    "T28n1546_012:0087a06": "患故修行於善。是名不善與善作近所作因。",
    "T28n1546_012:0087a07": "[0087a07] 內法與內法作近所作因。內法與外法。外法",
    "T28n1546_012:0087a08": "與外法。外法與內法作近所作因。內法與內",
    "T28n1546_012:0087a09": "法作近所作因者。如一人能供足多人。內法",
    "T28n1546_012:0087a10": "與外法作近所作因者。如人種外種子。外與",
    "T28n1546_012:0087a11": "外者。如糞土水等長養苗稼。外與內者。如以",
    "T28n1546_012:0087a12": "飲食等長養眾生身。如是眾生數與眾生數。",
    "T28n1546_012:0087a13": "眾生數與非眾生數。非眾生數與非眾生數。",
    "T28n1546_012:0087a14": "非眾生數與眾生數。廣說如上。",
    "T28n1546_012:0087a15": "[0087a15] 一趣能長養五趣。如多人食一羊肉。或有行",
    "T28n1546_012:0087a16": "善或有行惡。行善者能長養二趣。謂天趣人",
    "T28n1546_012:0087a17": "趣。行惡者長養三趣。謂地獄畜生餓鬼。",
    "T28n1546_012:0087a18": "[0087a18] 問曰。如一人殺生一切眾生盡與作所作因。",
    "T28n1546_012:0087a19": "何以有得殺罪有不得者。答曰。若作殺方便。",
    "T28n1546_012:0087a20": "亦滿殺果得殺罪。若不作方便。不滿殺果。不",
    "T28n1546_012:0087a21": "得殺罪。復次若有惡心。而得殺罪。若無惡心",
    "T28n1546_012:0087a22": "殺心。不得殺罪。問曰。如一眾生不與取一切",
    "T28n1546_012:0087a23": "眾生與作所作因。何以有得不與取罪。有不",
    "T28n1546_012:0087a24": "得者。答曰。若作方便。滿其果者。得不與取罪。",
    "T28n1546_012:0087a25": "不作方便。不滿其果。不得不與取罪。復次若",
    "T28n1546_012:0087a26": "以貪心取他物想。得不與取罪不者不得。",
    "T28n1546_012:0087a27": "[0087a27] 問曰。如外物是一切眾生威勢所生。何以或",
    "T28n1546_012:0087a28": "於他邊得不與取罪。或不得耶。答曰。有功",
    "T28n1546_012:0087a29": "用果威勢果者。是人邊得不與取罪。唯有威",
    "T28n1546_012:0087b01": "勢果無功用果者。是人邊不得不與取罪。復",
    "T28n1546_012:0087b02": "次於物作己有想。是人邊得罪。於物不作己",
    "T28n1546_012:0087b03": "有想者。是人邊不得罪。問曰。威勢果。功用",
    "T28n1546_012:0087b04": "果。有何差別。答曰。作者是功用果。食者是威",
    "T28n1546_012:0087b05": "勢果。如農夫種。作者是功用果非威勢果。",
    "T28n1546_012:0087b06": "食其子實者。是威勢果非功用果。",
    "T28n1546_012:0087b07": "[0087b07] 問曰。如四天下須彌山等外物。是一切眾生",
    "T28n1546_012:0087b08": "業威勢故生。眾生有得涅槃者。此物等何故",
    "T28n1546_012:0087b09": "不減少耶。尊者和須蜜說曰。有餘世界眾生",
    "T28n1546_012:0087b10": "來生此間。以其業勢力故。使不減少。復次是",
    "T28n1546_012:0087b11": "一切眾生業勢力故生。設令唯有一眾生在。",
    "T28n1546_012:0087b12": "猶不減少。所以者何。彼亦有業威勢。在其中",
    "T28n1546_012:0087b13": "故。何況阿僧祇那由他眾生在。如尊貴人。業",
    "T28n1546_012:0087b14": "威勢故。生園林樓觀象馬車乘。如是眾生數",
    "T28n1546_012:0087b15": "非眾生數物等。其人雖死此物不減。彼亦如",
    "T28n1546_012:0087b16": "是。尊者佛陀提婆說曰。以過去業故。所以不",
    "T28n1546_012:0087b17": "減少。問曰。如一轉輪聖王。王四天下。而得自",
    "T28n1546_012:0087b18": "在。彼是何業報耶。答曰。是造生處業果報。問",
    "T28n1546_012:0087b19": "曰。為所作因多。為所作因果多。答曰。所作因",
    "T28n1546_012:0087b20": "多。非所作因果。所以者何。所作因是一切法。",
    "T28n1546_012:0087b21": "所作因果是有為法以是事故。作如是論。頗",
    "T28n1546_012:0087b22": "法非是因非次第非境界非威勢耶。答曰。有",
    "T28n1546_012:0087b23": "自體於自體是也。於他體有耶。答曰。有有為",
    "T28n1546_012:0087b24": "於無為。無為於無為。",
    "T28n1546_012:0087b25": "[0087b25] 佛經說有三種威勢。所謂世威勢我威勢法",
    "T28n1546_012:0087b26": "威勢。世威勢者。猶如有一煩惱現在前境界",
    "T28n1546_012:0087b27": "易得。為世人譏嫌故。不作惡業。我威勢者。猶",
    "T28n1546_012:0087b28": "如有一煩惱現在前境界易得。為我不墮惡",
    "T28n1546_012:0087b29": "道故。不作惡業。法威勢者。猶如有一煩惱現",
    "T28n1546_012:0087c01": "在前境界易得。彼以多聞故。不作惡業。亦令",
    "T28n1546_012:0087c02": "世人不譏嫌故。不作惡業。問曰。此三何以說",
    "T28n1546_012:0087c03": "名威勢。答曰。以能近生善法故。一切眾生。威",
    "T28n1546_012:0087c04": "勢盡故死。除佛世尊威勢不盡而般涅槃。",
    "T28n1546_012:0087c05": "[0087c05] 問曰。所作因為有增減不。答曰有。如有多人",
    "T28n1546_012:0087c06": "挽大材時。其中或有盡手足力者。有不多用",
    "T28n1546_012:0087c07": "力者。如&#x7AEA;大塔住時。&#x7CFA;索其中。有急有緩。",
    "T28n1546_012:0087c08": "如是等是名外法有增減。如與親里所作因",
    "T28n1546_012:0087c09": "及供給所須。則勝他人。是名內法有增減。",
    "T28n1546_012:0087c10": "[0087c10] 若是因緣。亦是次第緣。亦是境界緣。亦是威",
    "T28n1546_012:0087c11": "勢緣。如是一一緣。應次第有四緣義問曰。若",
    "T28n1546_012:0087c12": "然者云何有四緣體。答曰。以所作故有四。非",
    "T28n1546_012:0087c13": "以物體故有四。其事云何。如前剎那使後剎",
    "T28n1546_012:0087c14": "那增長。名曰因緣前作次第緣。令後者生名",
    "T28n1546_012:0087c15": "次第緣。後能緣前是境界緣。不為他作障礙",
    "T28n1546_012:0087c16": "是威勢緣。因緣如種子法。次第緣是開導法。",
    "T28n1546_012:0087c17": "境界緣是執杖法。威勢緣是不障礙法。總而",
    "T28n1546_012:0087c18": "言之因緣有四緣義。非一一法從因緣生。盡",
    "T28n1546_012:0087c19": "有四緣義。",
    "T28n1546_012:0087c20": "[0087c20] 問曰。因之與緣。有何差別。尊者和須蜜說曰。",
    "T28n1546_012:0087c21": "因即是緣。若有此則有是。亦是因亦是緣。世",
    "T28n1546_012:0087c22": "尊亦說。阿難有如是因如是緣。如是作生。為",
    "T28n1546_012:0087c23": "老死因。問曰。若有此則有是。是因是緣者。如",
    "T28n1546_012:0087c24": "人見瓶生覺心。瓶是覺因耶。答曰。不以有瓶",
    "T28n1546_012:0087c25": "是覺因。所以者何。自有瓶不生覺心。和合乃",
    "T28n1546_012:0087c26": "生覺心。和合是覺緣非瓶。復有說者。和合是",
    "T28n1546_012:0087c27": "因。和合事是緣。問曰。若一不為因。多亦不為",
    "T28n1546_012:0087c28": "因。答曰。如一一事。不能為因。和合眾事。則",
    "T28n1546_012:0087c29": "能為因。其事云何。如一一事不名和合。眾事",
    "T28n1546_012:0088a01": "集故乃名和合彼亦如是。復有說者。相似是",
    "T28n1546_012:0088a02": "因。不相似是緣。相似者如麥似麥。如火似火。",
    "T28n1546_012:0088a03": "問曰。麥與麥牙。有何相似。答曰。總而言之",
    "T28n1546_012:0088a04": "麥是牙因。問曰。若然者四大因等。總而言",
    "T28n1546_012:0088a05": "之亦是牙因耶。復有說者。近者是因遠者是",
    "T28n1546_012:0088a06": "緣。問曰。若然者因之與緣。無有差別。所以者",
    "T28n1546_012:0088a07": "何。如心次第生善心是因。不名為緣耶。復",
    "T28n1546_012:0088a08": "有說者。不共者是因。共者是緣。問曰。若然者",
    "T28n1546_012:0088a09": "麥亦是牙。亦是爛壞。彼復是緣耶。如眼是",
    "T28n1546_012:0088a10": "眼識生處。不共餘識。彼眼復是眼識因耶。復",
    "T28n1546_012:0088a11": "有說者。生是因隨生是緣。問曰。若然者生不",
    "T28n1546_012:0088a12": "是緣。隨生不是因耶。復有說者。自體長養是",
    "T28n1546_012:0088a13": "因。他體長養是緣。問曰。若然者現在善心緣",
    "T28n1546_012:0088a14": "於善法。唯名為因。不名為緣耶。尊者佛陀",
    "T28n1546_012:0088a15": "提婆說曰作是因所作是緣。復有說者。相似",
    "T28n1546_012:0088a16": "是因。不相似是緣復有說者。近者是因遠者",
    "T28n1546_012:0088a17": "是緣。如近遠彼此亦如是。此所作因。定是一",
    "T28n1546_012:0088a18": "切法果。是威勢果。問曰。若有相應因亦有共",
    "T28n1546_012:0088a19": "生因耶。答曰。若有相應因亦有共生因。頗有",
    "T28n1546_012:0088a20": "共生因無相應因耶。答曰。有不相應法共生",
    "T28n1546_012:0088a21": "因。若有相應因。亦有相似因耶。若有相似因。",
    "T28n1546_012:0088a22": "亦有相應因耶。乃至廣作四句。有相應因無",
    "T28n1546_012:0088a23": "相似因者。未來世相應因。有相似因無相應",
    "T28n1546_012:0088a24": "因者。不相應法相似因。有相應因亦有相似因",
    "T28n1546_012:0088a25": "者。相應法相似因。無相應因亦無相似因者。",
    "T28n1546_012:0088a26": "除上爾所事若有相應因亦有一切遍因耶。",
    "T28n1546_012:0088a27": "若有一切遍因。亦有相應因耶。乃至廣作四",
    "T28n1546_012:0088a28": "句。有相應因無一切遍因者。未來世相應因。",
    "T28n1546_012:0088a29": "過去現在非一切遍相應因。一切遍因非相應",
    "T28n1546_012:0088b01": "因者。不相應法一切遍因。相應因一切遍因",
    "T28n1546_012:0088b02": "者。相應法一切遍因。非相應因非。一切遍因",
    "T28n1546_012:0088b03": "者。除上爾所事。若有相應因。亦有報因耶。若",
    "T28n1546_012:0088b04": "有報因。亦有相應因耶。乃至廣作四句。有相",
    "T28n1546_012:0088b05": "應因無報因者。無記無漏相應因。有報因無",
    "T28n1546_012:0088b06": "相應因者。不相應法報因。有相應因亦有報",
    "T28n1546_012:0088b07": "因者。相應報因。非相應因非報因者。除上爾",
    "T28n1546_012:0088b08": "所事。若有相應因亦有所作因耶。答曰。若相",
    "T28n1546_012:0088b09": "應因。亦有所作因。頗有所作因無相應因耶。",
    "T28n1546_012:0088b10": "答曰。有諸不相應法所作因。若有共生因亦",
    "T28n1546_012:0088b11": "有相似因耶。答曰。若有相似因。亦有共生因。",
    "T28n1546_012:0088b12": "頗有共生因無相似因耶。答曰。有未來世共",
    "T28n1546_012:0088b13": "生因。若有共生因亦有一切遍因耶。答曰。若",
    "T28n1546_012:0088b14": "有一切遍因。亦有共生因。頗有共生因無一切",
    "T28n1546_012:0088b15": "遍因耶。答曰。有非一切遍共生因。若有共生",
    "T28n1546_012:0088b16": "因亦有報因耶。答曰。若有報因者。亦有共",
    "T28n1546_012:0088b17": "生因。頗有共生因非報因耶。答曰有。無記無",
    "T28n1546_012:0088b18": "漏共生因。若有共生因亦有所作因耶。答曰。",
    "T28n1546_012:0088b19": "若有共生因。亦有所作因。頗有所作因非共",
    "T28n1546_012:0088b20": "生因耶。答曰有。無為法所作因。若有相似因",
    "T28n1546_012:0088b21": "亦有一切遍因耶。答曰。若有一切遍因亦有",
    "T28n1546_012:0088b22": "相似因。頗有相似因無一切遍因耶。答曰有。",
    "T28n1546_012:0088b23": "非一切遍相似因。有相似因。亦有報因耶。若",
    "T28n1546_012:0088b24": "有報因亦有相似因耶。乃至廣作四句。有相",
    "T28n1546_012:0088b25": "似因無報因者。無記無漏相似因。有報因無",
    "T28n1546_012:0088b26": "相似因者。未來世報因。有相似因亦有報因",
    "T28n1546_012:0088b27": "者。過去現在報因。非相似因非報因者。除",
    "T28n1546_012:0088b28": "上爾所事。若有相似因亦有所作因耶。答曰。",
    "T28n1546_012:0088b29": "若有相似因亦有所作因。頗有所作因非相",
    "T28n1546_012:0088c01": "似因耶。答曰有。未來世無為法所作因。若有",
    "T28n1546_012:0088c02": "一切遍因。亦有報因耶。若有報因。亦有一切",
    "T28n1546_012:0088c03": "遍因耶。乃至廣作四句。一切相遍因非報因",
    "T28n1546_012:0088c04": "者。無記一切遍因。有報因非一切遍因者。未",
    "T28n1546_012:0088c05": "來世報因。過去現在非一切遍報因。一切遍",
    "T28n1546_012:0088c06": "因報因者。一切遍報因。非一切報因非報因",
    "T28n1546_012:0088c07": "者。除上爾所事。若有一切遍因。亦有所作因",
    "T28n1546_012:0088c08": "耶。答曰。若有一切遍因。亦有所作因。頗有所",
    "T28n1546_012:0088c09": "作因。非一切遍因耶。答曰有。未來世過去現",
    "T28n1546_012:0088c10": "在非一切遍無為法所作因。若有報因。亦有",
    "T28n1546_012:0088c11": "所作因耶。答曰。若有報因。亦有所作因。頗有",
    "T28n1546_012:0088c12": "所作因。非報因耶。答曰有。無記無漏所作因。",
    "T28n1546_012:0088c13": "[0088c13] 問曰。此六因。幾色幾非色。答曰。二是非色。",
    "T28n1546_012:0088c14": "謂相應因。一切遍因。餘是色非色。如色非色。",
    "T28n1546_012:0088c15": "相應不相應。有依無依。有勢用無勢用。有緣",
    "T28n1546_012:0088c16": "無緣。有對無對。可見不可見。當知亦如是。",
    "T28n1546_012:0088c17": "問曰。此六因。幾有漏幾無漏。答曰。二有漏。",
    "T28n1546_012:0088c18": "謂一切遍因報因。餘有漏無漏。問曰。此六因。",
    "T28n1546_012:0088c19": "幾有為幾無為。答曰。五是有為。相應因乃至",
    "T28n1546_012:0088c20": "報因。一是有為無為。謂所作因。問曰。此六",
    "T28n1546_012:0088c21": "因。幾過去幾現在幾未來。答曰。二是過去現",
    "T28n1546_012:0088c22": "在謂相似因一切遍因。三在三世。謂相應因共",
    "T28n1546_012:0088c23": "生因報因。一在三世亦不在世。謂所作因。問",
    "T28n1546_012:0088c24": "曰。此六因。幾善幾不善幾無記。答曰。一是不",
    "T28n1546_012:0088c25": "善無記謂一切遍因。一是善不善謂報因。餘",
    "T28n1546_012:0088c26": "是善不善無記。問曰。此六因。幾欲界繫乃至",
    "T28n1546_012:0088c27": "不繫。答曰。三是三界繫。謂一切遍因報因。",
    "T28n1546_012:0088c28": "餘是三界繫不繫。問曰。此六因。幾學幾無學",
    "T28n1546_012:0088c29": "幾非學非無學。答曰。二是非學非無學。謂一",
    "T28n1546_012:0089a01": "切遍因報因。餘是三種。問曰。此六因。幾見道",
    "T28n1546_012:0089a02": "所斷幾修道所斷幾無斷。答曰。一是見道所",
    "T28n1546_012:0089a03": "斷謂一切遍因。一是見道修道斷。謂報因餘",
    "T28n1546_012:0089a04": "是見道斷修道斷不斷。問曰。此六因。幾染污",
    "T28n1546_012:0089a05": "幾不染污。答曰。一是染污。謂一切遍因。餘是",
    "T28n1546_012:0089a06": "染污不染污。如染污不染污。有過無過黑白。",
    "T28n1546_012:0089a07": "隱沒不隱沒退不退。當知亦如是。問曰。此六",
    "T28n1546_012:0089a08": "因。幾有報幾無報。答曰。一是有報謂報因。餘",
    "T28n1546_012:0089a09": "是有報無報相應因共生因。現在世一剎那",
    "T28n1546_012:0089a10": "頃。取果與果。相似因。一切遍因。所作因。現",
    "T28n1546_012:0089a11": "在取果。過去現在與果。一剎那取果。多剎",
    "T28n1546_012:0089a12": "那與果。報因現在取果。過去與果。一剎那取",
    "T28n1546_012:0089a13": "果。多剎那與果。若心有使使有使心。彼使使",
    "T28n1546_012:0089a14": "此心耶。乃至廣說。問曰。何故作此論。答曰。",
    "T28n1546_012:0089a15": "為止一心者論故。彼作是說。有使心無使心。",
    "T28n1546_012:0089a16": "即是一心。所以者何。聖道生時。與使相妨。",
    "T28n1546_012:0089a17": "不與心相妨。如治刀法。與垢相妨。不與刀相",
    "T28n1546_012:0089a18": "妨。如衣器鏡垢。與治法相妨。不與衣器鏡等",
    "T28n1546_012:0089a19": "相妨。如是聖道生時。與使相妨。不與心相妨。",
    "T28n1546_012:0089a20": "乃至聖道未生心則有使。聖道若生心則無",
    "T28n1546_012:0089a21": "使。我人論者作如是說。人縛人解非法縛解。",
    "T28n1546_012:0089a22": "尊者曇摩多羅作如是說。諸使不相應使。亦",
    "T28n1546_012:0089a23": "不緣使。彼作是說。若作緣使相應使無漏法。",
    "T28n1546_012:0089a24": "若作相應使。一切時恒使無不與心心數相",
    "T28n1546_012:0089a25": "應時。以是事故。欲止他義。欲顯己義。欲現",
    "T28n1546_012:0089a26": "與法相相應義故。而作此論也。",
    "T28n1546_012:0089a27": "[0089a27] 若心有使者。有五種心名有使。見苦所斷心。",
    "T28n1546_012:0089a28": "乃至修道所斷心。以二事故。心名有使。一以",
    "T28n1546_012:0089a29": "使性。二以伴性。見苦所斷心。見苦所斷使。有",
    "T28n1546_012:0089b01": "二事使性伴性。見集所斷一切遍使有使性。",
    "T28n1546_012:0089b02": "餘使無使性伴性。見集所斷心。見集所斷",
    "T28n1546_012:0089b03": "使。有二事使性伴性。見苦所斷一切遍使有",
    "T28n1546_012:0089b04": "使性。餘使無使性伴性。見滅所斷心。見滅所",
    "T28n1546_012:0089b05": "斷使。有二事使性伴性。見苦見集所斷一切",
    "T28n1546_012:0089b06": "遍使有使性。餘使無使性伴性。見道所斷亦",
    "T28n1546_012:0089b07": "如是。修道所斷心。修道所斷使。有二事使性",
    "T28n1546_012:0089b08": "伴性。見苦見集所斷一切遍使有使性。餘使",
    "T28n1546_012:0089b09": "無使性伴性。見苦所斷心。與一切遍相應。不",
    "T28n1546_012:0089b10": "一切遍相應。見集所斷亦如是。見滅所斷心。",
    "T28n1546_012:0089b11": "有漏緣使相應。無漏緣使相應。見道所斷亦",
    "T28n1546_012:0089b12": "如是。修道所斷心。染污不染污。彼見苦所斷",
    "T28n1546_012:0089b13": "一切遍使相應心。見苦所斷一切遍使。有二",
    "T28n1546_012:0089b14": "事使性伴性。見苦所斷不一切遍使。見集所",
    "T28n1546_012:0089b15": "斷一切遍使有使性。餘使無使性伴性。見苦",
    "T28n1546_012:0089b16": "所斷不一切遍使相應心不一切遍使。有二",
    "T28n1546_012:0089b17": "事使性伴性。見苦見集所斷一切遍使。有使",
    "T28n1546_012:0089b18": "性無伴性。餘使俱無。見集所斷亦如是。見滅",
    "T28n1546_012:0089b19": "所斷有漏緣使相應心。見滅所斷有漏緣使。",
    "T28n1546_012:0089b20": "有二事使性伴性。見苦見集所斷一切遍使。",
    "T28n1546_012:0089b21": "有使性無伴性。餘使俱無。見滅所斷。無漏緣",
    "T28n1546_012:0089b22": "使相應心。見滅所斷無漏緣使俱有。見滅所",
    "T28n1546_012:0089b23": "斷有漏緣使。見苦見集所斷一切遍使。有使",
    "T28n1546_012:0089b24": "性無伴性。餘使俱無。見道所斷亦如是。修道",
    "T28n1546_012:0089b25": "所斷染污心。修道所斷使俱有。見苦見集所",
    "T28n1546_012:0089b26": "斷一切遍使。有使性無伴性餘使俱無。修道",
    "T28n1546_012:0089b27": "所斷不染污心。修道所斷使。見苦見集所斷",
    "T28n1546_012:0089b28": "一切遍。有使性無伴性性。餘使俱無。彼見",
    "T28n1546_012:0089b29": "苦所斷心有十種。謂五見相應心。疑愛恚慢。",
    "T28n1546_012:0089c01": "不共無明相應心。見集所斷心有七種。謂二",
    "T28n1546_012:0089c02": "見相應心。疑愛恚慢。不共無明相應心。見滅",
    "T28n1546_012:0089c03": "所斷亦如是。見道所斷心有八種。謂三見相",
    "T28n1546_012:0089c04": "應心。疑愛恚慢。不共無明相應心。修道所斷",
    "T28n1546_012:0089c05": "有五種。謂愛恚慢。不共無明相應心。不染污",
    "T28n1546_012:0089c06": "善無記相應心。彼身見相應心。身見身見相",
    "T28n1546_012:0089c07": "應無明。有二事。有使性伴性。餘見苦所斷使。",
    "T28n1546_012:0089c08": "見集所斷一切遍使。有使性無伴性。乃至見",
    "T28n1546_012:0089c09": "苦所斷慢使亦如是。見苦所斷不共無明相應",
    "T28n1546_012:0089c10": "心。見苦所斷不共無明使。有二事使性伴性。",
    "T28n1546_012:0089c11": "餘見苦所斷使。見集所斷一切遍使。有使性",
    "T28n1546_012:0089c12": "無伴性。餘使俱無。見集所斷。亦應如是說。見",
    "T28n1546_012:0089c13": "滅所斷邪見相應心。見滅所斷邪見邪見相",
    "T28n1546_012:0089c14": "應無明。有二事使性伴性。見滅所斷有漏緣",
    "T28n1546_012:0089c15": "使。見苦集所斷一切遍使。有使性無伴性。疑",
    "T28n1546_012:0089c16": "相應心。當知亦如是。見滅所斷見取相應心。",
    "T28n1546_012:0089c17": "見滅所斷見取。見取相應無明俱有。餘見滅",
    "T28n1546_012:0089c18": "所斷有漏緣使。諸一切遍有使性無伴性。餘",
    "T28n1546_012:0089c19": "俱無見滅所斷愛恚慢。當知亦如是。見滅所",
    "T28n1546_012:0089c20": "斷不共無明相應心。見滅所斷不共無明使",
    "T28n1546_012:0089c21": "俱有。見滅所斷有漏緣使。諸一切遍。有使",
    "T28n1546_012:0089c22": "性無伴性。餘使俱無。見道所斷。亦應如是說。",
    "T28n1546_012:0089c23": "修道所斷愛相應心。修道所斷愛。愛相應無",
    "T28n1546_012:0089c24": "明俱有。餘修道所斷使。諸一切遍。有使性",
    "T28n1546_012:0089c25": "無伴性。餘使俱無。修道所斷恚慢。當知亦如",
    "T28n1546_012:0089c26": "是。修道所斷不共無明相應心。修道所斷不",
    "T28n1546_012:0089c27": "共無明俱有。餘修道所斷使。諸一切遍使。有",
    "T28n1546_012:0089c28": "使性無伴性。餘使俱無。修道所斷不染污心。",
    "T28n1546_012:0089c29": "修道所斷使。諸一切遍使。有使性無伴性。餘",
    "T28n1546_012:0090a01": "使俱無。所說是集要毘婆沙。若心有使。三界",
    "T28n1546_012:0090a02": "有五種。使有使心。三界亦有五種。",
    "T28n1546_012:0090a03": "[0090a03] 若心有使使有使心。彼使使此心耶。答曰。或",
    "T28n1546_012:0090a04": "使或不使。云何使。答曰。諸使未斷彼使使此",
    "T28n1546_012:0090a05": "有使心。云何不使。答曰。諸使斷。彼使不使。",
    "T28n1546_012:0090a06": "此有使心。所以者何。諸使未斷故使。斷故不",
    "T28n1546_012:0090a07": "使。",
    "T28n1546_012:0090a08": "[0090a08] 問曰。何故緣使未斷。名有使心。斷則不有。相",
    "T28n1546_012:0090a09": "應使斷與不斷。恒名有使心耶。答曰。先作是",
    "T28n1546_012:0090a10": "說。以二事故。心名有使。一是使性。二是伴",
    "T28n1546_012:0090a11": "性。諸緣使與心。是名使性。不名伴性。若彼",
    "T28n1546_012:0090a12": "得斷。彼使性義亦斷。相應使有二事使性伴",
    "T28n1546_012:0090a13": "性。彼若得斷。使性則斷。伴性不斷。不能除心",
    "T28n1546_012:0090a14": "伴性。如去文闍草皮。尊者和須蜜說曰。相應",
    "T28n1546_012:0090a15": "使心。染污緣使心。不染污相應使無別異。緣",
    "T28n1546_012:0090a16": "使不爾。相應使覆蔽心。緣使不爾。相應使同",
    "T28n1546_012:0090a17": "一所依。同一行。同一緣。緣使不爾。相應使",
    "T28n1546_012:0090a18": "與心同一生一住一滅。緣使不爾。亦同一果",
    "T28n1546_012:0090a19": "一依一報。緣使不爾。相應使與心俱生。緣使",
    "T28n1546_012:0090a20": "不爾。無有能除心相應使。如去文闍草皮。",
    "T28n1546_012:0090a21": "[0090a21] 設使使心即使使。彼有使心耶。答曰。或是彼",
    "T28n1546_012:0090a22": "非異。或是彼是異。是彼非異者。或有說者。具",
    "T28n1546_012:0090a23": "縛凡夫染污心。評曰。不應作是說。所以者",
    "T28n1546_012:0090a24": "何。具縛者可爾。不具亦可爾。染污心可爾。不",
    "T28n1546_012:0090a25": "染污心亦可爾。應作是說。若心不斷。是說為",
    "T28n1546_012:0090a26": "使所使。心名有使。若不為使所使。是說心名",
    "T28n1546_012:0090a27": "無使。是彼是異者。苦智已生。集智未生。若心",
    "T28n1546_012:0090a28": "見苦所斷。見集所斷緣。是彼者見集所斷使",
    "T28n1546_012:0090a29": "所使。是異者。見苦所斷不使。問曰。以何等",
    "T28n1546_012:0090b01": "故。他種說是彼自種說是異。答曰。是故先作",
    "T28n1546_012:0090b02": "是說。設使使心即彼使有心。彼見集所斷使",
    "T28n1546_012:0090b03": "緣使故。說是彼見苦所斷不使故說是異。復",
    "T28n1546_012:0090b04": "有說者。是異者置異處故。云何置異處。斷故",
    "T28n1546_012:0090b05": "說置異處。復有說者。本得自在隨意所作。今",
    "T28n1546_012:0090b06": "者已斷。是故說異。復有說者。今已斷故。更無",
    "T28n1546_012:0090b07": "所為。猶如死人。是故說異。復有說者。聖道力",
    "T28n1546_012:0090b08": "使彼異故說異。問曰。修道中亦有是彼是異",
    "T28n1546_012:0090b09": "何故不說。答曰。或有說者。應說而不說者。當",
    "T28n1546_012:0090b10": "知此義是有餘說。復有說者。若他種是彼自",
    "T28n1546_012:0090b11": "種是異。此中說之。修道所斷自種。是彼自種",
    "T28n1546_012:0090b12": "是異。是故不說。問曰云何緣使。云何相應使。",
    "T28n1546_012:0090b13": "罽賓沙門作如是說。諸使隨所行。如愛於境",
    "T28n1546_012:0090b14": "界愛樂可適。廣說餘使。隨所行亦爾。相應使",
    "T28n1546_012:0090b15": "者。如同罪同繫。西方沙門作如是說。繫縛義。",
    "T28n1546_012:0090b16": "是緣使。親近義。是相應使。尊者婆已說曰。以",
    "T28n1546_012:0090b17": "四事故使名所使。一墮惡意。二如火熱。三如",
    "T28n1546_012:0090b18": "煙塵垢。四是呵責。墮惡意者。如一人作惡令",
    "T28n1546_012:0090b19": "多人亦作。以一煩惱故。令多心心數法盡墮",
    "T28n1546_012:0090b20": "惡意。如火熱者。如火燒鐵丸所著器中其器",
    "T28n1546_012:0090b21": "皆熱。如是煩惱從何心品生令彼皆熱。如煙",
    "T28n1546_012:0090b22": "塵垢者。如煙塵垢所著之處令彼皆污。如是",
    "T28n1546_012:0090b23": "諸煩惱。隨彼生處。令彼心垢污。呵責者。如一",
    "T28n1546_012:0090b24": "比丘作惡令僧受呵責。如是諸使。隨彼生處。",
    "T28n1546_012:0090b25": "令彼心受呵責。云何相應使。答曰。如緣使所",
    "T28n1546_012:0090b26": "使。相應使亦爾。問曰。相應使無緣。云何說如",
    "T28n1546_012:0090b27": "緣使。答曰。相應使雖無緣。有如上四過。問",
    "T28n1546_012:0090b28": "曰。過去未來使能使不耶。答曰。能使。若不",
    "T28n1546_012:0090b29": "使者。無染心現在前。應是無使。人復有說",
    "T28n1546_012:0090c01": "者。出生諸得。如火出煙。過去未來諸結出生。",
    "T28n1546_012:0090c02": "諸得亦復如是。復有說者。若不使者。則違佛",
    "T28n1546_012:0090c03": "經。如經說。佛告摩勒子比丘童子。不知欲事",
    "T28n1546_012:0090c04": "況起欲心。然為欲愛所使。復有說者。以五事。",
    "T28n1546_012:0090c05": "故。過去未來使所使。一不斷其因。二得不斷。",
    "T28n1546_012:0090c06": "三不轉其器。四不知緣。五不得對治。",
    "T28n1546_012:0090c07": "[0090c07] 若心有使。使有使心。彼使此心當斷耶。此說",
    "T28n1546_012:0090c08": "緣使當斷。諸使於緣可制伏。相應使不可制",
    "T28n1546_012:0090c09": "伏。如去文闍草皮。若心有使。乃至廣說。云何",
    "T28n1546_012:0090c10": "斷諸使。於緣不斷不應作是說。諸使於緣不",
    "T28n1546_012:0090c11": "斷。所以者何。先已問故。應作是說。諸使不斷",
    "T28n1546_012:0090c12": "當斷。云何不斷。諸使已斷。及相應使。諸使云",
    "T28n1546_012:0090c13": "何斷。答曰。諸使緣斷。先已現義(先已現義者上言緣使當斷者",
    "T28n1546_012:0090c14": "是也)。今欲說文。諸使於緣生過患。是故制伏於",
    "T28n1546_012:0090c15": "緣。如人好樂博奕喜入酒舍婬舍而可制伏。",
    "T28n1546_012:0090c16": "如是諸使於緣生過患。亦可制伏。如是汝語",
    "T28n1546_012:0090c17": "諸使緣斷耶。此是定他之言。若不定他言。說",
    "T28n1546_012:0090c18": "他過患。反生自過。彼作是說。答曰。如是若作",
    "T28n1546_012:0090c19": "是說。諸使見滅見道所斷無漏緣。此使云何",
    "T28n1546_012:0090c20": "斷。若言此相應使斷。先定言諸使緣斷非相",
    "T28n1546_012:0090c21": "應使。若如所說諸使緣斷者。諸使於緣不生",
    "T28n1546_012:0090c22": "過患。應作是說。諸見滅見道有漏緣使。此使",
    "T28n1546_012:0090c23": "當斷。此使若斷。彼使亦斷。如樹有根莖葉等",
    "T28n1546_012:0090c24": "滋茂。若斷其根莖等。更不滋茂。彼亦如是。問",
    "T28n1546_012:0090c25": "曰。若然者。先定言諸使緣斷。今則明後緣使",
    "T28n1546_012:0090c26": "斷。復有說者。如是使緣斷耶。答曰。諸使若見",
    "T28n1546_012:0090c27": "所緣則斷。若作是說。諸使見滅見道有漏緣",
    "T28n1546_012:0090c28": "使。此使云何斷。若見苦集斷。此使非見苦集",
    "T28n1546_012:0090c29": "時斷。若見滅道斷。此使則不緣滅道應作是",
    "T28n1546_012:0091a01": "說。諸見滅道無漏緣使若斷。彼使亦斷。所以",
    "T28n1546_012:0091a02": "者何。有漏緣使。依無漏緣使。而得增長。若彼",
    "T28n1546_012:0091a03": "無漏緣使斷。此亦斷。如人依材得立。若去其",
    "T28n1546_012:0091a04": "材。是人必墮。彼亦如是。問曰。若然者先定言",
    "T28n1546_012:0091a05": "諸使見緣斷今則明緣使斷。答曰。若爾有何",
    "T28n1546_012:0091a06": "過。諸使見緣則斷。何況所緣斷而彼不斷耶。",
    "T28n1546_012:0091a07": "如果依樹。動樹則墮。何況斷根而不墮耶。彼",
    "T28n1546_012:0091a08": "亦如是。復有說者。如是使緣斷耶。答曰。諸使",
    "T28n1546_012:0091a09": "有緣道所斷。評曰不應作是說。所以者何。世",
    "T28n1546_012:0091a10": "尊說。此八聖道。能斷去來今苦。永無生分。滅",
    "T28n1546_012:0091a11": "盡離欲。得寂滅涅槃。有緣道。無緣道。俱能斷",
    "T28n1546_012:0091a12": "使。尊者奢摩達多說曰。以四事故諸使斷。一",
    "T28n1546_012:0091a13": "以緣斷故。二以後緣故。三以展轉相緣故。",
    "T28n1546_012:0091a14": "四得對治故。以緣斷者。見滅道所斷有漏緣",
    "T28n1546_012:0091a15": "使。以後緣斷者。自界使斷。他界緣使亦斷展",
    "T28n1546_012:0091a16": "轉緣斷者。餘有漏緣使。得對治斷者。隨所得",
    "T28n1546_012:0091a17": "對治。即以斷彼使。復有說者。以四事故諸使",
    "T28n1546_012:0091a18": "斷。一知緣故斷。二斷緣。三斷後緣。四得對治",
    "T28n1546_012:0091a19": "斷。亦應廣說也。",
    "T28n1546_012:0091a20": "[0091a20] 設使心當斷。彼心有此使耶。答曰。或是彼非",
    "T28n1546_012:0091a21": "異。或是彼是異。云何是彼非異。答曰。若心無",
    "T28n1546_012:0091a22": "染。修道所斷。是彼緣使非異相應使使所使。",
    "T28n1546_012:0091a23": "所以者何。以體無使故。是彼是異者染污心。",
    "T28n1546_012:0091a24": "是彼者緣使所使。是異者共住不相離。問曰。",
    "T28n1546_012:0091a25": "以何等故相應使說是異。答曰。是故先作是",
    "T28n1546_012:0091a26": "說。設使心當斷。彼心有此使耶。諸緣使說是",
    "T28n1546_012:0091a27": "當斷。彼心說有使莫謂諸當斷者。是心有使。",
    "T28n1546_012:0091a28": "諸不斷者。如相應使非心有使。欲現決定義",
    "T28n1546_012:0091a29": "故。亦說心有使。復有說者。彼相應使。雖不與",
    "T28n1546_012:0091b01": "心可斷。而於緣可斷。伏復有說者。欲生論本。",
    "T28n1546_012:0091b02": "故作是說。是彼者緣使。是異者相應使。頗使",
    "T28n1546_012:0091b03": "斷慧不見所緣。慧見所緣使不斷。乃至廣作",
    "T28n1546_012:0091b04": "四句。使斷慧不見所緣者。見諦道中。見欲界",
    "T28n1546_012:0091b05": "苦集時。斷他界緣使。見滅道時。斷見滅道所",
    "T28n1546_012:0091b06": "斷有漏緣使修道中。以滅道法智離欲時。斷",
    "T28n1546_012:0091b07": "修道所斷使。慧見所緣使不斷者。見色無色",
    "T28n1546_012:0091b08": "界苦集時。欲界他界緣使。見苦時見集所斷",
    "T28n1546_012:0091b09": "自界緣使。見滅道所斷有漏緣使。修道所斷",
    "T28n1546_012:0091b10": "使見集時。當知亦如是。修道中以苦智集智",
    "T28n1546_012:0091b11": "等智離欲時。見道所斷有漏緣使。以滅智道",
    "T28n1546_012:0091b12": "智離欲時。無漏緣使。使斷慧見所緣者。見苦",
    "T28n1546_012:0091b13": "見集時。自界緣使。見滅道時。無漏緣使。修道",
    "T28n1546_012:0091b14": "中以苦智集智等智離欲時。斷修道所斷使。",
    "T28n1546_012:0091b15": "使不斷慧不見所緣者除上爾所事。頗一剎",
    "T28n1546_012:0091b16": "那頃。使斷慧不見所緣。慧見所緣使不斷。乃",
    "T28n1546_012:0091b17": "至廣作四句。使斷慧不見所斷者。一品欲乃",
    "T28n1546_012:0091b18": "至離多分欲。道法忍現在前時。彼斷欲界見",
    "T28n1546_012:0091b19": "道所斷有漏緣使。慧見所緣使不斷者。先所",
    "T28n1546_012:0091b20": "斷道諦所斷無漏緣使。使斷慧亦見所緣者。",
    "T28n1546_012:0091b21": "斷見道所斷無漏緣使。使不斷慧不見所緣",
    "T28n1546_012:0091b22": "者。先所斷見道有漏緣使。道比忍亦應作如",
    "T28n1546_012:0091b23": "是四句。見滅時亦作如是二四句。頗使滅身",
    "T28n1546_012:0091b24": "作證慧不見滅。身不作證慧見滅。乃至廣作",
    "T28n1546_012:0091b25": "四句。初句者見苦時斷見苦所斷使。見集時",
    "T28n1546_012:0091b26": "斷見集所斷使。見道時斷見道所斷使修道",
    "T28n1546_012:0091b27": "中以苦智集智道智等智離欲。斷修道所斷",
    "T28n1546_012:0091b28": "結。第二句者。見滅時見苦見集見道所斷使。",
    "T28n1546_012:0091b29": "第三句者。見滅時斷見滅所斷使。修道中以",
    "T28n1546_012:0091c01": "滅智離欲第四句者。除上爾所事。頗一剎那",
    "T28n1546_012:0091c02": "頃。使滅身作證慧不見滅。慧見滅身不作證。",
    "T28n1546_012:0091c03": "乃至廣作四句。以滅法智。得斯陀含果時。使",
    "T28n1546_012:0091c04": "滅身作證慧不見滅者。色無色界見道所斷",
    "T28n1546_012:0091c05": "使。慧見滅身不作證者。欲界餘不斷使。身作",
    "T28n1546_012:0091c06": "證慧見滅者。欲界先所斷使。及今所斷使。非",
    "T28n1546_012:0091c07": "身作證非慧見滅者。色無色界修道所斷使。",
    "T28n1546_012:0091c08": "云何緣斷因識。乃至廣說。此中所說識者。所",
    "T28n1546_012:0091c09": "緣斷因亦斷。諸作是說。自種不與自種。作",
    "T28n1546_012:0091c10": "遍因者。此說緣斷因識因都斷。其事云何。苦",
    "T28n1546_012:0091c11": "智已生。集智未生。若心集諦所斷。苦諦所斷",
    "T28n1546_012:0091c12": "緣。此說因都斷所緣都斷緣斷因識。是時集",
    "T28n1546_012:0091c13": "諦所斷心緣。集諦所斷緣滅道修道所斷。此",
    "T28n1546_012:0091c14": "心因都斷所緣不斷。是時集諦所斷心緣。苦",
    "T28n1546_012:0091c15": "集滅道修道所斷。此心因都斷所緣。有斷不",
    "T28n1546_012:0091c16": "斷。諸作是說。自種與自種。作遍因者。是說他",
    "T28n1546_012:0091c17": "種因斷緣斷因識。其事云何。苦智已生。集智",
    "T28n1546_012:0091c18": "未生。若心集諦所斷苦諦所斷緣。是名緣斷",
    "T28n1546_012:0091c19": "因識。所以者何。苦諦所斷是彼因。是彼所緣。",
    "T28n1546_012:0091c20": "彼已俱斷故。名緣斷因識。若以苦諦所斷言",
    "T28n1546_012:0091c21": "之。是緣斷因識。若以集諦所斷言之。因有斷",
    "T28n1546_012:0091c22": "不斷緣斷。是時集諦所斷心緣集滅道修道",
    "T28n1546_012:0091c23": "所斷因有斷不斷所緣不斷。是時集諦所斷",
    "T28n1546_012:0091c24": "心。緣苦所斷。乃至修道所斷因。有斷不",
    "T28n1546_012:0091c25": "斷。所緣亦有斷不斷。如此現義。今當說文",
    "T28n1546_012:0091c26": "緣斷因識幾使。答曰。十九一心耶。答曰。不",
    "T28n1546_012:0091c27": "也。未離欲界欲。苦智已生。集智未生。若心集",
    "T28n1546_012:0091c28": "諦所斷苦諦所斷緣。此心為欲界集諦所斷",
    "T28n1546_012:0091c29": "七使所使。已離欲界欲。未離色界欲。乃至彼",
    "T28n1546_012:0092a01": "識為幾使所使。答曰。色界集諦所斷六使。問",
    "T28n1546_012:0092a02": "曰未離欲界欲亦可爾。何以說離欲界欲耶。",
    "T28n1546_012:0092a03": "答曰是中說現前行時。不說成就色界使現",
    "T28n1546_012:0092a04": "在前時。要離欲界欲。非不離欲。是故說現前",
    "T28n1546_012:0092a05": "行時。不說成就離色界欲未離無色界欲。評",
    "T28n1546_012:0092a06": "曰。不應說未離無色界欲。所以者何。若集智",
    "T28n1546_012:0092a07": "未生。當知未離無色界欲。應作是說。離色界",
    "T28n1546_012:0092a08": "欲。苦智已生集智未生。乃至廣說。彼識幾使",
    "T28n1546_012:0092a09": "所使。答曰。無色界集諦所斷六使。問曰修",
    "T28n1546_012:0092a10": "道中亦有緣斷因識。其事云何。答曰如上上",
    "T28n1546_012:0092a11": "使斷餘八種心。是緣斷因識。所以者何。彼上",
    "T28n1546_012:0092a12": "上斷使。亦是因亦是所緣。乃至八種斷餘一",
    "T28n1546_012:0092a13": "種未斷八種。於一種。亦是因亦是所緣。何故",
    "T28n1546_012:0092a14": "不說耶。答曰應說而不說者。當知此義是有",
    "T28n1546_012:0092a15": "餘說。復有說者。他種為因他種為緣。是他種",
    "T28n1546_012:0092a16": "識。是中說之。彼三種盡在修道中。彼雖有九",
    "T28n1546_012:0092a17": "種而盡在修道中。是故不說。",
    "T28n1546_012:0092a18": "[0092a18] 問曰以何等故。諸因次第說使。答曰以是阿",
    "T28n1546_012:0092a19": "毘曇藏故。應以十四事了知阿毘曇。何等十",
    "T28n1546_012:0092a20": "四。六因四緣攝相應成就不成就。若了知此",
    "T28n1546_012:0092a21": "十四事。名了知阿毘曇。復有說者。應以七事",
    "T28n1546_012:0092a22": "了知阿毘曇一善知因。二善知緣。三善知總",
    "T28n1546_012:0092a23": "相。四善知別相。五善知攝不攝。六善知相應",
    "T28n1546_012:0092a24": "不相應。七善知成就不成就。若於七法善知",
    "T28n1546_012:0092a25": "者。當知於阿毘曇亦善。於七法善者名阿毘",
    "T28n1546_012:0092a26": "曇人。非謂但誦持其文。"
}