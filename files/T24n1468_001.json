{
    "T24n1468_001:0911b09": "佛說目連所問經",
    "T24n1468_001:0911b11": "西天譯經三藏朝散大夫試鴻臚少卿",
    "T24n1468_001:0911b12": "傳教大師臣法天奉　詔譯",
    "T24n1468_001:0911b13": "如是我聞：一時佛在王舍城竹林精舍。爾時",
    "T24n1468_001:0911b14": "尊者大目犍連，於夜後分從自住處往詣佛",
    "T24n1468_001:0911b15": "所。到已，投地頂禮佛足，於一面坐。",
    "T24n1468_001:0911b16": "彼時尊者大目犍連即從坐起，白佛言：「世",
    "T24n1468_001:0911b17": "尊！若有苾芻、苾芻尼，迷醉犯戒，無慚無愧，輕",
    "T24n1468_001:0911b18": "慢律儀，行非法行。世尊！彼等云何而得其",
    "T24n1468_001:0911b19": "福？」",
    "T24n1468_001:0911b20": "世尊告言尊者大目犍連：「若有苾芻、苾芻尼，",
    "T24n1468_001:0911b21": "迷醉犯戒，無慚無愧，輕慢律儀，行非法行。彼",
    "T24n1468_001:0911b22": "人命終生地獄中，壽等四大王天五百年，計",
    "T24n1468_001:0911b23": "人間歲數九百萬歲。」尊者大目犍連復白佛",
    "T24n1468_001:0911b24": "言：「世尊！若有苾芻、苾芻尼，迷醉犯戒，無慚無",
    "T24n1468_001:0911b25": "愧，輕慢律儀，不依說法。彼等云何而得其",
    "T24n1468_001:0911b26": "福？」",
    "T24n1468_001:0911b27": "世尊告言尊者大目犍連：「若有苾芻、苾芻尼，",
    "T24n1468_001:0911b28": "迷醉犯戒，無慚無愧，輕慢律儀，若不依說法。",
    "T24n1468_001:0911b29": "彼人命終生地獄中，壽等忉利天一千歲，計",
    "T24n1468_001:0911c01": "人間算數三俱胝六百萬歲。」",
    "T24n1468_001:0911c02": "尊者大目犍連白佛言：「世尊！若有苾芻、苾芻",
    "T24n1468_001:0911c03": "尼，迷醉犯戒，無慚無愧，輕慢律儀，行波逸提",
    "T24n1468_001:0911c04": "法。彼等云何而得其福？」",
    "T24n1468_001:0911c05": "世尊告言尊者大目犍連：「若有苾芻、苾芻尼，",
    "T24n1468_001:0911c06": "迷醉犯戒，無慚無愧，輕慢律儀，行波逸提法。",
    "T24n1468_001:0911c07": "彼人命終生地獄中，壽等夜摩天二千歲，計",
    "T24n1468_001:0911c08": "人間算數一十四俱胝四百萬歲。」",
    "T24n1468_001:0911c09": "尊者大目犍連白佛言：「世尊！若有苾芻、苾芻",
    "T24n1468_001:0911c10": "尼，迷醉犯戒，無慚無愧，輕慢律儀，犯吐羅鉢",
    "T24n1468_001:0911c11": "底法。彼等云何得多福利？」",
    "T24n1468_001:0911c12": "世尊告言尊者大目犍連：「若有苾芻、苾芻尼，",
    "T24n1468_001:0911c13": "迷醉犯戒，無慚無愧，輕慢律儀，犯吐羅鉢底",
    "T24n1468_001:0911c14": "法。彼人命終生地獄中，壽命兜率陀天四千",
    "T24n1468_001:0911c15": "歲，計人間算數五十七俱胝六萬歲。」",
    "T24n1468_001:0911c16": "尊者大目犍連白佛言：「世尊！若有苾芻、苾芻",
    "T24n1468_001:0911c17": "尼，迷醉犯戒，無慚無愧，輕慢律儀，犯僧伽婆",
    "T24n1468_001:0911c18": "尸沙法。彼等云何得多福利？」",
    "T24n1468_001:0911c19": "世尊告言尊者大目犍連：「若有苾芻、苾芻尼，",
    "T24n1468_001:0911c20": "迷醉犯戒，無慚無愧，輕慢律儀，犯僧伽婆尸",
    "T24n1468_001:0911c21": "沙法。彼人命終生地獄中，壽等化樂天八千",
    "T24n1468_001:0911c22": "歲，計人間算數二百三十俱胝四百萬歲。」",
    "T24n1468_001:0911c23": "尊者大目犍連白佛言：「世尊！若有苾芻、苾芻",
    "T24n1468_001:0911c24": "尼，迷醉犯戒，無慚無愧，輕慢律儀，犯波羅夷",
    "T24n1468_001:0911c25": "法。彼等云何得多福利？」",
    "T24n1468_001:0911c26": "世尊告言尊者大目犍連：「若有苾芻、苾芻尼，",
    "T24n1468_001:0911c27": "迷醉犯戒，無慚無愧，輕慢律儀，犯波羅夷法。",
    "T24n1468_001:0911c28": "彼人命終生地獄中，壽等他化自在天一萬",
    "T24n1468_001:0911c29": "六千歲，計人間算數九百一十五俱胝六百",
    "T24n1468_001:0912a01": "萬歲。」尊者大目犍連聞佛說已，心大歡喜，作",
    "T24n1468_001:0912a02": "禮而去。",
    "T24n1468_001:0912a03": "佛說目連所問經"
}