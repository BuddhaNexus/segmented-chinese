{
    "T52n2103_001:0097a02": "No. 2103",
    "T52n2103_001:0097a03": "廣弘明集卷第一",
    "T52n2103_001:0097a05": "唐麟德元年西明寺沙門釋道宣撰",
    "T52n2103_001:0097a06": "[0097a06] 自大夏化行布流東漸。懷信開道代有澆",
    "T52n2103_001:0097a07": "淳。斯由情混三堅智昏四照。故使澆薄之黨。",
    "T52n2103_001:0097a08": "輕舉邪風。淳正之徒。時遭佞辯。所以教移震",
    "T52n2103_001:0097a09": "旦六百餘年。獨夫震虐三被殘屏禍不旋踵。",
    "T52n2103_001:0097a10": "畢顧前良殃咎己形。取笑天下。且夫信為德",
    "T52n2103_001:0097a11": "母智寔聖因肇祖道元終期正果。據斯論理。",
    "T52n2103_001:0097a12": "則內傾八慢之惑。覈此求情。則外蕩六塵之",
    "T52n2103_001:0097a13": "蔽。蕭然累表。非小道之登臨。廓爾高昇。乃上",
    "T52n2103_001:0097a14": "仁之翔集。然以時經三代。弊五滓之沈淪。",
    "T52n2103_001:0097a15": "識蒙邪正。銓人法之天網。是以內教經緯。",
    "T52n2103_001:0097a16": "立法依以攝機。外俗賢明。垂文論以弘範。",
    "T52n2103_001:0097a17": "昔梁鍾山之上定林寺僧祐律師。學統九流",
    "T52n2103_001:0097a18": "義包十諦。情敦慈救志存住法。詳括梁晉列",
    "T52n2103_001:0097a19": "辟群英。留心佛理構敘篇什。撰弘明集一部",
    "T52n2103_001:0097a20": "一十四卷。討顏謝之風規。總周張之門律。",
    "T52n2103_001:0097a21": "辯駮通議。極情理之幽求。窮較性靈。誠智",
    "T52n2103_001:0097a22": "者之高致。備于祕閣廣露塵心。然智者不迷",
    "T52n2103_001:0097a23": "迷者非智。故智士興言。舉旨而通標領。迷",
    "T52n2103_001:0097a24": "夫取悟。繁詞而啟神襟。若夫信解之來諒資",
    "T52n2103_001:0097a25": "神用。契必精爽事襲玄模。故信有三焉。一知。",
    "T52n2103_001:0097a26": "二見。三謂愚也。知謂生知。佩三堅而入正聚。",
    "T52n2103_001:0097a27": "愚謂愚叟。滯四惑而溺欲塵。化不可遷下愚",
    "T52n2103_001:0097a28": "之與上智。中庸見信從善。其若流哉。是以法",
    "T52n2103_001:0097a29": "湮三代。並惟寡學所纏。故得師心獨斷禍集",
    "T52n2103_001:0097b01": "其計向若披圖八藏綜文義之成明尋繹九識",
    "T52n2103_001:0097b02": "達情智之迷解者則正信如皎日。五翳雖掩",
    "T52n2103_001:0097b03": "而逾光矣。余博訪前敘廣綜弘明。以為江表",
    "T52n2103_001:0097b04": "五代三寶載興。君臣士俗情無異。奉是稱文",
    "T52n2103_001:0097b05": "國。智籍文開。中原周魏政襲昏明。重老輕",
    "T52n2103_001:0097b06": "佛。信毀交貿。致使工言既申佞倖斯及。時",
    "T52n2103_001:0097b07": "不乏賢。剖心特達脫&#x9834;拔萃。亦有人焉。然則",
    "T52n2103_001:0097b08": "昏明互顯邪正相師。據像則雲泥兩分。論情",
    "T52n2103_001:0097b09": "則倚伏交養。是以六術揚於佛代。三張&#x5190;於",
    "T52n2103_001:0097b10": "法流。皆大士之權謀。至人之適化也。斯則滿",
    "T52n2103_001:0097b11": "願行三毒之邪見。淨名降六欲之魔王。咸開",
    "T52n2103_001:0097b12": "逼引之殊途。各立向背之弘轍。今且據其行",
    "T52n2103_001:0097b13": "事決滯胥徒。喻達蒙泉&#x758E;通性海。至如寇",
    "T52n2103_001:0097b14": "謙之搆崔浩。禍福皎然。鄭藹之抗周君。成",
    "T52n2103_001:0097b15": "敗俄頃。姚安著論。抑道在於儒流。陳琳綴篇。",
    "T52n2103_001:0097b16": "揚釋越於朝典。此之諷議涅而不緇。墜在",
    "T52n2103_001:0097b17": "諸條差難綜緝。又梁周二武。咸分顯晦之儀。",
    "T52n2103_001:0097b18": "宋魏兩明同乘弘誘之略。沈休文之慈濟。顏",
    "T52n2103_001:0097b19": "之推之歸心。詞釆卓然迥張物表。嘗以餘",
    "T52n2103_001:0097b20": "景試為舉之弊於庸朽綜集牢落有漢陰博",
    "T52n2103_001:0097b21": "觀沙門繼贊成紀顧惟直筆即而述之。命",
    "T52n2103_001:0097b22": "族題篇披圖藻鏡。至若尋條揣義有悟賢明。",
    "T52n2103_001:0097b23": "孤文片記撮而附列。名曰廣弘明集。一部三",
    "T52n2103_001:0097b24": "十卷。有梁所撰。或未討尋。略隨條例銓目歷",
    "T52n2103_001:0097b25": "舉。庶得程諸未&#x89A9;廣信釋紛擬人以倫。固非",
    "T52n2103_001:0097b26": "虛託。如有隱括。覽者詳焉。",
    "T52n2103_001:0097b27": "歸正篇第一(明佛為大聖凡俗攸歸二儀三五不足師敬)",
    "T52n2103_001:0097b28": "辯惑篇第二(明正邪互舉狂哲相陵較而考定不勞龜鏡)",
    "T52n2103_001:0097b29": "佛德篇第三(皇覺睠命開濟在緣從其化者言行攸別)",
    "T52n2103_001:0097c01": "法義篇第四(寶乘獨運攝度迷津得其趣者心照遐舉)",
    "T52n2103_001:0097c02": "僧行篇第五(紹蹤聖種人斯弘道名霑三寶實副一歸)",
    "T52n2103_001:0097c03": "慈惻篇第六(在生所重厚身寶命恕己則憐慈為覺本)",
    "T52n2103_001:0097c04": "誡功篇第七(情寄懲約縱則憍陵欲階聖撿匪斯不振)",
    "T52n2103_001:0097c05": "啟福篇第八(福號樂門日用斯貴准酌乘時行而不著)",
    "T52n2103_001:0097c06": "滅罪篇第九(罪為摧折起必快心覆水難收悔往相習)",
    "T52n2103_001:0097c07": "統歸篇第十(奉正閑邪據道成德神解既暢陳詞詠歌)",
    "T52n2103_001:0097c08": "[0097c08] 序曰。夫邪正&#x7CFA;紛愚智繁雜。自非極聖焉能",
    "T52n2103_001:0097c09": "兩開。所以欲主天魔猶能變為佛相。況餘色",
    "T52n2103_001:0097c10": "有孰可言哉。固知一洲萬國一化千王。互興",
    "T52n2103_001:0097c11": "廢立不足論評。是以九十六部。宗上界之天",
    "T52n2103_001:0097c12": "根。二十五諦。討極計之冥本。皆陳正朔。號三",
    "T52n2103_001:0097c13": "寶於人中。咸稱大濟。敷四等於天下。又有魯",
    "T52n2103_001:0097c14": "邦孔氏。導禮樂於九州。楚國李公。開虛玄",
    "T52n2103_001:0097c15": "於五岳。匪稱教主。皆述作於先王。贊時體國。",
    "T52n2103_001:0097c16": "各臣吏於機務。斯並衢分限域(謂流沙以東孔老之化及&#x8471;河以西",
    "T52n2103_001:0097c17": "異部之所統也)辯御乖張理路天殊。居然自別。何以",
    "T52n2103_001:0097c18": "明其然耶。故西宇大夏。眾計立於我神。東華",
    "T52n2103_001:0097c19": "儒道。大略存於身國。孰解妄想流愛纏綿於",
    "T52n2103_001:0097c20": "九居。倒情徙滯。祛除於七識。致令惑網覆心",
    "T52n2103_001:0097c21": "莫知投向。昏波漾目寧辯歸依。不可&#x52B9;尤。務",
    "T52n2103_001:0097c22": "須反本。原夫小道大道自古常談。大聖小聖",
    "T52n2103_001:0097c23": "由來共述。至於親承面對。曾未覺知。雷同體",
    "T52n2103_001:0098a01": "附相從奔競。故有剋念作聖狂哲互稱。即斯",
    "T52n2103_001:0098a02": "為論未契端極。昔皇覺之居舍衛。二十五年。",
    "T52n2103_001:0098a03": "九億編戶逆從太半。素王之在赤縣。門學三",
    "T52n2103_001:0098a04": "千。子夏蔑而致疑。顏回獨言莫測。以斯論",
    "T52n2103_001:0098a05": "道。又可惑焉。夫以會正名聖。無所不通。根塵",
    "T52n2103_001:0098a06": "無礙於有空。陶冶莫滯於性欲。形不可以相",
    "T52n2103_001:0098a07": "得。挺金姿之四八。心不可以智求。垂不共之",
    "T52n2103_001:0098a08": "二九。斯止一人名佛聖也。故能道濟諸有。幽",
    "T52n2103_001:0098a09": "顯咸所歸依。自餘鴻漸。天衢之所未陟。且自",
    "T52n2103_001:0098a10": "方域位殊義非叨僭。若夫天無二日國無二",
    "T52n2103_001:0098a11": "王。惟佛稱為大聖。光有萬億天下。故今門",
    "T52n2103_001:0098a12": "學日盛。無國不仰其風。教義聿修。有識皆參",
    "T52n2103_001:0098a13": "其席。彼孔老者名位同俗不異常人。祖述先",
    "T52n2103_001:0098a14": "王自無教訓。何得比佛以相抗乎。且據陰陽",
    "T52n2103_001:0098a15": "八殺之略。山川望祑之祠。七眾委之若遺。五",
    "T52n2103_001:0098a16": "戒捐而不顧。觀此一途。高尚自足投誠。況有",
    "T52n2103_001:0098a17": "聖種賢蹤。則為天人師表矣。是知天上天下",
    "T52n2103_001:0098a18": "惟佛為尊。六道四生無非苦者。身心常苦義",
    "T52n2103_001:0098a19": "畢驅馳。不思此懷妄存高大。大而可大則不",
    "T52n2103_001:0098a20": "陷於有為。既履非常固可歸於正覺。有斯事",
    "T52n2103_001:0098a21": "類。故敢序之云爾。",
    "T52n2103_001:0098a22": "廣弘明集歸正篇第一",
    "T52n2103_001:0098a23": "梁弘明集歸正目錄",
    "T52n2103_001:0098a24": "明僧紹正二教論謝鎮之折夷夏論朱",
    "T52n2103_001:0098a25": "昭之難夷夏論朱廣之諮夷夏論釋慧",
    "T52n2103_001:0098a26": "通駮夷夏論釋僧敏戎華論何尚之答",
    "T52n2103_001:0098a27": "宋文佛教譙王論孔釋教(并張答)",
    "T52n2103_001:0098a28": "唐廣弘明集歸正篇總目",
    "T52n2103_001:0098a29": "子書商太宰問孔子以佛為聖人老子符",
    "T52n2103_001:0098b01": "子明以佛為師漢顯宗開佛化立本傳",
    "T52n2103_001:0098b02": "後漢書郊祀志吳主孫權論佛化三宗",
    "T52n2103_001:0098b03": "宋文帝集朝宰敘佛教元魏孝明召釋老",
    "T52n2103_001:0098b04": "門人述宗元魏書釋老志南齊江淹遂",
    "T52n2103_001:0098b05": "古篇北齊顏之推歸心篇梁阮孝緒七",
    "T52n2103_001:0098b06": "錄序北齊王邵齊志明佛教梁高祖捨",
    "T52n2103_001:0098b07": "事道詔北齊宣帝廢道詔隋釋彥琮通",
    "T52n2103_001:0098b08": "極論",
    "T52n2103_001:0098b09": "廣弘明集歸正篇第一之一",
    "T52n2103_001:0098b10": "商太宰問孔子聖人 出列子子書中",
    "T52n2103_001:0098b11": "以佛為師 出老子符子漢法本內傳 ",
    "T52n2103_001:0098b12": "未詳作者後漢郊祀本志 出范曄後漢",
    "T52n2103_001:0098b13": "書吳主孫權論佛化三宗 出吳書宋",
    "T52n2103_001:0098b14": "文集朝宰敘佛教(前集略) 出高僧傳元魏",
    "T52n2103_001:0098b15": "孝明述佛先後 出魏書",
    "T52n2103_001:0098b16": "商太宰問孔子聖人一列禦寇(一云吳太宰)",
    "T52n2103_001:0098b17": "[0098b17] 太宰嚭問孔子曰。夫子聖人歟。對曰。丘也博",
    "T52n2103_001:0098b18": "識強記非聖人也。又問。三王聖人歟。對曰。三",
    "T52n2103_001:0098b19": "王善用智勇。聖非丘所知。又問五帝聖人歟。",
    "T52n2103_001:0098b20": "對曰。五帝善用仁義。聖非丘所知。又問。三皇",
    "T52n2103_001:0098b21": "聖人歟。對曰。三皇善用時。聖非丘所知。太宰",
    "T52n2103_001:0098b22": "大駭曰。然則孰為聖人乎。夫子動容有間曰。",
    "T52n2103_001:0098b23": "丘聞西方有聖者焉。不治而不亂。不言而自",
    "T52n2103_001:0098b24": "信。不化而自行。蕩蕩乎人無能名焉。據斯以",
    "T52n2103_001:0098b25": "言。孔子深知佛為大聖也。時緣未升故默而",
    "T52n2103_001:0098b26": "識之。有機故舉。然未得昌言其致矣。",
    "T52n2103_001:0098b27": "子書中佛為老師二",
    "T52n2103_001:0098b28": "[0098b28] 老子西昇經云。吾師化遊天竺善入泥洹。符",
    "T52n2103_001:0098b29": "子云。老氏之師名釋迦文。",
    "T52n2103_001:0098c01": "[0098c01] 余尋終古三五帝皇有事西奔罕聞東逝。故",
    "T52n2103_001:0098c02": "軒轅遊華胥之國。王劭云。即天竺也。又陟",
    "T52n2103_001:0098c03": "崑崙之墟。即香山也。老子&#x8FF9;沈扶風。史述於",
    "T52n2103_001:0098c04": "流沙。而道家諸記。皆西升崑丘而上天矣。以",
    "T52n2103_001:0098c05": "事詳之。並從於佛國也。故伯益述山海申毒",
    "T52n2103_001:0098c06": "之國。偎人而愛人。郭璞博古者曰。申毒即天",
    "T52n2103_001:0098c07": "毒也。浮圖所興。今聞之說曰。地殷土中物",
    "T52n2103_001:0098c08": "壤琛麗。民博仁智俗高理學。立德厚生何負",
    "T52n2103_001:0098c09": "諸夏。古稱愛人之國。世挺賢聖之人。豈虛搆",
    "T52n2103_001:0098c10": "哉。",
    "T52n2103_001:0098c11": "漢顯宗開佛化法本傳三未詳作者",
    "T52n2103_001:0098c12": "[0098c12] 傳云。明帝永平三年。上夢神人。金身丈六",
    "T52n2103_001:0098c13": "項有日光。寤已問諸臣下。傅毅對詔。有佛出",
    "T52n2103_001:0098c14": "於天竺。乃遣使往求。備獲經像及僧二人。",
    "T52n2103_001:0098c15": "帝乃為立佛寺畫壁。千乘萬騎繞塔三匝。又",
    "T52n2103_001:0098c16": "於南宮清涼臺及高陽門上顯節陵。所圖佛",
    "T52n2103_001:0098c17": "立像并四十二章經。緘於蘭臺石室。廣如前",
    "T52n2103_001:0098c18": "集牟子所顯。",
    "T52n2103_001:0098c19": "[0098c19] 傳云。時有沙門迦攝摩滕竺法蘭。位行難",
    "T52n2103_001:0098c20": "測。志存開化。蔡愔使達請滕東行。不守區",
    "T52n2103_001:0098c21": "域隨至雒陽。曉喻物情崇明信本。帝問滕",
    "T52n2103_001:0098c22": "曰。佛法出世何以化不及此。答曰。迦毘羅",
    "T52n2103_001:0098c23": "衛國者。三千大千世界百億日月之中心也。",
    "T52n2103_001:0098c24": "三世諸佛皆在彼生。乃至天龍鬼神有願行",
    "T52n2103_001:0098c25": "者皆生於彼。受佛正化咸得悟道。餘處眾生",
    "T52n2103_001:0098c26": "無緣感佛。佛不往也。佛雖不往。光明及處。或",
    "T52n2103_001:0098c27": "五百年。或一千年。或一千年外。皆有聖人",
    "T52n2103_001:0098c28": "傳佛聲教而化導之。廣說教義文廣故略也。",
    "T52n2103_001:0098c29": "[0098c29] 傳云。永平十四年正月一日。五岳諸山道士。",
    "T52n2103_001:0099a01": "朝正之次。自相命曰。天子棄我道法。遠求胡",
    "T52n2103_001:0099a02": "教。今因朝集可以表抗之。其表略曰。五岳十",
    "T52n2103_001:0099a03": "八山觀太上三洞弟子褚善信等。六百九十",
    "T52n2103_001:0099a04": "人死罪上言。臣聞太上無形無名。無極無上",
    "T52n2103_001:0099a05": "虛無自然。大道出於造化之前。上古同尊百",
    "T52n2103_001:0099a06": "王不易。今陛下道邁義皇德高堯舜。竊承陛",
    "T52n2103_001:0099a07": "下棄本追末求教西域。所事乃是胡神。所說",
    "T52n2103_001:0099a08": "不參華夏。願陛下恕臣等罪。聽與試驗。臣等",
    "T52n2103_001:0099a09": "諸山道士。多有徹視遠聽博通經典。從元皇",
    "T52n2103_001:0099a10": "已來。太上群錄太虛符祝。無不綜練達其涯",
    "T52n2103_001:0099a11": "極。或策使鬼神。或吞霞飲氣。或入火不燒。",
    "T52n2103_001:0099a12": "或履水不溺。或白日昇天。或隱形不測。至於",
    "T52n2103_001:0099a13": "方術無所不能。願得與其比校。一則聖上意",
    "T52n2103_001:0099a14": "安。二則得辯真偽。三則大道有歸。四則不",
    "T52n2103_001:0099a15": "亂華俗。臣等若比對不如任聽重決。如其有",
    "T52n2103_001:0099a16": "勝乞除虛妄。&#x52C5;遣尚書令宋庠引入長樂宮。",
    "T52n2103_001:0099a17": "以今月十五日可集白馬寺。道士等便置三",
    "T52n2103_001:0099a18": "壇。壇別開二十四門。南岳道士褚善信。華岳",
    "T52n2103_001:0099a19": "道士劉正念。恒岳道士桓文度。岱岳道士焦",
    "T52n2103_001:0099a20": "得心。嵩岳道士呂惠通霍。山天目五臺白鹿",
    "T52n2103_001:0099a21": "等十八山道士祁文信等。各齎靈寶真文太",
    "T52n2103_001:0099a22": "上玉訣三元符錄等五百九卷。置於西壇茅",
    "T52n2103_001:0099a23": "成子許成子黃子老子等。二十七家子書二",
    "T52n2103_001:0099a24": "百三十五卷置於中壇。饌食奠祀百神置於",
    "T52n2103_001:0099a25": "東壇。帝御行殿在寺南門。佛舍利經像置於",
    "T52n2103_001:0099a26": "道西。十五日齋訖。道士等以柴荻和檀沈香",
    "T52n2103_001:0099a27": "為炬。遶經泣曰。臣等上啟太極大道元始天",
    "T52n2103_001:0099a28": "尊眾仙百靈。今胡神亂夏人主信邪。正教失",
    "T52n2103_001:0099a29": "蹤玄風墜緒。臣等敢置經壇上以火取驗。欲",
    "T52n2103_001:0099b01": "使開示蒙心得辯真偽。便縱火焚經。經從火",
    "T52n2103_001:0099b02": "化悉成煨燼。道士等相顧失色大生怖懼。將",
    "T52n2103_001:0099b03": "欲昇天隱形者。無力可能。禁劾鬼神者。呼",
    "T52n2103_001:0099b04": "策不應各懷愧恧。南岳道士費叔才自憾而",
    "T52n2103_001:0099b05": "死。太傅張衍語褚信曰。卿等所試無驗即是",
    "T52n2103_001:0099b06": "虛妄。宜就西來真法。褚信曰。茅成子云。太上",
    "T52n2103_001:0099b07": "者靈寶天尊是也。造化之作謂之太素。斯豈",
    "T52n2103_001:0099b08": "妄乎。衍曰。太素有貴德之名。無言教之稱。今",
    "T52n2103_001:0099b09": "子說有言教。即為妄也。信默然。時佛舍利光",
    "T52n2103_001:0099b10": "明五色。直上空中旋環如蓋。遍覆大眾映蔽",
    "T52n2103_001:0099b11": "日光。摩滕法師踊身高飛。坐臥空中廣現神",
    "T52n2103_001:0099b12": "變。于時天雨寶花在佛僧上。又聞天樂感動",
    "T52n2103_001:0099b13": "人情。大眾咸悅歎未曾有。皆遶法蘭聽說法",
    "T52n2103_001:0099b14": "要。并吐梵音歎佛功德。亦令大眾稱揚三寶。",
    "T52n2103_001:0099b15": "說善惡業皆有果報。六道三乘諸相不一。又",
    "T52n2103_001:0099b16": "說出家功德其福最高。初立佛寺同梵福量。",
    "T52n2103_001:0099b17": "司空陽城侯劉峻。與諸官人士庶等千餘人",
    "T52n2103_001:0099b18": "出家。四岳諸山道士呂惠通等。六百二十人",
    "T52n2103_001:0099b19": "出家。陰夫人王婕妤等。與諸宮人婦女二百",
    "T52n2103_001:0099b20": "三十人出家。便立十寺。七所城外安僧。三",
    "T52n2103_001:0099b21": "所城內安尼。自斯已後廣矣。傳有五卷。略不",
    "T52n2103_001:0099b22": "備載。有人疑此傳近出。本無角力之事。按吳",
    "T52n2103_001:0099b23": "書。明費叔才憾死。故傳為實錄矣。",
    "T52n2103_001:0099b24": "後漢書郊祀志四出茫曄漢書",
    "T52n2103_001:0099b25": "[0099b25] 志曰。佛者漢言覺也。將以覺悟群生也。統其",
    "T52n2103_001:0099b26": "教以修善慈心為主。不殺生類專務清淨精",
    "T52n2103_001:0099b27": "進者為沙門。漢言息心剔髮去家絕情洗",
    "T52n2103_001:0099b28": "慾。而歸於無為也。又以人死精神不滅。隨",
    "T52n2103_001:0099b29": "復受形。所行善惡。後生皆有報應。所貴行善",
    "T52n2103_001:0099c01": "以練其精神。練而不已。以至無生。而得為佛",
    "T52n2103_001:0099c02": "也。身長一丈六尺。黃金色項中佩日月光。",
    "T52n2103_001:0099c03": "變化無常。無所不入。故能化通萬物而大濟",
    "T52n2103_001:0099c04": "群生也。有經書數千卷。以虛無為宗。包羅精",
    "T52n2103_001:0099c05": "粗無所不統。善為宏闊勝大之言。所求在一",
    "T52n2103_001:0099c06": "體之內。所明在視聽之表。歸依玄微深遠難",
    "T52n2103_001:0099c07": "得而測。故王公大人。觀生死報應之際。無不",
    "T52n2103_001:0099c08": "懅然自失也。魏書云。其佛經大抵言生生之",
    "T52n2103_001:0099c09": "類。皆因行業而起。有過去當今未來三世也。",
    "T52n2103_001:0099c10": "其修道階次等級非一。皆緣淺以及深。藉微",
    "T52n2103_001:0099c11": "以為著。率在於積仁順蠲嗜慾。習虛靜而成",
    "T52n2103_001:0099c12": "通照也。云云。",
    "T52n2103_001:0099c13": "吳主孫權論敘佛道三宗五出吳書",
    "T52n2103_001:0099c14": "[0099c14] 孫權赤烏四年。有康居國大承相長子。棄俗",
    "T52n2103_001:0099c15": "出家為沙門。厥名僧會。姓康氏。神儀剛正遊",
    "T52n2103_001:0099c16": "化為任。時三國鼎峙。各擅威權。佛法久被中",
    "T52n2103_001:0099c17": "原。未達江表。會欲道被未聞。化行南國。初達",
    "T52n2103_001:0099c18": "建鄴營立茅茨。設像行道。吳人初見謂為妖",
    "T52n2103_001:0099c19": "異。有司奏聞。吳主曰。佛有何靈驗耶。會曰。",
    "T52n2103_001:0099c20": "佛晦靈&#x8FF9;垂餘千載。遺骨舍利應現無方。吳",
    "T52n2103_001:0099c21": "主曰。若得舍利當為立塔。經三七日遂獲舍",
    "T52n2103_001:0099c22": "利。五色耀天。剖之逾堅。燒之不然。光明出",
    "T52n2103_001:0099c23": "火。作大蓮花。照曜宮殿臣主驚嗟希有瑞也。",
    "T52n2103_001:0099c24": "信情大發。因為造塔。度人立寺。以其所住為",
    "T52n2103_001:0099c25": "佛陀里。又以教法初興。故名建初寺焉。下&#x52C5;",
    "T52n2103_001:0099c26": "問尚書令闞澤曰。漢明已來凡有幾年。佛教",
    "T52n2103_001:0099c27": "入漢既久。何緣始至江東。澤曰。自漢明永平",
    "T52n2103_001:0099c28": "十年佛法初來至今赤烏四年。則一百七十",
    "T52n2103_001:0099c29": "年矣。初永平十四年。五岳道士與摩滕角力",
    "T52n2103_001:0100a01": "之時。道士不如。南岳道士褚善信費叔才等。",
    "T52n2103_001:0100a02": "在會自憾而死。門徒弟子歸葬南岳。不預出",
    "T52n2103_001:0100a03": "家無人流布。後遭漢政陵遲兵戎不息。經今",
    "T52n2103_001:0100a04": "多載始得興行。又曰。孔丘李老得與佛比對",
    "T52n2103_001:0100a05": "不。澤曰。臣聞魯孔君者英才誕秀聖德不",
    "T52n2103_001:0100a06": "群。世號素王。制述經典。訓獎周道。教化來",
    "T52n2103_001:0100a07": "葉。師儒之風澤閏今古。亦有逸民知許成子",
    "T52n2103_001:0100a08": "原陽子莊子老子等百家子書。皆修身自翫。",
    "T52n2103_001:0100a09": "放暢山谷縱佚其心。學歸澹泊事乖人倫。長",
    "T52n2103_001:0100a10": "幼之節亦非安俗化民之風。至漢景帝以黃",
    "T52n2103_001:0100a11": "子老子義體尤深。改子為經始立道學。&#x52C5;令",
    "T52n2103_001:0100a12": "朝野悉諷誦之。若以孔老二教比方佛法。遠",
    "T52n2103_001:0100a13": "則遠矣。所以然者。孔老二教。法天制用。不敢",
    "T52n2103_001:0100a14": "違天。諸佛設教。天法奉行不敢違佛。以此言",
    "T52n2103_001:0100a15": "之。實非比對(今見章醮似俗酒脯碁琴行之)吳主大悅。以澤為",
    "T52n2103_001:0100a16": "太子太傅。云云。",
    "T52n2103_001:0100a17": "宋文帝集朝宰論佛教六出高僧等傳",
    "T52n2103_001:0100a18": "[0100a18] 文帝。即宋高祖第三子也。聰睿英博雅稱令",
    "T52n2103_001:0100a19": "達。在位三十年。嘗以暇日從容而顧問侍中",
    "T52n2103_001:0100a20": "何尚之吏部羊玄保曰。朕少來讀經不多。比",
    "T52n2103_001:0100a21": "日彌復無暇。三世因果未辯措懷。而復不敢",
    "T52n2103_001:0100a22": "立異者。正以卿輩時秀率所敬信也。茫泰謝",
    "T52n2103_001:0100a23": "靈運常言。六經典文本在濟俗為政。必求性",
    "T52n2103_001:0100a24": "靈真奧。豈得不以佛理為指南耶。近見顏延",
    "T52n2103_001:0100a25": "之折達性論。宗炳難白黑論。明佛法汪汪。",
    "T52n2103_001:0100a26": "尤為名理。並足開獎人意。若使率土之濱皆",
    "T52n2103_001:0100a27": "敦此化。則朕坐致太平矣。夫復何事。尚之對",
    "T52n2103_001:0100a28": "曰。悠悠之徒多不信法。以臣庸弊更荷褒拂。",
    "T52n2103_001:0100a29": "非所敢當。至如前代群英。則不負明詔矣。",
    "T52n2103_001:0100b01": "中朝已遠。難復盡知。渡江已來。則王導周",
    "T52n2103_001:0100b02": "顗庾亮王濛謝尚郗超王坦王恭王謐郭文舉",
    "T52n2103_001:0100b03": "謝敷戴逵許詢及亡高祖兄弟及王元琳昆季",
    "T52n2103_001:0100b04": "范汪孫綽張玄殷覬等。或宰輔之冠蓋。或人",
    "T52n2103_001:0100b05": "倫之羽儀。或置情天人之際。或抗&#x8FF9;&#x70DF;霞之",
    "T52n2103_001:0100b06": "表。並稟志歸依措心崇信。其間比對。則蘭",
    "T52n2103_001:0100b07": "護開潛深遁崇邃。皆亞&#x8FF9;黃中。或不測之人",
    "T52n2103_001:0100b08": "也。慧遠法師嘗云。釋氏之化無所不可適道",
    "T52n2103_001:0100b09": "固自教源。濟俗亦為要務。竊尋此說有契理",
    "T52n2103_001:0100b10": "要。若使家家奉戒。則罪息刑清。陛下所謂坐",
    "T52n2103_001:0100b11": "致太平。誠如聖旨。羊玄保進曰。此談蓋天人",
    "T52n2103_001:0100b12": "之際。豈臣所宜預。竊謂秦楚論強兵之事。孫",
    "T52n2103_001:0100b13": "吳盡吞併之術。將無取於此也。帝曰。此非戰",
    "T52n2103_001:0100b14": "國之具。良如卿言。尚之對曰。夫禮隱逸則戰",
    "T52n2103_001:0100b15": "士怠。貴仁德則兵氣衰。若以孫吳為志。苟在",
    "T52n2103_001:0100b16": "吞噬亦無取堯舜之道。豈惟釋教而已哉。帝",
    "T52n2103_001:0100b17": "曰。釋門有卿。亦猶孔門之有季路。所謂惡言",
    "T52n2103_001:0100b18": "不入於耳也。自是文帝致意佛經。及見嚴觀",
    "T52n2103_001:0100b19": "諸僧。輒論道義。屢延殿會躬御地筵同僧列",
    "T52n2103_001:0100b20": "飯。時有沙門竺道生者。秀出群品英義獨拔。",
    "T52n2103_001:0100b21": "帝重之。嘗述生頓悟義。僧等皆設巨難。帝",
    "T52n2103_001:0100b22": "曰。若使逝者可興。豈為諸君所屈。時願延之",
    "T52n2103_001:0100b23": "著離識論。帝命嚴法師辯其同異。往返終",
    "T52n2103_001:0100b24": "日。笑曰。公等今日無愧支許之談也。云云。",
    "T52n2103_001:0100b25": "元魏孝明召佛道門人論前後七",
    "T52n2103_001:0100b26": "出魏書",
    "T52n2103_001:0100b27": "[0100b27] 正光元年。明帝加朝服大赦天下。召佛道二",
    "T52n2103_001:0100b28": "宗門人殿前。齋訖。侍中劉騰宣&#x52C5;。請法師等",
    "T52n2103_001:0100b29": "與道士論議。以釋弟子疑網。時清通觀道士",
    "T52n2103_001:0100c01": "姜斌與融覺寺僧曇謨最對論。帝曰。佛與老",
    "T52n2103_001:0100c02": "子同時不。斌曰。老子西入化胡。佛時以充侍",
    "T52n2103_001:0100c03": "者。明是同時。最曰。何以知之。斌曰。案老子",
    "T52n2103_001:0100c04": "開天經。是以得知。最曰。老子當周何王幾年",
    "T52n2103_001:0100c05": "而生。周何王幾年西入。斌曰。當周定王即位",
    "T52n2103_001:0100c06": "三年乙卯之歲。於楚國陳郡苦縣厲鄉曲仁",
    "T52n2103_001:0100c07": "里。九月十四日夜子時生。至周簡王四年丁",
    "T52n2103_001:0100c08": "丑歲。事周為守藏吏。簡王十三年遷為太史。",
    "T52n2103_001:0100c09": "至敬王元年庚辰歲。年八十五見周德陵遲。",
    "T52n2103_001:0100c10": "與散關令尹喜西入化胡。斯足明矣。最曰。佛",
    "T52n2103_001:0100c11": "以周昭王二十四年四月八日生。穆王五十",
    "T52n2103_001:0100c12": "二年二月十五日滅度。計入涅槃後經三百",
    "T52n2103_001:0100c13": "四十五年。始到定王三年。老子方生。生已年",
    "T52n2103_001:0100c14": "八十五。至敬王元年。凡經四百二十五年。始",
    "T52n2103_001:0100c15": "與尹喜西遁。據此年載懸殊。無乃謬乎。斌曰。",
    "T52n2103_001:0100c16": "若佛生周昭之時。有何文記。最曰。周書異記",
    "T52n2103_001:0100c17": "漢法本內傳。並有明文。斌曰。孔子既是制法",
    "T52n2103_001:0100c18": "聖人。當時於佛&#x9008;無文記何耶。最曰。仁者識",
    "T52n2103_001:0100c19": "同管窺覽不弘遠。案孔子有三備卜經。謂天",
    "T52n2103_001:0100c20": "地人也。佛之文言出在中備。仁者早自披究。",
    "T52n2103_001:0100c21": "不有此迷斌曰。孔子聖人。不言而知。何假卜",
    "T52n2103_001:0100c22": "乎。最曰。惟佛是眾聖之王。四生之首。達一切",
    "T52n2103_001:0100c23": "含靈前後二際吉凶終始。不假卜觀。自餘小",
    "T52n2103_001:0100c24": "聖。雖曉未然之理。必藉蓍龜以通靈卦也。侍",
    "T52n2103_001:0100c25": "中尚書令元乂宣&#x52C5;語。道士姜斌論無宗旨。",
    "T52n2103_001:0100c26": "宜下席。又問。開天經何處得來。是誰所說。即",
    "T52n2103_001:0100c27": "遣中書侍郎魏&#x53CE;尚書郎祖瑩等。就觀取經。",
    "T52n2103_001:0100c28": "帝令議之。太尉丹陽王蕭綜太傅李寔衛尉",
    "T52n2103_001:0100c29": "許伯桃吏部尚書邢欒散騎常侍溫子昇等",
    "T52n2103_001:0101a01": "一百七十人。讀訖奏云。老子止著五千文。更",
    "T52n2103_001:0101a02": "無言說。臣等所議。姜斌罪當惑眾。帝加斌極",
    "T52n2103_001:0101a03": "刑。三藏法師菩提流支苦諫乃止。配徙馬",
    "T52n2103_001:0101a04": "邑。"
}