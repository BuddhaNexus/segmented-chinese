{
    "X60n1131_001:0702b05": "No. 1131",
    "X60n1131_001:0702b06": "比丘受戒錄",
    "X60n1131_001:0702b08": "鼎湖山沙門 弘贊在&#x7299; 述",
    "X60n1131_001:0702b09": "[0702b09] 恭惟如來御世。觀眾生機。有上中下。故教設三乘。所",
    "X60n1131_001:0702b10": "謂菩薩。緣覺。聲聞也。乘雖分三。莫不以戒為定慧之",
    "X60n1131_001:0702b11": "本。是故如來初坐菩提樹下。即為諸大心菩薩。傳誦",
    "X60n1131_001:0702b12": "盧舍那佛三聚淨戒。次至鹿苑。王城。為諸二乘。漸制",
    "X60n1131_001:0702b13": "五篇七聚。立十人僧。白四羯磨。授比丘具足戒。然佛",
    "X60n1131_001:0702b14": "初出世。邊地&#x5C20;聞正法。出家五眾亦希。時迦旃延尊",
    "X60n1131_001:0702b15": "者。居西天竺阿槃提國。彼有長者子名億耳。出家。求",
    "X60n1131_001:0702b16": "尊者為受具戒。而彼國無十人僧。不得受具。彼馳往",
    "X60n1131_001:0702b17": "白佛。佛聽邊地持律五人僧。得作羯磨受具。五人中",
    "X60n1131_001:0702b18": "須一人持律。善解羯磨。即以羯磨師為第五人。其教",
    "X60n1131_001:0702b19": "授師。要閑軌範。餘證戒僧。必須清淨。方許為證明也。",
    "X60n1131_001:0702b20": "所謂中邊者。中即中天竺。居東南西北四天竺之中",
    "X60n1131_001:0702b21": "也。邊地者。中天竺東去至東際。有白木調國。國外是",
    "X60n1131_001:0702b22": "邊地。南去至南際。有靖善塔。塔外是邊地。西去至西",
    "X60n1131_001:0702b23": "際。有一師黎仙人山。山外是邊地。北去至北際。有柱",
    "X60n1131_001:0702b24": "國。國外是邊地。今此震旦。在白木調東。去天竺五萬",
    "X60n1131_001:0702c01": "七千餘里。如來出世一千餘載。未聞佛法。至漢明帝",
    "X60n1131_001:0702c02": "永平三年。帝感瑞夢。乃遣將軍蔡愔等。一十八人。使",
    "X60n1131_001:0702c03": "西域訪求佛道。六年愔等。至月氏國。遇摩騰。法蘭。二",
    "X60n1131_001:0702c04": "法師。得梵本經六十萬言。相與東還。明帝大悅。由是",
    "X60n1131_001:0702c05": "此方王臣士庶。漸知歸向。至十四年。司空陽城侯劉",
    "X60n1131_001:0702c06": "峻。與諸官人士庶等。一千餘人出家。陰夫人王婕妤",
    "X60n1131_001:0702c07": "等。與宮婦女二百三十人出家。時二法師。與諸人出",
    "X60n1131_001:0702c08": "家。剃除鬚髮。著縵條衣。授與三歸五戒十戒而已。以",
    "X60n1131_001:0702c09": "不得滿十人五人授具足戒。後至漢第十桓帝。一百",
    "X60n1131_001:0702c10": "餘年內。猶三歸五戒十戒。遞相傳授。至漢靈帝。建寧",
    "X60n1131_001:0702c11": "元年。有北天竺沙門五人。來到漢地。與僧受大戒。一",
    "X60n1131_001:0702c12": "名支法領。二名支謙。三名竺法護。四名竺道生。五名",
    "X60n1131_001:0702c13": "支婁讖。其時大律未有。支法領。口誦出戒本一卷。羯",
    "X60n1131_001:0702c14": "磨一卷。在此流行。至魏初(邵陵厲公)嘉平二年。有中天竺",
    "X60n1131_001:0702c15": "沙門曇磨迦羅(此云法時)。善誦諸部毗尼。至雒陽。立羯磨",
    "X60n1131_001:0702c16": "受法。準用十僧。於是佛法大行震旦。為東夏受戒律",
    "X60n1131_001:0702c17": "之始也。後至前秦建元二年。天竺沙門曇磨持(此云法海)。",
    "X60n1131_001:0702c18": "譯出十誦戒本三部。建元十四年。竺法念。譯出毗柰",
    "X60n1131_001:0702c19": "耶律十卷。後秦姚興。弘始十年。天竺尊者卑摩羅叉。",
    "X60n1131_001:0702c20": "(此云無垢眼)來遊關左。闡揚毗尼。鳩摩羅什所譯十誦律",
    "X60n1131_001:0702c21": "大行者。叉之力也。弘始十一年。有中天竺佛陀耶舍",
    "X60n1131_001:0702c22": "尊者至。譯出四分律藏。而關中先行僧祇。江南盛行",
    "X60n1131_001:0702c23": "十誦。至元魏。法聰律師。始弘四分律宗。聰傳道覆。覆",
    "X60n1131_001:0702c24": "傳惠光。光傳雲暉願。願傳隱樂。洪雲。雲傳洪尊。尊傳",
    "X60n1131_001:0703a01": "智首。首傳道宣。宣傳法勵。滿意。意傳法成。成傳大亮。",
    "X60n1131_001:0703a02": "道省。亮傳雲一。道岸。惠澄。澄傳惠欽。皆口相授受。臻",
    "X60n1131_001:0703a03": "於壺奧。自此之後廣矣(詳載高僧傳中)。至宋元已來。代不乏",
    "X60n1131_001:0703a04": "人。元末明初。戒律稍異。明中諳律者已希。至明末時。",
    "X60n1131_001:0703a05": "律之一宗。掃地矣。余從受具來。閱大律藏。目不交睫",
    "X60n1131_001:0703a06": "者數年。而不得其中宗趣。遂&#x5FA7;參諸方。以求明哲。而",
    "X60n1131_001:0703a07": "無一習學毗尼者。經云。毗尼藏。是佛法壽命。毗尼藏",
    "X60n1131_001:0703a08": "住。佛法亦住。余慮法不得久住。晝夜悲傷。不能自安。",
    "X60n1131_001:0703a09": "時余年三十有四。興往天竺之念。求請梵僧數人回",
    "X60n1131_001:0703a10": "震旦。再傳授戒法。俾戒燈熄而更著。壽命微而復續。",
    "X60n1131_001:0703a11": "遂于甲申春。抵閩地。欲取海舶人夫。從閩&#x6FF5;泛一載",
    "X60n1131_001:0703a12": "餘。至東天竺海隅。耽摩立底國。可六十餘驛。到中天",
    "X60n1131_001:0703a13": "竺那爛陀寺。不意時值滄桑。弗果所願。至今年過古",
    "X60n1131_001:0703a14": "稀。猶悵昔之無緣也。比見諸方叢席。與人授戒。不依",
    "X60n1131_001:0703a15": "佛制。盡是非法別眾。非法者何。不知白四羯磨。惟抄",
    "X60n1131_001:0703a16": "寫他人杜撰。閒文唱誦。或師自心所作。佛制受具者。",
    "X60n1131_001:0703a17": "至多。惟許三人同壇。若過即成非法。縱依羯磨。而誦",
    "X60n1131_001:0703a18": "文生澀。事多舛謬。尚是非法。況杜撰者乎。別眾者何。",
    "X60n1131_001:0703a19": "不知依律結大界。及戒場。既無戒場。即一人受具。同",
    "X60n1131_001:0703a20": "住比丘。或百或千。盡要共集。與彼授具。有一比丘不",
    "X60n1131_001:0703a21": "集。是名別眾。眾既獲罪。受者亦不得戒。而終身得假",
    "X60n1131_001:0703a22": "名比丘。&#x8657;受信施。公然上座。受他禮拜。罪莫大焉。或",
    "X60n1131_001:0703a23": "在白衣沙彌前作羯磨。三十二十。同時一齊授之。大",
    "X60n1131_001:0703a24": "違佛制。若不依佛言教。何名從佛口生。從法化生。世",
    "X60n1131_001:0703b01": "無二佛。法無二制。斯則非法為法。以訛傳訛。遞相踵",
    "X60n1131_001:0703b02": "習。不覺其非。誠為末法之滅法矣。然此。則關係法門",
    "X60n1131_001:0703b03": "非小。若有如法受得戒者。自當保重。如護明珠。其住",
    "X60n1131_001:0703b04": "持弘紹之賓。特宜遵木叉之教。依法。依律。依佛所制。",
    "X60n1131_001:0703b05": "俾戒珠朗于長夜。木叉固而永久。是為弘正法傳教",
    "X60n1131_001:0703b06": "之大士焉(壇者。即是戒場。在大界內結。大小法式。如標釋如釋所明)。",
    "X60n1131_001:0703b07": "[0703b07] 已上略序得戒緣由。向下錄得戒和尚。阿闍黎。臨壇",
    "X60n1131_001:0703b08": "尊證僧伽。并記自生年。受戒年月日時。以識戒臘之",
    "X60n1131_001:0703b09": "尊卑。并知作法之儀軌也。",
    "X60n1131_001:0703b10": "比丘  生    年 月  日 時 族姓&nbsp;",
    "X60n1131_001:0703b11": "  係    府  縣人於  年 月&nbsp;",
    "X60n1131_001:0703b12": "日禮  師出家  年 月  日 時依&nbsp;",
    "X60n1131_001:0703b13": "和尚受沙彌戒於  年 月  日 時受&nbsp;",
    "X60n1131_001:0703b14": "和尚具戒於  年 月  日 時受菩薩戒&nbsp;",
    "X60n1131_001:0703b15": "秉羯磨阿闍黎法名  法號&nbsp;",
    "X60n1131_001:0703b16": "教授師阿闍黎法名  法號&nbsp;",
    "X60n1131_001:0703b17": "尊證僧伽   大德   大德   大德&nbsp;",
    "X60n1131_001:0703b18": "  大德   大德   大德   大德&nbsp;",
    "X60n1131_001:0703b19": "作法略儀&nbsp;",
    "X60n1131_001:0703b20": "[0703b20] 初受具足戒者。未能即閱大律藏。其和尚阿闍黎。當",
    "X60n1131_001:0703b21": "與比丘戒本。令其熟讀。使知護持。毋致虧犯。及識布",
    "X60n1131_001:0703b22": "薩。結夏。受日。自恣。受衣。捨衣。淨施等法也。",
    "X60n1131_001:0703b23": "○布薩法",
    "X60n1131_001:0703b24": "[0703b24] 半月半月布薩說戒。下至有四比丘。即應令一人誦",
    "X60n1131_001:0703c01": "戒本。若不足四人。惟二三人。當對首布薩。除四根本",
    "X60n1131_001:0703c02": "戒。餘篇有犯者。依律。對清淨比丘懺悔已。然後布薩。",
    "X60n1131_001:0703c03": "○對首布薩法",
    "X60n1131_001:0703c04": "[0703c04] 至布薩日。若有三人。各各相向作法。露頂。脫履。合掌。",
    "X60n1131_001:0703c05": "互跪。先上座作如是言。",
    "X60n1131_001:0703c06": "[0703c06] 二大德。一心念。今僧十(五四)日說戒。我某甲比丘清淨。",
    "X60n1131_001:0703c07": "[0703c07] (三說。後二亦如是說。若惟有二人。除上二字。即云大德。餘辭同上)。",
    "X60n1131_001:0703c08": "○心念布薩法",
    "X60n1131_001:0703c09": "[0703c09] (若只自一人。應心口言)。",
    "X60n1131_001:0703c10": "[0703c10] 今日眾僧十(五四)日說戒。我某甲比丘清淨(三說)。",
    "X60n1131_001:0703c11": "[0703c11] (若不清淨。當預先向清淨者作法懺悔已。乃應清淨之法。若不清淨言清淨。復犯妄語罪)。",
    "X60n1131_001:0703c12": "○對首安居法",
    "X60n1131_001:0703c13": "[0703c13] (前安居。四月十六日。應對一知法比丘。作如是言)。",
    "X60n1131_001:0703c14": "[0703c14] 大德一心念。我某甲比丘。依某僧伽藍(若在村內。非僧住處。應云",
    "X60n1131_001:0703c15": "某聚落。若在寺別房。應云某房)。前三月夏安居。房舍破。修治故(三說。彼應",
    "X60n1131_001:0703c16": "語云)好。(自答言)善(若非在僧伽藍安居。除下二句)。",
    "X60n1131_001:0703c17": "[0703c17] (若自有三寶緣事。或二師父母事。不及前安居。至五月十六日。結後安居。應云後三月。或結中安居。從四",
    "X60n1131_001:0703c18": "月十七日。至五月十五日。日日隨結。名中安居)。",
    "X60n1131_001:0703c19": "○心念安居法",
    "X60n1131_001:0703c20": "[0703c20] (若無所依人對首作法。即自心念口言)。",
    "X60n1131_001:0703c21": "[0703c21] 我某甲比丘。依某處。某房。前三月夏安居(三說)。",
    "X60n1131_001:0703c22": "○對首受日法",
    "X60n1131_001:0703c23": "[0703c23] (安居已。若有佛事僧事。或檀越父母等請喚。不及即日還。或須二日乃至七日還。應對一比丘言)。",
    "X60n1131_001:0703c24": "[0703c24] 大德一心念。我某甲比丘。受七日法出界外。為某事",
    "X60n1131_001:0704a01": "故。還來此中安居。白大德令知(三說。不應為飲食衣服故去。若知前事不",
    "X60n1131_001:0704a02": "及七日還。當從僧乞十日半月一月羯磨。而去)。",
    "X60n1131_001:0704a03": "○在眾僧中自恣法",
    "X60n1131_001:0704a04": "[0704a04] (凡有所犯。應先懺悔已。然後自恣。若住處下至有五比丘。當差一人受自恣。餘應偏袒右肩。脫履互跪合",
    "X60n1131_001:0704a05": "掌。對受自恣人。作如是言)。",
    "X60n1131_001:0704a06": "[0704a06] 大德。眾僧今日自恣。我某甲比丘亦自恣。若有見聞",
    "X60n1131_001:0704a07": "疑罪。願大德長老。哀愍故語我。我若見罪。當如法懺",
    "X60n1131_001:0704a08": "悔(三說。若說錯忘。受自恣人。應一一授之)。",
    "X60n1131_001:0704a09": "○對首自恣法",
    "X60n1131_001:0704a10": "[0704a10] (若住處無五比丘。差受自恣者。四比丘應對首自恣。各各相向。作如是言)。",
    "X60n1131_001:0704a11": "[0704a11] 三大德一心念。今日眾僧自恣。我某甲比丘清淨。[0704a11] (三說",
    "X60n1131_001:0704a12": "若有三人二人。亦準此法。惟改對首人數為異。若有犯不懺悔。即不應清淨法)。",
    "X60n1131_001:0704a13": "○心念自恣法",
    "X60n1131_001:0704a14": "[0704a14] (若住處只有自一人。應心念口言)。",
    "X60n1131_001:0704a15": "[0704a15] 今日眾僧自恣。我某甲比丘清淨(三說)。",
    "X60n1131_001:0704a16": "○受三衣法",
    "X60n1131_001:0704a17": "[0704a17] (佛言。三衣應受持。若有衣不受持。得惡作罪。過十日。即犯捨墮。難懺悔。若疑當捨已。更受。若衣色紅。綠。青。",
    "X60n1131_001:0704a18": "白。黑。及上色染者。並不成受。若得如法色衣。應受)。",
    "X60n1131_001:0704a19": "○受安陀會衣法",
    "X60n1131_001:0704a20": "[0704a20] (安陀會。此云下著衣。應具威儀。對一比丘。或和尚阿闍黎。作如是言)。",
    "X60n1131_001:0704a21": "[0704a21] 大德一心念。我比丘某甲。此安陀會五條衣受。一長",
    "X60n1131_001:0704a22": "一短割截衣持(三說。若是和尚。當稱和尚。若阿闍黎。當稱阿闍黎)。",
    "X60n1131_001:0704a23": "○受鬱多羅僧衣法",
    "X60n1131_001:0704a24": "[0704a24] (鬱多羅僧。此云上著衣。應言)。",
    "X60n1131_001:0704b01": "[0704b01] 大德一心念。我比丘某甲。此鬱多羅僧七條衣受。兩",
    "X60n1131_001:0704b02": "長一短。割截衣持(三說)。",
    "X60n1131_001:0704b03": "○受僧伽&#x68C3;衣法",
    "X60n1131_001:0704b04": "[0704b04] (僧伽&#x68C3;此云重複衣。應言)。",
    "X60n1131_001:0704b05": "[0704b05] 大德一心念。我比丘某甲。是僧伽&#x68C3;(若干)。條衣受(若干)。長",
    "X60n1131_001:0704b06": "(若干)短。割截衣持(三說)。",
    "X60n1131_001:0704b07": "○捨衣法",
    "X60n1131_001:0704b08": "[0704b08] (若有疑當捨已。更依前受法。受之。應作如是言)。",
    "X60n1131_001:0704b09": "[0704b09] 大德一心念。我比丘某甲。此僧伽&#x68C3;。是我三衣數。先",
    "X60n1131_001:0704b10": "受持今捨(一說。便止。餘二衣欲捨。準此)。",
    "X60n1131_001:0704b11": "○受尼師壇法",
    "X60n1131_001:0704b12": "[0704b12] 大德一心念。我比丘某甲。此尼師壇。是我助身衣受。",
    "X60n1131_001:0704b13": "[0704b13] (三說。以用坐臥。非將禮拜)。",
    "X60n1131_001:0704b14": "○受&#x9262;法",
    "X60n1131_001:0704b15": "[0704b15] 大德一心念。我比丘某甲。此&#x9262;多羅應量受。長用故。",
    "X60n1131_001:0704b16": "[0704b16] (三說)。",
    "X60n1131_001:0704b17": "○淨施法",
    "X60n1131_001:0704b18": "[0704b18] (有二種淨施。一真實淨施。二轉展淨施)。",
    "X60n1131_001:0704b19": "○真實淨施法",
    "X60n1131_001:0704b20": "[0704b20] (謂真實捨與他。欲要著。應問彼乃得著。應言)。",
    "X60n1131_001:0704b21": "[0704b21] 大德一心念。我比丘某甲。有此長衣。未作淨。今為淨",
    "X60n1131_001:0704b22": "故。捨與大德。為真實淨故(一說○長字去聲。直亮切。音丈。多也。餘也。剩也)。",
    "X60n1131_001:0704b23": "○轉展淨施法",
    "X60n1131_001:0704b24": "[0704b24] (比丘受得戒已。除三衣外。所有新舊衣服。或對親友。同意比丘。或二師。為淨施主。將衣而對一比丘前。稱",
    "X60n1131_001:0704c01": "彼淨施主名。而為說淨。不說。過十日。即犯捨墮。要眾僧前懺。後凡所得衣。若布下至長一尺四寸。廣七寸",
    "X60n1131_001:0704c02": "能作得七條衣壇隔。即須說淨。應作如是言)。",
    "X60n1131_001:0704c03": "[0704c03] 大德一心念。我比丘某甲。有此長衣。未作淨。為淨故。",
    "X60n1131_001:0704c04": "施與大德。為展轉淨故。(彼受淨者。應云)大德。汝有此長衣。未",
    "X60n1131_001:0704c05": "作淨。為淨故與我。我今受之。(受已。語云)汝施與誰。(答云)施與",
    "X60n1131_001:0704c06": "某甲。(受淨者云)大德汝是長衣。未作淨。為淨故與我。我已",
    "X60n1131_001:0704c07": "受之。汝與某甲。是衣某甲已有。汝為某甲善護持著。",
    "X60n1131_001:0704c08": "隨因緣。[0704c08] (三說。後若聞淨主死。或罷道。即將前所有衣物。別稱一淨施主名。再為說淨。此文出四分",
    "X60n1131_001:0704c09": "律。若根本律。說淨文云)。",
    "X60n1131_001:0704c10": "[0704c10] 具壽存念。我苾芻某甲。有此長衣。未為分別。是合分",
    "X60n1131_001:0704c11": "別。今於具壽前而作分別。以某甲苾芻而作委寄者。",
    "X60n1131_001:0704c12": "我今持之(三說。分別。即是作淨。不聞彼淨主死。設居遠方。不失淨施)。",
    "X60n1131_001:0704c13": "○心念捨衣法",
    "X60n1131_001:0704c14": "[0704c14] (若為三寶等緣事出外。便擬是日還住處。或遇難緣。或大雨。橋梁斷絕。即作心念捨衣。寧無衣宿。犯突吉",
    "X60n1131_001:0704c15": "羅。易懺。應作如是念言)。",
    "X60n1131_001:0704c16": "[0704c16] 我某衣先受持。今捨。[0704c16] (一說。次日回至衣所。持衣對一比丘。一一如前取衣法。受之。若",
    "X60n1131_001:0704c17": "三衣俱未持去。應言我三衣。云云)。",
    "X60n1131_001:0704c18": "○受非時藥法",
    "X60n1131_001:0704c19": "[0704c19] (佛聽有病緣。飲八種漿。即果汁。謂梨。棗。甘蔗。蒲萄。藕根等漿。應先淨人&#x64EA;已。濾過澄清。從淨人手受。應對",
    "X60n1131_001:0704c20": "一比丘言)。",
    "X60n1131_001:0704c21": "[0704c21] 大德一心念。我比丘某甲。今為某病緣。此是某非時",
    "X60n1131_001:0704c22": "漿。為經非時服故。今於大德邊受(三說)。",
    "X60n1131_001:0704c23": "○受七日藥法",
    "X60n1131_001:0704c24": "[0704c24] (謂酥。油。生酥。蜜。石蜜。一受。得七日自手取服。服不了。八日即應施他人。自不得服。應言)。",
    "X60n1131_001:0705a01": "[0705a01] 大德一心念。我比丘某甲。今有某病緣故。此某七日",
    "X60n1131_001:0705a02": "藥。為欲經宿七日服故。今於大德邊受(三說)。",
    "X60n1131_001:0705a03": "○受盡形壽藥法",
    "X60n1131_001:0705a04": "[0705a04] (謂丸。散。一切鹹酸等。不任為食者。一受。得自取服盡也。應言)。",
    "X60n1131_001:0705a05": "[0705a05] 大德一心念。我比丘某甲。今有某病緣。此某盡形壽",
    "X60n1131_001:0705a06": "藥。為欲共宿長服故。今於大德邊受(三說)。",
    "X60n1131_001:0705a07": "附[0705a07] (南山。靈芝。雲棲。法語一十五則。以救時弊。當用自警)。",
    "X60n1131_001:0705a08": "唐南山宣律師",
    "X60n1131_001:0705a09": "[0705a09] 夫&#x7FA3;生所以久流轉生死海者。良由無戒德之舟&#x6A9D;",
    "X60n1131_001:0705a10": "者也。若乘戒舟。鼓以慈棹。而不能橫截風濤。遠登彼",
    "X60n1131_001:0705a11": "岸者。無此理也。故正教雖多。一戒而為行本。其由出",
    "X60n1131_001:0705a12": "必由戶。何莫由斯戒矣。是以創起道意。先識斯門。於",
    "X60n1131_001:0705a13": "諸心境。籌度懷行。其狀如何。故論云。夫受戒者。慈悲",
    "X60n1131_001:0705a14": "為務。於三千界內。萬億日月。上至非想。下及無間。所",
    "X60n1131_001:0705a15": "有生類。並起慈心。不行殺害。或盡形命。或至成佛。長",
    "X60n1131_001:0705a16": "時類通。統周法界。此一念善。功滿&#x8657;空。其德難量。惟",
    "X60n1131_001:0705a17": "佛知際。不殺既爾。餘業例然。",
    "X60n1131_001:0705a18": "宋杭州靈芝寺元照律師",
    "X60n1131_001:0705a19": "[0705a19] 師字湛然。初以毗尼為大學。親自佛制。自文殊已降。",
    "X60n1131_001:0705a20": "不許措一詞。優波離結集。不敢衍一字。人間天上。十",
    "X60n1131_001:0705a21": "方三界剎海。無盡聖眾。唯同一律。可謂嚴矣。如世禮",
    "X60n1131_001:0705a22": "樂征伐。必自天子出。公侯卿大夫。不容僭也。然大法",
    "X60n1131_001:0705a23": "東度。唯律未明。學者失已。唐太宗貞觀中。終南山澄",
    "X60n1131_001:0705a24": "照大律師道宣。作戒疏。羯磨疏。事鈔。弘四分律流傳。",
    "X60n1131_001:0705b01": "逾四百載。釋義近六十家。於中大昭慶寺。律師允堪。",
    "X60n1131_001:0705b02": "作會正記。獨為盡理。最後此靈芝大智元照律師。以",
    "X60n1131_001:0705b03": "法華開顯圓意。作資持記。與會真師。殊途同歸。推明",
    "X60n1131_001:0705b04": "南山元意。而上合於佛制。自是會正資持。又分宗於",
    "X60n1131_001:0705b05": "律矣。如析金杖。不失金體。無作戒體。果可分耶。[0705b05] (出繫年錄",
    "X60n1131_001:0705b06": "由是四分一宗。全憑景空。南山。弘揚之力。至今不絕。但今學者。以口頭禪。為當出生死。自&#x609E;自墮。非古人",
    "X60n1131_001:0705b07": "之法教不傳也。昔陳宣帝詔。僧未滿五夏。皆參律部。此帝之心。正符佛心。非再來菩薩。以輔正教。焉能及",
    "X60n1131_001:0705b08": "此哉○雍州襄陽景空寺。法聰律師所居也)。",
    "X60n1131_001:0705b09": "明雲棲大師竹&#x7A93;三筆",
    "X60n1131_001:0705b10": "出家(一)",
    "X60n1131_001:0705b11": "[0705b11] 先德有言。出家者。大丈夫之事。非將相之所能為也。",
    "X60n1131_001:0705b12": "夫將以武功定禍亂。相以文學興太平。天下大事。皆",
    "X60n1131_001:0705b13": "出將相之手。而曰出家非其所能。然則出家豈細故",
    "X60n1131_001:0705b14": "哉。今剃髮染衣。便謂出家。噫。是不過出兩片大門之",
    "X60n1131_001:0705b15": "家也。非出三界火宅之家也。出三界家。而後名為大",
    "X60n1131_001:0705b16": "丈夫也。猶未也。與三界眾生同出三界。而後名為大",
    "X60n1131_001:0705b17": "丈夫也。古尊宿歌云。最勝兒。出家好。出家兩字人知",
    "X60n1131_001:0705b18": "少。最勝兒者。大丈夫也。大丈夫不易得。何怪乎知出",
    "X60n1131_001:0705b19": "家兩字者少也。",
    "X60n1131_001:0705b20": "出家(二)",
    "X60n1131_001:0705b21": "[0705b21] 人初出家。雖志有大小。莫不具一段好心。久之又為",
    "X60n1131_001:0705b22": "因緣名利所染。遂復營宮室。飾衣服。置田宅。畜徒眾。",
    "X60n1131_001:0705b23": "多積金帛。勤作家緣。與俗無異。經稱一人出家。波旬",
    "X60n1131_001:0705b24": "怖懼。今若此。波旬可以酌酒相慶矣。好心出家者。快",
    "X60n1131_001:0705c01": "須&#x7740;眼看破。曾見深山中苦行僧。一出山來。被數十",
    "X60n1131_001:0705c02": "箇信心女男。歸依供養。遂埋沒一生。況其大者乎。古",
    "X60n1131_001:0705c03": "謂必須重離煩惱之家。再割塵勞之網。是出家以後",
    "X60n1131_001:0705c04": "之出家也。出前之家易。出後之家難。予為此曉夜惶",
    "X60n1131_001:0705c05": "悚。",
    "X60n1131_001:0705c06": "出家四料簡",
    "X60n1131_001:0705c07": "[0705c07] 有在家出家者。有出家在家者。有在家在家者。有出",
    "X60n1131_001:0705c08": "家出家者。處於族舍。具有父母妻子。而心恒在道。不",
    "X60n1131_001:0705c09": "染世塵者。在家出家者也。處於伽藍。無父母妻子之",
    "X60n1131_001:0705c10": "累。而營營名利。無異俗人者。出家在家者也。處於俗",
    "X60n1131_001:0705c11": "舍。終身纏縛。無一念解脫者。在家在家者也。處於伽",
    "X60n1131_001:0705c12": "藍。終身精進。無一念退惰者。出家出家者也。故古人",
    "X60n1131_001:0705c13": "有身心出家四句。意正如此。雖然出家出家者。上士",
    "X60n1131_001:0705c14": "也。無論矣。與其為出家在家者。寧為在家在家者。何",
    "X60n1131_001:0705c15": "以故。袈裟下失人身。下之又下者也。",
    "X60n1131_001:0705c16": "出家利益",
    "X60n1131_001:0705c17": "[0705c17] 古德云。最勝兒。出家好。俗有恒言曰。一子出家。九族",
    "X60n1131_001:0705c18": "生天。此皆讚歎出家。而未明言出家之所以為利益",
    "X60n1131_001:0705c19": "也。豈曰不耕不織。而有自然衣食之為利益乎。豈曰",
    "X60n1131_001:0705c20": "不買宅不賃房。而有自然安居之為利益乎。豈曰王",
    "X60n1131_001:0705c21": "臣護法。信施恭敬。上不役於官。下不擾於民。而有自",
    "X60n1131_001:0705c22": "然清閒逸樂之為利益乎。古有偈曰。施主一粒米。大",
    "X60n1131_001:0705c23": "似須彌山。若自不了道。披毛戴角還。又云。他日閻老",
    "X60n1131_001:0705c24": "子。與你打算飯錢。看你將何抵對。此則出家。乃大患",
    "X60n1131_001:0706a01": "所伏。而況利益乎哉。所謂出家之利益者。以其破煩",
    "X60n1131_001:0706a02": "惱。斷無明。得無生忍。出生死苦。是則天上人間之最",
    "X60n1131_001:0706a03": "勝。而父母宗族。被其澤也。不然。則雖富積千箱。貴師",
    "X60n1131_001:0706a04": "七帝。何利益之有。吾實大憂大懼。而併以告夫同業",
    "X60n1131_001:0706a05": "者。",
    "X60n1131_001:0706a06": "出家休心難",
    "X60n1131_001:0706a07": "[0706a07] 人性寒思衣。饑思食。居處思安。器用思足。有男思婚。",
    "X60n1131_001:0706a08": "有女思嫁。讀書思取爵祿。營家思致富饒。時時不得",
    "X60n1131_001:0706a09": "放下。其奮然出家。為無此等累也。而依然種種不忘",
    "X60n1131_001:0706a10": "念。則何貴於出家。佛言。常自摩頭。以捨飾好。然豈惟",
    "X60n1131_001:0706a11": "飾好。常自摩頭曰。吾僧也。頓捨萬緣。一心念道。",
    "X60n1131_001:0706a12": "僧務外學",
    "X60n1131_001:0706a13": "[0706a13] 儒者之學。以六經論孟等書為準的。而老莊乃至佛",
    "X60n1131_001:0706a14": "經。禁置不學者。業有專攻。其正理也。不足怪也。為僧",
    "X60n1131_001:0706a15": "亦然。乃不讀佛經。而讀儒書。讀儒書猶未為不可。又",
    "X60n1131_001:0706a16": "至於讀莊老。稍明敏者。又從而註釋之。又從而學詩。",
    "X60n1131_001:0706a17": "學文。學字。學尺牘。種種皆法門之衰相也。弗可挽矣。",
    "X60n1131_001:0706a18": "世人重聰明。誇博洽。競辭采。然不足恃者。以其有失",
    "X60n1131_001:0706a19": "也。彼學窮百家。文蓋一世。有來生不識一字者。其甚。",
    "X60n1131_001:0706a20": "如淳長老。以才藻著名。一跌而起。頓成癡呆。則不待",
    "X60n1131_001:0706a21": "來生。又甚。化為異類。則所謂但念水草。餘無所知。其",
    "X60n1131_001:0706a22": "可恃安在。惟般若真智。蘊之八識田中。&#x4E98;古今&#x6527;撲",
    "X60n1131_001:0706a23": "不破。縱在迷途。有觸還悟。世俗中人。不知此意。無足",
    "X60n1131_001:0706a24": "為怪。出家兒。乃以本分事。束之高閣。而殫力於外學。",
    "X60n1131_001:0706b01": "可勝歎哉。",
    "X60n1131_001:0706b02": "僧務雜術(一)",
    "X60n1131_001:0706b03": "[0706b03] 僧又有作地理師者。作卜筮師者。作風鑑師者。作醫",
    "X60n1131_001:0706b04": "藥師者。作女科醫藥師者。作符水爐火燒煉師者。末",
    "X60n1131_001:0706b05": "法之弊極矣。或曰。百丈大師。令司馬頭陀擇地。可作",
    "X60n1131_001:0706b06": "五百僧道場者。而得溈山。是地理家事。既而令擇溈",
    "X60n1131_001:0706b07": "山主人。得大祐禪師。是風鑑家事。則何如。噫。此古聖",
    "X60n1131_001:0706b08": "賢。為傳法利生之大機緣。非世人所測識者。而百丈",
    "X60n1131_001:0706b09": "司馬。是何等人品。今之術士。可以藉口也與哉。",
    "X60n1131_001:0706b10": "僧務雜術(二)",
    "X60n1131_001:0706b11": "[0706b11] 或曰。雜術固非僧務。醫以全生。宜若無礙焉。予謂雜",
    "X60n1131_001:0706b12": "術亂心。則&#x69E9;所當捨。如其救濟為懷。則亦萬行之一",
    "X60n1131_001:0706b13": "端。而術倘不精。雖曰全生。反以傷生。則大為不可。近",
    "X60n1131_001:0706b14": "有僧行灸法者。其法和藥作餅。置艾炷於其上。而然",
    "X60n1131_001:0706b15": "之。云治萬病。此不知出自何書。傳自何人。夫切肌而",
    "X60n1131_001:0706b16": "察穴。循穴而入內。灼艾之常法也。隔餅而灸。有痛苦",
    "X60n1131_001:0706b17": "而無功能者也。而師行焉。弟子紹焉。不自知其業之",
    "X60n1131_001:0706b18": "深且重也。",
    "X60n1131_001:0706b19": "信施難消",
    "X60n1131_001:0706b20": "[0706b20] 鄧豁渠自訟云。為僧者幹自己事。帶累十方施主。委",
    "X60n1131_001:0706b21": "實難消。誠哉言乎。夫僧人為自己生死。猶士人為自",
    "X60n1131_001:0706b22": "己科名也。為科名故。累諸&#x96A3;里親戚供給所需。成名",
    "X60n1131_001:0706b23": "則足以報之。名不成。則所負多矣。不解此義。而唯嫌",
    "X60n1131_001:0706b24": "信施不廣。豈不大錯。",
    "X60n1131_001:0706c01": "非理募化",
    "X60n1131_001:0706c02": "[0706c02] 雲棲僧約。非理募化者出院。一僧曰。此不足禁。禁之",
    "X60n1131_001:0706c03": "則缺眾生福田。非理募化。雖其人自負過愆。而眾生",
    "X60n1131_001:0706c04": "獲破慳捨財之益。世僧假佛為名以營生。佛何曾為",
    "X60n1131_001:0706c05": "此輩出一禁約乎。余曰。子言則誠善矣。然知其一。未",
    "X60n1131_001:0706c06": "知其二。非理募化者。瞞因昧果。施者知之。因而退心。",
    "X60n1131_001:0706c07": "後遂不施。安得其能破慳也。佛世有諸弟子。自遠遊",
    "X60n1131_001:0706c08": "歸。所過聚落。望而閉戶。問故。則畏僧之募化也。因以",
    "X60n1131_001:0706c09": "白佛。佛乃種種呵責。何言其不禁約也。慎之哉。",
    "X60n1131_001:0706c10": "經債",
    "X60n1131_001:0706c11": "[0706c11] 烏鎮利濟寺。有僧。師徒二人。俱稱謹厚。託以經懺者",
    "X60n1131_001:0706c12": "日益眾。因致饒裕。而恪嗇不自享用。亦不布施。後得",
    "X60n1131_001:0706c13": "疾。族人迎歸調治。俄而謝世。平生積貯。盡為族有。十",
    "X60n1131_001:0706c14": "年後。現夢於所親曰。經懺未完者。陰府考校甚急。苦",
    "X60n1131_001:0706c15": "不可言。人世所傳。閃電光中。認字讀還。信不誣也。筆",
    "X60n1131_001:0706c16": "之以誡夫應緣者。",
    "X60n1131_001:0706c17": "施食師",
    "X60n1131_001:0706c18": "[0706c18] 燄口施食。啟教於阿難。蓋瑜伽部攝也。瑜伽大興於",
    "X60n1131_001:0706c19": "唐之金剛智。廣大不空二師。能役使鬼神。移易山海。",
    "X60n1131_001:0706c20": "威神之力。不可思議。數傳之後。無能嗣之者。所存但",
    "X60n1131_001:0706c21": "施食一法而已。手結印。口誦&#x546A;。心作觀。三業相應之",
    "X60n1131_001:0706c22": "謂瑜伽。其事非易易也。今印&#x546A;未必精。而況觀力乎。",
    "X60n1131_001:0706c23": "則不相應矣。不相應。則不惟不能利生。而亦或反至",
    "X60n1131_001:0706c24": "害己。昨山中一方外僧病已篤。是晚外正施食。謂看",
    "X60n1131_001:0707a01": "病者言。有鬼挈我同出就食。辭不往。俄復來云。法師",
    "X60n1131_001:0707a02": "不誠。吾輩空返。必有以報之。於是牽我臂偕行。眾持",
    "X60n1131_001:0707a03": "撓&#x920E;套索云。欲拽此法師下地。我大怖失聲呼救。一",
    "X60n1131_001:0707a04": "時散去。越數日僧死。蓋未死前。已與諸鬼為伍矣。向",
    "X60n1131_001:0707a05": "非驚叫。臺上師危乎哉。不惟是耳。一僧不誠。被鬼舁",
    "X60n1131_001:0707a06": "至河中欲沉之。一僧失鎖衣篋。心存鑰匙。諸鬼見飯",
    "X60n1131_001:0707a07": "上皆鐵片。遂不得食。一僧晒氈衣未&#x53CE;。值天雨。心念",
    "X60n1131_001:0707a08": "此衣。諸鬼見飯上皆獸毛。遂不得食。各受顯報。又一",
    "X60n1131_001:0707a09": "人入冥。見黑房中有僧數百。肌體瘦削。顏色憔悴。似",
    "X60n1131_001:0707a10": "憂苦不堪之狀。問之。則皆施食師也。施食非易易事",
    "X60n1131_001:0707a11": "也信夫。",
    "X60n1131_001:0707a12": "誦經雜話",
    "X60n1131_001:0707a13": "[0707a13] 總戎戚公。素持金剛經。其守越之三江也。有亡卒致",
    "X60n1131_001:0707a14": "夢云。明當遣妻。詣公乞為誦經一卷。以資冥道。翌日",
    "X60n1131_001:0707a15": "果有婦人悲泣求見。詰之。如夢中語。公諾之。晨起誦",
    "X60n1131_001:0707a16": "經。夜夢卒云。荷公大恩。然僅得半卷。以於中雜不用",
    "X60n1131_001:0707a17": "二字。公思其故。乃內人使侍婢送茶餅。公遙見揮手",
    "X60n1131_001:0707a18": "&#x5374;之。口雖不言。心謂不用。次早閉房誦經。是夜夢卒",
    "X60n1131_001:0707a19": "謝云。已獲超拔。此予親聞於三江僧東林。東林誠篤",
    "X60n1131_001:0707a20": "有道行。不妄語者。噫。誦經僧可不慎歟。",
    "X60n1131_001:0707a21": "道譏釋",
    "X60n1131_001:0707a22": "[0707a22] 道者曰。諸宮觀道院。及諸神廟。皆我等居也。奈何僧",
    "X60n1131_001:0707a23": "眾多住其中。罕見道流住佛寺者。夫歸依佛者住寺。",
    "X60n1131_001:0707a24": "歸依道者住宮觀院廟。今僧居於此。為歸依三清諸",
    "X60n1131_001:0707b01": "天尊諸真人神耶。抑欲占奪我等產業耶。其言有理。",
    "X60n1131_001:0707b02": "予無以應。徐而曰。韜光古靈隱也。何道流居之。曰。此",
    "X60n1131_001:0707b03": "在家修習全真者寓焉。冠簪者不與也。況剃度一僧",
    "X60n1131_001:0707b04": "主之矣。其言有理。予又無以應。噫。今之為僧者。或棲",
    "X60n1131_001:0707b05": "止叢林。或幽居蘭若。或依巖為室。或就樹結茅。何所",
    "X60n1131_001:0707b06": "不可。而必附彼羽衣。以為居亭主人也。",
    "X60n1131_001:0707b07": "[0707b07] 今時諸方叢林。各各亦有戒錄。而不敘得戒原由。持",
    "X60n1131_001:0707b08": "犯樞要。惟錄三師七證。乃至同壇同期受戒人。監院。",
    "X60n1131_001:0707b09": "副寺。知客。司庫等名。誠沒交涉。如欲錄者。當錄和尚",
    "X60n1131_001:0707b10": "五位阿闍黎。生年戒臘。生處者可也。",
    "X60n1131_001:0707b11": "授十戒和尚諱  號  生    年  月&nbsp;",
    "X60n1131_001:0707b12": "    日 時係    府  縣人族姓&nbsp;",
    "X60n1131_001:0707b13": "  于    年  月  日從  山&nbsp;",
    "X60n1131_001:0707b14": " 和尚受大戒&nbsp;",
    "X60n1131_001:0707b15": "授大戒和尚諱  號  生    年  月&nbsp;",
    "X60n1131_001:0707b16": "    日 時係    府  縣人族姓&nbsp;",
    "X60n1131_001:0707b17": "  于    年  月  日從  山&nbsp;",
    "X60n1131_001:0707b18": " 和尚受大戒&nbsp;",
    "X60n1131_001:0707b19": "一授十戒阿闍黎諱  號  生    年&nbsp;",
    "X60n1131_001:0707b20": "  月   日 時係    府  縣人族&nbsp;",
    "X60n1131_001:0707b21": " 姓  于    年  月  日從  山&nbsp;",
    "X60n1131_001:0707b22": " 和尚受大戒&nbsp;",
    "X60n1131_001:0707b23": "二羯磨阿闍黎諱  號  生    年&nbsp;",
    "X60n1131_001:0707b24": " 月   日 時係    府  縣人族姓&nbsp;",
    "X60n1131_001:0707c01": "   于    年  月  日從  山&nbsp;",
    "X60n1131_001:0707c02": "  和尚受大戒&nbsp;",
    "X60n1131_001:0707c03": "三教授阿闍黎諱  號  生    年&nbsp;",
    "X60n1131_001:0707c04": " 月   日 時係    府  縣人族姓&nbsp;",
    "X60n1131_001:0707c05": "   于    年  月  日從  山&nbsp;",
    "X60n1131_001:0707c06": "  和尚受大戒&nbsp;",
    "X60n1131_001:0707c07": "四依止阿闍黎(比丘三藏未通。五夏未滿。一夜不得無依止。必須依一有應解律者宿)諱&nbsp;",
    "X60n1131_001:0707c08": "   號  生    年  月  日&nbsp;",
    "X60n1131_001:0707c09": " 時係    府  縣人族姓  于&nbsp;",
    "X60n1131_001:0707c10": "  年  月  日從  山  和尚受大戒&nbsp;",
    "X60n1131_001:0707c11": "五授經阿闍黎(從彼受習經律文義之師)諱  號  生&nbsp;",
    "X60n1131_001:0707c12": "   年  月   日 時係    府&nbsp;",
    "X60n1131_001:0707c13": "  縣人族姓  于    年  月  日&nbsp;",
    "X60n1131_001:0707c14": " 從  山  和尚受大戒&nbsp;",
    "X60n1131_001:0707c15": "[0707c15] 諸部律文。無剃髮阿闍黎。原剃髮即是和尚遣能剃",
    "X60n1131_001:0707c16": "者剃之。近時不諳法律者。復妄加審戒阿闍黎。引請",
    "X60n1131_001:0707c17": "阿闍黎。值壇阿闍黎。原審戒即是教授。先在壇外審",
    "X60n1131_001:0707c18": "問諸遮難事訖。次引入壇內。羯磨師對眾審問已。乃",
    "X60n1131_001:0707c19": "為作四羯磨授戒。值壇者。謂受戒人初至。未諳禮法。",
    "X60n1131_001:0707c20": "恐臨壇倉卒失儀。故教之行禮。並無阿闍黎位。梵語",
    "X60n1131_001:0707c21": "阿闍黎。此云軌範師。在壇七證。尚無師位。惟稱七證",
    "X60n1131_001:0707c22": "僧伽。況其餘者。佛言。非和尚而稱為和尚。非阿闍黎",
    "X60n1131_001:0707c23": "而稱為阿闍黎。或翻此二。皆得惡作罪。",
    "X60n1131_001:0707c24": " 七證僧伽&nbsp;",
    "X60n1131_001:0708a01": "  長老   長老   長老   長老&nbsp;",
    "X60n1131_001:0708a02": "  長老   長老   長老&nbsp;",
    "X60n1131_001:0708a03": " 同壇得戒&nbsp;",
    "X60n1131_001:0708a04": "  大德   大德&nbsp;",
    "X60n1131_001:0708a05": " 同期受戒&nbsp;",
    "X60n1131_001:0708a06": "  大德   大德   大德   大德&nbsp;",
    "X60n1131_001:0708a07": "  大德   大德   大德   大德&nbsp;",
    "X60n1131_001:0708a08": "  大德   大德   大德   大德&nbsp;",
    "X60n1131_001:0708a10": "比丘受戒錄終(為弟子者。須存此錄。令後代人知師之生年戒臘。如無徒者。乃可焚之)"
}