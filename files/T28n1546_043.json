{
    "T28n1546_043:0320b16": "阿毘曇毘婆沙論卷第四十三",
    "T28n1546_043:0320b18": "迦旃延子造 五百羅漢釋",
    "T28n1546_043:0320b19": "北涼天竺沙門浮陀跋摩",
    "T28n1546_043:0320b20": "共道泰等譯",
    "T28n1546_043:0320b21": "使犍度十門品之七",
    "T28n1546_043:0320b22": "[0320b22] ◎如說若入慈定。火不能燒刀不能傷。毒不",
    "T28n1546_043:0320b23": "能害。水不能漂。不為他所殺。問曰。何故入慈",
    "T28n1546_043:0320b24": "定。不為水火刀毒他人所殺耶。尊者和須蜜",
    "T28n1546_043:0320b25": "說曰。慈定是不害法故。害法無能害者。復次",
    "T28n1546_043:0320b26": "彼定有大威勢故。威勢諸天皆來擁護。害不",
    "T28n1546_043:0320b27": "能害。復次禪定法。不可思議神足法亦爾。復",
    "T28n1546_043:0320b28": "次入彼定時。不住自心。不住自心者。不死不",
    "T28n1546_043:0320b29": "生。尊者佛陀提婆說曰。行者入慈定時。色界",
    "T28n1546_043:0320c01": "四大。遍此身中。同為一體。其猶若石。是故無",
    "T28n1546_043:0320c02": "能害者。問曰。此悲喜捨定。為害法所害不",
    "T28n1546_043:0320c03": "耶。若害者。何故入慈定。不為害法所害。入悲",
    "T28n1546_043:0320c04": "喜捨定為害法所害。若不害者。此中何故不",
    "T28n1546_043:0320c05": "說耶。答曰。應作是說不害。問曰。若然者此中",
    "T28n1546_043:0320c06": "何以不說。答曰應說而不說者。當知此說有",
    "T28n1546_043:0320c07": "餘。復次已說在先所說中。若說慈。當知已說",
    "T28n1546_043:0320c08": "悲喜捨。復次此現始入方便故。如說慈悲喜",
    "T28n1546_043:0320c09": "捨亦如是。復次入悲喜捨定時害法。雖不能",
    "T28n1546_043:0320c10": "害。出定時身有苦痛。慈則不爾。復次入悲",
    "T28n1546_043:0320c11": "喜捨定害法。雖不能害。猶破肌皮。慈則不爾。",
    "T28n1546_043:0320c12": "復次入悲喜捨定時不能害。方便時則害。慈",
    "T28n1546_043:0320c13": "方便時。無能害者。曾聞有人得欲界方便慈。",
    "T28n1546_043:0320c14": "犯於王法時。人縛送於王。而白王言。此人",
    "T28n1546_043:0320c15": "犯王法。應加刑罰。時王乘象執[矛*贊]。欲出城",
    "T28n1546_043:0320c16": "遊。即讀經。其人所作之罪。王應手害。時王瞋",
    "T28n1546_043:0320c17": "恚。即以[矛*贊]擲其人。彼人見王瞋恚。便起慈心。",
    "T28n1546_043:0320c18": "以慈心故。[矛*贊]還向王身。不遠落地。王見是事。",
    "T28n1546_043:0320c19": "心生恐怖。而問彼人。汝有何方道術耶。人答",
    "T28n1546_043:0320c20": "王言。我無方道術。見王瞋故。便起慈心。以慈",
    "T28n1546_043:0320c21": "心故。害不害我。以是事故。知慈方便害不能",
    "T28n1546_043:0320c22": "害。",
    "T28n1546_043:0320c23": "[0320c23] 佛經說。修行廣布慈心能斷恚。修行廣布悲",
    "T28n1546_043:0320c24": "心能斷苦。修行廣布喜心。能斷不喜樂修行",
    "T28n1546_043:0320c25": "廣布捨心。能斷欲愛恚。問曰。無量為能斷",
    "T28n1546_043:0320c26": "結不耶。若能斷者。定犍度所說云何通。如",
    "T28n1546_043:0320c27": "說。慈斷何繫結。答曰。無處所悲喜捨斷何繫",
    "T28n1546_043:0320c28": "結。問曰。無處所若不能斷者。此經云何通。",
    "T28n1546_043:0320c29": "答曰。應作是說。無量不能斷結。問曰。若然者",
    "T28n1546_043:0321a01": "定犍度所說善通。此經云何通。答曰。此經",
    "T28n1546_043:0321a02": "說須臾斷。斷有二種。一須臾斷。二畢竟斷。以",
    "T28n1546_043:0321a03": "須臾斷故。佛經說斷。以畢竟斷故。阿毘曇",
    "T28n1546_043:0321a04": "說不斷。是二所說。俱為善通。如須臾斷。畢竟",
    "T28n1546_043:0321a05": "斷。有片斷。無片斷。有影斷。無影斷。有餘斷。",
    "T28n1546_043:0321a06": "無餘斷。制斷。根本斷。當知亦如是。問曰。若",
    "T28n1546_043:0321a07": "無量不斷結者。異經說。復云何通。如說。比丘",
    "T28n1546_043:0321a08": "修慈心定。若不勝進餘法。必得阿那含果。乃",
    "T28n1546_043:0321a09": "至捨心亦如是。答曰。此中佛說無漏聖道是",
    "T28n1546_043:0321a10": "慈。世尊或說聖道是想。或說是受。或說是意。",
    "T28n1546_043:0321a11": "或說是證。或說是信進念定慧。或說是&#x6830;。或",
    "T28n1546_043:0321a12": "說是石。或說是水。或說是華。或說是慈悲喜",
    "T28n1546_043:0321a13": "捨。何處說是想。乃至是華。廣說如雜犍度。",
    "T28n1546_043:0321a14": "復次常以慈心。常觀慈心。為求慈心故。離於",
    "T28n1546_043:0321a15": "欲愛。或是凡夫。或是聖人。若是凡夫。離欲愛",
    "T28n1546_043:0321a16": "已。得慈心定。彼於後時。入正決定。得阿那含",
    "T28n1546_043:0321a17": "果。若先不離欲。入正決定者。若得須陀洹果。",
    "T28n1546_043:0321a18": "若得斯陀含果。所以得阿那含果者。以慈定",
    "T28n1546_043:0321a19": "力故。若是聖人離於欲愛。得慈心定。亦得",
    "T28n1546_043:0321a20": "阿那含果。以是事故。佛作是說。比丘修慈定",
    "T28n1546_043:0321a21": "得阿那含果。但無量不能斷結。如慈悲喜捨",
    "T28n1546_043:0321a22": "亦如是。",
    "T28n1546_043:0321a23": "[0321a23] 佛經說修行廣布慈心斷恚。修行廣布捨心。",
    "T28n1546_043:0321a24": "斷欲愛恚。問曰。慈斷何等恚。捨斷何等恚耶。",
    "T28n1546_043:0321a25": "答曰。有欲殺他恚。有欲打他恚。慈斷欲殺他",
    "T28n1546_043:0321a26": "恚。捨斷欲打他恚。復次恚有二種。或有應恚",
    "T28n1546_043:0321a27": "處而恚。或有不應恚處而恚。慈斷應恚處恚。",
    "T28n1546_043:0321a28": "捨斷不應恚處恚。如是等恚是慈所斷。如是",
    "T28n1546_043:0321a29": "等恚是捨所斷。",
    "T28n1546_043:0321b01": "[0321b01] 佛經說。修行廣布不淨想。斷欲愛。修行廣布",
    "T28n1546_043:0321b02": "捨心。斷欲恚。問曰。不淨想斷何等愛。捨心",
    "T28n1546_043:0321b03": "斷何等愛。答曰。愛有二種。一婬欲愛。二境界",
    "T28n1546_043:0321b04": "愛。不淨想斷婬欲愛。捨心斷。境界愛。復次",
    "T28n1546_043:0321b05": "有色愛形愛。不淨想斷色愛。捨心斷形愛。復",
    "T28n1546_043:0321b06": "次有觸愛有容儀愛。不淨想斷觸愛。捨心斷",
    "T28n1546_043:0321b07": "容儀愛。不淨想斷如是等愛。捨心斷如是等",
    "T28n1546_043:0321b08": "愛。佛經說。修與慈俱念覺枝。能得離得無",
    "T28n1546_043:0321b09": "欲得滅捨生死悲喜捨心俱說亦如是。問曰。",
    "T28n1546_043:0321b10": "無量是有漏。念覺枝是無漏。云何有漏法與",
    "T28n1546_043:0321b11": "無漏法俱耶。尊者和須蜜說曰。無量令心調",
    "T28n1546_043:0321b12": "伏質直任用已。次生覺枝。生覺枝後。復",
    "T28n1546_043:0321b13": "生無量故。而作是說。但有漏法俱。",
    "T28n1546_043:0321b14": "[0321b14] 問曰。無量中何者最勝。答曰。或有說者慈勝。",
    "T28n1546_043:0321b15": "所以者何。慈是不害法故。復有說者悲勝。所",
    "T28n1546_043:0321b16": "以者何。佛以悲故。為眾生說法復有說者喜",
    "T28n1546_043:0321b17": "心勝。所以者何。喜斷不喜樂法故。復有說者",
    "T28n1546_043:0321b18": "捨心勝。所以者何。捨能斷欲愛恚故。尊者佛",
    "T28n1546_043:0321b19": "陀提婆說曰。捨心最勝。所以者何。以二事故。",
    "T28n1546_043:0321b20": "一以所作。二以寂靜。所作者。修行廣布捨心。",
    "T28n1546_043:0321b21": "斷欲愛恚。寂靜者。不分別眾生故。",
    "T28n1546_043:0321b22": "[0321b22] 問曰。何故說大悲。不說大慈大喜大捨耶。答",
    "T28n1546_043:0321b23": "曰。應說一切佛身中所有功德。皆應言大。所",
    "T28n1546_043:0321b24": "以者何。佛有無量憐愍。饒益眾生心故。但不",
    "T28n1546_043:0321b25": "應作此問。所以者何。若悲即是大悲。可作是",
    "T28n1546_043:0321b26": "問。但悲異大悲異故。不應作是問。問曰。若",
    "T28n1546_043:0321b27": "悲異大悲異者悲與大悲。有何差別。答曰。名",
    "T28n1546_043:0321b28": "即差別。是名悲。是名大悲。復次悲是無恚善",
    "T28n1546_043:0321b29": "根。大悲是無癡善根。復次悲在四禪。大悲在",
    "T28n1546_043:0321c01": "第四禪。復次悲聲聞辟支佛佛盡有。大悲唯",
    "T28n1546_043:0321c02": "佛有。復次悲是無量所攝。大悲非無量所攝。",
    "T28n1546_043:0321c03": "復次悲對治恚不善根。大悲對治癡不善根。",
    "T28n1546_043:0321c04": "復次悲緣欲界。大悲緣三界。復次悲緣為欲",
    "T28n1546_043:0321c05": "界苦所苦眾生。大悲緣為三界苦所苦眾",
    "T28n1546_043:0321c06": "生。復次悲緣為苦苦所苦眾生。大悲緣為三",
    "T28n1546_043:0321c07": "苦所苦眾生。復次悲緣身苦眾生。大悲緣身",
    "T28n1546_043:0321c08": "心苦眾生。復次悲悲眾生不能救。大悲悲眾",
    "T28n1546_043:0321c09": "生能救。譬如二人臨河而坐。有人為水所漂。",
    "T28n1546_043:0321c10": "一人舉手而言。此人喪失。而不能救。第二人",
    "T28n1546_043:0321c11": "褰衣入水。救濟其人。令得出水。悲與大悲。亦",
    "T28n1546_043:0321c12": "復如是。尊者和須密說曰。悲與大悲有何差",
    "T28n1546_043:0321c13": "別。答曰。一名為悲。二名大悲。復次體有差",
    "T28n1546_043:0321c14": "別。一是無恚善根體。二是無癡善根體。復次",
    "T28n1546_043:0321c15": "地有差別。悲在四禪。大悲在第四禪。餘廣說",
    "T28n1546_043:0321c16": "如上。尊者佛陀提婆說曰。大悲是佛。在第四",
    "T28n1546_043:0321c17": "禪。是不共法。深遠微細。遍一切處。一切眾",
    "T28n1546_043:0321c18": "生。無有怨親。聲聞辟支佛悲。不能緣色無色",
    "T28n1546_043:0321c19": "界悲大悲。是謂差別。問曰。何故名大悲耶。答",
    "T28n1546_043:0321c20": "曰。拔濟大苦眾生故名大悲。大苦者。謂地獄",
    "T28n1546_043:0321c21": "餓鬼畜生苦。復次拔濟貪欲瞋恚愚癡大污",
    "T28n1546_043:0321c22": "泥眾生。安置平坦道果中故名大悲。復次令",
    "T28n1546_043:0321c23": "諸眾生生大利益事故。諸眾生以身口意善",
    "T28n1546_043:0321c24": "業故。種豪族因緣。有大威勢。饒財多寶。形",
    "T28n1546_043:0321c25": "色端正。或種轉輪聖王帝釋自在天王因緣。",
    "T28n1546_043:0321c26": "或種聲聞辟支佛佛道因緣者。皆是大悲力",
    "T28n1546_043:0321c27": "故。復次以大法得故名大悲。非如聲聞辟支",
    "T28n1546_043:0321c28": "佛道。或以一齋。或以一說。或以一食等施人",
    "T28n1546_043:0321c29": "故。而得行大布施。於一切處。施一切人。一",
    "T28n1546_043:0322a01": "切可愛物而得故名大悲。復次以大方便得",
    "T28n1546_043:0322a02": "故名大悲。非如聲聞道六十劫行方便道而",
    "T28n1546_043:0322a03": "得。辟支佛百劫行方便。佛於三阿僧祇劫。行",
    "T28n1546_043:0322a04": "百千難行苦行而得。故名大悲。復次依大身",
    "T28n1546_043:0322a05": "而住故名大悲。非如聲聞辟支佛道依諸根",
    "T28n1546_043:0322a06": "不具身而得。若身有三十二大人相。莊嚴八",
    "T28n1546_043:0322a07": "十隨形好。身光一尋。觀無厭足。住如是身中",
    "T28n1546_043:0322a08": "故名大悲。復次與大樂相違故名大悲。佛有",
    "T28n1546_043:0322a09": "甚深淨明不共法。捨如是等法樂。經過百",
    "T28n1546_043:0322a10": "千萬鐵圍諸山。為他人說法。皆以大悲力故",
    "T28n1546_043:0322a11": "名大悲。復次令大人作難作事故名大悲。世",
    "T28n1546_043:0322a12": "尊或現作師子像。或現作女人像。或現作力",
    "T28n1546_043:0322a13": "士像。或現作執樂人像。或現作乞人牽難陀",
    "T28n1546_043:0322a14": "臂。遍至五趣。於央掘魔羅前。或近或遠。成",
    "T28n1546_043:0322a15": "就增上慚愧眾生。為化女人故。示其陰藏。示",
    "T28n1546_043:0322a16": "輕躁相。出舌覆面。乃至髮際。示現如是難作",
    "T28n1546_043:0322a17": "之事。皆以大悲力故言大悲。復次能動大捨",
    "T28n1546_043:0322a18": "山故。佛有二種不共住法。一是大悲。二是大",
    "T28n1546_043:0322a19": "捨。若如來住不共大捨時。無有是處。以分別",
    "T28n1546_043:0322a20": "故說。假令一切眾生熾然。猶如火燒薪[卄/積]者。",
    "T28n1546_043:0322a21": "如來猶不視之。若如來住不共大悲時。見諸",
    "T28n1546_043:0322a22": "眾生受苦惱時。如那羅延堅固之身。戰動如",
    "T28n1546_043:0322a23": "芭蕉葉故名大悲。",
    "T28n1546_043:0322a24": "[0322a24] 如毘尼說。佛以遍慈。為眾生說法。問曰。佛以",
    "T28n1546_043:0322a25": "遍慈。慈於眾生。眾生為得樂不耶。若得樂",
    "T28n1546_043:0322a26": "者。地獄餓鬼畜生。及諸苦厄眾生。何不離苦",
    "T28n1546_043:0322a27": "得樂。若不得樂者。此偈云何通。如偈說。",
    "T28n1546_043:0322a28": " 鬼神以惡心  而來趣向人",
    "T28n1546_043:0322a29": " 雖未加毒害  心已懷恐怖",
    "T28n1546_043:0322b01": "[0322b01] 如鬼以惡心來。尚能生苦。何況如來善心。而",
    "T28n1546_043:0322b02": "不生樂。答曰。應作是說。能令眾生樂。問曰。",
    "T28n1546_043:0322b03": "若然者偈義善通。地獄餓鬼畜生。及諸苦厄",
    "T28n1546_043:0322b04": "眾生何不離苦得樂。答曰。佛觀眾生業。有可",
    "T28n1546_043:0322b05": "轉者。有不可轉者。若可轉者。慈則濟之。若不",
    "T28n1546_043:0322b06": "可轉者。慈不能濟。復有說者。不能令眾生樂。",
    "T28n1546_043:0322b07": "問曰。若然者毘尼說云何通。如說佛以遍慈。",
    "T28n1546_043:0322b08": "為眾生說法。答曰。佛遍慈有種種。或現神",
    "T28n1546_043:0322b09": "足。或現他所愛事。或以藥草與他。或以迦陵",
    "T28n1546_043:0322b10": "觸觸之。或以安樂影覆。以神足者。曾聞佛住",
    "T28n1546_043:0322b11": "王舍城迦蘭陀竹林時。有居士。請佛及僧食。",
    "T28n1546_043:0322b12": "爾時世尊以日前分。著衣持&#x9262;。與諸比丘。入",
    "T28n1546_043:0322b13": "王舍城。時王阿闍世。親近惡友提婆達多故。",
    "T28n1546_043:0322b14": "以酒飲陀那波羅象。令其狂逸。欲害如來。",
    "T28n1546_043:0322b15": "爾時如來舉右手五指。化作五師子王。時象",
    "T28n1546_043:0322b16": "見之。心懷恐怖。便欲還走。顧視其後。有大深",
    "T28n1546_043:0322b17": "坑。便視左右。有大高舍。仰視空中。有大方",
    "T28n1546_043:0322b18": "石。石出火焰。復四面顧視。皆有猛焰。唯見",
    "T28n1546_043:0322b19": "世尊足邊清涼。象見是已。醉心醒悟。爾時世",
    "T28n1546_043:0322b20": "尊滅五師子。即前以鼻摩世尊足。世尊以相",
    "T28n1546_043:0322b21": "好莊嚴手。摩其頂上。以象語而為說法。諸行",
    "T28n1546_043:0322b22": "無常。諸法無我。涅槃是寂滅法。汝應於我生",
    "T28n1546_043:0322b23": "信敬心。當脫畜生身。象聞是語。不復飲食。即",
    "T28n1546_043:0322b24": "便命終。以清淨心故。生三十三天。復以天身。",
    "T28n1546_043:0322b25": "來詣佛所。佛為說法。得見真諦。便還天宮",
    "T28n1546_043:0322b26": "時。世皆言。世尊遍慈。乃至及陀那婆羅。此",
    "T28n1546_043:0322b27": "中遍慈者。謂神足是。餘處亦以遍慈。而現神",
    "T28n1546_043:0322b28": "足。曾聞世尊遊行力士國。至波卑城。住耆留",
    "T28n1546_043:0322b29": "迦林。波卑城中。諸力士等。聞佛在彼。即共集",
    "T28n1546_043:0322c01": "議。我等皆應盡詣佛所。若不往者。當罰五百",
    "T28n1546_043:0322c02": "兩金。爾時有一力士名曰盧遮。無有信心。有",
    "T28n1546_043:0322c03": "大威勢。饒財多寶。不欲詣佛。心作是念。我能",
    "T28n1546_043:0322c04": "輸五百兩金。但違親屬。此事不可。時諸力士。",
    "T28n1546_043:0322c05": "盡共同時往詣佛所。到已頂禮佛足。爾時阿",
    "T28n1546_043:0322c06": "難見盧遮力士。而語之言。汝盧遮善來。見佛",
    "T28n1546_043:0322c07": "世尊。為世福田。不久當於娑羅雙樹林中而",
    "T28n1546_043:0322c08": "滅。其身質直。少於諂曲。語阿難言。我今來",
    "T28n1546_043:0322c09": "者。不為見佛。但隨順親屬故來。具以前事。向",
    "T28n1546_043:0322c10": "阿難說。爾時阿難牽盧遮臂。前詣佛所。而白",
    "T28n1546_043:0322c11": "佛言。此盧遮力士。不信佛法僧。唯願世尊。",
    "T28n1546_043:0322c12": "為其說法令於佛法僧生信。爾時世尊作是",
    "T28n1546_043:0322c13": "思惟。是盧遮力士。是愛行人。貪著境界。若直",
    "T28n1546_043:0322c14": "為說法。則不信解。世尊以憐愍心。現神足力。",
    "T28n1546_043:0322c15": "即於彼處。化作一沸屎坑臭穢不淨。加有火",
    "T28n1546_043:0322c16": "焰。從其中出。有如是聲。而作是言。若盧遮力",
    "T28n1546_043:0322c17": "士。不從佛受法生信心者。身壞命終。當生此",
    "T28n1546_043:0322c18": "中。時彼力士。見聞是事。心大恐怖。在佛前",
    "T28n1546_043:0322c19": "坐。佛為說法。即生信心。歸佛歸法歸比丘僧。",
    "T28n1546_043:0322c20": "時世皆言世尊遍慈。乃至及盧遮力士。此中",
    "T28n1546_043:0322c21": "遍慈者。謂神足是。",
    "T28n1546_043:0322c22": "[0322c22] 或現他所愛事者。曾聞佛住彌絺羅國摩訶",
    "T28n1546_043:0322c23": "提婆菴羅林中。時有婆羅門婦。名婆肆吒。一",
    "T28n1546_043:0322c24": "時喪失六子。追念子故。羸形狂走。至摩訶",
    "T28n1546_043:0322c25": "提婆菴羅林中。爾時世尊與無量百千眷屬",
    "T28n1546_043:0322c26": "圍遶說法。法應如是。狂者見佛必得正念。爾",
    "T28n1546_043:0322c27": "時婆肆吒以見佛故。還得正念。心生慚愧。曲",
    "T28n1546_043:0322c28": "身而坐。爾時世尊告阿難言。汝可與婆肆吒",
    "T28n1546_043:0322c29": "衣。我當為其說法。阿難即與其衣。時婆肆吒",
    "T28n1546_043:0323a01": "著衣已。禮佛而坐。爾時世尊作是思惟。假",
    "T28n1546_043:0323a02": "令恒沙諸佛。為其說法。以愁惱故。終不信解。",
    "T28n1546_043:0323a03": "世尊憐愍故。以神足力。化作六子。彼婦人見",
    "T28n1546_043:0323a04": "諸子已。心作是念。我為此諸子故。心生愁惱。",
    "T28n1546_043:0323a05": "今得見子。無復愁惱。爾時世尊隨其所宜。而",
    "T28n1546_043:0323a06": "為說法。得見真諦。世人皆言。世尊遍慈。乃至",
    "T28n1546_043:0323a07": "及婆肆吒。此中遍慈者現他所愛事。餘處示",
    "T28n1546_043:0323a08": "現他所愛事。名為遍慈。曾聞佛住舍衛國時。",
    "T28n1546_043:0323a09": "舍衛國有一婆羅門。稻田成熟垂當收刈。令",
    "T28n1546_043:0323a10": "一子守。時天降雹。傷其稻田。又害子命。婆羅",
    "T28n1546_043:0323a11": "門以傷稻田喪失子故裸形狂走至祇陀林中。",
    "T28n1546_043:0323a12": "爾時世尊與百千眷屬圍遶說法。法應如是。",
    "T28n1546_043:0323a13": "狂者見佛必得正念。爾時婆羅門以見佛故。",
    "T28n1546_043:0323a14": "還得正念。在佛前坐。爾時世尊作是思惟。假",
    "T28n1546_043:0323a15": "令恒沙諸佛。為其說法。以愁惱故。終不信解。",
    "T28n1546_043:0323a16": "世尊憐愍故以神足力化作稻田及所愛子。其",
    "T28n1546_043:0323a17": "人見已。心作是念。我為稻田所愛子故。心生",
    "T28n1546_043:0323a18": "愁惱。今得見之無復愁惱。爾時世尊隨其所",
    "T28n1546_043:0323a19": "宜。而為說法。得見真諦。世皆人言。世尊遍慈。",
    "T28n1546_043:0323a20": "乃至及婆羅門。此中遍慈者。現他所愛事。◎",
    "T28n1546_043:0323a21": "[0323a21] ◎以藥草與他者。曾聞佛在婆尸國遊行。至",
    "T28n1546_043:0323a22": "波羅柰國仙人住處施鹿林中。爾時波羅柰",
    "T28n1546_043:0323a23": "國。有一居士。名摩訶先那。其婦名摩訶先",
    "T28n1546_043:0323a24": "尼。時彼居士夫婦請佛及僧。當施一切所須",
    "T28n1546_043:0323a25": "資產之物。爾時有一比丘。服吐下藥。發其",
    "T28n1546_043:0323a26": "風病。醫處當服肉汁看病。比丘即以是事。",
    "T28n1546_043:0323a27": "往告摩訶先尼。時摩訶先尼。&#x52C5;使持錢。",
    "T28n1546_043:0323a28": "買肉作汁。與彼比丘。其日梵摩達王。生子歡",
    "T28n1546_043:0323a29": "喜。宣令不殺。時婢遍波羅柰城。求肉不得。還",
    "T28n1546_043:0323b01": "白大家。爾時摩訶先尼作是念。我請佛及僧。",
    "T28n1546_043:0323b02": "施一切所須資產之物。彼病比丘若不得肉",
    "T28n1546_043:0323b03": "者。或因此病而死。復作是念。世尊本行菩薩",
    "T28n1546_043:0323b04": "道時。數數為他命故。以自身肉布施。今我",
    "T28n1546_043:0323b05": "亦應如菩薩法。以自身肉施他。即入靜室。自",
    "T28n1546_043:0323b06": "持利刀。割其髀肉與婢。令辦肉汁施病比",
    "T28n1546_043:0323b07": "丘。時婢如&#x52C5;。成熟肉汁。施病比丘。爾時比丘",
    "T28n1546_043:0323b08": "不憶念故。即便服之。所患即除。爾時摩訶先",
    "T28n1546_043:0323b09": "尼身體苦痛。不安一處。爾時摩訶先那從外",
    "T28n1546_043:0323b10": "來入。不見其婦。問其家人。摩訶先尼今在何",
    "T28n1546_043:0323b11": "所。家人答言。今在舍內。身體苦痛。不安一",
    "T28n1546_043:0323b12": "處。具說上事爾時摩訶先那極生瞋恚。而作",
    "T28n1546_043:0323b13": "是言。沙門釋子不知時宜。又無厭足。雖施者",
    "T28n1546_043:0323b14": "無量。受者應當知量。當以是事往白世尊。即",
    "T28n1546_043:0323b15": "詣佛所。爾時世尊百千眷屬圍遶說法。世尊",
    "T28n1546_043:0323b16": "妙色。見者歡喜。居士以見佛故。恚蓋即除。心",
    "T28n1546_043:0323b17": "生歡喜。便作是念。我今不應以是事白佛。當",
    "T28n1546_043:0323b18": "請佛及僧。至我家中。乃當說之。即頭面禮佛。",
    "T28n1546_043:0323b19": "在一面坐。佛說法訖。即從座起。正衣服偏",
    "T28n1546_043:0323b20": "袒右肩。合掌白佛。而作是言。唯願世尊及",
    "T28n1546_043:0323b21": "比丘僧。於我家食。爾時世尊默然受請。摩訶",
    "T28n1546_043:0323b22": "先那知佛許已。禮佛而退。還家即夜辦具餚",
    "T28n1546_043:0323b23": "膳種種所須。晨朝敷座。遣使白佛。飲食已",
    "T28n1546_043:0323b24": "具。唯聖知時。爾時世尊以日初分。著衣持",
    "T28n1546_043:0323b25": "&#x9262;。將比丘僧。入摩訶先那舍。坐所敷座。佛知",
    "T28n1546_043:0323b26": "故問摩訶先尼。今何所在。其夫答言。今在舍",
    "T28n1546_043:0323b27": "內。身體苦痛。不安其所。佛告居士。往語汝",
    "T28n1546_043:0323b28": "妻。世尊喚汝。世尊善知內緣起法。亦復善知",
    "T28n1546_043:0323b29": "外緣起法。即以神力至香山中。取塗斫創香",
    "T28n1546_043:0323c01": "藥。與摩訶先尼。使用塗創。即得除愈。時彼創",
    "T28n1546_043:0323c02": "處。肌毛皮色。平復如故。爾時摩訶先那。往至",
    "T28n1546_043:0323c03": "其妻摩訶先尼所。而語之言。世尊喚汝。妻便",
    "T28n1546_043:0323c04": "答言。居士當知世尊神力不可思議。汝語我",
    "T28n1546_043:0323c05": "言。世尊喚汝。如是時間。我身創苦。平復如",
    "T28n1546_043:0323c06": "故。是時夫妻。倍加信敬。共詣佛所。頭面禮",
    "T28n1546_043:0323c07": "佛。在一面坐。爾時世尊隨宜說法。俱得見諦。",
    "T28n1546_043:0323c08": "世人皆言。世尊遍慈。乃至及摩訶先尼。是中",
    "T28n1546_043:0323c09": "遍慈者。謂以藥草與他。餘處亦以藥與他。曾",
    "T28n1546_043:0323c10": "聞波斯匿王斷賊手足。擲棄塹中。爾時世尊",
    "T28n1546_043:0323c11": "以日初分。著衣持&#x9262;。入舍衛城乞食。時賊見",
    "T28n1546_043:0323c12": "佛。舉聲大喚。我今苦厄。願見哀愍。世尊善知",
    "T28n1546_043:0323c13": "內緣起法。亦復善知外緣起法。即以神力。至",
    "T28n1546_043:0323c14": "香山中。取塗斫創。香藥塗其創上。苦痛即",
    "T28n1546_043:0323c15": "除。亦為彼賊。隨宜說法。即得見諦。世人皆",
    "T28n1546_043:0323c16": "言。世尊遍慈。乃至及賊。此中遍慈者。以藥草",
    "T28n1546_043:0323c17": "與他。以迦陵伽觸觸者。曾聞佛住王舍城耆",
    "T28n1546_043:0323c18": "闍崛山如來住山一邊。提婆達多住一邊。爾",
    "T28n1546_043:0323c19": "時提婆達多患於頭痛。晝夜不得眠寐。極用",
    "T28n1546_043:0323c20": "苦惱。爾時阿難具以白佛。爾時如來如申",
    "T28n1546_043:0323c21": "象王鼻臂。穿耆闍崛山。以迦陵伽。觸摩提婆",
    "T28n1546_043:0323c22": "達多頭。作至誠言。我於羅&#x777A;羅提婆達多。心",
    "T28n1546_043:0323c23": "無增減。此言誠實者。提婆達多頭痛當除。以",
    "T28n1546_043:0323c24": "誠言故。提婆達多頭痛即除。時提婆達多。作",
    "T28n1546_043:0323c25": "如是念。此是誰手。知是佛手。而作是言。快哉",
    "T28n1546_043:0323c26": "悉達。善知醫方。可以自活。世人皆言。世尊遍",
    "T28n1546_043:0323c27": "慈。乃至及提婆達多。此中遍慈。以迦陵伽觸。",
    "T28n1546_043:0323c28": "餘處亦有迦陵伽觸。曾聞世尊巡行房舍。至",
    "T28n1546_043:0323c29": "一房內。有一病比丘。不能起居。臥糞穢中。見",
    "T28n1546_043:0324a01": "佛世尊高聲而言世尊。我今無依無救。佛告",
    "T28n1546_043:0324a02": "病比丘。汝不以三界世尊故。而出家耶。答",
    "T28n1546_043:0324a03": "言。如是。佛告病比丘。汝以我故出家。何以言",
    "T28n1546_043:0324a04": "無依無救。病比丘。汝不病時。頗曾瞻養病比",
    "T28n1546_043:0324a05": "丘不。答言。不也。佛告病比丘。汝不瞻養他",
    "T28n1546_043:0324a06": "故。今使汝若此。爾時世尊自去身衣。從草敷",
    "T28n1546_043:0324a07": "中起。病比丘復以竹片。刮其身上糞穢以白",
    "T28n1546_043:0324a08": "土泥洗。帝釋注水。爾時世尊除其糞穢。更",
    "T28n1546_043:0324a09": "塗房舍。浣所污衣。更敷新草。以所食半食。而",
    "T28n1546_043:0324a10": "以飯之。復以迦陵伽觸手。摩其頂上。時病比",
    "T28n1546_043:0324a11": "丘苦痛即除。佛隨宜為其說法。即得阿羅漢",
    "T28n1546_043:0324a12": "果。世人皆言。世尊遍慈。乃至及病比丘。此中",
    "T28n1546_043:0324a13": "遍慈者。以迦陵伽觸。",
    "T28n1546_043:0324a14": "[0324a14] 以安樂影覆者。曾聞佛共尊者舍利弗。一處",
    "T28n1546_043:0324a15": "經行。時有一鳥。為恐怖逼切故。趣舍利弗影。",
    "T28n1546_043:0324a16": "猶故恐怖。舉身戰慄。復趣佛影中。恐怖即",
    "T28n1546_043:0324a17": "除。止不戰慄。爾時尊者舍利弗。合十爪指",
    "T28n1546_043:0324a18": "掌而白佛言。世尊。此鳥在我影中。恐怖戰慄。",
    "T28n1546_043:0324a19": "在世尊影中。止不恐怖戰慄。佛告舍利弗。汝",
    "T28n1546_043:0324a20": "於六十劫中。習不殺心。我於三阿僧祇劫。習",
    "T28n1546_043:0324a21": "不殺心故。世人皆言。世尊遍慈。乃至及鳥。此",
    "T28n1546_043:0324a22": "中遍慈者。以安樂影覆。餘處亦以安樂影覆。",
    "T28n1546_043:0324a23": "曾聞愚癡毘琉璃王毀壞。如天宮迦毘羅城。",
    "T28n1546_043:0324a24": "斷諸釋命。將五百釋女。還舍衛國。共昇高",
    "T28n1546_043:0324a25": "樓。向諸釋女。而自歎譽。諸釋勇健。心懷憍",
    "T28n1546_043:0324a26": "慢。我已殺之。諸女答言。所以為汝殺者。為戒",
    "T28n1546_043:0324a27": "所縛故。時王瞋恚。諸釋慢心。而今猶有。即斷",
    "T28n1546_043:0324a28": "五百釋女手足。擲城塹中。極大苦惱。諸釋女",
    "T28n1546_043:0324a29": "等。各作是念。我等苦惱。世尊豈不憐我等。佛",
    "T28n1546_043:0324b01": "知諸女心之所念。亦以大悲心故。往到其所。",
    "T28n1546_043:0324b02": "起世俗心。帝釋可以衣覆此諸女。爾時帝釋",
    "T28n1546_043:0324b03": "知佛心念。即以天衣。覆此諸女。佛放光明。",
    "T28n1546_043:0324b04": "遍諸女上。佛光觸故。苦痛即除。亦隨宜為",
    "T28n1546_043:0324b05": "說法。時諸釋女皆得見諦。身壞命終。生三十",
    "T28n1546_043:0324b06": "三天。世人皆言。世尊遍慈。乃至及諸釋女。此",
    "T28n1546_043:0324b07": "中遍慈者。以安樂光覆。",
    "T28n1546_043:0324b08": "[0324b08] 佛經說。修行廣布慈心。報不過遍淨。修行廣",
    "T28n1546_043:0324b09": "布悲心。報不過空處。修行廣布喜心。報不過",
    "T28n1546_043:0324b10": "識處。修行廣布捨心。報不過無所有處。問",
    "T28n1546_043:0324b11": "曰。慈報不過遍淨可爾。所以者何。是彼果是",
    "T28n1546_043:0324b12": "彼繫故。餘三無量。是色界繫善根可於無色",
    "T28n1546_043:0324b13": "界受報耶。答曰。此義味彌勒下生。乃當顯",
    "T28n1546_043:0324b14": "說。復有說者。尊者奢摩達多。能知此義時入",
    "T28n1546_043:0324b15": "定故。尊者迦旃延子。不問此義。復有說者。世",
    "T28n1546_043:0324b16": "尊為教化眾生故。無色定以無量名說。若以",
    "T28n1546_043:0324b17": "無量名。說無色定者。受化者則易悟解。如受",
    "T28n1546_043:0324b18": "化者應聞解脫。以方名說。而得悟解。佛即以",
    "T28n1546_043:0324b19": "方名說解脫。復有說者。無色定對治覺支以",
    "T28n1546_043:0324b20": "無量名說。第三禪對治覺支以慈名說。空處",
    "T28n1546_043:0324b21": "對治以悲名說。識處對治以喜名說。無所有",
    "T28n1546_043:0324b22": "處對治以捨名說。復有說者。以相似故。慈行",
    "T28n1546_043:0324b23": "樂行樂受。從欲界乃至第三禪可得故。悲行",
    "T28n1546_043:0324b24": "苦行。色處則有斷手足耳鼻頭苦。空處呵責",
    "T28n1546_043:0324b25": "於色。喜行歡喜。識處起識現在前。心則多喜",
    "T28n1546_043:0324b26": "捨行放捨無所有處。說名捨觀。以如是等相",
    "T28n1546_043:0324b27": "似事故。而作是說。復次以樂住是處故。或",
    "T28n1546_043:0324b28": "有樂觀慈心。以慈心故求離欲。起初禪現在",
    "T28n1546_043:0324b29": "前。心不喜樂。有餘求心。不能住意。離初禪欲",
    "T28n1546_043:0324c01": "起二禪現在前亦如是。若離第二禪欲。起三",
    "T28n1546_043:0324c02": "禪現在前。便生喜樂受無餘求。能令意住。",
    "T28n1546_043:0324c03": "或有樂觀悲心故。離欲愛。乃至離第三禪愛。",
    "T28n1546_043:0324c04": "起第四禪現在前。廣說如上。若離第四禪愛",
    "T28n1546_043:0324c05": "起空處現在前。心不喜樂。廣說如上。若離空",
    "T28n1546_043:0324c06": "處愛。起識處現在前。心則喜樂。廣說如上。或",
    "T28n1546_043:0324c07": "有樂觀於捨心。以捨心故。求離欲愛。乃至",
    "T28n1546_043:0324c08": "離空處愛。起識處現在前。心不喜不樂。廣說",
    "T28n1546_043:0324c09": "如上。若離識處愛。起無所有處現在前。心則",
    "T28n1546_043:0324c10": "喜樂。廣說如上。是故以樂住彼處故。作如是",
    "T28n1546_043:0324c11": "說。復次隨順故。作如是說。從第三禪。起欲界",
    "T28n1546_043:0324c12": "諸根。四大潤益。隨順慈心。從慈心起欲界諸",
    "T28n1546_043:0324c13": "根。四大潤益。隨順第三禪。從空處定。起欲界",
    "T28n1546_043:0324c14": "諸根。四大潤益。隨順悲心。從悲心起欲界諸",
    "T28n1546_043:0324c15": "根。四大潤益。隨順空處定。從識處定。起欲界",
    "T28n1546_043:0324c16": "諸根。四大潤益。隨順喜心。從喜心起欲界諸",
    "T28n1546_043:0324c17": "根。四大潤益。隨順識處定。從無所有處定。起",
    "T28n1546_043:0324c18": "欲界諸根。四大潤益。隨順捨心。從捨心起欲",
    "T28n1546_043:0324c19": "界諸根。四大潤益。隨順無所有處定。是故以",
    "T28n1546_043:0324c20": "隨順故。而作是說。復次為對治外道故。外道",
    "T28n1546_043:0324c21": "於無色定。作解脫想。謂無身無邊意淨聚世",
    "T28n1546_043:0324c22": "塔為對外道。如是想故。無色定。以無量名說。",
    "T28n1546_043:0324c23": "是故尊者瞿沙。作如是說。外道於滅盡法中。",
    "T28n1546_043:0324c24": "愚計無色定以為滅盡。為對外道故。是以佛",
    "T28n1546_043:0324c25": "經說無色定。無量俱非解脫。等無有異。",
    "T28n1546_043:0324c26": "[0324c26] 四無色定。無邊空處。無邊識處。無所有處。非",
    "T28n1546_043:0324c27": "想非非想處。問曰。何故作此論。答曰。為止併",
    "T28n1546_043:0324c28": "義者意故。如毘婆闍婆提說無色界有色。育",
    "T28n1546_043:0324c29": "多婆提說。無色界無色。問曰。毘婆闍婆提。",
    "T28n1546_043:0325a01": "為信何經。言無色界有色耶。答曰。依佛經。",
    "T28n1546_043:0325a02": "佛經說名色緣識。無色界有識故。亦應有名",
    "T28n1546_043:0325a03": "色。餘經亦說。壽暖氣識。此三法常相隨。不",
    "T28n1546_043:0325a04": "相離。無有分散。各在異處。無色界有壽識故。",
    "T28n1546_043:0325a05": "亦應有暖氣。餘經復說。比丘當知。若除色受",
    "T28n1546_043:0325a06": "想行識。說有來有去有生有死有住者。不應",
    "T28n1546_043:0325a07": "作是說。無色中有識故。亦應有識住處。亦",
    "T28n1546_043:0325a08": "說過難。若當無色界無色者。欲色界命終。生",
    "T28n1546_043:0325a09": "無色界。或經二萬劫色斷。或經四萬劫色斷。",
    "T28n1546_043:0325a10": "或經六萬劫色斷。或經八萬劫色斷。若無色",
    "T28n1546_043:0325a11": "界命終。還生欲色界。久遠斷色。還與色相",
    "T28n1546_043:0325a12": "續。如是入無餘涅槃界。久遠滅行。亦應還與",
    "T28n1546_043:0325a13": "行相續。欲令無如是過故。說無色界有色。問",
    "T28n1546_043:0325a14": "曰。育多婆提。依何經。說無色界無色耶。答",
    "T28n1546_043:0325a15": "曰。依佛經。佛經說。寂靜解脫。過於色入。如",
    "T28n1546_043:0325a16": "是無色定身作證。若說過色入無色定。當知",
    "T28n1546_043:0325a17": "無色界無色。餘經亦說。以色離欲。以無色",
    "T28n1546_043:0325a18": "離色離一切心法。離一切所作。入滅盡涅槃。",
    "T28n1546_043:0325a19": "若說離色界入無色界。當知無色界無色。如",
    "T28n1546_043:0325a20": "說禪經說若有色。若有受。若有想。若有識。當",
    "T28n1546_043:0325a21": "觀此法。如病乃至廣說。如說無色定。經說。若",
    "T28n1546_043:0325a22": "有受。若有想。若有行。若有識。當觀此法。如",
    "T28n1546_043:0325a23": "病乃至廣說。若說禪時說色。若說。無色定時",
    "T28n1546_043:0325a24": "不說色。以是事故。知無色界無色。亦說過難。",
    "T28n1546_043:0325a25": "若無色界有色者。則不應施設次第滅法。若",
    "T28n1546_043:0325a26": "無次第滅法。亦無畢竟滅法。若無畢竟滅法。",
    "T28n1546_043:0325a27": "則無解脫出要。欲令無如是過故。說無色界",
    "T28n1546_043:0325a28": "無色。如是一說無色界有色。一說無色界無",
    "T28n1546_043:0325a29": "色。此二說中。何者為勝。答曰。育多婆提所",
    "T28n1546_043:0325b01": "說。無色界無色者勝。問曰。育多婆提。云何通",
    "T28n1546_043:0325b02": "毘婆闍婆提所依經。答曰。彼經是未了義。是",
    "T28n1546_043:0325b03": "假名有餘意。問曰。彼經有何義未了有何義",
    "T28n1546_043:0325b04": "假名有。何餘意耶。答曰。佛經或說欲界法。或",
    "T28n1546_043:0325b05": "說色界法。或說無色界法。或說欲色界法。或",
    "T28n1546_043:0325b06": "語色無色界法。或說三界法。或說非三界法。",
    "T28n1546_043:0325b07": "說欲界法者。如說三界。謂欲界恚界害界。三",
    "T28n1546_043:0325b08": "覺。欲覺恚覺害覺。三想。欲想恚想害想。說色",
    "T28n1546_043:0325b09": "界法者。如說四禪。說無色界法者。如說四無",
    "T28n1546_043:0325b10": "色定。說欲色界法者。如此經說。說色無色界",
    "T28n1546_043:0325b11": "法者。如說定。如說摩[少/兔]摩。說三界法者。如欲",
    "T28n1546_043:0325b12": "界色界無色界欲有色有無色有。說非三界",
    "T28n1546_043:0325b13": "法者。如說我今當說涅槃及趣涅槃法。如說",
    "T28n1546_043:0325b14": "名色緣識。當知此說欲色界法。所以者何。欲。",
    "T28n1546_043:0325b15": "色界有色故。名色為識作緣。無色界無色故。",
    "T28n1546_043:0325b16": "名為識作緣。此是通彼經。若如彼經說者。彼",
    "T28n1546_043:0325b17": "經說六入緣觸。無色有觸。亦應有六入。如經",
    "T28n1546_043:0325b18": "說。壽暖氣識。常相隨。不相離。乃至廣說此",
    "T28n1546_043:0325b19": "經亦說欲色界法。所以者何。欲色界有暖氣",
    "T28n1546_043:0325b20": "故。三法常相隨。不相離。無色界無暖氣。壽識",
    "T28n1546_043:0325b21": "二法。常相隨。不相離。此是通彼經。若如彼經",
    "T28n1546_043:0325b22": "說者。彼經說。此三法常相隨不相離無有分。",
    "T28n1546_043:0325b23": "散各在異處。而此法可施設在異處。或在陰",
    "T28n1546_043:0325b24": "中。或在界中。或在入中。在陰中者。暖氣是色",
    "T28n1546_043:0325b25": "陰。壽是行陰。識是識陰。在界中者。暖氣是觸",
    "T28n1546_043:0325b26": "界。壽是法界。識是七心界。在入中者。壽是法",
    "T28n1546_043:0325b27": "入。暖氣是觸入。識是意入。以是事故。彼法可",
    "T28n1546_043:0325b28": "施設。各在異處。是故不應盡依彼經說。應解",
    "T28n1546_043:0325b29": "其義。如經說比丘當知若除色受想行識。說",
    "T28n1546_043:0325c01": "有來有去有生有死有住者。不應作是說者。",
    "T28n1546_043:0325c02": "此經亦說欲色界法。所以者何。欲色界有色",
    "T28n1546_043:0325c03": "故。識依此四法而住。無色界無色故。識依三",
    "T28n1546_043:0325c04": "法而住。此是通彼經。若如經說者。餘經亦說。",
    "T28n1546_043:0325c05": "一切眾生。皆依食存。色無色界。亦有摶食耶。",
    "T28n1546_043:0325c06": "彼說過難。復云何通。答曰。此不必須通。所",
    "T28n1546_043:0325c07": "以者何。此非修多羅毘尼阿毘曇。若必欲通",
    "T28n1546_043:0325c08": "者。有何意耶。答曰。如我義。色續色。色續無",
    "T28n1546_043:0325c09": "色。無色續無色。無色續色。色續色者。如欲色",
    "T28n1546_043:0325c10": "界命終還生欲色界。色續無色者。如欲色界",
    "T28n1546_043:0325c11": "命終生無色界。無色續無色者。無色界命終。",
    "T28n1546_043:0325c12": "還生無色界。無色續色者。無色界命終。生",
    "T28n1546_043:0325c13": "欲色界。問曰。若然者如欲色界命終生無色",
    "T28n1546_043:0325c14": "界。或經二萬劫色斷。或經四萬劫。或經六",
    "T28n1546_043:0325c15": "萬劫。或經八萬劫色斷。若無色界命終。還生",
    "T28n1546_043:0325c16": "欲色界。久遠斷色。還與色相續者。如是入無",
    "T28n1546_043:0325c17": "餘涅槃界。久遠滅行。亦應還與行相續。答",
    "T28n1546_043:0325c18": "曰。斷有二種。有須臾斷。有畢竟斷。若須臾斷",
    "T28n1546_043:0325c19": "者還相續。若畢竟斷者不相續。問曰。毘婆闍",
    "T28n1546_043:0325c20": "婆提。云何通育多婆提所依經。答曰。彼作是",
    "T28n1546_043:0325c21": "說。彼經是未了義。是假名有餘意。問曰。有何",
    "T28n1546_043:0325c22": "義未了。有何假名有何餘意。答曰。彼作是",
    "T28n1546_043:0325c23": "說。經說。過色入無色者。過於&#x9E81;色。入於細",
    "T28n1546_043:0325c24": "色。無色界有色而細。經說。以色界離欲界。而",
    "T28n1546_043:0325c25": "色界有色。以無色界離色界。而無色界亦應",
    "T28n1546_043:0325c26": "有色。問曰。若色界以離欲界色故。名離欲界",
    "T28n1546_043:0325c27": "者。此事可爾。但色界以離欲故。名離欲界。而",
    "T28n1546_043:0325c28": "色界無欲。是故此事不爾。亦非通經說。禪經",
    "T28n1546_043:0325c29": "說無色定。經及說過難。則不能通。然毘婆闍",
    "T28n1546_043:0326a01": "婆提所說。是無明果。闇果。癡果。不勤方便",
    "T28n1546_043:0326a02": "果。說無色界有色。而無色界無色。是故為止",
    "T28n1546_043:0326a03": "他義欲顯己義。亦欲說法相相應義故。而作",
    "T28n1546_043:0326a04": "此論。莫止他義。亦莫為顯己義。但欲說法相",
    "T28n1546_043:0326a05": "如實義故。而作此論。",
    "T28n1546_043:0326a06": "[0326a06] 四無色定。無邊空處。無邊識處。無所有處。非",
    "T28n1546_043:0326a07": "想非非想處。云何空處。波伽羅那說。云何空",
    "T28n1546_043:0326a08": "處。答曰。空處有二種。謂定生及生。彼中不隱",
    "T28n1546_043:0326a09": "沒無記受想行識。是名空處。如空處識處無",
    "T28n1546_043:0326a10": "所有處非想非非想處說亦如是。定者是無",
    "T28n1546_043:0326a11": "色定。生者是無色界生及生。彼中不隱沒無",
    "T28n1546_043:0326a12": "記受想行識者。是無色報。佛經說云何空處。",
    "T28n1546_043:0326a13": "過一切色想。滅有對想。無種種想思惟。入無",
    "T28n1546_043:0326a14": "邊空處。是名空處。問曰。色想是眼識相應想。",
    "T28n1546_043:0326a15": "離初禪欲時已過。何故此處說過色想。答曰。",
    "T28n1546_043:0326a16": "此中說過所依名過。過有二種。一過依二過",
    "T28n1546_043:0326a17": "所依。離初禪欲時過色想依。離第四禪欲時",
    "T28n1546_043:0326a18": "過色想所依。復次此說過所行。過有二種。",
    "T28n1546_043:0326a19": "一過所斷。二過現行。離初禪欲時過所斷色",
    "T28n1546_043:0326a20": "想。離第四禪欲時過現行色想。復次此說過",
    "T28n1546_043:0326a21": "住處。過有二種。一過欲愛。二過住處。離初禪",
    "T28n1546_043:0326a22": "欲時過色想欲愛。離第四禪欲時過色想住",
    "T28n1546_043:0326a23": "處。復次生第四禪中。以眼識故。起色愛現在",
    "T28n1546_043:0326a24": "前。以是事故。說過一切色想滅有對想者。問",
    "T28n1546_043:0326a25": "曰。有對想者。是耳鼻舌身識相應想。彼或有",
    "T28n1546_043:0326a26": "離欲時滅者。或有離欲時不滅者。何故言此",
    "T28n1546_043:0326a27": "處滅有對想。答曰。先所說答。此中盡應說之。",
    "T28n1546_043:0326a28": "復有說者。有對想者。名恚相應想。問曰。離",
    "T28n1546_043:0326a29": "欲愛時。滅有對想。何故此處說滅有對想。答",
    "T28n1546_043:0326b01": "曰。滅所為事故。諸所為事。能生恚想者。離",
    "T28n1546_043:0326b02": "第四禪欲時都滅。無種種想思惟者。云何種",
    "T28n1546_043:0326b03": "種想思惟。謂第四禪中諸散想。問曰。何故名",
    "T28n1546_043:0326b04": "種種想。答曰。此想緣種種入故。染污者緣十",
    "T28n1546_043:0326b05": "入。不染污者。緣十二入。問曰。何故說無種種",
    "T28n1546_043:0326b06": "想思惟。答曰。種種想。離第四禪欲時。極作留",
    "T28n1546_043:0326b07": "難。令離欲法不相續。如守門人。不令他入。彼",
    "T28n1546_043:0326b08": "亦如是。是故佛作是說。不應思惟種種相。",
    "T28n1546_043:0326b09": "應離第四禪欲。無邊空處者。問曰。何故名無",
    "T28n1546_043:0326b10": "邊空處。為以自體。為以所緣。若以自體者。自",
    "T28n1546_043:0326b11": "體是四陰。非無邊空。若以緣者。則緣四諦虛",
    "T28n1546_043:0326b12": "空非數滅。答曰。應作是說。非以自體。亦非",
    "T28n1546_043:0326b13": "以緣故。以方便故。如施設經所說。以何方",
    "T28n1546_043:0326b14": "便。求無邊空處定。答曰。初行者。若觀垣頭",
    "T28n1546_043:0326b15": "空。若觀樹頭空。若觀屋上空。取如是空相已。",
    "T28n1546_043:0326b16": "觀是虛空。作如是想。作如是觀察。以緣空",
    "T28n1546_043:0326b17": "故。生於彼定。是故名空處定。復次法應如是。",
    "T28n1546_043:0326b18": "離色初地。必名空處。行者先觀上色地。離下",
    "T28n1546_043:0326b19": "色地欲。離第四禪欲時。觀空處四陰離第四",
    "T28n1546_043:0326b20": "禪欲。是故彼中作虛空想。如人上樹。緣上枝",
    "T28n1546_043:0326b21": "捨下枝。若至樹頭。更無上枝。便作空想。彼亦",
    "T28n1546_043:0326b22": "如是。復次以依故。說名空處。所以者何。從",
    "T28n1546_043:0326b23": "彼定起。猶有餘依。曾聞有一比丘。得空處",
    "T28n1546_043:0326b24": "定。從彼定起。捫摸虛空。餘比丘問言。為何所",
    "T28n1546_043:0326b25": "求。答言。我求我身。比丘說言。汝身即在床",
    "T28n1546_043:0326b26": "上。入空處定者。若得成就空處善四陰。是名",
    "T28n1546_043:0326b27": "為入。云何無邊識處。過一切空處。入識處定。",
    "T28n1546_043:0326b28": "是名識處。問曰。何故名識處。為以自體。為以",
    "T28n1546_043:0326b29": "所緣。若以自體。體是四陰。若以所緣者。則緣",
    "T28n1546_043:0326c01": "四諦虛空非數滅。答曰。非以自體。亦非以所",
    "T28n1546_043:0326c02": "緣。但以方便故。如施設經說。云何方便求識",
    "T28n1546_043:0326c03": "處定。答曰。初行者。取淨眼耳鼻舌身意識。取",
    "T28n1546_043:0326c04": "是相已。思惟觀察於識。以方便觀識故。生識",
    "T28n1546_043:0326c05": "處定。復次以餘依故。從識處定起識則歡喜。",
    "T28n1546_043:0326c06": "入者若得成就識處定善四陰。是名為入。云",
    "T28n1546_043:0326c07": "何無所有處。答曰。過一切識處。更無所有。入",
    "T28n1546_043:0326c08": "無所有定。問曰。有何無所有耶。答曰。彼有無",
    "T28n1546_043:0326c09": "我無我所。問曰。一切地盡無我無我所。答曰。",
    "T28n1546_043:0326c10": "雖一切地無我無我所。見無我令我見。羸劣",
    "T28n1546_043:0326c11": "穿薄。少苦無勢。莫如無所有觀者。復次彼",
    "T28n1546_043:0326c12": "中無常恒不變故。名無所有。復次無覆無依",
    "T28n1546_043:0326c13": "無救故。名無所有。復次無所有。名無邊行。彼",
    "T28n1546_043:0326c14": "中無故。名無所有。尊者和須蜜說曰。此定",
    "T28n1546_043:0326c15": "是無所屬法故。名無所有。如說我不屬彼。彼",
    "T28n1546_043:0326c16": "不屬我。故名無所有。入者。若得成就無所有",
    "T28n1546_043:0326c17": "處善四陰。是名為入。佛經說無所有處是捨。",
    "T28n1546_043:0326c18": "問曰。何故佛經說無所有處是捨。答曰。聖",
    "T28n1546_043:0326c19": "道是捨。彼是最後可得處。是故名捨。尊者",
    "T28n1546_043:0326c20": "和須蜜說曰。無邊行是&#x9E81;觀。離彼歡喜。得",
    "T28n1546_043:0326c21": "寂靜故名捨。尊者佛陀提婆說曰。更不念",
    "T28n1546_043:0326c22": "無邊行。心無勢用。而住於捨。云何非想非非",
    "T28n1546_043:0326c23": "想處。答曰。過一切無所有處。入非想非非想",
    "T28n1546_043:0326c24": "處。是名非想非非想處。問曰。何故名非想非",
    "T28n1546_043:0326c25": "非想處。答曰。無了了想相。無了了無想相。無",
    "T28n1546_043:0326c26": "了了想相者。無如七想定相。無了了無想相",
    "T28n1546_043:0326c27": "者。無如滅盡定無想定相。而彼想癡騃不了",
    "T28n1546_043:0326c28": "了不決定故。名非想非非想。入者若得成就",
    "T28n1546_043:0326c29": "非想非非想處善四陰。是名入。",
    "T28n1546_043:0327a01": "[0327a01] 欲界非想非非想處無無漏。問曰。何故欲界",
    "T28n1546_043:0327a02": "非想非非想處無無漏耶。答曰。非其田器。乃",
    "T28n1546_043:0327a03": "至廣說。復次對治有根本故。有根本有二。一",
    "T28n1546_043:0327a04": "是欲界。二是非想非非想處無漏道。是有根",
    "T28n1546_043:0327a05": "本對治故。不同一處。復次對治二邊故。邊有",
    "T28n1546_043:0327a06": "二種。一是欲界。二是非想非非想處。無漏道",
    "T28n1546_043:0327a07": "對治二邊故。住於中道。復次欲界是不定界。",
    "T28n1546_043:0327a08": "非離欲地。非修地。非想非非想處。是愚騃不",
    "T28n1546_043:0327a09": "了了。不決定。不猛利。聖道是定是猛利。復次",
    "T28n1546_043:0327a10": "欲界掉偏多。非想非非想處定偏多。聖道定",
    "T28n1546_043:0327a11": "慧多。復次非想非非想處。不決定如疑。聖道",
    "T28n1546_043:0327a12": "決定。",
    "T28n1546_043:0327a13": "[0327a13] 佛經說禪名入。說無色定名過。問曰。何故佛",
    "T28n1546_043:0327a14": "經說無色定名過。不說禪耶。答曰。佛經亦說",
    "T28n1546_043:0327a15": "禪名過。如優陀耶經說。優陀耶比丘。離欲惡",
    "T28n1546_043:0327a16": "不善法。有覺有觀。離生喜樂入初禪。優陀耶。",
    "T28n1546_043:0327a17": "我亦說此法。是不定。是斷是過。乃至第四禪",
    "T28n1546_043:0327a18": "說亦如是。問曰。唯一經中。佛說禪是過。諸",
    "T28n1546_043:0327a19": "經中。多說無色定是過。答曰。以禪有種種不",
    "T28n1546_043:0327a20": "相似相故。不名為過。無色定無種種不相似",
    "T28n1546_043:0327a21": "相故說名過。復次禪中多說功德善利。不名",
    "T28n1546_043:0327a22": "為過。無色定中。無多功德善利故說名過。復",
    "T28n1546_043:0327a23": "次禪是&#x9E81;是現見。不名為過。無色定微細難",
    "T28n1546_043:0327a24": "見故說名過。復次禪是遍照法緣於上地。亦",
    "T28n1546_043:0327a25": "緣下地。亦緣自地。故不名為過。無色定雖緣",
    "T28n1546_043:0327a26": "自地。亦緣上地。不緣下地。故說名過。復次以",
    "T28n1546_043:0327a27": "禪有往來躁動。生欲界中。不死不生。以神足",
    "T28n1546_043:0327a28": "力。到第四禪。第四禪中。亦來欲界。似如不能",
    "T28n1546_043:0327a29": "有所過故。不名為過。無色定無來去故說名",
    "T28n1546_043:0327b01": "過。復次禪有中有擾亂故。欲界中乃至第四",
    "T28n1546_043:0327b02": "禪中有現在前。第四禪乃至欲界中有現在",
    "T28n1546_043:0327b03": "前。無色中無中有故說名過。復次禪中生上",
    "T28n1546_043:0327b04": "起下地心現在前。如識身變化心。不名為過。",
    "T28n1546_043:0327b05": "無色定生上不起下地心現在前故說名過。",
    "T28n1546_043:0327b06": "復次禪生上有下地法相續。如識身變化心。",
    "T28n1546_043:0327b07": "不名為過。無色定生上無下地相續法故說",
    "T28n1546_043:0327b08": "名過。以如是等事故。說無色。定是過。不說",
    "T28n1546_043:0327b09": "於禪。空處壽二萬劫。識處壽四萬劫。無所有",
    "T28n1546_043:0327b10": "處壽六萬劫。非想非非想處壽八萬劫。問曰。",
    "T28n1546_043:0327b11": "何故無色界生處。或增倍壽。或不增者。答曰。",
    "T28n1546_043:0327b12": "彼有爾許報因勢故。有爾許報。復次空處識",
    "T28n1546_043:0327b13": "處。有無邊行。亦有餘行。空處無邊行報壽萬",
    "T28n1546_043:0327b14": "劫。餘行報壽萬劫。識處二萬劫。是無邊行報",
    "T28n1546_043:0327b15": "二萬劫。是餘行報。上地無無邊行故無報。復",
    "T28n1546_043:0327b16": "次以空處識處有定有慧。空處定報壽萬劫。",
    "T28n1546_043:0327b17": "慧報壽萬劫。識處定報壽二萬劫。慧報壽二",
    "T28n1546_043:0327b18": "萬劫。上地慧少故報亦少。復次無色生處二",
    "T28n1546_043:0327b19": "萬劫是定壽。以離欲故。一地增二萬劫壽。識",
    "T28n1546_043:0327b20": "處二萬劫。是定壽二萬劫。是離空處欲壽。無",
    "T28n1546_043:0327b21": "所有處二萬劫。是定壽四萬劫。是離空處識",
    "T28n1546_043:0327b22": "處欲壽。非想非非想處二萬劫。是定壽六萬",
    "T28n1546_043:0327b23": "劫。是離空處識處無所有處欲壽。",
    "T28n1546_043:0327b24": "[0327b24] 八解脫。觀色是色是初解脫。內無色想觀外",
    "T28n1546_043:0327b25": "色是第二解脫。淨解脫身作證得成就是第",
    "T28n1546_043:0327b26": "三解脫。過一切色想滅有對想無種種想思",
    "T28n1546_043:0327b27": "惟。入無邊空處是第四解脫。過一切空處。入",
    "T28n1546_043:0327b28": "無邊識處是第五解脫。過一切識處。入無所",
    "T28n1546_043:0327b29": "有處是第六解脫。過一切無所有處。入非想",
    "T28n1546_043:0327c01": "非非想處是第七解脫。過一切非想非非想處。",
    "T28n1546_043:0327c02": "入滅受想身作證得成就是第八解脫。問曰。",
    "T28n1546_043:0327c03": "解脫體性是何。答曰。初解脫第二第三解脫。",
    "T28n1546_043:0327c04": "是無貪善根。對治於貪取。其相應迴轉。欲界",
    "T28n1546_043:0327c05": "是四陰色界是五陰。空處。識處。無所有處。非",
    "T28n1546_043:0327c06": "想非非想處解脫。是四陰。滅受想解脫。是不",
    "T28n1546_043:0327c07": "相應行陰所攝。此是解脫體性。乃至廣說。◎",
    "T28n1546_043:0327c08": "[0327c08] ◎已說體性所以今當說。何故名解脫。解脫",
    "T28n1546_043:0327c09": "是何義。答曰。背棄義是解脫義。問曰。若背棄",
    "T28n1546_043:0327c10": "義是解脫義者。何等解脫背棄何處心。答曰。",
    "T28n1546_043:0327c11": "初解脫。第二解脫。背棄色愛心。第三解脫。背",
    "T28n1546_043:0327c12": "棄不淨心。空處解脫。背棄下地法。乃至非想",
    "T28n1546_043:0327c13": "非非想處解脫。亦背棄下地法。滅受想解脫。",
    "T28n1546_043:0327c14": "背棄一切有緣心。是故背棄義是解脫義。尊",
    "T28n1546_043:0327c15": "者和須蜜說曰。得解義是解脫義。心於煩惱",
    "T28n1546_043:0327c16": "得解得淨故名解脫。尊者佛陀提婆說曰。虛",
    "T28n1546_043:0327c17": "想觀得解故名解脫。",
    "T28n1546_043:0327c18": "[0327c18] 界者初解脫第二第三解脫。在色界空處識處",
    "T28n1546_043:0327c19": "無所有處解脫。有漏者在無色界。無漏者是",
    "T28n1546_043:0327c20": "不繫。非想非非想處解脫。滅受想解脫。在無",
    "T28n1546_043:0327c21": "色界。地者初解脫第二解脫。在未至中間。及",
    "T28n1546_043:0327c22": "初禪第二禪上地亦有。與此相似善根。而不",
    "T28n1546_043:0327c23": "立解脫。所以者何。為對治欲界色愛故。立",
    "T28n1546_043:0327c24": "初禪不淨解脫。對治初禪色愛故。立第二禪",
    "T28n1546_043:0327c25": "不淨解脫。第二禪無色愛故。第三禪不立不",
    "T28n1546_043:0327c26": "淨解脫。第三禪無色愛故。第四禪不立不淨",
    "T28n1546_043:0327c27": "解脫。淨解脫在第四禪。下地亦有。與此相似",
    "T28n1546_043:0327c28": "善根。而不立解脫。所以者何。淨解脫對治不",
    "T28n1546_043:0327c29": "淨。不為不淨所摧伏。若當下地立淨解脫者。",
    "T28n1546_043:0328a01": "則為不淨所摧伏。空處解脫在。空處。問曰。空",
    "T28n1546_043:0328a02": "處法。何者是解脫。何者非解脫。答曰。離第",
    "T28n1546_043:0328a03": "四禪欲時。九無礙八解脫。死時善空處非解",
    "T28n1546_043:0328a04": "脫。餘善空處是解脫。識處解脫在識處。問",
    "T28n1546_043:0328a05": "曰。識處法。何者是解脫。何者非解脫。答曰。",
    "T28n1546_043:0328a06": "雖空處欲時。九無礙八解脫。死時善識處非",
    "T28n1546_043:0328a07": "解脫。餘善識處是解脫。無所有處解脫。在無",
    "T28n1546_043:0328a08": "所有處。問曰。無所有處法。何者是解脫。何者",
    "T28n1546_043:0328a09": "非解脫。答曰。若離識處欲時。九無礙八解脫。",
    "T28n1546_043:0328a10": "死時善無所有處非解脫。餘善無所有處。是",
    "T28n1546_043:0328a11": "解脫。非想非非想處解脫。在非想非非想處。",
    "T28n1546_043:0328a12": "問曰。非想非非想處法。何者是解脫。何者非",
    "T28n1546_043:0328a13": "解脫。答曰。離無所有處欲時。九無礙八解脫。",
    "T28n1546_043:0328a14": "死時善非想非非想處非解脫。餘善非想非",
    "T28n1546_043:0328a15": "非想處是解脫。滅受想解脫。在非想非非想",
    "T28n1546_043:0328a16": "處。所依者。初解脫第二第三解脫。依欲界身。",
    "T28n1546_043:0328a17": "滅受想解脫。依欲色界身。餘解脫。依三界",
    "T28n1546_043:0328a18": "身。行者初解脫第二解脫行。不淨行。淨解脫",
    "T28n1546_043:0328a19": "行淨行。四無色解脫行。十六行或行餘行滅",
    "T28n1546_043:0328a20": "受想解脫不行行。緣者初解脫第二第三解",
    "T28n1546_043:0328a21": "脫緣欲界。為緣何法。答曰。緣色入。空處解",
    "T28n1546_043:0328a22": "脫。緣四無色及彼因。彼滅一切比智分及比",
    "T28n1546_043:0328a23": "智非數滅。四無色非數滅緣一切虛空。若一",
    "T28n1546_043:0328a24": "相若異相。識處解脫。緣三無色及彼因。彼滅",
    "T28n1546_043:0328a25": "一切比智分及比智非數滅。三無色非數滅。",
    "T28n1546_043:0328a26": "緣一切虛空。若一相若異相。無所有處解脫。",
    "T28n1546_043:0328a27": "緣二無色及彼因。彼滅一切比智分及比智",
    "T28n1546_043:0328a28": "非數滅。二無色非數滅。緣一切虛空。若一",
    "T28n1546_043:0328a29": "相若異相。非想非非想處解脫。緣非想非非",
    "T28n1546_043:0328b01": "想處及彼因。彼滅一切比智分及比智非數",
    "T28n1546_043:0328b02": "滅一無色定非數滅。緣一切虛空。若一相若",
    "T28n1546_043:0328b03": "異相。滅受想解脫。無所緣。念處者。初解脫",
    "T28n1546_043:0328b04": "第二第三解脫。與身念處俱。四無色解脫。與",
    "T28n1546_043:0328b05": "四念處俱。滅受想解脫。若以親近念處。性念",
    "T28n1546_043:0328b06": "處者。則不與俱。若以緣念處者。是法念處。智",
    "T28n1546_043:0328b07": "者初解脫第二第三解脫。與等智俱。空處識",
    "T28n1546_043:0328b08": "處無所有處解脫。與六智俱。除法智他心智。",
    "T28n1546_043:0328b09": "非想非非想處解脫。與等智俱。滅受想解脫。",
    "T28n1546_043:0328b10": "不與智俱。定者初解脫第二第三解脫。非想",
    "T28n1546_043:0328b11": "非非想處解脫。滅受想解脫。不與定俱。空處",
    "T28n1546_043:0328b12": "識處無所有處解脫。或與定俱。或不與定俱。",
    "T28n1546_043:0328b13": "根者初解脫第二解脫。與喜根捨根相應。滅",
    "T28n1546_043:0328b14": "受想解脫。不與根相應。餘解脫。與一捨根",
    "T28n1546_043:0328b15": "相應。世者在三世。緣三世者。初解脫第二第",
    "T28n1546_043:0328b16": "三解脫。過去緣過去。現在緣現在。未來必",
    "T28n1546_043:0328b17": "生者緣未來。不生者緣三世。四無色解脫。",
    "T28n1546_043:0328b18": "緣三世及非世。滅受想解脫。無所緣善不",
    "T28n1546_043:0328b19": "善無記者。是善緣善不善。無記者初解脫第",
    "T28n1546_043:0328b20": "二第三解脫。緣善不善無記。四無色解脫。緣",
    "T28n1546_043:0328b21": "善無記。滅受想解脫。無所緣。三界繫及不繫",
    "T28n1546_043:0328b22": "者。三是色界繫。二是無色界繫。餘三有漏者。",
    "T28n1546_043:0328b23": "無色界繫。無漏者不繫。緣三界繫及不繫者。",
    "T28n1546_043:0328b24": "三緣欲界繫。四緣無色界繫及不繫。一是不",
    "T28n1546_043:0328b25": "緣。學無學非學非無學者。五是非學非無學。",
    "T28n1546_043:0328b26": "三是學無學非學非無學。緣學無學非學非",
    "T28n1546_043:0328b27": "無學者。三緣非學非無學。四緣三種。一無",
    "T28n1546_043:0328b28": "緣。見道斷修道斷不斷者。五是修道斷。三若",
    "T28n1546_043:0328b29": "有漏者是修道斷。無漏者不斷。緣見道修道",
    "T28n1546_043:0328c01": "斷不斷者。三緣修道斷。四緣三種。一無所緣。",
    "T28n1546_043:0328c02": "緣名緣義者。三緣義。四若說無色界有名者。",
    "T28n1546_043:0328c03": "緣名緣義。若說無名者緣義。一無所緣。緣",
    "T28n1546_043:0328c04": "自身他身非身法者。初解脫緣自身他身。第",
    "T28n1546_043:0328c05": "二第三解脫。緣他身。四無色解脫。緣自身他",
    "T28n1546_043:0328c06": "身及非身法。一無所緣。為是方便得為是離",
    "T28n1546_043:0328c07": "欲得者。滅受想解脫。是方便得。餘是離欲",
    "T28n1546_043:0328c08": "得。亦是方便得。若在初禪者。離欲界欲時得。",
    "T28n1546_043:0328c09": "乃至若在非想非非想處者。離無所有處欲",
    "T28n1546_043:0328c10": "時。得方便得者。以方便現在前。佛不以方便",
    "T28n1546_043:0328c11": "現在前。辟支佛以下方便。聲聞或以中。或以",
    "T28n1546_043:0328c12": "上方便為是本得。為是未曾得者。滅受想解",
    "T28n1546_043:0328c13": "脫。是未曾得。餘是本得。亦是未曾得。聖人佛",
    "T28n1546_043:0328c14": "法凡夫。是本得未曾得。餘凡夫是本得。八解",
    "T28n1546_043:0328c15": "脫廣說如上。觀色是色。是初解脫者。現見修",
    "T28n1546_043:0328c16": "內色想。不離內色相。觀外色若青若膿。若",
    "T28n1546_043:0328c17": "&#x8196;若脹。若骨若骨鎖。是名初解脫。初者。次第",
    "T28n1546_043:0328c18": "數在初故名初。隨順次第義在初故名初。復",
    "T28n1546_043:0328c19": "次次第入定時數在初故名初。隨順次第義",
    "T28n1546_043:0328c20": "入定時在初故名初。解脫者入是定時。善色",
    "T28n1546_043:0328c21": "受想行識。是名解脫。內無色想。觀外色者。不",
    "T28n1546_043:0328c22": "現見修內色相。離內色想。觀外色若青廣說",
    "T28n1546_043:0328c23": "如上。是名第二解脫。第二義解脫義亦如上",
    "T28n1546_043:0328c24": "說。問曰。為觀外色時亦觀內無色想。為觀外",
    "T28n1546_043:0328c25": "色已復觀內無色想耶。若觀外色時亦觀內",
    "T28n1546_043:0328c26": "無色想者。云何一心緣於二法。若能緣二法。",
    "T28n1546_043:0328c27": "亦可緣多法。若觀外色已復觀內無色想者。",
    "T28n1546_043:0328c28": "此中所說云何通。如說。內無色想觀外色。答",
    "T28n1546_043:0328c29": "曰。應作是說。若觀外色時。是時不觀內無色",
    "T28n1546_043:0329a01": "想。問曰。若然者此中所說云何通。如說。內",
    "T28n1546_043:0329a02": "無色相觀外色。答曰。行者有如是期心故。",
    "T28n1546_043:0329a03": "作如是說。行者作如是期心我不觀內色。但",
    "T28n1546_043:0329a04": "觀外色。有如是期心故。佛作是說。復次此中",
    "T28n1546_043:0329a05": "說。行者先分別觀察時故佛作是說。復次以",
    "T28n1546_043:0329a06": "義定故。若觀內無色想。則定觀外色。若觀外",
    "T28n1546_043:0329a07": "色。則定觀內無色想。復次此中說善根及方",
    "T28n1546_043:0329a08": "便內無色想。是善根方便觀外色者。是滿足",
    "T28n1546_043:0329a09": "善根。復次內無色想者。是其心觀外色。是",
    "T28n1546_043:0329a10": "所緣淨解脫身作證得成就。是名第三解脫。",
    "T28n1546_043:0329a11": "問曰。淨解脫為觀色是色。為內無色想觀外",
    "T28n1546_043:0329a12": "色耶。若觀色是色者。初解脫第三解脫。有何",
    "T28n1546_043:0329a13": "差別。若內無色想觀外色者。第二解脫第三",
    "T28n1546_043:0329a14": "解脫。有何差別。答曰應作是說。內無色想觀",
    "T28n1546_043:0329a15": "外色。問曰。若然者第二解脫第三解脫。有何",
    "T28n1546_043:0329a16": "差別。答曰。名即差別。是名第二解脫。是名第",
    "T28n1546_043:0329a17": "三解脫。復次第二解脫在初禪。第二禪第三",
    "T28n1546_043:0329a18": "解脫。在第四禪。復次第二解脫。在內道外道",
    "T28n1546_043:0329a19": "身中。淨解脫唯在內道身中。復次第二解",
    "T28n1546_043:0329a20": "脫。行不淨行。第三解脫。行淨行。復次第二",
    "T28n1546_043:0329a21": "解脫。對治色愛第三解脫。對治不淨。復次",
    "T28n1546_043:0329a22": "第二解脫。不多所作不多用功而得。淨解脫。",
    "T28n1546_043:0329a23": "多有所作多用功而得。復次第二解脫體明",
    "T28n1546_043:0329a24": "淨。緣不明淨體。勝妙緣不勝妙。淨解脫體勝",
    "T28n1546_043:0329a25": "妙。緣勝妙體。明淨緣明淨。淨解脫緣淨。問",
    "T28n1546_043:0329a26": "曰。行者何故淨解脫觀緣淨。答曰。欲試善",
    "T28n1546_043:0329a27": "根故。行者作是念。我作不淨觀。煩惱不生。未",
    "T28n1546_043:0329a28": "知此善根為滿足不。復試觀淨。煩惱亦復不",
    "T28n1546_043:0329a29": "生。便知善根已得滿足。復次行者觀不淨故",
    "T28n1546_043:0329b01": "心劣。心劣故不能修勝進善根。復次淨觀令",
    "T28n1546_043:0329b02": "心欣踊。能修勝進善根。猶塚間比丘。常觀死",
    "T28n1546_043:0329b03": "尸故。心則劣弱。不能修勝進善根。便從住處。",
    "T28n1546_043:0329b04": "往清淨妙好河池園林之中。觀世種種勝妙",
    "T28n1546_043:0329b05": "之事。心生欣踊。然後能生勝進善根。彼亦如",
    "T28n1546_043:0329b06": "是。復次行者作不淨觀。心常愁慼。無歡喜時。",
    "T28n1546_043:0329b07": "則不能修勝進善根。若以淨觀。捨不淨心。能",
    "T28n1546_043:0329b08": "修勝進善根。復次欲現自心堅牢故。彼作是",
    "T28n1546_043:0329b09": "念。我心堅牢。乃至作淨觀。猶不生煩惱。復次",
    "T28n1546_043:0329b10": "欲現善根有大勢用故。復作是念。此善根",
    "T28n1546_043:0329b11": "有大勢用。乃至緣淨法。猶不生煩惱。復次欲",
    "T28n1546_043:0329b12": "現自心堅牢亦現善根有大勢用故。彼作是",
    "T28n1546_043:0329b13": "念。我心堅牢善根有大勢用。觀淨境界。猶不",
    "T28n1546_043:0329b14": "生煩惱。復次淨解脫。非凡夫常人能起。若",
    "T28n1546_043:0329b15": "行者好喜淨潔。從摩[少/兔]摩天中來。曾聞有一",
    "T28n1546_043:0329b16": "比丘。以日入時。往詣佛所。從佛索房。爾時佛",
    "T28n1546_043:0329b17": "告阿難。汝為此比丘。求住房舍。爾時阿難。",
    "T28n1546_043:0329b18": "示彼比丘房時。彼比丘語阿難言。汝可極淨",
    "T28n1546_043:0329b19": "掃灑此房。懸繒幡蓋。散種種華。燒眾名香。敷",
    "T28n1546_043:0329b20": "軟床蓐。安置好枕。爾時阿難。具以是事。往白",
    "T28n1546_043:0329b21": "世尊。佛告阿難。如彼比丘所須。悉辦具足。",
    "T28n1546_043:0329b22": "爾時阿難。即為辦具。時彼比丘。入此房中。坐",
    "T28n1546_043:0329b23": "其床座。以夜初分。起淨解脫因。是次第得盡",
    "T28n1546_043:0329b24": "諸漏。成阿羅漢。獲得神通。晨朝以神足力。忽",
    "T28n1546_043:0329b25": "然而去。爾時阿難。晨朝詣彼比丘所入房。但",
    "T28n1546_043:0329b26": "見嚴正床座。不見其人。見是事已。往詣佛所。",
    "T28n1546_043:0329b27": "而白佛言。彼比丘。嚴正床座。不知何去。佛告",
    "T28n1546_043:0329b28": "阿難。汝於彼比丘。莫生輕心。彼比丘。昨夜",
    "T28n1546_043:0329b29": "起淨解脫。得盡漏。成阿羅漢。獲得神通。以神",
    "T28n1546_043:0329c01": "通力。忽然而去。阿難當知。彼比丘者。好&#x6199;淨",
    "T28n1546_043:0329c02": "潔。從摩[少/兔]摩天中來。若不得如是清淨房舍",
    "T28n1546_043:0329c03": "床座臥具者。則不能起是善根。以是事故。知",
    "T28n1546_043:0329c04": "淨解脫非凡常人能起居好&#x6199;淨潔。從摩[少/兔]",
    "T28n1546_043:0329c05": "摩天中來者。則能起淨解脫。第三義解脫義",
    "T28n1546_043:0329c06": "如上說。空處識處無所有處非想非非想處",
    "T28n1546_043:0329c07": "解脫。廣說如四無色定滅受想解脫。滅盡定",
    "T28n1546_043:0329c08": "處。當廣說。第八義解脫義如上說。◎"
}