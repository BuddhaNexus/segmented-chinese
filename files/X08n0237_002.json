{
    "X08n0237_002:0421b09": "華嚴經文義要決問答卷第二(六科入)",
    "X08n0237_002:0421b10": "皇龍寺釋 表員集",
    "X08n0237_002:0421b11": "○緣起義[0421b11] 三門同前。",
    "X08n0237_002:0421b12": "[0421b12] 第一釋名者。懍法師云。更互相由。名之為緣。緣無住",
    "X08n0237_002:0421b13": "著。一多從緣。名之為起。大般若經云。平等不起。故名",
    "X08n0237_002:0421b14": "緣起。",
    "X08n0237_002:0421b15": "[0421b15] 第二出體者。藏曉二師。以無礙法界為體。懍師云。為",
    "X08n0237_002:0421b16": "二為緣起體。一不自一。緣二故起一。二一為一。一二",
    "X08n0237_002:0421b17": "為二。為緣起體。所言一者。無有無無。一相無相。非一",
    "X08n0237_002:0421b18": "為一。所言二者。非有之有非無之無。非有之有。以破",
    "X08n0237_002:0421b19": "兔角之無。非無之無。以破&#x8657;空之有。破有說無。此無",
    "X08n0237_002:0421b20": "非無。破無說有。此有非有。以非有故有而是無。以非",
    "X08n0237_002:0421b21": "無故無而是有。是有是無。名之為二。二無二相。無二",
    "X08n0237_002:0421b22": "而二也。",
    "X08n0237_002:0421b23": "[0421b23] 第三問答分別。[0421b23] 問緣起者。其義云何。[0421b23] 答有數師說。一",
    "X08n0237_002:0421b24": "義相師云。緣起者。隨性無分別。即是相即相融。顯平",
    "X08n0237_002:0421c01": "等義。正順第一義諦體也。因緣者。隨俗差別。即是因",
    "X08n0237_002:0421c02": "緣相望。顯無自性義。正俗諦體也。",
    "X08n0237_002:0421c03": "[0421c03] 二隋慧遠師云。因緣之義。亦名緣起。亦名緣集。謂假",
    "X08n0237_002:0421c04": "因託緣。而有諸法。故曰因緣。法起藉緣。故稱緣起。法",
    "X08n0237_002:0421c05": "從緣集。故名緣集。分別有三。一是有為。二是無為。三",
    "X08n0237_002:0421c06": "是自體。言有為者。生死之法。體有無常生滅所為。故",
    "X08n0237_002:0421c07": "名有為。從業煩惱因緣而有。故名因緣。言無為者。所",
    "X08n0237_002:0421c08": "謂涅槃。體非生滅。名曰無為。藉道而有。故曰因緣。此",
    "X08n0237_002:0421c09": "之二法。皆從前因。集起後果。是事緣起。言自體者。即",
    "X08n0237_002:0421c10": "前生死涅槃之法。當法自性。皆是緣起。其相云何。如",
    "X08n0237_002:0421c11": "說生死本性即是如來之藏。如來藏中。具足一切恒",
    "X08n0237_002:0421c12": "沙佛法。而此諸法。同一體性。互相緣集。無有一法獨",
    "X08n0237_002:0421c13": "守自性。雖是一性。而無不性。無一性故。諸法皆如。無",
    "X08n0237_002:0421c14": "不性故。法界門別。生死既然。涅槃亦爾。同體諸法。互",
    "X08n0237_002:0421c15": "相集成。故曰因緣。亦名緣起及與緣起集。此自體中",
    "X08n0237_002:0421c16": "復有三種。一者有為如來之藏。(隨妄為染)二者無為如來",
    "X08n0237_002:0421c17": "之藏。(離妄名淨)三者自體。(癈緣論實)。",
    "X08n0237_002:0421c18": "[0421c18] 三懍師云。緣起體無二。開用為四種。一有為緣起。二",
    "X08n0237_002:0421c19": "無為緣起。三自體緣起。四法界緣起。謂有不自有。緣",
    "X08n0237_002:0421c20": "無起有。名有為緣起也。無不自無。緣有起無。名無為",
    "X08n0237_002:0421c21": "緣起也。有為無為為二用。非有為非無為不二。為本",
    "X08n0237_002:0421c22": "體也。不二非自不二。緣起二不二。又自不自自。緣他",
    "X08n0237_002:0421c23": "起自。又體不自體。緣用起體。故名自體緣起也。無二",
    "X08n0237_002:0421c24": "無不二為平等。亦二亦不二為差別。差別不自差別。",
    "X08n0237_002:0422a01": "緣平等起差別。平等不自平等。緣差別平等。平等不",
    "X08n0237_002:0422a02": "平等皆悉平等。名法界緣起。[0422a02] 問何文為證。[0422a02] 答離世間",
    "X08n0237_002:0422a03": "品。一中有無量。無量中有一。無障無礙。總結云。悉是",
    "X08n0237_002:0422a04": "緣起。若有一法非緣起者。非佛法也。又維摩云。深入",
    "X08n0237_002:0422a05": "緣起。斷諸耶見。有無二邊。無復習故。知不緣起。未勉",
    "X08n0237_002:0422a06": "耶見(云云)。",
    "X08n0237_002:0422a07": "[0422a07] 四法藏師云。問有何因緣。令此諸法得有如是混融",
    "X08n0237_002:0422a08": "無礙。[0422a08] 答因緣無量。難可具陳。略提十類。釋此無礙。一",
    "X08n0237_002:0422a09": "緣起相由故。二法性融通故。三各唯心現故。四如幻",
    "X08n0237_002:0422a10": "不實故。五大少無定故。六無限因生故。七果德圓極",
    "X08n0237_002:0422a11": "故。八勝通自在故。九三昧大用故。十難思解脫故。初",
    "X08n0237_002:0422a12": "言緣起相由故者。(餘後九門別處說云云)曲有三門。一諸緣各",
    "X08n0237_002:0422a13": "異義。(亦名諸緣互異門。即異體也)二互遍相資義(亦名諸緣互應門。即同體也)",
    "X08n0237_002:0422a14": "三俱存無礙義(亦名應異無礙門即雙辨同異也)言諸緣合異義者。",
    "X08n0237_002:0422a15": "謂諸緣相望。要須體用各別。不相和雜。方成緣起。若",
    "X08n0237_002:0422a16": "不爾者。諸緣雜亂。失本緣法。緣起不成。此則諸緣。各",
    "X08n0237_002:0422a17": "各守自一也。二互遍相資義者。謂諸此緣。要互相遍。",
    "X08n0237_002:0422a18": "應方成緣起。且如一緣遍應多緣。各與彼多。全為一",
    "X08n0237_002:0422a19": "故。此一則具多箇一也。若此一緣不具多一。則資應",
    "X08n0237_002:0422a20": "不遍。不成緣起。此則一一各具一切一也。三俱存無",
    "X08n0237_002:0422a21": "礙義者。謂凡是一緣。要具前二。方成緣起。以要住自",
    "X08n0237_002:0422a22": "一方能遍。應遍多緣。方是一故。是故。唯一多一。自在",
    "X08n0237_002:0422a23": "無礙。此上三門。總明緣起本法。",
    "X08n0237_002:0422a24": "[0422a24] 問既聞緣起本法名也。未知其義何耶。[0422a24] 答此上三門",
    "X08n0237_002:0422b01": "中。各有三義。互相依持。初有力無力義。由此得相入",
    "X08n0237_002:0422b02": "也。二互相形奪有體義。由此得相即也。三體用融有",
    "X08n0237_002:0422b03": "無義。由此即入同時自在也。初異門相入者。謂諸緣",
    "X08n0237_002:0422b04": "力用遞相依持。互形奪故。各有全力全無力義。緣起",
    "X08n0237_002:0422b05": "方成。如十地論云。不生緣不生。自因生故。若各唯有",
    "X08n0237_002:0422b06": "力。無無力。則有多果過。一一各生故。若各唯無力。無",
    "X08n0237_002:0422b07": "有力。如闕一緣。一切不成。餘亦如是。是故。一能持多。",
    "X08n0237_002:0422b08": "一是有力能攝多。多依於一。多是無力潛入一。由一",
    "X08n0237_002:0422b09": "有力。必不得與多有力俱。是故無有一而不攝多也。",
    "X08n0237_002:0422b10": "由多無力。必不得與一無力俱。故無有多而不入一",
    "X08n0237_002:0422b11": "也。如一持多依既爾。多持一依亦然。反上思之。入多",
    "X08n0237_002:0422b12": "者也。如一望多有持依。令力無力常含多在己中。潛",
    "X08n0237_002:0422b13": "己在多中。同時無礙。多望於一。當知亦爾。俱存雙泯",
    "X08n0237_002:0422b14": "二句無礙。亦准思之。二異體相即義者。謂諸緣相望。",
    "X08n0237_002:0422b15": "全體形奪。有有體無體義。緣起方成。以若闕一緣。餘",
    "X08n0237_002:0422b16": "不成起。起不成故。緣義則壞。得此一緣。全一切成起。",
    "X08n0237_002:0422b17": "一起成故。緣義方立。是故一緣是能起。多緣及果。俱",
    "X08n0237_002:0422b18": "是所起。是即多為一成。多是無體。一能作多。一是有",
    "X08n0237_002:0422b19": "體。(別章云由自若有時他必無故。他即是自何〔以〕。由他無性以自作故。由自若空時他必有故自即是他。何",
    "X08n0237_002:0422b20": "以故。由自無性用他作故。又別章云。多緣無性。為一所成。是故。多即一一無性為多。故成多有一空。又疏下文",
    "X08n0237_002:0422b21": "云。有一即有一切。&#x5374;一即&#x5374;一切。此即一切是空義故。泯自即他。以一是有義。有義故。攝他即自反。上來即一",
    "X08n0237_002:0422b22": "是空義故。亦泯自即他。多是有義故。攝他即自來。上來四處說文。有同有異。准思之。)由一有體。",
    "X08n0237_002:0422b23": "必不得與多有體俱。多無體。必不得與一無體俱。(一云",
    "X08n0237_002:0422b24": "由一有體能攝多。由多無性潛同一故)是故。無有不多之一。無有不一",
    "X08n0237_002:0422c01": "之多。一多既爾。多一亦然。(反上思之)如一望多。有體無體",
    "X08n0237_002:0422c02": "故。能攝他同己。癈己同他。同時無礙。多望於一。有無",
    "X08n0237_002:0422c03": "體有體。亦能癈己同他。攝他同己。亦無鄣礙。亦同他",
    "X08n0237_002:0422c04": "己。亦同己他。非同他己。非同己他。二句無礙圓融自",
    "X08n0237_002:0422c05": "在。思之可見。三體用雙融有無義。謂諸緣法。要力交",
    "X08n0237_002:0422c06": "出。全體融合。方成緣起。是故。圓通亦有六句。一以體",
    "X08n0237_002:0422c07": "無不用故。舉體全用。即唯用而無體。但有相入。無相",
    "X08n0237_002:0422c08": "即故。二以無不用體故。全用歸體。唯體而無用。但有",
    "X08n0237_002:0422c09": "相即。無相入也。三歸體之用。不礙其用。全用之體。不",
    "X08n0237_002:0422c10": "失其體。是故。體用不礙雙存。即亦入亦即。無有鄣礙。",
    "X08n0237_002:0422c11": "鎔融自在。四全用之體體泯。全體之用用三。是則體",
    "X08n0237_002:0422c12": "用交徹。形奪兩非即非入。同源圓融一味。五合前四",
    "X08n0237_002:0422c13": "句。同一緣起。無礙俱存。六泯前五句。絕待離言。冥同",
    "X08n0237_002:0422c14": "性海。應可去情。如理思攝。異體門竟。",
    "X08n0237_002:0422c15": "[0422c15] 第二同體相入義者。謂眾緣之中。以於一緣應多緣",
    "X08n0237_002:0422c16": "故。各與彼多。全為其一。是故。此一具多箇一。然此多",
    "X08n0237_002:0422c17": "一。雖由本一。應多緣故。有此多一。然與本一體無差",
    "X08n0237_002:0422c18": "別。是故。名為同體門也。又由此一緣應多緣故。有此",
    "X08n0237_002:0422c19": "多一。所應多緣。既相入即。令此多一亦有即入也。先",
    "X08n0237_002:0422c20": "明相入。謂此本一有力能持彼多箇一。故本一中容",
    "X08n0237_002:0422c21": "彼多一。多一無力。依本一故。是故。多一入本一中故。",
    "X08n0237_002:0422c22": "是即無不容多之本一。亦無不入本之多一。如本一",
    "X08n0237_002:0422c23": "有力為持。多一無力為依。容入既爾。多一有力為持。",
    "X08n0237_002:0422c24": "本一無力無依。(容入亦爾)是即無不容本一之多一。無不",
    "X08n0237_002:0423a01": "入多一之本一。是即由本一望多一。有持有依有力",
    "X08n0237_002:0423a02": "無力故。故能容能入。無有障礙。多一望本一。有依有",
    "X08n0237_002:0423a03": "持無力有力故。能入能容。亦無障礙。俱存雙泯。二句",
    "X08n0237_002:0423a04": "無礙。亦准思之。[0423a04] 問此與前異體何別。[0423a04] 答前異體者。初",
    "X08n0237_002:0423a05": "一望後九。異門相入耳。今此同體一中。自具十。非望",
    "X08n0237_002:0423a06": "前後異門說也。(同體入門竟)二同體相即義者。謂前一緣",
    "X08n0237_002:0423a07": "所具多一。亦有體無體義故。亦相即。以多一無體。由",
    "X08n0237_002:0423a08": "本成多即一也。由本一有體能作一。全一攝多。(如一多有",
    "X08n0237_002:0423a09": "多空既爾多有一空亦爾)別章云。多一無性為本一成多一。舉體",
    "X08n0237_002:0423a10": "即是本一。為有體攝多一。多一無體融同本一故。無",
    "X08n0237_002:0423a11": "不攝多之本一。亦無不即本之多一。如本一有體多",
    "X08n0237_002:0423a12": "一無體。攝即既爾。多一有體本一無體。攝即亦然。是",
    "X08n0237_002:0423a13": "故。亦無不攝本一之多。亦無不即多之本一。是即本",
    "X08n0237_002:0423a14": "一望多一。有有體無體故。能攝他同己。癈己同他。無",
    "X08n0237_002:0423a15": "有障礙。多一望本一。亦體無體攝即可知。亦攝不攝。",
    "X08n0237_002:0423a16": "亦即無即。非攝不攝。非即不即。二句無礙。思之可見。",
    "X08n0237_002:0423a17": "(同體相即竟)三體用俱融。即入無礙者。亦六句無礙。准前",
    "X08n0237_002:0423a18": "思之。(同體門竟)。",
    "X08n0237_002:0423a19": "[0423a19] 第三同異圓俗義者。以此二門同一緣起不相離故。",
    "X08n0237_002:0423a20": "若無異體。即諸緣雜亂。非緣起故。若無同體。緣不相",
    "X08n0237_002:0423a21": "資。亦非緣起故。要由不雜。方有相資。是故。若非同體。",
    "X08n0237_002:0423a22": "無相異故。若非異體。無同體故。是故。通辨亦有四句。",
    "X08n0237_002:0423a23": "一或舉體全異。具入即俱。二或全體是同。亦具入即",
    "X08n0237_002:0423a24": "俱。以法融通。亦全攝故。三或俱。以同異無礙雙現故。",
    "X08n0237_002:0423b01": "四或俱非。以相奪俱盡故。雙非也。又以前諸門。總令",
    "X08n0237_002:0423b02": "為一大緣起故。致令多種義門同時具足也。由住一",
    "X08n0237_002:0423b03": "遍應故。有廣狹自在也。由就體就用故。有相即相入",
    "X08n0237_002:0423b04": "也。由一攝多時為顯。全一入多為隱。(多攝亦爾)又就用相",
    "X08n0237_002:0423b05": "入為顯。全就體相即為隱。(即顯入隱亦爾)又異門相入為顯。",
    "X08n0237_002:0423b06": "全同體為隱。(同顯異隱亦爾)又由以異門攝同體中相入義",
    "X08n0237_002:0423b07": "故現微細門也。由異體相入帶同體相入故。有重重",
    "X08n0237_002:0423b08": "無盡帝網門也。",
    "X08n0237_002:0423b09": "[0423b09] 別章云。異體相容。具微細義。異體相是具隱顯義。同",
    "X08n0237_002:0423b10": "相入故。有一多無礙。同體相即故。有廣狹無礙。又由",
    "X08n0237_002:0423b11": "異體攝同故。有帝網無礙義。(上二行注也)由此大緣起法。",
    "X08n0237_002:0423b12": "即無礙法界法門故。有託事顯法門也。由此融通自",
    "X08n0237_002:0423b13": "在。令依此法上所辨時亦隨法無礙自在。故有十世",
    "X08n0237_002:0423b14": "門也。由此法門同一緣起相帶起故。隨有一門。同一",
    "X08n0237_002:0423b15": "緣起相帶起故隨有一門必具一切。故主伴門。(上來總是",
    "X08n0237_002:0423b16": "緣起相由門竟)。",
    "X08n0237_002:0423b17": "○探玄義[0423b17] 三門同前。",
    "X08n0237_002:0423b18": "[0423b18] 第一釋名者。義海究深。超過情表。不可思議。故名為",
    "X08n0237_002:0423b19": "玄。推欖顯意。故名為探。有深所以。故名為義。",
    "X08n0237_002:0423b20": "[0423b20] 第二出體者。以無礙法界為體。慧苑師云。二種體事。",
    "X08n0237_002:0423b21": "一純淨無漏。是德相所依體事。二通漏無漏。是業用",
    "X08n0237_002:0423b22": "所依體事。謂色心時處身方教義行位。舉十法。通辨",
    "X08n0237_002:0423b23": "前二(云云)。",
    "X08n0237_002:0423b24": "[0423b24] 第三問答分別。[0423b24] 問既言超情。豈得可知耶。[0423b24] 答法藏師",
    "X08n0237_002:0423c01": "云。略舉十門。攝其綱要。謂一同時具足相應門。二廣",
    "X08n0237_002:0423c02": "狹自在無礙門。三一多相容不同門。四諸法相即自",
    "X08n0237_002:0423c03": "在門。五隱密顯了俱成門。六微細相容安立門。七因",
    "X08n0237_002:0423c04": "陀羅網法界門。八託事顯法生解門。九十世隔法異",
    "X08n0237_002:0423c05": "成門。十主伴圓明具德門。然此十門。同一緣起。無礙",
    "X08n0237_002:0423c06": "圓融。隨有一門。即具一切。應可思之。就初門中。有十",
    "X08n0237_002:0423c07": "義具足。一教義具足。二理事。三境智。四行位。五因異。",
    "X08n0237_002:0423c08": "六依正。七體用。八人法。九逆順。十應感。具足此上十",
    "X08n0237_002:0423c09": "法。同時相應。成一緣起。無有前後如終等別。隨一各",
    "X08n0237_002:0423c10": "具餘一切義。參而不雜。成緣起際。慧苑師云。此門為",
    "X08n0237_002:0423c11": "總。後九是別。",
    "X08n0237_002:0423c12": "[0423c12] 二廣狹無礙者。以分即無分。無分即分。無礙自在也。",
    "X08n0237_002:0423c13": "如一微塵。普周法界。而不壞本位也。是故。或唯廣無",
    "X08n0237_002:0423c14": "礙際。或分限歷然。或即廣即狹。或俱廣狹泯。或具前",
    "X08n0237_002:0423c15": "四。以是解境故。或絕前四。以是行境故。(下皆准此)。",
    "X08n0237_002:0423c16": "[0423c16] 三一多相容門者。則此一法舒已。遍入一切法中。即",
    "X08n0237_002:0423c17": "攝一切。令入己內。舒攝同時。既無障礙。此經偈云。以",
    "X08n0237_002:0423c18": "一佛土滿十方。十方入一亦無餘。世界本相亦不壞。",
    "X08n0237_002:0423c19": "無比功德故能爾。(慧苑師云。一多相望六句。謂一中有一。多中有多。一中有多。多中有",
    "X08n0237_002:0423c20": "一。一中有多。一多中有一多餘大少等准之)。",
    "X08n0237_002:0423c21": "[0423c21] 四諸法相即門者。謂此一事。廢己同他。舉體全是彼",
    "X08n0237_002:0423c22": "一切法。而恒攝他同己。全彼一切法。即是己體。一多",
    "X08n0237_002:0423c23": "相即。混無障礙。經云。初發心菩薩即是佛故。由此緣",
    "X08n0237_002:0423c24": "起。妙理始終。皆齊得如。即得終窮。終方原始。又云。在",
    "X08n0237_002:0424a01": "於一地。普攝一切諸地功德也。是故。得一即得一切。",
    "X08n0237_002:0424a02": "又云。知一即多。多即一故也。十信終心即作佛者者。",
    "X08n0237_002:0424a03": "即其事也。如同體一門中即攝一切無盡者。[0424a03] 為一時",
    "X08n0237_002:0424a04": "俱現耶。為前後也。[0424a04] 答於一門中。一時炳然。現一切者。",
    "X08n0237_002:0424a05": "屬微細門攝。隱&#x668E;互現重重。屬因陀羅攝者。餘義即",
    "X08n0237_002:0424a06": "因即異即多即少即有即無即始即終。如是自在具",
    "X08n0237_002:0424a07": "足一切無盡法門。仍隨舉為首。餘即為伴。道理一不",
    "X08n0237_002:0424a08": "差失。舊來如是。[0424a08] 問若一門中即具足一切者。餘門何",
    "X08n0237_002:0424a09": "用。[0424a09] 答餘門如&#x8657;空。何以故。同體一門中。並攝一切。無",
    "X08n0237_002:0424a10": "不盡故。[0424a10] 問此同體中所攝一切者。但應自門中一切。",
    "X08n0237_002:0424a11": "豈可攝餘門中一切耶。[0424a11] 答既攝自一切。後攝餘一一",
    "X08n0237_002:0424a12": "門中。無餘一切。何以故。法界緣起無一一切。並不成",
    "X08n0237_002:0424a13": "故。此但論法界家實德故。不可說其邊量。此經偈云。",
    "X08n0237_002:0424a14": "不可言說諸劫中。演說一切不可說。不可說劫猶可",
    "X08n0237_002:0424a15": "盡。說不可說不可盡。又偈云。一切眾生心悉可分別",
    "X08n0237_002:0424a16": "知。一切剎塵微尚可算其數。十方&#x8657;空界一毛猶可",
    "X08n0237_002:0424a17": "量。菩薩初發心究竟不可測。良由一乘法門得一即",
    "X08n0237_002:0424a18": "得一切故。因果俱齊。無先後別故。地論云。以信地菩",
    "X08n0237_002:0424a19": "薩。乃至與不可思議佛法。為一緣起。以六相總別等",
    "X08n0237_002:0424a20": "義而用括之。明知因果俱時。相容相即。各攝一切。互",
    "X08n0237_002:0424a21": "為主伴。深須思之。此事不疑。又云。初發心時便成正",
    "X08n0237_002:0424a22": "覺。具足慧身。不由他悟。(云云無量)。[0424a22] 問此等歎因中德耳。豈",
    "X08n0237_002:0424a23": "可即果德耶。[0424a23] 答此一乘義。因果同體。成一緣起。得此",
    "X08n0237_002:0424a24": "即得彼。由彼此相即故。若果不得者。因即不成因。何",
    "X08n0237_002:0424b01": "以故。不得果故。非因也。[0424b01] 問處處果分不可說。但說因",
    "X08n0237_002:0424b02": "分者。何故。十信終心。即辨作佛得果法也。[0424b02] 答令言作",
    "X08n0237_002:0424b03": "佛者。但初從見聞已去。至第二生。即成佛行。終心因",
    "X08n0237_002:0424b04": "位窮滿者。於第三生。即得彼究竟自在圓融果矣。由",
    "X08n0237_002:0424b05": "是因體依果成故。但因滿者。即沒於果海中也。為是",
    "X08n0237_002:0424b06": "證境界故。不可說耳。此如龍女及普莊嚴童子善財",
    "X08n0237_002:0424b07": "童子兜率天子等。於三生中。即&#x5C05;彼果義等。廣如經",
    "X08n0237_002:0424b08": "辨。[0424b08] 問上云。一念即作佛者。三乘之中。已有此義。與此",
    "X08n0237_002:0424b09": "何別。[0424b09] 答三乘望理為一念即作佛。今此一乘。一念即",
    "X08n0237_002:0424b10": "得具足一切教義理事因果人法等。皆悉同時。同時",
    "X08n0237_002:0424b11": "(十重)作佛。然此一念與百千劫。無有異也。宜須思之",
    "X08n0237_002:0424b12": "五隱密顯了門者。謂一能攝多。則一顯多隱。一切攝",
    "X08n0237_002:0424b13": "一。則一隱多顯。多顯不俱。隱隱不並。隱顯顯隱。同時",
    "X08n0237_002:0424b14": "無礙。經云。於此方入正受。他方三昧起。眼根入正受。",
    "X08n0237_002:0424b15": "色塵三昧起。如第一錢中十錢名為顯了。第二錢望",
    "X08n0237_002:0424b16": "第一錢中。十即為隱密。何以故。見此不見彼故。不相",
    "X08n0237_002:0424b17": "知故。雖不相見。然此成即彼成故。名俱成也。",
    "X08n0237_002:0424b18": "[0424b18] 六微細相容門者。此上諸義。始終同別。前後逆順等",
    "X08n0237_002:0424b19": "一切法門。於一念中。炳然同時。齊頭顯現。無不明了。",
    "X08n0237_002:0424b20": "猶如來箭齊頭現了故。經云。菩薩於一念中。從兜率",
    "X08n0237_002:0424b21": "天。降神入胎。乃至流通舍利。皆悉顯現。又云。於一塵",
    "X08n0237_002:0424b22": "中。微細國土。莊嚴清淨。曠然安住。(宜如理思)。",
    "X08n0237_002:0424b23": "[0424b23] 七因陀羅網門者。謂此一一微塵之中。各皆普現無",
    "X08n0237_002:0424b24": "邊剎海。剎海之中。復有微塵。彼諸塵內。復有剎海。如",
    "X08n0237_002:0424c01": "是重重不可窮盡。非是心識思量所及。如帝釋網天",
    "X08n0237_002:0424c02": "珠明徹互相影復現影而無窮盡。經云。如因陀羅網",
    "X08n0237_002:0424c03": "世界等。又云。於一微塵中。各示那由他無數億諸佛。",
    "X08n0237_002:0424c04": "於中而說法。(智正覺世間)於一微塵中。現無量佛國須彌",
    "X08n0237_002:0424c05": "金剛圍山。世間不迫迮。(器世間)於一微塵中。現有三惡",
    "X08n0237_002:0424c06": "道天人阿修羅。各各受業報。(眾生世間)又云。一切佛剎微",
    "X08n0237_002:0424c07": "塵等爾所佛。坐一毛孔。皆有無量菩薩眾。各為具說",
    "X08n0237_002:0424c08": "普賢行。無量剎海處一毛。皆坐菩提蓮華座。遍滿一",
    "X08n0237_002:0424c09": "切諸法界。一切毛孔自在現。又云。如一微塵所示現。",
    "X08n0237_002:0424c10": "一切微塵亦如是(云云)此等並是實義。非變作成。此",
    "X08n0237_002:0424c11": "是如理智中。如量境也。其餘變作等者。不入此例。何",
    "X08n0237_002:0424c12": "以故。此是法性實德。法爾如是。非分別情謂境界也。",
    "X08n0237_002:0424c13": "(可去情思之)。[0424c13] 問上云。於一塵中現無量剎等者。此是一重",
    "X08n0237_002:0424c14": "現而已。何成重耶。[0424c14] 答此方說華嚴時。一切塵中亦如",
    "X08n0237_002:0424c15": "是。彼微塵中。說華嚴時。亦云一切塵中亦是說如是。",
    "X08n0237_002:0424c16": "展轉重重。無盡無盡。[0424c16] 問若據此文。重重無盡。有何分",
    "X08n0237_002:0424c17": "齊。云何辨其始終等也。[0424c17] 答隨其智取。舉一為首。餘即",
    "X08n0237_002:0424c18": "為伴。據其首者。即名當中。餘即眷屬。盡窮法界因陀",
    "X08n0237_002:0424c19": "羅成也。[0424c19] 問此義與上微細。云何別耶。[0424c19] 答齊頭炳然現",
    "X08n0237_002:0424c20": "者。微細攝重重隱&#x668E;互現因陀羅攝。此等諸義。並別",
    "X08n0237_002:0424c21": "不同。宜細思之。",
    "X08n0237_002:0424c22": "[0424c22] 八託事顯法門者。謂見此事。即是見於無盡法界。非",
    "X08n0237_002:0424c23": "是託此別有所表。經云。此華蓋等從無生法忍所起",
    "X08n0237_002:0424c24": "等。[0424c24] 問三乘之中。以有此義。與此何別。[0424c24] 答三乘託異事",
    "X08n0237_002:0425a01": "相。表顯異現。今此一乘所託之事相。即是彼所顯道",
    "X08n0237_002:0425a02": "理。更無異也。具足一切理事教義。無不攝盡者也。",
    "X08n0237_002:0425a03": "[0425a03] 九十世隔法門者。此上諸義。遍一切法。復該一切時。",
    "X08n0237_002:0425a04": "謂三世各三。攝為一念。故為十世也。以時無別體。依",
    "X08n0237_002:0425a05": "法以立。法既無礙。時亦如是。經云。過去一切劫。安置",
    "X08n0237_002:0425a06": "未來今。未來劫。迴置過去世。又云。無量劫即一念。一",
    "X08n0237_002:0425a07": "念即無量劫等。又云。或以長劫入短劫。短劫入長劫。",
    "X08n0237_002:0425a08": "有佛劫入無佛劫。無佛劫入有佛劫等。(云云)此上諸",
    "X08n0237_002:0425a09": "義。悉於十世。自在顯現。成緣起故。得即入也。",
    "X08n0237_002:0425a10": "[0425a10] 十主伴圓明門者。此圓教法。理無孤起。必主伴隨生。",
    "X08n0237_002:0425a11": "經云。此大蓮華。有世界海塵數華。以為眷屬。又云。大",
    "X08n0237_002:0425a12": "威光太子。(晉經普莊嚴童子)聞佛說一切法界無垢莊嚴經。",
    "X08n0237_002:0425a13": "有世界微塵數修多羅。以為眷屬。又如一方為主。十",
    "X08n0237_002:0425a14": "方為伴。餘方亦爾。是故。主主伴伴各不相見。主伴伴",
    "X08n0237_002:0425a15": "主。圓明具德。然此有二義。一同類。二異類。初同類者。",
    "X08n0237_002:0425a16": "如說十住。十方各有十剎塵數菩薩來證。同名法慧。",
    "X08n0237_002:0425a17": "我我等佛所。亦說十住。大眾眷屬。名味句身。等無有",
    "X08n0237_002:0425a18": "異。是故當知。一十住經。十方各有十剎塵數修多羅",
    "X08n0237_002:0425a19": "等。以為眷屬。如一十住。餘一切處所說十住。皆攝爾",
    "X08n0237_002:0425a20": "許塵數眷屬。十住既爾。餘十行等。一一品會。皆有證",
    "X08n0237_002:0425a21": "法數量。准釋可知。二異類者。謂隨一方一界為一類",
    "X08n0237_002:0425a22": "機。說一會法。既結通十方等說。故非主經。然亦與主",
    "X08n0237_002:0425a23": "為勝方便。故為眷屬。是故。主經必十方塵道同時同",
    "X08n0237_002:0425a24": "說。伴經不爾。隨方各別。是故。一一主經。各有塵數眷",
    "X08n0237_002:0425b01": "屬。亦古章疏中。說諸藏純雜具德門。唯心迴轉善成",
    "X08n0237_002:0425b02": "門。義門無量。不可具陳耳。",
    "X08n0237_002:0425b03": "[0425b03] 上來所明十門義等者。同一緣起。無礙圓融。隨有一",
    "X08n0237_002:0425b04": "門。即具一切。應可思之。如初既爾。餘廣狹等九門。皆",
    "X08n0237_002:0425b05": "各具前十時。但隨門異耳。是故。一一門中。各有百千",
    "X08n0237_002:0425b06": "等。思之可見。(謂如一事法帶自十義。具此十門。則為一百。餘教義等。亦各准之。故成千門。如",
    "X08n0237_002:0425b07": "教義等望自類十義。及同時十門有此千門。彼同時等亦望自類十門及教義等亦成千門准思可見)。",
    "X08n0237_002:0425b08": "○普法義[0425b08] 三門同前。",
    "X08n0237_002:0425b09": "[0425b09] 第一釋名者。普者溥也。謂遍義是普也。法自體義。軌",
    "X08n0237_002:0425b10": "則義。(如常說也)謂一切法相入相是。言相入者。曉云。謂一",
    "X08n0237_002:0425b11": "切世界。入一微塵。一微塵入一切世界。(如一微塵一切亦爾)三",
    "X08n0237_002:0425b12": "世諸劫。入一剎那。一剎那入三世謂劫。(如一剎那。一切亦爾)如諸",
    "X08n0237_002:0425b13": "大少促相入。餘一切門相入亦爾。如說相是亦爾。謂",
    "X08n0237_002:0425b14": "一切法及一切門。一是一切。是一如是廣蕩。名為普",
    "X08n0237_002:0425b15": "法。",
    "X08n0237_002:0425b16": "[0425b16] 第二出體者。以無礙法界為體。",
    "X08n0237_002:0425b17": "[0425b17] 第三問答分別。[0425b17] 問以何因緣故。令此諸法得有如是",
    "X08n0237_002:0425b18": "混融無礙。[0425b18] 答法藏師云。因緣無量難可具。提十類。釋",
    "X08n0237_002:0425b19": "此無礙。一大少無定故。二各唯心現故。三如幻不實",
    "X08n0237_002:0425b20": "故。四無限因生故。五勝通自在故。六三昧大用故。七",
    "X08n0237_002:0425b21": "難思解說故。八果德圓極故。九緣起相由故。十法性",
    "X08n0237_002:0425b22": "融通故。元曉師云。略而言之。有十種因。一者。一與一",
    "X08n0237_002:0425b23": "切。互為鏡影。如帝網故。二者。一與一切。更互緣集。如",
    "X08n0237_002:0425b24": "錢數故。三者。皆唯是識。如夢境故。四者。皆非實有。如",
    "X08n0237_002:0425c01": "幻事故。五者同相異。通一切故。六者。至大至少。齊一",
    "X08n0237_002:0425c02": "量故。七者。法性緣起。離性故。八者。一心法體。非一異",
    "X08n0237_002:0425c03": "故。九者。無礙法界。無邊無中故。十者。法界法爾。無障",
    "X08n0237_002:0425c04": "無礙故。上來二師。各有十門。雖繁廣述。今取藏師初",
    "X08n0237_002:0425c05": "門曉公第六。示其綱要。法藏師云。謂大非定大。故能",
    "X08n0237_002:0425c06": "入少。少非定少。故能容大。十經品云。金剛圍山數無",
    "X08n0237_002:0425c07": "量。悉能安置一毛端。欲知至大有少相。菩薩因此初",
    "X08n0237_002:0425c08": "發心。解云。此中明大非大故有少相也。",
    "X08n0237_002:0425c09": "[0425c09] 問世界入微塵。須彌入芥時。既有大少之形。而不增",
    "X08n0237_002:0425c10": "少。不減大。如何得相容耶。[0425c10] 答空理義云。世俗&#x8657;假。勝",
    "X08n0237_002:0425c11": "義本空。迷&#x8657;假以礙心。小大由隔。悟幻化而通意。何",
    "X08n0237_002:0425c12": "不相容。況乎大少懸著由迷執有。達空勝義。何礙不",
    "X08n0237_002:0425c13": "通。(此清辨宗也)應理義云。略有八釋。一執有所執。大小懸",
    "X08n0237_002:0425c14": "殊。知所執空。何少何大。二不達依他。謂真大少。體之",
    "X08n0237_002:0425c15": "&#x8657;偽。何理不通。三事成大少。或不能容。圓成融通。何",
    "X08n0237_002:0425c16": "不相納。四執法有用。大少乃乖。知法因緣。同&#x8657;豈融。",
    "X08n0237_002:0425c17": "五迷心執境。實境誰容。悟境皆識。何誰不得。六法真",
    "X08n0237_002:0425c18": "有相。大小不容。無相為真。何大何小。七未契真如。愚",
    "X08n0237_002:0425c19": "心杳隔。知真達偽。智洞能通。八下位庸心不能通含。",
    "X08n0237_002:0425c20": "上人威力何事不能。(此護法宗也)元曉師云。一南方說言。",
    "X08n0237_002:0425c21": "既稱不思議。唯聖境界。二乘不測。凡豈能解。故且置",
    "X08n0237_002:0425c22": "而不釋耳。二此主師云。大無大相故。大得入少。少無",
    "X08n0237_002:0425c23": "小相故。小得容大。三師云。大不自大。由少故大。少不",
    "X08n0237_002:0425c24": "自小。由大故小。由小故大。大名少大。由大故少。少名",
    "X08n0237_002:0426a01": "大小。以少是大少。故得容大。大是少大。故得入少。則",
    "X08n0237_002:0426a02": "破第二師立義。言既無大相。是即無大。誰大入小耶。",
    "X08n0237_002:0426a03": "小無小相。是即無少。誰容大耶。若言有無相之大無",
    "X08n0237_002:0426a04": "相之小故得容入者。今重考之。無相之大。猶有大而",
    "X08n0237_002:0426a05": "無大耶。若言有大。即猶有相。如其無相。即無有大。無",
    "X08n0237_002:0426a06": "相有大。不應理故。四破第三師義。言所言小大。為大",
    "X08n0237_002:0426a07": "於大小耶。為不大於大小耶。若言不大者。即不名小",
    "X08n0237_002:0426a08": "大。以小大同於大小故。若言大者。即不得入大小於",
    "X08n0237_002:0426a09": "小大。以大少少於少大故。若言雖大少。少於少大。大",
    "X08n0237_002:0426a10": "於大少。而以不入入故得入者。以入不入。故不能入。",
    "X08n0237_002:0426a11": "以不入入異於入不入故。如大小異於少大故。大少",
    "X08n0237_002:0426a12": "於少大。以不入入故。得入少大。於大少以入不入故。",
    "X08n0237_002:0426a13": "不得入。若言以不入入故小大亦入大小者。以不大",
    "X08n0237_002:0426a14": "大故。小大亦是大少。若此不許。彼亦不許。若皆許者。",
    "X08n0237_002:0426a15": "大少雜亂。是故。當知第三師義。亦不得成相入義也。",
    "X08n0237_002:0426a16": "既不相入。何得相是。故今便明相入相是。相入之由。",
    "X08n0237_002:0426a17": "非一眾多。今且出一。所謂至大至小。齊一量故。所有",
    "X08n0237_002:0426a18": "大小。皆得相入。如華嚴經言。欲知至大有小相。菩薩",
    "X08n0237_002:0426a19": "因此初發心。是義云何。言至大者。所謂無外。如其外。",
    "X08n0237_002:0426a20": "非至大故。至小亦爾。所謂無內。設有內者。非至小故。",
    "X08n0237_002:0426a21": "無外之大。所謂大&#x8657;。無內之小。所謂&#x96A3;&#x8657;。無內故亦",
    "X08n0237_002:0426a22": "無外。外與內。必相待故。是即至小。齊於至大。大&#x8657;無",
    "X08n0237_002:0426a23": "外故。亦無內。是即至大同於至小。故云至大有小相",
    "X08n0237_002:0426a24": "也。若能知如是大少同量。即於一切大小。皆得無所",
    "X08n0237_002:0426b01": "障礙。即是不可思識解脫。故言因是初發心也。何者。",
    "X08n0237_002:0426b02": "須彌雖大。而猶小於無外。芥子雖小。而猶大於無內。",
    "X08n0237_002:0426b03": "當知大&#x8657;無外。入芥子而無遺。同於至小故。&#x96A3;&#x8657;無",
    "X08n0237_002:0426b04": "內。含須彌而有餘。同於至大故。況乎高座入於方丈。",
    "X08n0237_002:0426b05": "須彌入於芥子。芥子雖小。而猶巨於大&#x8657;。須彌雖大。",
    "X08n0237_002:0426b06": "而猶細於極微。今將細極微之須彌。入寬大&#x8657;之芥",
    "X08n0237_002:0426b07": "子。如是相入。有何所難。但以芥子雖巨大&#x8657;。而不增",
    "X08n0237_002:0426b08": "其細量。須彌雖細極微。而不成其高形。由是道理不",
    "X08n0237_002:0426b09": "可思議耳。是謂大少相入之由。相是之緣。亦出一種。",
    "X08n0237_002:0426b10": "所謂同相異相不相離故。何謂異相。諸法自相各異",
    "X08n0237_002:0426b11": "故。言同相者。所謂諸法一相智門。謂一切法皆是有。",
    "X08n0237_002:0426b12": "有自相故。亦皆無。無他相故。同是是同非皆法皆一",
    "X08n0237_002:0426b13": "等。如是同異不相捨離。以異不離同故。一切是一也。",
    "X08n0237_002:0426b14": "同不離異故。一是一切也。由是道理。一與一切。無障",
    "X08n0237_002:0426b15": "無礙。故能以七日作一劫。以一劫作七日。(云云)又說。",
    "X08n0237_002:0426b16": "諸法無所障礙。如維摩云。若須菩提。不見佛。不聞法。",
    "X08n0237_002:0426b17": "彼外道六師。是汝之師。因其出家。彼師所墮。汝亦隨",
    "X08n0237_002:0426b18": "墮。乃可取食。汝得無諍三昧。一切眾生。亦得是定。其",
    "X08n0237_002:0426b19": "施汝者。不名福田。供養汝者。隨三惡道。為與眾魔共",
    "X08n0237_002:0426b20": "一手作諸勞侶。汝與眾魔及諸塵勞。等無有異。於一",
    "X08n0237_002:0426b21": "切眾生。而有怨心。謗諸佛。毀於法。不入眾數。終不得",
    "X08n0237_002:0426b22": "滅度。汝若如是。乃取食。案云。此就同相異相不相離",
    "X08n0237_002:0426b23": "門一與一切更互相是。故作如是無障礙說。非約諦",
    "X08n0237_002:0426b24": "法空無二門。所以然者。對法空門。若告所達。不應聞",
    "X08n0237_002:0426c01": "彼懼故。(餘義如別說也。此上諸師義。取捨任情。)。",
    "X08n0237_002:0426c02": "○發菩提心義[0426c02] 三門同前。",
    "X08n0237_002:0426c03": "[0426c03] 第一釋名者。菩提胡語。此翻名道。果德圓通。故曰菩",
    "X08n0237_002:0426c04": "提。於大菩提。起意趣求。名發心也。然此發心。經名為",
    "X08n0237_002:0426c05": "願。要大菩提令來屬己。故為願。",
    "X08n0237_002:0426c06": "[0426c06] 第二出體者。懍云。緣起之道。是菩提心體耳。",
    "X08n0237_002:0426c07": "[0426c07] 第三問答分別。[0426c07] 問云。何名為發菩提心。[0426c07] 答遠公云。略",
    "X08n0237_002:0426c08": "有三義。一者相發心。二息相發。三者真發。初相發者。",
    "X08n0237_002:0426c09": "行者。深見生死之過涅槃勝利。棄捨生死。趣向涅槃。",
    "X08n0237_002:0426c10": "隨相厭求。名相發心。言息相者。行者。深悟諸法平等。",
    "X08n0237_002:0426c11": "知其生死本性寂滅涅槃亦如。生死寂故。無相可厭。",
    "X08n0237_002:0426c12": "涅槃如故。無相可求。返背前相。歸心正道。故名為發。",
    "X08n0237_002:0426c13": "言真發者。菩提真性。由來己體。妄想覆心。在之不覺。",
    "X08n0237_002:0426c14": "謂之在外。向外推求。後息妄想。契窮自實。知菩提性",
    "X08n0237_002:0426c15": "由來己體。無異趣求。捨彼異求。歸心自實。故名發心。",
    "X08n0237_002:0426c16": "(遠公體相如是也)又如起信論。有三種心。一者直心。正念真",
    "X08n0237_002:0426c17": "如法故。二者深心。樂修一切諸善行故。三者大悲心。",
    "X08n0237_002:0426c18": "救度一切苦眾生故。(如論廣說)。[0426c18] 問此心因起次第何耶。[0426c18] 答",
    "X08n0237_002:0426c19": "先就相發。以明因起。[0426c19] 問彼相發心。因何而生。[0426c19] 答遠公",
    "X08n0237_002:0426c20": "云。因大悲生。[0426c20] 問悲因何生。[0426c20] 答由依信慧。[0426c20] 問信慧因何。",
    "X08n0237_002:0426c21": "[0426c21] 答由聞正法。[0426c21] 問聞法因何。[0426c21] 答由近善友。是故。菩薩先",
    "X08n0237_002:0426c22": "近善友。由近友故。得聞正法。[0426c22] 問聞何等法。[0426c22] 答謂聞生",
    "X08n0237_002:0426c23": "死無常大苦涅槃至樂。因聞生信。信生死苦涅槃大",
    "X08n0237_002:0426c24": "樂。因聞生慧。知生死苦涅槃大樂。由信慧故。便發慈",
    "X08n0237_002:0427a01": "悲。信知生死是大苦故。念生未出故。起大悲。信知涅",
    "X08n0237_002:0427a02": "槃是至樂故。念生未得故。起大悲。由慈悲故。起菩提",
    "X08n0237_002:0427a03": "心。悲念眾生。於苦未出。欲為濟拔。自我不出。無由化",
    "X08n0237_002:0427a04": "他令出生死。是故。發心願出生死。慈念眾生。未得涅",
    "X08n0237_002:0427a05": "槃。欲為授與。自我不得。無由化他令得涅槃。是故。發",
    "X08n0237_002:0427a06": "心願得涅槃。故由慈悲起菩提心。[0427a06] △次就息相。以明",
    "X08n0237_002:0427a07": "因起息相發。是修慧攝。彼依何生。由思慧生。思因何",
    "X08n0237_002:0427a08": "生。由於聞慧。聞慧因何。由聞正法。聞法因何。由近善",
    "X08n0237_002:0427a09": "友。是故。菩薩先近善友故。得聞正法。聞何等法。謂聞",
    "X08n0237_002:0427a10": "生死涅槃法空。(如大品等)既聞是已。便知生死本性寂滅。",
    "X08n0237_002:0427a11": "涅槃亦如。成就聞慧。依聞起思。思惟生死涅槃法空。",
    "X08n0237_002:0427a12": "依思起修。觀諸法空故。捨彼相空。安心如道。名息相",
    "X08n0237_002:0427a13": "發。[0427a13] △次明真發因起次第。真發即是證行所攝。彼由",
    "X08n0237_002:0427a14": "何至。由於修慧。修因何生。因思而發。思依何起。依於",
    "X08n0237_002:0427a15": "聞慧。聞由何生。由聞正法。聞法因何。由近善友。是故。",
    "X08n0237_002:0427a16": "菩薩先近善友。由近友故。得聞正法。聞何等法。聞知",
    "X08n0237_002:0427a17": "真實如來藏性是己自體。(如勝鬘經楞伽經說也)既聞是已。便",
    "X08n0237_002:0427a18": "成聞慧。由聞起思。思量真實如來藏性是己自體。因",
    "X08n0237_002:0427a19": "思起修。觀察修捨妄。便證自實。以證實故。名真發心。",
    "X08n0237_002:0427a20": "(因起如是)。",
    "X08n0237_002:0427a21": "[0427a21] 問就位論何耶。[0427a21] 答隨義通論該於始終。約位以分別。",
    "X08n0237_002:0427a22": "非無差降。略要有三。廣開為六。言要三者。如馬鳴說。",
    "X08n0237_002:0427a23": "一信發心。位在種性。此即是前相發心也。二解行發",
    "X08n0237_002:0427a24": "心。位在解行。此即是前息相發也。三者證發。位在地",
    "X08n0237_002:0427b01": "上。此猶前真發心也。言廣六者。始從外凡。終至法雲。",
    "X08n0237_002:0427b02": "攝以為六。一者外凡。隨相趣求。名為相發。二十信位",
    "X08n0237_002:0427b03": "中。真信已成。以信趣順。名為信發。三習種位中。真解",
    "X08n0237_002:0427b04": "成就。以解趣順。名為解發。四性種位中。真行成就。以",
    "X08n0237_002:0427b05": "行趣向。名為行發。五解行位中。以觀道立。觀心趣順。",
    "X08n0237_002:0427b06": "名為觀發。(亦名道發)六初地已上。證行成就。證心趣順。名",
    "X08n0237_002:0427b07": "為證發。",
    "X08n0237_002:0427b08": "[0427b08] 懍云。問願求無常佛是菩提心不。[0427b08] 答不也。無常到佛",
    "X08n0237_002:0427b09": "地。即顛倒迷本。不知歸宗也。又是謗佛。豈開發心耶。",
    "X08n0237_002:0427b10": "[0427b10] 問作常住果意而求。是發心不。[0427b10] 答非也。此求斷無常",
    "X08n0237_002:0427b11": "而得於常。便不免著。豈成發心耶。[0427b11] 問云何願成常住",
    "X08n0237_002:0427b12": "佛。[0427b12] 答常與無常。(乃至)非常非無常。寄言為常。&#x8657;壞如",
    "X08n0237_002:0427b13": "此。乃名發心。[0427b13] 問見生受苦而發心度。是發心不。[0427b13] 答非",
    "X08n0237_002:0427b14": "也。但觀生空寂而起悲也。[0427b14] 問若不見生。亦不見可度",
    "X08n0237_002:0427b15": "耶。[0427b15] 答只無眾生相。故可度耳。[0427b15] 問病情怖可度不。[0427b15] 答不",
    "X08n0237_002:0427b16": "也。病本無法。亦無可斷。但眾生妄見為有。今知妄無",
    "X08n0237_002:0427b17": "一相可得。便為還本。寄言為度也。又有四發心。一緣",
    "X08n0237_002:0427b18": "發心。(仰緣菩提。而發心求。名緣心。未位前也)二解發心。(若解一切法。悉是菩提名解發",
    "X08n0237_002:0427b19": "心。十解位也。)三行發心。(行一切行皆合菩提。名行發心。十行十向位也)四體發心。",
    "X08n0237_002:0427b20": "亦名證發心。(證一切法即是菩提自體顯發名為體發也。初地以上。至金剛心)又智",
    "X08n0237_002:0427b21": "論五種菩提。一發心菩提。(初住位也)二伏心菩提。(從第二住以上)",
    "X08n0237_002:0427b22": "三明菩提。(從初至七地)四出到菩提。(八地至金剛)五無上菩提。",
    "X08n0237_002:0427b23": "(妙覺地也)。",
    "X08n0237_002:0427b24": "[0427b24] 問出體門中。緣起之道。其義云何。[0427b24] 答中道圓通心。是",
    "X08n0237_002:0427c01": "菩提心體。謂不著空。不著有。不著空有二。不著空有",
    "X08n0237_002:0427c02": "不二。乃是圓通無礙。為無上道心耳。[0427c02] 問若爾者只上",
    "X08n0237_002:0427c03": "地人能發耳也。[0427c03] 答凡夫學友。中道圓通心。乃名發心。",
    "X08n0237_002:0427c04": "若不爾。非發無等等心也。涅槃經云。發心畢竟二不",
    "X08n0237_002:0427c05": "別。如是二心先心難。自未得度先度他。是故我禮初",
    "X08n0237_002:0427c06": "發心。(謂同體本性清淨心也)華嚴經云。捨離生死。出三界等。(此謂",
    "X08n0237_002:0427c07": "真心體也)。[0427c07] 問行願兩門。此心為何耶。[0427c07] 答大判是願。然明出",
    "X08n0237_002:0427c08": "到。豈非慧行耶。[0427c08] 問功德智慧。為是何門。[0427c08] 答他云一向",
    "X08n0237_002:0427c09": "屬功德。今判以慧為體。而發心功德多故。屬功德耳。",
    "X08n0237_002:0427c10": "如受持般若。為他解說。實是智慧。而言功德甚多也。",
    "X08n0237_002:0427c11": "[0427c11] 問此心能伏惑耶。亦能斷惑耶。[0427c11] 答彌勒知識處云。此",
    "X08n0237_002:0427c12": "心能斷惑。(乃至)破無明。發真明。(例如金剛定)。[0427c12] 問此心能動",
    "X08n0237_002:0427c13": "無邊生死不耶。[0427c13] 答此心徹過生死之外。即與生死相",
    "X08n0237_002:0427c14": "違。已能移之。可謂已動。(例如來出已出家動魔宮)。[0427c14] 問緣力他力何",
    "X08n0237_002:0427c15": "異。[0427c15] 答緣者。值苦樂境。他者近師善友。[0427c15] 問因力自力何",
    "X08n0237_002:0427c16": "異。[0427c16] 答因力者。過去習因。自力者。現在習果。(云云)。",
    "X08n0237_002:0427c17": "○實際義[0427c17] 三門同前。",
    "X08n0237_002:0427c18": "[0427c18] 第一釋名者。妙絕&#x8657;偽。名之為實。實理本源。名之為",
    "X08n0237_002:0427c19": "際。故曰實際。",
    "X08n0237_002:0427c20": "[0427c20] 第二出體者。懍云。實際以無住為體。",
    "X08n0237_002:0427c21": "[0427c21] 第三問答。[0427c21] 問本際先際後際實際。此四名何異。[0427c21] 答隱",
    "X08n0237_002:0427c22": "時名本際。顯時名先後二際。無隱無顯。隱顯不二。名",
    "X08n0237_002:0427c23": "實際。[0427c23] 問本際者。但得論隱。亦得通顯。又得非隱非顯",
    "X08n0237_002:0427c24": "不。[0427c24] 答亦得通名本際。[0427c24] 問隱時。但得為生死作本際。亦",
    "X08n0237_002:0428a01": "得為涅槃作本際。[0428a01] 答皆得作本。本無二也。[0428a01] 問生死&#x8657;",
    "X08n0237_002:0428a02": "偽依實而起。本義可爾。涅槃未顯。若為作本耶。[0428a02] 答涅",
    "X08n0237_002:0428a03": "槃之性。本隱於生死。今顯則顯本。故知亦為涅槃作",
    "X08n0237_002:0428a04": "本。[0428a04] 問為涅槃作本義。則可解。生死&#x8657;偽。云何以實為",
    "X08n0237_002:0428a05": "本。[0428a05] 答生死無源。正依如來藏而起。經云。以如來藏故。",
    "X08n0237_002:0428a06": "說生說死。云死本際。[0428a06] 問若異體相依。則異非偽本也。",
    "X08n0237_002:0428a07": "若同體相依。則生死之體是異耶。[0428a07] 答非一非異。如波",
    "X08n0237_002:0428a08": "依水起。水為波本。不可說波異水。[0428a08] 問生死滅去。而本",
    "X08n0237_002:0428a09": "際自留。即去留不同。云何不異。[0428a09] 答患息滅。法無去留。",
    "X08n0237_002:0428a10": "[0428a10] 問正以寄患稱本。若論法也。何本之有。[0428a10] 答患依法起。",
    "X08n0237_002:0428a11": "所以生死之法。依實際為本。(本際八問答竟)。",
    "X08n0237_002:0428a12": "[0428a12] 問云何為先際。[0428a12] 答生死際滅。本隱今顯。但始現之初。",
    "X08n0237_002:0428a13": "故為先際。[0428a13] 問為當理有先際。為當道理無有耶。[0428a13] 答道",
    "X08n0237_002:0428a14": "理非隱非顯。但據情有。本隱而今顯。[0428a14] 問先際之名。若",
    "X08n0237_002:0428a15": "出自情有。得道非實隱不。[0428a15] 答雖名隨情立。體即實際。",
    "X08n0237_002:0428a16": "[0428a16] 問先際之名。隨情而立。得道先際之心。是情不。[0428a16] 答亦",
    "X08n0237_002:0428a17": "得是真情。[0428a17] 問真復云何名情。[0428a17] 答凡真偽隱顯。皆非理",
    "X08n0237_002:0428a18": "語。[0428a18] 問何處入是先際。[0428a18] 答若據先際而論。十信為先際。",
    "X08n0237_002:0428a19": "三十心為中際。初地至佛地。皆後際也。若據中際。而辨",
    "X08n0237_002:0428a20": "習種。初發心為先際。從種性至七地。為中際。從八地",
    "X08n0237_002:0428a21": "至佛地。為後際也。若據後際而言。地前併屬先際可",
    "X08n0237_002:0428a22": "攝。唯十地是中際。乃至佛地。方是後際也。[0428a22] 問若爾要",
    "X08n0237_002:0428a23": "須三際。何得但云先後二際耶。[0428a23] 答二三皆得。亦如前",
    "X08n0237_002:0428a24": "安居後安居。亦可說中安居也。又經中。多明三際。即",
    "X08n0237_002:0428b01": "是三世。先際無始。後際無終。中間可知也。[0428b01] 問一闡提",
    "X08n0237_002:0428b02": "人。創入恒河。七種眾生。是第一人。又言三世諸佛。皆",
    "X08n0237_002:0428b03": "從恒河第一人來。乃至佛果。登涅槃山。今何故不取",
    "X08n0237_002:0428b04": "闡提作先際也。[0428b04] 答初分淨心未現故。沒其先際之名。",
    "X08n0237_002:0428b05": "[0428b05] 問若闡提。淨心未現。不得先際者。十信之位。一分義",
    "X08n0237_002:0428b06": "未足。亦應不得名先際也。[0428b06] 答一分中之分故。得為先",
    "X08n0237_002:0428b07": "際也。(先際九問答竟)。",
    "X08n0237_002:0428b08": "[0428b08] 問後際云何。[0428b08] 答本隱今顯。顯之窮極。說為後際。[0428b08] 問為",
    "X08n0237_002:0428b09": "取金剛以後說名為後。為當自體是後。[0428b09] 答據時始修。",
    "X08n0237_002:0428b10": "生死終盡。至金剛後。故經說。金剛之終為後邊身。如",
    "X08n0237_002:0428b11": "來過邊。得無邊身也。但今明自體終顯。名為後際耳。",
    "X08n0237_002:0428b12": "[0428b12] 問自體無先後。但據生死終盡。得稱後顯。今何故云",
    "X08n0237_002:0428b13": "自體為後耶。[0428b13] 答乃可由障盡之後而我躬顯然。我體",
    "X08n0237_002:0428b14": "有始現之義。有終顯之義故。以自體後顯。為後際也。",
    "X08n0237_002:0428b15": "[0428b15] 問生死盡處。至金剛後。可以稱際。自體圓顯。以何為",
    "X08n0237_002:0428b16": "際。[0428b16] 答為是生死邊表。則是有際失。有際則有邊。豈得",
    "X08n0237_002:0428b17": "稱常也。涅槃圓寂。體非彼此。而稱彼岸。今云後際。亦",
    "X08n0237_002:0428b18": "復如是。體無前後。而說後際。[0428b18] 問涅槃彼岸。亦是時生",
    "X08n0237_002:0428b19": "死之此岸。若度生死。到涅槃彼岸。今亦可謂生死滅",
    "X08n0237_002:0428b20": "後稱為後際。[0428b20] 答經云。以如來不般乃名般。所謂非滅",
    "X08n0237_002:0428b21": "度也。正是自體畢竟圓寂彼岸涅槃耳。[0428b21] 問若是圓寂。",
    "X08n0237_002:0428b22": "何際之有。[0428b22] 答正以涅槃之樂果。窮極無岸。說之為際。",
    "X08n0237_002:0428b23": "非有際之際也。(後際六問答竟)。",
    "X08n0237_002:0428b24": "[0428b24] 問實際有為當形&#x8657;稱實。為當自體是實。[0428b24] 答自體是",
    "X08n0237_002:0428c01": "實也。非形待也。[0428c01] 問若不待生死之&#x8657;。云何名實。[0428c01] 答經",
    "X08n0237_002:0428c02": "云。非實非&#x8657;。非如非異。此所謂理非形待。而得自實",
    "X08n0237_002:0428c03": "之名。故中論云。若法因待成。是法還成待。諸法實相",
    "X08n0237_002:0428c04": "中。無待無非待。故知絕待之名。[0428c04] 問一切眾生。一切諸",
    "X08n0237_002:0428c05": "法。皆本之實際。未審實際。體為是一。為有眾多。[0428c05] 答實",
    "X08n0237_002:0428c06": "際之體。非一非二。若一定是一。若二定是二。此非實",
    "X08n0237_002:0428c07": "際也。[0428c07] 問不定之法是實際者。不定之旨何得云實。[0428c07] 答",
    "X08n0237_002:0428c08": "亦非不定。亦非定定。正以無定之定。定無所定。名之",
    "X08n0237_002:0428c09": "為實。[0428c09] 問若答此何有際之可言耶。[0428c09] 答正以無際為際",
    "X08n0237_002:0428c10": "耳。[0428c10] 問實際與本際何殊耶。[0428c10] 答前已云。本義通。但本唯",
    "X08n0237_002:0428c11": "在本。今實際通本末。同異成依。一切皆實。[0428c11] 問先際後",
    "X08n0237_002:0428c12": "際與實際何異耶。[0428c12] 答若二際不二。乃稱於實。二際無",
    "X08n0237_002:0428c13": "際。乃名為際。[0428c13] 問未審前云涅槃是生死際生死是涅",
    "X08n0237_002:0428c14": "槃際。若為是際。[0428c14] 答有生有滅。是生死義。不生不滅。是",
    "X08n0237_002:0428c15": "涅槃義。夫生滅之源。不生不滅。是其本際也。不生不",
    "X08n0237_002:0428c16": "滅。亦不定處。推其源極。唯息生滅。是不生不滅之際",
    "X08n0237_002:0428c17": "畔矣。然非生滅。非不生滅。生與不生無二乃為本際。",
    "X08n0237_002:0428c18": "無際為際耳。[0428c18] 問六七識有實際不。[0428c18] 答六七正以藏識",
    "X08n0237_002:0428c19": "為實際。更無實際也。[0428c19] 問三乘教所明之理。亦得是實",
    "X08n0237_002:0428c20": "際不。[0428c20] 答若局論三乘權教。不得有實際。但得有空耳。",
    "X08n0237_002:0428c21": "[0428c21] 問空豈非實耶。[0428c21] 若此是&#x630A;&#x8657;之空。非真如理實也。[0428c21] 問",
    "X08n0237_002:0428c22": "欲窮佛法之大海。盡其源底者。義最深耶。[0428c22] 答實際義",
    "X08n0237_002:0428c23": "最深。[0428c23] 問前云生死是涅槃際。此豈深耶。[0428c23] 答涅槃是生",
    "X08n0237_002:0428c24": "死際。則深而非遠。生死是涅槃際。則淺而不近。此之",
    "X08n0237_002:0429a01": "生死。甚深甚深。諸凡二乘。所不能達也。[0429a01] 問若如此實",
    "X08n0237_002:0429a02": "際不定不定非實也。[0429a02] 答非空非有。不離空有。亦非中",
    "X08n0237_002:0429a03": "道。不離中道。亦非生死。不離生死。亦非涅槃。不離涅",
    "X08n0237_002:0429a04": "槃。亦非緣起。夫實際者。無在不在也。(實際十四問答竟)。",
    "X08n0237_002:0429a05": "[0429a05] 問實際與實性實相法性法位無生無相空如空如",
    "X08n0237_002:0429a06": "若為異耶。[0429a06] 答實際不變實性。性實性不壞諸法名實",
    "X08n0237_002:0429a07": "相。實相無相名法性。法性理分名法位。法位無源名",
    "X08n0237_002:0429a08": "無生。無生無所有名無相。無相無有無無名空。無名",
    "X08n0237_002:0429a09": "空不二不異名如。融一切。不見同異。不見異同也。",
    "X08n0237_002:0429a10": "○如如義[0429a10] 三門同前。",
    "X08n0237_002:0429a11": "[0429a11] 第一釋名者。懍師云。如如者。諸法之玄宗。無二之通",
    "X08n0237_002:0429a12": "旨也。如以不異為義。萬如一如一如萬如。故曰如如。",
    "X08n0237_002:0429a13": "夫萬法不異萬如。萬如不異萬法。一如也。萬法不異",
    "X08n0237_002:0429a14": "一如。一如不異萬法。一如也。一非一。一不異二。二非",
    "X08n0237_002:0429a15": "二二。二不異一。故曰如如也。",
    "X08n0237_002:0429a16": "[0429a16] 第二出體門。如以不二為體。四絕之外絕。然後寄假",
    "X08n0237_002:0429a17": "名字。目之為無。目之為有。無有異無。無無異有。有無",
    "X08n0237_002:0429a18": "不二。為如之體。有不異無。一如也。無不異有。二如也。",
    "X08n0237_002:0429a19": "二如無二。為如如體。",
    "X08n0237_002:0429a20": "[0429a20] 第三問答分別。[0429a20] 問不二者為遣病耶。為顯德耶。[0429a20] 答遣",
    "X08n0237_002:0429a21": "著即自顯德。顯德即自病已。[0429a21] 問遣何等病耶。[0429a21] 答有無",
    "X08n0237_002:0429a22": "之病。凡夫著有。謂有異無。聲聞著無。謂無異有。所以",
    "X08n0237_002:0429a23": "有亦不如。無亦不如。有之與無。悉須遣蕩。菩薩如實",
    "X08n0237_002:0429a24": "知有。則無有異無。如實知無。則無有異有也。無有異",
    "X08n0237_002:0429b01": "無。故不著有也。無無異有。故不著無也。不著有無。不",
    "X08n0237_002:0429b02": "異有無。有無不異。故體如如。若假名菩薩。謂二異不",
    "X08n0237_002:0429b03": "二。異二謂如異不如。謂不如異如。斯亦不如。悉須遣",
    "X08n0237_002:0429b04": "蕩。若實義菩薩。無二異不二。無不二異二。亦無如異",
    "X08n0237_002:0429b05": "不如。無不如異如。是則如如矣。若復謂假名異實義。",
    "X08n0237_002:0429b06": "謂實義異假名。此亦不如。悉須遣蕩。若無假名異實",
    "X08n0237_002:0429b07": "義。無實義異假名。假實無二者。體如如矣。若復謂此",
    "X08n0237_002:0429b08": "如如為理。謂此如如為非理。若理異非理。若非理異",
    "X08n0237_002:0429b09": "理。此故不如。悉須遣蕩。無所不遣也。",
    "X08n0237_002:0429b10": "[0429b10] 問真如法門中道法界緣起理教等諸名何名耶。[0429b10] 答",
    "X08n0237_002:0429b11": "不變曰真。隨緣稱如。不二而二。名為法門。二而不二。",
    "X08n0237_002:0429b12": "名為中道。無二不二。名為教。又總此四句&#x8657;通無礙",
    "X08n0237_002:0429b13": "為法門。四句無二為中道。四句皆絕為理旨。無四而",
    "X08n0237_002:0429b14": "四為教詮。四不異無四。無四無異四。為如如。此如如",
    "X08n0237_002:0429b15": "皆實相。為法界。此諸句皆無障礙。為緣起。若不二而",
    "X08n0237_002:0429b16": "二。是有是無。是境是智。若二而不二。無有無無二也。",
    "X08n0237_002:0429b17": "無境無智無二也。若無二無無二。理則絕言。何所名",
    "X08n0237_002:0429b18": "哉。若無名而名。何所而非假名乎。若無而亦無有無。",
    "X08n0237_002:0429b19": "亦無無有無。所以無有無而有無。有無而無有無。無",
    "X08n0237_002:0429b20": "障無礙故。境智等一切法。皆亦例此。若謂眾生異佛。",
    "X08n0237_002:0429b21": "佛異眾生。則不如也。今反此故。曰如如也。七八真俗",
    "X08n0237_002:0429b22": "大小經律內外道俗等。互相貫通。不二不異。悉入如",
    "X08n0237_002:0429b23": "如。",
    "X08n0237_002:0429b24": "[0429b24] 問不善等法。為如用耶不。[0429b24] 答法藏師云。二說。一云由",
    "X08n0237_002:0429c01": "違真。非如用。由違真故。不離真如。如起信云。用大者。",
    "X08n0237_002:0429c02": "能成一切世間出世間善因果故。[0429c02] 問若非如用。應離",
    "X08n0237_002:0429c03": "如體。[0429c03] 答以違真故。不得離真。如人顛倒帶靴為帽。倒",
    "X08n0237_002:0429c04": "即是靴。故不離靴。首帶為帽。非靴所用。(云云)。[0429c04] 問經說",
    "X08n0237_002:0429c05": "如來藏興造一切世間。猶如伎兒作種種伎雨等。准",
    "X08n0237_002:0429c06": "此染法亦是所造。何言非耶。[0429c06] 答理實染淨俱是所持。",
    "X08n0237_002:0429c07": "而得建立。但以違順異。故不同也。如觀施行三事空。",
    "X08n0237_002:0429c08": "令施福大。等於&#x8657;空。若觀罪體空。則令罪體空。則令",
    "X08n0237_002:0429c09": "罪體空。則令罪除滅。何以不亦令罪廣大。是知罪違",
    "X08n0237_002:0429c10": "於如。入如則滅。善順於真。入如則廣。故不齊也。(此上約始",
    "X08n0237_002:0429c11": "終教說)一云若隨緣。通一切法。總是真用具。帝網微細。",
    "X08n0237_002:0429c12": "重重無盡。自在圓融。即相不待會。即性不待隨。(此約圓教",
    "X08n0237_002:0429c13": "顯耳)。"
}