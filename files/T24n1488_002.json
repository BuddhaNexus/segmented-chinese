{
    "T24n1488_002:1040a25": "優婆塞戒經卷第二",
    "T24n1488_002:1040a27": "北涼中印度三藏曇無讖譯",
    "T24n1488_002:1040a28": "◎發願品第七",
    "T24n1488_002:1040a29": "[1040a29] 善生言：「世尊！是三十二相業誰能作耶？」佛言：",
    "T24n1488_002:1040b01": "「善男子！智者能作。」[1040b01] 「世尊！云何名智者？」[1040b01] 「善男子！",
    "T24n1488_002:1040b02": "若能善發無上大願，是名智者。菩薩摩訶薩",
    "T24n1488_002:1040b03": "發菩提心已，身、口、意等所作善業，願為眾生；",
    "T24n1488_002:1040b04": "將來得果，一切共之。菩薩摩訶薩常親近佛、",
    "T24n1488_002:1040b05": "聲聞、緣覺、善知識等，供養恭敬，諮問深法，受",
    "T24n1488_002:1040b06": "持不失。作是願言：『我今親近諸佛、聲聞、緣覺、",
    "T24n1488_002:1040b07": "善友，寧無量世受大苦惱，不於菩提生退轉",
    "T24n1488_002:1040b08": "心！眾生若以惡心打罵毀辱我身，願我因是",
    "T24n1488_002:1040b09": "更增慈心，不生惡念！願我後生，在在處處不",
    "T24n1488_002:1040b10": "受女身、無根、二根、奴婢之身！復願令我身有",
    "T24n1488_002:1040b11": "自在力為他給使，不令他人有自在力而驅",
    "T24n1488_002:1040b12": "使我！願令我身諸根具足，遠離惡友，不生惡",
    "T24n1488_002:1040b13": "國邊裔之處，常生豪姓，色力殊特，財寶自在！",
    "T24n1488_002:1040b14": "得好念心、自在之心，心得勇健！凡有所說，聞",
    "T24n1488_002:1040b15": "者樂受，離諸障礙！無有放逸，離身、口、意一切",
    "T24n1488_002:1040b16": "惡業，常為眾生作大利益！為利眾生，不貪身",
    "T24n1488_002:1040b17": "命，不為身命而造惡業！利眾生時，莫求恩",
    "T24n1488_002:1040b18": "報！常樂受持十二部經，既受持已，轉教他人！",
    "T24n1488_002:1040b19": "能壞眾生惡見、惡業，一切世事所不能勝；既",
    "T24n1488_002:1040b20": "得勝已，復以轉教！善治眾生身、心重病，見離",
    "T24n1488_002:1040b21": "壞者能令和合，見怖畏者為作救護，護已為",
    "T24n1488_002:1040b22": "說種種之法，令彼聞已心得調伏！見飢施身，",
    "T24n1488_002:1040b23": "令得飽滿，願彼不生貪惡之心；當噉我時，",
    "T24n1488_002:1040b24": "如食草木！常樂供養師長、父母、善友、宿德，於",
    "T24n1488_002:1040b25": "怨親中其心等一！常修六念及無我想，十二",
    "T24n1488_002:1040b26": "因緣！無三寶處，樂在寂靜，修集慈悲！一切",
    "T24n1488_002:1040b27": "眾生若見我身，聞觸之者，遠離煩惱！』菩薩雖",
    "T24n1488_002:1040b28": "知除菩提已不求餘果，為眾生故，求以弘利。",
    "T24n1488_002:1040b29": "[1040b29] 「善男子！菩薩若能如是立願，當知是人即是",
    "T24n1488_002:1040c01": "無上法財長者，是求法王未得法王。[1040c01] 「善男子！",
    "T24n1488_002:1040c02": "菩薩摩訶薩具足三事，則得名為法財長者：",
    "T24n1488_002:1040c03": "一者、心不甘樂外道典籍，二者、心不貪著生",
    "T24n1488_002:1040c04": "死之樂，三者、常樂供養佛法僧寶。復有三事：",
    "T24n1488_002:1040c05": "一者、為人受苦心不生悔，二者、具足微妙無",
    "T24n1488_002:1040c06": "上智慧，三者、具善法時不生憍慢。復有三事：",
    "T24n1488_002:1040c07": "一者、為諸眾生受地獄苦如三禪樂，二者、見",
    "T24n1488_002:1040c08": "他得利不生&#x59AC;心，三者、所作善業不為生死。",
    "T24n1488_002:1040c09": "復有三事：一者、見他受苦如己無異，二者、所",
    "T24n1488_002:1040c10": "修善事悉為眾生，三者、善作方便令彼離苦。",
    "T24n1488_002:1040c11": "復有三事：一者、觀生死樂如大毒蛇，二者、樂",
    "T24n1488_002:1040c12": "處生死為利眾生，三者、觀無生法忍多諸功",
    "T24n1488_002:1040c13": "德。復有三事：一者、捨身、二者、捨命，三者、捨",
    "T24n1488_002:1040c14": "財；捨是三事悉為眾生。復有三事：一者、多聞",
    "T24n1488_002:1040c15": "無厭，二者、能忍諸惡，三者、教他修忍。復有三",
    "T24n1488_002:1040c16": "事：一者、自省己過，二者、善覆他罪，三者、樂修",
    "T24n1488_002:1040c17": "慈心。復有三事：一者、至心奉持禁戒，二者、四",
    "T24n1488_002:1040c18": "攝攝取眾生，三者、口言柔濡不&#x9E81;。復有三事：",
    "T24n1488_002:1040c19": "一者、能大法施，二者、能大財施，三者、以此二施",
    "T24n1488_002:1040c20": "勸眾生行。復有三事：一者、常以大乘教化眾生，",
    "T24n1488_002:1040c21": "二者、常修轉進增上之行，三者、於諸眾生不生",
    "T24n1488_002:1040c22": "輕想。復有三事：一者、雖具煩惱而能堪忍，二",
    "T24n1488_002:1040c23": "者、知煩惱過樂而不厭，三者、自具煩惱能壞他",
    "T24n1488_002:1040c24": "結。復有三事：一者、見他得利歡喜如己，二者、",
    "T24n1488_002:1040c25": "自得安樂不樂獨受，三者、於下乘中不生足",
    "T24n1488_002:1040c26": "想。復有三事：一者、聞諸菩薩苦行不怖，二者、",
    "T24n1488_002:1040c27": "見有求者終不言無，三者、終不生念我勝一",
    "T24n1488_002:1040c28": "切。[1040c28] 「善男子！菩薩若能觀因觀果，能觀因果，能",
    "T24n1488_002:1040c29": "觀果因，如是菩薩能斷因果，能得因果。菩薩",
    "T24n1488_002:1041a01": "若能斷得因果，是名法果，諸法之王，法之自",
    "T24n1488_002:1041a02": "在。[1041a02] 「善男子！菩薩有二種：一者、在家，二者、出",
    "T24n1488_002:1041a03": "家。出家菩薩立如是願，是不為難；在家菩薩",
    "T24n1488_002:1041a04": "立如是願，是乃為難。何以故？在家菩薩多",
    "T24n1488_002:1041a05": "惡因緣所纏繞故。」",
    "T24n1488_002:1041a06": "優婆塞戒經名義菩薩品第八",
    "T24n1488_002:1041a07": "[1041a07] 善生言：「世尊！如佛所說菩薩二種：一者、假",
    "T24n1488_002:1041a08": "名菩薩，二者、實義菩薩。云何名為假名菩薩？」",
    "T24n1488_002:1041a09": "[1041a09] 「善男子！眾生若發菩提心已，樂受外術及其",
    "T24n1488_002:1041a10": "典籍，持諷誦讀，即以此法教化眾生。為自身",
    "T24n1488_002:1041a11": "命殺害他命，不樂修悲。樂於生死，常造諸",
    "T24n1488_002:1041a12": "業受生死樂。無有信心，於三寶所生疑網心。",
    "T24n1488_002:1041a13": "護惜身命，不能忍辱。語言&#x9E81;穬，悔恨放逸。於",
    "T24n1488_002:1041a14": "己身所生自輕想，我不能得無上菩提。於煩",
    "T24n1488_002:1041a15": "惱中生恐怖想，亦不勤修壞結方便。常生慳",
    "T24n1488_002:1041a16": "貪、嫉&#x59AC;、瞋心，親近惡友，懈怠、亂心，樂處無明。",
    "T24n1488_002:1041a17": "不信六度，不樂修福，不觀生死，常樂受持他",
    "T24n1488_002:1041a18": "人惡語，是名假名菩薩。[1041a18] 「善男子！復有眾生發",
    "T24n1488_002:1041a19": "菩提心，欲得阿耨多羅三藐三菩提，聞無量",
    "T24n1488_002:1041a20": "劫苦行修道然後乃得，聞已生悔。雖修行道，",
    "T24n1488_002:1041a21": "心不真實，無有慚愧，不生憐愍。樂奉外道，殺",
    "T24n1488_002:1041a22": "羊祀天。雖有微信，心不堅固。為五欲樂造種",
    "T24n1488_002:1041a23": "種惡，猗色、命、財生大憍慢，所作顛倒，不能",
    "T24n1488_002:1041a24": "利益。為生死樂而行布施，為生天樂受持禁",
    "T24n1488_002:1041a25": "戒，雖修禪定為命增長，是名假名菩薩。[1041a25] 「實",
    "T24n1488_002:1041a26": "義菩薩者，能聽深義，樂近善友，樂供養師、父",
    "T24n1488_002:1041a27": "母、善友，樂聽如來十二部經，受持、讀誦、書寫、",
    "T24n1488_002:1041a28": "思義。為法因緣不惜身命、妻子、財物，其心堅",
    "T24n1488_002:1041a29": "固。憐愍一切，口言柔濡，先語實語，無有惡",
    "T24n1488_002:1041b01": "語及兩舌語。於自身所不生輕想。舒手惠施，",
    "T24n1488_002:1041b02": "無有禁固。常樂修磨利智慧刀，雖習外典，",
    "T24n1488_002:1041b03": "為破邪見、出勝邪見，善知方便調伏眾生。於",
    "T24n1488_002:1041b04": "大眾所不生恐怖，常教眾生菩提易得，能令",
    "T24n1488_002:1041b05": "聞者不生怖心。勤修精進，輕賤煩惱，令彼煩",
    "T24n1488_002:1041b06": "惱不得自在。心不放逸，常修忍辱。為涅槃果",
    "T24n1488_002:1041b07": "持戒、精進。願為眾生趨走給使，令彼安隱歡",
    "T24n1488_002:1041b08": "娛受樂；為他受苦，心不生悔。見退菩提，心生",
    "T24n1488_002:1041b09": "憐愍。能救一切種種苦惱，能觀生死所有過",
    "T24n1488_002:1041b10": "罪，能具無上六波羅蜜。所作世事，勝諸眾生。",
    "T24n1488_002:1041b11": "信心堅固，修集慈悲，亦不悕求慈悲果報，於",
    "T24n1488_002:1041b12": "怨親中其心無二。施時平等，捨身亦爾，知",
    "T24n1488_002:1041b13": "無常相，不惜身命。以四攝法攝取眾生。知世",
    "T24n1488_002:1041b14": "諦故，隨眾生語。為諸眾生受苦之時，其心不",
    "T24n1488_002:1041b15": "動如須彌山。雖見眾生多作諸惡，有少善者，",
    "T24n1488_002:1041b16": "心終不忘。於三寶所不生疑心，樂為供養。若",
    "T24n1488_002:1041b17": "少財時，先給貧窮，後施福田；先為貧苦，後為",
    "T24n1488_002:1041b18": "富者。樂讚人善，為開涅槃。所有伎藝，欲令人",
    "T24n1488_002:1041b19": "學；見學勝己，生歡喜心。不念自利，常念利",
    "T24n1488_002:1041b20": "他。身、口、意業所作諸善，終不自為，恒為他人，",
    "T24n1488_002:1041b21": "是名實義菩薩。[1041b21] 「善男子！菩薩有二種：一者、在",
    "T24n1488_002:1041b22": "家，二者、出家。出家菩薩為實義菩薩，是不",
    "T24n1488_002:1041b23": "為難；在家菩薩，是乃為難。何以故？在家之人",
    "T24n1488_002:1041b24": "多惡因緣所纏繞故。」",
    "T24n1488_002:1041b25": "優婆塞戒經義菩薩心堅固品第九",
    "T24n1488_002:1041b26": "[1041b26] 善生言：「世尊！義菩薩者，云何自知是義菩薩？」",
    "T24n1488_002:1041b27": "[1041b27] 「善男子！菩薩摩訶薩修苦行時，先自誡心。",
    "T24n1488_002:1041b28": "善男子！我念往昔行菩薩道時，先從外道受",
    "T24n1488_002:1041b29": "苦行法，至心奉行，心無退轉。無量世中以灰",
    "T24n1488_002:1041c01": "塗身，唯食胡麻、小豆、粳米、粟米、[序-予+禾]等，日各一",
    "T24n1488_002:1041c02": "粒；荊棘惡刺、[木*豕]木、地石以為臥具；牛屎、牛尿",
    "T24n1488_002:1041c03": "以為病藥。盛夏之月，五熱炙身；孟冬之節，凍",
    "T24n1488_002:1041c04": "&#x6C37;儭體。或受草食、根食、莖食、葉食、果食、土",
    "T24n1488_002:1041c05": "食、風食，作如是等諸苦行時，自身他身俱無",
    "T24n1488_002:1041c06": "利益。雖爾、猶故心無退轉，出勝一切外道苦",
    "T24n1488_002:1041c07": "行。善男子！我於往昔為四事故，捨棄身命：",
    "T24n1488_002:1041c08": "一者、為破眾生諸煩惱故，二者、為令眾生受",
    "T24n1488_002:1041c09": "安樂故，三者、為自除壞貪著身故，四者、為報",
    "T24n1488_002:1041c10": "父母生養恩故。菩薩若能不惜身命，即自定",
    "T24n1488_002:1041c11": "知是義菩薩。[1041c11] 「善男子！我於往昔為正法故，剜",
    "T24n1488_002:1041c12": "身為燈三千六百。我於爾時具足煩惱，身實",
    "T24n1488_002:1041c13": "覺痛，為諸眾生得度脫故，諭心令堅，不生",
    "T24n1488_002:1041c14": "退轉。爾時、即得具足三事：一者、畢竟無有退",
    "T24n1488_002:1041c15": "轉，二者、得為實義菩薩，三者、名為不可思",
    "T24n1488_002:1041c16": "議，是名菩薩不可思議。又我往昔為正法故，",
    "T24n1488_002:1041c17": "於一劫中，周身左右受千瘡苦。爾時具足一",
    "T24n1488_002:1041c18": "切煩惱，身實覺苦，為諸眾生得度脫故，諭",
    "T24n1488_002:1041c19": "心令堅，不生退轉，是名菩薩不可思議。又",
    "T24n1488_002:1041c20": "我往昔為一鴿故，棄捨是身。爾時具足一切",
    "T24n1488_002:1041c21": "煩惱，身實覺苦，為諸眾生得度脫故，諭心令",
    "T24n1488_002:1041c22": "堅，不生退轉，是名菩薩不可思議。[1041c22] 「善男子！一",
    "T24n1488_002:1041c23": "切惡友諸煩惱業，即是菩薩道莊嚴伴。何以",
    "T24n1488_002:1041c24": "故？一切凡夫無有智慧正念之心，故以煩惱",
    "T24n1488_002:1041c25": "而為怨敵；菩薩智慧正念具足，故以煩惱而",
    "T24n1488_002:1041c26": "為道伴。惡友及業，亦復如是。善男子！捨離",
    "T24n1488_002:1041c27": "煩惱，終不得受惡有之身。是故菩薩雖現惡",
    "T24n1488_002:1041c28": "業，實非身、口、意惡所作，是誓願力。以是願",
    "T24n1488_002:1041c29": "力受惡獸身，為欲調伏彼畜生故。菩薩現",
    "T24n1488_002:1042a01": "受畜生身已，善知人語、法語、實語、不&#x9E81;惡語、",
    "T24n1488_002:1042a02": "不無義語，心常憐愍，修集慈悲，無有放逸，是",
    "T24n1488_002:1042a03": "名菩薩不可思議。[1042a03] 「善男子！我於往昔受熊",
    "T24n1488_002:1042a04": "身時，雖具煩惱，煩惱於我無自在力。何以故？",
    "T24n1488_002:1042a05": "具正念故。我於爾時，憐愍眾生，擁護正法，修",
    "T24n1488_002:1042a06": "行法行。受瞿陀身，劫賓耆羅身，兔身，蛇身，龍",
    "T24n1488_002:1042a07": "身，象身，金翅鳥身，鴿身，鹿身，獼猴、羖羊、&#x9DC4;雉、",
    "T24n1488_002:1042a08": "孔雀、鸚鵡、蝦&#x87C7;，我受如是鳥獸身時，雖具煩",
    "T24n1488_002:1042a09": "惱，煩惱於我無自在力。何以故？具正念故，",
    "T24n1488_002:1042a10": "憐愍眾生，擁護正法，修行法行。善男子！於飢",
    "T24n1488_002:1042a11": "饉世，我立大願，以願力故受大魚身，為諸眾",
    "T24n1488_002:1042a12": "生離於飢渴；食我身者，修道、念道、無惡罪過。",
    "T24n1488_002:1042a13": "疾疫世時，復立大願，以願力故身為藥樹，諸",
    "T24n1488_002:1042a14": "有病者，見、聞、觸我，及食皮膚、血肉、骨髓，病悉",
    "T24n1488_002:1042a15": "除愈。善男子！菩薩摩訶薩受如是苦，心不退",
    "T24n1488_002:1042a16": "轉，是名義菩薩。[1042a16] 「菩薩修行六波羅蜜時，終",
    "T24n1488_002:1042a17": "不悕求六波羅蜜果，但以利益眾生為事。菩",
    "T24n1488_002:1042a18": "薩深知生死過患，所以樂處，為利眾生受安",
    "T24n1488_002:1042a19": "樂故。菩薩了知解脫安樂、生死過患而能處",
    "T24n1488_002:1042a20": "之，是名菩薩不可思議。菩薩所行，不求恩",
    "T24n1488_002:1042a21": "報，受恩之處，常思反報。善男子！一切眾生",
    "T24n1488_002:1042a22": "常求自利，菩薩所行恒求利他，是名菩薩不",
    "T24n1488_002:1042a23": "可思議。菩薩摩訶薩具足煩惱，於怨親所平",
    "T24n1488_002:1042a24": "等利益，是名菩薩不可思議。[1042a24] 「善男子！若諸",
    "T24n1488_002:1042a25": "外道化眾生時，或以惡語、鞭打、罵辱、擯之令",
    "T24n1488_002:1042a26": "出，然後調伏。菩薩不爾，化眾生時，無&#x9E81;惡",
    "T24n1488_002:1042a27": "語、瞋語、綺語、唯有濡語、真實之語，眾生聞已，",
    "T24n1488_002:1042a28": "如青蓮遇月，赤蓮遇日。善男子！菩薩施時，財",
    "T24n1488_002:1042a29": "物雖少，見多乞求，不生厭心，是名菩薩不可",
    "T24n1488_002:1042b01": "思議。菩薩教化盲、聾、瘖、&#x7602;，愚癡邊地惡眾生",
    "T24n1488_002:1042b02": "時，心無疲厭，是名菩薩不可思議。[1042b02] 「善男子！",
    "T24n1488_002:1042b03": "菩薩有四不可思議：一者、所愛重物能以施",
    "T24n1488_002:1042b04": "人，二者、具諸煩惱能忍惡事，三者、離壞之眾",
    "T24n1488_002:1042b05": "能令和合，四者、臨終見惡說法轉之；是名菩",
    "T24n1488_002:1042b06": "薩四不可思議。復有三事不可思議：一者、呵",
    "T24n1488_002:1042b07": "責一切煩惱，二者、處煩惱中而不捨之，三者、",
    "T24n1488_002:1042b08": "雖具煩惱及煩惱業而不放逸；是名菩薩三",
    "T24n1488_002:1042b09": "不可思議。復有三事不可思議：一者、始欲施",
    "T24n1488_002:1042b10": "時心生歡樂，二者、施時為他不求果報，三者、",
    "T24n1488_002:1042b11": "施已心樂不生悔恨；是名菩薩三不可思議。",
    "T24n1488_002:1042b12": "[1042b12] 「善男子！菩薩摩訶薩作是行時，自觀其心，我",
    "T24n1488_002:1042b13": "是名菩薩也？義菩薩乎？眾生若能作如是",
    "T24n1488_002:1042b14": "事，當知是人即義菩薩也。[1042b14] 「善男子！菩薩有",
    "T24n1488_002:1042b15": "二種：一者、在家，二者、出家。出家菩薩作如",
    "T24n1488_002:1042b16": "是事，是不為難；在家菩薩為如是事，是乃",
    "T24n1488_002:1042b17": "為難。何以故？在家之人多惡因緣所纏繞",
    "T24n1488_002:1042b18": "故。」◎",
    "T24n1488_002:1042b19": "優婆塞戒經自利利他品第十",
    "T24n1488_002:1042b20": "[1042b20] 善生言：「世尊！云何菩提？云何菩提道？」[1042b20] 佛言：",
    "T24n1488_002:1042b21": "「善男子！若離菩提無菩提道，離菩提道則無",
    "T24n1488_002:1042b22": "菩提；菩提之道即是菩提，菩提即是菩提",
    "T24n1488_002:1042b23": "之道；出勝一切聲聞、緣覺所得道果，是名菩",
    "T24n1488_002:1042b24": "提、菩提之道。」[1042b24] 善生言：「世尊！聲聞、緣覺所得道",
    "T24n1488_002:1042b25": "果，即是菩提，即是菩提道，云何言勝？」[1042b25] 「善男",
    "T24n1488_002:1042b26": "子！聲聞、緣覺道不廣大，非一切覺，是故菩提、",
    "T24n1488_002:1042b27": "菩提之道得名為勝。猶如一切世間經書，十",
    "T24n1488_002:1042b28": "二部經為最第一。何以故？所說不謬，無顛倒",
    "T24n1488_002:1042b29": "故。二乘之道比菩提道，亦復如是。[1042b29] 「善男子！",
    "T24n1488_002:1042c01": "菩提道者，即是學，即是學果。云何名學？行菩",
    "T24n1488_002:1042c02": "提道未能具足不退轉心，是名為學；已得不",
    "T24n1488_002:1042c03": "退，是名學果。未得定有，是名為學；已得定",
    "T24n1488_002:1042c04": "有，第三劫中是名學果。初阿僧祇劫，猶故未",
    "T24n1488_002:1042c05": "能一切慧施，一切時施，一切眾生施；第二阿",
    "T24n1488_002:1042c06": "僧祇劫，雖一切施，未能一切時施，一切眾生",
    "T24n1488_002:1042c07": "施；如是二處是名為學。第三阿僧祇劫，能一",
    "T24n1488_002:1042c08": "切施，一切時施，一切眾生施，是名學果。善",
    "T24n1488_002:1042c09": "男子！菩薩修行施、戒、忍辱、進、定、智時，是名為",
    "T24n1488_002:1042c10": "學；到於彼岸，是名學果。[1042c10] 「善男子！有是惠施非",
    "T24n1488_002:1042c11": "波羅蜜，有波羅蜜不名為施，有亦惠施亦波",
    "T24n1488_002:1042c12": "羅蜜，有非惠施非波羅蜜。善男子！是施非",
    "T24n1488_002:1042c13": "波羅蜜者，聲聞、緣覺、一切凡夫、外道異見、菩",
    "T24n1488_002:1042c14": "薩初二阿僧祇劫所行施。是波羅蜜非惠施",
    "T24n1488_002:1042c15": "者，如尸波羅蜜乃至般若波羅蜜是。亦是惠",
    "T24n1488_002:1042c16": "施亦波羅蜜者，菩薩第三阿僧祇劫所行施",
    "T24n1488_002:1042c17": "是。非施非波羅蜜者，聲聞、緣覺持戒、修定、忍、",
    "T24n1488_002:1042c18": "慈、悲是。善男子！非施非波羅蜜，是名為學；亦",
    "T24n1488_002:1042c19": "施亦波羅蜜，是名學果。[1042c19] 「善男子！夫菩提者，",
    "T24n1488_002:1042c20": "即是盡智、無生智也。為此二智，勤心修集三",
    "T24n1488_002:1042c21": "十七品，是名為學；得菩提已，是名學果。自調",
    "T24n1488_002:1042c22": "諸根，次調眾生，是名為學；自得解脫，令眾生",
    "T24n1488_002:1042c23": "得，是名學果。修集十力、四無所畏、大悲、三念，",
    "T24n1488_002:1042c24": "是名為學；具足獲得十八不共法，是名學果。",
    "T24n1488_002:1042c25": "為利自他，造作諸業，是名為學；能利他已，",
    "T24n1488_002:1042c26": "是名學果。習學世法，是名為學；學出世法，",
    "T24n1488_002:1042c27": "是名學果。為諸眾生不惜身財，是名為學；為",
    "T24n1488_002:1042c28": "諸眾生，亦不&#x608B;惜身財、壽命，是名學果。能化",
    "T24n1488_002:1042c29": "眾生作人天業，是名為學；作無漏業，是名學",
    "T24n1488_002:1043a01": "果。能施眾生一切財物，是名為學；能行法",
    "T24n1488_002:1043a02": "施，是名學果。能自破壞慳貪、嫉&#x59AC;，是名為學；",
    "T24n1488_002:1043a03": "破他慳貪、嫉&#x59AC;之心，是名學果。受持五根，修",
    "T24n1488_002:1043a04": "行憶念，是名為學；教他修集成就具足，是名",
    "T24n1488_002:1043a05": "學果。[1043a05] 「善男子！菩薩信根，既自利已，復利益他。",
    "T24n1488_002:1043a06": "自利益者，不名為實；利益他者，乃名自利。何",
    "T24n1488_002:1043a07": "以故？菩薩摩訶薩為利他故，於身、命、財不生",
    "T24n1488_002:1043a08": "慳&#x608B;，是名自利。菩薩定知若用聲聞、緣覺菩",
    "T24n1488_002:1043a09": "提教化眾生，眾生不受，則以天人世樂教之，",
    "T24n1488_002:1043a10": "是名利他；利益他者，即是自利。菩薩不能自",
    "T24n1488_002:1043a11": "他兼利，唯求自利，是名下品。何以故？如是",
    "T24n1488_002:1043a12": "菩薩於法財中生貪著心，是故不能自利益",
    "T24n1488_002:1043a13": "也。行者若令他受苦惱、自處安樂，如是菩薩",
    "T24n1488_002:1043a14": "不能利他。若自不修施、戒、多聞，雖復教他，",
    "T24n1488_002:1043a15": "是名利他，不能自利。若自具足信等五根，然",
    "T24n1488_002:1043a16": "後轉教，是名菩薩自利利他。[1043a16] 「善男子！利益有",
    "T24n1488_002:1043a17": "二：一者、現世，二者、後世。菩薩若作現在利益，",
    "T24n1488_002:1043a18": "是不名實；若作後世，則能兼利。善男子！樂有",
    "T24n1488_002:1043a19": "二種：一者、世樂，二者、出世樂；福德亦爾。菩薩",
    "T24n1488_002:1043a20": "若能自具如是二樂、二福化眾生者，是則名",
    "T24n1488_002:1043a21": "為自利利他。[1043a21] 「善男子！菩薩摩訶薩具足一法，",
    "T24n1488_002:1043a22": "則能兼利，謂不放逸。復有二法能自他利：一",
    "T24n1488_002:1043a23": "者、多聞，二者思惟。復有三法能自他利：一者、",
    "T24n1488_002:1043a24": "憐愍眾生，二者、勤行精進，三者、具足念心。復",
    "T24n1488_002:1043a25": "有四法能自他利：謂四威儀。復有五法能自",
    "T24n1488_002:1043a26": "他利：一者、信根，二者、持戒，三者、多聞，四者、布",
    "T24n1488_002:1043a27": "施，五者、智慧。復有六法能自他利：所謂六念。",
    "T24n1488_002:1043a28": "復有七法能自他利：謂壞七慢。[1043a28] 「善男子！若沙",
    "T24n1488_002:1043a29": "門、婆羅門、長者、男女，或大眾中有諸過失，菩",
    "T24n1488_002:1043b01": "薩見已，先隨其意，然後說法令得調伏。如其",
    "T24n1488_002:1043b02": "不能，先隨其意便為說法，是則名為下品菩",
    "T24n1488_002:1043b03": "薩。[1043b03] 「善男子！菩薩二種：一者、樂近善友，二者、不",
    "T24n1488_002:1043b04": "樂。樂善友者，能自他利；不樂近者，則不能",
    "T24n1488_002:1043b05": "得自他兼利。善男子！樂近善友復有二種：一、",
    "T24n1488_002:1043b06": "樂供養，二、不樂供養。樂供養者，能自他利；不",
    "T24n1488_002:1043b07": "樂供養，不能兼利。樂供養者，復有二種：一、",
    "T24n1488_002:1043b08": "能聽法，二、不能聽。至心聽者，能自他利；不至",
    "T24n1488_002:1043b09": "心聽，則無兼利。至心聽法，復有二種：一者、能",
    "T24n1488_002:1043b10": "問，二、不能問。能問義者，能自他利，不能問者，",
    "T24n1488_002:1043b11": "則不能得自利他利。能問義者，復有二種：一、",
    "T24n1488_002:1043b12": "至心持，二、不能持。至心持者，能自他利；不至",
    "T24n1488_002:1043b13": "心者，則不能得自利他利。至心持者，復有二",
    "T24n1488_002:1043b14": "種：一者、思惟，二、不思惟。能思惟者，能利自他；",
    "T24n1488_002:1043b15": "不思惟者，則不得名自利他利。能思惟者，復",
    "T24n1488_002:1043b16": "有二種：一者、解義，二、不解義。能解義者，能自",
    "T24n1488_002:1043b17": "他利；不解義者，則不得名能自他利。解義之",
    "T24n1488_002:1043b18": "人，復有二種：一、如法住，二、不如法住。如法住",
    "T24n1488_002:1043b19": "者，能自他利；不如法住者，則不得名自利他",
    "T24n1488_002:1043b20": "利。如法住者，復有二種：一者、具足八智，二者、",
    "T24n1488_002:1043b21": "不能具足。何等八智？一者、法智，二者、義智，三",
    "T24n1488_002:1043b22": "者、時智，四者、知足智，五者、自他智，六者、眾",
    "T24n1488_002:1043b23": "智，七者、根智，八、上下智。是人具足如是八",
    "T24n1488_002:1043b24": "智，凡有所說具十六事：一者、時說，二、至心說，",
    "T24n1488_002:1043b25": "三、次第說，四、和合說，五、隨義說，六、喜樂說，",
    "T24n1488_002:1043b26": "七、隨意說，八、不輕眾說，九、不呵眾說，十、如法",
    "T24n1488_002:1043b27": "說，十一、自他利說，十二、不散亂說，十三、合義",
    "T24n1488_002:1043b28": "說，十四、真正說，十五、說已不生憍慢，十六、說",
    "T24n1488_002:1043b29": "已不求世報。如是之人能從他聽，從他聽時",
    "T24n1488_002:1043c01": "具十六事：一者、時聽，二者、樂聽，三者、至心聽，",
    "T24n1488_002:1043c02": "四者、恭敬聽，五者、不求過聽，六者、不為論議",
    "T24n1488_002:1043c03": "聽，七者、不為勝聽，八者、聽時不輕說者，九者、",
    "T24n1488_002:1043c04": "聽時不輕於法，十者、聽時終不自輕，十一、聽",
    "T24n1488_002:1043c05": "時遠離五蓋，十二、聽時為受持讀，十三、聽時",
    "T24n1488_002:1043c06": "為除五欲，十四、聽時為具信心，十五、聽時為",
    "T24n1488_002:1043c07": "調眾生，十六、聽時為斷聞根。善男子！具八智",
    "T24n1488_002:1043c08": "者能說能聽，如是之人能自他利；不具足者，",
    "T24n1488_002:1043c09": "則不得名自利利他。[1043c09] 「善男子！能說法者復有",
    "T24n1488_002:1043c10": "二種：一者、清淨，二、不清淨。不清淨者，復有五",
    "T24n1488_002:1043c11": "事：一者、為利故說，二者、為報而說，三者、為勝",
    "T24n1488_002:1043c12": "他說，四者、為世報說，五者、疑說。清淨說者，復",
    "T24n1488_002:1043c13": "有五事：一、先施食然後為說，二、為增長三寶",
    "T24n1488_002:1043c14": "故說，三、斷自他煩惱故說，四、為分別邪正故",
    "T24n1488_002:1043c15": "說，五、為聽者得最勝故說。善男子！不淨說者，",
    "T24n1488_002:1043c16": "名曰垢穢，名為賣法，亦名污辱，亦名錯謬，",
    "T24n1488_002:1043c17": "亦名失意。清淨說者，名曰淨潔，亦名正說，",
    "T24n1488_002:1043c18": "亦名實語，亦名法聚。[1043c18] 「善男子！若具足知十二",
    "T24n1488_002:1043c19": "部經，聲論、因論、知因、知喻、知自他取，是名正",
    "T24n1488_002:1043c20": "說。聽者有四：一者、略聞多解，二者、隨分別解，",
    "T24n1488_002:1043c21": "三者、隨本意解，四者、於一一字一一句解。如",
    "T24n1488_002:1043c22": "來說法正為三人，不為第四。何以故？以非器",
    "T24n1488_002:1043c23": "故。如是四人分為二種：一者、熟，二者、生。熟者、",
    "T24n1488_002:1043c24": "現在調伏，生者、未來調伏。[1043c24] 「善男子！譬如樹林，",
    "T24n1488_002:1043c25": "凡有四種：一者、易伐難出，二者、難伐易出，三",
    "T24n1488_002:1043c26": "者、易伐易出，四者、難伐難出。在家之人亦有",
    "T24n1488_002:1043c27": "四種：一者、易調難出，二者、難調易出，三者、",
    "T24n1488_002:1043c28": "易調易出，四者、難調難出。如是四人分為三",
    "T24n1488_002:1043c29": "種：一者、呵責已調，二者、濡語而調，三者、呵",
    "T24n1488_002:1044a01": "責、濡語使得調伏。復有二種：一者、自能調伏",
    "T24n1488_002:1044a02": "不假他人，二者、自若不能請他令調。復有二",
    "T24n1488_002:1044a03": "種：一者、施調，二者、&#x546A;調。是調伏法，復有二",
    "T24n1488_002:1044a04": "時：一者、喜時，二者、苦時。為是四人說正法時，有",
    "T24n1488_002:1044a05": "二方便：一者、善知世事，二者、為其給使。善男",
    "T24n1488_002:1044a06": "子！菩薩若知是二方便，則能兼利，若不知者，",
    "T24n1488_002:1044a07": "則不能得自利他利。[1044a07] 「善男子！菩薩摩訶薩為",
    "T24n1488_002:1044a08": "利他故，先學外典，然後分別十二部經；眾生",
    "T24n1488_002:1044a09": "若聞十二部經，乃於外典生於厭賤。復為眾",
    "T24n1488_002:1044a10": "生說煩惱過、煩惱解脫，歎善友德，呵惡友過，",
    "T24n1488_002:1044a11": "讚施功德，毀慳過失。菩薩常寂，讚寂功德，常",
    "T24n1488_002:1044a12": "修法行，讚法行德；若能如是，是名兼利。[1044a12] 「在家",
    "T24n1488_002:1044a13": "菩薩先自調伏，若不調伏，則不出家。在家菩",
    "T24n1488_002:1044a14": "薩能多度人，出家菩薩則不如是。何以故？若",
    "T24n1488_002:1044a15": "無在家，則無三乘出家之人，三乘出家、修道、",
    "T24n1488_002:1044a16": "持戒、誦經、坐禪、皆由在家而為莊嚴。善男子！",
    "T24n1488_002:1044a17": "有道、有道莊嚴：道者、所謂法行，道莊嚴者、所",
    "T24n1488_002:1044a18": "謂在家。出家菩薩為在家者修行於道，在家",
    "T24n1488_002:1044a19": "之人為出家者而作法行。在家之人多修二",
    "T24n1488_002:1044a20": "法：一者、受，二者、施。出家之人亦修二法：一者、",
    "T24n1488_002:1044a21": "誦，二者、教。[1044a21] 「善男子！菩薩摩訶薩兼有四法：受、",
    "T24n1488_002:1044a22": "施、誦、教，如是名為自利利他。菩薩若欲為眾",
    "T24n1488_002:1044a23": "生說法界深義，先當為說世間之法，然後乃",
    "T24n1488_002:1044a24": "說甚深法界。何以故？為易化故。[1044a24] 「菩薩摩訶薩",
    "T24n1488_002:1044a25": "應護一切眾生之心，若不護者，則不能調一切",
    "T24n1488_002:1044a26": "眾生。菩薩亦應擁護自身，若不護身，亦不能",
    "T24n1488_002:1044a27": "得調伏眾生。菩薩不為貪身、命、財，護身、命、財，",
    "T24n1488_002:1044a28": "皆為調伏諸眾生故。菩薩摩訶薩先自除惡，",
    "T24n1488_002:1044a29": "後教人除，若不自除，能教他除，無有是處！",
    "T24n1488_002:1044b01": "是故菩薩先應自施、持戒、知足、勤行精進，然",
    "T24n1488_002:1044b02": "後化人。菩薩若不自行法行，則不能得教化",
    "T24n1488_002:1044b03": "眾生。[1044b03] 「善男子！眾生諸根凡有三種，菩薩諸根，",
    "T24n1488_002:1044b04": "亦復三種，謂下中上：下根菩薩能化下根，不",
    "T24n1488_002:1044b05": "及中、上；中根菩薩能化中、下，不及上根；上根",
    "T24n1488_002:1044b06": "菩薩，能三種化。[1044b06] 「善男子！菩薩有二種：一者、在",
    "T24n1488_002:1044b07": "家，二者、出家。出家菩薩自利利他，是不為",
    "T24n1488_002:1044b08": "難；在家菩薩修是二利，是乃為難。何以故？",
    "T24n1488_002:1044b09": "在家菩薩多惡因緣所纏繞故。」",
    "T24n1488_002:1044b10": "優婆塞戒經自他莊嚴品第十一",
    "T24n1488_002:1044b11": "[1044b11] 善生言：「世尊！菩薩摩訶薩具足幾法能自他",
    "T24n1488_002:1044b12": "利？」[1044b12] 「善男子！具足八法，能自他利。何等為八？一",
    "T24n1488_002:1044b13": "者、壽命長遠，二者、具上妙色，三者、身具大力，",
    "T24n1488_002:1044b14": "四者、具好種姓，五者、多饒財寶，六者、具男",
    "T24n1488_002:1044b15": "子身，七者、言語辯了，八者、無大眾畏。」[1044b15] 善生言：",
    "T24n1488_002:1044b16": "「世尊！何因緣故菩薩得壽命長，乃至大眾不",
    "T24n1488_002:1044b17": "生怖畏？」[1044b17] 佛言：「善男子！菩薩摩訶薩無量世中",
    "T24n1488_002:1044b18": "慈心不殺，以是因緣，獲得長壽。無量世中常",
    "T24n1488_002:1044b19": "施衣燈，以是因緣，獲得上色。無量世中常壞",
    "T24n1488_002:1044b20": "憍慢，以是因緣，生上種姓。無量世中常施飲",
    "T24n1488_002:1044b21": "食，以是因緣，身力具足。無量世中常樂說法，",
    "T24n1488_002:1044b22": "以是因緣，多饒財寶。無量世中呵責女身，以是",
    "T24n1488_002:1044b23": "因緣，得男子身。無量世中至心持戒，以是因",
    "T24n1488_002:1044b24": "緣，言語辯了。無量世中供養三寶，以是因緣，",
    "T24n1488_002:1044b25": "無大眾畏。[1044b25] 「如是八事，有三因緣：一者、物淨，二",
    "T24n1488_002:1044b26": "者、心淨，三者、福田淨。云何物淨？非偷盜物，",
    "T24n1488_002:1044b27": "非聖遮物，非眾共物，非三寶物，非施一人迴",
    "T24n1488_002:1044b28": "與多人，非施多人迴與一人，不惱他得，不誑",
    "T24n1488_002:1044b29": "他得，不欺人得，是名物淨。云何心淨？施時不",
    "T24n1488_002:1044c01": "為生死善果，名稱勝他，得色、力、財，不斷家法，",
    "T24n1488_002:1044c02": "眷屬多饒；唯為莊嚴菩提故施，為欲調伏眾",
    "T24n1488_002:1044c03": "生故施，是名心淨。云何福田淨？受施之人遠",
    "T24n1488_002:1044c04": "離八邪，名福田淨。善男子！以如是等三因緣",
    "T24n1488_002:1044c05": "故，八法具足。[1044c05] 「善男子！菩薩所以求於長命，欲",
    "T24n1488_002:1044c06": "為眾生讚不殺故。菩薩所以求上色者，為令",
    "T24n1488_002:1044c07": "眾生見歡喜故。菩薩所以求上種姓，為令眾",
    "T24n1488_002:1044c08": "生生恭敬故。菩薩所以求具足力，為欲持戒、",
    "T24n1488_002:1044c09": "誦經、坐禪故。菩薩所以求多財寶，為欲調伏",
    "T24n1488_002:1044c10": "諸眾生故。菩薩所以求男子身，為欲成器成",
    "T24n1488_002:1044c11": "善法故。菩薩所以求語辯了，為諸眾生受法",
    "T24n1488_002:1044c12": "語故。菩薩所以求不畏大眾，為欲分別真實",
    "T24n1488_002:1044c13": "法故。[1044c13] 「善男子！是故菩薩具足八法能自他利，",
    "T24n1488_002:1044c14": "能如是行，是名實行。善男子！菩薩摩訶薩有",
    "T24n1488_002:1044c15": "八法者，具足受持十善之法，樂以化人；具足",
    "T24n1488_002:1044c16": "受持優婆塞戒，樂以化人。雖得妙色，終不以",
    "T24n1488_002:1044c17": "是而生憍慢；雖持淨戒、多聞、精進、大力、好姓、",
    "T24n1488_002:1044c18": "多饒財寶，終不以此而生憍慢。不以幻惑",
    "T24n1488_002:1044c19": "欺誑眾生，不生放逸，修六和敬。菩薩具足如",
    "T24n1488_002:1044c20": "是等法，雖復在家，不異出家。如是菩薩終不",
    "T24n1488_002:1044c21": "為他作惡因緣，何以故？慚愧堅故。[1044c21] 「善男子！",
    "T24n1488_002:1044c22": "在家之人，設於一世受持如是優婆塞戒，雖",
    "T24n1488_002:1044c23": "復後生無三寶處，終不造作諸惡因緣。所以",
    "T24n1488_002:1044c24": "者何？二因緣故：一者、智慧，二、不放逸。善男",
    "T24n1488_002:1044c25": "子！於後惡處不作惡事，有四因緣：一者、了知",
    "T24n1488_002:1044c26": "煩惱過故，二者、不隨諸煩惱故，三者、能忍諸",
    "T24n1488_002:1044c27": "惡苦故，四者、不生恐怖心故。菩薩具足如是",
    "T24n1488_002:1044c28": "四法，不為諸苦一切煩惱之所傾動。善男子！",
    "T24n1488_002:1044c29": "不動菩薩有五因緣：一者、樂修善法，二者、分",
    "T24n1488_002:1045a01": "別善惡，三者、親近正法，四者、憐愍眾生，五者、",
    "T24n1488_002:1045a02": "常識宿命。[1045a02] 「善男子！菩薩具足如是八法，若聞",
    "T24n1488_002:1045a03": "譏毀，心能堪忍；若聞讚歎，反生慚愧。修行道",
    "T24n1488_002:1045a04": "時，歡喜自慶，不生憍慢。能調惡人，見離壞眾，",
    "T24n1488_002:1045a05": "能令和合。揚人善事，隱他過咎，人所慚恥處，",
    "T24n1488_002:1045a06": "終不宣說，聞他祕事，不向餘說。不為世事而",
    "T24n1488_002:1045a07": "作&#x546A;誓。少恩加己，思欲大報；於己怨者，恒生",
    "T24n1488_002:1045a08": "善心。怨親等苦，先救怨者。見有罵者，反生憐",
    "T24n1488_002:1045a09": "愍；見他偷時，默然不動；見來打者，生於悲",
    "T24n1488_002:1045a10": "心。視諸眾生，猶如父母。寧喪身命，終不虛言。",
    "T24n1488_002:1045a11": "何以故？知果報故。於諸煩惱應生怨想，於",
    "T24n1488_002:1045a12": "善法中生親舊想。若於外法生於貪心，尋能",
    "T24n1488_002:1045a13": "觀察貪之過咎，一切煩惱，亦復如是。雖復久",
    "T24n1488_002:1045a14": "與惡人同處，終不於中生親善想；雖與善人",
    "T24n1488_002:1045a15": "不同居止，終不於彼而生遠想。雖復供養父",
    "T24n1488_002:1045a16": "母、師長，終不為是而作惡事。乏財之時，見有",
    "T24n1488_002:1045a17": "求者，不生惡想。雖不親近凶惡之人，而其內",
    "T24n1488_002:1045a18": "心常生憐愍，惡來加已，以善報之。自受樂時，",
    "T24n1488_002:1045a19": "不輕他人；見他受苦，不生歡喜。身業清淨，持",
    "T24n1488_002:1045a20": "四威儀，即以是法用化眾生。口業清淨，誦讀",
    "T24n1488_002:1045a21": "如來十二部經，即以是法用化眾生。意業清",
    "T24n1488_002:1045a22": "淨，修四無量，亦以是法開化眾生。假身受苦，",
    "T24n1488_002:1045a23": "令他受樂，甘樂為之。世間之事，雖無利益，為",
    "T24n1488_002:1045a24": "眾生故而亦學之，所學之事，世中最勝，雖得",
    "T24n1488_002:1045a25": "通達，心無憍慢，以己所知勤用化人，欲令此",
    "T24n1488_002:1045a26": "事逕世不絕。於親友中不令作惡，樂以上",
    "T24n1488_002:1045a27": "八法教化眾生。說因說果，無有錯謬。愛別",
    "T24n1488_002:1045a28": "離時，心不生惱，觀無常故。受樂受時，心不耽",
    "T24n1488_002:1045a29": "荒，觀苦、無常。善男子！菩薩具足如上八法，則",
    "T24n1488_002:1045b01": "能施作如是等事。[1045b01] 「善男子！菩薩二種：一者、在",
    "T24n1488_002:1045b02": "家，二者、出家。出家菩薩修是八法，是不為難；",
    "T24n1488_002:1045b03": "在家修集，是乃為難。何以故？在家菩薩多惡",
    "T24n1488_002:1045b04": "因緣所纏繞故。」",
    "T24n1488_002:1045b05": "優婆塞戒經二莊嚴品第十二",
    "T24n1488_002:1045b06": "[1045b06] 善生言：「世尊！云何菩薩自他莊嚴。」[1045b06] 佛言：「善男",
    "T24n1488_002:1045b07": "子！菩薩具足二法，能自他莊嚴：一者、福德，二",
    "T24n1488_002:1045b08": "者、智慧。」[1045b08] 「世尊！何因緣故得二莊嚴？」[1045b08] 「善男子！菩",
    "T24n1488_002:1045b09": "薩修集六波羅蜜，便得如是二種莊嚴。施、戒、",
    "T24n1488_002:1045b10": "精進，名福莊嚴；忍、定、智慧，名智莊嚴。復有六",
    "T24n1488_002:1045b11": "法二莊嚴因，所謂六念：念佛、法、僧，名智莊嚴；",
    "T24n1488_002:1045b12": "念戒、施、天，名福莊嚴。[1045b12] 「善男子！菩薩具足是二",
    "T24n1488_002:1045b13": "莊嚴，能自他利，為諸眾生受三惡苦，而其內",
    "T24n1488_002:1045b14": "心不生憂悔。若能具足是二莊嚴，則得微妙",
    "T24n1488_002:1045b15": "善巧方便，了知世法及出世法。善男子！福德",
    "T24n1488_002:1045b16": "莊嚴即智莊嚴，智慧莊嚴即福莊嚴。何以故？",
    "T24n1488_002:1045b17": "夫智慧者，能修善法具足十善，獲得財富及",
    "T24n1488_002:1045b18": "大自在，得是二故，故能自利及利益他。有智",
    "T24n1488_002:1045b19": "之人，所學世法，於學中勝，以是因緣，便得財",
    "T24n1488_002:1045b20": "富及大自在。菩薩具足如是二法，則能二",
    "T24n1488_002:1045b21": "世自他利益。智者若能分別世法及出世法，",
    "T24n1488_002:1045b22": "世間法者，一切世論、一切世定；出世法者，知",
    "T24n1488_002:1045b23": "陰、入、界。菩薩知是二法因緣，故能二世自他",
    "T24n1488_002:1045b24": "利益。善男子！菩薩雖知世間之樂，虛妄非真，",
    "T24n1488_002:1045b25": "而亦能造世樂因緣。何以故？為欲利益諸眾",
    "T24n1488_002:1045b26": "生故。[1045b26] 「善男子！是二莊嚴，有一正因：一者、慈",
    "T24n1488_002:1045b27": "心，二者、悲心。修是二因，雖復流轉生死苦海，",
    "T24n1488_002:1045b28": "心不生悔。復次，菩薩具足二法而能莊嚴無",
    "T24n1488_002:1045b29": "上菩提：一者、不樂生死，二者、深觀解脫；是故",
    "T24n1488_002:1045c01": "亦能二世利益，了知法相得大智慧，能令自",
    "T24n1488_002:1045c02": "他財命增長。善男子！菩薩摩訶薩具足二",
    "T24n1488_002:1045c03": "法，一切施時不生憂悔，見眾惡事而能堪忍。",
    "T24n1488_002:1045c04": "菩薩施時，觀二種田：一者、福田，二、貧窮田。菩",
    "T24n1488_002:1045c05": "薩為欲增福德故，施於貧苦；為增無上妙智",
    "T24n1488_002:1045c06": "慧故，施於福田。為報恩故，施於福田；生憐愍",
    "T24n1488_002:1045c07": "故，給施貧窮。捨煩惱故，施於福田；成功德故，",
    "T24n1488_002:1045c08": "施於貧窮。增長一切樂因緣故，施於福田；欲",
    "T24n1488_002:1045c09": "捨一切苦因緣故，施於貧窮。菩薩若施所親",
    "T24n1488_002:1045c10": "愛處，為報恩故；若施怨讎，為除惡故。菩薩摩",
    "T24n1488_002:1045c11": "訶薩見來求者，生一子想，是故任力多少施",
    "T24n1488_002:1045c12": "之，是則名為施波羅蜜。菩薩施時，離於慳心，",
    "T24n1488_002:1045c13": "名尸波羅蜜。能忍一切求者之言，名忍波羅",
    "T24n1488_002:1045c14": "蜜。所施之物，手自授與，名精進波羅蜜。至心",
    "T24n1488_002:1045c15": "繫念，觀於解脫，名禪波羅蜜。不擇一切怨親",
    "T24n1488_002:1045c16": "之相，名般若波羅蜜。善男子！如諸眾生，貪",
    "T24n1488_002:1045c17": "心殺時，一念具足十二因緣。菩薩施時，亦復",
    "T24n1488_002:1045c18": "如是，一念具足如是六事。是名功德智慧莊",
    "T24n1488_002:1045c19": "嚴。[1045c19] 「復次，善男子！菩薩摩訶薩造作不共法之",
    "T24n1488_002:1045c20": "因緣，名福莊嚴；教化眾生悉令獲得三種菩",
    "T24n1488_002:1045c21": "提，名智莊嚴。復次，善男子！菩薩若能調伏眾",
    "T24n1488_002:1045c22": "生，名智莊嚴；同於眾生受諸苦惱，名福莊嚴。",
    "T24n1488_002:1045c23": "菩薩能令一切眾生離於惡見，名智莊嚴；能",
    "T24n1488_002:1045c24": "教眾生住信、施、戒、多聞、智慧，名福莊嚴。[1045c24] 「復次，",
    "T24n1488_002:1045c25": "善男子！菩薩摩訶薩具足五法，則能莊嚴無",
    "T24n1488_002:1045c26": "上菩提。何等為五？一者、信心，二者、悲心，三者、",
    "T24n1488_002:1045c27": "勇健，四者、讀誦世論不生疲厭，五者、學諸世",
    "T24n1488_002:1045c28": "業亦不厭之。[1045c28] 「善男子！菩薩具足二種莊嚴，則",
    "T24n1488_002:1045c29": "有七相。何等為七？一者、自知罪過，二者、不",
    "T24n1488_002:1046a01": "說他過，三者、樂瞻病人，四者、樂施貧人，五者、",
    "T24n1488_002:1046a02": "獲菩提心，六者、心不放逸，七者、一切時中常",
    "T24n1488_002:1046a03": "至心修六波羅蜜。善男子！復有七相。何等",
    "T24n1488_002:1046a04": "為七？一者、樂化怨讎；二者、化時不厭；三者、要",
    "T24n1488_002:1046a05": "令成熟解脫；四者、盡己所知世語、世事，以化",
    "T24n1488_002:1046a06": "眾生心不貪著；五者、能忍一切惡事；六者、終",
    "T24n1488_002:1046a07": "不宣說他人所不喜事；七者、見破戒者及弊",
    "T24n1488_002:1046a08": "惡人，心不瞋恚，常生憐愍。善男子！菩薩摩訶",
    "T24n1488_002:1046a09": "薩知是七相，則能自利及利益他。[1046a09] 「善男子！菩",
    "T24n1488_002:1046a10": "薩二種：一者、在家，二者、出家。出家菩薩為二",
    "T24n1488_002:1046a11": "莊嚴，是不為難；在家修集，是乃為難。何以",
    "T24n1488_002:1046a12": "故？在家多有諸惡因緣所纏繞故。」"
}