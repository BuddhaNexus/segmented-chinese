{
    "X39n0703_001:0189b02": "No. 703",
    "X39n0703_001:0189b03": "菩薩戒羯磨文釋",
    "X39n0703_001:0189b05": "彌勒菩薩說",
    "X39n0703_001:0189b06": "唐三藏法師 玄奘 譯",
    "X39n0703_001:0189b07": "明菩薩弟子 智旭 釋",
    "X39n0703_001:0189b08": "[0189b08] 此文出瑜伽師地論本地分中菩薩地之戒品。凡",
    "X39n0703_001:0189b09": "受菩薩戒者。最宜知之。故奘師譯出別行也。按地",
    "X39n0703_001:0189b10": "論百卷。共為五分。一本地分。二。攝決擇分。三攝釋",
    "X39n0703_001:0189b11": "分。四攝異門分。五攝事分。就初本地分中。分為十",
    "X39n0703_001:0189b12": "七地。一五識身相應地。二者意地。三者有尋有伺",
    "X39n0703_001:0189b13": "地。四者無尋唯伺地。五者無尋無伺地。六者三摩",
    "X39n0703_001:0189b14": "呬多地。七者非三摩呬多地。八者有心地。九者無",
    "X39n0703_001:0189b15": "心地。十者聞所成地。十一者思所成地。十二者修",
    "X39n0703_001:0189b16": "所成地。十三者聲聞地。十四者獨覺地。十五者菩",
    "X39n0703_001:0189b17": "薩地。十六者有餘依地。十七者無餘依地。就第十",
    "X39n0703_001:0189b18": "五菩薩地中。復分四持。就初持中。分十八品。第十",
    "X39n0703_001:0189b19": "戒品。菩薩戒本經。及羯磨文。咸出其中。言菩薩者。",
    "X39n0703_001:0189b20": "梵語具云菩提薩埵。此翻覺有情。謂能發起大智",
    "X39n0703_001:0189b21": "大悲。智則上求佛道。悲則下化有情。又設無大悲。",
    "X39n0703_001:0189b22": "則不成佛道。設無大智則難度有情。悲智雙行。悲",
    "X39n0703_001:0189b23": "智不二。故名為菩薩也。戒有三聚。一攝律儀戒。無",
    "X39n0703_001:0189b24": "惡不止。二攝善法戒。無善不行。三饒益有情戒。亦",
    "X39n0703_001:0189c01": "名攝眾生戒。無生不度。梵語羯磨。或翻作法。或翻",
    "X39n0703_001:0189c02": "辦事。或翻為業。以義求之。即是白眾作法。辦如法",
    "X39n0703_001:0189c03": "之事業也。文分為三。受戒羯磨第一。懺罪羯磨第",
    "X39n0703_001:0189c04": "二。得捨差別第三。",
    "X39n0703_001:0189c05": "[0189c05] 受戒羯磨第一又分為二。初明從師受。二明像",
    "X39n0703_001:0189c06": "前受。[0189c06] 初中有四。初啟白請證。二正授戒法。三",
    "X39n0703_001:0189c07": "總結畢儀。四揀擇非器。[0189c07] 初中二。初求許。二正",
    "X39n0703_001:0189c08": "白。[0189c08] 初又二。初求。二許。[0189c08] 今初。",
    "X39n0703_001:0189c09": "[0189c09] 若諸菩薩。欲學菩薩三聚淨戒。或是在家。或是出家。",
    "X39n0703_001:0189c10": "先於無上正等菩提。發弘願已。當審訪求同法菩薩。",
    "X39n0703_001:0189c11": "已發大願。有智有力。於語表義能授能開。於如是等",
    "X39n0703_001:0189c12": "功德具足勝菩薩所。先禮雙足偏袒右肩。膝輪著地。",
    "X39n0703_001:0189c13": "合掌恭敬。如是請言。大德憶念。我如是名。於大德所。",
    "X39n0703_001:0189c14": "乞受一切菩薩淨戒。惟願須臾不辭勞倦哀愍聽授。",
    "X39n0703_001:0189c15": "第二第三。亦如是說。既作如是無倒請已。偏袒右肩。",
    "X39n0703_001:0189c16": "恭敬禮拜。供養十方三世諸佛世尊。已入大地得大",
    "X39n0703_001:0189c17": "智慧得大神通諸菩薩眾。現前專念彼諸功德。生殷",
    "X39n0703_001:0189c18": "淨心。",
    "X39n0703_001:0189c19": "[0189c19] 菩提心寶。人所固有。發心求戒。便得名為菩薩。既",
    "X39n0703_001:0189c20": "為菩薩。須學三聚淨戒。欲學此戒。理應秉受。&#x8462;秖",
    "X39n0703_001:0189c21": "此重輕諸戒。既能止惡。便具眾善。既能自攝。便能",
    "X39n0703_001:0189c22": "攝生。故即名為三聚淨戒。此戒不論在家出家。但",
    "X39n0703_001:0189c23": "要先發弘願以為其本。然後堪受。若不發弘願者。",
    "X39n0703_001:0189c24": "縱令求受。不得戒也。既發願求受。當審訪求同法",
    "X39n0703_001:0190a01": "菩薩。審者。求之精詳。訪者。求之周切。&#x8462;不審。則恐",
    "X39n0703_001:0190a02": "歸非其師。不訪。則恐失於良導。言同法者。即是先",
    "X39n0703_001:0190a03": "得我心之所同然。必欲上求下化者也。若非同法。",
    "X39n0703_001:0190a04": "豈堪作師。又雖已發大願。更須有智。則自知法用。",
    "X39n0703_001:0190a05": "有力。則能加被人。於語表義能授能開。則依義不",
    "X39n0703_001:0190a06": "依語。故能應根而與。隨機而答。具足如斯勝功德",
    "X39n0703_001:0190a07": "者。方可為師。既得師已。乃須三業專請。先禮雙足。",
    "X39n0703_001:0190a08": "表於至敬。偏袒跪膝。表於至謙。合掌。表於心無二",
    "X39n0703_001:0190a09": "向。此皆身業清淨。恭敬二字。即意善清淨。如是請",
    "X39n0703_001:0190a10": "言等。即口業清淨。請辭須三說者。二則不切。四則",
    "X39n0703_001:0190a11": "太煩。故但三說。名為處中。三業皆淨。如法而請。乃",
    "X39n0703_001:0190a12": "名為無倒請。既請之後。又復敬禮供養諸佛菩薩。",
    "X39n0703_001:0190a13": "念彼功德。生於殷重清淨心者。以此菩薩戒法。乃",
    "X39n0703_001:0190a14": "&#x5FA7;用法界諸佛菩薩為師為證。一受之後。十方諸",
    "X39n0703_001:0190a15": "佛。皆是我師。大地菩薩。皆同我學。生如是心。方名",
    "X39n0703_001:0190a16": "殷重。方名清淨也。大地。即歡喜地。乃至法雲地。具",
    "X39n0703_001:0190a17": "如華嚴等經廣明。",
    "X39n0703_001:0190a18": "[0190a18] 二許。",
    "X39n0703_001:0190a19": "[0190a19] 若諸菩薩。欲授(此)菩薩(以)菩薩戒時。先應為說菩薩",
    "X39n0703_001:0190a20": "法藏摩怛理迦。菩薩學處及犯處相。令其聽受(應)以",
    "X39n0703_001:0190a21": "(智)智觀察(彼人)自所意樂。(必須)堪能思(量決)擇受菩薩戒。非",
    "X39n0703_001:0190a22": "惟(以)他(人相)勸(故受)非為(欲)勝他(故受)當知是名堅固菩薩。",
    "X39n0703_001:0190a23": "堪受菩薩淨戒律儀。(乃)以受戒(之)法。如(其所)應(而)正授",
    "X39n0703_001:0190a24": "(之)。",
    "X39n0703_001:0190b01": "[0190b01] 弟子求師。既須審訪。師攝弟子。亦須詳慎也。摩怛",
    "X39n0703_001:0190b02": "理迦。此云本母。善釋諸法相義。有似於阿毗曇。本",
    "X39n0703_001:0190b03": "母能生妙慧。妙慧因論而生。故展轉皆名慧論。菩",
    "X39n0703_001:0190b04": "薩學處。指重輕諸戒。犯處。指諸戒中犯有染汙不",
    "X39n0703_001:0190b05": "染汙等。夫以彼來求受。尚須如此觀察。則其慎重",
    "X39n0703_001:0190b06": "可知。今有&#x8F19;勸人受者。胡不稍思之耶。",
    "X39n0703_001:0190b07": "[0190b07] 二正白為三。初求受者白。二授法者白。三明其",
    "X39n0703_001:0190b08": "獲益。[0190b08] 初中又三。初白儀。二白辭。三白後淨心。",
    "X39n0703_001:0190b09": "今初。",
    "X39n0703_001:0190b10": "[0190b10] 其受戒菩薩。復於彼有智有力勝菩薩所。謙下恭敬。",
    "X39n0703_001:0190b11": "膝輪據地。對佛像前。合掌請言。",
    "X39n0703_001:0190b12": "[0190b12] 二白辭。",
    "X39n0703_001:0190b13": "[0190b13] 惟願大德哀愍。授我菩薩淨戒。",
    "X39n0703_001:0190b14": "[0190b14] 前是師前私請。今復像前正請也。私請須三說者。",
    "X39n0703_001:0190b15": "師未聽許。應鄭重故。正請惟一說者。師已聽許。不",
    "X39n0703_001:0190b16": "煩&#x51DF;故。",
    "X39n0703_001:0190b17": "[0190b17] 三白後淨心。",
    "X39n0703_001:0190b18": "[0190b18] 如是請已。專念一境。長養淨心。我今不久當得無盡",
    "X39n0703_001:0190b19": "無量無上大功德藏。即隨思惟如是事義。默然而住。",
    "X39n0703_001:0190b20": "[0190b20] 一境。即現前受戒事境。淨心。即求戒之心也。攝眾",
    "X39n0703_001:0190b21": "生戒。是解脫德。名無盡大功德藏。攝善法戒。是般",
    "X39n0703_001:0190b22": "若德。名無量大功德藏。攝律儀戒。是法身德。名無",
    "X39n0703_001:0190b23": "上大功德藏。又一聚即三聚故無盡。三聚即一聚",
    "X39n0703_001:0190b24": "故無量。最尊最貴。不可思議故無上。",
    "X39n0703_001:0190c01": "[0190c01] 二授法者白又二。初審問。二啟白。[0190c01] 今初。",
    "X39n0703_001:0190c02": "[0190c02] 爾時有智有力菩薩。於彼能行正行菩薩。以無亂心。",
    "X39n0703_001:0190c03": "若坐若立。而作是言。汝如是名善男子聽。汝是菩薩",
    "X39n0703_001:0190c04": "不。彼應答言是。發菩提願未。應答言已發。自此已後。",
    "X39n0703_001:0190c05": "應作是言。汝如是名善男子聽。汝等今者。欲於我所",
    "X39n0703_001:0190c06": "受諸菩薩一切學處。受諸菩薩一切淨戒。謂律儀戒。",
    "X39n0703_001:0190c07": "攝善法戒。饒益有情戒。如是學處。如是淨戒。過去一",
    "X39n0703_001:0190c08": "切菩薩已具。未來一切菩薩當具。普於十方現在一",
    "X39n0703_001:0190c09": "切菩薩今具。於是學處。於是淨戒。過去一切菩薩已",
    "X39n0703_001:0190c10": "學。未來一切菩薩當學。現在一切菩薩今學。汝能受",
    "X39n0703_001:0190c11": "不。答言能受。能授菩薩第二第三。亦如是說。能受菩",
    "X39n0703_001:0190c12": "薩第二第三。亦如是答。",
    "X39n0703_001:0190c13": "[0190c13] 無亂心者。正慧觀察。與菩提心相應。乃能以心印",
    "X39n0703_001:0190c14": "心。不惟口讀文言而已。是中共有三番問答。初須",
    "X39n0703_001:0190c15": "直下承當菩薩之名。不生退屈。二須真實發菩提",
    "X39n0703_001:0190c16": "願。不惟&#x8657;名。三須真實能受能學三聚淨戒。不惟",
    "X39n0703_001:0190c17": "空願也。前二問答止一&#x5FA7;者。意決定故。第三問答",
    "X39n0703_001:0190c18": "須三&#x5FA7;者。貴詳審故。",
    "X39n0703_001:0190c19": "[0190c19] 二啟白。",
    "X39n0703_001:0190c20": "[0190c20] 如是受已。能受菩薩不起於座。能授菩薩對佛像前。",
    "X39n0703_001:0190c21": "普於十方現住諸佛。及諸菩薩。恭敬供養。頂禮雙足。",
    "X39n0703_001:0190c22": "作是白言。仰啟十方無邊無際諸世界中。諸佛菩薩。",
    "X39n0703_001:0190c23": "今於此中。現有某名菩薩。於我某菩薩所。乃至三說",
    "X39n0703_001:0190c24": "受菩薩戒。我為作證。惟願十方無邊無際諸世界中",
    "X39n0703_001:0191a01": "諸佛菩薩。第一真聖。於現不現一切時處一切有情。",
    "X39n0703_001:0191a02": "皆現覺者。於此某名受戒菩薩。亦為作證。第二第三。",
    "X39n0703_001:0191a03": "亦如是說。",
    "X39n0703_001:0191a04": "[0191a04] 能受菩薩不起於座。謂仍前胡跪。以聽授者之啟",
    "X39n0703_001:0191a05": "白也。此之三白。正是授戒羯磨。初羯磨竟。十方世",
    "X39n0703_001:0191a06": "界妙善戒法。繇心業力。悉皆震動。二羯磨竟。十方",
    "X39n0703_001:0191a07": "世界妙善戒法。如雲如&#x8462;。覆受者頂。三羯磨竟。十",
    "X39n0703_001:0191a08": "方世界妙善戒法。從受者頂門。流入身心。充滿正",
    "X39n0703_001:0191a09": "報。盡未來際。永為佛種。",
    "X39n0703_001:0191a10": "[0191a10] 三明其獲益。",
    "X39n0703_001:0191a11": "[0191a11] 如是受戒羯磨畢竟。從此無間。普於十方無邊無際",
    "X39n0703_001:0191a12": "諸世界中現住諸佛。已入大地諸菩薩前。法爾相現。",
    "X39n0703_001:0191a13": "由此表示如是菩薩。已受菩薩所受淨戒爾時十方",
    "X39n0703_001:0191a14": "諸佛菩薩觀是菩薩法爾之相。生起憶念故。正智見",
    "X39n0703_001:0191a15": "轉。由正智見如實覺知某世界中。某名菩薩。(在於)某菩",
    "X39n0703_001:0191a16": "薩所。正受菩薩所受淨戒。一切於此受戒菩薩。如子",
    "X39n0703_001:0191a17": "如弟。生親善意。眷念憐愍。由佛菩薩眷念憐愍。令是",
    "X39n0703_001:0191a18": "菩薩希求善法。倍復增長。無有退減。如是名為受菩",
    "X39n0703_001:0191a19": "薩戒啟白請證。",
    "X39n0703_001:0191a20": "[0191a20] 現前一念心性。本自豎窮橫&#x5FA7;。今能稱性發菩提",
    "X39n0703_001:0191a21": "心。受菩薩戒。則與一切諸佛菩薩心精通&#x8117;。故羯",
    "X39n0703_001:0191a22": "磨一畢。法爾能令諸佛菩薩悉知悉見乃至眷念",
    "X39n0703_001:0191a23": "憐愍加被。使其倍增進也。感應道交。不可思議若",
    "X39n0703_001:0191a24": "此。奈何&#x7FA3;迷不發心耶。初啟白請證竟。",
    "X39n0703_001:0191b01": "[0191b01] 二正授戒法四。初明戒相。二明犯相。三簡異小",
    "X39n0703_001:0191b02": "乘。四結歎功勝。[0191b02] 初又三。初標徵。二別釋。三結",
    "X39n0703_001:0191b03": "成。[0191b03] 今初。",
    "X39n0703_001:0191b04": "[0191b04] 若諸菩薩住戒律儀。有其四種他勝處法。何等為四。",
    "X39n0703_001:0191b05": "[0191b05] 他勝處法者。智慧為自。煩惱為他。佛法為自。魔力",
    "X39n0703_001:0191b06": "為他。發心受菩薩戒。本欲摧伏魔軍。破煩惱賊。今",
    "X39n0703_001:0191b07": "犯此戒。反被煩惱所勝。亦為魔力所勝也。然梵網",
    "X39n0703_001:0191b08": "具明十重。今秖列後四者。凡有三義。一者殺盜婬",
    "X39n0703_001:0191b09": "妄。名為根本戒法。無論在家出家沙彌比丘。欲受",
    "X39n0703_001:0191b10": "此菩薩戒者。必已先受五戒十戒。及具戒等。何勞",
    "X39n0703_001:0191b11": "更宣。今但申明上弘下化。增上律儀而已。二者根",
    "X39n0703_001:0191b12": "本戒法。七眾設犯。不通懺悔。縱令大乘許其懺悔。",
    "X39n0703_001:0191b13": "須見好相。今此四戒。若&#x8F2D;中品纏犯。止須懺除。上",
    "X39n0703_001:0191b14": "品纏犯。猶容重受。故不可以根本四戒。相濫同也。",
    "X39n0703_001:0191b15": "三者菩薩之行。或順或逆。方便甚多。故殺盜婬妄。",
    "X39n0703_001:0191b16": "容有開遮。惟此四戒。隨於一一方所。一一趣中。悉",
    "X39n0703_001:0191b17": "不得犯。故獨明之。",
    "X39n0703_001:0191b18": "[0191b18] 二別釋即為四。第一讚毀他戒。",
    "X39n0703_001:0191b19": "[0191b19] 若諸菩薩。為欲貪求利養恭敬。自讚毀他。是名第一",
    "X39n0703_001:0191b20": "他勝處法。",
    "X39n0703_001:0191b21": "[0191b21] 瞋毀尚輕。貪讚乃重。讚毀合行。令人&#x758E;他親己。豈",
    "X39n0703_001:0191b22": "菩薩之心哉。",
    "X39n0703_001:0191b23": "[0191b23] 第二慳惜財法戒。",
    "X39n0703_001:0191b24": "[0191b24] 若諸菩薩。現有資財。性慳財故。有苦有貧無依無怙",
    "X39n0703_001:0191c01": "正求財者。來現在前。不起哀愍。而修慧捨。此求法者。",
    "X39n0703_001:0191c02": "來現在前。性慳法故。雖現有法。而不捨施。是名第二",
    "X39n0703_001:0191c03": "他勝處法。",
    "X39n0703_001:0191c04": "[0191c04] 財法二施。菩薩正務。現有資財。揀非無財。貧苦無",
    "X39n0703_001:0191c05": "怙。揀非不應求者。此而不施。無慧甚矣。為菩提故",
    "X39n0703_001:0191c06": "勤行布施。不住於相。名為慧捨也。正求法者。揀非",
    "X39n0703_001:0191c07": "不求。雖現有法。揀非無法。此而不捨。安用知法耶。",
    "X39n0703_001:0191c08": "[0191c08] 第三瞋不受悔戒。",
    "X39n0703_001:0191c09": "[0191c09] 若諸菩薩。長養如是種類忿纏。由是因緣。不惟發起",
    "X39n0703_001:0191c10": "麤言便息。由忿蔽故。加以手足塊石刀杖。捶打傷害",
    "X39n0703_001:0191c11": "損惱有情。內懷猛利忿恨意樂。有所違犯。他來諫謝。",
    "X39n0703_001:0191c12": "不受不忍。不捨怨結。是名第三他勝處法。",
    "X39n0703_001:0191c13": "[0191c13] 一念瞋心起。百萬障門開。況可捶打損惱。況可懺",
    "X39n0703_001:0191c14": "猶不受乎。既已隔絕眾生。菩提願力安在。",
    "X39n0703_001:0191c15": "[0191c15] 第四說相似法戒。",
    "X39n0703_001:0191c16": "[0191c16] 若諸菩薩。謗菩薩藏。愛樂宣說。開示建立像似正法。",
    "X39n0703_001:0191c17": "於像似法。或自信解。或隨他轉。是名第四他勝處法。",
    "X39n0703_001:0191c18": "[0191c18] 真實正法。決與一印三印相應。像似正法。則似是",
    "X39n0703_001:0191c19": "而非。決與愛見二網相應。說此像似之法。即名謗",
    "X39n0703_001:0191c20": "菩薩藏。&#x8462;不必排撥毀呰而後為謗法也。舊已流",
    "X39n0703_001:0191c21": "通。重為舉揚名宣說。闡擴輔翼。令使增廣名開示。",
    "X39n0703_001:0191c22": "自創新談。別陳宗旨名建立。自信解者。即是邪師。",
    "X39n0703_001:0191c23": "隨他轉者。即邪弟子。邪正不辨。則弘法者盡皆謗",
    "X39n0703_001:0191c24": "法者耳。可不悲夫。",
    "X39n0703_001:0192a01": "[0192a01] 三結成。",
    "X39n0703_001:0192a02": "[0192a02] 如是名為菩薩四種他勝處法。",
    "X39n0703_001:0192a03": "[0192a03] 名為菩薩他勝處者。正顯不與小乘共也。若殺盜",
    "X39n0703_001:0192a04": "婬妄。則大小乘共。名為根本戒矣。初明戒相竟。",
    "X39n0703_001:0192a05": "[0192a05] 二明犯相二。初出過。二簡別。[0192a05] 今初。",
    "X39n0703_001:0192a06": "[0192a06] 菩薩於四他勝處法。隨犯四種。況犯一切。不復堪能",
    "X39n0703_001:0192a07": "於現法中。增長攝受廣大菩提資糧。不復堪能於現",
    "X39n0703_001:0192a08": "法中。意樂清淨。是即名為相似菩薩。非真菩薩。",
    "X39n0703_001:0192a09": "[0192a09] 隨犯四種。言四中隨犯其一也。況犯一切。言具犯",
    "X39n0703_001:0192a10": "四種也。現法。即現在一生。廣大菩提資糧。即六度",
    "X39n0703_001:0192a11": "萬行等。意樂清淨。即菩薩淨心地也。",
    "X39n0703_001:0192a12": "[0192a12] 二簡別。",
    "X39n0703_001:0192a13": "[0192a13] 菩薩若用&#x8F2D;中品纏。毀犯四種他勝處法。不捨菩薩",
    "X39n0703_001:0192a14": "淨戒律儀。上品纏犯。即名為捨。若諸菩薩。毀犯四種",
    "X39n0703_001:0192a15": "他勝處法。數數現行。都無慚愧。深生愛樂。見是功德。",
    "X39n0703_001:0192a16": "當知說名上品纏犯。",
    "X39n0703_001:0192a17": "[0192a17] 纏即十纏。一瞋。二覆。三睡。四眠。五掉。六悔。七嫉。八",
    "X39n0703_001:0192a18": "慳。九無慚。十無愧。各有下中上品。&#x8F2D;即下品也。下",
    "X39n0703_001:0192a19": "品中品十纏犯戒。不名失戒。上品纏犯。便為失戒",
    "X39n0703_001:0192a20": "捨即失也。數數現行以下。重釋上品纏犯之相。二",
    "X39n0703_001:0192a21": "明犯相竟。",
    "X39n0703_001:0192a22": "[0192a22] 三簡異小乘二。初明不失。二明失已容受。[0192a22] 今",
    "X39n0703_001:0192a23": "初。",
    "X39n0703_001:0192a24": "[0192a24] 非諸菩薩暫一現行他勝處法。便捨菩薩淨戒律儀。",
    "X39n0703_001:0192b01": "如諸苾&#x84AD;犯他勝處法。即便棄捨別解脫戒。",
    "X39n0703_001:0192b02": "[0192b02] 苾&#x84AD;。即比丘。梵音楚夏耳。比丘戒法。專藉外緣。故",
    "X39n0703_001:0192b03": "易失。菩薩戒法。繇菩提心所感。故難失也。又比丘",
    "X39n0703_001:0192b04": "他勝處法。是婬盜殺妄。故一犯永失。菩薩他勝處",
    "X39n0703_001:0192b05": "法。是毀慳瞋謗。故偶犯仍未失也。別解脫者。梵名",
    "X39n0703_001:0192b06": "波羅提木叉。",
    "X39n0703_001:0192b07": "[0192b07] 二明失已容受。",
    "X39n0703_001:0192b08": "[0192b08] 若諸菩薩。由此毀犯。棄捨菩薩淨戒律儀。於現法中。",
    "X39n0703_001:0192b09": "堪任更受。非不堪任。如苾&#x84AD;住別解脫戒。犯他勝法。",
    "X39n0703_001:0192b10": "於現法中。不任更受。",
    "X39n0703_001:0192b11": "[0192b11] 由此毀犯。謂上品纏犯也。縱令失戒。猶許更受。故",
    "X39n0703_001:0192b12": "不同小乘也。然復應知以上品纏。犯此毀慳瞋謗",
    "X39n0703_001:0192b13": "四戒。但失菩薩戒。不失比丘戒。故設懺悔。仍任更",
    "X39n0703_001:0192b14": "受。若犯殺盜婬妄四戒。則既失比丘戒。并失菩薩",
    "X39n0703_001:0192b15": "戒。不任更受。雖依梵網懺悔。得見好相。止許作菩",
    "X39n0703_001:0192b16": "薩優婆塞。或作菩薩沙彌。終不得作菩薩比丘矣。",
    "X39n0703_001:0192b17": "三簡異小乘竟。",
    "X39n0703_001:0192b18": "[0192b18] 四結歎功勝二。初明勝。二例明。[0192b18] 今初。",
    "X39n0703_001:0192b19": "[0192b19] 如是菩薩所受淨戒。於餘一切所受淨戒最勝最上。",
    "X39n0703_001:0192b20": "無量無邊大功德藏之所隨逐。第一最上善心意樂",
    "X39n0703_001:0192b21": "之所發起。普能除滅於一切有情一切種惡行。",
    "X39n0703_001:0192b22": "[0192b22] 餘一切所受淨戒。指八戒五戒十戒具戒等。以此",
    "X39n0703_001:0192b23": "種種淨戒。無不從菩薩淨戒海中流出。無不還歸",
    "X39n0703_001:0192b24": "菩薩淨戒海中。故惟此戒為最勝最上。乃總歎也。",
    "X39n0703_001:0192c01": "大功德藏之所隨逐。歎其所獲勝益。第一意樂之",
    "X39n0703_001:0192c02": "所發起。歎其因地勝心。普能除滅一切惡行。歎其",
    "X39n0703_001:0192c03": "滅罪勝力。",
    "X39n0703_001:0192c04": "[0192c04] 二例明。",
    "X39n0703_001:0192c05": "[0192c05] 一切別解脫律儀。於此菩薩律儀戒。百分不及一。千",
    "X39n0703_001:0192c06": "分不及一。數分計分算分喻分。乃至鄔波尼殺曇分",
    "X39n0703_001:0192c07": "亦不及一。攝受一切大功德故。",
    "X39n0703_001:0192c08": "[0192c08] 一切別解脫律儀。亦指八戒乃至具戒言之。鄔波",
    "X39n0703_001:0192c09": "尼殺曇。此翻近少。謂微塵是色之近少分也。大文",
    "X39n0703_001:0192c10": "二正授戒法竟。",
    "X39n0703_001:0192c11": "[0192c11] 三總結畢儀。",
    "X39n0703_001:0192c12": "[0192c12] 如是已作受菩薩戒羯磨等事。授受菩薩俱起。供養",
    "X39n0703_001:0192c13": "普於十方無邊無際。諸世界中諸佛菩薩。頂禮雙足。",
    "X39n0703_001:0192c14": "恭敬而退。",
    "X39n0703_001:0192c15": "[0192c15] 此總結啟白請證。及正授戒法之後。應各運心普",
    "X39n0703_001:0192c16": "供養也。",
    "X39n0703_001:0192c17": "[0192c17] 四揀擇非器二。初不從受。二不為說。[0192c17] 今初。",
    "X39n0703_001:0192c18": "[0192c18] 又諸菩薩。不從一切諸聰慧者求受菩薩所受淨戒",
    "X39n0703_001:0192c19": "無淨信者。不應從受。謂於如是所受淨戒。初無信解。",
    "X39n0703_001:0192c20": "不能趣入。不善思惟。有慳貪者。慳貪蔽者。有大欲者。",
    "X39n0703_001:0192c21": "無喜足者。不應從受。毀淨戒者。於諸學處無恭敬者。",
    "X39n0703_001:0192c22": "於戒律儀有慢緩者。不應從受。有忿恨者。多不忍者。",
    "X39n0703_001:0192c23": "於他違犯不堪耐者。不應從受。有懶惰者。有懈怠者。",
    "X39n0703_001:0192c24": "多分耽著。日夜睡眠。樂倚樂臥。樂好合徒侶樂嬉談",
    "X39n0703_001:0193a01": "者。不應從受。心散亂者。下至不能[愨-心+牛]牛乳頃善心一",
    "X39n0703_001:0193a02": "緣住修習者。不應從受。有闇昧者。愚癡類者。極劣心",
    "X39n0703_001:0193a03": "者。誹謗菩薩素怛纜藏及摩怛迦者。不應從受。",
    "X39n0703_001:0193a04": "[0193a04] 此明菩薩法師應須揀擇根器。不可妄順人求而",
    "X39n0703_001:0193a05": "使其&#x8F19;受也。&#x8462;此菩薩淨戒。乃是諸聰慧者之所",
    "X39n0703_001:0193a06": "求受。今彼既無淨信。乃至誹謗經論。何堪受此戒",
    "X39n0703_001:0193a07": "耶。文中略列二十二類。一無淨信。所謂不能趣入。",
    "X39n0703_001:0193a08": "不善思惟。二有慳貪。三慳貪增上戒蔽。四有大欲。",
    "X39n0703_001:0193a09": "五無喜足。六毀淨戒。謂隨於所受八戒五戒十戒",
    "X39n0703_001:0193a10": "具戒既有毀犯。未經懺悔得好相者。皆為遮障。七",
    "X39n0703_001:0193a11": "不恭敬學處。八有慢緩。既於八戒至具戒等尚不",
    "X39n0703_001:0193a12": "不恭慢緩。何堪受此增上大戒。九有忿恨。十多不",
    "X39n0703_001:0193a13": "忍。十一不堪耐他違犯。十二懶惰而不勇猛。十三",
    "X39n0703_001:0193a14": "懈怠而不精進。十四多分有所耽著。十五睡眠倚",
    "X39n0703_001:0193a15": "臥。十六樂合徒眾。十七樂於嬉談。十八散亂。不能",
    "X39n0703_001:0193a16": "善心一緣。十九闇昧。二十愚癡。二十一極劣心。二",
    "X39n0703_001:0193a17": "十二誹謗經論。如此諸人。決定不能被弘誓鎧。趣",
    "X39n0703_001:0193a18": "向菩提。故皆不應從受也。[愨-心+牛]。音遘。取牛乳頃。明其",
    "X39n0703_001:0193a19": "至暫。素怛纜。即修多羅。此云契經。摩怛迦。即摩怛",
    "X39n0703_001:0193a20": "理進。解現上文。梵網不許揀擇種姓。今文特令揀",
    "X39n0703_001:0193a21": "擇根器。影略互成。不可不知。",
    "X39n0703_001:0193a22": "[0193a22] 二不為說。",
    "X39n0703_001:0193a23": "[0193a23] 又諸菩薩。於受菩薩戒律儀法。雖已具足受持究竟。",
    "X39n0703_001:0193a24": "而於毀謗菩薩藏者無信有情。終不率爾宣示開悟。",
    "X39n0703_001:0193b01": "所以者何。為其聞已。不能信解。大無知障之所覆蔽。",
    "X39n0703_001:0193b02": "便生誹謗。由誹謗故。如住菩薩淨戒律儀。成就無量",
    "X39n0703_001:0193b03": "大功德藏。彼誹謗者。亦為無量大罪業藏之所隨逐。",
    "X39n0703_001:0193b04": "乃至一切惡言惡見及惡思惟未永棄捨。終不免離。",
    "X39n0703_001:0193b05": "[0193b05] 菩薩說法。貴在觀機。若見有情。於此淨戒能生信",
    "X39n0703_001:0193b06": "樂。則應宣示開悟。令其發起受戒之心。故梵網有",
    "X39n0703_001:0193b07": "不化眾生之戒。然大須隨時思察。豈容率爾妄宣。",
    "X39n0703_001:0193b08": "反令眾生墮罪業耶。當知彼經此論。亦互成也。已",
    "X39n0703_001:0193b09": "上大科初明從師受竟。",
    "X39n0703_001:0193b10": "[0193b10] 二明像前受。",
    "X39n0703_001:0193b11": "[0193b11] 若諸菩薩。欲受菩薩淨戒律儀。若不會遇具足功德",
    "X39n0703_001:0193b12": "補特伽羅。爾時應對如來像前。自受菩薩淨戒律儀。",
    "X39n0703_001:0193b13": "應如是受。偏袒右肩。右膝著地。作如是言。我如是名。",
    "X39n0703_001:0193b14": "仰啟十方一切如來。已入大地諸菩薩眾。我今欲於",
    "X39n0703_001:0193b15": "十方世界佛菩薩所。誓受一切菩薩學處。誓受一切",
    "X39n0703_001:0193b16": "菩薩淨戒。謂律儀戒。攝善法戒。饒益有情戒。如是學",
    "X39n0703_001:0193b17": "處。如是淨戒。過去一切菩薩已具。未來一切菩薩當",
    "X39n0703_001:0193b18": "具普於十方現在一切菩薩今具。於是學處。於是淨",
    "X39n0703_001:0193b19": "戒。過去一切菩薩已學。未來一切菩薩當學。普於十",
    "X39n0703_001:0193b20": "方現在一切菩薩今學。第二第三。亦如是說。說已應",
    "X39n0703_001:0193b21": "起。所餘一切。如前應知。",
    "X39n0703_001:0193b22": "[0193b22] 補特伽羅。此翻有情。具足功德。謂已發大願。有智",
    "X39n0703_001:0193b23": "有力。於語表義能授能開等也。審訪不得。方許像",
    "X39n0703_001:0193b24": "前自受。若遇明師而不從受。非癡即慢矣。梵網制",
    "X39n0703_001:0193c01": "令求見好相。此中但貴發菩提心。今人設欲自誓",
    "X39n0703_001:0193c02": "受戒。大須自斟酌也。仰啟十方等。即是三羯磨文。",
    "X39n0703_001:0193c03": "所餘一切如前應知。謂法爾相現。及四重法等。已",
    "X39n0703_001:0193c04": "上受戒羯磨第一竟。",
    "X39n0703_001:0193c05": "[0193c05] 懺罪羯磨第二又分為二。初誡令勿犯。二設犯",
    "X39n0703_001:0193c06": "應懺。[0193c06] 今初。",
    "X39n0703_001:0193c07": "[0193c07] 若諸菩薩。從他正受戒律儀已。由善清淨求。學意樂。",
    "X39n0703_001:0193c08": "菩提意樂。饒益一切有情意樂。生起最極尊重恭敬。",
    "X39n0703_001:0193c09": "從初專精。不應違犯。",
    "X39n0703_001:0193c10": "[0193c10] 或初師前。或於像前。皆名從他正受。善清淨求學",
    "X39n0703_001:0193c11": "意樂。約攝律儀戒言之。菩提意樂。約攝善法戒言",
    "X39n0703_001:0193c12": "之。饒益一切有情意樂。約攝眾生戒言之。從初受",
    "X39n0703_001:0193c13": "已。即應專一精純。恒時護持。護持此戒。不令違犯。",
    "X39n0703_001:0193c14": "即便具足三聚功德也。",
    "X39n0703_001:0193c15": "[0193c15] 二設犯應懺又二。初總誡疾除。二別示二懺。",
    "X39n0703_001:0193c16": "[0193c16] 今初。",
    "X39n0703_001:0193c17": "[0193c17] 設有違犯。即應如法疾疾悔除。令得還淨。",
    "X39n0703_001:0193c18": "[0193c18] 有犯不悔。則日夜增長罪惡。故應疾疾除之。欲除",
    "X39n0703_001:0193c19": "其罪而不能如法。罪亦不除。故先誡令如法也。譬",
    "X39n0703_001:0193c20": "如淨衣。偶觸汙穢。速以&#x7070;水洗浣。乃可還淨。不用",
    "X39n0703_001:0193c21": "&#x7070;水。臭氣不滅。停待時日。臭氣亦難除矣。",
    "X39n0703_001:0193c22": "[0193c22] 二別示二懺又二。初對首懺。二自誓懺。[0193c22] 初又",
    "X39n0703_001:0193c23": "二。初明所對之人。二明懺法差別。[0193c23] 今初。",
    "X39n0703_001:0193c24": "[0193c24] 如是菩薩一切違犯。當知皆是惡作所攝。應向有力。",
    "X39n0703_001:0194a01": "於語表業能覺能授。小乘大乘補特伽羅。發露懺悔。",
    "X39n0703_001:0194a02": "[0194a02] 一切違犯。通指此中四重。及戒本中四十一輕而",
    "X39n0703_001:0194a03": "言之也。比丘戒法。局在僧輪。故詳列五篇七聚。名",
    "X39n0703_001:0194a04": "為秘法。菩薩戒法。通於七眾。故一切違犯。均名惡",
    "X39n0703_001:0194a05": "作。但有可悔不可悔若輕若重之殊耳。受戒必須",
    "X39n0703_001:0194a06": "大乘法師。懺悔不拘小乘大乘者。以小乘比丘。亦",
    "X39n0703_001:0194a07": "是住持僧寶。堪為菩薩滅罪故也。",
    "X39n0703_001:0194a08": "[0194a08] 二明懺法差別又三。初懺上品纏犯。二懺中品",
    "X39n0703_001:0194a09": "纏犯。三懺下品纏犯。及餘違犯。[0194a09] 今初。",
    "X39n0703_001:0194a10": "[0194a10] 若諸菩薩。以上品纏。違犯如上他勝處法。失戒律儀。",
    "X39n0703_001:0194a11": "應當更受。",
    "X39n0703_001:0194a12": "[0194a12] 如上他勝處法。即指毀慳瞋謗四戒而言之也。故",
    "X39n0703_001:0194a13": "雖失戒。猶許更受。若犯殺盜婬妄。則須求見好相",
    "X39n0703_001:0194a14": "矣。",
    "X39n0703_001:0194a15": "[0194a15] 二懺中品纏犯。",
    "X39n0703_001:0194a16": "[0194a16] 若中品纏。違犯如是他勝處法。應對於三補特伽羅。",
    "X39n0703_001:0194a17": "或過是數。應如發露除惡作法。先當稱述所犯事名。",
    "X39n0703_001:0194a18": "應作是說。長老專志。或言大德。我如是名。違越菩薩",
    "X39n0703_001:0194a19": "毗柰耶法。如前稱事。犯惡作罪。餘如苾&#x84AD;發露悔滅。",
    "X39n0703_001:0194a20": "惡作罪法。應如是說。",
    "X39n0703_001:0194a21": "[0194a21] 餘如苾&#x84AD;等者。應言。長老一心念。我某甲。犯某甲",
    "X39n0703_001:0194a22": "罪。今從長老懺悔。不敢覆藏。懺悔則安樂。不懺悔",
    "X39n0703_001:0194a23": "不安樂。憶念犯發露。知而不覆藏。長老憶念我清",
    "X39n0703_001:0194a24": "淨戒身。具足清淨布薩。如是三說。彼應語言。自責",
    "X39n0703_001:0194b01": "汝心。應生厭離。答言。爾。又若對三有情懺悔者。彼",
    "X39n0703_001:0194b02": "犯罪人。既至三有情邊說罪事已。於此三有情中。",
    "X39n0703_001:0194b03": "隨一受懺悔者。應先問餘二有情言。若長老聽我",
    "X39n0703_001:0194b04": "受某甲菩薩懺者。我當受。二人應答言。可爾。然後",
    "X39n0703_001:0194b05": "受其懺悔。若對過三人數懺悔。即是對僧。應往僧",
    "X39n0703_001:0194b06": "中偏袒。脫屣。禮僧足。胡跪合掌。如是白。大德僧聽。",
    "X39n0703_001:0194b07": "我某甲。犯某甲罪。今從僧乞懺悔。如是三說。是中",
    "X39n0703_001:0194b08": "隨一受懺者應作白言。大德僧聽。此某甲菩薩。犯",
    "X39n0703_001:0194b09": "某甲罪。今從僧懺悔。若僧時到。僧忍聽。我受某甲",
    "X39n0703_001:0194b10": "菩薩懺。白如是。白已。犯罪者方陳懺辭。乃至。語言",
    "X39n0703_001:0194b11": "自責汝心。應生厭離。犯罪者答言爾。",
    "X39n0703_001:0194b12": "[0194b12] 三懺下品纏犯。及餘違犯。",
    "X39n0703_001:0194b13": "[0194b13] 若下品纏。違犯如上他勝處法。及餘違犯。應對於一",
    "X39n0703_001:0194b14": "補特伽羅發露。悔法當知如前。",
    "X39n0703_001:0194b15": "[0194b15] 餘違犯。即戒本經中四十一輕。亦名眾多犯。亦名",
    "X39n0703_001:0194b16": "輕垢罪也。初對首懺竟。",
    "X39n0703_001:0194b17": "[0194b17] 二自誓懺。",
    "X39n0703_001:0194b18": "[0194b18] 若無隨順補特伽羅可對發露。悔除所犯。爾時菩薩",
    "X39n0703_001:0194b19": "以淨意樂。起自誓心。我當決定防護當來。終不重犯。",
    "X39n0703_001:0194b20": "如是於犯還出還淨。",
    "X39n0703_001:0194b21": "[0194b21] 隨順補特伽羅。謂隨順小乘大乘正法。於語表業",
    "X39n0703_001:0194b22": "能覺能授者也。不應向未受戒人懺悔。亦不應向",
    "X39n0703_001:0194b23": "有違犯人懺悔。故設無清淨大小乘人。但可自誓",
    "X39n0703_001:0194b24": "而已。自誓誠切。則罪還出而戒還淨矣。已上懺罪",
    "X39n0703_001:0194c01": "羯磨第二竟。",
    "X39n0703_001:0194c02": "[0194c02] 得捨差別第三又分為二。初明捨戒差別。二明",
    "X39n0703_001:0194c03": "得戒差別。[0194c03] 今初。",
    "X39n0703_001:0194c04": "[0194c04] 略由二緣。捨諸菩薩淨戒律儀。一者棄捨無上正等",
    "X39n0703_001:0194c05": "菩提大願。二者現行上品纏犯他勝處法。",
    "X39n0703_001:0194c06": "[0194c06] 捨戒。即失戒也。先發無上正等菩提大願。乃得受",
    "X39n0703_001:0194c07": "戒。今既棄捨此願。則戒亦隨失。此一緣也。上品纏",
    "X39n0703_001:0194c08": "犯他勝處法。此二緣也。然或重發大願。如法悔除。",
    "X39n0703_001:0194c09": "仍可重受。",
    "X39n0703_001:0194c10": "[0194c10] 次明得戒差別又二。初明盡未來永得。一釋轉",
    "X39n0703_001:0194c11": "生重受疑。[0194c11] 今初。",
    "X39n0703_001:0194c12": "[0194c12] 若諸菩薩。雖復轉身&#x5FA7;十方界。在在生處。不捨菩薩",
    "X39n0703_001:0194c13": "淨戒律儀。由是菩薩不捨無上菩提大願。亦不現行",
    "X39n0703_001:0194c14": "上品纏犯他勝處法。",
    "X39n0703_001:0194c15": "[0194c15] 八關戒法。局在一日一夜。五戒十戒具戒。局在盡",
    "X39n0703_001:0194c16": "壽。惟此菩薩戒法。一得永得。直至盡未來時。若無",
    "X39n0703_001:0194c17": "退心犯重二緣。終不捨失也。",
    "X39n0703_001:0194c18": "[0194c18] 二釋轉生重受疑。",
    "X39n0703_001:0194c19": "[0194c19] 若諸菩薩。轉受餘生。忘失本念。值遇善友。為欲覺悟",
    "X39n0703_001:0194c20": "菩薩戒念。雖數重受。而非新受。亦不新得。",
    "X39n0703_001:0194c21": "[0194c21] 無作戒體。一發之後。永為佛種。縱令轉生忘失。然",
    "X39n0703_001:0194c22": "既無退心犯重二緣。當知戒體仍在。雖數數重受。",
    "X39n0703_001:0194c23": "但令覺悟而已。豈名新受新得哉。"
}