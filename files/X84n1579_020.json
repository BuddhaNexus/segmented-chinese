{
    "X84n1579_020:0144c11": "續指月錄卷二十",
    "X84n1579_020:0144c13": "  六祖下三十五世",
    "X84n1579_020:0144c14": "曹洞宗",
    "X84n1579_020:0144c15": "北京大覺慈舟方念禪師[0144c15] 別號清涼。唐縣人。族姓楊。",
    "X84n1579_020:0144c16": "年十歲。矢願出家。投金臺廣德大慈老宿披剃。自念",
    "X84n1579_020:0144c17": "生死事大。受具參方。初遊講席。博探性相宗旨。於暹",
    "X84n1579_020:0144c18": "禮二法師座下。為唱導之師。一日偶聽古道法主講",
    "X84n1579_020:0144c19": "楞嚴經。至七處徵心處。頓悟緣生不實。法海深遠。乃",
    "X84n1579_020:0144c20": "心自愧赧。腰包直上少林。參幻休潤和尚於立雪庭。",
    "X84n1579_020:0144c21": "禮拜次。潤問甚處來。師曰。北方來。潤曰。北方道法。與",
    "X84n1579_020:0144c22": "此方如何。師曰。水分千派。流出一源。潤曰。恁麼則何",
    "X84n1579_020:0144c23": "用到此。師曰。流出一源。水分千派。潤可之。即命典維",
    "X84n1579_020:0144c24": "那(余集生云。二大老驀地相逢。如馬伏波陳師反正俱妙。似孫武子用兵進退合宜。如龍插翼。似虎帶",
    "X84n1579_020:0145a01": "角。直是攖他不得近他不得。然雖如此。回互處各見機宜。畢竟茫無涯畔。若據明眼人看來。各與拄杖三十。何",
    "X84n1579_020:0145a02": "故&#x807B;。急須著眼看仙人。莫看仙人掌中扇)○一日師至五乳峰前。隨喜初",
    "X84n1579_020:0145a03": "祖達摩大師九年面壁處。忽然契悟從上大法。亟詣",
    "X84n1579_020:0145a04": "潤方丈呈偈曰。五乳峰前。好箇消息。大小石頭。塊塊",
    "X84n1579_020:0145a05": "著地。潤即為印證。囑曰。從上佛祖。以自己所證。遞相",
    "X84n1579_020:0145a06": "承襲。欲令一切眾生知有此事。余得之小山先師十",
    "X84n1579_020:0145a07": "餘年矣。今將從上佛祖心印源流。付囑於汝。汝當上",
    "X84n1579_020:0145a08": "體佛祖之心為心。以續慧命。證燈相繼。毋令喪失。然",
    "X84n1579_020:0145a09": "雖如是尚宜晦跡林泉。乘時而出。師禮拜受囑。潤復",
    "X84n1579_020:0145a10": "付以偈曰。無上涅槃心。佛祖相傳付。吾今授受時。雲",
    "X84n1579_020:0145a11": "淨風頭露○師掩關五臺。晝則一食。夜則孤坐。久之。",
    "X84n1579_020:0145a12": "自念差別智不可不明。乃肆遊諸方。一切苦行。人所",
    "X84n1579_020:0145a13": "頞蹙者。師皆身親歷。後至石城。精厲過分。雙目忽盲。",
    "X84n1579_020:0145a14": "師曰。幻身非有。病從何來。將身心一時放下。硬坐七",
    "X84n1579_020:0145a15": "日。雙目復明○南遊普陀歸。由越之止風塗。眾請說",
    "X84n1579_020:0145a16": "法。湛然澄公來參。師問止風塗向青山近。越王城畔",
    "X84n1579_020:0145a17": "滄海遙時如何。澄曰。月穿滄海破。波斯不展眉。師復",
    "X84n1579_020:0145a18": "舉洞上宗旨。逐一問澄。澄乃說偈呈似曰。五位君臣",
    "X84n1579_020:0145a19": "切要知。箇中何必待思惟。石女慣弄無針線。木偶能",
    "X84n1579_020:0145a20": "提化外機。井底紅塵騰靄靄。山頭白浪滾飛飛。誕生",
    "X84n1579_020:0145a21": "本是無功用。不覺天然得帝畿。師閱曰。語句&#x7DDC;密。不",
    "X84n1579_020:0145a22": "落終始。真當家種草也。遂召入室印證曰。汝後開兩",
    "X84n1579_020:0145a23": "片唇皮。截斷天下人舌頭有分在。即付偈曰。曹源一",
    "X84n1579_020:0145a24": "滴水。佛祖相分付。至今授受時。大地為甘露。咄。五乳",
    "X84n1579_020:0145b01": "峰頭無鏃箭。射得南方半箇兒○師應請。住禾之東",
    "X84n1579_020:0145b02": "塔。豫之雲居匡廬。後欲投老臺山。越中緇白。力挽師",
    "X84n1579_020:0145b03": "歸寶林道場。(汰如河法師續高僧傳稱師為清涼國師後身)示寂後。法嗣湛",
    "X84n1579_020:0145b04": "然澄公。迎龕塔於顯聖南山之麓(幻林潤嗣)。",
    "X84n1579_020:0145b05": "嵩山少室無言正道禪師[0145b05] 豫章新建胡氏子。投上藍",
    "X84n1579_020:0145b06": "寺薙染。年十五。遇知休老宿。指示禪要。遂從休遊憩",
    "X84n1579_020:0145b07": "南嶽淨瓶崖。朝夕參叩。休曰。欲究明此事。須將宗教",
    "X84n1579_020:0145b08": "葛藤穿過始得。指參遜庵昂。昂語休曰。無言足稱法",
    "X84n1579_020:0145b09": "器。切不可以一知半解。入渠胸臆。第令南詢。自參自",
    "X84n1579_020:0145b10": "悟。休指張拙頌。勘其履踐。師曰。真如尚不可為。何頌",
    "X84n1579_020:0145b11": "之有。休指往少室參幻休潤禪師。潤上堂。師問如何",
    "X84n1579_020:0145b12": "是洞上宗風。潤曰。月下三花樹。峰前雙桂枝。師曰。和",
    "X84n1579_020:0145b13": "尚還別有否。潤曰。惟此一事實。無二亦無三。師言下",
    "X84n1579_020:0145b14": "大悟。即呈偈曰。雲攢絕頂。月鎖幽巖。石人撫掌。木女",
    "X84n1579_020:0145b15": "舒顏。潤頷之。乃印以偈曰。無言的旨不離言。玄唱玄",
    "X84n1579_020:0145b16": "提妙絕玄。今日單傳親印授。他年雙桂利人天○萬",
    "X84n1579_020:0145b17": "歷庚寅。嵩山四眾。請住少室祖庭。周籓國主。迎師說",
    "X84n1579_020:0145b18": "法。主大開悟。汝寧王聞之。亦迎師至。世子病足。倚杖",
    "X84n1579_020:0145b19": "而視。師乃引之周行七轉。汗流如注。而足即瘳○僧",
    "X84n1579_020:0145b20": "問外道問世尊曰。不問有言。不問無言。世尊良久。意",
    "X84n1579_020:0145b21": "旨如何。師曰。動容揚古路。不墮悄然機○問如何是",
    "X84n1579_020:0145b22": "新年頭佛法。師豎拂曰。會麼。曰不會。師曰。來年更有",
    "X84n1579_020:0145b23": "新條在。不假重重為指陳○老宿問如何是無言。師",
    "X84n1579_020:0145b24": "曰。四時行焉。一老宿又問如何是無言。師曰。百物生",
    "X84n1579_020:0145c01": "焉。師機鋒敏捷。襟懷平實。後逝寂。塔於少室祖塋(幻休",
    "X84n1579_020:0145c02": "潤嗣)。",
    "X84n1579_020:0145c03": "內丘智空了睿禪師[0145c03] 本邑張氏子。弱冠出家。禮羅漢",
    "X84n1579_020:0145c04": "覺公祝髮。初事蓬山天然禪師。次歷燕都。&#x5FA7;訪禪伯。",
    "X84n1579_020:0145c05": "靡不升堂入室。深造其閫奧。復聞鄴下古風和尚。開",
    "X84n1579_020:0145c06": "法於真定舍利。摳衣座下。決擇六載。已而又值豫章",
    "X84n1579_020:0145c07": "大千潤和尚主少林。結同志五人往謁。潤一見。以大",
    "X84n1579_020:0145c08": "器期之。許入室。凡室中徵詰。皆迎刃而解。服勤五載。",
    "X84n1579_020:0145c09": "方領衣法頂像歸里。京城衲子。恭就廣慈蘭若。請師",
    "X84n1579_020:0145c10": "開法○僧問懷才抱德來時。和尚如何相見。師曰。看",
    "X84n1579_020:0145c11": "君好似南陽隱。不待茅廬三請來。僧曰。知音有幾人。",
    "X84n1579_020:0145c12": "師曰。還記得梁甫吟也無。僧無語。師曰。蝦蟆打鼓蚓",
    "X84n1579_020:0145c13": "吹簫○師名振長安。列剎相望。禮聘開法。日無&#x8657;席。",
    "X84n1579_020:0145c14": "後因見達觀憨山二大師。皆為弘法罹難。謂眾曰。大",
    "X84n1579_020:0145c15": "名之下。難以久居。直下抽身南還。就內丘結草庵。二",
    "X84n1579_020:0145c16": "十年足不踰戶○天啟四年十二月初五日。端坐而",
    "X84n1579_020:0145c17": "化。壽八十五。門人智融等。塔於本寺之後(幻休潤嗣)。",
    "X84n1579_020:0145c18": "上黨宗教鰲谷妙銀禪師[0145c18] 邯鄲苗氏子。生有異相。宛",
    "X84n1579_020:0145c19": "如梵僧。父母知其非世俗中人。送本邑杜家庵剃度。",
    "X84n1579_020:0145c20": "一日看天童頌臨濟三聖。不得滅&#x5374;正法眼藏機緣。",
    "X84n1579_020:0145c21": "有云。心心相印。祖祖傳燈。想佛祖授受之道。必肘後",
    "X84n1579_020:0145c22": "另有玄符。豈直熟讀禮誦。衣&#x9262;束身。能荷佛祖之事",
    "X84n1579_020:0145c23": "乎。遂出參方。謁大千潤和尚。得法開堂上黨。道聞帝",
    "X84n1579_020:0145c24": "闕。說法內廷。辭歸鄴下。後遇流賊犯上黨。眾請入城",
    "X84n1579_020:0146a01": "避之。師曰。有何不了。乃避之耶。是夜無疾。笑談而逝。",
    "X84n1579_020:0146a02": "門人奉全身塔於宗教院之東北隅(幻休潤嗣)。",
    "X84n1579_020:0146a03": "象城淨業無疑真信禪師[0146a03] 別號西巖。蓬山皇親劉氏",
    "X84n1579_020:0146a04": "子。禮城之中陽現公。出家受具。常書華嚴經。一夕書",
    "X84n1579_020:0146a05": "入法界品。至中夜無燈。金光滿室。緇素無不驚異。現",
    "X84n1579_020:0146a06": "公以若作聖解。即受&#x7FA3;邪語示之。勉其往參大千潤",
    "X84n1579_020:0146a07": "和尚。潤教看父母未生前話。力參數載。始得有省。呈",
    "X84n1579_020:0146a08": "似潤。潤急索曰。速道。師曰。貍奴今日翻觔斗。報道娘",
    "X84n1579_020:0146a09": "生鼻孔真。潤乃付囑(幻休潤嗣)。",
    "X84n1579_020:0146a10": "南宮令于鍾英居士[0146a10] 字見明。河南鄴下人。生而胎素。",
    "X84n1579_020:0146a11": "長舉孝廉。屢上公車不第。謂同胞曰。人生各有夙懷。",
    "X84n1579_020:0146a12": "願隨所慕。今既不能遂志龍門。想選佛場中。心空及",
    "X84n1579_020:0146a13": "第。亦不可獨讓龐公。既就都門探賾禪講。撥草瞻風。",
    "X84n1579_020:0146a14": "深得智空禪師切磋。深入少林閫閾○聞大千潤和",
    "X84n1579_020:0146a15": "尚奉命入都。駐錫大悲禪寺。士往咨決門下。凡三載。",
    "X84n1579_020:0146a16": "一日請益。如何是自己清淨法身。潤曰。四肢。百骸。九",
    "X84n1579_020:0146a17": "竅。六臟。備賅而存焉。又不許向這裏會取。限三日道",
    "X84n1579_020:0146a18": "得契。即為授記。一夜至五更。忽聞禪堂開靜鐘響。豁",
    "X84n1579_020:0146a19": "然省契。遂擊方丈告報曰。我會也。潤乃把住曰。速道",
    "X84n1579_020:0146a20": "速道。士呈偈曰。逃禪來扣少林風。末後鐘鳴一竅通。",
    "X84n1579_020:0146a21": "我做維那師便問。幾椎打破太&#x8657;空。潤囑之曰。竿頭",
    "X84n1579_020:0146a22": "進步。現宰官身。修菩薩行。無不可者○後士第進士。",
    "X84n1579_020:0146a23": "初知南宮。旋棄去。就鄴郡南北。創廣濟寶蓮禪院二",
    "X84n1579_020:0146a24": "處。開堂說法。嘗有偈曰。金榜慚將名姓傳。濫竽三縣",
    "X84n1579_020:0146b01": "小烹鮮。而今拋向雲霄外。蓮社虎溪度歲年。又曰。久",
    "X84n1579_020:0146b02": "歷叢林每自憐。為調心性不知年。寂光法爾周沙界。",
    "X84n1579_020:0146b03": "廓落無依笑普賢(幻休潤嗣已上六人)。",
    "X84n1579_020:0146b04": "建昌黃龍壽昌無明慧經禪師[0146b04] 撫州崇仁裴氏子。誕",
    "X84n1579_020:0146b05": "時難產。祖父誦金剛般若經而娩。因名經。初生&#x9834;異。",
    "X84n1579_020:0146b06": "長貌蒼古。九歲入鄉塾。便問浩然之氣是箇甚麼。塾",
    "X84n1579_020:0146b07": "師異之。長依廩山忠和尚出家。常疑金剛四句偈。必",
    "X84n1579_020:0146b08": "有指據。偶見傅大士頌曰。若論四句偈。應當不離身。",
    "X84n1579_020:0146b09": "不覺釋然。遂辭廩山。隱峨峰。嘗登絕頂顧盼而作偈",
    "X84n1579_020:0146b10": "曰。踏上雲頭第一峰。眼中廣博小&#x8657;空。當時欲見無",
    "X84n1579_020:0146b11": "由面。今日相逢處處同。結廬三年。人無知者○閱傳",
    "X84n1579_020:0146b12": "燈。見僧問興善如何是道。善曰。大好山。師日夜提撕。",
    "X84n1579_020:0146b13": "至忘寢食。一日因搬石次。堅不可舉。極力推之。豁然",
    "X84n1579_020:0146b14": "大悟。即述偈曰。欲參無上菩提道。急急疏通大好山。",
    "X84n1579_020:0146b15": "知道始知山不好。翻身跳出祖師關(南庵依頌云廣州城外一片石",
    "X84n1579_020:0146b16": "多少刺史移不入老僧舉起示諸方孟嘗夜渡秦關黑神莫測鬼莫測三百年來大好山巍巍占斷大唐國○",
    "X84n1579_020:0146b17": "巨音選頌云處處春風草離離不堪悲處更堪悲巨靈劈破華山路虎勢龍威在此時)○遂往",
    "X84n1579_020:0146b18": "廩山呈偈。忠和尚即為印可。始許薙髮受具。自此服",
    "X84n1579_020:0146b19": "勤左右。日夕溫研。影不出山者二十四年。出住寶方。",
    "X84n1579_020:0146b20": "時師年五十一矣(師住山日有僧問師住山前曾見何人師曰總未行&#x811A;僧激之曰豈",
    "X84n1579_020:0146b21": "以一隅而小天下乎師善其言遂&#x5FA7;參蓮池宏達觀可憨山清諸大老語各投契名布叢林)○師",
    "X84n1579_020:0146b22": "至少室禮祖塔。會無言宗主。言見師舉揚奇特。乃與",
    "X84n1579_020:0146b23": "河南當道熊公尚父。請師就寺說法○峨峰入院日",
    "X84n1579_020:0146b24": "上堂。大眾會麼。此是三世諸佛用不盡的。一齊撒向",
    "X84n1579_020:0146c01": "娑婆世界。釋迦牟尼佛。猶用不盡。西天東土。歷代祖",
    "X84n1579_020:0146c02": "師。亦用不盡。山僧今日信手拈來。與大眾商量。還是",
    "X84n1579_020:0146c03": "教外別傳。經中玄旨麼。函&#x8462;乾坤隨波逐浪麼。截斷",
    "X84n1579_020:0146c04": "眾流&#x64E1;薦商量麼。大用現前探竿影草麼。當陽撒出",
    "X84n1579_020:0146c05": "金剛寶劍麼。據實而論。窮劫不盡。且要具眼者揀辦",
    "X84n1579_020:0146c06": "得出。白是白。黑是黑。即不囫圇打作一塊。始可定叢",
    "X84n1579_020:0146c07": "林之是非。驗學者之邪正。然後應聖應凡。自然不被",
    "X84n1579_020:0146c08": "詐明頭之所欺。舉措應緣。無不合轍。然此道離微。昧",
    "X84n1579_020:0146c09": "之久矣。眾中有大智者。當拌身命。盡力匡扶。以悟為",
    "X84n1579_020:0146c10": "期。自他兼利。一生不足。再拌一生。盡其三生。自然合",
    "X84n1579_020:0146c11": "得。古人云。不入生死大海。難得無價寶珠。此猶是鈍",
    "X84n1579_020:0146c12": "機。伶俐漢一聞便知妙。然雖如此。不得春風華不開。",
    "X84n1579_020:0146c13": "且謾道及至華開又吹落○上堂。臘月逢辰。叢林設",
    "X84n1579_020:0146c14": "粥。所為何緣。無非順俗。衲僧門下不必如斯。豈不聞",
    "X84n1579_020:0146c15": "三世諸佛不知有。貍奴白牯&#x5374;知有。若恁麼。則三世",
    "X84n1579_020:0146c16": "諸佛已立下風。況迦文佛乎。且道貍奴白牯。有甚長",
    "X84n1579_020:0146c17": "於諸佛。首座曰。為他金烹大冶。玉出藍田。師曰。然雖",
    "X84n1579_020:0146c18": "如是。寶坊不免連貍奴白牯。一齊趕出三門下。何也。",
    "X84n1579_020:0146c19": "秉綱立紀振叢林。海晏河清正令行。好漢盡收歸寶",
    "X84n1579_020:0146c20": "所。化城推倒不留人。首座曰。和尚道化城推倒不留",
    "X84n1579_020:0146c21": "人。在和尚分上即得。某甲則不然。師曰。汝又作麼生。",
    "X84n1579_020:0146c22": "座曰。閒挑布袋渾無事。笑等街頭一箇人。師曰。也是",
    "X84n1579_020:0146c23": "閒弦子。下座○觀音誕日上堂。觀音大士。且喜來也。",
    "X84n1579_020:0146c24": "某甲有句話請問大士。實是今日聖誕耶。只知天無",
    "X84n1579_020:0147a01": "&#x8462;。地無底。一切世界有情無情。從何而起。道得。即共",
    "X84n1579_020:0147a02": "大士七十三八十四。道不得。未免拄杖饒舌。良久曰。",
    "X84n1579_020:0147a03": "先已告過。當仁不讓。念大士記正法明王。且放三十",
    "X84n1579_020:0147a04": "棒○上堂。揮尺一下曰。宗乘中事。難以措辭。大道門",
    "X84n1579_020:0147a05": "庭。爭容擬議。等閒垂一機。如太阿鋒離匣。逢之者死",
    "X84n1579_020:0147a06": "不移時。似塗毒鼓受槌。聞之者喪不旋踵。所謂妙峰",
    "X84n1579_020:0147a07": "峻仞。野獸難藏。寶樹晶光。靈禽莫泊。其用也。單趕金",
    "X84n1579_020:0147a08": "毛歸野窟。直追鐵額入深山。掃天下之攙搶。拂人間",
    "X84n1579_020:0147a09": "之&#x5B7C;屑。提墮坑落塹之類。揭迷封滯&#x6BBB;之流。其功也。",
    "X84n1579_020:0147a10": "使法界世界&#x8657;空界。一體同觀。俾佛道人道地獄道。",
    "X84n1579_020:0147a11": "萬法融會。雖然如是。猶未為向上事。且道出格限量",
    "X84n1579_020:0147a12": "外一句。作麼生道。咦。正令不行先斬首。大機一撥聖",
    "X84n1579_020:0147a13": "賢悲。久立珍重○上堂。拈起一著。佛祖一齊捉。放下",
    "X84n1579_020:0147a14": "一著。聖賢悉皆縛。轆轤飛上天庭。泥牛眠交地角。非",
    "X84n1579_020:0147a15": "惟九有霑恩。亦乃四生受樂。惟有八大金剛。弩力睜",
    "X84n1579_020:0147a16": "眉。橫拈倒卓。何則。不許眾生亂描摸○上堂。青山青。",
    "X84n1579_020:0147a17": "無山不藏雲。綠水綠。無水不生木。惟有衲僧心。調直",
    "X84n1579_020:0147a18": "無阿曲揮尺一下。下座○上堂。真正龍象子。有時提",
    "X84n1579_020:0147a19": "得起放不下。有時放不下提得起。不弄死蛇頭。要將",
    "X84n1579_020:0147a20": "生虎尾。有時跨上金毛背。自然足下清風起。會麼。水",
    "X84n1579_020:0147a21": "不涸兮魚自在。山青幽也鳥安詳○僧參。師問趙州",
    "X84n1579_020:0147a22": "道。臺山婆我為汝勘破了也。畢竟勘破在什麼處。僧",
    "X84n1579_020:0147a23": "曰。和尚今日敗缺了也。師曰。老僧一生也不柰何。好",
    "X84n1579_020:0147a24": "教你知。若實會。舉似來看。僧擬進語。師打一棒云。者",
    "X84n1579_020:0147b01": "掠&#x8657;漢 (竺庵成拈云臺山一案拈&#x5374;多少人鼻孔換卻多少人眼睛者僧也解詐明頭及手老漢",
    "X84n1579_020:0147b02": "拈出箇柴頭向他面前一吹直得退身無路且道者一棒他還知落處麼)○師問僧如何",
    "X84n1579_020:0147b03": "是佛。僧無語。師云。佛也不識。僧云。某甲初機。請和尚",
    "X84n1579_020:0147b04": "慈悲指示。師曰。野猿峰頂空哀哭。僧禮去○僧問和",
    "X84n1579_020:0147b05": "尚因甚不行&#x811A;。師云。木馬休鞭橫兩腿。鐵牛不索莽",
    "X84n1579_020:0147b06": "低頭。白鶴啄魚頸項直。斑鳩呼雨嘴頭鉤。會麼。僧無",
    "X84n1579_020:0147b07": "對。師云。行&#x811A;去○僧問經年不會。請師方便。師云。且",
    "X84n1579_020:0147b08": "將不會底來。曰鐵橛子。師云。未是不會底。曰和尚也",
    "X84n1579_020:0147b09": "不得拗直作曲。師云。老僧眼若摩尼。曰某甲不會。師",
    "X84n1579_020:0147b10": "喝出○僧問有人不通宗教。不達性理。和尚還接否。",
    "X84n1579_020:0147b11": "師云。不接。曰為甚不接。師云。為伊不通達。曰已通達",
    "X84n1579_020:0147b12": "者即接耶。師云。亦不接。曰為甚不接。師云。為伊已通",
    "X84n1579_020:0147b13": "達也。曰總不恁麼來時如何。師云。若得恁麼。老僧接",
    "X84n1579_020:0147b14": "之。曰請師接。師即打。曰情知和尚只會恁麼。師連打",
    "X84n1579_020:0147b15": "出○僧問未相見時如何。師云。今日不答話。進云。相",
    "X84n1579_020:0147b16": "見後如何。師云。向道不答話。僧又擬伸問。師即打云。",
    "X84n1579_020:0147b17": "鈍置殺人○僧問如何是壽昌境。師云。雲散晴空不",
    "X84n1579_020:0147b18": "露頂。如何是境中人。師云。天地清平海眾寧。如何得",
    "X84n1579_020:0147b19": "不被境風飄泊。師云。挂印封侯猶不樂。作麼生得大",
    "X84n1579_020:0147b20": "安樂。師云。不雜碎。無繩自縛。曰和尚還安樂否。師云。",
    "X84n1579_020:0147b21": "你試看。僧喝。師即打○洞山五位君臣頌曰。正中偏。",
    "X84n1579_020:0147b22": "如意珍藏鑑眾賢。雖然萬派皆相應。宛爾無離玉座",
    "X84n1579_020:0147b23": "前○偏中正。應物現形不涉定。但見千差共一宗。不",
    "X84n1579_020:0147b24": "分貴賤皆寧靜○正中來。九重&#x52D1;旨&#x5FA7;天涯。發令通",
    "X84n1579_020:0147c01": "行寧朕兆。玄音利樂絕纖埃○偏中至。靈機廓運&#x6491;",
    "X84n1579_020:0147c02": "天地。一塵不控大慈威。唯克自心存利濟○兼中到。",
    "X84n1579_020:0147c03": "妙不拘玄玄契妙。親賢避惡悉無依。入聖超凡俱不",
    "X84n1579_020:0147c04": "要○師住寶坊峨峰壽昌三剎。別建庵院二十餘所。",
    "X84n1579_020:0147c05": "七旬尚混勞侶耕鑿不息。丈室蕭然。惟作具而已。益",
    "X84n1579_020:0147c06": "王嚮師道德。深加&#x8943;美。每歎曰。去聖時遙。幸遺此老",
    "X84n1579_020:0147c07": "○萬歷丁巳臘月七日。師自田中歸。謂眾曰。老僧自",
    "X84n1579_020:0147c08": "此不復砌石矣。眾皆愕然。除夕上堂曰。今年只有茲",
    "X84n1579_020:0147c09": "時在試問諸人知也無。那事未曾親磕著。切須痛下",
    "X84n1579_020:0147c10": "死工夫。復曰。此是老僧最後分付一著。大眾切宜珍",
    "X84n1579_020:0147c11": "重。新正十三日示微疾。遂不食。曰老僧非病。會當行",
    "X84n1579_020:0147c12": "矣。大眾環侍不懌。師以偈諭之曰。人生有受非償。莫",
    "X84n1579_020:0147c13": "為老病死慌。可笑無生法忍。將何業識消亡。一時雲",
    "X84n1579_020:0147c14": "淨常光發。佛祖聊安此道場。十四日書辭道俗。十六",
    "X84n1579_020:0147c15": "日作舉火偈曰。無始劫來祇這箇。今日依然又這箇。",
    "X84n1579_020:0147c16": "復將這箇了那箇。這箇那箇同安樂。復命侍者代為",
    "X84n1579_020:0147c17": "發火宣偈。次晨取水盥漱拭身。曰不必再浴。迺索筆",
    "X84n1579_020:0147c18": "大書曰。今日分明指示。擲筆端坐而逝。茶毗火光五",
    "X84n1579_020:0147c19": "色。頂骨諸牙不壞。即於本寺方丈建塔(廩山忠嗣○憨山德清禪",
    "X84n1579_020:0147c20": "師題師像曰。久嚮無明名。未識無明面。突出大好山。千里遙相見。生涯在钁頭。說法如奔電。提張沒弦弓。慣用",
    "X84n1579_020:0147c21": "石鞏箭。只要射箇人。應弦早奔竄。忽撞頑石頭。鏃羽一齊限。拋出鐵渾淪。見者絕思算。此是吾師老面皮。相看",
    "X84n1579_020:0147c22": "只許言前薦。若問當陽向上機。雲山滿目難分辨)。",
    "X84n1579_020:0147c24": "續指月錄卷二十(終)",
    "X84n1579_020:0148a06": "續指月錄尊宿集",
    "X84n1579_020:0148a08": "盧陵聶 先樂讀 編輯",
    "X84n1579_020:0148a09": "濟陽江 湘郢上 參訂",
    "X84n1579_020:0148a10": "尊宿機錄",
    "X84n1579_020:0148a11": "饒州薦福承古禪師[0148a11] 操行高潔。稟性&#x8657;明。參大光敬",
    "X84n1579_020:0148a12": "玄禪師。乃云。祇是箇草裏陣。遂參福巖雅和尚。又曰。",
    "X84n1579_020:0148a13": "祇是箇脫灑衲僧。由是終日默然。深究先德洪規。一",
    "X84n1579_020:0148a14": "日&#x89A7;雲門語錄。忽然發悟。自此韜藏。不求名聞。棲止",
    "X84n1579_020:0148a15": "雲居弘覺禪師塔所。四方學者奔湊。因稱古塔主○",
    "X84n1579_020:0148a16": "范公仲淹。出守鄱陽。聞師道德。請居薦福。開闡宗風",
    "X84n1579_020:0148a17": "○僧問大善知識。將何為人。師云莫。曰恁麼則有問",
    "X84n1579_020:0148a18": "有答去也。師又云莫○問青青翠竹。盡是真如。鬱鬱",
    "X84n1579_020:0148a19": "黃花。無非般若。如何是般若。師云。黃泉無老少。曰春",
    "X84n1579_020:0148a20": "來草自青。師曰。聲名不朽。曰若然。者碧眼胡僧也皺",
    "X84n1579_020:0148a21": "眉。師曰。退後三步。僧曰苦。師乃云。吽吽○問臨濟舉",
    "X84n1579_020:0148a22": "拂。學人舉拳。是同是別。師曰。訛言亂眾。曰恁麼則依",
    "X84n1579_020:0148a23": "令而行也。師曰。天涯海角○上堂。夫出家者。為無為",
    "X84n1579_020:0148a24": "法。無為法中。無利益。無功德。近來出家人。貪著福慧。",
    "X84n1579_020:0148b01": "與道全乖。若為福慧。須至明心。若要達道。無汝用心",
    "X84n1579_020:0148b02": "處。所以常勸諸人。莫學佛法。但自休心。利根者畫時",
    "X84n1579_020:0148b03": "解脫。鈍根者或三五年。遠不過十年。若不悟去。老僧",
    "X84n1579_020:0148b04": "與你入拔舌地獄○冬至日示寂。書辭眾偈曰。天地",
    "X84n1579_020:0148b05": "本同根。鳥飛空有跡。雪伴老僧行。須彌撼金錫。恰逢",
    "X84n1579_020:0148b06": "冬至日。靈光一點赤。珍重會中人。般若波羅密。偈畢",
    "X84n1579_020:0148b07": "而逝。",
    "X84n1579_020:0148b08": "嘉興聖壽宣翁可觀禪師[0148b08] 出家南屏。從車溪得省。住",
    "X84n1579_020:0148b09": "聖壽。遷當湖德藏。退隱竹菴。每自怡曰。松風山月。我",
    "X84n1579_020:0148b10": "無盡衣&#x9262;也○宋乾道七年。丞相魏[木*巳]請主吳之北",
    "X84n1579_020:0148b11": "禪。入院適重九。指座曰。胸中一寸&#x7070;已冷。頭上千莖",
    "X84n1579_020:0148b12": "雪未消。老步只宜平地去。不知何事又登高。",
    "X84n1579_020:0148b13": "臨安靈隱普覺&#x6E7B;明禪師[0148b13] 因奉旨斷還九里松。上堂。",
    "X84n1579_020:0148b14": "山前一片閑田地。曠大劫來無界至。今朝恢復又歸",
    "X84n1579_020:0148b15": "來。坐斷&#x811A;頭并&#x811A;尾。東也是。西也是。南北東西無不",
    "X84n1579_020:0148b16": "是。畢竟酬恩作麼生。十里荷花九里松。直指堂前香",
    "X84n1579_020:0148b17": "一炷。",
    "X84n1579_020:0148b18": "和州淨戒守密禪師[0148b18] 為薦福古嗣法上首。僧問如何",
    "X84n1579_020:0148b19": "是佛。師曰。稽首稽首。曰學人有分也無。師曰。頓首頓",
    "X84n1579_020:0148b20": "首。僧作舞而出。師曰。似則恰似。是即未是。",
    "X84n1579_020:0148b21": "青州佛覺禪師[0148b21] 頌仰山師子曰。一色無過指示人。白",
    "X84n1579_020:0148b22": "銀世界裏頻申。超然推倒還扶起。爭似東風煦日新",
    "X84n1579_020:0148b23": "○一日佛日堯禪師。詣師道場。自撾鼓上堂。抑揚雲",
    "X84n1579_020:0148b24": "門臨濟宗風。平分半座。不辭而去。",
    "X84n1579_020:0148c01": "圓通善國師[0148c01] 佛日自江右至燕。寓大聖安。一夕與佛",
    "X84n1579_020:0148c02": "覺晦堂夜話次。時師年方十二。座右侍立。日曰。山僧",
    "X84n1579_020:0148c03": "自南方來。拄杖頭不撥著一箇會佛法者。師叉手進",
    "X84n1579_020:0148c04": "曰。自是和尚拄杖短。日大驚曰。可乞此子。續吾臨濟",
    "X84n1579_020:0148c05": "一宗。師曰。雲門臨濟。豈有二邪。日稱賞不已○金世",
    "X84n1579_020:0148c06": "宗幸聖安瑞像殿。問師曰。禮則是。不禮則是。師曰。禮",
    "X84n1579_020:0148c07": "則相敬相重。不禮則各自稱尊。帝大悅○得法後。住",
    "X84n1579_020:0148c08": "延聖。示眾。舉洞山云。秋初夏末。兄弟或東去西去。直",
    "X84n1579_020:0148c09": "須向萬里無寸草處去。又曰。祇如萬里無寸草處。作",
    "X84n1579_020:0148c10": "麼生去。石霜曰。出門便是草。大陽曰。直道不出門。亦",
    "X84n1579_020:0148c11": "是草漫漫地。師曰。且道諸人即今&#x811A;根下一句作麼",
    "X84n1579_020:0148c12": "生道。若道無寸草。許你參見洞山。若道出門便是草。",
    "X84n1579_020:0148c13": "許你參見石霜。若道不出門。亦是草漫漫地。許你參",
    "X84n1579_020:0148c14": "見大陽。若總道不得。許你參見延聖。何故。惟有好風",
    "X84n1579_020:0148c15": "來席上。更無閑語到人間。",
    "X84n1579_020:0148c16": "燕山慶壽玄悟玉禪師[0148c16] 金世宗令中使持紙一張。書",
    "X84n1579_020:0148c17": "心佛二字問師曰。者是甚麼字。時圓通在座應聲答",
    "X84n1579_020:0148c18": "曰。不是心。不是佛。稱旨。次日賜長短句曰。但能了淨。",
    "X84n1579_020:0148c19": "萬法因緣何足問。日用無為。十二時中更勿疑。常須",
    "X84n1579_020:0148c20": "自在。識取從來無挂礙。佛佛心心。佛若依心也是塵。",
    "X84n1579_020:0148c21": "師答謝曰。無為無作。認著無為還是縛。照用同時。電",
    "X84n1579_020:0148c22": "卷星流已太遲。非心非佛。喚作非心猶是佛。人境俱",
    "X84n1579_020:0148c23": "空。萬象森羅一境中。",
    "X84n1579_020:0148c24": "黃山趙文孺居士[0148c24] 為圓通善入室弟子。記&#x8382;後。常作",
    "X84n1579_020:0149a01": "頌曰。妄想元來本是真。除時又起一重塵。言思動靜",
    "X84n1579_020:0149a02": "承誰力。仔細看來無別人。",
    "X84n1579_020:0149a03": "高郵定禪師[0149a03] 初參玄悟。室中舉僧問玄沙。如何是清",
    "X84n1579_020:0149a04": "淨法身。沙曰。膿滴滴地。師於言下有省○僧問透網",
    "X84n1579_020:0149a05": "金鱗。以何為食。師曰。乾屎橛。",
    "X84n1579_020:0149a06": "溈山太初禪師[0149a06] 字子愚。溫陵人。世為儒者。師倜儻有",
    "X84n1579_020:0149a07": "大志。所為詩文皆不凡。士大夫多推目之。一旦棄去。",
    "X84n1579_020:0149a08": "選佛於尊勝。以律自撿。盡去豪舉之習。出嶺&#x5FA7;參叢",
    "X84n1579_020:0149a09": "林有聲。久之罷參歸閩。會南劍報恩&#x8657;席。郡守陳宓",
    "X84n1579_020:0149a10": "聞師名。命主之。未幾真德秀西山居士。延師主大溈",
    "X84n1579_020:0149a11": "二十餘載。日繞萬指。師說法縱橫博大。不讓古尊宿。",
    "X84n1579_020:0149a12": "西山既致政。每與師游。從容論道。莫不心醉。大抵師",
    "X84n1579_020:0149a13": "以平實接人。故諸儒雅重之。",
    "X84n1579_020:0149a14": "中觀沼禪師[0149a14] 海雲印簡之受業師也。常誨海雲曰。汝",
    "X84n1579_020:0149a15": "所欲者。文字語言耳。向去皆止之。令身心大死一場。",
    "X84n1579_020:0149a16": "休有餘氣。到那時節。瞥然自省。方可與吾相見。後同",
    "X84n1579_020:0149a17": "海雲為元兵所劫。北渡至朔方。元國主署師慈雲正",
    "X84n1579_020:0149a18": "覺大師之號。及師將示寂。有羽客楊至慎求偈。師命",
    "X84n1579_020:0149a19": "執筆代書偈曰。七十三年如掣電。臨行為君通一線。",
    "X84n1579_020:0149a20": "泥牛飛過海東來。天上人間尋不見。客曰。師幾時行。",
    "X84n1579_020:0149a21": "師曰。三日後。時五月二十七日也。至六月初一果無",
    "X84n1579_020:0149a22": "疾而逝。",
    "X84n1579_020:0149a23": "雪峰樵隱悟逸禪師[0149a23] 懷安聶氏子。屢叩名宿。後得法",
    "X84n1579_020:0149a24": "於雪峰佛海禪師。郡帥舉住雪峰。凡七載。退居西菴",
    "X84n1579_020:0149b01": "○皇慶二年。復奉旨再住。賜佛智之號。凡六年謝去。",
    "X84n1579_020:0149b02": "至泰定二年。仍奉旨補前席。又居七載。師三住雪峰。",
    "X84n1579_020:0149b03": "百廢具修。大為法門盛事。嘗序雪峰錄。有曰。老真覺",
    "X84n1579_020:0149b04": "自德山一棒桶底脫後。直得鰲店月寒。象峰雪霽。攬",
    "X84n1579_020:0149b05": "醍醐於一杓。彰大用於三毬。譬之轟百億雷霆於四",
    "X84n1579_020:0149b06": "天之下。曠數百世。真聲愈宏。所有垂示流出胸襟。&#x8462;",
    "X84n1579_020:0149b07": "天&#x8462;地。廣陵一奏么絃。下里不復聲矣○元統二年",
    "X84n1579_020:0149b08": "示寂。塔於佛海塔傍。",
    "X84n1579_020:0149b09": "五臺鐵勒院子範慧洪大師[0149b09] 因閱楞嚴。至一人發真。",
    "X84n1579_020:0149b10": "十方銷殞。忽悟。遂造河朔汶禪師。陳所見。汶可之。臨",
    "X84n1579_020:0149b11": "終偈曰。六十春光又八年。浮雲收盡露青天。臨行踢",
    "X84n1579_020:0149b12": "倒須彌去。後夜山頭月正圓。更衣坐脫。",
    "X84n1579_020:0149b13": "建寧&#x596C;山慧空元模禪師[0149b13] 古田蘇氏子。修習禪定。遐",
    "X84n1579_020:0149b14": "邇皈仰。一日於定中游&#x596C;山。至玄獎禪師道場。有老",
    "X84n1579_020:0149b15": "人迎謁曰。吾為師守此山五百年矣。言畢化黑龍而",
    "X84n1579_020:0149b16": "去。既寤。乃曰。吾當還此山也。遂往卓菴。一日謂眾曰。",
    "X84n1579_020:0149b17": "吾今化緣已畢。即當入滅。復說偈曰。四十餘年寄俗",
    "X84n1579_020:0149b18": "塵。如今卻顯箇中尊。巖頭一夜東風起。吹得花開滿",
    "X84n1579_020:0149b19": "樹春○鐵船無舵亦無蓬。&#x6491;入金蓮性海中。末後一",
    "X84n1579_020:0149b20": "機今說破。白雲元不離長空○大地山河覽無跡。&#x8657;",
    "X84n1579_020:0149b21": "空撞破見端的。縱教鐵輪頂上旋。本性圓明常不失。",
    "X84n1579_020:0149b22": "復曰。西天第三代商那和修尊者。隱象白山。現龍奮",
    "X84n1579_020:0149b23": "迅三昧。說法調伏諸外道。然後化火自焚。吾今往象",
    "X84n1579_020:0149b24": "鼻巖前。亦當如是。乃入龍奮迅三昧。時雲霧四起。雷",
    "X84n1579_020:0149c01": "雨大作。繼而化火自焚。眾收靈骨。塔於菴之西。",
    "X84n1579_020:0149c02": "鄭州普照佛光道悟禪師[0149c02] 蘭州寇氏子。偶宿灣子店。",
    "X84n1579_020:0149c03": "聞馬嘶。豁然大悟。歸告母曰。某於途中拾一物。母曰。",
    "X84n1579_020:0149c04": "何物。師曰。無始來不見了的。母掌曰。何喜之有。遂辭",
    "X84n1579_020:0149c05": "母參方。母曰。將何之。師曰。水流須到海。鶴出白雲頭。",
    "X84n1579_020:0149c06": "往參白雲海禪師。遂承印記○元泰定二十四年。出",
    "X84n1579_020:0149c07": "主普照。身著白衣。跨黃犢。吹短笛。游於雒中。嘗曰。道",
    "X84n1579_020:0149c08": "我凡耶。曾向聖位中來。道我聖耶。又向凡位中去。道",
    "X84n1579_020:0149c09": "我非凡非聖耶。&#x5374;向毗盧頂上。別有行處。泰和五年",
    "X84n1579_020:0149c10": "入滅。",
    "X84n1579_020:0149c11": "鴈山羅漢寺證首座[0149c11] 目瞽。見道明白。晨朝躬自汛掃。",
    "X84n1579_020:0149c12": "或問者片田地掃得乾淨也未。座豎起苕帚示之。又",
    "X84n1579_020:0149c13": "問真淨界中。本無一塵。掃箇甚麼。座亦豎起苕帚示",
    "X84n1579_020:0149c14": "之。嘗題九牛山偈曰。四五成&#x7FA3;知幾年。春來秋去飽",
    "X84n1579_020:0149c15": "風煙。清溪有水何曾飲。綠野不耕長自眠。箇箇&#x811A;跟",
    "X84n1579_020:0149c16": "皆點地。頭頭鼻孔盡撩天。尋常只在千峰頂。大地人",
    "X84n1579_020:0149c17": "來作麼牽。",
    "X84n1579_020:0149c18": "溫州靈雲省菴思禪師[0149c18] 台之寧海人。兄弟四人。師居",
    "X84n1579_020:0149c19": "長。同時發心出家。祖父遺業。悉散眾親。&#x5FA7;叩諸方。後",
    "X84n1579_020:0149c20": "出世靈雲。結夏上堂。以大圓覺。牛角馬角。為我伽藍。",
    "X84n1579_020:0149c21": "瓜籃菜籃○上堂。舉趙州狗子無佛性話。頌曰。狗子",
    "X84n1579_020:0149c22": "佛性無。狗子佛性有。猴愁摟拽頭。狗走抖擻口○晚",
    "X84n1579_020:0149c23": "年退居靈雲之前山○至正甲申。空室偕數衲往謁。",
    "X84n1579_020:0149c24": "時師年踰九十矣。龐眉皓髮。頎然清聳。拽履而出。且",
    "X84n1579_020:0150a01": "行且問曰。何處來。空室曰。江心。師曰。深幾百丈。室曰。",
    "X84n1579_020:0150a02": "謾老和尚不得。師曰。且坐吃茶。",
    "X84n1579_020:0150a03": "文獻公黃溍居士[0150a03] 字晉卿。婺之義烏人。元天歷初。詔",
    "X84n1579_020:0150a04": "天下僧儒善書者。會集杭州淨慈。泥金書大藏尊經。",
    "X84n1579_020:0150a05": "士亦預焉。每食必與眾僧共處。若別為治具則不樂。",
    "X84n1579_020:0150a06": "甚至詬罵不食而去。嘗題懸崖墨蘭曰。嫋嫋春風一",
    "X84n1579_020:0150a07": "樣吹。託身高處擬何為。從他自作顛倒想。要見懸崖",
    "X84n1579_020:0150a08": "撒手時○題東坡像贊曰。五祖禪師世外人。娑婆久",
    "X84n1579_020:0150a09": "已斷生因。誰將描邈&#x8657;空手。去覽他年身外身○題",
    "X84n1579_020:0150a10": "山谷像曰。笑殺當年老晦堂。相逢剛道桂華香。披圖",
    "X84n1579_020:0150a11": "面目渾依舊。鼻孔何曾有短長。",
    "X84n1579_020:0150a12": "坱北和尚[0150a12] 姓蔣。不知何許人。年十五。涉獵經史。言辭",
    "X84n1579_020:0150a13": "簡邃。髼首垢面。動靜不羈。至正初。抵松江沈氏家園。",
    "X84n1579_020:0150a14": "常題詩曰。萬紫千紅總是春。何須饒舌問東君。啞人",
    "X84n1579_020:0150a15": "得夢向誰說。豎起空拳指白雲○又曰。不偏不倚立",
    "X84n1579_020:0150a16": "於中。不著西邊不著東。超出東西南北外。一毫頭上",
    "X84n1579_020:0150a17": "釣蒼龍。一日謂眾僧曰。吾垂化盡矣。若等勉之。言絕",
    "X84n1579_020:0150a18": "而蛻。",
    "X84n1579_020:0150a19": "奉化雪竇常藏主[0150a19] 不諳文字。專習禪定。儕輩呼為常",
    "X84n1579_020:0150a20": "達磨云。所作偈頌。事理圓融。音律調暢。其頌鐵牛曰。",
    "X84n1579_020:0150a21": "百煉爐中輥出來。頭角崢嶸體絕埃。打又不行牽不",
    "X84n1579_020:0150a22": "動。者回端不入胞胎○頌海門偈曰。業風吹起浪如",
    "X84n1579_020:0150a23": "山。多少漁翁著&#x811A;難。拌命捨身挨得入。方知玉戶不",
    "X84n1579_020:0150a24": "曾關○頌苦筍偈曰。紫衣脫盡白如銀。百沸鍋中轉",
    "X84n1579_020:0150b01": "得身。自是苦心人不信。等閒嚼著味全真○又息菴",
    "X84n1579_020:0150b02": "偈曰。百尺竿頭罷問津。孤峰絕頂養閒身。雖然破屋",
    "X84n1579_020:0150b03": "無遮&#x8462;。難把家私說向人。",
    "X84n1579_020:0150b04": "台州黃巖濠頭丁安人[0150b04] 法諱覺真。號竺心。初見絕田",
    "X84n1579_020:0150b05": "耕於委羽山。有省入。遂棄家築室自居。復參涌泉古",
    "X84n1579_020:0150b06": "愚。泉曰。良家子女。東奔西走作麼。安曰。特來禮拜和",
    "X84n1579_020:0150b07": "尚。泉曰。者裏容你不得。安乃拍手一下曰。三十年用",
    "X84n1579_020:0150b08": "底。今朝捉敗。泉便休去○往鴈山春雨菴謁無際。纔",
    "X84n1579_020:0150b09": "入門。便曰。春雨如膏。行人惡其泥濘。際曰。不是不是。",
    "X84n1579_020:0150b10": "安擬進語。被際喝出。晚年就邑中明因寺側開接待。",
    "X84n1579_020:0150b11": "一僧提包笠直入臥內。安問是什麼。僧曰。行&#x811A;僧。安",
    "X84n1579_020:0150b12": "遽指其足曰。草鞋[糸*爽]斷。為甚不知。僧無語。安便將包",
    "X84n1579_020:0150b13": "笠擲出曰。者裏無汝措足處。一日明因奎禪師相看。",
    "X84n1579_020:0150b14": "安曰。聞說長老夜來生得兒子是否。明曰。且道是男",
    "X84n1579_020:0150b15": "是女。安曰。&#x9DC4;銜燈盞走。&#x9F08;&#x9F69;釣魚竿。",
    "X84n1579_020:0150b16": "慶元育王勉侍者[0150b16] 送同事僧遊台鴈。偈曰。鳥窠吹布",
    "X84n1579_020:0150b17": "毛。侍者便悟去。雖不涉言詮。早已成露布。天台嶺上",
    "X84n1579_020:0150b18": "雲。鴈宕山中樹。此去好商量。莫觸當頭諱。臨終偈曰。",
    "X84n1579_020:0150b19": "生本不生。死亦非死。祕魔擎杈。俱胝豎指。",
    "X84n1579_020:0150b20": "鑷工張德道者[0150b20] 鄞之下水人。一日大雪。沙彌團雪作",
    "X84n1579_020:0150b21": "佛像。眾皆述偈詠之。德亦隨後占偈曰。一華擎出一",
    "X84n1579_020:0150b22": "如來。六出團團笑臉開。識得髑髏元是水。摩耶宮裏",
    "X84n1579_020:0150b23": "不投胎。",
    "X84n1579_020:0150b24": "永福靈江浩首座[0150b24] 依古林於饒州永福。居第一座。結",
    "X84n1579_020:0150c01": "夏秉拂。僧問進一步時如何。座曰。撞牆撞壁。曰退一",
    "X84n1579_020:0150c02": "步時如何。座曰。墮坑落&#x58CD;。曰不進不退時如何。座曰。",
    "X84n1579_020:0150c03": "立地死漢。",
    "X84n1579_020:0150c04": "天歷老素首座[0150c04] 生平一關深隱。罕有識之者。有僧得",
    "X84n1579_020:0150c05": "其山居述懷三偈曰。傳燈讀罷鬢先華。功業猶爭幾",
    "X84n1579_020:0150c06": "洛叉。午睡起來塵滿案。半簷斜日落庭華○尖頭屋",
    "X84n1579_020:0150c07": "子不教低。上有長林下有池。夜久驚猋掠黃葉。&#x5374;如",
    "X84n1579_020:0150c08": "蓬底雨來時○浮世光陰自不多。題詩聊復答年華。",
    "X84n1579_020:0150c09": "今朝我在長松下。背立西風數亂鴉。",
    "X84n1579_020:0150c10": "淨慈元菴會藏主[0150c10] 臨安人。修涅槃堂偈曰。涅槃一路",
    "X84n1579_020:0150c11": "盡掀翻。觸處工夫見不難。洗面驀然摸著鼻。繡鍼眼",
    "X84n1579_020:0150c12": "裏好藏山。",
    "X84n1579_020:0150c13": "杭州天目一山魁菴主[0150c13] 蘇州人也。天資敏捷。通內外",
    "X84n1579_020:0150c14": "典。與平石砥友善。棲遲巖谷。不與世接。僅有山麓洪",
    "X84n1579_020:0150c15": "氏子弟。往來送供。一夕洪氏婦夢主乘肩輿至其舍。",
    "X84n1579_020:0150c16": "覺而產一子。翌旦登山候之。果化去矣。因名應魁。字",
    "X84n1579_020:0150c17": "士元。幼讀書補邑庠。娶妻生子。年三十。一旦忽自猛",
    "X84n1579_020:0150c18": "省。遂棄家。縛茅於東&#x5CEF;絕頂。晝夜精勤行道。一日空",
    "X84n1579_020:0150c19": "室和尚。因避寇自徑山過其廬。見其舉止閒雅。應對",
    "X84n1579_020:0150c20": "從容。叩其所以。乃知其為一山後身也。因謂之曰。公",
    "X84n1579_020:0150c21": "前身與平石翁為莫逆交。翁今年垂九十。尚耳目聰",
    "X84n1579_020:0150c22": "明。何不通箇信息。亦見一夢兩覺。而夢覺一如乎。主",
    "X84n1579_020:0150c23": "欣然揮毫作偈寄之曰。寄語天童老平石。一念非今",
    "X84n1579_020:0150c24": "亦非昔。欲聽寒山夜半鐘。吳江依舊連天碧。",
    "X84n1579_020:0151a01": "溫州壽昌絕照輝禪師[0151a01] 嘗坐夏於淨慈東圊寮。壁間",
    "X84n1579_020:0151a02": "有水墨大士像。師朝夕禮拜。墾禱甚切。一日忽見淨",
    "X84n1579_020:0151a03": "瓶水從壁涌出。通身慶快。從此智鑑日明。嘗有偈曰。",
    "X84n1579_020:0151a04": "工夫未到方圓地。幾度&#x51ED;闌獨自愁。今日是三明日",
    "X84n1579_020:0151a05": "四。雪霜容易上人頭。",
    "X84n1579_020:0151a06": "明州育王&#x8657;菴實首座[0151a06] 寄臥雲菴主偈曰。黃金園裏",
    "X84n1579_020:0151a07": "馬交馳。徑寸多成按劍疑。月曬梅華千樹雪。臥雲一",
    "X84n1579_020:0151a08": "枕夢回時。",
    "X84n1579_020:0151a09": "明州天童幻菴住首座[0151a09] 禮應菴塔祖偈曰。眈眈睡虎",
    "X84n1579_020:0151a10": "管窺斑。便把中&#x5CEF;作靠山。不得破沙盆一箇。兒孫乞",
    "X84n1579_020:0151a11": "活也應難。",
    "X84n1579_020:0151a12": "明州天童默中唯西堂[0151a12] 詠蠶偈曰。桑空柘盡始心休。",
    "X84n1579_020:0151a13": "&#x7DDC;密工夫一繭收。爐炭鑊湯拌得入。為人只在一絲",
    "X84n1579_020:0151a14": "頭。",
    "X84n1579_020:0151a15": "佛隴宜興可上座[0151a15] 聽雨偈曰。簷頭滴瀝甚分明。迷己",
    "X84n1579_020:0151a16": "眾生喚作聲。我亦年來多逐物。春宵一枕夢難成。",
    "X84n1579_020:0151a17": "瑞州九&#x5CEF;壽首座[0151a17] 臨終偈曰。七十二年。者邊那邊。喫",
    "X84n1579_020:0151a18": "十方飯。參達磨禪。今朝一擲翻身去。笑破傍觀[此/束]半",
    "X84n1579_020:0151a19": "邊。",
    "X84n1579_020:0151a20": "天台雲&#x5CEF;無盡祖燈禪師[0151a20] 四明王氏子。參日溪詠公",
    "X84n1579_020:0151a21": "於天寧。問曰。生死事大。無常迅速。乞賜指示。溪曰。十",
    "X84n1579_020:0151a22": "二時中。密密參究。忽然觸著。&#x5374;來再問。師抗聲曰。無",
    "X84n1579_020:0151a23": "常迅速。生死事大。語未終。師便喝。師遽禮拜。溪曰。見",
    "X84n1579_020:0151a24": "何道理。便爾作禮。師曰。開口即錯。溪頷之。出參諸方。",
    "X84n1579_020:0151b01": "尋卓錫上雲&#x5CEF;。影不出山者五十年○洪武二年二",
    "X84n1579_020:0151b02": "月八日。示微疾。夜將半。顧左右曰。天向明乎。曰未也。",
    "X84n1579_020:0151b03": "或曰。和尚正當此際如何。師笑曰。昔德山疾。僧問還",
    "X84n1579_020:0151b04": "有不病者麼。山曰有。僧曰。如何是不病者。山曰。阿[口*耶]",
    "X84n1579_020:0151b05": "阿[口*耶]。師良久曰。如此喚作病得否。眾無語。師曰。色身",
    "X84n1579_020:0151b06": "無常。蚤求證悟。時至吾將去矣。侍者執紙乞偈。師曰。",
    "X84n1579_020:0151b07": "終不無偈。便未可死耶。侍者請益堅。乃書曰。生滅與",
    "X84n1579_020:0151b08": "去來。本是如來藏。拶倒五須彌。廓然無背向。投筆端",
    "X84n1579_020:0151b09": "坐而逝。",
    "X84n1579_020:0151b10": "徑山傑&#x5CEF;英禪師[0151b10] 金華人。初為徑山首座。歸鄞。楚石",
    "X84n1579_020:0151b11": "琦有偈送之曰。凌霄&#x5CEF;頭第一座。摩訶衍法皆明破。",
    "X84n1579_020:0151b12": "百非四句俱已離。白雪陽春誰敢和○上堂。衲僧行",
    "X84n1579_020:0151b13": "履豈尋常。出匣吹毛不隱藏。奪食驅耕全正令。東西",
    "X84n1579_020:0151b14": "無復鬼分贓。又偈曰。清平世界罷干戈。無柰兒曹籍",
    "X84n1579_020:0151b15": "甚何。急水灘頭拋直釣。錦鱗不遇枉哆囉。尋常持金",
    "X84n1579_020:0151b16": "剛般若經。一日持經畢。即泊然而逝。",
    "X84n1579_020:0151b17": "徑山敬菴莊禪師[0151b17] 台州人。自幼厭葷穢。薄世塵。父母",
    "X84n1579_020:0151b18": "捨廣慈菴出家。久之&#x5FA7;參知識。了徹宗源。會於越中",
    "X84n1579_020:0151b19": "主二剎。稍不如意。即辭去。往依全室於天界。全處以",
    "X84n1579_020:0151b20": "二座。未幾推主徑山。道化隆盛○永樂十二年。奉詔",
    "X84n1579_020:0151b21": "入京。同修大典。寓天界三載。少師姚公等。交章薦師",
    "X84n1579_020:0151b22": "住持。堅辭不受。歸徑山示寂。塔於水嶺小池上。",
    "X84n1579_020:0151b23": "淮南祐上座者[0151b23] 久歷叢席。儕輩重之。客鼎州天王寺。",
    "X84n1579_020:0151b24": "以道自牧。人不得而親疏。居無何。語眾曰。吾去矣。或",
    "X84n1579_020:0151c01": "謂其戲也。迫之求頌。即索毫楮大書曰。來不入門。去",
    "X84n1579_020:0151c02": "不出戶。打破&#x8657;空。更無回互。拍手呵呵歸去來。白雲",
    "X84n1579_020:0151c03": "散盡青山露。乃趺坐奄化。主事僧亟呼撼之。師復張",
    "X84n1579_020:0151c04": "目舉手謝曰。不致上累。善為保重。是時郡守蘇公亦",
    "X84n1579_020:0151c05": "往致敬。撫其遺體曰。可謂了事衲僧也。",
    "X84n1579_020:0151c06": "佛妙禪師[0151c06] 昆明人。出家於天華寺。洪武十六年。赴京。",
    "X84n1579_020:0151c07": "賜衣&#x9262;。杖錫遊浙之徑山。宣德四年十二月。沐浴更",
    "X84n1579_020:0151c08": "衣書偈曰。去年七十九。今年滿八十。萬里為參尋。世",
    "X84n1579_020:0151c09": "緣今已畢。擲筆端坐而化。",
    "X84n1579_020:0151c10": "杭州仙林雪庭禪師[0151c10] 杭之仁和桂氏子。毀齒喪父。患",
    "X84n1579_020:0151c11": "痘風。因雙目短視。數求出家。謁休休於仙林。一見契",
    "X84n1579_020:0151c12": "合。閱楞嚴。至一毫端現寶王剎有疑。後在江陰乾明",
    "X84n1579_020:0151c13": "寺。忽&#x89A9;萬佛閣。金碧崢嶸於眉宇間有省。後因除夕",
    "X84n1579_020:0151c14": "聞鐘聲。不覺數年行履。忽爾浩脫。偈曰。圓響心非聞。",
    "X84n1579_020:0151c15": "大千同一照。抹過上頭關。更不存玄妙○師自號梅",
    "X84n1579_020:0151c16": "雪隱人。又曰幻寄。嘗曰。夫幻即寄之&#x8E2A;。寄乃幻之跡。",
    "X84n1579_020:0151c17": "幻起寄亡。全寄是幻。幻逐寄生。全幻是寄。翳目生華。",
    "X84n1579_020:0151c18": "山河大地。華翳不生。空真實際。幻之寄之。誠哉兒戲。",
    "X84n1579_020:0151c19": "吉州武功山白雲明星禪師[0151c19] 閩之長汀張氏子。落髮",
    "X84n1579_020:0151c20": "受具。專修止觀。忽歎曰。大丈夫道業未就。如生死何。",
    "X84n1579_020:0151c21": "遂&#x5FA7;叩名宿。緣機有契。隱瀟&#x5CEF;二十餘年。太守汪公。",
    "X84n1579_020:0151c22": "勉師出世。師復移茅深入。學侶嚮至。漸成精藍。一日",
    "X84n1579_020:0151c23": "辭眾曰。吾去矣。眾問何往。師示偈曰。明月落波心。白",
    "X84n1579_020:0151c24": "雲橫嶺上。欲識本來機。鐵牛吞大象。語畢端坐而逝",
    "X84n1579_020:0152a01": "全身塔於本山。",
    "X84n1579_020:0152a02": "杭州徑山月林鏡禪師[0152a02] 本郡人。少穎異。&#x7A49;齡出家。間",
    "X84n1579_020:0152a03": "扣名碩。俾參本來人。久而有省。作偈曰。本來人。本來",
    "X84n1579_020:0152a04": "人。無腦無頭作麼尋。驀然揪著箇鼻孔。試看元來是",
    "X84n1579_020:0152a05": "白丁。",
    "X84n1579_020:0152a06": "金陵永寧古淵清禪師[0152a06] 聞&#x9DC4;鳴有省。偈曰。喔喔金&#x9DC4;",
    "X84n1579_020:0152a07": "報曉時。不因它響詎能知。三千世界渾如雪。井底泥",
    "X84n1579_020:0152a08": "蛇舞柘枝。",
    "X84n1579_020:0152a09": "伏牛無礙明理禪師[0152a09] 汾州和氏子。參松竹大方和尚。",
    "X84n1579_020:0152a10": "隨眾打七。有一聲&#x8657;空碎。獨露法中王之句。後同月",
    "X84n1579_020:0152a11": "菴大圓入終南。一日菴舉高&#x5CEF;銀山鐵壁話。師頓悟",
    "X84n1579_020:0152a12": "述偈。有一覺心空疑便消。拈來放去自逍遙之句。過",
    "X84n1579_020:0152a13": "方求證。方曰。伏牛打七即不問。終南靜室意如何。師",
    "X84n1579_020:0152a14": "曰。伏牛打七。泥團土塊。終南靜室。放大光明。方喝曰。",
    "X84n1579_020:0152a15": "即今光明何在。師向前一掌。方大笑曰。如是如是。",
    "X84n1579_020:0152a16": "杭州雲棲蓮池袾宏禪師[0152a16] 郡之仁和沈氏子。年十七。",
    "X84n1579_020:0152a17": "補邑庠。每書生死事大四字於案頭。一日失手碎茶",
    "X84n1579_020:0152a18": "甌有省。作七筆勾見志。投西山性天和尚祝髮。北遊",
    "X84n1579_020:0152a19": "參&#x5FA7;融。後謁笑巖於柳巷。求開示。巖曰。阿你三千里",
    "X84n1579_020:0152a20": "外來開示我。我有甚麼開示。師恍然。辭歸。過東昌。道",
    "X84n1579_020:0152a21": "中聞譙樓鼓聲。忽悟。偈曰。二十年前事可疑。三千里",
    "X84n1579_020:0152a22": "外遇何奇。焚香擲戟渾閒事。魔佛空爭是與非○住",
    "X84n1579_020:0152a23": "雲棲。侍郎王公宗沐。問夜來老鼠唧唧。說盡一部華",
    "X84n1579_020:0152a24": "嚴經。師曰。貓兒突出時如何。王無語。師自代曰。走&#x5374;",
    "X84n1579_020:0152b01": "法師。留下講案。遂頌曰。老鼠唧唧。華嚴歷歷。奇哉王",
    "X84n1579_020:0152b02": "侍郎。&#x5374;被畜生惑。貓兒突出畫堂前。&#x7240;頭說法無消",
    "X84n1579_020:0152b03": "息。無消息。大方廣佛華嚴經。世主妙嚴品第一○銓",
    "X84n1579_020:0152b04": "部虞公&#x6E7B;&#x7188;。問慧日點五百病僧因緣。師曰。慧日自",
    "X84n1579_020:0152b05": "甘窮子。捨己從人。西院屈陷平民。將生就死。可惜五",
    "X84n1579_020:0152b06": "百僧。只解點著便行。曾無一二高臥不起。令慧日顯",
    "X84n1579_020:0152b07": "異惑眾。禍及兒孫。郡主深切民瘼。我山僧急趨時難。",
    "X84n1579_020:0152b08": "倉卒中失帶了竹杖子。不免奮空拳。向居士癰腫上",
    "X84n1579_020:0152b09": "劈地一下。敢保沈&#x75B4;潰散。毒血淋漓。萬派流通。百骸",
    "X84n1579_020:0152b10": "舒暢。雖然如是。云何一人能令眾起。不見道陽回片",
    "X84n1579_020:0152b11": "葉。春滿千林。者事且止。祇如終日把竹杖子。東指西",
    "X84n1579_020:0152b12": "揮。不如一直在木頭上朝持暮守。守來守去。忽然枯",
    "X84n1579_020:0152b13": "木重花。便是死人再活。說甚麼竹木。管取盡大地草",
    "X84n1579_020:0152b14": "木叢林。悉皆成佛去也。何以故。青青物外&#x8657;空體。即",
    "X84n1579_020:0152b15": "是如來堅實心○題自像曰。十畫九不像。惱殺丹青",
    "X84n1579_020:0152b16": "匠。庶幾此近之。權留作供養。若道這便是。依然成兩",
    "X84n1579_020:0152b17": "樣。不兩樣。三十棒○問參禪念佛。可得用融通否。師",
    "X84n1579_020:0152b18": "曰。若是兩物。用得融通著○問世尊默然良久。外道",
    "X84n1579_020:0152b19": "謂開我迷雲。空生宴坐不言。帝釋云善說般若。師曰。",
    "X84n1579_020:0152b20": "良久處欲望開迷。陰霾萬里。宴坐邊擬聞般若。說竟",
    "X84n1579_020:0152b21": "多時。雖然如是。鞭頭得旨。空裏飛花者。畢竟見箇甚",
    "X84n1579_020:0152b22": "麼。新春日示眾。今日賀新春。歲時重換&#x5374;。昨日作麼",
    "X84n1579_020:0152b23": "生○萬歷四十三年七月初四日。師將示寂。預別眾",
    "X84n1579_020:0152b24": "曰。半月後。吾將他往矣。人皆莫測。至期。示微疾。面西",
    "X84n1579_020:0152c01": "而逝。",
    "X84n1579_020:0152c02": "徑山紫柏達觀真可禪師[0152c02] 吳江灘缺沈氏子。年十七。",
    "X84n1579_020:0152c03": "剃髮遊方。聞誦張拙偈。至斷除妄想重增病。趨向真",
    "X84n1579_020:0152c04": "如亦是邪。大疑。一日齋次忽悟。乃曰。使我在臨濟德",
    "X84n1579_020:0152c05": "山座下。一掌便醒。安用如何若何。遂遊江南。居無定",
    "X84n1579_020:0152c06": "所。後住燕山。有居士言及金剛經應無所住而生其",
    "X84n1579_020:0152c07": "心句。師曰。如何是應無所住而生其心。士惘然。師曰。",
    "X84n1579_020:0152c08": "汝問我。我為汝說。士遂問。師忽擊案曰。聞麼。曰聞。師",
    "X84n1579_020:0152c09": "曰。此非而生其心麼。又曰。汝是有心聞。無心聞。曰無",
    "X84n1579_020:0152c10": "心聞。師曰。此非應無所住麼。復說偈曰。木魚打得頻。",
    "X84n1579_020:0152c11": "怕痛忽生嗔。汝若知痛處。禹門度金鱗○萬歷癸卯",
    "X84n1579_020:0152c12": "秋。忌師者以他事陷師罹難。先是神宗皇帝手書金",
    "X84n1579_020:0152c13": "剛般若。偶汗下漬紙。疑當更易。亟遣近侍質於師。師",
    "X84n1579_020:0152c14": "以偈進曰。御汗一滴。萬世津梁。無窮法藏。從此放光。",
    "X84n1579_020:0152c15": "上大悅○師被逮日。上見章奏。意甚憐之。在法不能",
    "X84n1579_020:0152c16": "免。因逮及。旨下曰。著審而已。拷訊時。神色自如。備嘗",
    "X84n1579_020:0152c17": "笞楚。抵死以傳燈未續。則我出世慧命一大負。餘無",
    "X84n1579_020:0152c18": "他言。始終不屈。至十二月初五日入獄。十七日法司",
    "X84n1579_020:0152c19": "定案欲死師。師說偈曰。一笑繇來別有因。那知大塊",
    "X84n1579_020:0152c20": "不容塵。從茲收拾娘生足。鐵橛花開不待春。又曰。世",
    "X84n1579_020:0152c21": "法若此。久住何為。乃索浴罷。囑侍者性田曰。吾去矣。",
    "X84n1579_020:0152c22": "幸謝江南諸護法。侍者痛哭。師叱之曰。爾侍予二十",
    "X84n1579_020:0152c23": "年。仍作此去就耶○時有吳生者。侍問大法。復為說",
    "X84n1579_020:0152c24": "偈曰。事來方見英雄骨。達老吳生豈夙緣。我自西歸",
    "X84n1579_020:0153a01": "君自北。多生晤語更泠然。語畢端坐而逝。御史曹學",
    "X84n1579_020:0153a02": "程聞之。急趨至。無之曰。師去得好。師復張目笑而別。",
    "X84n1579_020:0153a03": "獄中香雲不散。待命六日。顏色不改。及出浮葬於慈",
    "X84n1579_020:0153a04": "恩寺外。後迎龕建塔徑山。著有紫柏集行世。",
    "X84n1579_020:0153a05": "瑞州黃檗無念深有禪師[0153a05] 黃州麻城熊氏子。年十六。",
    "X84n1579_020:0153a06": "患痘垂絕。叔兄議許出家乃甦。祝髮蕩山。有老僧謂",
    "X84n1579_020:0153a07": "之曰。十方一粒米。重如須彌山。若還不了道。披毛戴",
    "X84n1579_020:0153a08": "角還。師聞悚然。即事參訪。聞僧舉僧問大休。如何是",
    "X84n1579_020:0153a09": "西來意。休曰。黃瓜茄子。師大疑。&#x5FA7;參江浙名宿。謁廬",
    "X84n1579_020:0153a10": "山大安禪師。安問曰。汝號甚麼。師曰。無念。安曰。那箇",
    "X84n1579_020:0153a11": "是無念。師茫然。一夕聞哭笑二聲相觸。猛然開悟。偶",
    "X84n1579_020:0153a12": "見&#x9EAB;一盆在當路。掇起送入櫃中。見有果籠。將手推",
    "X84n1579_020:0153a13": "開。不覺失手。櫃&#x8462;打頭。渾身汗流。笑曰。&#x5FA7;大地是箇",
    "X84n1579_020:0153a14": "無念。何疑之有。將前疑滯。一齊打破○萬歷辛巳。往",
    "X84n1579_020:0153a15": "龍湖同李卓吾居士至駟馬山。有講主至。士問主曰。",
    "X84n1579_020:0153a16": "清淨本然。云何忽生山河大地。僧依文講訖。士曰。無",
    "X84n1579_020:0153a17": "念你說看。師將開口。士將師膝上一推曰。這箇&#x807B;。師",
    "X84n1579_020:0153a18": "忽猛省。乃知十地菩薩。夢見眾生。身墮大河。欲救度",
    "X84n1579_020:0153a19": "故。起勇猛心。發大精進。人法兩空。始得入門。全無干",
    "X84n1579_020:0153a20": "涉。有偈曰。四十餘年不住功。窮來窮去轉無&#x8E2A;。而今",
    "X84n1579_020:0153a21": "窮到無依倚。始悔從前錯用功○僧問道果有耶。果",
    "X84n1579_020:0153a22": "無耶。師曰。說有說無。二俱成謗。曰如何即得。師曰。無",
    "X84n1579_020:0153a23": "求即得。曰如何是道之體。師曰。滿口道不著。曰四大",
    "X84n1579_020:0153a24": "離散時如何。師豎起拳曰。者箇不屬四大○問古人",
    "X84n1579_020:0153b01": "迸除&#x5374;咽喉唇吻。道將一句來。者一句如何道。師曰。",
    "X84n1579_020:0153b02": "我不迸&#x5374;咽喉唇吻。你且道一句看。僧無對。師曰。你",
    "X84n1579_020:0153b03": "被音聲塞&#x5374;口○問見性成佛是否。師曰是。曰性是",
    "X84n1579_020:0153b04": "無形底。如何得見。師曰。性是有形底。只你不見。曰請",
    "X84n1579_020:0153b05": "和尚指出我看。師曰。我說汝不見○問如何出離生",
    "X84n1579_020:0153b06": "死。師召僧。僧應諾。師曰。從者裏出。曰和尚說底話。某",
    "X84n1579_020:0153b07": "甲不曉得。師曰。等你曉得。堪作甚麼。",
    "X84n1579_020:0153b08": "夔州白馬儀峰方彖禪師[0153b08] 達州羅氏子。參如何是鬼",
    "X84n1579_020:0153b09": "神&#x89B0;不破之機。三年有省。出峽。&#x5FA7;謁知識。結茅雙溪",
    "X84n1579_020:0153b10": "○一日午炊。聞甑中作聲。忽大悟。作頌曰。三玄三要",
    "X84n1579_020:0153b11": "沒來繇。用盡機思無處求。窗前移步&#x7AC8;門下。白雲青",
    "X84n1579_020:0153b12": "峰齊點頭。齊點頭。南嶽天台共一籌○又曰。二八女",
    "X84n1579_020:0153b13": "子嫁新郎。績麻捻線一如常。稱家豐儉隨時過。嬾插",
    "X84n1579_020:0153b14": "堂前者炷香。無幻聞之曰。此人曾作細密工夫來",
    "X84n1579_020:0153b15": " 萬歷壬辰秋歸達州。中興白馬寺。僧問如何是西來",
    "X84n1579_020:0153b16": "意。師曰。兩頭燒火一頭煙○師平昔手中常執一&#x9F17;",
    "X84n1579_020:0153b17": "鼓。一面書矗字。一面&#x7287;字。凡答話。多舉而搖之。示寂。",
    "X84n1579_020:0153b18": "塔於龍神山。",
    "X84n1579_020:0153b19": "廣信鵝湖養庵心禪師[0153b19] 郡之上饒朱氏子。偶過戚屬。",
    "X84n1579_020:0153b20": "會道者譚四生之義。師於言下洞了物我平等大意。",
    "X84n1579_020:0153b21": "往雒之太平落髮。南歸焦山度臘。聞江中推船聲有",
    "X84n1579_020:0153b22": "省。偈曰。夜靜江空闊。推船[囗@力][囗@力]聲。不知何所住。擔子",
    "X84n1579_020:0153b23": "半邊輕。謁華山。聞山拈一段生涯六不收話。有疑。猛",
    "X84n1579_020:0153b24": "提七日。身心脫然。尋歸故里○住靈山。畫大圓相於",
    "X84n1579_020:0153c01": "壁間。題曰。內寫莫教塗黑。外寫勿使傷白。有人向圈",
    "X84n1579_020:0153c02": "裏圈外下得註&#x811A;者。許汝學道無疑。不然。總是&#x61E1;[怡-台+羅]",
    "X84n1579_020:0153c03": "○後住鵝湖。十年不立座元。博山參。以趙州無字話",
    "X84n1579_020:0153c04": "相契。請居厥職。贈以偈曰。鵝湖十載&#x8657;元位。一旦緣",
    "X84n1579_020:0153c05": "何立少年。兩道眉毛八箇繓。須知佛祖不容前○師",
    "X84n1579_020:0153c06": "嘗以無門鎖置丈室以驗諸方。偈曰。上古留傳鎖。憑",
    "X84n1579_020:0153c07": "君智鑰開。若無開鎖法。相見不須來○萬歷丁卯二",
    "X84n1579_020:0153c08": "月晦日。上堂說法。置齋作別。復示偈曰。八十餘年幻",
    "X84n1579_020:0153c09": "夢中。鐵牛耕破太&#x8657;空。臨行一句相分付。半夜金烏",
    "X84n1579_020:0153c10": "帶日紅。端坐而逝。",
    "X84n1579_020:0153c11": "杭州真寂聞谷廣印禪師[0153c11] 嘉善周氏子。母夢玄武神",
    "X84n1579_020:0153c12": "仗劍率諸甲士擁護其門而生。七歲常瞑目端坐。父",
    "X84n1579_020:0153c13": "母送之杭州開元寺。剃度後。師歸省親。母誡之曰。三",
    "X84n1579_020:0153c14": "朝新婦。一世禪和。子其勉之。師每述其兩句。終身受",
    "X84n1579_020:0153c15": "用不盡。一日見壁間法界圖。問其師曰。十界從心生。",
    "X84n1579_020:0153c16": "心從何處去。其師不能答。時儀峰和尚結茅清平。往",
    "X84n1579_020:0153c17": "叩之。峰曰。汝要會。須妙悟始得。師曰。如何得悟去。峰",
    "X84n1579_020:0153c18": "乃教看雲門露字。師一聞便信。直下挨拶。至忘寢食。",
    "X84n1579_020:0153c19": "尋上雙徑。結茆白雲峰下。看亮座主參馬祖因緣。疑",
    "X84n1579_020:0153c20": "不能釋。一日見黃瑞香花。忽大悟曰。&#x5374;是&#x8657;空講得",
    "X84n1579_020:0153c21": "經。碌磚瓦礫正堪聽。向來扭&#x63D1;娘生鼻。錯認葫蘆作",
    "X84n1579_020:0153c22": "淨瓶。於是往雲棲。盡得蓮大師之益○次參龍池傳",
    "X84n1579_020:0153c23": "和尚。適傳負暄階下。師問曰。和尚在那裏。傳曰。恰好",
    "X84n1579_020:0153c24": "不在。師即展禮。人事畢。傳出所著德山托&#x9262;頌示師。",
    "X84n1579_020:0154a01": "且曰。汝別頌看。師即頌曰。末後之句有也無。德山父",
    "X84n1579_020:0154a02": "子太&#x8AB5;訛。同條生不同條死。活得三年恨轉多。傳喜",
    "X84n1579_020:0154a03": "甚。謂師曰。何不承當此事。共相唱和。師不自肯。傳曰。",
    "X84n1579_020:0154a04": "更欲如何。師曰。視圓悟大慧為多愧耳。傳憮然曰。當",
    "X84n1579_020:0154a05": "今學者。未會先會。那能得不自肯如子者乎。老僧當",
    "X84n1579_020:0154a06": "避一頭地矣。瀕行。傳送至門外。撫師背曰。老姪。我還",
    "X84n1579_020:0154a07": "疑你在。師曰。甚處疑某甲。傳曰。如何是密啟其意。師",
    "X84n1579_020:0154a08": "曰。今日不打宜興轉。傳呵呵大笑。師頂笠便行。北遊",
    "X84n1579_020:0154a09": "五臺。還真寂。四眾懇請開堂。師堅持不肯。遂南遊。隱",
    "X84n1579_020:0154a10": "建州廢寺。及自閩歸。司理黃端伯復以為請。師曰。某",
    "X84n1579_020:0154a11": "孀居久矣。豈更適人耶○師生平滴水滴凍。不肯一",
    "X84n1579_020:0154a12": "念外馳。雖洞透祖關。而挽回流俗。終不以悟自居。教",
    "X84n1579_020:0154a13": "律三宗鼎立。師皆能洞晰其微。時或為眾演說。聞者",
    "X84n1579_020:0154a14": "靡不心服○崇禎丙子臘月。辭眾告寂。塔全身於孔",
    "X84n1579_020:0154a15": "青之陽。",
    "X84n1579_020:0154a16": "海虞破山洞聞法乘禪師[0154a16] 別號雪柏。吳江李氏子。少",
    "X84n1579_020:0154a17": "從華山剃度。單身行&#x811A;。參紫柏可尊者。可問一句中",
    "X84n1579_020:0154a18": "具三玄即不問。一玄中具三要如何。師屈指曰。也是",
    "X84n1579_020:0154a19": "死蛇當頭。可大悅。以禪虎稱之。一時名重叢林○師",
    "X84n1579_020:0154a20": "住天目中雲庵。雪嶠信參次。師坐火箱口喃喃地。信",
    "X84n1579_020:0154a21": "即跳入火箱同坐曰。口喃喃地作甚麼。師笑曰。汝從",
    "X84n1579_020:0154a22": "何處來到此天目。信曰。從無陰陽地上來。師默然。信",
    "X84n1579_020:0154a23": "即跳下火箱○林皋豫參師。適在山門相遇。師曰。那",
    "X84n1579_020:0154a24": "裏來。豫展兩手。師曰。這裏天。王殿倒&#x5374;還知麼。豫曰",
    "X84n1579_020:0154b01": "既是天王殿。為甚麼倒&#x5374;。師曰。賊○師一日謂嚴天",
    "X84n1579_020:0154b02": "池曰。穹窿山昨夜點頭矣。不知居士道箇甚麼。勿謂",
    "X84n1579_020:0154b03": "三世諸佛口挂東壁也。如居士灑灑落落。不妨我多",
    "X84n1579_020:0154b04": "多和和○師住破山。舉漢月藏為首座。每言近日禪",
    "X84n1579_020:0154b05": "病。往往摶量公案。註解因緣。磨楞合縫。稱斤度兩。不",
    "X84n1579_020:0154b06": "惟自隔千生。更復陷人無算○天啟三年七月。臨示",
    "X84n1579_020:0154b07": "寂。呼侍者至。即為坐脫。供全身三七日。儼然如生。世",
    "X84n1579_020:0154b08": "壽七十二。塔於破山寺南。牧雲門禪師刊師語錄十",
    "X84n1579_020:0154b09": "卷行世。雪嶠信和尚為之敘。",
    "X84n1579_020:0154b10": "達澄受昭禪師[0154b10] 通州人。不言姓氏。嘗參天童悟。充西",
    "X84n1579_020:0154b11": "堂。未幾忽棄去。人莫測其意。或嚴寒履冰。或深夜陟",
    "X84n1579_020:0154b12": "巘。或俗其頂。或民其衣。獨語咄咄不休。或談鬼幻事。",
    "X84n1579_020:0154b13": "聞者疑駭。遇眾環拜。視如路人。輒叱之曰。我不識汝。",
    "X84n1579_020:0154b14": "或反拜之□林□和尚迎師。住天童丈室。禮敬甚恭。",
    "X84n1579_020:0154b15": "少頃。所有&#x7240;坐。一時擊碎擲階下。眾愕不知所謂。更",
    "X84n1579_020:0154b16": "為陳設。師即掩戶不語。粥飯從牖入。徒眾每隔戶稱",
    "X84n1579_020:0154b17": "名禮拜。師皆不內。忽一日逸去。不知所之。四眾悲戀。",
    "X84n1579_020:0154b18": "牧雲門為師立師行道。",
    "X84n1579_020:0154b19": "江陰黃毓祺介子居士[0154b19] 晤費隱容於金粟。自敘到過",
    "X84n1579_020:0154b20": "天童。容云。曾住幾時。士云。七八日。容云。還得天童意",
    "X84n1579_020:0154b21": "旨麼。士云。不得。容云。既不得。莫是蹉過麼。士云。若有",
    "X84n1579_020:0154b22": "得。則真是蹉過。容云。今日識得居士也。士乃休○士",
    "X84n1579_020:0154b23": "久依悟和尚。大有入處。悟化後。同門法嗣請士結集",
    "X84n1579_020:0154b24": "悟和尚語錄書問行世。後鼎遷。士被執石頭城獄。留",
    "X84n1579_020:0154c01": "題山翁忞像云。憶自黃巖。嗣席天童。踞先覺堂。卓卓",
    "X84n1579_020:0154c02": "孤風。楔以楔出。毒以毒攻。蛇吞&#x9F08;鼻。虎&#x9F69;大虫。正令",
    "X84n1579_020:0154c03": "全提。孰敢嬰鋒。出語成詠。百折不窮。佛果衙官。大慧",
    "X84n1579_020:0154c04": "附庸。&#x7A45;秕之導。往來愚衷。國難以來。蹤&#x8FF9;西東。兄遊",
    "X84n1579_020:0154c05": "天外。我戲圜中。世出世間。皆大英雄。不負先師。舊衲",
    "X84n1579_020:0154c06": "蒙茸。眉毛結供。鼻孔氣通。曹谿正脈。臨濟真宗。是木",
    "X84n1579_020:0154c07": "上座。亦號山翁。粵三日將決矣。復作絕命詩曰。劍樹",
    "X84n1579_020:0154c08": "刀山掉臂過。長伸兩&#x811A;自為摩。三千善逝原非佛。百",
    "X84n1579_020:0154c09": "萬波旬豈是魔。潦倒不妨天亦醉。掀翻一任水生波。",
    "X84n1579_020:0154c10": "夜來夢作脩羅手。其柰雙丸忽跳何。以一破箑書寄",
    "X84n1579_020:0154c11": "牧雲門禪師。然後坐脫圜中。",
    "X84n1579_020:0154c12": "明州白雲延祥鹿門西師太[0154c12] 楚之襄陽人也。姓氏未",
    "X84n1579_020:0154c13": "詳。早歲博通教典。至濠泗間。士大夫皆尊禮之。不啻",
    "X84n1579_020:0154c14": "蓮社遠公矣。於壽霍適中之地。營塌房化城二剎。後",
    "X84n1579_020:0154c15": "聞密老人唱導天童。師易服腰包。即詣座下。悟一見",
    "X84n1579_020:0154c16": "契重之。深錐痛劄。盡捐寶惜。未幾呈偈曰。幾度喫棒",
    "X84n1579_020:0154c17": "最親切。歷劫狂心當下歇。不用擬議問如何。覿體分",
    "X84n1579_020:0154c18": "明皮破血。悟印可。久之。密老人過通玄遷化。師聞白",
    "X84n1579_020:0154c19": "雲相距不遠。即往觀之。曰吾夙緣在矣。有一虎出林",
    "X84n1579_020:0154c20": "伏師前。眾皆驚愕。師曰。莫驚。乃護三寶神也。即廬其",
    "X84n1579_020:0154c21": "址。虎乃為侍。人皆言為之常禪師再來也。郡伯韋公",
    "X84n1579_020:0154c22": "嚮師風。訪於廬。果見其道行精嚴。容貌雍肅。虎侍之",
    "X84n1579_020:0154c23": "異。曰予與龐公霄壤之不侔。而有同然也。即捐資贖",
    "X84n1579_020:0154c24": "產。聿成梵宇。為白雲之中興也。師於順治戊戌臘月",
    "X84n1579_020:0155a01": "一日辰刻。集眾囑曰。本寺當作十方叢席。無違我願。",
    "X84n1579_020:0155a02": "闍維後。將吾骨為粉。散於東湖。令水族得利。切勿營",
    "X84n1579_020:0155a03": "塔。言畢書偈。跏趺而逝。當晚侍虎非嚎。三日亦終。弟",
    "X84n1579_020:0155a04": "子奉師全身三年。顏貌不變。後闍維。舍利無數。弟子",
    "X84n1579_020:0155a05": "將半骨散湖中。尊師之願。半骨塔於本山右麓。",
    "X84n1579_020:0155a06": "青林如鑑老宿[0155a06] 侯官林氏子。十八矢志慕道。出嶺禮",
    "X84n1579_020:0155a07": "雲棲宏。又參顯聖澄和尚。看無字有省以偈呈曰。趙",
    "X84n1579_020:0155a08": "州狗子無佛性。脫下&#x88B4;子來遮面。面子未曾遮得全。",
    "X84n1579_020:0155a09": "半身露出令人厭。澄撫而印之。師不自當。後以省親",
    "X84n1579_020:0155a10": "歸閩。及祝髮。復出嶺侍澄。久之歸鼓山。居東庵。及博",
    "X84n1579_020:0155a11": "山無異和尚開法茲山。宿傾心事之。遂稱得旨。自是",
    "X84n1579_020:0155a12": "深埋頭角。潛修密煉。至年八十七。示寂於石林舊隱。",
    "X84n1579_020:0155a13": "閱七日茶毗。火光金色。香氣馥郁。平日所持木念珠",
    "X84n1579_020:0155a14": "不壞。",
    "X84n1579_020:0155a15": "優曇&#x9825;和尚[0155a15] 湖廣人。族姓甯。十九投顓愚衡祝髮。後",
    "X84n1579_020:0155a16": "參天童悟和尚。依侍久之。悟一日見師&#x64E1;石。遽喝云。",
    "X84n1579_020:0155a17": "翻轉石頭來。師於言下有省。悟深然之。次日辭去。結",
    "X84n1579_020:0155a18": "茅深隱。後住靜江都。參徒日集。師終不自肯。口喃喃",
    "X84n1579_020:0155a19": "梵唄不歇。凡有請益。皆叱之曰。參方去○康熙壬子",
    "X84n1579_020:0155a20": "五月朔。示微疾。至初八日。命諸參徒入室。問汝等還",
    "X84n1579_020:0155a21": "知老僧去處麼。恩侍者云。月明照見夜行人。師云。套",
    "X84n1579_020:0155a22": "語。進云。師意如何。師云。壬寅年不生。壬子年不死。汝",
    "X84n1579_020:0155a23": "再道看。進云。壬寅年&#x5374;生。壬子年&#x5374;死。師振聲大喝",
    "X84n1579_020:0155a24": "云。得恁麼塗汙老僧。進云。畢竟如何。師示偈云。咫尺",
    "X84n1579_020:0155b01": "雲程九十州。&#x811A;跟任意把拳揉。門前柳色開金眼。檻",
    "X84n1579_020:0155b02": "外諸峰笑點頭。偈畢。問甚麼時候了。侍云。午矣師乃",
    "X84n1579_020:0155b03": "索茶嗽口。跏趺擲盞而寂。",
    "X84n1579_020:0155b04": "太史蔣超虎臣居士[0155b04] 江南金壇人。謁鐵舟海禪師於",
    "X84n1579_020:0155b05": "金山。問山河大地。俱有壞時。且道金山壞不壞。海伸",
    "X84n1579_020:0155b06": "一足云。向這裏下得一轉語。便見端的。士云。下語也",
    "X84n1579_020:0155b07": "不難。祗恐與師隔一層了也。海云。恁麼道又爭得。士",
    "X84n1579_020:0155b08": "云。和尚又如何。海云。切莫當面錯過。士諾諾。又問蘇",
    "X84n1579_020:0155b09": "長公與佛印禪師玉帶機緣。請師代一轉語。海云。山",
    "X84n1579_020:0155b10": "衲若代語。玉帶又要還了也。士云。畢竟下甚麼語。方",
    "X84n1579_020:0155b11": "得相應。師云。莫謂山衲無語好。士云。將謂別有。海云。",
    "X84n1579_020:0155b12": "今日方始瞥地那。士一日舉似同年孫孝則。孝曰。何",
    "X84n1579_020:0155b13": "不道是語何有。是坐何處○士寓孝則居士園久之。",
    "X84n1579_020:0155b14": "孝問曰。邇來不見兄有禪。士曰。禪可見麼。孝曰。試道",
    "X84n1579_020:0155b15": "看士曰。想不必道。次日孝謂士曰。大悲閣記。是兄的。",
    "X84n1579_020:0155b16": "是古人的。士曰。是我的。孝曰。兄忘&#x5374;了也。士點首。後",
    "X84n1579_020:0155b17": "入都。寄書云。此行良苦。幸蚤為我賦招魂也。孝復曰。",
    "X84n1579_020:0155b18": "安得便心動。北風有何惡。士請告歸。道經高郵。乃別",
    "X84n1579_020:0155b19": "孝曰。予將浪蕩了此一生。孝曰。何處去。士曰。過得廬",
    "X84n1579_020:0155b20": "山。又&#x5CE9;嶺矣。後果終於&#x5CE9;眉伏虎寺。臨寂。留詩一律",
    "X84n1579_020:0155b21": "云。翛然猿鶴自相親。老衲無端墮業塵。直向鑊湯求",
    "X84n1579_020:0155b22": "避熱。又從大海去翻身。功名傀儡場中物。妻子骷髏",
    "X84n1579_020:0155b23": "隊裡人。只有君親無報答。生生一念祝能仁。題畢趺",
    "X84n1579_020:0155b24": "坐。擲筆而逝。",
    "X84n1579_020:0155c01": "寧波天井天壽鏡宗新禪師[0155c01] 早參。拈拄杖曰。大眾。米",
    "X84n1579_020:0155c02": "裏有虫。飯裏有沙。總是尋常事。為甚麼須菩提咬落",
    "X84n1579_020:0155c03": "拇指。良久曰。有些&#x811A;酸○示眾曰。欲識佛性義。當觀",
    "X84n1579_020:0155c04": "時節因緣。高聲曰。且道是甚麼時節。買帽相頭○早",
    "X84n1579_020:0155c05": "參。卓拄杖曰。老僧祇解這箇。諸人又作麼生。又卓拄",
    "X84n1579_020:0155c06": "杖曰。上山擒虎易。開口告人難。",
    "X84n1579_020:0155c07": "明州天井秀峰敢禪師[0155c07] 本郡邵氏子。因僧問諸佛妙",
    "X84n1579_020:0155c08": "理即不問。向上宗乘事若何。師一喝。僧一喝。師曰。且",
    "X84n1579_020:0155c09": "道那一喝是賓。那一喝是主。僧又喝。師曰。那裏學得",
    "X84n1579_020:0155c10": "這&#x8657;頭來○因僧問如何是未生前本來面目。師曰。",
    "X84n1579_020:0155c11": "這問最親切。僧曰。學人不會。再乞方便。師打云。正好",
    "X84n1579_020:0155c12": "向者裏會去。",
    "X84n1579_020:0155c13": "金陵紫竹林卉堂旋煥禪師[0155c13] 楚之武岡羅氏子。心慕",
    "X84n1579_020:0155c14": "內典。棄儒入釋。禮圓照佛語和尚披剃。歷有年所。遂",
    "X84n1579_020:0155c15": "傳心印。建&#x5CE9;山。住五臺。弘演教律。道風遠振。江南諸",
    "X84n1579_020:0155c16": "護法請住紫竹林。除夕示眾。月月有箇三十日。惟茲",
    "X84n1579_020:0155c17": "三十休兒戲。閻羅老子算飯錢。試問諸人何所敵。若",
    "X84n1579_020:0155c18": "敵得。炎炎火宅清涼域。若敵不得。二六時中須著力。",
    "X84n1579_020:0155c19": "且道如何是著力一句。紅爐燄裏翻身轉。那怕閻君",
    "X84n1579_020:0155c20": "面似鐵○著有祇園小集。藥師法懺。清磯集說。楞嚴",
    "X84n1579_020:0155c21": "綱旨。法華提綱。紫竹集等書。盛行於世。",
    "X84n1579_020:0155c22": "江南興化蘆渡大威權禪師[0155c22] 本邑程姓。投五台祕魔",
    "X84n1579_020:0155c23": "巖&#x5FA7;融老宿薙染。參憨山清。達觀可。笑巖寶。最後謁",
    "X84n1579_020:0155c24": "龍池傳。時值密雲悟繼席。執侍最久。嘗發願云。如今",
    "X84n1579_020:0156a01": "生不明此大事因緣。誓不倒單。晝夜端坐。如一座泰",
    "X84n1579_020:0156a02": "山相似。悟見師如此行履。一日悟問汝在此多少時。",
    "X84n1579_020:0156a03": "師曰。三年。悟曰。三年前在甚麼處。師打一掌曰在這",
    "X84n1579_020:0156a04": "裏。悟曰。這是三年後的事。如何是三年前的事。師又",
    "X84n1579_020:0156a05": "打一掌。悟曰。一掌不作一掌用時如何。師曰。今日被",
    "X84n1579_020:0156a06": "和尚一問。只得嘴挂壁上。悟曰。如何是日用中事。師",
    "X84n1579_020:0156a07": "曰。飢則喫飯。寒則添衣。即呈偈曰。一拶通身冷汗流。",
    "X84n1579_020:0156a08": "全然放下任悠悠。西來祖意何須問。魔佛從今一筆",
    "X84n1579_020:0156a09": "鉤○師一日請悟沐浴次。師曰。清淨法身作麼生浴。",
    "X84n1579_020:0156a10": "悟便打。師曰。本來無一物。又打箇甚麼。悟痛打曰。這",
    "X84n1579_020:0156a11": "漢若不打。三十年後罵老僧去在○師一日告眾送",
    "X84n1579_020:0156a12": "信檀樾曰。老僧某日去矣。侍僧問曰。和尚往甚麼處",
    "X84n1579_020:0156a13": "去師以手指西而逝。世壽九十九。僧臘八十八。",
    "X84n1579_020:0156a14": "古徐州龍山容止量禪師[0156a14] 興化王氏子。參山茨際和",
    "X84n1579_020:0156a15": "尚於東明。際問曰。汝是何鄉人。師曰。江北。際曰。可曾",
    "X84n1579_020:0156a16": "帶得鄉里物來麼。師豎起拳頭。際曰。我不識這是甚",
    "X84n1579_020:0156a17": "麼東西。師曰。非但和尚不識。三世諸佛亦不識。際曰。",
    "X84n1579_020:0156a18": "不識箇甚麼。師一喝。際便打。師拂袖曰。今日識破這",
    "X84n1579_020:0156a19": "老漢。師於康&#x7188;壬子。忽示眾曰。吾行矣。言畢泊然而",
    "X84n1579_020:0156a20": "逝。"
}