{
    "T38n1780_003:0867c15": "淨名玄論卷第三(名題下)",
    "T38n1780_003:0867c17": "三別釋法門[0867c17] 有三門。先釋不思議門。次釋",
    "T38n1780_003:0867c18": "解脫門。後釋法門。",
    "T38n1780_003:0867c19": "[0867c19] 先釋不思議有四。一來意。二釋不思議名。三",
    "T38n1780_003:0867c20": "辨不思議體。四釋不思議名多少。",
    "T38n1780_003:0867c21": "[0867c21] 第一來意者。問。諸方等教。皆是不思議。何故",
    "T38n1780_003:0867c22": "此經獨受其名。答。一切諸經。雖皆是不思議。",
    "T38n1780_003:0867c23": "但此經即以不思議為名。例如一切佛。皆有",
    "T38n1780_003:0867c24": "法寶。而寶積佛即以為名。又不思議。凡有二",
    "T38n1780_003:0867c25": "種。一者通不思議。謂諸佛菩薩境界。並非二",
    "T38n1780_003:0867c26": "乘凡夫之有所能測度。二者別不思議。謂神",
    "T38n1780_003:0867c27": "通奇特。如巨細相容。眾經多明通不思議。此",
    "T38n1780_003:0867c28": "經多辨別不思議。故偏受斯稱。問。此經凡有",
    "T38n1780_003:0867c29": "二名。一維摩詰。二不思議。何故。別有不思議",
    "T38n1780_003:0868a01": "品。而無別維摩品耶。又此經名不思議經。別",
    "T38n1780_003:0868a02": "有不思議品。眾經何故不爾。如般若等經。何",
    "T38n1780_003:0868a03": "故無般若品耶。答。此經雖有人法二名。而維",
    "T38n1780_003:0868a04": "摩事彰。通為一經之主。不須別立品。不思議。",
    "T38n1780_003:0868a05": "雖通貫一經。但不思議事未顯。須別立品。般",
    "T38n1780_003:0868a06": "若等經。明般若事顯故。不須別立般若品也。",
    "T38n1780_003:0868a07": "問。此經何故辨不思議耶。答。略有五義。一者",
    "T38n1780_003:0868a08": "欲稱歎諸佛菩薩解脫法門不可思議。令稟",
    "T38n1780_003:0868a09": "教之徒。虛心頂受。慕仰信行。二者淨名道德",
    "T38n1780_003:0868a10": "已遠得無功用心。現通說法。有所施為。任運",
    "T38n1780_003:0868a11": "即不假思量議度。既得此悟。還欲示人。故說",
    "T38n1780_003:0868a12": "不思議。三者欲顯一切諸法無定性相。故說",
    "T38n1780_003:0868a13": "不思議。如長若定長。不可促長令短。短若定",
    "T38n1780_003:0868a14": "短。不可延短令長。以可延促。故無定相性。以",
    "T38n1780_003:0868a15": "無定性。諸法即空。因此即悟入實相。故說不",
    "T38n1780_003:0868a16": "思議。四者此經正明不思議法。故立不思議",
    "T38n1780_003:0868a17": "名。如不二法門。心行處滅。言語道斷。淨名默",
    "T38n1780_003:0868a18": "即是其事。以正說此法故。辨不思議。五者此",
    "T38n1780_003:0868a19": "經欲示二種人法。故明不思議。一者理外。謂",
    "T38n1780_003:0868a20": "凡夫二乘及有所得大乘人法。若所行之境。",
    "T38n1780_003:0868a21": "能行之智。所說教門。皆是有所得顛倒故。非",
    "T38n1780_003:0868a22": "不思議。二者明理內諸佛菩薩所行之境。能",
    "T38n1780_003:0868a23": "行之智。所說教門。並絕凡夫二乘有所得境",
    "T38n1780_003:0868a24": "界。故方是不可思議。問。何以知然。答。此經呵",
    "T38n1780_003:0868a25": "凡斥聖。破大彈小者。良由凡聖大小皆是有",
    "T38n1780_003:0868a26": "所得顛倒理外行心。所以非不思議。廣說菩",
    "T38n1780_003:0868a27": "薩無方妙用無礙法門。有得之徒。莫能測度。",
    "T38n1780_003:0868a28": "故名不思議。是故。當知。欲開二種義。故明不",
    "T38n1780_003:0868a29": "思議。此是對可思議。故歎不思議。令捨可思",
    "T38n1780_003:0868b01": "議。悟不思議。既無可思議。亦無不思議。故諸",
    "T38n1780_003:0868b02": "佛菩薩所行之道。非思議。非不思議。問。理外",
    "T38n1780_003:0868b03": "義宗。亦明絕四句。離百非。言語道斷。心行",
    "T38n1780_003:0868b04": "處滅。何故非不思議。無所得。若四句。若絕四",
    "T38n1780_003:0868b05": "句。一切諸法。皆不思議。答。有所得。絕定絕。",
    "T38n1780_003:0868b06": "不可令不絕。不絕定不絕。不可令其絕。如此",
    "T38n1780_003:0868b07": "絕不絕。皆有蹤&#x8FF9;處所。可得思議。無所得。絕",
    "T38n1780_003:0868b08": "不絕並是因緣無礙不思議。又有所得絕不",
    "T38n1780_003:0868b09": "絕悉皆不成。竟無此法。論何物不思議耶。無",
    "T38n1780_003:0868b10": "所得絕不絕義始成。故方得有不思議。至二",
    "T38n1780_003:0868b11": "智中。當具說也。第二釋不思議名[0868b11] 略有三義。",
    "T38n1780_003:0868b12": "[0868b12] 一者約本釋不思議名。由本是不思議故。方",
    "T38n1780_003:0868b13": "有不思議用耳。不思議本即不二法。門不二",
    "T38n1780_003:0868b14": "法門謂諸法實相。諸法實相心行斷故。心不",
    "T38n1780_003:0868b15": "能思。言語滅故。口不能議。十四章經。正為開",
    "T38n1780_003:0868b16": "不二。故前序云。淨名現病之本意。文殊問病",
    "T38n1780_003:0868b17": "之所由。當知為明本不思議。故名不思議也。",
    "T38n1780_003:0868b18": "[0868b18] 二者約淨名二智。由體不二之道。故有不二",
    "T38n1780_003:0868b19": "之智不二之智。能適化無方。善巧妙用。並任",
    "T38n1780_003:0868b20": "運成就。無功用心。不假思量議度。故名不思",
    "T38n1780_003:0868b21": "議。",
    "T38n1780_003:0868b22": "[0868b22] 三者外示不思議跡。若形若聲。及說不思議",
    "T38n1780_003:0868b23": "本。若境若智。並非下位菩薩及與二乘凡夫",
    "T38n1780_003:0868b24": "所能測度。故名不思議。不思議體。但有於三。",
    "T38n1780_003:0868b25": "不思議名。亦唯此三義。問。此與關中舊釋何",
    "T38n1780_003:0868b26": "異。答。肇公云。深遠幽微。二乘不能測。謂不",
    "T38n1780_003:0868b27": "思議三義之中。但是後意耳。生公云。不思議",
    "T38n1780_003:0868b28": "者。凡有二種。一者空理。非惑情所測。二者神",
    "T38n1780_003:0868b29": "奇。非淺識能知。三意之中。具說初二義。什公",
    "T38n1780_003:0868c01": "云。法身菩薩。有所施為。欲能則能。不須作",
    "T38n1780_003:0868c02": "意。三種之中。亦得其一。今且敘三門。復辨本",
    "T38n1780_003:0868c03": "末次第及內外不同。則抱前諸意。[0868c03] 三辨不思",
    "T38n1780_003:0868c04": "議體。問。今就何法。明不思議。答。法雖無量。",
    "T38n1780_003:0868c05": "略有三種。一境。二智。三教門。境即真俗二境",
    "T38n1780_003:0868c06": "不思議。智即權實兩智不思議。教謂二諦教",
    "T38n1780_003:0868c07": "門。此之三門。有二種次第。若據能化。由真俗",
    "T38n1780_003:0868c08": "二境。發權實兩智。由權實兩智故。外說二諦",
    "T38n1780_003:0868c09": "教門。合此二義。即為二雙。由境發智。由智照",
    "T38n1780_003:0868c10": "境。謂發照一雙。內照二境為行。外彰神口為",
    "T38n1780_003:0868c11": "說。說行一雙。次約所化。三門次第者。稟二諦",
    "T38n1780_003:0868c12": "教。發生二智。二智則照於二諦。合此三義。亦",
    "T38n1780_003:0868c13": "成二雙。初則說行。次則發然。聖人如行而說。",
    "T38n1780_003:0868c14": "眾生稟二諦教。則如說而行。故名說行一雙",
    "T38n1780_003:0868c15": "也。以如說而行。識教悟理。發生二智。故二境",
    "T38n1780_003:0868c16": "為能發。二智為所發。二智為能照。二境為所",
    "T38n1780_003:0868c17": "照。名發照一雙也。問。真俗二諦。為是教名。",
    "T38n1780_003:0868c18": "為是境稱。答。約能化所化。互望不同。就能化",
    "T38n1780_003:0868c19": "為言。內照真俗。故真俗名境。外為眾生。依二",
    "T38n1780_003:0868c20": "諦說法。故真俗名教。就所化為言。稟於真俗。",
    "T38n1780_003:0868c21": "別真俗名教。因真俗。發生二智。真俗名境。",
    "T38n1780_003:0868c22": "然此真俗。未曾境教。問。若爾。何故垣言二",
    "T38n1780_003:0868c23": "諦為教。非是境理。答。此約依二諦說法故。二",
    "T38n1780_003:0868c24": "諦名教。若據發生二智。則真俗名境。又真俗",
    "T38n1780_003:0868c25": "表不二理。則真俗名教。若對二智。則稱為境。",
    "T38n1780_003:0868c26": "不可&#x5FA7;執。問。但應言聖人內照兩境。外為眾",
    "T38n1780_003:0868c27": "生依二諦說法。眾生稟二諦教。發生二智。二",
    "T38n1780_003:0868c28": "智還照二諦。何得復言二諦教表不二理耶。",
    "T38n1780_003:0868c29": "答。此義有開有合。若開理教不同。約能化為",
    "T38n1780_003:0869a01": "論。所悟之理。則非真非俗。能悟之智。亦非實",
    "T38n1780_003:0869a02": "非權。理雖非真俗。為出處眾生。無名相中。假",
    "T38n1780_003:0869a03": "名相說。故開真俗門。說二諦法。故以非真俗",
    "T38n1780_003:0869a04": "為理。真俗為教。二諦門既爾。智亦例然。悟理",
    "T38n1780_003:0869a05": "之智。非權非實。為欲化物。故開二智。以權實",
    "T38n1780_003:0869a06": "二智。照真俗兩境。外為眾生。說真俗二諦。此",
    "T38n1780_003:0869a07": "約能化。開理教境智義也。次約所化明理教",
    "T38n1780_003:0869a08": "境智者。所化眾生。稟真俗二教。即悟非真非",
    "T38n1780_003:0869a09": "俗不二之理。既悟不二之理。即發生不二之",
    "T38n1780_003:0869a10": "觀。所悟境既非真俗。能悟之智亦非權實。既",
    "T38n1780_003:0869a11": "悟理非有無。即識教有真俗。悟理發生。非權",
    "T38n1780_003:0869a12": "實智。即識教有真俗。故生權實二智。此約能",
    "T38n1780_003:0869a13": "化所化。各開理教境智也。[0869a13] 次合論理教境",
    "T38n1780_003:0869a14": "智者。非真非俗之理。名為真諦。若真若俗之",
    "T38n1780_003:0869a15": "教。並名俗諦。故唯有二諦。非權非實。名為實",
    "T38n1780_003:0869a16": "智。權之與實。並名權智。故唯有二智。既唯有",
    "T38n1780_003:0869a17": "二境。故聖人內照二境。外為眾生。還說二諦。",
    "T38n1780_003:0869a18": "眾生因二諦教。還發生二智也。問。初何故開。",
    "T38n1780_003:0869a19": "後何故合。答。欲顯至理甚深。未曾真俗。聖心",
    "T38n1780_003:0869a20": "微妙。亦非實非權。而今言俗言真。說權說實",
    "T38n1780_003:0869a21": "者。蓋是出處眾生。故強名相說。為此義故。所",
    "T38n1780_003:0869a22": "以須開。復欲就二諦攝法。無義不收。權實該",
    "T38n1780_003:0869a23": "羅。無智不攝。故但明二諦唯有權實。所以合",
    "T38n1780_003:0869a24": "也。又經中具有開合。以釋經故具明之。又對",
    "T38n1780_003:0869a25": "斥舊宗執二諦不知不二。所以須開。尋教之",
    "T38n1780_003:0869a26": "徒。復言二諦之外別有不二之理。所以須合。",
    "T38n1780_003:0869a27": "故開合不同。皆有其義。上來總釋三門。",
    "T38n1780_003:0869a28": "[0869a28] 今次別釋三門。即為三意。初釋二智。復為三",
    "T38n1780_003:0869a29": "門。一明權智不思議。二明實智不思議。三合",
    "T38n1780_003:0869b01": "釋二智不思議。問。何等名為權智不思議耶。",
    "T38n1780_003:0869b02": "答。內照外用。皆絕二乘。故並不思議。二乘不",
    "T38n1780_003:0869b03": "能遍知一切病。不能遍識一切藥。故不能測",
    "T38n1780_003:0869b04": "菩薩智。名內照不思議。又菩薩內照。即無照",
    "T38n1780_003:0869b05": "而照。照不動無照。亦非二乘所知。又菩薩雖",
    "T38n1780_003:0869b06": "照。不假功用。二乘作意方乃得知。亦不能思",
    "T38n1780_003:0869b07": "議菩薩無功用智也。次明外動用不思議。此",
    "T38n1780_003:0869b08": "事萬端不可具舉。今就大小容入。以示其相。",
    "T38n1780_003:0869b09": "但釋大小容入。凡有三師。一云大實不入小。",
    "T38n1780_003:0869b10": "小亦不容大。但以神力令應度之人。見其容",
    "T38n1780_003:0869b11": "入耳。二釋云。大實入小。小亦實容大。若不容",
    "T38n1780_003:0869b12": "入者。則諸菩薩無此功能。若明容入。還不",
    "T38n1780_003:0869b13": "容入。則一切諸轉變神通並無用也。[0869b13] 第三釋",
    "T38n1780_003:0869b14": "云。具有二義。一者實不容入。能令見其容入。",
    "T38n1780_003:0869b15": "二實能容入。復令見容入。今明第三釋宜可",
    "T38n1780_003:0869b16": "用之。但此經正明容入。非不容入也。故高廣",
    "T38n1780_003:0869b17": "之座。來入方丈小室。方丈小室。容高廣之座。",
    "T38n1780_003:0869b18": "大小無有增減。而容入宛然。故是不思議也。",
    "T38n1780_003:0869b19": "問。若無增減。名不思不議。寧得文云其室",
    "T38n1780_003:0869b20": "廣博。答。講誦之人。多不細觀。故不見此文",
    "T38n1780_003:0869b21": "意。若以下徵之。未見好釋。若於此一條昧者。",
    "T38n1780_003:0869b22": "則不思議事皆不成矣。今明不思議品。凡有",
    "T38n1780_003:0869b23": "二文。一云其室廣博。二云本相如故。即此二",
    "T38n1780_003:0869b24": "文。自相違背。既云其室廣博。寧得本相如故。",
    "T38n1780_003:0869b25": "若云本相如故。何名廣博。今明室有內外。自",
    "T38n1780_003:0869b26": "內而觀。故其室廣博。自外而觀。則本相如故。",
    "T38n1780_003:0869b27": "是以二文不相違也。問。若爾者。何名不思議",
    "T38n1780_003:0869b28": "耶。答。唯是一室。內觀則廣。外觀如故。即是",
    "T38n1780_003:0869b29": "不思議。問。外觀如故。可無增減名不思議。內",
    "T38n1780_003:0869c01": "觀既廣。即是增減。云何名不思議。答。內廣遂",
    "T38n1780_003:0869c02": "令外增。可非不思議。而內廣不令外增。故內",
    "T38n1780_003:0869c03": "廣是不思議。問。不令外廣。可外無增。名外不",
    "T38n1780_003:0869c04": "思議。遂令內廣。便是增內。即內非不思議。",
    "T38n1780_003:0869c05": "答。淨名既能令外不增。亦能令內不廣。何以",
    "T38n1780_003:0869c06": "知之。世小術遂能令尺鏡入於寸瓶。瓶不增。",
    "T38n1780_003:0869c07": "鏡不減。而容入究然。況諸佛菩薩。今遂令",
    "T38n1780_003:0869c08": "室內廣者。凡有二義。一者此經始終敘淨名",
    "T38n1780_003:0869c09": "待賓。凡具四事。一有廣博之室。二設端嚴之",
    "T38n1780_003:0869c10": "座。三有甘露味飯。四有微妙法。言室若不廣。",
    "T38n1780_003:0869c11": "則四中闕一。今欲待賓事圓。故令室廣博也。",
    "T38n1780_003:0869c12": "在室雖廣。遂令外增。則非奇特。而外本相如",
    "T38n1780_003:0869c13": "故。所此復是不思議。是以內大外小。各有",
    "T38n1780_003:0869c14": "深致也。二者若內外皆不廣。而令大座入小",
    "T38n1780_003:0869c15": "室者。但得將室對座。辨大小不思議耳。今欲",
    "T38n1780_003:0869c16": "示二種不思議。一大入小不思議。二內外不",
    "T38n1780_003:0869c17": "思議。大小不思議者。大座入小室內。室內雖",
    "T38n1780_003:0869c18": "廣。而外不大。故是大小不思議。二內外不思",
    "T38n1780_003:0869c19": "議者。唯是一室。內觀則廣。外看不大。欲言室",
    "T38n1780_003:0869c20": "大。外相宛然。欲言室小。能容大座。是故此室",
    "T38n1780_003:0869c21": "不可思議。問。有人言。觀至容座。故言室廣。",
    "T38n1780_003:0869c22": "若置座觀室。則本相如故。此釋自能。何勞分",
    "T38n1780_003:0869c23": "內外。今問。室唯方丈。座高八萬。為見室大於",
    "T38n1780_003:0869c24": "座。為室見小於座耶。若見室大於座。云何復",
    "T38n1780_003:0869c25": "言本相如故。若本相如故。即見室猶方丈。云",
    "T38n1780_003:0869c26": "何復見容於大座。此則事相不成。於巧義不",
    "T38n1780_003:0869c27": "足。今詳經文意者。三萬諸座並來入室。舉眾",
    "T38n1780_003:0869c28": "皆見其室廣博。非復猶見方丈。但觀外形。本",
    "T38n1780_003:0869c29": "相如故。可用前通。廢於後釋。",
    "T38n1780_003:0870a01": "[0870a01] 次明實智不思議者。若以照空為實。照有為",
    "T38n1780_003:0870a02": "權者。此之實智。即是般若。般若所鑒實相。百",
    "T38n1780_003:0870a03": "非斯絕。四句皆忘。能鑒般若。亦如實而照。故",
    "T38n1780_003:0870a04": "釋論云。般若波羅蜜。實法不顛倒。念想觀已",
    "T38n1780_003:0870a05": "除。言語法亦滅。故是實智不思議。又波若照",
    "T38n1780_003:0870a06": "實相。不見智為能照。境為所照。故經云。菩薩",
    "T38n1780_003:0870a07": "與波若相應。不見相應。不見不相應。釋論云。",
    "T38n1780_003:0870a08": "緣是一邊。觀是一邊。離是二邊。名為波若。境",
    "T38n1780_003:0870a09": "智不二。豈其不可思議耶。又不見境智二。亦",
    "T38n1780_003:0870a10": "不見不二。如是五句畢竟盡。而能照所照宛",
    "T38n1780_003:0870a11": "然不失。故名實相不思議也。",
    "T38n1780_003:0870a12": "[0870a12] 後合明二智不思議者。正見此經之宗。何以",
    "T38n1780_003:0870a13": "知之。文云。諸佛菩薩有解脫。為不思議。問疾",
    "T38n1780_003:0870a14": "品。正就二智。辨於解脫。故言無方便慧縛。無",
    "T38n1780_003:0870a15": "慧方便縛。此就二慧明縛。無有解脫。故非不",
    "T38n1780_003:0870a16": "思議。有方便慧解。有慧方便解。故二慧解脫",
    "T38n1780_003:0870a17": "名不思議。問。云何名二智縛解。答。文已具",
    "T38n1780_003:0870a18": "詳。今且就山門。敘其得失。先示二慧俱縛。明",
    "T38n1780_003:0870a19": "非不思議次辨二慧俱解名不思議。",
    "T38n1780_003:0870a20": "[0870a20] 二慧俱縛非不思議者。若有權可權。則有實",
    "T38n1780_003:0870a21": "可實。有權可權。不由實故權。有實可實。不由",
    "T38n1780_003:0870a22": "權故實。不由權故實。此實非權實。不由實故",
    "T38n1780_003:0870a23": "權。此權非實權。權非實權。權是自權。實非權",
    "T38n1780_003:0870a24": "實。實是自實。權是自權。權不得為實。實是自",
    "T38n1780_003:0870a25": "實。實不得為權。如此權實。各住自性。不得縱",
    "T38n1780_003:0870a26": "任自在無礙無方。故名為縛。以是縛故。非不",
    "T38n1780_003:0870a27": "思議。乃是凡夫二乘有所得斷常二見。何名",
    "T38n1780_003:0870a28": "為諸佛菩薩之妙觀哉。",
    "T38n1780_003:0870a29": "[0870a29] 次對失明得。辨是解脫不思議者。今明無權",
    "T38n1780_003:0870b01": "可權。則無實可實。無權可權。由實故權。無實",
    "T38n1780_003:0870b02": "可實。由權故實。由實故權。權名實權。由權故",
    "T38n1780_003:0870b03": "實。實名權實。權名實權。權不自權。實名權",
    "T38n1780_003:0870b04": "實。實不自實。權不自權。則非權。實不自實。",
    "T38n1780_003:0870b05": "則非實。非權非實。始成權實。權實則實得為",
    "T38n1780_003:0870b06": "權。實權則權得為實。縱任自在無礙無方。故",
    "T38n1780_003:0870b07": "名解脫。解脫即不思議也。問。經無此言。云何",
    "T38n1780_003:0870b08": "以義約耶。答。文實有之。但子未見耳。今略示",
    "T38n1780_003:0870b09": "其一。則萬義例然。如問疾品云。以嚴土化人",
    "T38n1780_003:0870b10": "二行為方便。三空自調。名之為慧。不能即三",
    "T38n1780_003:0870b11": "空。而起二行。名無方便慧縛。若能即三空而",
    "T38n1780_003:0870b12": "起二行。名有方便慧解。不能即二行而入三",
    "T38n1780_003:0870b13": "空。名無慧方便縛。若能即二行而入三空。名",
    "T38n1780_003:0870b14": "有慧方便解。故空有無礙。權實自在。名為解",
    "T38n1780_003:0870b15": "脫。解脫故是不思議。",
    "T38n1780_003:0870b16": "[0870b16] 次明境不思議。亦有三。一者俗境。二真境。三",
    "T38n1780_003:0870b17": "合明二境。所以明境不思議者。以智不自智。",
    "T38n1780_003:0870b18": "由境發智。良由境不思議故。智不思議耳。",
    "T38n1780_003:0870b19": "若智自不思議。境非不思議。豈得以可思議",
    "T38n1780_003:0870b20": "境。發不可思議智。以不思議智。照可思議境",
    "T38n1780_003:0870b21": "耶。",
    "T38n1780_003:0870b22": "[0870b22] 初明俗境不思議者。成實論云。乃至小草思",
    "T38n1780_003:0870b23": "惟觀察尚不可知。況一切法。身子子不知一",
    "T38n1780_003:0870b24": "鳥始末。況一切眾生。故知俗境不思議。今且",
    "T38n1780_003:0870b25": "據大小容入一義作之。問。巨細殊形。復無增",
    "T38n1780_003:0870b26": "減。云何得相容入。答。南方舊云。既稱不可思",
    "T38n1780_003:0870b27": "議。唯聖境界。二乘不測。凡夫豈有解耶。故置",
    "T38n1780_003:0870b28": "而不釋。今請問之。巨細容入者。蓋是不思議",
    "T38n1780_003:0870b29": "之跡耳。六度四等。權實兩智。不二法門。謂不",
    "T38n1780_003:0870c01": "思議之本。本跡雖殊。不思議一。而既能解本",
    "T38n1780_003:0870c02": "不思議。云何不達其跡耶。又跡為近事。本為",
    "T38n1780_003:0870c03": "遠理。尚通理本。何不解於事&#x8FF9;耶。北土地論",
    "T38n1780_003:0870c04": "師云。大無大相。故大得入少。少無少相。故少",
    "T38n1780_003:0870c05": "得容大。今請問之。既大無大相。是則無大。誰",
    "T38n1780_003:0870c06": "入小耶。小無小相。是即無小。誰容大耶。若云",
    "T38n1780_003:0870c07": "有無相之大無相之小。故得容入者。今重考",
    "T38n1780_003:0870c08": "之。無相之大。為猶有大。為無大耶。若有大。",
    "T38n1780_003:0870c09": "即猶有相。如其無相。則無有大。若言大無相",
    "T38n1780_003:0870c10": "而有大者。亦應無大而有相耶。雖有此言。未",
    "T38n1780_003:0870c11": "見其理。故並不用之。今先開得失以示其相。",
    "T38n1780_003:0870c12": "所言失者。若有大可大。則有小可小。有大可",
    "T38n1780_003:0870c13": "大。不由小故大。有小可小。不由大故小。不由",
    "T38n1780_003:0870c14": "小故大。大是自大。不由大故小。小是自小。大",
    "T38n1780_003:0870c15": "是自大。大非小大。小是自小。小非大小。大非",
    "T38n1780_003:0870c16": "小大。大決定住大。小非大小。小決定住小。大",
    "T38n1780_003:0870c17": "小既爾。容不容亦然。小既本不容大。不容決",
    "T38n1780_003:0870c18": "定不容。不可令容。大本不入於小。不入決定",
    "T38n1780_003:0870c19": "不入。不可令入。故如此大小無容入義。又無",
    "T38n1780_003:0870c20": "如此自性大小。論何物容入耶。又無自性容",
    "T38n1780_003:0870c21": "入。論何物大小。問。何處云決定大小無容入",
    "T38n1780_003:0870c22": "義。又何處云無自性大小耶。答。龍樹云。若先",
    "T38n1780_003:0870c23": "來不見。於今云何見。以其性定故。集先來",
    "T38n1780_003:0870c24": "不斷。不斷定不斷。不斷云何斷。四諦既爾。萬",
    "T38n1780_003:0870c25": "義例之。故知不容定不容。不得容也。又云。執",
    "T38n1780_003:0870c26": "有自性。則無世間出世間法。故知無有自性",
    "T38n1780_003:0870c27": "大小。何所容入耶。次對失辨得者。今明無小",
    "T38n1780_003:0870c28": "可小。則無大可大。由小故大。由大故小。小不",
    "T38n1780_003:0870c29": "自小。大不自大。大名小大。小名大小。大小則",
    "T38n1780_003:0871a01": "非小。小大則非大。非大非小假名大小。故大",
    "T38n1780_003:0871a02": "小義始成。以大小得成。方有容入以小是大",
    "T38n1780_003:0871a03": "小故。小得容大。大是小大故。得大入小。大小",
    "T38n1780_003:0871a04": "既爾。容入亦然。容是不容故容。不容是容不",
    "T38n1780_003:0871a05": "容。以不容是容不容故。小不容是容不容。而",
    "T38n1780_003:0871a06": "得容矣。大不入是入不入。而得入矣。問。何",
    "T38n1780_003:0871a07": "故就大小。明定不定。復約容入。明定不定",
    "T38n1780_003:0871a08": "耶。答。有所得義。有二種決定。一大小體定。",
    "T38n1780_003:0871a09": "二容入用定。故無大小之體及容入之用。對",
    "T38n1780_003:0871a10": "此二定。還明因緣體用。一者大小體是因緣",
    "T38n1780_003:0871a11": "故。大小始成。二容入之用是因緣容入故。大",
    "T38n1780_003:0871a12": "小之用即立。故須兩明。問。但大小是俗境。容",
    "T38n1780_003:0871a13": "入之用則應是權智用。云何言大小之體及",
    "T38n1780_003:0871a14": "容入之用皆是俗境。答。俗諦之中。具有體用。",
    "T38n1780_003:0871a15": "但要須權智運之。方能容入。故具有境智也。",
    "T38n1780_003:0871a16": "問。今辨俗諦境不思議。云何乃明權智用耶。",
    "T38n1780_003:0871a17": "答。此中具境智兩義。若明大小之體及容入",
    "T38n1780_003:0871a18": "之用。此是俗境。若以權智運令容入。即是權",
    "T38n1780_003:0871a19": "智用也。",
    "T38n1780_003:0871a20": "[0871a20] 次明真境不思議。俗境則一無量不可思議。",
    "T38n1780_003:0871a21": "真境則無量一不思議。故中論云。諸法實相",
    "T38n1780_003:0871a22": "者。心行言語斷。無生亦無滅。寂滅如涅槃。",
    "T38n1780_003:0871a23": "問二乘亦會實相。云何言實相不可思議耶。",
    "T38n1780_003:0871a24": "答。以此責由來。舊宗亦成難解。既三乘同會",
    "T38n1780_003:0871a25": "真境。皆絕四句。二乘與菩薩所行是同。云何",
    "T38n1780_003:0871a26": "菩薩不思議耶。今明二乘與菩薩不同。略有",
    "T38n1780_003:0871a27": "六義。故有思議不思議。一者二乘但得生空。",
    "T38n1780_003:0871a28": "不得法空。故可思議。菩薩具得二空。故不思",
    "T38n1780_003:0871a29": "議。二者二乘亦不具得生空。所以然者。於我",
    "T38n1780_003:0871b01": "無我不二。是無我義。二乘見我無我二。云何",
    "T38n1780_003:0871b02": "得無我耶。三者利根二乘。設得法空。蓋是折",
    "T38n1780_003:0871b03": "法明空。菩薩法空。自性空。自相空。即空為",
    "T38n1780_003:0871b04": "有。即有為空。故二乘法空可思議。菩薩法空",
    "T38n1780_003:0871b05": "不思議。四者。釋論云。二乘得但空。故可思",
    "T38n1780_003:0871b06": "議。菩薩得不可得空。故不思議。五者二乘得",
    "T38n1780_003:0871b07": "小空。如毛孔空。菩薩得空廣。遍如十方空。問。",
    "T38n1780_003:0871b08": "空何有大小耶。答。二乘不能別相一一知諸",
    "T38n1780_003:0871b09": "法空。但總相知十二入空。故名為小。菩薩能",
    "T38n1780_003:0871b10": "別相知一切法。謂&#x9E81;細大小淺深。然後知其",
    "T38n1780_003:0871b11": "是空。故空廣大。又二乘但得三界內人法空。",
    "T38n1780_003:0871b12": "故約有明空。空義即短。菩薩知三界內人外",
    "T38n1780_003:0871b13": "人法皆空。故約有明空。空義即長。故二乘得",
    "T38n1780_003:0871b14": "小分空。猶如兔馬。菩薩具得多空。猶如香",
    "T38n1780_003:0871b15": "象。故空有多小也。六者明二乘但得生死空。",
    "T38n1780_003:0871b16": "不見大涅槃妙有體絕萬相故空。何況知涅",
    "T38n1780_003:0871b17": "槃妙有即空。故二乘空可思議。菩薩空不可",
    "T38n1780_003:0871b18": "思議。問。若爾二乘與菩薩不同觀實相。何得",
    "T38n1780_003:0871b19": "法華云同入法性。涅槃云同觀中道耶。答。古",
    "T38n1780_003:0871b20": "舊辨三乘同觀。或云三乘異觀。二說紛綸。今",
    "T38n1780_003:0871b21": "略陳之。三乘有同觀。有異觀。以其同見於空。",
    "T38n1780_003:0871b22": "故言同觀。有得二空。不得二空。如上六義。則",
    "T38n1780_003:0871b23": "不同觀。同與不同。各有其義。不應偏執。問。",
    "T38n1780_003:0871b24": "真境唯一不思議。亦得有多不思議。答。實相",
    "T38n1780_003:0871b25": "無二。但約教有淺深。如上入不二法門三階",
    "T38n1780_003:0871b26": "之說。",
    "T38n1780_003:0871b27": "[0871b27] 次合明真俗不思議。亦前示失明非不思議。",
    "T38n1780_003:0871b28": "後明得方是不思議。若有所得真俗。各住自",
    "T38n1780_003:0871b29": "性故。真不得是俗。俗不得是真。如此真俗。是",
    "T38n1780_003:0871c01": "斷常二見根本。如法華云。若有若無等。依止",
    "T38n1780_003:0871c02": "此諸見。具足六十二。乃是不思議家彰發生",
    "T38n1780_003:0871c03": "二見之有無耳。何名不思議耶。今明。空有是",
    "T38n1780_003:0871c04": "因緣。有非空則不有。空非有即不空。空宛然",
    "T38n1780_003:0871c05": "而有。有宛然而空。故肇公云。譬如幻化人。非",
    "T38n1780_003:0871c06": "無幻化人。幻化人非真人也。人宛然而非人。",
    "T38n1780_003:0871c07": "非人宛然而人。寶積歎云。能善分別諸法相。",
    "T38n1780_003:0871c08": "於第一義亦不動。此是不動第一義而分別諸",
    "T38n1780_003:0871c09": "法。分別諸法。不動第一義。如此空有因緣無",
    "T38n1780_003:0871c10": "礙。唯是佛菩薩所行故。名不可思議。上來明",
    "T38n1780_003:0871c11": "三境三智不思議竟。",
    "T38n1780_003:0871c12": "[0871c12] 次泯境智不思議。上開境智二者。此是不二",
    "T38n1780_003:0871c13": "二義耳。而境智是因緣義。非境無以明智。非",
    "T38n1780_003:0871c14": "智無以辨境。故境名智境。智名境智。境智則",
    "T38n1780_003:0871c15": "非智。智境則非境。非境非智。蹤跡區尋。故",
    "T38n1780_003:0871c16": "釋論云。緣是一邊。觀是一邊。雖是二邊。名為",
    "T38n1780_003:0871c17": "中道。影公云。夫萬化非無宗。而宗之者無相。",
    "T38n1780_003:0871c18": "虛宗非無契。而契之者無心。故聖人以無心",
    "T38n1780_003:0871c19": "之妙慧。契彼無相之虛宗。則內外並冥。緣智",
    "T38n1780_003:0871c20": "俱寂。雖緣智俱寂。而境智宛然。故名不可思",
    "T38n1780_003:0871c21": "議也。",
    "T38n1780_003:0871c22": "[0871c22] 四明不思議多少。問。不思議凡有幾門。答。數",
    "T38n1780_003:0871c23": "甚多。非可具舉。今略陳五種。示其樞要。一聞",
    "T38n1780_003:0871c24": "不聞不思議。二大小不思議。三通別不思議。",
    "T38n1780_003:0871c25": "四本跡不思議。五內外不思議。此五門略攝",
    "T38n1780_003:0871c26": "眾數。義無不收。",
    "T38n1780_003:0871c27": "[0871c27] 第一聞不聞不思議者。大品云。諸聲聞等。聞",
    "T38n1780_003:0871c28": "與不聞。皆欲得聞。當學波若。釋論云。佛說不",
    "T38n1780_003:0871c29": "可思議解脫經。聲聞在座。並皆不聞。即佛初",
    "T38n1780_003:0872a01": "成道。說華嚴經。是也。有人謂。釋論所引之不",
    "T38n1780_003:0872a02": "可思議解脫經。是淨名經。其人不讀華嚴。亦",
    "T38n1780_003:0872a03": "不尋釋論。故有斯謬耳。此不思議。唯菩薩得",
    "T38n1780_003:0872a04": "聞。二乘不聞。若淨名經。辨不思議。則大小俱",
    "T38n1780_003:0872a05": "聞故云聞不聞不思議也。",
    "T38n1780_003:0872a06": "[0872a06] 第二大小不思議者。釋論云。小乘法中。有五",
    "T38n1780_003:0872a07": "不思議。一眾生業行不思議。二世間不思議。",
    "T38n1780_003:0872a08": "三龍力。四坐禪人力。五佛力。大乘法中。明六",
    "T38n1780_003:0872a09": "十劫說法華經。時眾謂如食頃。小乘法中。無",
    "T38n1780_003:0872a10": "有此事。謂大小不思議。",
    "T38n1780_003:0872a11": "[0872a11] 第三通別不思議者。然大乘經。通皆是不思",
    "T38n1780_003:0872a12": "議。如肇公云。始自淨國說乎法供養。其文雖",
    "T38n1780_003:0872a13": "殊。不思議一也。故若境若智。若權若實。因之",
    "T38n1780_003:0872a14": "與果。依之與正。皆是諸佛菩薩法門。絕二乘",
    "T38n1780_003:0872a15": "境界。所以然者。理內無依無得。無有彰礙。",
    "T38n1780_003:0872a16": "不出不動。如幻如化。凡夫二乘有所得學大",
    "T38n1780_003:0872a17": "乘人。皆是理外。聞有作有解。聞無起作無心。",
    "T38n1780_003:0872a18": "故不能思量佛菩薩舉足動出之事。況染妙",
    "T38n1780_003:0872a19": "道耶。故通皆是不思議也。別不思議者。雖通",
    "T38n1780_003:0872a20": "唱不思議。恐凡夫二乘有所得人。不肯信受。",
    "T38n1780_003:0872a21": "謂諸佛菩薩。有言無事。故別示其不思議&#x8FF9;。",
    "T38n1780_003:0872a22": "如高廣之座入於小室。小室宛然廣博。就事",
    "T38n1780_003:0872a23": "而觀。淵不可測。假令二乘究劫思惟。而不能",
    "T38n1780_003:0872a24": "解。況復能作目見斯事。便信諸佛菩薩有深",
    "T38n1780_003:0872a25": "妙道。非二乘所知。故稍鄙小心。漸欣大道。亦",
    "T38n1780_003:0872a26": "令未發心者發菩提心。受持頂載。已發心者",
    "T38n1780_003:0872a27": "增進深入。故明別不思議。問。何以知有通別",
    "T38n1780_003:0872a28": "不思議耶。答。題稱不思議經。則一部皆是不",
    "T38n1780_003:0872a29": "思議。謂通不思議也。別有不思議品。示不思",
    "T38n1780_003:0872b01": "議事。謂別不思議也。",
    "T38n1780_003:0872b02": "[0872b02] 第四明本&#x8FF9;不思議。肇公。正用本&#x8FF9;。釋不思",
    "T38n1780_003:0872b03": "議。故以四句明本。以四句辨&#x8FF9;。四句明本者。",
    "T38n1780_003:0872b04": "統萬行。則以權智為主。樹德本。則以六度為",
    "T38n1780_003:0872b05": "根。濟矇惑。則以慈悲為悲首。語宗極。則以",
    "T38n1780_003:0872b06": "不二為言。此不思議本也。至如借座燈王。",
    "T38n1780_003:0872b07": "請飯香土。室苞乾像。手接大千。不思議之&#x8FF9;",
    "T38n1780_003:0872b08": "也。問。此就何義。辨本&#x8FF9;耶。答。講者多誦此",
    "T38n1780_003:0872b09": "言。並謂以法身為本。應物為&#x8FF9;。故云非本無",
    "T38n1780_003:0872b10": "以垂&#x8FF9;。非&#x8FF9;無以顯本。本&#x8FF9;雖殊。不思議一",
    "T38n1780_003:0872b11": "也。今謂非無法身為本應物為&#x8FF9;。但肇公意",
    "T38n1780_003:0872b12": "不然。正以理本為本。事&#x8FF9;為&#x8FF9;。若次第論之。",
    "T38n1780_003:0872b13": "不出三法。一理。二智。三教。理能發智。則理",
    "T38n1780_003:0872b14": "為智本。智能說教。則智為教本。今以理智對",
    "T38n1780_003:0872b15": "教。故理智皆是其本。則以教為&#x8FF9;。理智為本",
    "T38n1780_003:0872b16": "者。不二即是理。權實及六度四等。皆是悟理。",
    "T38n1780_003:0872b17": "故成所以。肇公云。語宗極。則以不二為言。理",
    "T38n1780_003:0872b18": "智雖皆是本。但理是本中之本。故名宗極。故",
    "T38n1780_003:0872b19": "束此四句。開其二本。一句為理本。三句為行",
    "T38n1780_003:0872b20": "本。&#x8FF9;中四句。應有二&#x8FF9;。一以形為&#x8FF9;。二以言",
    "T38n1780_003:0872b21": "為&#x8FF9;。以形為&#x8FF9;。就形明不思議。以言為&#x8FF9;。就",
    "T38n1780_003:0872b22": "言示不思議。但今四句。皆就形&#x8FF9;。示不思議。",
    "T38n1780_003:0872b23": "不就言&#x8FF9;辨不思議者。良以形&#x8FF9;示不思議",
    "T38n1780_003:0872b24": "顯。故如借座請飯等。言&#x8FF9;示不思議不顯。口",
    "T38n1780_003:0872b25": "雖說本不思議。不現其事者。則取信莫由。故",
    "T38n1780_003:0872b26": "不就言明不思議&#x8FF9;也。問。何故云非本無以",
    "T38n1780_003:0872b27": "垂&#x8FF9;。答。要由根本。有不思議理及不思議智。",
    "T38n1780_003:0872b28": "方得為眾生示不思議。以上化下。故名為垂",
    "T38n1780_003:0872b29": "也。由此不思議事。得顯不思議理。故言非&#x8FF9;",
    "T38n1780_003:0872c01": "無以顯本也。問。但以法身為本。應身為&#x8FF9;。有",
    "T38n1780_003:0872c02": "何失耶。答。但得以智為本。不得以理為本。但",
    "T38n1780_003:0872c03": "得本中之末。不得本中之本。斯意則局。今辨",
    "T38n1780_003:0872c04": "&#x8FF9;者。若形若教。若內身若外報。此土他方。隨",
    "T38n1780_003:0872c05": "有不思議事。皆得因此顯不思議本。非但應",
    "T38n1780_003:0872c06": "身也。問。云何名本&#x8FF9;雖殊不思議一。答。有人",
    "T38n1780_003:0872c07": "言。明本&#x8FF9;二身相即故云一。如云吾今此身",
    "T38n1780_003:0872c08": "即是法身。有人言。本&#x8FF9;雖殊。明不二二義。不",
    "T38n1780_003:0872c09": "思議一。明二不二義。今謂未解讀他文章。故",
    "T38n1780_003:0872c10": "有異說。原肇公論本&#x8FF9;意者。正欲解不思議。",
    "T38n1780_003:0872c11": "此經既名不思議。約何物法。辨不思議。是故",
    "T38n1780_003:0872c12": "不思議中。有本有&#x8FF9;。故開本&#x8FF9;二門。雖有本",
    "T38n1780_003:0872c13": "有&#x8FF9;。而同是不思議。故明不思議一耳。何勞",
    "T38n1780_003:0872c14": "云云作諸異釋。若言明本&#x8FF9;不思議一。便作",
    "T38n1780_003:0872c15": "前二解者。肇公又云。始自淨國。終訖法供養。",
    "T38n1780_003:0872c16": "其文雖殊。不思議一也。可復有餘釋耶。而一",
    "T38n1780_003:0872c17": "師云。本&#x8FF9;雖殊。故開於二身。不思議一。明本",
    "T38n1780_003:0872c18": "&#x8FF9;是因緣義。非本無以垂&#x8FF9;。非&#x8FF9;無以顯本。",
    "T38n1780_003:0872c19": "故本是&#x8FF9;本。&#x8FF9;為本&#x8FF9;。本&#x8FF9;則不&#x8FF9;。&#x8FF9;本則",
    "T38n1780_003:0872c20": "不本。不本不&#x8FF9;。名為正法。故稱為一。蓋寄此",
    "T38n1780_003:0872c21": "文。明二不二義耳。聽者不聽其旨。妄咎大師。",
    "T38n1780_003:0872c22": "問。既明本&#x8FF9;不同。云何不思議是一耶。答。既",
    "T38n1780_003:0872c23": "是不思議經。一切不思議。故云不思議一。所",
    "T38n1780_003:0872c24": "以然者。此之本&#x8FF9;。皆是佛菩薩無依無礙法",
    "T38n1780_003:0872c25": "門。凡夫二乘所不能測。故云不思議一。又此",
    "T38n1780_003:0872c26": "本&#x8FF9;。同是無功用心。不假思量議度。故云不",
    "T38n1780_003:0872c27": "思議一。前據所化不思議一。後約能化不思",
    "T38n1780_003:0872c28": "議一。問。既有本跡不思議。亦有本&#x8FF9;解脫不。",
    "T38n1780_003:0872c29": "答。法身為本。應身為&#x8FF9;。亦得有二解脫。又內",
    "T38n1780_003:0873a01": "德為本。外事為&#x8FF9;。即此&#x8FF9;縱任自在。又是諸",
    "T38n1780_003:0873a02": "佛菩薩依果。亦是解脫。",
    "T38n1780_003:0873a03": "[0873a03] 第五明內外不思議者。此但就無功用位明",
    "T38n1780_003:0873a04": "之。大士積因已久。道行純熟。有所施為。任運",
    "T38n1780_003:0873a05": "即成。不假思量。無復議度。故不思議。亦得分",
    "T38n1780_003:0873a06": "此為二。不思而現一切形。不議而說一切教。",
    "T38n1780_003:0873a07": "故名不思議也。又不思而內知。不議而外應。",
    "T38n1780_003:0873a08": "故名不思議。此但稱不思議。不得加之以可。",
    "T38n1780_003:0873a09": "若云不可思議。則此釋非便也。問。既不思。云",
    "T38n1780_003:0873a10": "何能示一切形。不議。云何能說一切教。答。譬",
    "T38n1780_003:0873a11": "如摩尼珠。無心思量。而能雨一切物。亦如天",
    "T38n1780_003:0873a12": "鼓無心議度。而應諸天意。出種種聲。法身菩",
    "T38n1780_003:0873a13": "薩。亦復如是。此是內不思議。外不思議者。菩",
    "T38n1780_003:0873a14": "薩無方。任運施用。而二乘下位。窮劫。思之",
    "T38n1780_003:0873a15": "不知。議之不解。故云不可思議。須安可字也。",
    "T38n1780_003:0873a16": "問。內無功用。與外不測度。明不思議。云何廣",
    "T38n1780_003:0873a17": "狹耶。答。內無功用。但約智門。又是高位以",
    "T38n1780_003:0873a18": "上。此則局也。若云物不能測名不思議者。若",
    "T38n1780_003:0873a19": "境若智。若形若聲。二乘下位皆不能測。義門",
    "T38n1780_003:0873a20": "則廣。所以文中但據外不能測。名不思議也。",
    "T38n1780_003:0873a21": "[0873a21] 次釋解脫門。略有五門。一名體門。二因果門。",
    "T38n1780_003:0873a22": "三考得失門。四會教門。五同異門。",
    "T38n1780_003:0873a23": "一名體門",
    "T38n1780_003:0873a24": "[0873a24] 問。題稱不思議解脫法門。文云有解脫名不",
    "T38n1780_003:0873a25": "思議。何故前後不同。答。各有其義。文云解脫",
    "T38n1780_003:0873a26": "名不思議者。以解脫為體。不思議為名。必由",
    "T38n1780_003:0873a27": "有體。故方立名。故云有解脫名不思議也。題",
    "T38n1780_003:0873a28": "云不思議解脫者。題既欲立其名。先云不思",
    "T38n1780_003:0873a29": "議。由不思議名。題不思議體。故先名而後體",
    "T38n1780_003:0873b01": "也。文中則以本垂&#x8FF9;。題則以&#x8FF9;顯本。欲二義",
    "T38n1780_003:0873b02": "相成。故文題互舉。問。何故以解脫為體。不思",
    "T38n1780_003:0873b03": "議為名耶。答。夫論縱任自在無方妙用。必由",
    "T38n1780_003:0873b04": "體無累結。故就解脫辨不思議。又為對二乘",
    "T38n1780_003:0873b05": "人。二乘人云。解脫但是無累之名。無為不能",
    "T38n1780_003:0873b06": "無所不為。故今明諸佛菩薩解脫。雖是無為。",
    "T38n1780_003:0873b07": "而能無所不為。故偏就解脫。名不思議。又為",
    "T38n1780_003:0873b08": "對凡夫。凡夫亦有不思議。如五不思議中龍",
    "T38n1780_003:0873b09": "力不思議。而無解脫。是故云有解脫名不思",
    "T38n1780_003:0873b10": "議。又凡夫住有。不能觀空。二乘入空。不能觀",
    "T38n1780_003:0873b11": "有。空有俱縛。故無解脫。以無解脫。故非不思",
    "T38n1780_003:0873b12": "議。今雙斥二見。明非凡夫行非賢聖行。是菩",
    "T38n1780_003:0873b13": "薩行。雖有而常行空。雖空而常涉有。空有無",
    "T38n1780_003:0873b14": "礙。故名解脫也。以有解脫故名不思議。又對",
    "T38n1780_003:0873b15": "有功用位。以不能空有任運無礙。故名為縛。",
    "T38n1780_003:0873b16": "非不思議。以無功用心空有無礙。故稱解脫。",
    "T38n1780_003:0873b17": "名不思議也。問。何故復言不思議解脫。答。解",
    "T38n1780_003:0873b18": "脫多門。如二乘之人。亦有解脫。蓋是思議解",
    "T38n1780_003:0873b19": "脫。今明諸佛菩薩解脫。是不思議解脫。為簡",
    "T38n1780_003:0873b20": "小乘。故作此說也。又大乘中。有無量解脫。今",
    "T38n1780_003:0873b21": "是不思議解脫也。",
    "T38n1780_003:0873b22": "二論因果門",
    "T38n1780_003:0873b23": "[0873b23] 此經云諸佛菩薩有解脫名不思議。故知解",
    "T38n1780_003:0873b24": "脫通因果也。就佛而明因果解脫者。脫五住",
    "T38n1780_003:0873b25": "煩惱。名因解脫。離二生死。名果解脫。就菩薩",
    "T38n1780_003:0873b26": "明者。得無生忍。破諸煩惱。名因解脫。得法",
    "T38n1780_003:0873b27": "身。捨於肉身。名果解脫。此二並從所離立名。",
    "T38n1780_003:0873b28": "以報身為果累。煩惱為因累。脫因果二累。名",
    "T38n1780_003:0873b29": "因果解脫也。若以佛所得解脫。為果解脫。菩",
    "T38n1780_003:0873c01": "薩所得。為因解脫者。此當體以立名也。問。釋",
    "T38n1780_003:0873c02": "論云。得無生忍故破煩惱魔。得法身故破陰",
    "T38n1780_003:0873c03": "魔。無生法忍與法身何異。答。煩惱魔與陰魔。",
    "T38n1780_003:0873c04": "此是因果兩累。無生忍與法身。即因果二解",
    "T38n1780_003:0873c05": "脫。是知異也。問。云何名法性生身。答。此悟法",
    "T38n1780_003:0873c06": "性。是故受身。謂法性生身。問。佛亦悟法性。而",
    "T38n1780_003:0873c07": "受身與菩薩何異。答。佛窮法性之原。以法性",
    "T38n1780_003:0873c08": "常故。佛身亦常。故云諸佛所師所謂法也。以",
    "T38n1780_003:0873c09": "法常故。諸佛亦常。菩薩未窮法性。法性雖常。",
    "T38n1780_003:0873c10": "而身未常。是故異也。若以所悟法性為身。名",
    "T38n1780_003:0873c11": "法性身者。則佛與菩薩法身不二。同皆常也。",
    "T38n1780_003:0873c12": "但論云受法性生身。法性生身者。從法性而",
    "T38n1780_003:0873c13": "生。故不指法性為身也。問。菩薩捨三界分段",
    "T38n1780_003:0873c14": "肉身。則受於變易。分段變易。俱名生死。何故",
    "T38n1780_003:0873c15": "以變易為法身耶。答。此開十地及二生死。今",
    "T38n1780_003:0873c16": "略述之。初地至佛地。有三十三障。十一為煩",
    "T38n1780_003:0873c17": "惱。即生死之緣也。十一為業。即生死之因。十",
    "T38n1780_003:0873c18": "一為報。即生死之果。問。界外煩惱與業何異。",
    "T38n1780_003:0873c19": "答。有所得分別之心。即名煩惱。作意取捨。故",
    "T38n1780_003:0873c20": "名為業。是故異也。此業煩惱。名為集諦。生死",
    "T38n1780_003:0873c21": "之果。即是苦諦。地地有其無生智。滅此苦集。",
    "T38n1780_003:0873c22": "即滅道二諦。故界外具四諦也。今言捨肉身",
    "T38n1780_003:0873c23": "受法性生身者。此約變易生死身。以為法性",
    "T38n1780_003:0873c24": "生身。以法性為緣。煩惱為因。故云法性生身。",
    "T38n1780_003:0873c25": "就變易生死中。復有二身。無生智由悟法性",
    "T38n1780_003:0873c26": "有。故為法身。變易生死果。即是生死報身。此",
    "T38n1780_003:0873c27": "約苦道二諦。分二身也。問。勝鬘云。四住為",
    "T38n1780_003:0873c28": "緣。有漏為因。得界內分段身。無明為緣。無漏",
    "T38n1780_003:0873c29": "業為因。受變易身。云何言界外並是業煩惱",
    "T38n1780_003:0874a01": "為因緣得生死身耶。答。南北異論。紛綸不同。",
    "T38n1780_003:0874a02": "今不具述。相續解脫經。及攝大乘等。既辨二",
    "T38n1780_003:0874a03": "十二愚。即知十一為業。十一為煩惱。此是有",
    "T38n1780_003:0874a04": "漏。不云無漏也。而勝鬘云。無漏業為因。此據",
    "T38n1780_003:0874a05": "二乘人為論耳。二乘以三界繫法為有漏。出",
    "T38n1780_003:0874a06": "三界不繫法為無漏。是故今明以無漏業。生",
    "T38n1780_003:0874a07": "三界外耳。而實定有漏也。問。若據二乘。界內",
    "T38n1780_003:0874a08": "為有漏。界外為無漏。亦應界內為無明。界外",
    "T38n1780_003:0874a09": "非無明。何故云。以無明為緣生界外耶。答。此",
    "T38n1780_003:0874a10": "實例也。但今欲隱顯互明。故作此說耳。問。佛",
    "T38n1780_003:0874a11": "斷五住。即因解脫。名有餘。捨二生死。謂果解",
    "T38n1780_003:0874a12": "脫。即無餘。菩薩可得類耶。答。菩薩得無生。",
    "T38n1780_003:0874a13": "破煩惱。名因解脫。即有餘。得法性生身。捨肉",
    "T38n1780_003:0874a14": "身。謂果解脫。即無餘。故隨分亦具此二也。",
    "T38n1780_003:0874a15": "三考得失門",
    "T38n1780_003:0874a16": "[0874a16] 問作此釋者。與舊何異。答。此義出經。彼此同",
    "T38n1780_003:0874a17": "用者。言不可異。意不可同。如上釋也。又舊但",
    "T38n1780_003:0874a18": "知界外無漏業生。有諸異釋。不達融會之旨。",
    "T38n1780_003:0874a19": "故通經為謬矣。問。若斷煩惱。為因解脫。捨生",
    "T38n1780_003:0874a20": "死。為果解脫。何得此經云佛為增上慢。說斷",
    "T38n1780_003:0874a21": "煩惱。名解脫。若無增上慢。煩惱即解脫。又云",
    "T38n1780_003:0874a22": "不壞於身。而隨一相。豈得捨生死身名果解",
    "T38n1780_003:0874a23": "脫耶。答。如舊所明者。皆為淨名所呵。非解脫",
    "T38n1780_003:0874a24": "之義也。問。何故被呵。答。作此釋者。乃是縛",
    "T38n1780_003:0874a25": "義。未名解脫。豈不被呵。所以然者。雖有煩",
    "T38n1780_003:0874a26": "惱。治道斷。斯謂無煩惱。於煩惱中。起有無",
    "T38n1780_003:0874a27": "見。始成縛義。何有解脫耶。又此乃於煩惱中。",
    "T38n1780_003:0874a28": "更起煩惱。就其縛中。重起纏縛。所以然者。本",
    "T38n1780_003:0874a29": "有舊煩惱。名為舊縛。尋經讀論近友從師。便",
    "T38n1780_003:0874b01": "謂煩惱是有。而斷之令無。故於舊煩惱中。新",
    "T38n1780_003:0874b02": "起有無二見。豈非縛中更復縛耶。又謂。凡夫",
    "T38n1780_003:0874b03": "有煩惱。故起有見。謂聖無煩惱。故起無見。",
    "T38n1780_003:0874b04": "故於若聖若凡。令起有無二見。故凡聖皆為",
    "T38n1780_003:0874b05": "縛。何有解脫耶。問。世諦之中。有於迷悟。真",
    "T38n1780_003:0874b06": "觀惑虛。實虛妄。有何縛解。答。觀子之問。則重",
    "T38n1780_003:0874b07": "起於縛。所以然者。聞世諦之中有縛解。豈不",
    "T38n1780_003:0874b08": "生於有心。聞真諦中無縛解。豈不起於無念。",
    "T38n1780_003:0874b09": "故於真俗。還成煩惱。生心動念。終不離魔。",
    "T38n1780_003:0874b10": "俱撫臆論心。不用虛言往復。又言。煩惱是",
    "T38n1780_003:0874b11": "縛。智慧為解。諸凡夫為縛人。真聖為解人。故",
    "T38n1780_003:0874b12": "捨凡取聖。滅惑生解。以滅惑故。不為惑所縛。",
    "T38n1780_003:0874b13": "而遂有解。則為解所縛。捨生死。不為生死所",
    "T38n1780_003:0874b14": "縛。得涅槃。則為涅槃所縛。如是常與無常。真",
    "T38n1780_003:0874b15": "之與妄。亦復如是。又我師興皇和上。每登高",
    "T38n1780_003:0874b16": "坐。常作是言。行道之人。欲棄非道求於正",
    "T38n1780_003:0874b17": "道。則為道所縛。坐禪之者。息亂求靜。為禪所",
    "T38n1780_003:0874b18": "縛。學問之徒。謂有智慧。為慧所縛。復云。習",
    "T38n1780_003:0874b19": "無生觀。欲破洗有所得心。則為無生所縛。並",
    "T38n1780_003:0874b20": "是就縛之中。欲捨縛耳。而實不知皆是繫縛。",
    "T38n1780_003:0874b21": "故法華云。不覺不知。不驚不怖。正擬斯人。以",
    "T38n1780_003:0874b22": "若欲捨苦。更非求道也。問。若上來所說。皆",
    "T38n1780_003:0874b23": "是縛者。名何為解脫耶。答。觀問者之心。則離",
    "T38n1780_003:0874b24": "上縛外。別欲求解。便謂縛解為二。經云。明與",
    "T38n1780_003:0874b25": "無明。愚者謂二。則名為縛。何猶解脫耶。問。",
    "T38n1780_003:0874b26": "今不言其一二。但請陳解脫之旨。答。考詳問",
    "T38n1780_003:0874b27": "意。終有所求。則終有所縛。何猶解脫耶。此",
    "T38n1780_003:0874b28": "之一訓。足曉玄悟。如其未了。今略示教門。前",
    "T38n1780_003:0874b29": "云有煩惱而斷之令無。故於煩惱上。起有無",
    "T38n1780_003:0874c01": "新縛。若能了煩惱本不有今不無。則故惑自",
    "T38n1780_003:0874c02": "消。新病不起。畢故不造新。名得解脫也。上云",
    "T38n1780_003:0874c03": "捨煩惱不為煩惱所縛。欲求智慧。為慧所縛。",
    "T38n1780_003:0874c04": "今若能愚智雙棄。凡聖兩捨。即是蕭然無寄。",
    "T38n1780_003:0874c05": "名為解脫。又若由來明欲捨縛。前進求解。今",
    "T38n1780_003:0874c06": "但觀煩惱。煩惱體性則是解脫。云何乃欲捨",
    "T38n1780_003:0874c07": "縛而求解耶。是故經云。三毒即佛道。煩惱名",
    "T38n1780_003:0874c08": "解脫。所以然者。煩惱體性本不生滅。豈非即",
    "T38n1780_003:0874c09": "是解脫也。問。若爾者。此乃是會真諦境。煩惱",
    "T38n1780_003:0874c10": "即空。以悟空為解脫耳。云何言煩惱即是解",
    "T38n1780_003:0874c11": "脫耶。答。即煩惱體性本空。不言煩惱是有。會",
    "T38n1780_003:0874c12": "真諦境。然後方空。如眼病見空華。只華即是",
    "T38n1780_003:0874c13": "空。不可言先有此華。觀真諦境。方知華空。大",
    "T38n1780_003:0874c14": "品云。諸法無所有如是有。如是有無所有。此",
    "T38n1780_003:0874c15": "經云。從無住本故起妄相分別。是故。有身皆",
    "T38n1780_003:0874c16": "空華義耳。眾生迷故。以空為華。若得了悟。知",
    "T38n1780_003:0874c17": "華本空。問。迷故以空為華。若悟知華本空。與",
    "T38n1780_003:0874c18": "未得菩提時。以菩提為煩惱。得菩提時。以煩",
    "T38n1780_003:0874c19": "惱為菩提何異。答。即是此義。經云寂滅是菩",
    "T38n1780_003:0874c20": "提。眾生未悟寂滅。則寂滅於眾生成煩惱。了",
    "T38n1780_003:0874c21": "悟之日。知煩惱本寂滅。故煩惱是菩提。問。為",
    "T38n1780_003:0874c22": "是迷菩提謂菩提是有。故菩提名煩惱耶答。",
    "T38n1780_003:0874c23": "故自有此一塗。蓋是末中倒耳。然眾生本是",
    "T38n1780_003:0874c24": "寂滅。亦本是菩提。以空倒故。寂滅於眾生成",
    "T38n1780_003:0874c25": "不寂滅。菩提於眾生成不菩提。如前云。諸法",
    "T38n1780_003:0874c26": "無所有。眾生以無所有為有。此是根本倒也。",
    "T38n1780_003:0874c27": "眾生既以無所有為有。聖人為欲息其妄謂",
    "T38n1780_003:0874c28": "之有。故為說菩提。而眾生不知其旨。便謂菩",
    "T38n1780_003:0874c29": "提為有。故菩提復成煩惱。故有本末二重倒",
    "T38n1780_003:0875a01": "也。若是本倒。則眾生自起。末中論倒。則藉教",
    "T38n1780_003:0875a02": "而生。問。末中論倒。此事不疑。眾生既本是無",
    "T38n1780_003:0875a03": "所有。今以無所有為有。亦應本是菩提。今變",
    "T38n1780_003:0875a04": "成不菩提。若爾者。今得佛竟。亦應變成眾生。",
    "T38n1780_003:0875a05": "如是循環。則無窮也。答。不言眾生本無所有",
    "T38n1780_003:0875a06": "今方是有。但論即此眾生本是無所有。如華",
    "T38n1780_003:0875a07": "本是空。不言變空成華。亦非變華為空。於病",
    "T38n1780_003:0875a08": "人空恒是華。於無病人華恒是空。於眾生。菩",
    "T38n1780_003:0875a09": "提成煩惱。於了悟之人。煩惱常是菩提。故先",
    "T38n1780_003:0875a10": "云。於緣未始一。於道未始二。即其事也。問。",
    "T38n1780_003:0875a11": "若爾者。蓋是夢虛空華義耳。昔已被彈。今云",
    "T38n1780_003:0875a12": "何用。答。什公云。十喻以悟空。空必待是喻。",
    "T38n1780_003:0875a13": "借言以會意。意盡無會處。既得出長羅。住此",
    "T38n1780_003:0875a14": "無所住。若更執熟空華。還成縛也。",
    "T38n1780_003:0875a15": "四會教門",
    "T38n1780_003:0875a16": "[0875a16] 問。若不斷煩惱。如不除空華者。經有四句。一",
    "T38n1780_003:0875a17": "斷煩惱。如大品云。一念相應慧。斷煩惱及習。",
    "T38n1780_003:0875a18": "二不斷煩惱。如此經云。不斷煩惱。而入涅槃。",
    "T38n1780_003:0875a19": "三亦斷亦不斷。如涅槃經云。一切眾生。不破",
    "T38n1780_003:0875a20": "煩惱。亦不與俱。既有四文。云何偏用。又四句",
    "T38n1780_003:0875a21": "相害。請為會通。答。為緣故異。而大意猶同。",
    "T38n1780_003:0875a22": "佛為增上慢。未斷煩惱。自謂得聖。故說斷煩",
    "T38n1780_003:0875a23": "惱也。為二乘人言有煩惱可斷。故言不斷耳。",
    "T38n1780_003:0875a24": "欲明中道義。故說亦斷亦不斷。如佛告梵王。",
    "T38n1780_003:0875a25": "今說中道。一切眾生。不能破結。明離其有邊。",
    "T38n1780_003:0875a26": "非不能破。辨離其無邊。欲雙斥凡聖二見。明",
    "T38n1780_003:0875a27": "非斷非俱。非俱故不同凡。非斷故不同聖。故",
    "T38n1780_003:0875a28": "來意異也。所言大意同者。雖有四句。只是一",
    "T38n1780_003:0875a29": "句耳。知煩惱本自不生。今亦無滅。故無所斷。",
    "T38n1780_003:0875b01": "以能如此了悟故。煩惱不復現前。則名為斷。",
    "T38n1780_003:0875b02": "故不斷即是斷。實無所斷。云何破之。而惑不",
    "T38n1780_003:0875b03": "現前。云何不破。以無所破。是故不斷而無惑",
    "T38n1780_003:0875b04": "現前。云何與俱。是以四句猶一句耳。又此經",
    "T38n1780_003:0875b05": "所興明解脫者。正明釋迦一期出世。大小凡",
    "T38n1780_003:0875b06": "聖有所得人諸縛。悉令得解脫。原如來出世。",
    "T38n1780_003:0875b07": "赴緣施教。本令悟不凡不聖不大不小不二",
    "T38n1780_003:0875b08": "法門。而有凡聖大小者。皆是非凡非聖非大",
    "T38n1780_003:0875b09": "非小。故能凡能聖能大能小耳。雖有凡聖。不",
    "T38n1780_003:0875b10": "動無凡聖。大小亦然。但稟教之徒。聞凡作凡",
    "T38n1780_003:0875b11": "解。聞聖作聖解。大小亦然。故並成有所得。悉",
    "T38n1780_003:0875b12": "繫屬於魔。非佛弟子。是知如來命文殊於異",
    "T38n1780_003:0875b13": "方。召維摩於他土。爰集毘耶。共弘斯教。先以",
    "T38n1780_003:0875b14": "三品。破凡夫二乘菩薩三病。令悟不凡不聖",
    "T38n1780_003:0875b15": "不大不小。以解脫此三病。故云解脫。次論能",
    "T38n1780_003:0875b16": "化解脫者。上已辨一義。今更說異門。淨名於",
    "T38n1780_003:0875b17": "染不染。不為染縛。處淨非淨。不為淨縛。雙遊",
    "T38n1780_003:0875b18": "染淨。不為非染淨縛。實無所行。不為染淨所",
    "T38n1780_003:0875b19": "縛。是故名為解脫。染淨既爾。萬義類然。",
    "T38n1780_003:0875b20": "五同異門",
    "T38n1780_003:0875b21": "[0875b21] 問。心慧二解脫。與此經解脫何異。答。今正約",
    "T38n1780_003:0875b22": "二慧明解脫。如上說之。但小乘明心慧二解",
    "T38n1780_003:0875b23": "脫。諸論異釋不同。龍樹云。斷樂愛煩惱。名心",
    "T38n1780_003:0875b24": "解脫。斷樂見煩惱。名慧解脫。又餘論云。斷於",
    "T38n1780_003:0875b25": "定障為心解脫。斷於慧障。為慧解脫。又云。得",
    "T38n1780_003:0875b26": "盡智為心解脫。得無生智為慧解脫。此皆小",
    "T38n1780_003:0875b27": "乘義也。亦得心解脫就體。慧解脫據用。直明",
    "T38n1780_003:0875b28": "於心。是故就體。心有萬用。慧為其主。故慧解",
    "T38n1780_003:0875b29": "脫約用。所以涅槃中。開慧解脫為五通。故知",
    "T38n1780_003:0875c01": "約用也。亦得心解脫就定。慧解脫約慧。慧從",
    "T38n1780_003:0875c02": "定發。故有五通。問。有為解脫。無為解脫。與",
    "T38n1780_003:0875c03": "此經解脫何異。答。小乘人五分法身。解脫身",
    "T38n1780_003:0875c04": "謂有為解脫。數滅涅槃是無為解脫。大乘法",
    "T38n1780_003:0875c05": "中。明二智以為解脫。不二而二。開因果不同。",
    "T38n1780_003:0875c06": "因中二智。名為有為解脫。果門權實。謂無為",
    "T38n1780_003:0875c07": "解脫。",
    "T38n1780_003:0875c08": "[0875c08] 後釋法門。即不思議可軌名法。法有虛通。故",
    "T38n1780_003:0875c09": "名為門。又法有無量門。今是不思議門也。又",
    "T38n1780_003:0875c10": "正道未曾思議與不思議。今云不思議者。是",
    "T38n1780_003:0875c11": "通道之門耳也。"
}