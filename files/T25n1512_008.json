{
    "T25n1512_008:0852a13": "金剛仙論卷第八",
    "T25n1512_008:0852a15": "[0852a15] 「須菩提！於意云何？如來有肉眼不」等，此是斷",
    "T25n1512_008:0852a16": "疑分中第五段經文。此所以來者，有疑故來",
    "T25n1512_008:0852a17": "也。云何疑？上第三段經云「菩薩不見彼是眾",
    "T25n1512_008:0852a18": "生、我為菩薩」，即此斷疑分中前第四經言「菩",
    "T25n1512_008:0852a19": "薩不見眾生，亦不見清淨國土」，又挍量分中",
    "T25n1512_008:0852a20": "亦云以不見眾生等法，名諸佛如來。而此菩",
    "T25n1512_008:0852a21": "薩、眾生、佛、淨土等四，前已了了解釋，明此四",
    "T25n1512_008:0852a22": "名雖異，皆依真如故有。若離真如法界，於",
    "T25n1512_008:0852a23": "有為虛妄法中謂更有此四法可見者，非",
    "T25n1512_008:0852a24": "是菩薩；若解不異真如而見此四者，名真",
    "T25n1512_008:0852a25": "菩薩也。雖爾了了解釋有無之義，然眾生",
    "T25n1512_008:0852a26": "復乘無生，或更起異疑，云：若不見諸法名",
    "T25n1512_008:0852a27": "為諸佛者，或謂諸佛法身是以依身故有",
    "T25n1512_008:0852a28": "五眼，若無法身便應無五眼，若無五眼則",
    "T25n1512_008:0852a29": "不見諸法。未知今言不見者，為有五眼故不",
    "T25n1512_008:0852b01": "見？為無五眼故不見也？若有五眼者，為當前",
    "T25n1512_008:0852b02": "法是無故所以不見？為當前境實有而言不",
    "T25n1512_008:0852b03": "見也？為斷此疑故，以此五眼經答也。答意明",
    "T25n1512_008:0852b04": "如來具足五眼，有無斯照，隨法虛實皆如實",
    "T25n1512_008:0852b05": "智知。今言不見者，有眼故云不見，非無眼",
    "T25n1512_008:0852b06": "言不見也。若有眼者，何故言不見有？但前",
    "T25n1512_008:0852b07": "境虛妄無法可見也。不見有二種：一、真如平",
    "T25n1512_008:0852b08": "等理中不見眾生等四條然有異，故言不見；",
    "T25n1512_008:0852b09": "二、眾生五陰虛妄法體本來不生古今空寂，",
    "T25n1512_008:0852b10": "故無法可見。此二明理中絕相故，聖人無有",
    "T25n1512_008:0852b11": "取相分別之見，故云不見也。所以得言見者，",
    "T25n1512_008:0852b12": "如來具二諦智，如虛妄而知、如實而見也。此",
    "T25n1512_008:0852b13": "就諸法空寂義邊故言不見，非謂眼境並無",
    "T25n1512_008:0852b14": "令不見也。若爾，那得聞言不見，便謂諸佛菩",
    "T25n1512_008:0852b15": "薩一向無眼不見諸法？次明也。",
    "T25n1512_008:0852b16": "[0852b16] 「如來有肉眼」者，何者是肉眼所知境界，而言",
    "T25n1512_008:0852b17": "如來有肉眼？明凡夫之人肉眼，但見因緣和",
    "T25n1512_008:0852b18": "合虛妄境界，見上不見下。然眾生造業既殊，",
    "T25n1512_008:0852b19": "報得肉眼亦差品不同，或但見障內不見障",
    "T25n1512_008:0852b20": "外、或內外俱見，或晝見夜不見、或夜見晝不",
    "T25n1512_008:0852b21": "見、或晝夜俱見。此等諸眼，皆是父母所生眼。",
    "T25n1512_008:0852b22": "如弗婆提人，以父母所生眼，能見障外色，前",
    "T25n1512_008:0852b23": "後俱見。如來同凡夫見此虛妄之色故，云如",
    "T25n1512_008:0852b24": "來有肉眼也。「如來有天眼」者，天眼有二種：一",
    "T25n1512_008:0852b25": "者修得、二者報得。何者是天眼所知境界？天",
    "T25n1512_008:0852b26": "眼亦照因緣和合虛妄境界，皆見障外之色，",
    "T25n1512_008:0852b27": "亦有見下不見上者、有見前不見後。若因他",
    "T25n1512_008:0852b28": "力，見上見下、見前見後，有四方俱見。明如來",
    "T25n1512_008:0852b29": "所見亦同凡夫顛倒取境，如來稱前境虛實而",
    "T25n1512_008:0852c01": "緣，以此為異，故言如來有天眼也。然世間人，",
    "T25n1512_008:0852c02": "有報得肉眼、有報得天眼，亦有修得天眼者，",
    "T25n1512_008:0852c03": "此皆三界中法，明諸佛菩薩道超世表，久已",
    "T25n1512_008:0852c04": "無此二眼。何故道言如來有此二眼者？以見",
    "T25n1512_008:0852c05": "同二眼故，言如來有天眼也。",
    "T25n1512_008:0852c06": "[0852c06] 「如來有慧眼」者，何者是慧眼所緣境？明慧眼",
    "T25n1512_008:0852c07": "知一切有為法無為法、有漏無漏、善惡無記等",
    "T25n1512_008:0852c08": "法，而不作念我知此法。明如來亦同二乘所",
    "T25n1512_008:0852c09": "緣法故，言如來有慧眼也。",
    "T25n1512_008:0852c10": "[0852c10] 「如來有法眼」者，何者是法眼所緣境界？明法",
    "T25n1512_008:0852c11": "眼能知三乘聖人當證果時，乘何等心證於",
    "T25n1512_008:0852c12": "道果。如此法眼所緣證法差別，如來亦同見",
    "T25n1512_008:0852c13": "之，故言如來有法眼也。「如來有佛眼」者，然上",
    "T25n1512_008:0852c14": "之四眼，見境不周，知法不盡故。設所知見，",
    "T25n1512_008:0852c15": "不能明了。明佛眼所見，真俗並照，巨細斯",
    "T25n1512_008:0852c16": "鑒，一切萬法了了通達，無境不周、無法不盡，",
    "T25n1512_008:0852c17": "故名佛眼。此眼如來有五眼，故有境之見。既",
    "T25n1512_008:0852c18": "有此眼，故知佛有身有眼言不見，非無身無",
    "T25n1512_008:0852c19": "眼言不見故。次明此五眼經文也。乘五眼經",
    "T25n1512_008:0852c20": "文，復更生疑。疑云：十方世界無量無邊，直三",
    "T25n1512_008:0852c21": "千世界中所有種種諸法尚不可知盡，況無邊",
    "T25n1512_008:0852c22": "世界中亦有種種諸法，何故但明此五眼？若",
    "T25n1512_008:0852c23": "正有此五眼是為如來，則知法不盡、見境不",
    "T25n1512_008:0852c24": "周。故引恒河沙喻以答此疑，欲明如來雖但",
    "T25n1512_008:0852c25": "有五眼，而照所知之境莫不皆盡。然知境雖",
    "T25n1512_008:0852c26": "盡，不可俱障於文。且境中微細難知者不過",
    "T25n1512_008:0852c27": "心法故，舉恒沙世界中眾生，一眾生身中有",
    "T25n1512_008:0852c28": "善心不善心無記心、有漏無漏三三等心數",
    "T25n1512_008:0852c29": "不可限量。一眾生有若干種心，恒沙世界眾",
    "T25n1512_008:0853a01": "生各有爾許心數差別不同，如來以三達靈",
    "T25n1512_008:0853a02": "知於一念中朗照故，不應難云若如來但有",
    "T25n1512_008:0853a03": "五眼則知境不盡也。此明眼雖有五，而知境",
    "T25n1512_008:0853a04": "斯盡也。",
    "T25n1512_008:0853a05": "[0853a05] 「佛言：須菩提！於意云何？如恒河中所有沙，佛",
    "T25n1512_008:0853a06": "說是沙不」者，前舉五眼，明佛肉具能見之",
    "T25n1512_008:0853a07": "智。然智不孤起必知境，今將明五眼所知",
    "T25n1512_008:0853a08": "之境，故佛問須菩提：汝意地思惟籌量，謂如",
    "T25n1512_008:0853a09": "來知此恒河中沙頭數多少不也？應如是問，",
    "T25n1512_008:0853a10": "所以乃言如來說是沙不者，明理而言之要",
    "T25n1512_008:0853a11": "先知後說。今言如來說者，明知如來知故方",
    "T25n1512_008:0853a12": "說，故云佛說是沙不也。「須菩提言：如是。世尊！",
    "T25n1512_008:0853a13": "如來說是沙」者，明須菩提得冥加力故，解如",
    "T25n1512_008:0853a14": "來意，故仰述如來所說，言：如是世尊：如來實",
    "T25n1512_008:0853a15": "了了知此恒河中沙頭數多少。故說非為不",
    "T25n1512_008:0853a16": "知也。",
    "T25n1512_008:0853a17": "[0853a17] 此喻意，明以一恒河為一眾生，此一眾生有",
    "T25n1512_008:0853a18": "善不善無記等心數法，多少如恒河中沙；復",
    "T25n1512_008:0853a19": "以此沙數恒河為一眾生，一眾生亦有爾許",
    "T25n1512_008:0853a20": "數心數法；復以此沙數佛世界，爾許世界",
    "T25n1512_008:0853a21": "中復有無量恒沙；復以一河為一眾生，爾",
    "T25n1512_008:0853a22": "許眾生心數法皆了了知，況餘非心心法",
    "T25n1512_008:0853a23": "也。",
    "T25n1512_008:0853a24": "[0853a24] 乘此，更生疑念：如地前菩薩以信解力故，",
    "T25n1512_008:0853a25": "亦知一三千世界中眾生心數法；未知今言",
    "T25n1512_008:0853a26": "如來知恒沙眾生心數法者，為同地前菩薩",
    "T25n1512_008:0853a27": "但知一佛三千世界中恒沙眾生心數法？為",
    "T25n1512_008:0853a28": "遍知十方無量恒河沙世界中眾生心數法也？",
    "T25n1512_008:0853a29": "將釋此疑故，佛重問須菩提「於意云何？如一",
    "T25n1512_008:0853b01": "恒河中所有沙數佛世界至如是佛世界寧為",
    "T25n1512_008:0853b02": "多不」。此欲明如來非但知一三千世界中恒",
    "T25n1512_008:0853b03": "沙眾生心心數法也，乃遍知十方世界中無",
    "T25n1512_008:0853b04": "量恒河沙眾生心數法也。「須菩提言：彼世界",
    "T25n1512_008:0853b05": "甚多。世尊」者，明須菩提仰答如來如上所說",
    "T25n1512_008:0853b06": "十方恒沙世界實多無量也。",
    "T25n1512_008:0853b07": "[0853b07] 「佛告須菩提：爾許世界中眾生若干種心住，",
    "T25n1512_008:0853b08": "如來悉知」者，上來問答雖有重數，正答意在",
    "T25n1512_008:0853b09": "此文。明如來乃是一切智人，但以五眼了了",
    "T25n1512_008:0853b10": "遍知十方恒河沙世界中眾生色心等法無",
    "T25n1512_008:0853b11": "不皆盡，今且舉知心法，明知色亦無遺也。然",
    "T25n1512_008:0853b12": "就此所知法中，有種種差別、憂劣不同。如人",
    "T25n1512_008:0853b13": "中果報比於諸天，優劣上下不得為喻。況諸",
    "T25n1512_008:0853b14": "佛菩薩出世勝報，比於人天之果，俱然懸絕",
    "T25n1512_008:0853b15": "不可算數。如來了達無餘，故言悉知也。「何以",
    "T25n1512_008:0853b16": "故」者，因向若干種心住如來悉知，復生疑念：",
    "T25n1512_008:0853b17": "上云眾生五陰六塵六識體是虛妄，若取此",
    "T25n1512_008:0853b18": "眾生五陰等妄法者即非菩薩；又云離一切",
    "T25n1512_008:0853b19": "諸相則名諸佛。若爾，何以故今復言若干種",
    "T25n1512_008:0853b20": "心住如來悉知？若如來知見此法，則應是實、",
    "T25n1512_008:0853b21": "非為虛妄。未知此言心住者，為四念處真如",
    "T25n1512_008:0853b22": "境中住、為餘法中住？若是真實，上不應言虛",
    "T25n1512_008:0853b23": "妄，道如來不見；若是虛妄，不應復言若干種",
    "T25n1512_008:0853b24": "心住如來悉知。故言何以故也。即答「如來說",
    "T25n1512_008:0853b25": "諸心住皆為非心住」。此言「諸心住」者，凡夫六",
    "T25n1512_008:0853b26": "識，於虛妄法中顛倒而住。「皆為非心住」者，非",
    "T25n1512_008:0853b27": "於四念處中無顛倒真實住也。此明上言離",
    "T25n1512_008:0853b28": "者，虛妄故離。今所以言知者，如來五眼照境",
    "T25n1512_008:0853b29": "斯盡、虛實俱了故云知，非為真實也。「是名為",
    "T25n1512_008:0853c01": "心住」者，結虛妄緣中顛倒住，亦得結上皆為",
    "T25n1512_008:0853c02": "非心住，是名為非四念處境中真實住也。「何",
    "T25n1512_008:0853c03": "以故？過去心不可得等」者，釋上何以知。此言",
    "T25n1512_008:0853c04": "心住者，是六識顛倒虛妄緣中住故。釋云過",
    "T25n1512_008:0853c05": "去心等不可得，明以三世等心不住為住，故",
    "T25n1512_008:0853c06": "曰虛妄也。過去心法已謝於往，空故不可",
    "T25n1512_008:0853c07": "得。未來心未至，空故不可得。現在心念念生",
    "T25n1512_008:0853c08": "滅不住，即體是空，故不可得也。",
    "T25n1512_008:0853c09": "[0853c09] 因三世虛妄諸心顛倒，復更生疑：若心住是",
    "T25n1512_008:0853c10": "虛妄顛倒者，便謂凡夫聖人心皆是虛妄顛",
    "T25n1512_008:0853c11": "倒。若爾，則初地以上諸菩薩心亦是虛妄顛",
    "T25n1512_008:0853c12": "倒；以心虛妄顛倒故，所有布施等福德智慧",
    "T25n1512_008:0853c13": "了因之行亦應是顛倒，故非菩提因，不成彼",
    "T25n1512_008:0853c14": "岸無漏功德也。為斷此疑故，答言「以三千世",
    "T25n1512_008:0853c15": "界七寶布施，得福甚多」。此明初地以上得真",
    "T25n1512_008:0853c16": "無漏解，不取相不住心行布施故，福德非顛",
    "T25n1512_008:0853c17": "倒。以非顛倒故，成波羅蜜行。不同地前凡夫",
    "T25n1512_008:0853c18": "六識心是虛妄取相顛倒，故福德亦是顛倒。",
    "T25n1512_008:0853c19": "然此福德雖非顛倒，而要以地前取相顛倒",
    "T25n1512_008:0853c20": "福德為因，故非條然也。「得福甚多」者，明此無",
    "T25n1512_008:0853c21": "相布施乃感常住佛果無盡之福，故言得福",
    "T25n1512_008:0853c22": "甚多也。",
    "T25n1512_008:0853c23": "[0853c23] 即復生疑：若此三千七寶布施實有福德，",
    "T25n1512_008:0853c24": "是無漏非顛倒者，何故上三千七寶布施言",
    "T25n1512_008:0853c25": "非福德聚也？為斷此疑故，答言「須菩提！若福",
    "T25n1512_008:0853c26": "德聚相有實者，如來則不說福德聚福德聚」。",
    "T25n1512_008:0853c27": "然上明二種福德聚：一是取相有漏福德聚；",
    "T25n1512_008:0853c28": "二是不取相無漏福德聚。我言非福德聚者，",
    "T25n1512_008:0853c29": "明有漏福德聚非趣菩提無漏福德聚，不言",
    "T25n1512_008:0854a01": "無漏福德亦非福德聚也。那得以彼三千世",
    "T25n1512_008:0854a02": "界七寶布施取相福德是顛倒故，難我此中",
    "T25n1512_008:0854a03": "初地以上不取相布施無漏福德亦使是顛",
    "T25n1512_008:0854a04": "倒也？",
    "T25n1512_008:0854a05": "[0854a05] 「論曰：復有疑」等，此先牒前所疑事也。「若如是」",
    "T25n1512_008:0854a06": "以下，序生疑意，指經為釋也。此一段經，以三",
    "T25n1512_008:0854a07": "偈行釋。初偈正釋五眼經文，作問答意斷",
    "T25n1512_008:0854a08": "疑。第二偈釋恒沙世界譬喻中一段經文。第",
    "T25n1512_008:0854a09": "三偈釋三千世界七寶布施福多經文。初偈",
    "T25n1512_008:0854a10": "云「雖不見諸法」者，上疑云不見諸法，未知為",
    "T25n1512_008:0854a11": "有眼而不見、為無眼故不見也。故偈釋明諸",
    "T25n1512_008:0854a12": "佛菩薩雖不同凡夫於眾生五陰色等有為法",
    "T25n1512_008:0854a13": "上有取相之見，非不有五眼如法相虛實而",
    "T25n1512_008:0854a14": "見，非令無眼故不見也。故第二句云「非無了",
    "T25n1512_008:0854a15": "境眼」，此明雖云諸佛不見諸法，非無五眼照",
    "T25n1512_008:0854a16": "境之用也。何以得知？故次下句言「諸佛五",
    "T25n1512_008:0854a17": "種實」，此明諸佛有五眼具足也。若爾，即復生",
    "T25n1512_008:0854a18": "疑：此五種眼，還同於凡夫顛倒之見故。即答",
    "T25n1512_008:0854a19": "「以見彼顛倒」，明諸佛菩薩實有五眼，稱於顛倒",
    "T25n1512_008:0854a20": "境界而見，而見非顛倒故，不同凡夫也。此半",
    "T25n1512_008:0854a21": "偈雖解經意，猶未釋經文，故拘瑣作第二偈",
    "T25n1512_008:0854a22": "也。長行論云「何故說彼非顛倒」者，論主將釋",
    "T25n1512_008:0854a23": "此偈答之意，故設問云：若諸佛實有五眼見",
    "T25n1512_008:0854a24": "前境界者，前境是虛妄故，緣之智則應是",
    "T25n1512_008:0854a25": "顛倒，何故說彼五眼為非顛倒也？即答「為顯",
    "T25n1512_008:0854a26": "斷疑譬喻，是故說我知彼種種心住如是等",
    "T25n1512_008:0854a27": "也」。明為釋若但有五眼，則知多境不盡之疑，",
    "T25n1512_008:0854a28": "故引恒沙譬喻，是故言道若干種心住如來悉",
    "T25n1512_008:0854a29": "知，非同凡夫顛倒之知也。故下問云「此示何",
    "T25n1512_008:0854b01": "義」，即答「彼非顛倒，以見顛倒故」也。「何者是",
    "T25n1512_008:0854b02": "顛倒」者，問若佛五眼非顛倒者，何者是顛",
    "T25n1512_008:0854b03": "倒眼也。即答「偈言：種種顛倒識，以離於實念」",
    "T25n1512_008:0854b04": "也。明六識非一，故云種種。妄取六塵，以不",
    "T25n1512_008:0854b05": "實為實，此&#x61A3;境之心，故云顛倒識也。何以得",
    "T25n1512_008:0854b06": "知六識是顛倒？次下句云「以離於實念」。「實念」",
    "T25n1512_008:0854b07": "者，四念處觀也。觀我此身常此身無常，乃至",
    "T25n1512_008:0854b08": "法亦如是也。以六識不住四念處中，乃取虛",
    "T25n1512_008:0854b09": "妄六塵，故名顛倒也。「不住彼實智，是故說顛",
    "T25n1512_008:0854b10": "倒」者，此二句成上二句也，明六識不住彼四",
    "T25n1512_008:0854b11": "念處實智境中，是故我說為顛倒也。「此義云",
    "T25n1512_008:0854b12": "何至差別顛倒」，釋偈中初句也。「何故彼心住",
    "T25n1512_008:0854b13": "名為顛倒」者，何故此六種心住名為顛倒也。",
    "T25n1512_008:0854b14": "即以偈下三句答，明其六識但緣六塵虛妄",
    "T25n1512_008:0854b15": "境界，不能住四念處境中，是故說顛倒也。",
    "T25n1512_008:0854b16": "[0854b16] 「如來說諸心住皆為非心住」者，提此一偈所",
    "T25n1512_008:0854b17": "釋經來也。「此句示現遠離四念處」者，釋向",
    "T25n1512_008:0854b18": "六識心住離四念處境，故說為非心住也。「此",
    "T25n1512_008:0854b19": "以何義」者，此以義故六識離四念處名為非",
    "T25n1512_008:0854b20": "心住也。即答「心住者住彼念處」也，明若心住",
    "T25n1512_008:0854b21": "於四念境中者可名為住，而此六識以離彼",
    "T25n1512_008:0854b22": "四念處取虛妄境界，故云不住也。「又住、不動、",
    "T25n1512_008:0854b23": "根本名異義一」者，釋上心住彼念處者有於住",
    "T25n1512_008:0854b24": "義也。依世雜論解：以後釋前何故名住，以",
    "T25n1512_008:0854b25": "其不動。何故不動？以根本也。又解：何名住？",
    "T25n1512_008:0854b26": "明菩薩以四念處解，栖心真如理中，故名為",
    "T25n1512_008:0854b27": "住。既心住真，不為五欲所壞，故曰不動。亦",
    "T25n1512_008:0854b28": "得云不為二乘所壞，故曰不動。此真如解，",
    "T25n1512_008:0854b29": "既不為五欲所動，便能與菩提為基，故名根",
    "T25n1512_008:0854c01": "本也。「若如是不住是故說心住」者，若不能如",
    "T25n1512_008:0854c02": "是於四念處境中住者，是故便說為虛妄境",
    "T25n1512_008:0854c03": "中住也。「此明不住相續不斷行因」者，雙釋住",
    "T25n1512_008:0854c04": "不住義也。此「不住」者，釋前句也；若如是不住",
    "T25n1512_008:0854c05": "相續不斷行因者，釋「是故說心住」也。「是故不",
    "T25n1512_008:0854c06": "住」者，結虛妄住者為非實住也。示彼相續顛",
    "T25n1512_008:0854c07": "倒，明虛妄境中相續住者是顛倒識也，結答",
    "T25n1512_008:0854c08": "上問何故彼心住名為顛倒也。「如經過去心」",
    "T25n1512_008:0854c09": "以下，舉釋虛妄住非心住經，結成顛倒義也。",
    "T25n1512_008:0854c10": "「以過去未來」以下，釋三世心住經，可知也。",
    "T25n1512_008:0854c11": "[0854c11] 「何故依福德重說譬喻」者，作問生起第三偈",
    "T25n1512_008:0854c12": "也。第三偈「佛智慧根本」者，上難云：以心顛",
    "T25n1512_008:0854c13": "倒故此福德亦應是顛倒。今言佛智慧根本，",
    "T25n1512_008:0854c14": "明此初地以上不取相布施是無漏福德，乃",
    "T25n1512_008:0854c15": "與佛果種智以為勝因，故曰佛智慧根本也。",
    "T25n1512_008:0854c16": "又第二句云「非顛倒功德」，明知此菩薩布施",
    "T25n1512_008:0854c17": "福德，非取相顛倒心也。「以是福德根」者，以是",
    "T25n1512_008:0854c18": "佛智慧根本福德根也。「故重說譬喻」者，重說",
    "T25n1512_008:0854c19": "三千世界施福，明雖同是布施，但取相心布",
    "T25n1512_008:0854c20": "施者福德是顛倒；不取相心，施名雖同而福",
    "T25n1512_008:0854c21": "非顛倒也。然取相心施雖是顛，非不因此",
    "T25n1512_008:0854c22": "地前取相有漏施福以此為因，然後得入初",
    "T25n1512_008:0854c23": "地無漏，有順理之義故。地前取相福德，亦",
    "T25n1512_008:0854c24": "得相從為不顛倒福德也。「此說何義至何名善",
    "T25n1512_008:0854c25": "法」者，此序經中生疑之意也。「為斷此疑」以下",
    "T25n1512_008:0854c26": "至「福德非顛倒」，釋答疑之意也。「何以故」者，釋",
    "T25n1512_008:0854c27": "此七寶施福何以故得為非顛倒也。即提偈",
    "T25n1512_008:0854c28": "上句來，答以「佛智慧根本」故非顛倒也。「云何",
    "T25n1512_008:0854c29": "示現根本」者，問云何示現此七寶施福是佛",
    "T25n1512_008:0855a01": "智慧根本也。「如經須菩提」等，舉經為取第二",
    "T25n1512_008:0855a02": "福德聚，答佛智慧根本義也。「此義云何」以下，",
    "T25n1512_008:0855a03": "釋經中第二福德聚是其無漏故非顛倒，以",
    "T25n1512_008:0855a04": "無漏故得為佛智慧根本也。",
    "T25n1512_008:0855a05": "[0855a05] 「須菩提！於意云何？佛可以色身見不」等，此一",
    "T25n1512_008:0855a06": "段經是斷疑分中第六段經文。此經所以來",
    "T25n1512_008:0855a07": "者，有疑故。上已三處明可以相成就見如來",
    "T25n1512_008:0855a08": "不，此中第四何故復言佛可以具足色相身成",
    "T25n1512_008:0855a09": "就見不也？初一邊，明法身上無應佛生住滅",
    "T25n1512_008:0855a10": "三相。第二邊，明法身上無報佛大丈夫相。第",
    "T25n1512_008:0855a11": "三邊，明法身上無色等法有為萬相。此三處，",
    "T25n1512_008:0855a12": "就別相中以明法身佛古今湛然如虛空身",
    "T25n1512_008:0855a13": "非修行故得，不可以色相而見。須彌山王喻",
    "T25n1512_008:0855a14": "中，明報身佛由行者修行因緣萬德圓滿，以",
    "T25n1512_008:0855a15": "色相莊嚴體非有為有漏，湛然常住；此就別",
    "T25n1512_008:0855a16": "相明報佛。第六段中「無有定法得菩提」者，明",
    "T25n1512_008:0855a17": "應佛從感故有，非修行可得，畢無色無心；此",
    "T25n1512_008:0855a18": "就別相明應佛。此三佛歷然不同也。法身佛",
    "T25n1512_008:0855a19": "非報、應二佛，報身佛非法身、應身佛，應身佛",
    "T25n1512_008:0855a20": "非法、報二佛，此就三種佛別相義邊不得為",
    "T25n1512_008:0855a21": "一也。有人生疑：若此三佛差別不同，則皆是",
    "T25n1512_008:0855a22": "不實，何以故應身佛非修行所得，無色無心",
    "T25n1512_008:0855a23": "則是虛妄？既離法身有報佛，報佛則是本無",
    "T25n1512_008:0855a24": "今有、已有還無，亦是不實。若法身佛如虛空",
    "T25n1512_008:0855a25": "不可得見、體亦不實，此是一種疑。又上第六",
    "T25n1512_008:0855a26": "段中云「聖人以無為法得名」。復云由行者修",
    "T25n1512_008:0855a27": "行因緣成就相好，名之為佛。若然，為當即法",
    "T25n1512_008:0855a28": "身上有此報、應二佛色相之身冥然是一？為條",
    "T25n1512_008:0855a29": "然異於法身有此二色相身也？若冥然是一，",
    "T25n1512_008:0855b01": "則不應有三佛用差；若條然異有，則皆是虛",
    "T25n1512_008:0855b02": "妄，無有一義。有如此疑，故「佛問須菩提：佛可",
    "T25n1512_008:0855b03": "以具足色身見不」等。此答意云：汝不應作是",
    "T25n1512_008:0855b04": "難。所以然者，則此三佛，亦有一義亦有異",
    "T25n1512_008:0855b05": "義，故語一則如終一法性無有二相，論異則",
    "T25n1512_008:0855b06": "三佛體用有別歷然不同。此三種佛，理而言",
    "T25n1512_008:0855b07": "之，恒一恒三、恒三恒一，言三不傷其一體、論",
    "T25n1512_008:0855b08": "一癈其三用，故不應難言：此三種佛為冥",
    "T25n1512_008:0855b09": "然作一、為條然有異？為釋此疑，故次明也。",
    "T25n1512_008:0855b10": "[0855b10] 「於意云何？佛可以具足色身見不」者，此佛問",
    "T25n1512_008:0855b11": "須菩提，明虛空法身古今湛然體無色相，可",
    "T25n1512_008:0855b12": "以報、應二佛具足色身見不也？故須菩提答「不",
    "T25n1512_008:0855b13": "也。世尊！如來不應以色身見」，此明三佛別相",
    "T25n1512_008:0855b14": "異義邊。明法身如來古今湛然猶如虛空，不",
    "T25n1512_008:0855b15": "可以報、應二佛具足色身而見故，不得說即",
    "T25n1512_008:0855b16": "法身上有報應二佛具足色身。此一句順上",
    "T25n1512_008:0855b17": "經中三佛別相法身義邊，不可以二佛具足色",
    "T25n1512_008:0855b18": "身見也。「何以故」者，有人乘此生疑：若法身如",
    "T25n1512_008:0855b19": "來古今無相猶如虛空，不可以報應二佛具",
    "T25n1512_008:0855b20": "足色身見者，法身便一向無色。若爾，則異於",
    "T25n1512_008:0855b21": "法身，別有報、應二佛具足之色，則還同前疑，",
    "T25n1512_008:0855b22": "三佛條然別相，何以故復作如是說也？故即",
    "T25n1512_008:0855b23": "答「如來說具足色身」，此明三佛一義邊，即法",
    "T25n1512_008:0855b24": "身上有功德智慧二種莊嚴，真如解脫色萬",
    "T25n1512_008:0855b25": "德圓滿無所缺少。以修行因緣顯本有法身",
    "T25n1512_008:0855b26": "以為報佛故，即法身上有此具足色身也。若",
    "T25n1512_008:0855b27": "法身中無具足色者，則不應有報、應二佛具",
    "T25n1512_008:0855b28": "足色身。以斯義故，得道即法身上有報、應二",
    "T25n1512_008:0855b29": "佛色身。此明三佛不異義也，是故上言一切",
    "T25n1512_008:0855c01": "法皆是佛法。覆復生疑：若即疑若即法身上",
    "T25n1512_008:0855c02": "有報應二種色身者，便法身中有色，上不應",
    "T25n1512_008:0855c03": "言報佛三十二丈夫相及應佛相非法身相",
    "T25n1512_008:0855c04": "也，又亦不應云法身古今一定如虛空也。故",
    "T25n1512_008:0855c05": "答言「即非具足色身」，明向者就三佛一義邊，",
    "T25n1512_008:0855c06": "得云即法身上有具足色身。若據異義邊，明",
    "T25n1512_008:0855c07": "法身古今一定，無有二佛色身之用故。上初",
    "T25n1512_008:0855c08": "句云「不應以具足色身見」故，言即非具足",
    "T25n1512_008:0855c09": "色身也，此成上經「三十二大人相即是非相」",
    "T25n1512_008:0855c10": "也。若法身上無報應色者，還同前疑；若法身",
    "T25n1512_008:0855c11": "佛就體無色身可見者，此之色身則條然異",
    "T25n1512_008:0855c12": "於法身，那得道言即法身佛上有具足色身",
    "T25n1512_008:0855c13": "也。故答言「是故如來說名具足」，明法身中",
    "T25n1512_008:0855c14": "雖即無報、應之色可見，然正顯法身作報佛",
    "T25n1512_008:0855c15": "色身之用。由有報、應故，不離法身有報、應之",
    "T25n1512_008:0855c16": "色，故言如來說名具足色身也。此成上第二",
    "T25n1512_008:0855c17": "句一義邊一切法皆是佛法也。又復就理而",
    "T25n1512_008:0855c18": "言，亦得云是故如來說名不具足色身。所以",
    "T25n1512_008:0855c19": "得云不具足身者，就異義邊論，明即法身佛",
    "T25n1512_008:0855c20": "上無二佛色身之用故，亦得云不具足色身。",
    "T25n1512_008:0855c21": "此句雙結三佛一異有色之義，但以答難",
    "T25n1512_008:0855c22": "故，直云是故如來說名具足色身，此成上異",
    "T25n1512_008:0855c23": "義也。",
    "T25n1512_008:0855c24": "[0855c24] 又問：此中但就色身明具足之義則足，何故",
    "T25n1512_008:0855c25": "復明諸具足也？有人乘無生疑：若法身佛",
    "T25n1512_008:0855c26": "上無具足色身，此法身佛為有三十二相、為",
    "T25n1512_008:0855c27": "無三十二相？為一為異也？有如此疑問，以故",
    "T25n1512_008:0855c28": "諸相經答，明因色身故則有三十二相。上已",
    "T25n1512_008:0855c29": "了了解釋即法身佛上有具足色身，即法身",
    "T25n1512_008:0856a01": "上無具足色身，何得難言若法身無色為有",
    "T25n1512_008:0856a02": "諸相為無諸相也。諸相四句經文不異前具",
    "T25n1512_008:0856a03": "足色身中義，故不別釋也。",
    "T25n1512_008:0856a04": "[0856a04] 「論曰：復有疑，若諸佛以無為法得名」者，牒上第",
    "T25n1512_008:0856a05": "六段中經來也，論主略申生疑所以。「云何諸",
    "T25n1512_008:0856a06": "佛成就八十種好三十二相而名為佛」者，序",
    "T25n1512_008:0856a07": "作難之辭，云：若法身佛無為法得名如虛空",
    "T25n1512_008:0856a08": "者，與報應二佛色相之身，為一為異等也。廣",
    "T25n1512_008:0856a09": "作疑問、不異經相也。生起「為斷此疑，是故說",
    "T25n1512_008:0856a10": "非成就色身、非成就諸相」者，略舉經中色相",
    "T25n1512_008:0856a11": "二處三佛異義經文答其不異之難。又色攝",
    "T25n1512_008:0856a12": "得八十種好三十二相，復舉上二處三佛一",
    "T25n1512_008:0856a13": "義經意答其異疑也。「如經」以下，舉二處一異",
    "T25n1512_008:0856a14": "經來結也。",
    "T25n1512_008:0856a15": "[0856a15] 此一段文，以二行偈釋。初釋經中「法身佛",
    "T25n1512_008:0856a16": "不可以具足色身見、不可以具足諸相見」。第",
    "T25n1512_008:0856a17": "二偈上三句，釋經中「如來說具足色身具足",
    "T25n1512_008:0856a18": "相身」，下一句釋經中「即非具足色身即非具",
    "T25n1512_008:0856a19": "足相身，是故如來說具足色身具足相身」等經",
    "T25n1512_008:0856a20": "也。「何故如是說」者，將欲偈釋故，先問何故不",
    "T25n1512_008:0856a21": "定？答乃作如此不定之說，或言法身有色相、",
    "T25n1512_008:0856a22": "或言法身無色相也。故即偈答「法身畢竟體，",
    "T25n1512_008:0856a23": "非彼相好身」。此二偈明就三佛異義邊不得",
    "T25n1512_008:0856a24": "言有色相，一義邊得言有色相也。「法身畢竟",
    "T25n1512_008:0856a25": "體」者，以初二偈釋二處經中佛問、須菩提答",
    "T25n1512_008:0856a26": "乃至如來不應以色身見、不應以相身見等，",
    "T25n1512_008:0856a27": "明虛空法身畢竟無有報、應色相之用可見，",
    "T25n1512_008:0856a28": "故云法身畢竟體也。何以故？以報應色相之",
    "T25n1512_008:0856a29": "身修行方得故。色相之身顯用於報應，真如",
    "T25n1512_008:0856b01": "法身雖萬德圓滿，但據體而論，故無色相之",
    "T25n1512_008:0856b02": "用也。如冬樹無&#x83D3;，以時未至故，非一向無也。",
    "T25n1512_008:0856b03": "若一向無者，應時至亦無。以此喻驗之，法身",
    "T25n1512_008:0856b04": "非不有色相，以時未至故不可見也。「非彼相",
    "T25n1512_008:0856b05": "好身」者，明法身非報應相好身也。「以非相成",
    "T25n1512_008:0856b06": "就」者，所以言法身非相好身者，以法身不為",
    "T25n1512_008:0856b07": "現用相好所成故也。法身何故不為相所成？",
    "T25n1512_008:0856b08": "故下句云「非彼法身故」，明相好之身，非古今",
    "T25n1512_008:0856b09": "一定法身之體，故言非彼法身故。此明法身",
    "T25n1512_008:0856b10": "佛異義也。",
    "T25n1512_008:0856b11": "[0856b11] 第二偈上句，釋經中何以故如來說具足色",
    "T25n1512_008:0856b12": "身、具足相身二處經文也。明法身上雖無色",
    "T25n1512_008:0856b13": "相之用可見，然不離於法身，以修行因緣則",
    "T25n1512_008:0856b14": "有報應色相之用，畢竟不從餘處來也，故云",
    "T25n1512_008:0856b15": "「不離於法身，彼二非不佛」也。「彼二」者，彼色之",
    "T25n1512_008:0856b16": "與相，非不是法身佛故。第三句云「故重說成",
    "T25n1512_008:0856b17": "就」，下一句並釋法身中亦得言有色。「亦無二」",
    "T25n1512_008:0856b18": "者，此明虛空法身中畢竟無報、應色相，故言",
    "T25n1512_008:0856b19": "亦無二，釋經中「即非具足色身相身」也。雖法",
    "T25n1512_008:0856b20": "身上無，亦得道即法身中有，故云及有二。此",
    "T25n1512_008:0856b21": "明不離法身報、應色相之身也，釋經中「是故",
    "T25n1512_008:0856b22": "說具足色身具足相身」也。「此二偈說何義至",
    "T25n1512_008:0856b23": "以非彼法身相故」，釋初偈，明法身異義邊無",
    "T25n1512_008:0856b24": "色相也。「此二非不彼乃至偈言彼二非不佛",
    "T25n1512_008:0856b25": "故」，釋第二偈上二句，引所釋經證，舉偈第二",
    "T25n1512_008:0856b26": "句結明一義邊法身有色相也。「是故此二乃",
    "T25n1512_008:0856b27": "至以不離法身故」，釋第二偈中下句，明法",
    "T25n1512_008:0856b28": "身中亦得說無報、應色相二，亦得說有色相",
    "T25n1512_008:0856b29": "二也。所以此中再重釋此一異之義者，但經",
    "T25n1512_008:0856c01": "中為釋難故，有其兩重故，論主亦重釋也。「是",
    "T25n1512_008:0856c02": "故此二，亦得言無，故說非身成就非相成就」，",
    "T25n1512_008:0856c03": "此是釋法身無色相義，經論相屬也。「亦得言",
    "T25n1512_008:0856c04": "有，故說色身成就諸相成就」者，此解法身有",
    "T25n1512_008:0856c05": "色相義，經論相屬也。「偈言亦無二及有」者，",
    "T25n1512_008:0856c06": "釋竟以偈結之也。「何故如是說」者，設問也。",
    "T25n1512_008:0856c07": "「以彼法身中無，即於是義」者，答法身中無色",
    "T25n1512_008:0856c08": "相所以也。「說如來色身成就諸相成就，以不",
    "T25n1512_008:0856c09": "離彼身故」者，答法身有色相所由也。「而法身",
    "T25n1512_008:0856c10": "不如是說」者，明雖不離法身有色相之身，而",
    "T25n1512_008:0856c11": "法身義邊古今一定畢竟無此色相。為生下",
    "T25n1512_008:0856c12": "疑故作此句，欲使乘無生難因言長理故後",
    "T25n1512_008:0856c13": "章得顯也。",
    "T25n1512_008:0856c14": "[0856c14] 「佛言須菩提：於意云何？汝謂如來有所說法",
    "T25n1512_008:0856c15": "耶」等，此斷疑分中第七段經文。已三遍來，此",
    "T25n1512_008:0856c16": "所以來，有疑故也。上來廣辨法身之體畢竟",
    "T25n1512_008:0856c17": "無有有為萬相，又此前段經復明虛空法身",
    "T25n1512_008:0856c18": "異義邊體無報應色相，若法身無色相則亦",
    "T25n1512_008:0856c19": "無眼等諸根，既無諸根亦無口業。云何言如",
    "T25n1512_008:0856c20": "來說此法？問：法身佛為說法、為不說法也？",
    "T25n1512_008:0856c21": "若法身佛不說法者，報、應二佛亦應一向不",
    "T25n1512_008:0856c22": "說法。又疑：若使如來說法者，為即此證智法",
    "T25n1512_008:0856c23": "身有言教可說？為離此證智法身別有此言",
    "T25n1512_008:0856c24": "教可說也？為斷此疑故，答「於意云何？汝謂如",
    "T25n1512_008:0856c25": "來有所說法耶」。此答意明法身之體無名無",
    "T25n1512_008:0856c26": "相，畢竟無色相可見、無言教可說。又雖無色相",
    "T25n1512_008:0856c27": "諸根，然要顯法身，為報佛由法身現時為報",
    "T25n1512_008:0856c28": "故，得言因法身有色相諸根、有口業、有言教",
    "T25n1512_008:0856c29": "說法。故上論云「聖人證無為法，還說無為法」，",
    "T25n1512_008:0857a01": "若以此文驗者，雖即證法無言教可說，亦不",
    "T25n1512_008:0857a02": "得離此所證法身別有教法可說也。「於意云",
    "T25n1512_008:0857a03": "何」者，此應有問答而不作問答，故如來直問",
    "T25n1512_008:0857a04": "須菩提於意云何，欲使冥解而答也。",
    "T25n1512_008:0857a05": "[0857a05] 「汝謂如來作是念：如來有所說法不」者，問須",
    "T25n1512_008:0857a06": "菩提，汝謂如來作念，謂於無名相證法中有",
    "T25n1512_008:0857a07": "名相可說不？汝謂如來作是念：離於所證法",
    "T25n1512_008:0857a08": "更言教法可說不也。「莫作是念」者，遮須菩",
    "T25n1512_008:0857a09": "提此念。汝若謂如來於證法無名相理取同名",
    "T25n1512_008:0857a10": "相可說者，此是不正念。若謂如來離於證智",
    "T25n1512_008:0857a11": "更有教法可說者，此亦是不正念。故言莫作",
    "T25n1512_008:0857a12": "是念也。「何以故？須菩提！若人言：如來有所說",
    "T25n1512_008:0857a13": "法。則為謗佛，不能解我所說義」者，此釋前何",
    "T25n1512_008:0857a14": "以故汝向所說是不正說。「若人言如來有所",
    "T25n1512_008:0857a15": "說法，則為謗佛」，明實不作是說，道言如來",
    "T25n1512_008:0857a16": "作此說，即誣聖言，故言謗佛。此人所以生謗",
    "T25n1512_008:0857a17": "者，以不解如來所說理教一異之義故。云何",
    "T25n1512_008:0857a18": "不解？聞言證法無名相，便謂離於證法，條然",
    "T25n1512_008:0857a19": "更有言教可說，不知證智無名相無法可說，",
    "T25n1512_008:0857a20": "故曰不解義。不知因尋教得理、由證有說，故",
    "T25n1512_008:0857a21": "不解義也。「何以故」者，此世辨釋名，何以故道",
    "T25n1512_008:0857a22": "言如來有所說法則是謗佛也。故下即云「如",
    "T25n1512_008:0857a23": "來說法說法者，無法可說」，明說法有二：一是",
    "T25n1512_008:0857a24": "所詮證義；二能證言教。然此理教雖殊，而",
    "T25n1512_008:0857a25": "本末相由，理無條然。若謂證法有名相可說",
    "T25n1512_008:0857a26": "者，此不解聖意，名為謗佛。聞言證法無名相，",
    "T25n1512_008:0857a27": "便謂離此證法別有言教可說，復是不解聖",
    "T25n1512_008:0857a28": "意，亦為謗佛也。「無法可說」者，明證法無言教",
    "T25n1512_008:0857a29": "可說，離於證法亦無言教可說也。「是名說法」",
    "T25n1512_008:0857b01": "者，如是解證法無名相可說、不離證法有教",
    "T25n1512_008:0857b02": "法可說者，方名正解、方名正說，故言是名說",
    "T25n1512_008:0857b03": "法也。亦應言是名非說法，明若不如是解證",
    "T25n1512_008:0857b04": "中無名相可說、因證有名相可說者，故非說",
    "T25n1512_008:0857b05": "法也。",
    "T25n1512_008:0857b06": "[0857b06] 「論曰：復有疑乃至若相成就不可得見」者，牒",
    "T25n1512_008:0857b07": "次前無色無相經也。「云何言如來說法」者，作",
    "T25n1512_008:0857b08": "難。自下經文以下，引經申斷疑之意也。",
    "T25n1512_008:0857b09": "[0857b09] 此經以一行偈釋。「如佛法亦然」者，釋經中「乃",
    "T25n1512_008:0857b10": "至不能解我所說故」。「如佛」者，如前經中明法",
    "T25n1512_008:0857b11": "身佛上有色相無色相、三佛一異離即之義",
    "T25n1512_008:0857b12": "也。「法亦然」者，佛既如此，理教法一異義亦同",
    "T25n1512_008:0857b13": "也。明能證言教、所詮證義，依此而論亦得",
    "T25n1512_008:0857b14": "言有差別故。次第二句云「所說二差別」，此",
    "T25n1512_008:0857b15": "釋經中「說法說法者」，二差別者，理教殊也。此",
    "T25n1512_008:0857b16": "明能詮所詮異義邊亦然也，亦得言無差別",
    "T25n1512_008:0857b17": "故。下二句云「不離於法界，說法無自相」，此釋",
    "T25n1512_008:0857b18": "經中「無法可說是名說法」也。「不離於法界」者，",
    "T25n1512_008:0857b19": "明聖人證於真如法界，還說此真如，故知此",
    "T25n1512_008:0857b20": "所詮證義、能詮聲教不得相離。此明一義邊",
    "T25n1512_008:0857b21": "亦然也。「說法無自相」者，既如證如說，離於真",
    "T25n1512_008:0857b22": "如法界更無言教自相可說，即證智體無有",
    "T25n1512_008:0857b23": "名相故，亦無言教自相可說也。[0857b23] 長行論初「何",
    "T25n1512_008:0857b24": "故言說法說法者」，提經為問也。即指偈答言",
    "T25n1512_008:0857b25": "「所說二差別」故。「何者是二乃至所有義」，此出",
    "T25n1512_008:0857b26": "經中重言說法說法者，偈中二也。「何故言無",
    "T25n1512_008:0857b27": "法可說」者，若有言教能說、復有所說，義便應",
    "T25n1512_008:0857b28": "是有說，何故言無法可說也？即以下半偈答",
    "T25n1512_008:0857b29": "言「不離於法界，說法無自相」故也。「此以何義」",
    "T25n1512_008:0857c01": "以下，有一問答釋偈也。",
    "T25n1512_008:0857c02": "[0857c02] 「爾時慧命須菩提白佛言：世尊！頗有眾生於未",
    "T25n1512_008:0857c03": "來世聞說此經法生信心不」等，此一段經是",
    "T25n1512_008:0857c04": "斷疑分中第八段經文。復所以來，此亦有疑",
    "T25n1512_008:0857c05": "故來也。前段經，或明法身體無報應色相之",
    "T25n1512_008:0857c06": "身，或云即法身上有報應色相；今疑者偏報",
    "T25n1512_008:0857c07": "無邊生難：若一義邊，即法身上有報、應色相",
    "T25n1512_008:0857c08": "者，法身佛既體如虛空不可以色相而見，此",
    "T25n1512_008:0857c09": "報、應二佛與法身一故，則應是無。又次前經",
    "T25n1512_008:0857c10": "明真如法界體絕名相與言教有異，復云不",
    "T25n1512_008:0857c11": "離真如法界有言教可說。若爾，此真法界體",
    "T25n1512_008:0857c12": "亦如虛空，無有聲教。此聲教既與證智體一，",
    "T25n1512_008:0857c13": "應亦是其無，以證法無名相故也。此之兩處，",
    "T25n1512_008:0857c14": "或明法身法界無色相言教，而復言不離法身",
    "T25n1512_008:0857c15": "法界有此色相言教，斯二段經一異之義至",
    "T25n1512_008:0857c16": "深難解，為但現坐能信？為未來世中亦有人",
    "T25n1512_008:0857c17": "能信？為一向無人能信也？又若有人能信者，",
    "T25n1512_008:0857c18": "有何等人能生信心？為是凡夫、為是聖人也？",
    "T25n1512_008:0857c19": "有如此疑，故須菩提問頗有眾生聞說此法",
    "T25n1512_008:0857c20": "生信心不，佛即答「彼非眾生非不眾生」。此答",
    "T25n1512_008:0857c21": "意明經理雖甚深難信，然非但道益當時現",
    "T25n1512_008:0857c22": "坐生信，明未來世中亦有人能信。何人能信？",
    "T25n1512_008:0857c23": "明要地前、地上二種菩薩，久供諸佛殖因深",
    "T25n1512_008:0857c24": "遠，具足二種無我解者，能信此經也。經言「彼",
    "T25n1512_008:0857c25": "非眾生非不眾生」者，此出有能信人也。應直",
    "T25n1512_008:0857c26": "答言菩薩有智慧人能信此經，何故乃言彼",
    "T25n1512_008:0857c27": "非眾生非不眾生也？然此聖人相解，其言雖",
    "T25n1512_008:0857c28": "隱，而能於此言取悟也。「彼非眾生」者，明彼能",
    "T25n1512_008:0857c29": "信人，非無智慧、不修行、不曾供養諸佛，聞此經",
    "T25n1512_008:0858a01": "未生信眾生也。「非不眾生」者，非不是能信聖",
    "T25n1512_008:0858a02": "人眾生，明此人已曾供養過去諸佛、修行來",
    "T25n1512_008:0858a03": "久，聞此深經則能生信無疑。是故彼非無智",
    "T25n1512_008:0858a04": "不信眾生，是有智慧能信眾生，故次明也。「何",
    "T25n1512_008:0858a05": "以故」者，此世辨釋前應問：何以故名此能信",
    "T25n1512_008:0858a06": "人作彼非眾生，何故復名為非不眾生也？我",
    "T25n1512_008:0858a07": "未解此義，唯願如來為我解說。即答言「須菩",
    "T25n1512_008:0858a08": "提！眾生眾生者」，此重牒前彼非眾生非不眾",
    "T25n1512_008:0858a09": "生，然後釋也。「如來說非眾生是名眾生」者，明",
    "T25n1512_008:0858a10": "此能信人非是底下愚癡凡夫信眾生也，是",
    "T25n1512_008:0858a11": "名菩薩摩訶薩能信聖人快眾生也。",
    "T25n1512_008:0858a12": "[0858a12] 「論曰：復有疑，若言諸佛說者，是無所說法不",
    "T25n1512_008:0858a13": "離於法界，亦是其無」者，牒前有色相無色相、",
    "T25n1512_008:0858a14": "有說法無說法二處深經也。「有何等人能信",
    "T25n1512_008:0858a15": "此甚深法界」者，作疑問之意也。「自下經文」者，",
    "T25n1512_008:0858a16": "指經為釋也。「所說說者深」者，以此一偈釋斯",
    "T25n1512_008:0858a17": "一段經。依經次第，應言「說者所說深」，但以闡",
    "T25n1512_008:0858a18": "陀論法隨逐語便故，言所說說者深，亦以乘",
    "T25n1512_008:0858a19": "勢明義故也，正釋經中「聞說此經」也。「所說」者，",
    "T25n1512_008:0858a20": "牒前經中如來所說理之與教。「說」者，牒前不",
    "T25n1512_008:0858a21": "可以色相成就見法身如來等經中所明三",
    "T25n1512_008:0858a22": "種佛能說人也。「深」者，明前所牒二經一異理",
    "T25n1512_008:0858a23": "深。即舉疑：斯之二經，佛說太深，於未來",
    "T25n1512_008:0858a24": "世為有人能信、為當無人能信也？故下句云",
    "T25n1512_008:0858a25": "「非無能信者」，此句明有人能信也。應問：何者",
    "T25n1512_008:0858a26": "是能信人？故下句即指出其人「非眾生眾生」，",
    "T25n1512_008:0858a27": "釋經中「彼非眾生非不眾生」。「非眾生」者，明非",
    "T25n1512_008:0858a28": "無信眾生也。「眾生」者，是有信眾生也。「非聖」",
    "T25n1512_008:0858a29": "者，此世辨釋名，非眾生者，非是不聖，正是聖",
    "T25n1512_008:0858b01": "也，故即云「非不聖」也。此是出其能信之人也。",
    "T25n1512_008:0858b02": "「何故言須菩提非眾生非不眾生」者，提經為",
    "T25n1512_008:0858b03": "問也。「偈言」以下，指下半偈為釋也。「此以何義」",
    "T25n1512_008:0858b04": "者，此半偈以何義故，得釋彼非眾生非不眾",
    "T25n1512_008:0858b05": "生經為能信人也？即釋「若有信此經至非凡",
    "T25n1512_008:0858b06": "夫體故」，解經偈中彼非眾生也。「若有信此經",
    "T25n1512_008:0858b07": "彼人非眾生」者，取偈上二句中能信義也。「非",
    "T25n1512_008:0858b08": "眾生者」，提偈第三句中「非眾生」來也。「非無聖",
    "T25n1512_008:0858b09": "體」者，以偈下句中「非聖」兩字釋前非眾生也。",
    "T25n1512_008:0858b10": "「非無聖體者非凡夫體故」者，此是論主結能",
    "T25n1512_008:0858b11": "信者是聖人，非凡夫體也。「非不眾生者」，提",
    "T25n1512_008:0858b12": "經來也。「以有聖體故」者，以偈第四句中「非不",
    "T25n1512_008:0858b13": "聖」釋之也。「彼人非凡夫眾生、非不是聖體眾",
    "T25n1512_008:0858b14": "生」者，結此能信為非凡夫，是聖人也。「如經何",
    "T25n1512_008:0858b15": "以故至是名眾生故」，引如來成釋為證也。「如",
    "T25n1512_008:0858b16": "來說非眾生者，非凡夫眾生」，我論主釋經「是",
    "T25n1512_008:0858b17": "故說眾生者」，結為能信聖人眾生也。「眾生」者，",
    "T25n1512_008:0858b18": "以聖人眾生。「是故說非眾生」者，以是能信聖",
    "T25n1512_008:0858b19": "眾生故。結為非凡夫眾生也。",
    "T25n1512_008:0858b20": "[0858b20] 「佛言：須菩提！於意云何？如來得阿耨三菩提",
    "T25n1512_008:0858b21": "也」，此等是斷疑分中第九段經文。此已五遍",
    "T25n1512_008:0858b22": "來，文雖相似而義有殊，故非重也。此所以來",
    "T25n1512_008:0858b23": "者，為釋疑故也。此疑從何處生？上來已廣明",
    "T25n1512_008:0858b24": "法身古今體滿，非修得法文，即此斷疑分",
    "T25n1512_008:0858b25": "初第二段。經中言「無有實法如來得阿耨三",
    "T25n1512_008:0858b26": "菩提」，明法身菩提非有為法故，不可以有為相",
    "T25n1512_008:0858b27": "得。即復言「如來所得阿耨三菩提」，明菩提之",
    "T25n1512_008:0858b28": "體是無為法，故有菩提可得。復以大身譬喻",
    "T25n1512_008:0858b29": "釋成，明法身本來圓滿具二莊嚴，離於二障，",
    "T25n1512_008:0858c01": "非修行得。即生疑云：若言如來得三菩提者，",
    "T25n1512_008:0858c02": "為修行故得、為不修行故得？若法身菩提古",
    "T25n1512_008:0858c03": "今一定猶如虛空，萬德圓滿，非修行因緣然",
    "T25n1512_008:0858c04": "後可得者，云何言行者一阿僧祇修行滿足",
    "T25n1512_008:0858c05": "證於初地，轉得七地二阿僧祇滿乃至上上",
    "T25n1512_008:0858c06": "轉勝，三阿僧祇後證佛果菩提也？以此驗",
    "T25n1512_008:0858c07": "知，法身便由修行因緣可得後方圓足，那得",
    "T25n1512_008:0858c08": "道法身如來猶如虛空萬德圓滿非修得法",
    "T25n1512_008:0858c09": "也？若由修行得者，云何乃離於上上證所得",
    "T25n1512_008:0858c10": "報佛，而說別有法身如來？此執一難異也。",
    "T25n1512_008:0858c11": "又次前第六段經，明法身猶如虛空體無諸相",
    "T25n1512_008:0858c12": "非修行得法，故不可以具足色相而見。乘生",
    "T25n1512_008:0858c13": "疑念：若法身非修得法、無色相可見者，云何",
    "T25n1512_008:0858c14": "菩薩修行因緣轉轉證得阿耨三菩提也？此",
    "T25n1512_008:0858c15": "疑既起之在先，所以今方斷者，以中間更",
    "T25n1512_008:0858c16": "乘生異疑，遣之未盡，故今方釋也。此謂為疑",
    "T25n1512_008:0858c17": "故，經中答意明佛有二種：一、法身佛，古今湛",
    "T25n1512_008:0858c18": "然體性圓滿，非修得法，此即性淨涅槃。二者",
    "T25n1512_008:0858c19": "報佛，藉十地方便修行因緣，本有之性顯用",
    "T25n1512_008:0858c20": "之時名為報佛，即方便涅槃。不可以報身方",
    "T25n1512_008:0858c21": "便修涅槃行得故，便使法佛性淨涅槃亦修",
    "T25n1512_008:0858c22": "行而得。為釋此疑，故次明也。然就斯一段經，",
    "T25n1512_008:0858c23": "凡有四子句。前三句，明法身佛性淨涅槃，體",
    "T25n1512_008:0858c24": "相圓滿，非修得法。後一句，明報佛方便涅槃，",
    "T25n1512_008:0858c25": "亦萬德圓滿，而有無方大用，是可修得法",
    "T25n1512_008:0858c26": "也。",
    "T25n1512_008:0858c27": "[0858c27] 「無有少法得三菩提」者，此是第一子句，明法",
    "T25n1512_008:0858c28": "身如來萬德圓滿無所缺減，雖在煩惱染法，",
    "T25n1512_008:0858c29": "於萬德中不少一法，非以修行因緣後方滿",
    "T25n1512_008:0859a01": "足故，得名為無上菩提，故云無少法得三菩",
    "T25n1512_008:0859a02": "提也。此就法體滿足，以明法身非修得法也。",
    "T25n1512_008:0859a03": "「復次須菩提！是法平等無有高下，是名三菩",
    "T25n1512_008:0859a04": "提」者，此是第二子句，釋初句。法身所以萬",
    "T25n1512_008:0859a05": "德本圓非修行方滿者，以法身古今一定，",
    "T25n1512_008:0859a06": "非以由人修行因緣故在聖人心中萬德增名",
    "T25n1512_008:0859a07": "為高，非以人不修行因緣故在闡提心中萬",
    "T25n1512_008:0859a08": "德減名為下。此就行者以明法佛體無增",
    "T25n1512_008:0859a09": "減非修得行也。「以無眾生、無人、無壽者得",
    "T25n1512_008:0859a10": "平等三菩提」者，此是第三子句，釋前第二",
    "T25n1512_008:0859a11": "句。法身所以平等無有高下者，明一切眾生",
    "T25n1512_008:0859a12": "法身體相萬德皆等，無此功德多、彼功德少，",
    "T25n1512_008:0859a13": "本來寂滅、自性離障、一切平等，無有我人等",
    "T25n1512_008:0859a14": "或，不如金剛以還因中行者，行有深淺、斷",
    "T25n1512_008:0859a15": "惑有多少故，勝如不同有憂劣之別，故起慢",
    "T25n1512_008:0859a16": "心自謂我功德多、遣惑亦多，彼劣於我。所以",
    "T25n1512_008:0859a17": "有此分別慢者，以其先有煩惱遣之未盡，故",
    "T25n1512_008:0859a18": "有我人等見。明一切眾生法身佛性無有憂",
    "T25n1512_008:0859a19": "劣，從本以來清淨體無惑染故，言無我人平",
    "T25n1512_008:0859a20": "等得三菩提。故《勝鬘經》「剎那善心非煩惱所",
    "T25n1512_008:0859a21": "染，剎那不善心亦非煩惱所染」。依西國，剎那",
    "T25n1512_008:0859a22": "有十種名。此言剎那者，&#x61A3;為空也。明空善",
    "T25n1512_008:0859a23": "心非煩惱取染，不空善心亦非煩惱所染。空",
    "T25n1512_008:0859a24": "善心者，明古今一定法身如來藏體空，無二",
    "T25n1512_008:0859a25": "十五有生死萬相，故言空也。不空善心者，明",
    "T25n1512_008:0859a26": "法身自性體備萬德妙有湛然不空也，故即",
    "T25n1512_008:0859a27": "上經言空如來藏也。前二子句明法身妙有，",
    "T25n1512_008:0859a28": "即不空如來藏，此一句明法身妙無，即空如",
    "T25n1512_008:0859a29": "來藏也。此就無鄣清淨，以彰法佛平等滿足",
    "T25n1512_008:0859b01": "非修得也。此前三句，宛轉釋法佛性淨涅槃",
    "T25n1512_008:0859b02": "義竟也。",
    "T25n1512_008:0859b03": "[0859b03] 時眾聞言法身古今圓滿非修得法，乘即生",
    "T25n1512_008:0859b04": "疑：若爾，何故諸菩薩發菩提心，三大阿僧祇",
    "T25n1512_008:0859b05": "修十地行竟何所為？故答「一切善法得三菩",
    "T25n1512_008:0859b06": "提」。此是第四句，明報佛方便涅槃有修得也。",
    "T25n1512_008:0859b07": "所以據報佛明有修得者，然報佛要就行者",
    "T25n1512_008:0859b08": "修得現用時語，既就行者論之，便有修行因",
    "T25n1512_008:0859b09": "緣萬善滿足，則有法可得。前但據性體本有",
    "T25n1512_008:0859b10": "為言而不辨其用，今就行者會時而語佛性",
    "T25n1512_008:0859b11": "有用，以有用不用異故，得云有增減也。復",
    "T25n1512_008:0859b12": "就行者斷惑有多少故，有憂劣不同凡聖兩",
    "T25n1512_008:0859b13": "別。據行者顯報有於修得，故言一切善法得",
    "T25n1512_008:0859b14": "三菩提也。乘茲即生疑念：若一切善法得三",
    "T25n1512_008:0859b15": "菩提者，疑謂一切名濫，有漏無漏、世間出世",
    "T25n1512_008:0859b16": "間善法俱是一切，可皆得菩提也。若皆得者，",
    "T25n1512_008:0859b17": "何故上論偈言「福不趣菩提」也？以斷此疑故，",
    "T25n1512_008:0859b18": "答言「須菩提！所言善法善法者，如來說非善",
    "T25n1512_008:0859b19": "法，是名善法」者。此明善法有二：一、有漏善法；",
    "T25n1512_008:0859b20": "二、無漏善法。「如來說非善法」者，明向一切善",
    "T25n1512_008:0859b21": "法是一切無漏善法，非是不趣菩提有漏善",
    "T25n1512_008:0859b22": "法也。故下句云「是名善法」，此明是名無漏善",
    "T25n1512_008:0859b23": "法，亦得言是名非善法，明無漏非有漏故也。",
    "T25n1512_008:0859b24": "[0859b24] 「論曰：復有疑，若如來不得一法得三菩提」者，",
    "T25n1512_008:0859b25": "舉所疑經來也。「云何離於上上證轉轉得三",
    "T25n1512_008:0859b26": "菩提」者，作難也。「自下經文為斷此疑，示現非",
    "T25n1512_008:0859b27": "證法名為得三菩提」者，論主略引經中斷疑",
    "T25n1512_008:0859b28": "意也。此以二偈，釋茲一段。初偈釋前三句，明",
    "T25n1512_008:0859b29": "法身無修得。下一偈釋後一句，明報佛有修",
    "T25n1512_008:0859c01": "得也。",
    "T25n1512_008:0859c02": "[0859c02] 「彼處無少法，知菩提無上」，此二句釋初子",
    "T25n1512_008:0859c03": "句。「知菩提無上」者，以知彼法身處體相滿足",
    "T25n1512_008:0859c04": "無所缺少故，得名為無上最勝菩提也。「法界",
    "T25n1512_008:0859c05": "不增減」者，釋第二子句，明此法身非修得方",
    "T25n1512_008:0859c06": "滿名為增，亦非不修行故少名為減也。「淨平",
    "T25n1512_008:0859c07": "等自相」者，釋第三子句，明法佛體上古今清",
    "T25n1512_008:0859c08": "淨，從本以來無我人等或，故言淨也。第二",
    "T25n1512_008:0859c09": "句知菩提無上，依下長行論釋此一句，義",
    "T25n1512_008:0859c10": "通前三故，上三句下皆應言「知菩提無上」也。",
    "T25n1512_008:0859c11": "第二偈「有無上方便」者，釋第四子句，明報佛",
    "T25n1512_008:0859c12": "是修得，就現用義邊得名為增，未用義邊得",
    "T25n1512_008:0859c13": "名為減也。「及離於漏法」等下三句，釋第四子句",
    "T25n1512_008:0859c14": "下「須菩提！所言善法善法者」等釋疑經文也。",
    "T25n1512_008:0859c15": "「及離於漏法」者，明報佛方便之因。無漏善法",
    "T25n1512_008:0859c16": "體離諸漏，非有漏善法也。「是故非淨法」者，明",
    "T25n1512_008:0859c17": "有漏善法非是無漏清淨善法也。「即是清淨",
    "T25n1512_008:0859c18": "法」者，如是非有漏善法故，即是出世無漏清",
    "T25n1512_008:0859c19": "淨善法方便因也。何得以有漏善法於菩提",
    "T25n1512_008:0859c20": "無方便因，難無漏善法亦使非方便因也？「此",
    "T25n1512_008:0859c21": "明何義」以下至經「一切善法得三菩提」，釋二",
    "T25n1512_008:0859c22": "偈中上五子句，解經中四子句也。先次解",
    "T25n1512_008:0859c23": "釋，後以經結之也。「餘菩提善法不滿足」者，謂",
    "T25n1512_008:0859c24": "因中方便菩提，亦謂二乘菩提，體未滿足，須",
    "T25n1512_008:0859c25": "更修習故，言餘菩提者善法不滿足也。「須菩",
    "T25n1512_008:0859c26": "提！所言善法者如來說非善法等，何故如是",
    "T25n1512_008:0859c27": "說」者，先提下答疑經為問，即牒後偈下三句",
    "T25n1512_008:0859c28": "為釋。「此以何義」以下，復設問也。「彼法無有漏",
    "T25n1512_008:0859c29": "法故名非善法」者，此解無漏善法非是有漏",
    "T25n1512_008:0860a01": "善法故，如來說名為非善法也。「以無有漏法",
    "T25n1512_008:0860a02": "是故名善法」者，解無漏善法為善法也。「以決",
    "T25n1512_008:0860a03": "定善法」者，結無漏善法也。"
}