{
    "X04n0223_027:0180b21": "大方廣佛新華嚴經合論卷第二十七",
    "X04n0223_027:0180b22": "唐于闐國三藏沙門實叉難陀譯經",
    "X04n0223_027:0180b23": "唐太原方山長者李通玄造論",
    "X04n0223_027:0180b24": "唐福州開元寺沙門志寧釐經合論",
    "X04n0223_027:0180c01": "四聖諦品第八",
    "X04n0223_027:0180c02": "【論】於此一品之中義分為三一釋品名目二釋品",
    "X04n0223_027:0180c03": "來意三隨文釋義一釋品名目者諦者實義也明",
    "X04n0223_027:0180c04": "如來說四種實義令諸眾生起信解故問曰何故",
    "X04n0223_027:0180c05": "不說多但云四答曰此四種諦義總攝多故為明",
    "X04n0223_027:0180c06": "一切世間不離苦集一切出世間不離滅道滅盡",
    "X04n0223_027:0180c07": "諸苦名為滅諦滅盡涅槃名為道諦三乘涅槃皆",
    "X04n0223_027:0180c08": "有可得此大涅槃無餘可得名為道諦以二乘趣",
    "X04n0223_027:0180c09": "寂菩薩多生淨土又推淨土在餘他方又云菩薩",
    "X04n0223_027:0180c10": "留惑潤生故若不故留煩惱還應必有涅槃可證",
    "X04n0223_027:0180c11": "或有他方淨土可生是故三乘涅槃皆有可得又",
    "X04n0223_027:0180c12": "閻浮提成正覺佛木樹草座是化佛上方摩醯首",
    "X04n0223_027:0180c13": "羅天紅蓮華上佛是實報皆有忻厭故是故三乘",
    "X04n0223_027:0180c14": "四諦厭苦集忻滅道名四諦法輪此一乘經言四",
    "X04n0223_027:0180c15": "聖諦者是其實義何以故達苦性真無忻厭故無",
    "X04n0223_027:0180c16": "有他方別佛剎別淨土故無有染淨涅槃生死有",
    "X04n0223_027:0180c17": "忻厭所修道故所修道者住如法住修如法道不",
    "X04n0223_027:0180c18": "厭不著不欣不取一如法界無去來性無住處性",
    "X04n0223_027:0180c19": "身塵毛孔心之及境皆稱法性如是信解如是修",
    "X04n0223_027:0180c20": "道以是義故一乘四聖諦三乘四諦各各差別各",
    "X04n0223_027:0180c21": "有信解如來依根方便設教皆非凡夫能立如今",
    "X04n0223_027:0180c22": "修道者但隨自信解力便處即作不可例然如法",
    "X04n0223_027:0180c23": "華經為聲聞人說四諦法為緣覺人說十二因緣",
    "X04n0223_027:0180c24": "為諸菩薩說六波羅蜜亦是如來隨時之說如此",
    "X04n0223_027:0181a01": "經十地品五地菩薩作十種諦觀以四聖諦為體",
    "X04n0223_027:0181a02": "六地菩薩作十種十二緣生觀此是如來隨位進",
    "X04n0223_027:0181a03": "修之法大要總言此四聖諦十二緣生法門但一",
    "X04n0223_027:0181a04": "切諸聖一切凡夫起信樂佛法心道未滿者皆從",
    "X04n0223_027:0181a05": "初心觀自他苦故發菩提心樂求道法但依大小",
    "X04n0223_027:0181a06": "勝劣不同四諦十二緣各別但一切世間法四諦",
    "X04n0223_027:0181a07": "義無不該通此是如來語業說法徧周故如纓珞",
    "X04n0223_027:0181a08": "經立九乘法門者意明三乘參用四諦十二緣各",
    "X04n0223_027:0181a09": "自得道差別其九乘者一聲聞聲聞乘二聲聞緣",
    "X04n0223_027:0181a10": "覺乘三聲聞菩薩乘如是三乘同觀四諦十二緣",
    "X04n0223_027:0181a11": "法各自得道不同如是三乘中各有三通為九通",
    "X04n0223_027:0181a12": "此法界不思議乘於解脫道中總有十乘皆得究",
    "X04n0223_027:0181a13": "竟無三界苦諸餘道門皆是人天世間生滅之法",
    "X04n0223_027:0181a14": "設得少樂終竟不離苦本三乘雖得出三界其道",
    "X04n0223_027:0181a15": "未真未是佛果乘故二釋品來意者為明前名號",
    "X04n0223_027:0181a16": "品是說如來身業隨方名號不同各別此品說如",
    "X04n0223_027:0181a17": "來隨方語業隨方說法不離四聖諦故此品須來",
    "X04n0223_027:0181a18": "三隨文釋義者於此一品經文於中總有十二段",
    "X04n0223_027:0181a19": "經。",
    "X04n0223_027:0181a20": "【經】爾時文殊師利菩薩摩訶薩告諸菩薩言諸佛子",
    "X04n0223_027:0181a21": "苦聖諦此娑婆世界中或名罪或名逼迫或名變異",
    "X04n0223_027:0181a22": "或名攀緣或名聚或名刺或名依根或名虗誑或名",
    "X04n0223_027:0181a23": "癰瘡處或名愚夫行諸佛子苦集聖諦此娑婆世界",
    "X04n0223_027:0181a24": "中或名繫縛或名滅壞或名愛著義或名妄覺念或",
    "X04n0223_027:0181b01": "名趣入或名決定或名網或名戲論或名隨行或名",
    "X04n0223_027:0181b02": "顛倒根諸佛子苦滅聖諦此婆娑世界中或名無諍",
    "X04n0223_027:0181b03": "或名離塵或名寂靜或名無相或名無沒或名無自",
    "X04n0223_027:0181b04": "性或名無障礙或名滅或名體真實或名住自性諸",
    "X04n0223_027:0181b05": "佛子苦滅道聖諦此娑婆世界中或名一乘或名趣",
    "X04n0223_027:0181b06": "寂或名導引或名究竟無分別或名平等或名捨擔",
    "X04n0223_027:0181b07": "或名無所趣或名隨聖意或名仙人行或名十藏諸",
    "X04n0223_027:0181b08": "佛子此娑婆世界說四聖諦有如是等四百億十千",
    "X04n0223_027:0181b09": "名隨眾生心悉令調伏諸佛子此娑婆世界所言苦",
    "X04n0223_027:0181b10": "聖諦者彼密訓世界中或名營求根或名不出離或",
    "X04n0223_027:0181b11": "名繫縛本或名作所不應作或名普鬬諍或名分析",
    "X04n0223_027:0181b12": "悉無力或名作所依或名極苦或名躁動或名形狀",
    "X04n0223_027:0181b13": "物諸佛子所言苦集聖諦者彼密訓世界中或名順",
    "X04n0223_027:0181b14": "生死或名染著或名燒然或名流轉或名敗壞根或",
    "X04n0223_027:0181b15": "名續諸有或名惡行或名愛著或名病源或名分數",
    "X04n0223_027:0181b16": "諸佛子所言苦滅聖諦者彼密訓世界中或名第一",
    "X04n0223_027:0181b17": "義或名出離或名可讚歎或名安隱或名善入趣或",
    "X04n0223_027:0181b18": "名調伏或名一分或名無罪或名離貪或名決定諸",
    "X04n0223_027:0181b19": "佛子所言苦滅道聖諦者彼密訓世界中或名猛將",
    "X04n0223_027:0181b20": "或名上行或名超出或名有方便或名平等眼或名",
    "X04n0223_027:0181b21": "離邊或名了悟或名攝取或名最勝眼或名觀方諸",
    "X04n0223_027:0181b22": "佛子密訓世界說四聖諦有如是等四百億十千名",
    "X04n0223_027:0181b23": "隨眾生心悉令調伏諸佛子此娑婆世界所言苦聖",
    "X04n0223_027:0181b24": "諦者彼最勝世界中或名恐怖或名分段或名可厭",
    "X04n0223_027:0181c01": "惡或名須承事或名變異或名招引怨或名能欺奪",
    "X04n0223_027:0181c02": "或名難共事或名妄分別或名有勢力諸佛子所言",
    "X04n0223_027:0181c03": "苦集聖諦者彼最勝世界中或名敗壞或名癡根或",
    "X04n0223_027:0181c04": "名大怨或名利刃或名滅味或名仇對或名非己物",
    "X04n0223_027:0181c05": "或名惡導引或名增黑暗或名壞善利諸佛子所言",
    "X04n0223_027:0181c06": "苦滅聖諦者彼最勝世界中或名大義或名饒益或",
    "X04n0223_027:0181c07": "名義中義或名無量或名所應見或名離分別或名",
    "X04n0223_027:0181c08": "最上調伏或名常平等或名可同住或名無為諸佛",
    "X04n0223_027:0181c09": "子所言苦滅道聖諦者彼最勝世界中或名能燒然",
    "X04n0223_027:0181c10": "或名最上品或名決定或名無能破或名深方便或",
    "X04n0223_027:0181c11": "名出離或名不下劣或名通達或名解脫性或名能",
    "X04n0223_027:0181c12": "度脫諸佛子最勝世界說四聖諦有如是等四百億",
    "X04n0223_027:0181c13": "十千名隨眾生心悉令調伏諸佛子此娑婆世界所",
    "X04n0223_027:0181c14": "言苦聖諦者彼離垢世界中或名悔恨或名資待或",
    "X04n0223_027:0181c15": "名展轉或名住城或名一味或名非法或名居宅或",
    "X04n0223_027:0181c16": "名妄著處或名虗妄見或名無有數諸佛子所言苦",
    "X04n0223_027:0181c17": "集聖諦者彼離垢世界中或名無實物或名但有語",
    "X04n0223_027:0181c18": "或名非潔白或名生地或名執取或名鄙賤或名增",
    "X04n0223_027:0181c19": "長或名重擔或名能生或名麤獷諸佛子所言苦滅",
    "X04n0223_027:0181c20": "聖諦者彼離垢世界中或名無等等或名普除盡或",
    "X04n0223_027:0181c21": "名離垢或名最勝根或名稱會或名無資待或名滅",
    "X04n0223_027:0181c22": "惑或名最上或名畢竟或名破印諸佛子所言苦滅",
    "X04n0223_027:0181c23": "道聖諦者彼離垢世界中或名堅固物或名方便分",
    "X04n0223_027:0181c24": "或名解脫本或名本性實或名不可毀呰或名最清",
    "X04n0223_027:0182a01": "淨或名諸有邊或名受寄全或名作究竟或名淨分",
    "X04n0223_027:0182a02": "別諸佛子離垢世界說四聖諦有如是等四百億十",
    "X04n0223_027:0182a03": "千名隨眾生心悉令調伏諸佛子此娑婆世界所言",
    "X04n0223_027:0182a04": "苦聖諦者彼豐溢世界中或名愛染處或名險害根",
    "X04n0223_027:0182a05": "或名有海分或名積集成或名差別根或名增長或",
    "X04n0223_027:0182a06": "名生滅故名障礙或名刀劍本或名數所成諸佛子",
    "X04n0223_027:0182a07": "所言苦集聖諦者彼豐溢世界中或名可惡或名名",
    "X04n0223_027:0182a08": "字或名無盡或名分數或名不可愛或名能攫噬或",
    "X04n0223_027:0182a09": "名麤鄙物或名愛著或名器或名動諸佛子所言苦",
    "X04n0223_027:0182a10": "滅聖諦者彼豐溢世界中或名相續斷或名開顯或",
    "X04n0223_027:0182a11": "名無文字或名無所修或名無所見或名無所作或",
    "X04n0223_027:0182a12": "名寂滅或名已燒盡或名捨重擔或名已除壞諸佛",
    "X04n0223_027:0182a13": "子所言苦滅道聖諦者彼豐溢世界中或名寂滅行",
    "X04n0223_027:0182a14": "或名出離行或名勤修證或名安隱去或名無量壽",
    "X04n0223_027:0182a15": "或名善了知或名究竟道或名難修習或名至彼岸",
    "X04n0223_027:0182a16": "或名無能勝諸佛子豐溢世界說四聖諦有如是等",
    "X04n0223_027:0182a17": "四百億十千名隨眾生心悉令調伏諸佛子此娑婆",
    "X04n0223_027:0182a18": "世界所言苦聖諦者彼攝取世界中或名能劫奪或",
    "X04n0223_027:0182a19": "名非善友或名多恐怖或名種種戲論或名地獄性",
    "X04n0223_027:0182a20": "或名非實義或名貪欲擔或名深重根或名隨心轉",
    "X04n0223_027:0182a21": "或名根本空諸佛子所言苦集聖諦者彼攝取世界",
    "X04n0223_027:0182a22": "中或名貪著或名惡成辦或名過惡或名速疾或名",
    "X04n0223_027:0182a23": "能執取或名想或名有果或名無可說或名無可取",
    "X04n0223_027:0182a24": "或名流轉諸佛子所言苦滅聖諦者彼攝取世界中",
    "X04n0223_027:0182b01": "或名不退轉或名離言說或名無相狀或名可欣樂",
    "X04n0223_027:0182b02": "或名堅固或名上妙或名離癡或名滅盡或名遠惡",
    "X04n0223_027:0182b03": "或名出離諸佛子所言苦滅道聖諦者彼攝取世界",
    "X04n0223_027:0182b04": "中或名離言或名無諍或名教導或名善迴向或名",
    "X04n0223_027:0182b05": "大善巧或名差別方便或名如虗空或名寂靜行或",
    "X04n0223_027:0182b06": "名勝智或名能了義諸佛子攝取世界說四聖諦有",
    "X04n0223_027:0182b07": "如是等四百億十千名隨眾生心悉令調伏諸佛子",
    "X04n0223_027:0182b08": "此娑婆世界所言苦聖諦者彼饒益世界中或名重",
    "X04n0223_027:0182b09": "擔或名不堅或名如賊或名老死或名愛所成或名",
    "X04n0223_027:0182b10": "流轉或名疲勞或名惡相狀或名生長或名利刃諸",
    "X04n0223_027:0182b11": "佛子所言苦集聖諦者彼饒益世界中或名敗壞或",
    "X04n0223_027:0182b12": "名渾濁或名退失或名無力或名喪失或名乖違或",
    "X04n0223_027:0182b13": "名不和合或名所作或名取或名意欲諸佛子所言",
    "X04n0223_027:0182b14": "苦滅聖諦者彼饒益世界中或名出獄或名真實或",
    "X04n0223_027:0182b15": "名離難或名覆護或名離惡或名隨順或名根本或",
    "X04n0223_027:0182b16": "名捨因或名無為或名無相續諸佛子所言苦滅道",
    "X04n0223_027:0182b17": "聖諦者彼饒益世界中或名達無所有或名一切印",
    "X04n0223_027:0182b18": "或名三昧藏或名得光明或名不退法或名能盡有",
    "X04n0223_027:0182b19": "或名廣大路或名能調伏或名有安隱或名不流轉",
    "X04n0223_027:0182b20": "根諸佛子饒益世界說四聖諦有如是等四百億十",
    "X04n0223_027:0182b21": "千名隨眾生心悉令調伏諸佛子此娑婆世界所言",
    "X04n0223_027:0182b22": "苦聖諦者彼鮮少世界中或名險樂欲或名繫縛處",
    "X04n0223_027:0182b23": "或名邪行或名隨受或名無慚恥或名貪欲根或名",
    "X04n0223_027:0182b24": "恒河流或名常破壞或名炬火性或名多憂惱諸佛",
    "X04n0223_027:0182c01": "子所言苦集聖諦者彼鮮少世界中或名廣地或名",
    "X04n0223_027:0182c02": "能趣或名遠慧或名留難或名恐怖或名放逸或名",
    "X04n0223_027:0182c03": "攝取或名著處或名宅主或名連縛諸佛子所言苦",
    "X04n0223_027:0182c04": "滅聖諦者彼鮮少世界中或名充滿或名不死或名",
    "X04n0223_027:0182c05": "無我或名無自性或名分別盡或名安樂住或名無",
    "X04n0223_027:0182c06": "限量或名斷流轉或名絕行處或名不二諸佛子所",
    "X04n0223_027:0182c07": "言苦滅道聖諦者彼鮮少世界中或名大光明或名",
    "X04n0223_027:0182c08": "演說海或名簡擇義或名和合法或名離取著或名",
    "X04n0223_027:0182c09": "斷相續或名廣大路或名平等因或名淨方便或名",
    "X04n0223_027:0182c10": "最勝見諸佛子鮮少世界說四聖諦有如是等四百",
    "X04n0223_027:0182c11": "億十千名隨眾生心悉令調伏諸佛子此娑婆世界",
    "X04n0223_027:0182c12": "所言苦聖諦者彼歡喜世界中或名流轉或名出生",
    "X04n0223_027:0182c13": "或名失利或名染著或名重擔或名差別或名內險",
    "X04n0223_027:0182c14": "或名集會或名惡舍宅或名苦惱性諸佛子所言苦",
    "X04n0223_027:0182c15": "集聖諦者彼歡喜世界中或名地或名方便或名非",
    "X04n0223_027:0182c16": "時或名非實法或名無底或名攝取或名離戒或名",
    "X04n0223_027:0182c17": "煩惱法或名狹劣見或名垢聚諸佛子所言苦滅聖",
    "X04n0223_027:0182c18": "諦者彼歡喜世界中或名破依止或名不放逸或名",
    "X04n0223_027:0182c19": "真實或名平等或名善淨或名無病或名無曲或名",
    "X04n0223_027:0182c20": "無相或名自在或名無生諸佛子所言苦滅道聖諦",
    "X04n0223_027:0182c21": "者彼歡喜世界中或名入勝界或名斷集或名超等",
    "X04n0223_027:0182c22": "類或名廣大性或名分別盡或名神力道或名眾方",
    "X04n0223_027:0182c23": "便或名正念行或名常寂路或名攝解脫諸佛子歡",
    "X04n0223_027:0182c24": "喜世界說四聖諦有如是等四百億十千名隨眾生",
    "X04n0223_027:0183a01": "心悉令調伏諸佛子此娑婆世界所言苦聖諦者彼",
    "X04n0223_027:0183a02": "關[門@龠]世界中或名敗壞相或名如壞器或名我所成",
    "X04n0223_027:0183a03": "或名諸趣身或名數流轉或名眾惡門或名性苦或",
    "X04n0223_027:0183a04": "名可棄捨或名無味或名來去諸佛子所言苦集聖",
    "X04n0223_027:0183a05": "諦者彼關[門@龠]世界中或名行或名憤毒或名和合或",
    "X04n0223_027:0183a06": "名受支或名我心或名襍毒或名虗稱或名乖違或",
    "X04n0223_027:0183a07": "名熱惱或名驚駭諸佛子所言苦滅聖諦者彼關[門@龠]",
    "X04n0223_027:0183a08": "世界中或名無積集或名不可得或名妙藥或名不",
    "X04n0223_027:0183a09": "可壞或名無著或名無量或名廣大或名覺分或名",
    "X04n0223_027:0183a10": "離染或名無障礙諸佛子所言苦滅道聖諦者彼關",
    "X04n0223_027:0183a11": "[門@龠]世界中或名安隱行或名離欲或名究竟實或名",
    "X04n0223_027:0183a12": "入義或名性究竟或名淨現或名攝念或名趣解脫",
    "X04n0223_027:0183a13": "或名救濟或名勝行諸佛子關[門@龠]世界說四聖諦有",
    "X04n0223_027:0183a14": "如是等四百億十千名隨眾生心悉令調伏諸佛子",
    "X04n0223_027:0183a15": "此娑婆世界所言苦聖諦者彼振音世界中或名匿",
    "X04n0223_027:0183a16": "疵或名世間或名所依或名慠慢或名染著性或名",
    "X04n0223_027:0183a17": "駛流或名不可樂或名覆藏或名速滅或名難調諸",
    "X04n0223_027:0183a18": "佛子所言苦集聖諦者彼振音世界中或名須制伏",
    "X04n0223_027:0183a19": "或名心趣或名能縛或名隨念起或名至後邊或名",
    "X04n0223_027:0183a20": "共和合或名分別或名門或名飄動或名隱覆諸佛",
    "X04n0223_027:0183a21": "子所言苦滅聖諦者彼振音世界中或名無依處或",
    "X04n0223_027:0183a22": "名不可取或名轉還或名離諍或名小或名大或名",
    "X04n0223_027:0183a23": "善淨或名無盡或名廣博或名無等價諸佛子所言",
    "X04n0223_027:0183a24": "苦滅道聖諦者彼振音世界中或名觀察或名能摧",
    "X04n0223_027:0183b01": "敵或名了知印或名能入性或名難敵對或名無限",
    "X04n0223_027:0183b02": "義或名能入智或名和合道或名恒不動或名殊勝",
    "X04n0223_027:0183b03": "義諸佛子振音世界說四聖諦有如是等四百億十",
    "X04n0223_027:0183b04": "千名隨眾生心悉令調伏。",
    "X04n0223_027:0183b05": "【論】從爾時文殊師利已下十一段是通中心并十",
    "X04n0223_027:0183b06": "方正說四聖諦義各別不同。",
    "X04n0223_027:0183b07": "【經】諸佛子如此娑婆世尊中說四聖諦有四百億十",
    "X04n0223_027:0183b08": "千名如是東方百千億無數無量無邊無等不可數",
    "X04n0223_027:0183b09": "不可稱不可思不可量不可說盡法界虗空界所有",
    "X04n0223_027:0183b10": "世界彼一一世界中說四聖諦亦各有四百億十千",
    "X04n0223_027:0183b11": "名隨眾生心悉令調伏如東方南西北方四維上下",
    "X04n0223_027:0183b12": "亦復如是諸佛子如娑婆世界有如上所說十方世",
    "X04n0223_027:0183b13": "界彼一切世界亦各有如是十方世界一一世界中",
    "X04n0223_027:0183b14": "說苦聖諦有百億萬種名說集聖諦滅聖諦道聖諦",
    "X04n0223_027:0183b15": "亦各有百億萬種名皆隨眾生心之所樂令其調伏。",
    "X04n0223_027:0183b16": "【論】末後一段是總都說十方世界無盡名目皆是",
    "X04n0223_027:0183b17": "四聖諦為體從此四諦上分作種種法門五蘊十",
    "X04n0223_027:0183b18": "二緣總在其內八萬四千塵勞解脫總在其內如",
    "X04n0223_027:0183b19": "文具說不煩更釋已上佛名號品四聖諦品是自",
    "X04n0223_027:0183b20": "己信進修行中所信之法已下光明覺品現佛境",
    "X04n0223_027:0183b21": "及所行行門徧周如文具明如是已上十信門以",
    "X04n0223_027:0183b22": "根本普光明智為殿體如是進修究竟不離此智",
    "X04n0223_027:0183b23": "也。",
    "X04n0223_027:0183b24": "光明覺品第九",
    "X04n0223_027:0183c01": "【論】將釋此品約作三門分別一釋品名目二釋品",
    "X04n0223_027:0183c02": "來意三隨文釋義一釋品名目者此品名光明覺",
    "X04n0223_027:0183c03": "品為明因如來放十信中足輪下光照燭十方初",
    "X04n0223_027:0183c04": "云一三千大千以次十三千大千以次增廣至不",
    "X04n0223_027:0183c05": "可說法界虗空界為明無盡令信心者了心境廣",
    "X04n0223_027:0183c06": "大無盡無礙與法界虗空界等明其自己法身智",
    "X04n0223_027:0183c07": "身願行亦等故以光所照覺悟信心令修行故以",
    "X04n0223_027:0183c08": "是因緣名光明覺品修行者一一隨光觀照十方",
    "X04n0223_027:0183c09": "已能觀之心亦盡即與法身同體入十住初心入",
    "X04n0223_027:0183c10": "信心者一一隨此寶色燈雲光觀內心及方所總",
    "X04n0223_027:0183c11": "令心境無有內外中間方可入方便三昧入十住",
    "X04n0223_027:0183c12": "法門若不作此寶色光明觀不成一切普賢願海",
    "X04n0223_027:0183c13": "神通道力諸佛大用皆悉不成二釋品來意者為",
    "X04n0223_027:0183c14": "此第二會中普光明殿說十信心明成凡夫自心",
    "X04n0223_027:0183c15": "所契佛果信其前之如來名號品舉佛身眼耳鼻",
    "X04n0223_027:0183c16": "舌等及名號徧周四聖諦品明如來口業說法行",
    "X04n0223_027:0183c17": "行徧周總明佛果徧也令此品放如來信位教行",
    "X04n0223_027:0183c18": "之光覺悟一切令信心者自信自心智境界身行",
    "X04n0223_027:0183c19": "徧周即一切處不動智佛一切處文殊師利一切",
    "X04n0223_027:0183c20": "處覺首目首財首等十首菩薩是也即明信心者",
    "X04n0223_027:0183c21": "自己身語意業名號徧周一如佛故此品須來明",
    "X04n0223_027:0183c22": "已上不動智佛等十箇智佛是信心中所信之果",
    "X04n0223_027:0183c23": "是自己之智與佛本同文殊師利即是自心妙理",
    "X04n0223_027:0183c24": "之慧餘九是行十色世界是所見之法三隨文釋",
    "X04n0223_027:0184a01": "義者。",
    "X04n0223_027:0184a02": "【經】爾時世尊從兩足輪下放百億光明照此三千大",
    "X04n0223_027:0184a03": "千世界百億閻浮提百億弗婆提百億瞿耶尼百億",
    "X04n0223_027:0184a04": "鬱單越百億大海百億輪圍山百億菩薩受生百億",
    "X04n0223_027:0184a05": "菩薩出家百億如來成正覺百億如來轉法輪百億",
    "X04n0223_027:0184a06": "如來入涅槃百億須彌山王百億四天王眾天百億",
    "X04n0223_027:0184a07": "三十三天百億夜摩天百億兜率天百億化樂天百",
    "X04n0223_027:0184a08": "億他化自在天百億梵眾天百億光音天百億徧淨",
    "X04n0223_027:0184a09": "天百億廣果天百億色究竟天其中所有悉皆明現",
    "X04n0223_027:0184a10": "如此處見佛世尊坐蓮華藏師子之座十佛剎微塵",
    "X04n0223_027:0184a11": "數菩薩所共圍遶其百億閻浮提中百億如來亦如",
    "X04n0223_027:0184a12": "是坐悉以佛神力故十方各有一大菩薩一一各與",
    "X04n0223_027:0184a13": "十佛剎微塵數諸菩薩俱來詣佛所其名曰文殊師",
    "X04n0223_027:0184a14": "利菩薩覺首菩薩財首菩薩寶首菩薩功德首菩薩",
    "X04n0223_027:0184a15": "目首菩薩精進首菩薩法首菩薩智首菩薩賢首菩",
    "X04n0223_027:0184a16": "薩是諸菩薩所從來國所謂金色世界妙色世界蓮",
    "X04n0223_027:0184a17": "華色世界薝蔔華色世界優鉢羅華色世界金色世",
    "X04n0223_027:0184a18": "界寶色世界金剛色世界頗黎色世界平等色世界",
    "X04n0223_027:0184a19": "此諸菩薩各於佛所淨修梵行所謂不動智佛無礙",
    "X04n0223_027:0184a20": "智佛解脫智佛威儀智佛明相智佛究竟智佛最勝",
    "X04n0223_027:0184a21": "智佛自在智佛梵智佛觀察智佛爾時一切處文殊",
    "X04n0223_027:0184a22": "師利菩薩各於佛所同時發聲說此頌言。",
    "X04n0223_027:0184a23": "【論】從初爾時世尊已下有二十四行半經於中大",
    "X04n0223_027:0184a24": "意義分為五一舉光出處二舉光所照境界遠近",
    "X04n0223_027:0184b01": "三舉一切處百億眾會菩薩同集四舉一切處佛",
    "X04n0223_027:0184b02": "剎根本智佛五明一切處文殊同聲一時說頌一",
    "X04n0223_027:0184b03": "舉光出處者經云爾時世尊兩足輪下放百億光",
    "X04n0223_027:0184b04": "明此光是初會中如來放眉間光名一切菩薩智",
    "X04n0223_027:0184b05": "光明普照耀十方藏此光是教化十方菩薩安立",
    "X04n0223_027:0184b06": "十信及五位十地法門次第令隨位進修開敷智",
    "X04n0223_027:0184b07": "眼成其無量福智之海是故名之照耀十方藏又",
    "X04n0223_027:0184b08": "藏者有二義一眾生善根堪受此法名之為藏如",
    "X04n0223_027:0184b09": "文殊師利歎善財童子善哉功德藏能來至我所",
    "X04n0223_027:0184b10": "二大願大悲大智法身總名為藏此光明常照耀",
    "X04n0223_027:0184b11": "十方法界善根眾生而能成就大菩提心大願大",
    "X04n0223_027:0184b12": "悲大智饒益眾生藏者故此如來兩足輪所放光",
    "X04n0223_027:0184b13": "明是彼現相品中眉間之光照十方已其光還來",
    "X04n0223_027:0184b14": "入佛足下為欲以十地果光用成十信故是故於",
    "X04n0223_027:0184b15": "此品中還放彼第一會中所入如來足下之光以",
    "X04n0223_027:0184b16": "成十信如今如來兩足輪下放光是現相品中所",
    "X04n0223_027:0184b17": "入之光故明足下放光者是以果成信初始故如",
    "X04n0223_027:0184b18": "十住位中於如來足指端放光即明入聖之始發",
    "X04n0223_027:0184b19": "跡應真之初故是初生諸佛大智家故十行位中",
    "X04n0223_027:0184b20": "足趺上放光十迴向位中膝上放光十地位中眉",
    "X04n0223_027:0184b21": "間放光終而復始還依舊果初以果成因因修果",
    "X04n0223_027:0184b22": "體至功終位極本末不移至位更明今此放兩足",
    "X04n0223_027:0184b23": "輪中之光明以果成信故乃至修行常修果體使",
    "X04n0223_027:0184b24": "慣習成熟故如此從眉間放光足下輪中放光足",
    "X04n0223_027:0184c01": "指端放光足趺上放光膝上放光眉間放光出現",
    "X04n0223_027:0184c02": "品中又於眉間放光名如來出現光明如此六度",
    "X04n0223_027:0184c03": "放光總明成就十信十住十行十迴向十地十一",
    "X04n0223_027:0184c04": "地因果法門進修之行相一終故法界品又眉間",
    "X04n0223_027:0184c05": "放光者明此一部之經菩薩五位進修及如來出",
    "X04n0223_027:0184c06": "現所證本法總法界為體故明法界一品是過現",
    "X04n0223_027:0184c07": "未來一切諸佛之本末故是恒法故是法常道不",
    "X04n0223_027:0184c08": "思議故是一切眾生本末故是一切法之本體故",
    "X04n0223_027:0184c09": "二舉光照遠近者初照三千大千之境界次照十",
    "X04n0223_027:0184c10": "百千乃至十億及不可說問曰何故不一時普照",
    "X04n0223_027:0184c11": "而有漸次耶答是一時中漸次為法界中無前後",
    "X04n0223_027:0184c12": "故漸次者為十信中修勝進增勝故三舉一切處",
    "X04n0223_027:0184c13": "百億眾會菩薩同集者明自己信行徧周故四舉",
    "X04n0223_027:0184c14": "一切處佛世界及十智如來者明信心者自己智",
    "X04n0223_027:0184c15": "德果徧周故五一切處文殊師利同時說頌者明",
    "X04n0223_027:0184c16": "信心者自己妙慧釋法徧周總明自有非是他法",
    "X04n0223_027:0184c17": "從初自信如是十色世界十智如來十首菩薩總",
    "X04n0223_027:0184c18": "是自己果行法性大智萬行徧周以成信故從此",
    "X04n0223_027:0184c19": "修行經歷五位不離此也是故發心畢竟二不別",
    "X04n0223_027:0184c20": "如是發心先心難自未得度先度他是故我禮初",
    "X04n0223_027:0184c21": "發心初發以為天人師超勝聲聞及緣覺一如涅",
    "X04n0223_027:0184c22": "槃經說此明從凡入信心者難故為凡夫總自認",
    "X04n0223_027:0184c23": "是凡夫不肯認自心是不動智故是故入十信難",
    "X04n0223_027:0184c24": "明十信心成就任運至十住初發心住故乃至究",
    "X04n0223_027:0185a01": "竟佛果故如三乘中修十信心經十千劫此教中",
    "X04n0223_027:0185a02": "為以根本智法界為教體但以才堪見實即得不",
    "X04n0223_027:0185a03": "論劫量如覺城二千之眾善財為首者是路上發",
    "X04n0223_027:0185a04": "心六千比丘之眾亦皆是智慧猛利人類精奇一",
    "X04n0223_027:0185a05": "聞多曉悟謙恕仁慈專求大道以利含生皆是一",
    "X04n0223_027:0185a06": "生信滿發心入位人也若不信自心元是不動智",
    "X04n0223_027:0185a07": "佛者即永劫飄淪何能利人濟物如經所說若自",
    "X04n0223_027:0185a08": "有縛能解彼縛無有是處是故發心有二種一修",
    "X04n0223_027:0185a09": "信解發心但修十信解故即如前十智如來十首",
    "X04n0223_027:0185a10": "菩薩是二信滿發心十住位初名初發心住故即",
    "X04n0223_027:0185a11": "十慧菩薩十箇月佛是其因果也又就此說頌門",
    "X04n0223_027:0185a12": "中義分為二一明文殊師利說十偈頌歎如來十",
    "X04n0223_027:0185a13": "種德令信心者信解增廣二明信心者心地增廣",
    "X04n0223_027:0185a14": "其光漸增其光漸增者明信心漸勝如文可知一",
    "X04n0223_027:0185a15": "一隨光所照之境以心觀之隨方令心無礙盡十",
    "X04n0223_027:0185a16": "方總然十方觀徧唯有能觀心在復觀能觀之心",
    "X04n0223_027:0185a17": "亦無內外即十方無礙方入十住初心一從文殊",
    "X04n0223_027:0185a18": "說頌中歎如來十種德令信心者漸漸增廣。",
    "X04n0223_027:0185a19": "【經】　若有見正覺　　解脫離諸漏　　不著一切世",
    "X04n0223_027:0185a20": "　彼非證道眼　　若有知如來　　體相無所有",
    "X04n0223_027:0185a21": "　修習得明了　　此人疾作佛　　能見此世界",
    "X04n0223_027:0185a22": "　其心不搖動　　於佛身亦然　　當成勝智者",
    "X04n0223_027:0185a23": "　若於佛及法　　其心了平等　　二念不現前",
    "X04n0223_027:0185a24": "　當踐難思位　　若見佛及身　　平等而安住",
    "X04n0223_027:0185b01": "　無住無所入　　當成難遇者　　色受無有數",
    "X04n0223_027:0185b02": "　想行識亦然　　若能如是知　　當作大牟尼",
    "X04n0223_027:0185b03": "　世及出世見　　一切皆超越　　而能善知法",
    "X04n0223_027:0185b04": "　當成大光耀　　若於一切智　　發生迴向心",
    "X04n0223_027:0185b05": "　見心無所生　　當獲大名稱　　眾生無有生",
    "X04n0223_027:0185b06": "　亦復無有壞　　若得如是智　　當成無上道",
    "X04n0223_027:0185b07": "　一中解無量　　無量中解一　　了彼互生起",
    "X04n0223_027:0185b08": "　當成無所畏",
    "X04n0223_027:0185b09": "【論】一從初十行頌歎如來法身無體性德。",
    "X04n0223_027:0185b10": "【經】爾時光明過此世界徧照東方十佛國土南西北",
    "X04n0223_027:0185b11": "方四維上下亦復如是彼一一世界中皆有百億閻",
    "X04n0223_027:0185b12": "浮提乃至百億色究竟天其中所有悉皆明現如此",
    "X04n0223_027:0185b13": "處見佛世尊坐蓮華藏師子之座十佛剎微塵數菩",
    "X04n0223_027:0185b14": "薩所共圍遶彼一一世界中各有百億閻浮提百億",
    "X04n0223_027:0185b15": "如來亦如是坐悉以佛神力故十方各有一大菩薩",
    "X04n0223_027:0185b16": "一一各與十佛剎微塵數諸菩薩俱來詣佛所其大",
    "X04n0223_027:0185b17": "菩薩謂文殊師利等所從來國謂金色世界等本所",
    "X04n0223_027:0185b18": "事佛謂不動智如來等爾時一切處文殊師利菩薩",
    "X04n0223_027:0185b19": "各於佛所同時發聲說此頌言。",
    "X04n0223_027:0185b20": "　眾生無智慧　　愛刺所傷毒　　為彼求菩提",
    "X04n0223_027:0185b21": "　諸佛法如是　　普見於諸法　　二邊皆捨離",
    "X04n0223_027:0185b22": "　道成永不退　　轉此無等輪　　不可思議劫",
    "X04n0223_027:0185b23": "　精進修諸行　　為度諸眾生　　此是大仙力",
    "X04n0223_027:0185b24": "　導師降眾魔　　勇健無能勝　　光中演妙義",
    "X04n0223_027:0185c01": "　慈悲故如是　　以彼智慧心　　破諸煩惱障",
    "X04n0223_027:0185c02": "　一念見一切　　此是佛神力　　擊于正法鼓",
    "X04n0223_027:0185c03": "　覺悟十方剎　　咸令向菩提　　自在力能爾",
    "X04n0223_027:0185c04": "　不壞無邊境　　而遊諸億剎　　於有無所著",
    "X04n0223_027:0185c05": "　彼自在如佛　　諸佛如虗空　　究竟常清淨",
    "X04n0223_027:0185c06": "　憶念生歡喜　　彼諸願具足　　一一地獄中",
    "X04n0223_027:0185c07": "　經於無量劫　　為度眾生故　　而能忍是苦",
    "X04n0223_027:0185c08": "　不惜於身命　　常護諸佛法　　無我心調柔",
    "X04n0223_027:0185c09": "　能得如來道",
    "X04n0223_027:0185c10": "【論】二十行頌歎如來大慈悲德為眾生求菩提心",
    "X04n0223_027:0185c11": "故。",
    "X04n0223_027:0185c12": "【經】爾時光明過十世界徧照東方百世界南西北方",
    "X04n0223_027:0185c13": "四維上下亦復如是彼諸世界中皆有百億閻浮提",
    "X04n0223_027:0185c14": "乃至百億色究竟天其中所有悉皆明現彼一一閻",
    "X04n0223_027:0185c15": "浮提中悉見如來坐蓮華藏師子之座十佛剎微塵",
    "X04n0223_027:0185c16": "數菩薩所共圍遶悉以佛神力故十方各有一大菩",
    "X04n0223_027:0185c17": "薩一一各與十佛剎微塵數諸菩薩俱來詣佛所其",
    "X04n0223_027:0185c18": "大菩薩謂文殊師利等所從來國謂金色世界等本",
    "X04n0223_027:0185c19": "所事佛謂不動智如來等爾時一切處文殊師利菩",
    "X04n0223_027:0185c20": "薩各於佛所同時發聲說此頌言。",
    "X04n0223_027:0185c21": "　佛了法如幻　　通達無障礙　　心淨離眾著",
    "X04n0223_027:0185c22": "　調伏諸羣生　　或有見初生　　妙色如金山",
    "X04n0223_027:0185c23": "　住是最後身　　永作人中月　　或見經行時",
    "X04n0223_027:0185c24": "　具無量功德　　念慧皆善巧　　丈夫師子步",
    "X04n0223_027:0186a01": "　或見紺青目　　觀察於十方　　有時現戲笑",
    "X04n0223_027:0186a02": "　為順眾生故　　或見師子吼　　殊勝無比身",
    "X04n0223_027:0186a03": "　示現最後生　　所說無非實　　或有見出家",
    "X04n0223_027:0186a04": "　解脫一切縛　　修治諸佛行　　常樂觀寂滅",
    "X04n0223_027:0186a05": "　或見坐道場　　覺知一切法　　到功德彼岸",
    "X04n0223_027:0186a06": "　癡闇煩惱盡　　或見勝丈夫　　具足大悲心",
    "X04n0223_027:0186a07": "　轉於妙法輪　　度無量眾生　　或見師子吼",
    "X04n0223_027:0186a08": "　威光最殊特　　超一切世間　　神通力無等",
    "X04n0223_027:0186a09": "　或見心寂靜　　如世燈永滅　　種種現神通",
    "X04n0223_027:0186a10": "　十方能如是",
    "X04n0223_027:0186a11": "【論】三十行頌歎如來了法如幻德應緣現身故。",
    "X04n0223_027:0186a12": "【經】爾時光明過百世界徧照東方千世界南西北方",
    "X04n0223_027:0186a13": "四維上下亦復如是彼一一世界中皆有百億閻浮",
    "X04n0223_027:0186a14": "提乃至百億色究竟天其中所有悉皆明現彼一一",
    "X04n0223_027:0186a15": "閻浮提中悉見如來坐蓮華藏師子之座十佛剎微",
    "X04n0223_027:0186a16": "塵數菩薩所共圍遶悉以佛神力故十方各有一大",
    "X04n0223_027:0186a17": "菩薩一一各與十佛剎微塵數諸菩薩俱來詣佛所",
    "X04n0223_027:0186a18": "其大菩薩謂文殊師利等所從來國謂金色世界等",
    "X04n0223_027:0186a19": "本所事佛謂不動智如來等爾時一切處文殊師利",
    "X04n0223_027:0186a20": "菩薩各於佛所同時發聲說此頌言。",
    "X04n0223_027:0186a21": "　佛於甚深法　　通達無與等　　眾生不能了",
    "X04n0223_027:0186a22": "　次第為開示　　我性未曾有　　我所亦空寂",
    "X04n0223_027:0186a23": "　云何諸如來　　而得有其身　　解脫明行者",
    "X04n0223_027:0186a24": "　無數無等倫　　世間諸因量　　求過不可得",
    "X04n0223_027:0186b01": "　佛非世間蘊　　界處生死法　　數法不能成",
    "X04n0223_027:0186b02": "　故號人師子　　其性本空寂　　內外俱解脫",
    "X04n0223_027:0186b03": "　離一切妄念　　無等法如是　　體性常不動",
    "X04n0223_027:0186b04": "　無我無來去　　而能悟世間　　無邊悉調伏",
    "X04n0223_027:0186b05": "　常樂觀寂滅　　一相無有二　　其心不增減",
    "X04n0223_027:0186b06": "　現無量神力　　不作諸眾生　　業報因緣行",
    "X04n0223_027:0186b07": "　而能了無礙　　善逝法如是　　種種諸眾生",
    "X04n0223_027:0186b08": "　流轉於十方　　如來不分別　　度脫無邊類",
    "X04n0223_027:0186b09": "　諸佛真金色　　非有徧諸有　　隨眾生心樂",
    "X04n0223_027:0186b10": "　為說寂滅法",
    "X04n0223_027:0186b11": "【論】四十行頌歎如來以甚深法德為眾開示故。",
    "X04n0223_027:0186b12": "【經】爾時光明過千世界徧照東方十千世界南西北",
    "X04n0223_027:0186b13": "方四維上下亦復如是彼一一世界中皆有百億閻",
    "X04n0223_027:0186b14": "浮提乃至百億色究竟天其中所有悉皆明現彼一",
    "X04n0223_027:0186b15": "一閻浮提中悉見如來坐蓮華藏師子之座十佛剎",
    "X04n0223_027:0186b16": "微塵數菩薩所共圍遶悉以佛神力故十方各有一",
    "X04n0223_027:0186b17": "大菩薩一一各與十佛剎微塵數諸菩薩俱來詣佛",
    "X04n0223_027:0186b18": "所其大菩薩謂文殊師利等所從來國謂金色世界",
    "X04n0223_027:0186b19": "等本所事佛謂不動智如來等爾時一切處文殊師",
    "X04n0223_027:0186b20": "利菩薩各於佛所同時發聲說此頌言。",
    "X04n0223_027:0186b21": "　發起大悲心　　救護諸眾生　　永出人天眾",
    "X04n0223_027:0186b22": "　如是業應作　　意常信樂佛　　其心不退轉",
    "X04n0223_027:0186b23": "　親近諸如來　　如是業應作　　志樂佛功德",
    "X04n0223_027:0186b24": "　其心永不退　　住於清涼慧　　如是業應作",
    "X04n0223_027:0186c01": "　一切威儀中　　常念佛功德　　晝夜無暫斷",
    "X04n0223_027:0186c02": "　如是業應作　　觀無邊三世　　學彼佛功德",
    "X04n0223_027:0186c03": "　常無厭倦心　　如是業應作　　觀身如實相",
    "X04n0223_027:0186c04": "　一切皆寂滅　　離我無我著　　如是業應作",
    "X04n0223_027:0186c05": "　等觀眾生心　　不起諸分別　　入於真實境",
    "X04n0223_027:0186c06": "　如是業應作　　悉舉無邊界　　普飲一切海",
    "X04n0223_027:0186c07": "　神通大智力　　如是業應作　　思惟諸國土",
    "X04n0223_027:0186c08": "　色與非色相　　一切悉能知　　如是業應作",
    "X04n0223_027:0186c09": "　十方國土塵　　一塵為一佛　　悉能知其數",
    "X04n0223_027:0186c10": "　如是業應作",
    "X04n0223_027:0186c11": "【論】五十行頌歎佛救護眾生德勸修心者有十種",
    "X04n0223_027:0186c12": "業應作故。",
    "X04n0223_027:0186c13": "【經】爾時光明遍十千世界徧照東方百千世界南西",
    "X04n0223_027:0186c14": "北方四維上下亦復如是彼一一世界中皆有百億",
    "X04n0223_027:0186c15": "閻浮提乃至百億色究竟天其中所有悉皆明現彼",
    "X04n0223_027:0186c16": "一一閻浮提中悉見如來坐蓮華藏師子之座十佛",
    "X04n0223_027:0186c17": "剎微塵數菩薩所共圍遶悉以佛神力故十方各有",
    "X04n0223_027:0186c18": "一大菩薩一一各與十佛剎微塵數諸菩薩俱來詣",
    "X04n0223_027:0186c19": "佛所其大菩薩謂文殊師利等所從來國謂金色世",
    "X04n0223_027:0186c20": "界等本所事佛謂不動智如來等爾時一切處文殊",
    "X04n0223_027:0186c21": "師利菩薩各於佛所同時發聲說此頌言。",
    "X04n0223_027:0186c22": "　若以威德色種族　　而見人中調御師",
    "X04n0223_027:0186c23": "　是為病眼顛倒見　　彼不能知最勝法",
    "X04n0223_027:0186c24": "　如來色形諸相等　　一切世間莫能測",
    "X04n0223_027:0187a01": "　億那由劫共思量　　色相威德轉無邊",
    "X04n0223_027:0187a02": "　如來非以相為體　　但是無相寂滅法",
    "X04n0223_027:0187a03": "　身相威儀悉具足　　世間隨樂皆得見",
    "X04n0223_027:0187a04": "　佛法微妙難可量　　一切言說莫能及",
    "X04n0223_027:0187a05": "　非是和合非不合　　體性寂滅無諸相",
    "X04n0223_027:0187a06": "　佛身無生超戲論　　非是蘊聚差別法",
    "X04n0223_027:0187a07": "　得自在力決定見　　所行無畏離言道",
    "X04n0223_027:0187a08": "　身心悉平等　　內外皆解脫　　永劫住正念",
    "X04n0223_027:0187a09": "　無著無所繫　　意淨光明者　　所行無染著",
    "X04n0223_027:0187a10": "　智眼靡不周　　廣大利眾生　　一身為無量",
    "X04n0223_027:0187a11": "　無量復為一　　了知諸世間　　現形徧一切",
    "X04n0223_027:0187a12": "　此身無所從　　亦無所積聚　　眾生分別故",
    "X04n0223_027:0187a13": "　見佛種種身　　心分別世間　　是心無所有",
    "X04n0223_027:0187a14": "　如來知此法　　如是見佛身",
    "X04n0223_027:0187a15": "【論】六十五行頌歎如來無相之相德隨其見者皆",
    "X04n0223_027:0187a16": "得見故。",
    "X04n0223_027:0187a17": "【經】爾時光明過百千世界徧照東方百萬世界南西",
    "X04n0223_027:0187a18": "北方四維上下亦復如是彼一一世界中皆有百億",
    "X04n0223_027:0187a19": "閻浮提乃至百億色究竟天其中所有悉皆明現彼",
    "X04n0223_027:0187a20": "一一閻浮提中悉見如來坐蓮華藏師子之座十佛",
    "X04n0223_027:0187a21": "剎微塵數菩薩所共圍遶悉以佛神力故十方各有",
    "X04n0223_027:0187a22": "一大菩薩一一各與十佛剎微塵數諸菩薩俱來詣",
    "X04n0223_027:0187a23": "佛所其大菩薩謂文殊師利等所從來國謂金色世",
    "X04n0223_027:0187a24": "界等本所事佛謂不動智如來等爾時一切處文殊",
    "X04n0223_027:0187b01": "師利菩薩各於佛所同時發聲說此頌言。",
    "X04n0223_027:0187b02": "　如來最自在　　超世無所依　　具一切功德",
    "X04n0223_027:0187b03": "　度脫於諸有　　無染無所著　　無想無依止",
    "X04n0223_027:0187b04": "　體性不可量　　見者咸稱歎　　光明徧清淨",
    "X04n0223_027:0187b05": "　塵累悉蠲滌　　不動離二邊　　此是如來智",
    "X04n0223_027:0187b06": "　若有見如來　　身心離分別　　則於一切法",
    "X04n0223_027:0187b07": "　永出諸疑滯　　一切世間中　　處處轉法輪",
    "X04n0223_027:0187b08": "　無性無所轉　　導師方便說　　於法無疑惑",
    "X04n0223_027:0187b09": "　永絕諸戲論　　不生分別心　　是念佛菩提",
    "X04n0223_027:0187b10": "　了知差別法　　不著於言說　　無有一與多",
    "X04n0223_027:0187b11": "　是名隨佛教　　多中無一性　　一亦無有多",
    "X04n0223_027:0187b12": "　如是二俱捨　　普入佛功德　　眾生及國土",
    "X04n0223_027:0187b13": "　一切皆寂滅　　無依無分別　　能入佛菩提",
    "X04n0223_027:0187b14": "　眾生及國土　　一異不可得　　如是善觀察",
    "X04n0223_027:0187b15": "　名知佛法義",
    "X04n0223_027:0187b16": "【論】七十行頌歎如來無依自在德具一切功德令",
    "X04n0223_027:0187b17": "信心者修學故。",
    "X04n0223_027:0187b19": "大方廣佛新華嚴經合論卷第二十七"
}