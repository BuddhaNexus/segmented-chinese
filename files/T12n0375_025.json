{
    "T12n0375_025:0766c05": "大般涅槃經卷第二十五",
    "T12n0375_025:0766c07": "宋代沙門慧嚴等依泥洹經加之",
    "T12n0375_025:0766c08": "師子吼菩薩品第二十三之一",
    "T12n0375_025:0766c09": "[0766c09] 爾時，佛告一切大眾：「諸善男子！汝等若疑有",
    "T12n0375_025:0766c10": "佛、無佛，有法、無法，有僧、無僧，有苦、無苦，有",
    "T12n0375_025:0766c11": "集、無集，有滅、無滅，有道、無道，有實、無實，有",
    "T12n0375_025:0766c12": "我、無我，有樂、無樂，有淨、無淨，有常、無常，",
    "T12n0375_025:0766c13": "有乘、無乘，有性、無性，有眾生、無眾生，有",
    "T12n0375_025:0766c14": "有、無有，有真、無真，有因、無因，有果、無果，有",
    "T12n0375_025:0766c15": "作、無作，有業、無業，有報、無報者，今恣汝",
    "T12n0375_025:0766c16": "問，吾當為汝分別解說。善男子！我實不見",
    "T12n0375_025:0766c17": "若天、若人、若魔、若梵、若沙門、若婆羅門有來",
    "T12n0375_025:0766c18": "問我不能答者。」",
    "T12n0375_025:0766c19": "[0766c19] 爾時，會中有一菩薩名師子吼，即從座起，",
    "T12n0375_025:0766c20": "斂容整服，前禮佛足，長跪叉手白佛言：",
    "T12n0375_025:0766c21": "「世尊！我適欲問，如來大慈復垂聽許。」",
    "T12n0375_025:0766c22": "[0766c22] 爾時，佛告諸大眾言：「諸善男子！汝等今當",
    "T12n0375_025:0766c23": "於是菩薩深生恭敬、尊重、讚歎，應以種種",
    "T12n0375_025:0766c24": "香花、伎樂、瓔珞、幡蓋、衣服、飲食、臥具、醫藥、房",
    "T12n0375_025:0766c25": "舍、殿堂而供養之、迎來送去。所以者何？",
    "T12n0375_025:0766c26": "是人已於過去諸佛深種善根，福德成就，",
    "T12n0375_025:0766c27": "是故今於我前欲師子吼。[0766c27] 「善男子！如師子",
    "T12n0375_025:0766c28": "王自知身力，牙爪鋒鋩，四足據地，安住巖",
    "T12n0375_025:0766c29": "穴，振尾出聲。若有能具如是諸相，當知",
    "T12n0375_025:0767a01": "是則能師子吼。真師子王晨朝出穴，頻申欠",
    "T12n0375_025:0767a02": "呿，四向顧望，發聲震吼，為十一事。何等十",
    "T12n0375_025:0767a03": "一？一、為欲壞實非師子詐作師子故，二、",
    "T12n0375_025:0767a04": "為欲試自身力故，三、為欲令住處淨故，",
    "T12n0375_025:0767a05": "四、為諸子知處所故，五、為群輩無怖心故，",
    "T12n0375_025:0767a06": "六、為眠者得覺悟故，七、為一切放逸諸獸",
    "T12n0375_025:0767a07": "不放逸故，八、為諸獸來依附故，九、為欲",
    "T12n0375_025:0767a08": "調諸香象故，十、為教告諸子息故，十一、",
    "T12n0375_025:0767a09": "為欲莊嚴自眷屬故。一切禽獸聞師子吼，",
    "T12n0375_025:0767a10": "水性之屬潛沒深淵、陸行之類藏伏窟穴、飛",
    "T12n0375_025:0767a11": "者墮落、諸大香象怖走失糞。[0767a11] 「諸善男子！如",
    "T12n0375_025:0767a12": "彼野干，雖逐師子至于百年，終不能作",
    "T12n0375_025:0767a13": "師子吼也。若師子子，始滿三年則能哮吼，",
    "T12n0375_025:0767a14": "如師子王。[0767a14] 「善男子！如來正覺智慧牙爪、",
    "T12n0375_025:0767a15": "四如意足、六波羅蜜滿足之身、十力雄猛、大",
    "T12n0375_025:0767a16": "悲為尾，安住四禪清淨窟宅，為諸眾生而",
    "T12n0375_025:0767a17": "師子吼。摧破魔軍，示眾十力，開佛行處，為",
    "T12n0375_025:0767a18": "諸邪見作歸依所。安撫生死怖畏之眾，覺",
    "T12n0375_025:0767a19": "悟無明睡眠眾生，行惡法者為作悔心，開",
    "T12n0375_025:0767a20": "示邪見一切眾生。令知六師非師子吼故、",
    "T12n0375_025:0767a21": "破富蘭那等憍慢心故、為令二乘生悔心",
    "T12n0375_025:0767a22": "故、為教五住諸菩薩等生大力心故、為令",
    "T12n0375_025:0767a23": "正見四部之眾於彼邪見四部徒眾不生",
    "T12n0375_025:0767a24": "怖畏故，從聖行、梵行、天行窟宅頻申而出；為",
    "T12n0375_025:0767a25": "欲令彼諸眾生等破憍慢故，欠呿；為令諸",
    "T12n0375_025:0767a26": "眾生等生善法故，四向顧望；為令眾生得",
    "T12n0375_025:0767a27": "四無礙故，四足據地；為令眾生具足安住",
    "T12n0375_025:0767a28": "尸波羅蜜故，故師子吼。師子吼者，名決定",
    "T12n0375_025:0767a29": "說，一切眾生悉有佛性，如來常住、無有變",
    "T12n0375_025:0767b01": "易。[0767b01] 「善男子！聲聞、緣覺雖復隨逐如來世尊",
    "T12n0375_025:0767b02": "無量百千阿僧祇劫，而亦不能作師子吼。",
    "T12n0375_025:0767b03": "十住菩薩若能修行是三行處，當知是則能",
    "T12n0375_025:0767b04": "師子吼。[0767b04] 「諸善男子！是師子吼菩薩摩訶薩",
    "T12n0375_025:0767b05": "今欲如是大師子吼，是故汝等應當深心供",
    "T12n0375_025:0767b06": "養、恭敬、尊重、讚歎。」",
    "T12n0375_025:0767b07": "[0767b07] 爾時，世尊告師子吼菩薩摩訶薩言：「善男子！",
    "T12n0375_025:0767b08": "汝若欲問，今可隨意。」[0767b08] 師子吼菩薩摩訶薩白",
    "T12n0375_025:0767b09": "佛言：「世尊！云何為佛性？以何義故名為佛",
    "T12n0375_025:0767b10": "性？何故復名常、樂、我、淨？若一切眾生有佛",
    "T12n0375_025:0767b11": "性者，何故不見一切眾生所有佛性？十住",
    "T12n0375_025:0767b12": "菩薩住何等法不了了見？佛住何等法而",
    "T12n0375_025:0767b13": "了了見？十住菩薩以何等眼不了了見？佛",
    "T12n0375_025:0767b14": "以何眼而了了見？」",
    "T12n0375_025:0767b15": "[0767b15] 佛言：「善男子！善哉，善哉。若有人能為法諮",
    "T12n0375_025:0767b16": "啟，則為具足二種莊嚴：一者、智慧，二者、福",
    "T12n0375_025:0767b17": "德。若有菩薩具足如是二莊嚴者則知佛",
    "T12n0375_025:0767b18": "性，亦復解知名為佛性，乃至能知十住菩薩",
    "T12n0375_025:0767b19": "以何眼見、諸佛世尊以何眼見。」",
    "T12n0375_025:0767b20": "[0767b20] 師子吼菩薩言：「世尊！云何名為智慧莊嚴？云",
    "T12n0375_025:0767b21": "何名為福德莊嚴？」",
    "T12n0375_025:0767b22": "[0767b22] 「善男子！慧莊嚴者，謂從一地乃至十地，是",
    "T12n0375_025:0767b23": "名慧莊嚴；福德莊嚴者，謂檀波羅蜜乃至般",
    "T12n0375_025:0767b24": "若，非般若波羅蜜。[0767b24] 「復次，善男子！慧莊嚴者，",
    "T12n0375_025:0767b25": "所謂諸佛、菩薩；福德莊嚴者，謂聲聞、緣覺、九",
    "T12n0375_025:0767b26": "住菩薩。",
    "T12n0375_025:0767b27": "[0767b27] 「復次，善男子！福德莊嚴者，有為、有漏、有有、有",
    "T12n0375_025:0767b28": "果報、有礙、非常，是凡夫法；慧莊嚴者，無為、無",
    "T12n0375_025:0767b29": "漏、無有、無果報、無礙、常住。[0767b29] 「善男子！汝今具足",
    "T12n0375_025:0767c01": "是二莊嚴，是故能問甚深妙義。我亦具足是",
    "T12n0375_025:0767c02": "二莊嚴，能答是義。」",
    "T12n0375_025:0767c03": "[0767c03] 師子吼菩薩摩訶薩言：「世尊！若有菩薩具足",
    "T12n0375_025:0767c04": "如是二莊嚴者，則不應問一種、二種。云何",
    "T12n0375_025:0767c05": "世尊說言能答一種、二種？所以者何？一切諸",
    "T12n0375_025:0767c06": "法無一、二種，一種、二種者是凡夫相。」",
    "T12n0375_025:0767c07": "[0767c07] 佛言：「善男子！若有菩薩無二種莊嚴，則不",
    "T12n0375_025:0767c08": "能知一種、二種。若有菩薩具二莊嚴，則能",
    "T12n0375_025:0767c09": "解知一種、二種。若言諸法無一、二者，是義",
    "T12n0375_025:0767c10": "不然。何以故？若無一、二，云何得說一切諸",
    "T12n0375_025:0767c11": "法無一、無二？[0767c11] 「善男子！若言一、二是凡夫相，",
    "T12n0375_025:0767c12": "是乃名為十住菩薩，非凡夫也。何以故？一",
    "T12n0375_025:0767c13": "者、名為涅槃，二者、名為生死。何故一者名",
    "T12n0375_025:0767c14": "為涅槃？以其常故。何故二者名為生死？愛、",
    "T12n0375_025:0767c15": "無明故。常、涅槃者，非凡夫相；生、死二者亦非",
    "T12n0375_025:0767c16": "凡夫相。以是義故，具二莊嚴者能問、能答。",
    "T12n0375_025:0767c17": "[0767c17] 「善男子！汝問：『云何為佛性？』者，諦聽諦聽，吾",
    "T12n0375_025:0767c18": "當為汝分別解說。善男子！佛性者，名第",
    "T12n0375_025:0767c19": "一義空；第一義空名為智慧。所言空者，不",
    "T12n0375_025:0767c20": "見空與不空。智者見空及與不空、常與無",
    "T12n0375_025:0767c21": "常、苦之與樂、我與無我。空者，一切生死；不",
    "T12n0375_025:0767c22": "空者謂大涅槃；乃至無我者即是生死，我者",
    "T12n0375_025:0767c23": "謂大涅槃。見一切空、不見不空，不名中道；",
    "T12n0375_025:0767c24": "乃至見一切無我、不見我者，不名中道。中",
    "T12n0375_025:0767c25": "道者，名為佛性。以是義故，佛性常、恒、無有",
    "T12n0375_025:0767c26": "變易，無明覆故，令諸眾生不能得見。聲聞、",
    "T12n0375_025:0767c27": "緣覺見一切空、不見不空，乃至見一切無",
    "T12n0375_025:0767c28": "我、不見於我。以是義故，不得第一義空。",
    "T12n0375_025:0767c29": "不得第一義空故，不行中道；無中道故，不",
    "T12n0375_025:0768a01": "見佛性。[0768a01] 「善男子！不見中道者凡有三種：",
    "T12n0375_025:0768a02": "一、定樂行，二、定苦行，三者、苦樂行。定樂行",
    "T12n0375_025:0768a03": "者，所謂菩薩摩訶薩憐愍一切諸眾生故，",
    "T12n0375_025:0768a04": "雖復處在阿鼻地獄，如三禪樂；定苦行者，",
    "T12n0375_025:0768a05": "謂諸凡夫；苦樂行者，謂聲聞、緣覺。聲聞、緣覺",
    "T12n0375_025:0768a06": "行於苦樂作中道想，以是義故，雖有佛",
    "T12n0375_025:0768a07": "性而不能見。[0768a07] 「如汝所問：『以何義故名",
    "T12n0375_025:0768a08": "佛性？』者，善男子！佛性者，即是一切諸佛阿耨",
    "T12n0375_025:0768a09": "多羅三藐三菩提中道種子。[0768a09] 「復次，善男子！道",
    "T12n0375_025:0768a10": "有三種：謂下、上、中。下者，梵天無常，謬見是常。",
    "T12n0375_025:0768a11": "上者，生死無常，謬見是常；三寶是常，橫計無",
    "T12n0375_025:0768a12": "常。何故名上？能得最上阿耨多羅三藐三",
    "T12n0375_025:0768a13": "菩提故。中者，名第一義空，無常見無常、常",
    "T12n0375_025:0768a14": "見於常。第一義空不名為下。何以故？一切",
    "T12n0375_025:0768a15": "凡夫所不得故。不名為上。何以故？即是上",
    "T12n0375_025:0768a16": "故。諸佛、菩薩所修之道不上、不下，以是義",
    "T12n0375_025:0768a17": "故，名為中道。",
    "T12n0375_025:0768a18": "[0768a18] 「復次，善男子！生死本際凡有二種：一者、無明，",
    "T12n0375_025:0768a19": "二者、有愛。是二中間則有生、老、病、死之苦，是",
    "T12n0375_025:0768a20": "名中道。如是中道能破生死，故名為中。以",
    "T12n0375_025:0768a21": "是義故，中道之法名為佛性。是故，佛性常、樂、",
    "T12n0375_025:0768a22": "我、淨。以諸眾生不能見故，無常、無樂、無我、無",
    "T12n0375_025:0768a23": "淨，佛性實非無常、無樂、無我、無淨。[0768a23] 「善男子！",
    "T12n0375_025:0768a24": "譬如貧人，家有寶藏，是人不見。以不見故，",
    "T12n0375_025:0768a25": "無常、無樂、無我、無淨。有善知識而語之言：",
    "T12n0375_025:0768a26": "『汝舍宅中有金寶藏，何故如是貧窮困苦，無",
    "T12n0375_025:0768a27": "常、無樂、無我、無淨？』即以方便令彼得見。以",
    "T12n0375_025:0768a28": "得見故，是人即得常、樂、我、淨。佛性亦爾，眾",
    "T12n0375_025:0768a29": "生不見；以不見故，無常、無樂、無我、無淨。有",
    "T12n0375_025:0768b01": "善知識、諸佛、菩薩以方便力種種教告，令",
    "T12n0375_025:0768b02": "彼得見；以得見故，眾生即得常、樂、我、淨。",
    "T12n0375_025:0768b03": "[0768b03] 「復次，善男子！眾生起見凡有二種：一者、常",
    "T12n0375_025:0768b04": "見，二者、斷見。如是二見不名中道，無常、無",
    "T12n0375_025:0768b05": "斷乃名中道。無常、無斷即是觀照十二緣智，",
    "T12n0375_025:0768b06": "如是觀智是名佛性。二乘之人雖觀因緣，",
    "T12n0375_025:0768b07": "猶亦不得名為佛性。佛性雖常，以諸眾生",
    "T12n0375_025:0768b08": "無明覆故不能得見，又未能渡十二緣",
    "T12n0375_025:0768b09": "河，猶如兔、馬。何以故？不見佛性故。善男",
    "T12n0375_025:0768b10": "子！是觀十二因緣智慧即是阿耨多羅三藐",
    "T12n0375_025:0768b11": "三菩提種子。以是義故，十二因緣名為佛",
    "T12n0375_025:0768b12": "性。[0768b12] 「善男子！譬如胡&#x82FD;名為熱病。何以故？能",
    "T12n0375_025:0768b13": "為熱病作因緣故。十二因緣亦復如是。善",
    "T12n0375_025:0768b14": "男子！佛性者，有因、有因因，有果、有果果。有",
    "T12n0375_025:0768b15": "因者即十二因緣，因因者即是智慧，有果者",
    "T12n0375_025:0768b16": "即是阿耨多羅三藐三菩提，果果者即是無",
    "T12n0375_025:0768b17": "上大般涅槃。[0768b17] 「善男子！譬如無明為因，諸行為",
    "T12n0375_025:0768b18": "果，行因識果。以是義故，彼無明體亦因、亦",
    "T12n0375_025:0768b19": "因因，識亦果、亦果果。佛性亦爾。善男子！以",
    "T12n0375_025:0768b20": "是義故，十二因緣不出、不滅，不常、不斷，非",
    "T12n0375_025:0768b21": "一、非二，不來、不去，非因、非果。善男子！是因",
    "T12n0375_025:0768b22": "非果。如佛性是果非因，如大涅槃是因是",
    "T12n0375_025:0768b23": "果，如十二因緣所生之法非因非果，名為",
    "T12n0375_025:0768b24": "佛性。非因、果故，常、恒、無變。以是義故，我經",
    "T12n0375_025:0768b25": "中說十二因緣其義甚深，無知、無見、不可",
    "T12n0375_025:0768b26": "思惟，乃是諸佛、菩薩境界，非諸聲聞、緣覺所",
    "T12n0375_025:0768b27": "及。[0768b27] 「以何義故甚深甚深？眾生業行不常、不",
    "T12n0375_025:0768b28": "斷而得果報，雖念念滅而無所失、雖無",
    "T12n0375_025:0768b29": "作者而有作業、雖無受者而有果報。受者",
    "T12n0375_025:0768c01": "雖滅，果不敗亡，無有慮知，和合而有。一切",
    "T12n0375_025:0768c02": "眾生雖與十二因緣共行而不見知，不見",
    "T12n0375_025:0768c03": "知故，無有終、始；十住菩薩唯見其終，不",
    "T12n0375_025:0768c04": "見其始；諸佛世尊見始、見終。以是義故，",
    "T12n0375_025:0768c05": "諸佛了了得見佛性。[0768c05] 「善男子！一切眾生不",
    "T12n0375_025:0768c06": "能見於十二因緣，是故輪轉。善男子！如蠶",
    "T12n0375_025:0768c07": "作繭，自生自死。一切眾生亦復如是，不見",
    "T12n0375_025:0768c08": "佛性故，自造結業，流轉生死，猶如拍&#x6BF1;。善",
    "T12n0375_025:0768c09": "男子！是故，我於諸經中說：『若有人見十二",
    "T12n0375_025:0768c10": "緣者，即是見法；見法者，即是見佛。』佛者，即",
    "T12n0375_025:0768c11": "是佛性。何以故？一切諸佛以此為性。[0768c11] 「善男",
    "T12n0375_025:0768c12": "子！觀十二緣智凡有四種：一者、下，二者、中，",
    "T12n0375_025:0768c13": "三者、上，四者、上上。下智觀者不見佛性，以",
    "T12n0375_025:0768c14": "不見故，得聲聞道；中智觀者不見佛性，以",
    "T12n0375_025:0768c15": "不見故，得緣覺道；上智觀者見不了了，不",
    "T12n0375_025:0768c16": "了了故，住十住地；上上智觀者見了了，故",
    "T12n0375_025:0768c17": "得阿耨多羅三藐三菩提道。以是義故，十",
    "T12n0375_025:0768c18": "二因緣名為佛性。佛性者，即第一義空；第一",
    "T12n0375_025:0768c19": "義空，名為中道；中道者即名為佛；佛者，名",
    "T12n0375_025:0768c20": "為涅槃。」",
    "T12n0375_025:0768c21": "[0768c21] 爾時，師子吼菩薩摩訶薩白佛言：「世尊！若",
    "T12n0375_025:0768c22": "佛與佛性無差別者，一切眾生何用修道？」",
    "T12n0375_025:0768c23": "[0768c23] 佛言：「善男子！如汝所問，是義不然。佛與佛",
    "T12n0375_025:0768c24": "性雖無差別，然諸眾生悉未具足。善男子！",
    "T12n0375_025:0768c25": "譬如有人惡心害母，害已生悔，二業雖善，",
    "T12n0375_025:0768c26": "是人故名地獄人也。何以故？是人定當墮",
    "T12n0375_025:0768c27": "地獄故。是人雖無地獄陰界諸入，猶故得",
    "T12n0375_025:0768c28": "名為地獄人。善男子！是故，我於諸經中說：",
    "T12n0375_025:0768c29": "『若見有人修行善者，名見天人；修行惡",
    "T12n0375_025:0769a01": "者，名見地獄。』何以故？定受報故。[0769a01] 「善男子！一",
    "T12n0375_025:0769a02": "切眾生定得阿耨多羅三藐三菩提故，是故",
    "T12n0375_025:0769a03": "我說一切眾生悉有佛性。一切眾生真實未",
    "T12n0375_025:0769a04": "有三十二相、八十種好，以是義故，我於此",
    "T12n0375_025:0769a05": "經而說是偈：",
    "T12n0375_025:0769a06": "「『本有今無、  本無今有、  三世有法，",
    "T12n0375_025:0769a07": "  無有是處。』",
    "T12n0375_025:0769a08": "[0769a08] 「善男子！有者凡有三種：一、未來有，二、現在有，",
    "T12n0375_025:0769a09": "三、過去有。一切眾生未來之世當有阿耨",
    "T12n0375_025:0769a10": "多羅三藐三菩提，是名佛性。一切眾生現在",
    "T12n0375_025:0769a11": "悉有煩惱諸結，是故現在無有三十二相、",
    "T12n0375_025:0769a12": "八十種好。一切眾生過去之世有斷煩惱，是",
    "T12n0375_025:0769a13": "故現在得見佛性。以是義故，我常宣說一",
    "T12n0375_025:0769a14": "切眾生悉有佛性，乃至一闡提等亦有佛性。",
    "T12n0375_025:0769a15": "一闡提等無有善法，佛性亦善，以未來有",
    "T12n0375_025:0769a16": "故，一闡提等悉有佛性。何以故？一闡提等定",
    "T12n0375_025:0769a17": "當得成阿耨多羅三藐三菩提故。[0769a17] 「善男子！",
    "T12n0375_025:0769a18": "譬如有人家有乳酪。有人問言：『汝有酥",
    "T12n0375_025:0769a19": "耶？』答言：『我有酪，實非酥。』以巧方便定當",
    "T12n0375_025:0769a20": "得故，故言有酥。眾生亦爾，悉皆有心。凡",
    "T12n0375_025:0769a21": "有心者，定當得成阿耨多羅三藐三菩提。",
    "T12n0375_025:0769a22": "以是義故，我常宣說一切眾生悉有佛性。[0769a22] 「善",
    "T12n0375_025:0769a23": "男子！畢竟有二種：一者、莊嚴畢竟，二者、究竟",
    "T12n0375_025:0769a24": "畢竟。一者、世間畢竟，二者、出世畢竟。莊嚴畢",
    "T12n0375_025:0769a25": "竟者，六波羅蜜；究竟畢竟者，一切眾生所得一",
    "T12n0375_025:0769a26": "乘，一乘者名為佛性。以是義故，我說一切",
    "T12n0375_025:0769a27": "眾生悉有佛性。[0769a27] 「一切眾生悉有一乘，以無",
    "T12n0375_025:0769a28": "明覆故，不能得見。善男子！如&#x6B1D;單曰、三十",
    "T12n0375_025:0769a29": "三天，果報覆故，此間眾生不能得見。佛性亦",
    "T12n0375_025:0769b01": "爾，諸結覆故，眾生不見。[0769b01] 「復次，善男子！佛性者，",
    "T12n0375_025:0769b02": "即首楞嚴三昧，性如醍醐，即是一切諸佛",
    "T12n0375_025:0769b03": "之母。以首楞嚴三昧力故，而令諸佛常、樂、",
    "T12n0375_025:0769b04": "我、淨。一切眾生悉有首楞嚴三昧，以不修",
    "T12n0375_025:0769b05": "行故不得見，是故不能得成阿耨多羅",
    "T12n0375_025:0769b06": "三藐三菩提。[0769b06] 「善男子！首楞嚴三昧者有五",
    "T12n0375_025:0769b07": "種名：一者、首楞嚴三昧，二者、般若波羅蜜，三",
    "T12n0375_025:0769b08": "者、金剛三昧，四者、師子吼三昧，五者、佛性，隨",
    "T12n0375_025:0769b09": "其所作，處處得名。[0769b09] 「善男子！如一三昧得種",
    "T12n0375_025:0769b10": "種名，如禪名四禪、根名定根、力名定力、覺",
    "T12n0375_025:0769b11": "名定覺、正名正定、八大人覺名為定覺，首",
    "T12n0375_025:0769b12": "楞嚴定亦復如是。[0769b12] 「善男子！一切眾生具足三",
    "T12n0375_025:0769b13": "定——謂上、中、下。上者，謂佛性也。以是故，言一",
    "T12n0375_025:0769b14": "切眾生悉有佛性。中者，一切眾生具足初禪，",
    "T12n0375_025:0769b15": "有因緣時則能修習，若無因緣則不能",
    "T12n0375_025:0769b16": "修。因緣二種：一、謂火災，二、謂破欲界結。以",
    "T12n0375_025:0769b17": "是故，言一切眾生悉具中定。下定者，十大地",
    "T12n0375_025:0769b18": "中心數定也。以是故言一切眾生悉具下",
    "T12n0375_025:0769b19": "定。[0769b19] 「一切眾生悉有佛性，煩惱覆故不能得",
    "T12n0375_025:0769b20": "見。十住菩薩雖見一乘，不知如來是常住",
    "T12n0375_025:0769b21": "法。以是故言十住菩薩雖見佛性而不",
    "T12n0375_025:0769b22": "明了。[0769b22] 「善男子！首楞者，名一切畢竟；嚴者，名",
    "T12n0375_025:0769b23": "堅。一切畢竟而得堅固，名首楞嚴。以是故",
    "T12n0375_025:0769b24": "言首楞嚴定名為佛性。",
    "T12n0375_025:0769b25": "[0769b25] 「善男子！我於一時住尼連禪河，告阿難",
    "T12n0375_025:0769b26": "言：『我今欲洗，汝可取衣及以澡豆。』我既",
    "T12n0375_025:0769b27": "入水，一切飛鳥、水陸之屬悉來觀我。爾時，復",
    "T12n0375_025:0769b28": "有五百梵志來在河邊，因到我所，各相謂",
    "T12n0375_025:0769b29": "言：『云何而得金剛之身？若使瞿曇不說斷",
    "T12n0375_025:0769c01": "見，我當從其啟受齋法。』善男子！我於爾時",
    "T12n0375_025:0769c02": "以他心智知是梵志心之所念，告梵志言：",
    "T12n0375_025:0769c03": "『云何謂我說於斷見？』彼梵志言：『瞿曇！先於",
    "T12n0375_025:0769c04": "處處經中說諸眾生悉有無我，既言無",
    "T12n0375_025:0769c05": "我，云何而言非斷見耶？若無我者，持戒者",
    "T12n0375_025:0769c06": "誰？破戒者誰？』佛言：『我亦不說一切眾生悉",
    "T12n0375_025:0769c07": "有無我，我常宣說一切眾生悉有佛性。佛",
    "T12n0375_025:0769c08": "性者，豈非我耶？以是義故，我不說斷。一切",
    "T12n0375_025:0769c09": "眾生不見佛性故，無常、無我、無樂、無淨。如",
    "T12n0375_025:0769c10": "是則名說斷見也。』時諸梵志聞說佛性即",
    "T12n0375_025:0769c11": "是我故，即發阿耨多羅三藐三菩提心，尋時",
    "T12n0375_025:0769c12": "出家修菩提道。一切飛鳥水陸之屬，亦發無",
    "T12n0375_025:0769c13": "上菩提之心；既發心已，尋得捨身。[0769c13] 「善男子！",
    "T12n0375_025:0769c14": "是佛性者，實非我也。為眾生故，說名為我。",
    "T12n0375_025:0769c15": "善男子！如來有因緣故，說無我為我，真實",
    "T12n0375_025:0769c16": "無我。雖作是說，無有虛妄。善男子！有因",
    "T12n0375_025:0769c17": "緣故，說我為無我，而實有我。為世界故，",
    "T12n0375_025:0769c18": "雖說無我而無虛妄。佛性無我，如來說我，",
    "T12n0375_025:0769c19": "以是常故；如來是我而說無我，得自在",
    "T12n0375_025:0769c20": "故。」",
    "T12n0375_025:0769c21": "[0769c21] 爾時，師子吼菩薩摩訶薩白佛言：「世尊！若",
    "T12n0375_025:0769c22": "一切眾生悉有佛性——如金剛力士者——以何",
    "T12n0375_025:0769c23": "義故，一切眾生不能得見？」",
    "T12n0375_025:0769c24": "[0769c24] 佛言：「善男子！譬如色法，雖有青、黃、赤、白之",
    "T12n0375_025:0769c25": "異，長、短、質像，盲者不見。雖復不見，亦不得",
    "T12n0375_025:0769c26": "言無青、黃、赤、白、長、短、質像。何以故？盲雖不",
    "T12n0375_025:0769c27": "見，有目見故。佛性亦爾，一切眾生雖不能",
    "T12n0375_025:0769c28": "見、十住菩薩見少分故、如來全見。十住菩",
    "T12n0375_025:0769c29": "薩所見佛性如夜見色，如來所見如晝見",
    "T12n0375_025:0770a01": "色。[0770a01] 「善男子！譬如瞎者，見色不了。有善良",
    "T12n0375_025:0770a02": "醫而為治目，以藥力故，得了了見。十住菩",
    "T12n0375_025:0770a03": "薩亦復如是，雖見佛性，不能明了；以首楞",
    "T12n0375_025:0770a04": "嚴三昧力故，能得明了。[0770a04] 「善男子！若有人見",
    "T12n0375_025:0770a05": "一切諸法無常、無我、無樂、無淨，見非一切",
    "T12n0375_025:0770a06": "法亦無常、無我、無樂、無淨，如是之人不見",
    "T12n0375_025:0770a07": "佛性。一切者，名為生死；非一切者，名為三",
    "T12n0375_025:0770a08": "寶。聲聞、緣覺見一切法無常、無我、無樂、無淨，",
    "T12n0375_025:0770a09": "非一切法亦見無常、無我、無樂、無淨。以是義",
    "T12n0375_025:0770a10": "故，不見佛性。十住菩薩見一切法無常、無我、",
    "T12n0375_025:0770a11": "無樂、無淨，非一切法分見常、樂、我、淨。以是",
    "T12n0375_025:0770a12": "義故，十分之中得見一分。諸佛世尊見一",
    "T12n0375_025:0770a13": "切法無常、無我、無樂、無淨，非一切法見常、樂、",
    "T12n0375_025:0770a14": "我、淨。以是義故，見於佛性如觀掌中阿摩",
    "T12n0375_025:0770a15": "勒&#x83D3;。以是義故，首楞嚴定名為畢竟。[0770a15] 「善男",
    "T12n0375_025:0770a16": "子！譬如初月，雖不可見，不得言無。佛性",
    "T12n0375_025:0770a17": "亦爾，一切凡夫雖不得見，亦不得言無佛",
    "T12n0375_025:0770a18": "性也。",
    "T12n0375_025:0770a19": "[0770a19] 「善男子！佛性者，所謂十力、四無所畏、大悲三",
    "T12n0375_025:0770a20": "念處。一切眾生悉有三種，破煩惱故，然後得",
    "T12n0375_025:0770a21": "見。一闡提等破一闡提，然後能得十力、四",
    "T12n0375_025:0770a22": "無所畏、大悲三念處。以是義故，我常宣說",
    "T12n0375_025:0770a23": "一切眾生悉有佛性。",
    "T12n0375_025:0770a24": "[0770a24] 「善男子！十二因緣一切眾生等共有之，亦內、",
    "T12n0375_025:0770a25": "亦外。何等十二？過去煩惱名為無明，過去",
    "T12n0375_025:0770a26": "業者則名為行；現在世中初始受胎，是名",
    "T12n0375_025:0770a27": "為識；入胎五分、四根未具，名為名色；具足",
    "T12n0375_025:0770a28": "四根、未名觸時，是名六入；未別苦、樂，是名",
    "T12n0375_025:0770a29": "為觸；染習一愛，是名為受；習近五欲，是名",
    "T12n0375_025:0770b01": "為愛；內外貪求，是名為取；為內、外事起身、",
    "T12n0375_025:0770b02": "口、意業，是名為有；現在世識，名未來生；現",
    "T12n0375_025:0770b03": "在名色、六入、觸、受，名未來世老、病、死也。是",
    "T12n0375_025:0770b04": "名十二因緣。[0770b04] 「善男子！一切眾生雖有如是",
    "T12n0375_025:0770b05": "十二因緣，或有未具，如歌羅邏時死則",
    "T12n0375_025:0770b06": "無十二，從生乃至老死得具十二。色界眾",
    "T12n0375_025:0770b07": "生無三種受、三種觸、三種愛，無有老、病，亦",
    "T12n0375_025:0770b08": "得名為具足十二。無色眾生無色乃至無",
    "T12n0375_025:0770b09": "有老、死，亦得名為具足十二。以定得故，",
    "T12n0375_025:0770b10": "故名眾生平等具有十二因緣。善男子！佛性",
    "T12n0375_025:0770b11": "亦爾，一切眾生定當得成阿耨多羅三藐三",
    "T12n0375_025:0770b12": "菩提故，是故我說一切眾生悉有佛性。[0770b12] 「善",
    "T12n0375_025:0770b13": "男子！雪山有草，名為忍辱。牛若食者，則出",
    "T12n0375_025:0770b14": "醍醐。更有異草，牛若食者，則無醍醐。雖無",
    "T12n0375_025:0770b15": "醍醐，不可說言雪山之中無忍辱草。佛性",
    "T12n0375_025:0770b16": "亦爾。雪山者，名為如來；忍辱草者，名大涅",
    "T12n0375_025:0770b17": "槃；異草者，十二部經。眾生若能聽受、諮啟",
    "T12n0375_025:0770b18": "《大般涅槃》則見佛性，十二部中雖不聞有，",
    "T12n0375_025:0770b19": "不可說言無佛性也。",
    "T12n0375_025:0770b20": "[0770b20] 「善男子！佛性者，亦色、非色、非色非非色，亦相、",
    "T12n0375_025:0770b21": "非相、非相非非相，亦一、非一、非一非非一，非",
    "T12n0375_025:0770b22": "常、非斷、非非常非非斷，亦有、亦無、非有非無，",
    "T12n0375_025:0770b23": "亦盡、非盡、非盡非非盡，亦因、亦果、非因非果，",
    "T12n0375_025:0770b24": "亦義、非義、非義非非義，亦字、非字、非字非非",
    "T12n0375_025:0770b25": "字。[0770b25] 「云何為色？金剛身故。云何非色？十八不",
    "T12n0375_025:0770b26": "共非色法故。云何非色非非色？色非色無",
    "T12n0375_025:0770b27": "定相故。[0770b27] 「云何為相？三十二相故。云何非相？",
    "T12n0375_025:0770b28": "一切眾生相不現故。云何非相非非相？相非",
    "T12n0375_025:0770b29": "相不決定故。[0770b29] 「云何為一？一切眾生悉一乘",
    "T12n0375_025:0770c01": "故。云何非一？說三乘故。云何非一非非一？",
    "T12n0375_025:0770c02": "無數法故。[0770c02] 「云何非常？從緣見故。云何非斷？",
    "T12n0375_025:0770c03": "離斷見故。云何非非常非非斷？無終始故。",
    "T12n0375_025:0770c04": "[0770c04] 「云何為有？一切眾生悉皆有故。云何為無？",
    "T12n0375_025:0770c05": "從善方便而得見故。云何非有非無？虛空",
    "T12n0375_025:0770c06": "性故。[0770c06] 「云何名盡？得首楞嚴三昧故。云何非",
    "T12n0375_025:0770c07": "盡？以其常故。云何非盡非非盡？一切盡相",
    "T12n0375_025:0770c08": "斷故。[0770c08] 「云何為因？以了因故。云何為果？以",
    "T12n0375_025:0770c09": "決定故。云何非因非果？以其常故。[0770c09] 「云何為",
    "T12n0375_025:0770c10": "義？悉能攝取義無礙故。云何非義？不可說",
    "T12n0375_025:0770c11": "故。云何非義非非義？畢竟空故。[0770c11] 「云何為字？",
    "T12n0375_025:0770c12": "有名稱故。云何非字？名無名故。云何非字",
    "T12n0375_025:0770c13": "非非字？斷一切字故。[0770c13] 「云何非苦非樂？斷一",
    "T12n0375_025:0770c14": "切受故。云何非我？未能具得八自在故。云",
    "T12n0375_025:0770c15": "何非非我？以其常故。云何非我非非我？不",
    "T12n0375_025:0770c16": "作不受故。[0770c16] 「云何為空？第一義空故。云何非",
    "T12n0375_025:0770c17": "空？以其常故。云何非空非非空？能為善法",
    "T12n0375_025:0770c18": "作種子故。[0770c18] 「善男子！若有人能思惟解了《大",
    "T12n0375_025:0770c19": "涅槃經》如是之義，當知是人則見佛性。佛",
    "T12n0375_025:0770c20": "性者，不可思議，乃是諸佛如來境界，非諸聲",
    "T12n0375_025:0770c21": "聞、緣覺所知。[0770c21] 「善男子！佛性者，非陰界入、非",
    "T12n0375_025:0770c22": "本無今有、非已有還無，從善因緣眾生得",
    "T12n0375_025:0770c23": "見。譬如黑鐵，入火則赤、出冷還黑，而是黑",
    "T12n0375_025:0770c24": "色非內、非外，因緣故有。佛性亦爾，一切眾",
    "T12n0375_025:0770c25": "生煩惱火滅則得聞見。[0770c25] 「善男子！如種滅已，",
    "T12n0375_025:0770c26": "芽則得生，而是芽性非內、非外；乃至花",
    "T12n0375_025:0770c27": "&#x83D3;亦復如是，從緣故有。善男子！是《大涅槃》",
    "T12n0375_025:0770c28": "微妙經典成就具足無量功德；佛性亦爾，",
    "T12n0375_025:0770c29": "悉是無量無邊功德之所成就。」",
    "T12n0375_025:0771a01": "[0771a01] 爾時，師子吼菩薩摩訶薩言：「世尊！菩薩具足",
    "T12n0375_025:0771a02": "成就幾法得見佛性而不明了？諸佛世尊",
    "T12n0375_025:0771a03": "成就幾法得了了見？」",
    "T12n0375_025:0771a04": "[0771a04] 「善男子！菩薩具足成就十法，雖見佛性而",
    "T12n0375_025:0771a05": "不明了。云何為十？一者、少欲，二者、知足，三",
    "T12n0375_025:0771a06": "者、寂靜，四者、精進，五者、正念，六者、正定，七者、",
    "T12n0375_025:0771a07": "正慧，八者、解脫，九者、讚歎解脫，十者、以大涅",
    "T12n0375_025:0771a08": "槃教化眾生。」[0771a08] 師子吼菩薩言：「世尊！少欲、知",
    "T12n0375_025:0771a09": "足，有何差別？」[0771a09] 「善男子！少欲者，不求、不取；知足",
    "T12n0375_025:0771a10": "者，得少之時心不悔恨。少欲者，少有所欲；",
    "T12n0375_025:0771a11": "知足者，但為法事，心不愁惱。[0771a11] 「善男子！欲者",
    "T12n0375_025:0771a12": "有三：一者、惡欲，二者、大欲，三者、欲欲。惡欲",
    "T12n0375_025:0771a13": "者，若有比丘心生貪欲，欲為一切大眾上",
    "T12n0375_025:0771a14": "首：『令一切僧隨逐我後；令諸四部悉皆供",
    "T12n0375_025:0771a15": "養、恭敬、讚歎、尊重於我；令我先為四眾說",
    "T12n0375_025:0771a16": "法，皆令一切信受我語；亦令國王、大臣、長者",
    "T12n0375_025:0771a17": "皆恭敬我；令我大得衣服、飲食、臥具、醫藥、上",
    "T12n0375_025:0771a18": "妙屋宅。』為生死欲，是名惡欲。云何大欲？若",
    "T12n0375_025:0771a19": "有比丘生於欲心：『云何當令四部之眾悉",
    "T12n0375_025:0771a20": "皆知我得初住地乃至十住、得阿耨多羅三",
    "T12n0375_025:0771a21": "藐三菩提、得阿羅漢果乃至須陀洹果、我得",
    "T12n0375_025:0771a22": "四禪乃至四無閡智？』為於利養，是名大欲。",
    "T12n0375_025:0771a23": "欲欲者，若有比丘欲生梵天、魔天、自在天、",
    "T12n0375_025:0771a24": "轉輪聖王、若剎利、若婆羅門皆得自在，為利",
    "T12n0375_025:0771a25": "養故，是名欲欲。若不為是三種惡欲之所",
    "T12n0375_025:0771a26": "害者，是名少欲。[0771a26] 「欲者，名為二十五愛；無有",
    "T12n0375_025:0771a27": "如是二十五愛，是名少欲。不求未來所欲",
    "T12n0375_025:0771a28": "之事，是名少欲；得而不著，是名知足。不求",
    "T12n0375_025:0771a29": "恭敬，是名少欲；得不積聚，是名知足。[0771a29] 「善男",
    "T12n0375_025:0771b01": "子！亦有少欲不名知足、有知足不名少",
    "T12n0375_025:0771b02": "欲、有亦少欲亦知足、有不知足不少欲。[0771b02] 「少",
    "T12n0375_025:0771b03": "欲者，謂須陀洹；知足者，謂辟支佛；少欲知足",
    "T12n0375_025:0771b04": "者，謂阿羅漢；不少欲不知足者，所謂菩薩。",
    "T12n0375_025:0771b05": "[0771b05] 「善男子！少欲知足復有二種：一者、善，二者、不",
    "T12n0375_025:0771b06": "善。不善者，所謂凡夫；善者，聖人、菩薩。一切聖",
    "T12n0375_025:0771b07": "人，雖得道果，不自稱說；不稱說故，心不惱",
    "T12n0375_025:0771b08": "恨，是名知足。[0771b08] 「善男子！菩薩摩訶薩修習大",
    "T12n0375_025:0771b09": "乘《大涅槃經》欲見佛性，是故修習少欲、知",
    "T12n0375_025:0771b10": "足。[0771b10] 「云何寂靜？寂靜有二：一者、心靜，二者、身",
    "T12n0375_025:0771b11": "靜。身寂靜者，終不造作身三種惡；心寂靜者，",
    "T12n0375_025:0771b12": "亦不造作意三種惡，是則名為身心寂靜。",
    "T12n0375_025:0771b13": "[0771b13] 「身寂靜者，不親近四眾，不預四眾所有事",
    "T12n0375_025:0771b14": "業；心寂靜者，終不修習貪欲、恚、癡，是則名為",
    "T12n0375_025:0771b15": "身心寂靜。[0771b15] 「或有比丘，身雖寂靜心不寂靜、",
    "T12n0375_025:0771b16": "有心寂靜身不寂靜、有身心寂靜、又有身",
    "T12n0375_025:0771b17": "心俱不寂靜。身寂靜心不寂靜者，或有比",
    "T12n0375_025:0771b18": "丘坐禪靜處，遠離四眾，心常積集貪欲、",
    "T12n0375_025:0771b19": "瞋、癡，是名身寂靜心不寂靜。心寂靜身不",
    "T12n0375_025:0771b20": "寂靜者，或有比丘親近四眾、國王、大臣，",
    "T12n0375_025:0771b21": "斷貪、恚、癡，是名心寂靜身不寂靜。身心寂",
    "T12n0375_025:0771b22": "靜者，謂佛、菩薩；身心不寂靜者，謂諸凡夫。",
    "T12n0375_025:0771b23": "何以故？凡夫之人，身心雖靜，不能深觀無",
    "T12n0375_025:0771b24": "常、無樂、無我、無淨。以是義故，凡夫之人不",
    "T12n0375_025:0771b25": "能寂靜身、口、意業。一闡提輩、犯四重禁、作",
    "T12n0375_025:0771b26": "五逆罪，如是之人亦不得名身心寂靜。[0771b26] 「云",
    "T12n0375_025:0771b27": "何精進？若有比丘欲令身、口、意業清淨，遠",
    "T12n0375_025:0771b28": "離一切諸不善業，修習一切諸善業者，是",
    "T12n0375_025:0771b29": "名精進。是勤進者繫念六處，所謂佛、法、僧、戒、",
    "T12n0375_025:0771c01": "施、天，是名正念；具正念者，所得三昧是名",
    "T12n0375_025:0771c02": "正定；具正定者，觀見諸法猶如虛空，是名",
    "T12n0375_025:0771c03": "正慧；具正慧者，遠離一切煩惱諸結，是名",
    "T12n0375_025:0771c04": "解脫；得解脫者，為諸眾生稱美解脫，言是",
    "T12n0375_025:0771c05": "解脫常、恒、不變，是名讚歎解脫。解脫即是",
    "T12n0375_025:0771c06": "無上大般涅槃。涅槃者，即是煩惱諸結火滅。",
    "T12n0375_025:0771c07": "又，涅槃者，名為屋宅。何以故？能遮煩惱惡風",
    "T12n0375_025:0771c08": "雨故。又，涅槃者，名為歸依。何以故？能過一",
    "T12n0375_025:0771c09": "切諸怖畏故。又，涅槃者，名為洲渚。何以故？",
    "T12n0375_025:0771c10": "四大暴河不能漂故。何等為四？一者、欲暴，",
    "T12n0375_025:0771c11": "二者、有暴，三者、見暴，四、無明暴。是故，涅槃",
    "T12n0375_025:0771c12": "名為洲渚。又，涅槃者，名畢竟歸。何以故？能",
    "T12n0375_025:0771c13": "得一切畢竟樂故。若有菩薩摩訶薩成就",
    "T12n0375_025:0771c14": "具足如是十法，雖見佛性而不明了。[0771c14] 「復次，",
    "T12n0375_025:0771c15": "善男子！出家之人有四種病，是故不得四",
    "T12n0375_025:0771c16": "沙門果。何等四病？謂四惡欲：一、為衣欲，二、為",
    "T12n0375_025:0771c17": "食欲，三、為臥具欲，四、為有欲，是名四惡欲。是",
    "T12n0375_025:0771c18": "出家病有四良藥能療是病，謂：糞掃衣能",
    "T12n0375_025:0771c19": "治比丘為衣惡欲、乞食能破為食惡欲、樹",
    "T12n0375_025:0771c20": "下能破臥具惡欲、身心寂靜能破比丘為有",
    "T12n0375_025:0771c21": "惡欲。以是四藥除是四病，是名聖行，如是",
    "T12n0375_025:0771c22": "聖行則得名為少欲、知足。[0771c22] 「寂靜者有四種",
    "T12n0375_025:0771c23": "樂。何等為四？一者、出家樂，二、寂靜樂，三、永",
    "T12n0375_025:0771c24": "滅樂，四、畢竟樂。得是四樂，名為寂靜；具四",
    "T12n0375_025:0771c25": "精進，故名精進；具四念處，故名正念；具四",
    "T12n0375_025:0771c26": "禪故，故名正定；見四聖實故，故名正慧；",
    "T12n0375_025:0771c27": "永斷一切煩惱結故，故名解脫；呵說一切",
    "T12n0375_025:0771c28": "煩惱過故，故名讚歎解脫。善男子！菩薩摩",
    "T12n0375_025:0771c29": "訶薩安住具足如是十法，雖見佛性而不",
    "T12n0375_025:0772a01": "明了。[0772a01] 「復次，善男子！菩薩摩訶薩聞是經已，親",
    "T12n0375_025:0772a02": "近修習，遠離一切世間之事，是名少欲。既出",
    "T12n0375_025:0772a03": "家已，不生悔心，是名知足。既知足已，近空",
    "T12n0375_025:0772a04": "閑處，遠離憒&#x9599;，是名寂靜。不知足者，不樂",
    "T12n0375_025:0772a05": "空閑。夫知足者，常樂空寂，於空寂處常作",
    "T12n0375_025:0772a06": "是念：『一切世間悉謂我得沙門道果，然我今",
    "T12n0375_025:0772a07": "者實未能得，我今云何誑惑於人？』作是念",
    "T12n0375_025:0772a08": "已，精勤修習沙門道果，是名精進。親近修",
    "T12n0375_025:0772a09": "習大涅槃者，是名正念。隨順天行，是名正",
    "T12n0375_025:0772a10": "定。安住是定，正見正知，是名正慧。正見知",
    "T12n0375_025:0772a11": "者能得遠離煩惱結縛，是名解脫。十住菩",
    "T12n0375_025:0772a12": "薩為眾生故稱美涅槃，是則名為讚歎解",
    "T12n0375_025:0772a13": "脫。善男子！菩薩摩訶薩安住具足如是十",
    "T12n0375_025:0772a14": "法雖見佛性而不明了。[0772a14] 「復次，善男子！夫少",
    "T12n0375_025:0772a15": "欲者，若有比丘住空寂處端坐不臥，或住",
    "T12n0375_025:0772a16": "樹下、或在塚間、或在露處，隨有草地而",
    "T12n0375_025:0772a17": "坐其上，乞食而食，隨得為足，或一坐食、不",
    "T12n0375_025:0772a18": "過一食，唯畜三衣、糞衣、毳衣，是名少欲。既",
    "T12n0375_025:0772a19": "行是事，心不生悔，是名知足。修空三昧，",
    "T12n0375_025:0772a20": "是名寂靜；得四果已，於阿耨多羅三藐三",
    "T12n0375_025:0772a21": "菩提心不休息，是名精進；繫心思惟如來",
    "T12n0375_025:0772a22": "常、恒、無有變易，是名正念；修八解脫，是名",
    "T12n0375_025:0772a23": "正定；得四無礙，是名正慧；遠離七漏，是名",
    "T12n0375_025:0772a24": "解脫；稱美涅槃無有十相，名歎解脫。十相",
    "T12n0375_025:0772a25": "者，謂生、老、病、死、色、聲、香、味、觸、無常。遠離十相",
    "T12n0375_025:0772a26": "者，名大涅槃。善男子！是名菩薩摩訶薩",
    "T12n0375_025:0772a27": "安住具足如是十法，雖見佛性而不明了。",
    "T12n0375_025:0772a28": "[0772a28] 「復次，善男子！為多欲故，親近國王、大臣、長者、",
    "T12n0375_025:0772a29": "剎利、婆羅門、毘舍首陀，自稱：『我得須陀洹果",
    "T12n0375_025:0772b01": "至阿羅漢果。』為利養故，行、住、坐、臥乃至大小",
    "T12n0375_025:0772b02": "便利，若見檀越，猶行恭敬、接引語言。破惡",
    "T12n0375_025:0772b03": "欲者，名為少欲；雖未能壞諸結煩惱，而能",
    "T12n0375_025:0772b04": "同於如來行處，是名知足。善男子！如是",
    "T12n0375_025:0772b05": "二法乃是念定近因緣也，常為師宗同學所",
    "T12n0375_025:0772b06": "讚，我亦常於處處經中稱美讚歎如是二",
    "T12n0375_025:0772b07": "法。若能具足是二法者，則得近於大涅槃",
    "T12n0375_025:0772b08": "門及五種樂，是名寂靜；堅持戒者，名為精",
    "T12n0375_025:0772b09": "進；有慚愧者，名為正念；不見心相，名為正",
    "T12n0375_025:0772b10": "定；不求諸法性相因緣，是名正慧；無有相",
    "T12n0375_025:0772b11": "故，煩惱則斷，是名解脫；稱美如是《大涅槃",
    "T12n0375_025:0772b12": "經》，名讚解脫。善男子！是名菩薩摩訶薩安",
    "T12n0375_025:0772b13": "住十法，雖見佛性而不明了。[0772b13] 「善男子！如汝",
    "T12n0375_025:0772b14": "所問：『十住菩薩以何眼故雖見佛性而",
    "T12n0375_025:0772b15": "不了了？諸佛世尊以何眼故見於佛性而",
    "T12n0375_025:0772b16": "得了了？』善男子！慧眼見故，不得明了；佛",
    "T12n0375_025:0772b17": "眼見故，故得明了。為菩提行故，則不了了；",
    "T12n0375_025:0772b18": "若無行故，則得了了。住十住故，雖見不",
    "T12n0375_025:0772b19": "了；不住、不去，故得了了。菩薩摩訶薩智慧",
    "T12n0375_025:0772b20": "因故，見不了了；諸佛世尊斷因果故，見則了",
    "T12n0375_025:0772b21": "了。一切覺者，名為佛性；十住菩薩不得名",
    "T12n0375_025:0772b22": "為一切覺故，是故雖見而不明了。[0772b22] 「善男子！",
    "T12n0375_025:0772b23": "見有二種：一者、眼見，二者、聞見。諸佛世尊",
    "T12n0375_025:0772b24": "眼見佛性，如於掌中觀阿摩勒；十住菩薩",
    "T12n0375_025:0772b25": "聞見佛性，故不了了。十住菩薩唯能自知",
    "T12n0375_025:0772b26": "定得阿耨多羅三藐三菩提，而不能知一",
    "T12n0375_025:0772b27": "切眾生悉有佛性。◎"
}