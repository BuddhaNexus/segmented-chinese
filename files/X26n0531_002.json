{
    "X26n0531_002:0751a17": "般若波羅蜜多心經略疏顯正記卷中",
    "X26n0531_002:0751a19": "[0751a19] 【經】觀自在菩薩。",
    "X26n0531_002:0751a20": "[0751a20] 自下第五解文者此既心經是以無序及流通也。",
    "X26n0531_002:0751a21": "[0751a21] 五中疏二初總分經三初牒章指略此既心經等",
    "X26n0531_002:0751a22": "者意謂三分具足已彰廣部今搜彼要成此略文",
    "X26n0531_002:0751a23": "故喻人身心藏為主由是此經無序及流通也然",
    "X26n0531_002:0751a24": "序分有無詒謀鈔中具有會釋避煩不引。",
    "X26n0531_002:0751b01": "[0751b01] 文中分二初明顯了般若後即說&#x546A;曰下明祕密般",
    "X26n0531_002:0751b02": "若。",
    "X26n0531_002:0751b03": "[0751b03] 文中下二總分經文。",
    "X26n0531_002:0751b04": "[0751b04] 所以辯此二者。",
    "X26n0531_002:0751b05": "[0751b05] 所以下三顯分文意二初牒難或曰說一般若顯",
    "X26n0531_002:0751b06": "祕奚為。",
    "X26n0531_002:0751b07": "[0751b07] 謂顯了明說令生慧解滅煩惱障以&#x546A;密語令誦生",
    "X26n0531_002:0751b08": "福滅罪業障為滅二障成二嚴故說此二分。",
    "X26n0531_002:0751b09": "[0751b09] 謂顯下二釋通謂顯等者此明初段說顯了意大",
    "X26n0531_002:0751b10": "聖至慈顯說法義欲令有情發生妙慧解空斷惑",
    "X26n0531_002:0751b11": "聖意在此故云令生慧解等以&#x546A;等者此明次節",
    "X26n0531_002:0751b12": "說祕密意夫言祕&#x546A;唯佛能知不通他解既不通",
    "X26n0531_002:0751b13": "解無由發慧故但誦持獲無漏福福源既達何有",
    "X26n0531_002:0751b14": "有漏業塵而不蕩乎故云生福滅罪等然此二段",
    "X26n0531_002:0751b15": "福慧互通以同是聖言俱名般若若明傍正於義",
    "X26n0531_002:0751b16": "無違學者思之冀無偏執為滅下顯益也惑業既",
    "X26n0531_002:0751b17": "滅福慧現前嚴本法身成三德果故云為滅等也。",
    "X26n0531_002:0751b18": "[0751b18] 就前文中亦二初略標綱要分二從舍利子色不異",
    "X26n0531_002:0751b19": "空下廣陳實義分。",
    "X26n0531_002:0751b20": "[0751b20] 二別科釋二初顯了般若疏三就前下初分經就",
    "X26n0531_002:0751b21": "前等者即指顯了般若一段經文也綱是網上大",
    "X26n0531_002:0751b22": "繩能總眾網故曰要欲舒網目須先舉綱以喻欲",
    "X26n0531_002:0751b23": "廣義門須先略示故有略廣二段經也。",
    "X26n0531_002:0751b24": "[0751b24] 以義非頓顯故先略標非略能具故次廣釋又前是",
    "X26n0531_002:0751c01": "據行略標後即就解廣陳。",
    "X26n0531_002:0751c02": "[0751c02] 以義下二顯意以義等者準向思之又前等者略",
    "X26n0531_002:0751c03": "標中云行深般若即是據行廣陳一段顯諸法空",
    "X26n0531_002:0751c04": "意令生解也又此二段若更委明初段但舉行證",
    "X26n0531_002:0751c05": "次節具明解行斷證故亦名略標及廣陳也具如",
    "X26n0531_002:0751c06": "下記。",
    "X26n0531_002:0751c07": "[0751c07] 前中有四一能觀人二所行行三觀行境四明觀行",
    "X26n0531_002:0751c08": "利益此初段也。",
    "X26n0531_002:0751c09": "[0751c09] 三隨釋二初略標綱要分經疏三前中下初分科。",
    "X26n0531_002:0751c10": "[0751c10] 觀自在菩薩者是能觀人也謂於理事無閡之境觀",
    "X26n0531_002:0751c11": "達自在故立此名。",
    "X26n0531_002:0751c12": "[0751c12] 二隨釋一中疏二初釋別名經觀自在者別名也",
    "X26n0531_002:0751c13": "揀非文殊等故觀即能觀之智自在即兼境智也",
    "X26n0531_002:0751c14": "亦名觀世音觀亦能觀智世音即所觀境皆從境",
    "X26n0531_002:0751c15": "智為名也疏二初約二行別明二初約自行理事",
    "X26n0531_002:0751c16": "等者理即真如門是真諦境事即生滅門是俗諦",
    "X26n0531_002:0751c17": "境真即俗故理不閡事俗即真故事不閡理如此",
    "X26n0531_002:0751c18": "觀達圓融無閡唯是一心故自在矣此即自行也。",
    "X26n0531_002:0751c19": "[0751c19] 又觀機往救自在無閡故以為名焉。",
    "X26n0531_002:0751c20": "[0751c20] 又觀下二約化他遇有緣機以無緣力現身說法",
    "X26n0531_002:0751c21": "而救度之隨所見聞無不獲益故云自在無閡妙",
    "X26n0531_002:0751c22": "經云應以佛身得度者即現佛身而為說法等即",
    "X26n0531_002:0751c23": "此化他也。",
    "X26n0531_002:0751c24": "[0751c24] 前釋就智後釋就悲。",
    "X26n0531_002:0752a01": "[0752a01] 前釋下二約悲智總結前自行即上求屬智次化",
    "X26n0531_002:0752a02": "他即下化屬悲悲智二心是萬行本約斯二義以",
    "X26n0531_002:0752a03": "立別名也。",
    "X26n0531_002:0752a04": "[0752a04] 菩謂菩提此謂之覺薩者薩埵此曰眾生。",
    "X26n0531_002:0752a05": "[0752a05] 二釋通名經菩薩者即通名也以文殊等皆得名",
    "X26n0531_002:0752a06": "故疏二初翻名菩謂菩提等者意謂若具足梵語",
    "X26n0531_002:0752a07": "須云菩提薩埵此云覺有情疏云眾生即有情也",
    "X26n0531_002:0752a08": "以此方好略故除提埵二字但云菩薩也。",
    "X26n0531_002:0752a09": "[0752a09] 謂此人以智上求菩提用悲下救眾生從境得名故。",
    "X26n0531_002:0752a10": "[0752a10] 謂此下二釋義以智及悲是能求能救之心覺及",
    "X26n0531_002:0752a11": "眾生是所求所救之境以能從所故云從境等然",
    "X26n0531_002:0752a12": "釋菩薩具有多義恐繁不敘。",
    "X26n0531_002:0752a13": "[0752a13] 【經】行深般若波羅蜜多時。",
    "X26n0531_002:0752a14": "[0752a14] 二明所行之行謂般若妙行有其二種一淺即人空",
    "X26n0531_002:0752a15": "般若二深即法空般若今簡淺辯深故云行深般若。",
    "X26n0531_002:0752a16": "[0752a16] 二中疏二初約二空簡顯釋行深人空者亦名我",
    "X26n0531_002:0752a17": "空了人我見畢竟無有名為人空此慧現前但證",
    "X26n0531_002:0752a18": "偏真故名為淺法空者照蘊等法緣生無性名為",
    "X26n0531_002:0752a19": "法空此慧若顯能至菩提故名為深今簡人空慧",
    "X26n0531_002:0752a20": "之淺以顯法空慧之深由是經文特云行深般若",
    "X26n0531_002:0752a21": "也。",
    "X26n0531_002:0752a22": "[0752a22] 言時者謂此菩薩有時亦同二乘入人空觀故法華",
    "X26n0531_002:0752a23": "云應以聲聞身得度者即現聲聞身等今非彼時故",
    "X26n0531_002:0752a24": "云行深時也。",
    "X26n0531_002:0752b01": "[0752b01] 謂此下二約三乘簡顯釋時字有時等者謂此菩",
    "X26n0531_002:0752b02": "薩或時遇有聲聞緣覺小乘機時即權現彼身示",
    "X26n0531_002:0752b03": "同彼證人空淺智為彼說法也故法華下引證上",
    "X26n0531_002:0752b04": "義亦兼緣覺故云等也今非下顯今經說非入人",
    "X26n0531_002:0752b05": "空淺智之時是入法空深智之時故經云行深般",
    "X26n0531_002:0752b06": "若時也。",
    "X26n0531_002:0752b07": "[0752b07] 【經】照見五蘊皆空。",
    "X26n0531_002:0752b08": "[0752b08] 三明觀行境謂達見五蘊自性皆空即二空理深慧",
    "X26n0531_002:0752b09": "所見也。",
    "X26n0531_002:0752b10": "[0752b10] 三中經照見二字即前深智之用也五蘊如下釋",
    "X26n0531_002:0752b11": "疏達見等者由前智用通達照了色等五蘊本不",
    "X26n0531_002:0752b12": "曾生今亦無滅既無生滅自體元無故曰皆空即",
    "X26n0531_002:0752b13": "二空等者此顯經中空字總含人法二空之理也",
    "X26n0531_002:0752b14": "深慧下釋照見二字謂此二空理即是二空深慧",
    "X26n0531_002:0752b15": "照見也淺不至深故前揀非入人空智深必該淺",
    "X26n0531_002:0752b16": "故今是二空智照二空理也故云即二空理深慧",
    "X26n0531_002:0752b17": "所見。",
    "X26n0531_002:0752b18": "[0752b18] 【經】度一切苦厄。",
    "X26n0531_002:0752b19": "[0752b19] 四明觀行利益謂證見真空苦惱斯盡當得遠離分",
    "X26n0531_002:0752b20": "段變易二種生死證得菩提涅槃究竟樂果故云度",
    "X26n0531_002:0752b21": "一切苦厄也。",
    "X26n0531_002:0752b22": "[0752b22] 四中疏謂證見真空者是躡前經文為今度苦之",
    "X26n0531_002:0752b23": "由也謂菩薩行深般若照五蘊空觀行成時現量",
    "X26n0531_002:0752b24": "親見真如空理所以得度一切苦厄故次云苦惱",
    "X26n0531_002:0752c01": "斯盡也此二句是標當得下正釋此句經文也當",
    "X26n0531_002:0752c02": "得遠離者是釋度字分段下二句正出所度苦厄",
    "X26n0531_002:0752c03": "之相亦是釋標中次句也一切苦厄二死收盡言",
    "X26n0531_002:0752c04": "分段者三界凡夫由因緣力壽有分限身有形段",
    "X26n0531_002:0752c05": "死此生彼名分段生死變易者地上菩薩由悲願",
    "X26n0531_002:0752c06": "力變麤身為細質易短壽為長年體是生滅名變",
    "X26n0531_002:0752c07": "易生死具如唯識論說證菩提等者預取下文以",
    "X26n0531_002:0752c08": "成今義二死之苦既度二果之樂必證故下經云",
    "X26n0531_002:0752c09": "依般若故得菩提涅槃等此釋標中初句既見真",
    "X26n0531_002:0752c10": "空必得二果也故云下結意歸經。",
    "X26n0531_002:0752c11": "[0752c11] 上來略標竟。",
    "X26n0531_002:0752c12": "[0752c12] 上來下三總結可知。",
    "X26n0531_002:0752c13": "[0752c13] 【經】舍利子色不異空空不異色色即是空空即是色",
    "X26n0531_002:0752c14": "受想行識亦復如是。",
    "X26n0531_002:0752c15": "[0752c15] 自下第二明廣陳實義分於中有五一拂外疑二顯",
    "X26n0531_002:0752c16": "法體三明所離四辯所得五結歎勝能初段文有四",
    "X26n0531_002:0752c17": "釋一正去小乘疑二兼釋菩薩疑三便顯正義四就",
    "X26n0531_002:0752c18": "觀行釋。",
    "X26n0531_002:0752c19": "[0752c19] 二廣陳實義分疏二自下下初標章分科此五生",
    "X26n0531_002:0752c20": "起者疑情若除方顯法體法體所離唯三科等既",
    "X26n0531_002:0752c21": "盡所離必有所得皆由般若須歎勝能。",
    "X26n0531_002:0752c22": "[0752c22] 初中言舍利子者舉疑人也舍利是鳥名此翻為鶖",
    "X26n0531_002:0752c23": "鷺鳥以其人母聰悟迅疾如彼鳥眼因立其名是彼",
    "X26n0531_002:0752c24": "之子連母為號故曰鶖子是則母因鳥名子連母號",
    "X26n0531_002:0753a01": "聰慧第一標為上首故對之釋疑也。",
    "X26n0531_002:0753a02": "[0753a02] 二隨科釋義五一中二初舉疑人經舍利子者舍",
    "X26n0531_002:0753a03": "利是母名子之一字正屬尊者是舍利之子故云",
    "X26n0531_002:0753a04": "舍利子疏初翻名以其下乃至因立其名是名尊",
    "X26n0531_002:0753a05": "者之母得名鶖名鷺之由也以此子之母聰慧悟",
    "X26n0531_002:0753a06": "解辭辯無滯似彼鳥眼動轉分明故立茲號是彼",
    "X26n0531_002:0753a07": "下釋子之一字文亦可見故曰鶖子者是鶖之子",
    "X26n0531_002:0753a08": "也又此人母身形美好眼珠分明故有翻為身子",
    "X26n0531_002:0753a09": "珠子聰慧等者佛弟子中智慧無雙故對之以釋",
    "X26n0531_002:0753a10": "疑也。",
    "X26n0531_002:0753a11": "[0753a11] 彼疑云我小乘中於有餘位見蘊無人亦云法空與",
    "X26n0531_002:0753a12": "此何別。",
    "X26n0531_002:0753a13": "[0753a13] 二拂所疑經色受想等即是五蘊也意謂幻色體",
    "X26n0531_002:0753a14": "空故色不異空真空現色故空不異色雖云不異",
    "X26n0531_002:0753a15": "二相猶存恐滯執情故須重遣云色即是空等也",
    "X26n0531_002:0753a16": "色外無空故色即是空空外無色故空即是色色",
    "X26n0531_002:0753a17": "空俱泯唯是一心色蘊既然餘四亦爾故云受想",
    "X26n0531_002:0753a18": "等亦如是也如是了者方今經解行之境疏四初",
    "X26n0531_002:0753a19": "中三初約有餘位疑釋初二句二初舉疑初二句",
    "X26n0531_002:0753a20": "總別標章彼疑下出舉疑也言有餘者未能&#x7070;身",
    "X26n0531_002:0753a21": "滅智已前有餘身在故曰有餘疑意云我小乘宗",
    "X26n0531_002:0753a22": "雖未&#x7070;滅見蘊法中無我無人亦名法空與此大",
    "X26n0531_002:0753a23": "乘法空何別。",
    "X26n0531_002:0753a24": "[0753a24] 今釋云汝宗蘊中無人名蘊空非蘊自空是則蘊異",
    "X26n0531_002:0753b01": "於空。",
    "X26n0531_002:0753b02": "[0753b02] 今釋下二釋遣二初正顯彼過汝宗但見五蘊法",
    "X26n0531_002:0753b03": "中無我無人名蘊法空非解五蘊自性本空是則",
    "X26n0531_002:0753b04": "蘊法與空有異故云蘊中無人等。",
    "X26n0531_002:0753b05": "[0753b05] 今明諸蘊自性本空而不同彼故云色不異空等。",
    "X26n0531_002:0753b06": "[0753b06] 今明下二以經釋遣今此大乘了斯蘊法皆從緣",
    "X26n0531_002:0753b07": "生本性自空非同汝宗蘊與空異故經遣云色不",
    "X26n0531_002:0753b08": "異空兼次句經故云等也。",
    "X26n0531_002:0753b09": "[0753b09] 又疑云我小乘中入無餘位身智俱盡亦空無色等",
    "X26n0531_002:0753b10": "與此何別。",
    "X26n0531_002:0753b11": "[0753b11] 又疑下二明無餘位疑釋次二句二初舉疑言無",
    "X26n0531_002:0753b12": "餘者&#x7070;滅身智無苦依餘故曰無餘疑意云我小",
    "X26n0531_002:0753b13": "乘宗入此位時身智俱滅蘊法滅後亦名法空與",
    "X26n0531_002:0753b14": "此大乘法空何別。",
    "X26n0531_002:0753b15": "[0753b15] 釋云汝宗即色非空滅色方空。",
    "X26n0531_002:0753b16": "[0753b16] 釋云下二釋遣二初正顯彼過汝宗之中空須滅",
    "X26n0531_002:0753b17": "色未滅不空。",
    "X26n0531_002:0753b18": "[0753b18] 今則不爾色即是空非色滅空故不同彼。",
    "X26n0531_002:0753b19": "[0753b19] 今則下二以經釋遣大乘不爾蘊體即空不須待",
    "X26n0531_002:0753b20": "滅故經遣云色即是空等。",
    "X26n0531_002:0753b21": "[0753b21] 以二乘疑不出此二故就釋之。",
    "X26n0531_002:0753b22": "[0753b22] 以二下三總結文顯可知。",
    "X26n0531_002:0753b23": "[0753b23] 二兼釋菩薩疑者依寶性論云空亂意菩薩有三種",
    "X26n0531_002:0753b24": "疑。",
    "X26n0531_002:0753c01": "[0753c01] 二中三初引論舉疑人疑空之念惑亂意根名空",
    "X26n0531_002:0753c02": "亂意然此菩薩位在十信毛心未決猶豫多端亦",
    "X26n0531_002:0753c03": "是鈍根利者已信必無此疑。",
    "X26n0531_002:0753c04": "[0753c04] 一疑空異色取色外空。",
    "X26n0531_002:0753c05": "[0753c05] 一疑下二牒疑對經斷三初疑空異色對前二句",
    "X26n0531_002:0753c06": "二初舉疑辭空相&#x8657;通色相質閡名義既別故取",
    "X26n0531_002:0753c07": "色外空也。",
    "X26n0531_002:0753c08": "[0753c08] 今明色不異空以斷彼疑。",
    "X26n0531_002:0753c09": "[0753c09] 今明下二以經斷疏中雖指初句經文意兼次句",
    "X26n0531_002:0753c10": "以義無別故也。",
    "X26n0531_002:0753c11": "[0753c11] 二疑空滅色取斷滅空。",
    "X26n0531_002:0753c12": "[0753c12] 二疑下二疑空滅色對第三句二初舉疑辭滅色",
    "X26n0531_002:0753c13": "等者此疑色不是空滅色方空義若然者與小何",
    "X26n0531_002:0753c14": "別故云取斷滅空也。",
    "X26n0531_002:0753c15": "[0753c15] 今明色即是空非色滅空以斷彼疑。",
    "X26n0531_002:0753c16": "[0753c16] 今明下二以經斷既疑滅色是空故經斷云色即",
    "X26n0531_002:0753c17": "是空不復待滅也。",
    "X26n0531_002:0753c18": "[0753c18] 三疑空是物取空為有。",
    "X26n0531_002:0753c19": "[0753c19] 三疑下三疑空是物對第四句二初舉疑辭此疑",
    "X26n0531_002:0753c20": "色外別有實物是真空體故疏云是物及為有等。",
    "X26n0531_002:0753c21": "[0753c21] 今明空即是色不可以空取空以斷彼疑。",
    "X26n0531_002:0753c22": "[0753c22] 今明下二以經斷色外無物別是於空故經斷云",
    "X26n0531_002:0753c23": "空即是色也不可以空取空者所執之物實體元",
    "X26n0531_002:0753c24": "無即上空字空即無也若以所執元無之物為真",
    "X26n0531_002:0754a01": "空者即是以無取真空也決無此理故云不可等。",
    "X26n0531_002:0754a02": "[0754a02] 三疑既盡真空自顯也。",
    "X26n0531_002:0754a03": "[0754a03] 三疑下三結斷疑利益前記云疑情若除方顯法",
    "X26n0531_002:0754a04": "體者意在於此。",
    "X26n0531_002:0754a05": "[0754a05] 三便顯正義者但色空相望有其三義。",
    "X26n0531_002:0754a06": "[0754a06] 三中二初泛以三義通釋色空二初牒章總示顯",
    "X26n0531_002:0754a07": "正義者疏有四科前二斷疑後一約行正釋經文",
    "X26n0531_002:0754a08": "色空無閡自在之義唯是此段故云顯正義也言",
    "X26n0531_002:0754a09": "但色空等者但即泛指之辭也意云但是色空互",
    "X26n0531_002:0754a10": "相影望法爾有此相違等三義由此三義為下別",
    "X26n0531_002:0754a11": "釋經文廢己成他等四義之張本也下記自配。",
    "X26n0531_002:0754a12": "[0754a12] 一相違義下文云空中無色等以空害色故準此應",
    "X26n0531_002:0754a13": "云色中無空以色違空故若以互存必互亡故。",
    "X26n0531_002:0754a14": "[0754a14] 一相下二正明三義三一中下文空中無色等者",
    "X26n0531_002:0754a15": "以經證成空色相違義也由下經云是故空中無",
    "X26n0531_002:0754a16": "色聲香等此文正是空違色義以空害色者既云",
    "X26n0531_002:0754a17": "空中無色是知空能害色令色相隱如冰成水水",
    "X26n0531_002:0754a18": "害冰相也準此等者空既害色色亦害空經雖無",
    "X26n0531_002:0754a19": "文意乃含有若以等者空現色亡色在空隱故云",
    "X26n0531_002:0754a20": "互存等以互存亡故成相違也。",
    "X26n0531_002:0754a21": "[0754a21] 二不相閡義謂以色是幻色必不閡空以空是真空",
    "X26n0531_002:0754a22": "必不妨色。",
    "X26n0531_002:0754a23": "[0754a23] 二中二初順明色既如幻全體是空故不閡空空",
    "X26n0531_002:0754a24": "既是真空非異幻色故不閡色。",
    "X26n0531_002:0754b01": "[0754b01] 若閡於色即是斷空非真空故若閡於空即是實色",
    "X26n0531_002:0754b02": "非幻色故。",
    "X26n0531_002:0754b03": "[0754b03] 若閡下二反顯空若閡色是滅色空故云斷空色",
    "X26n0531_002:0754b04": "若閡空是實有色故云實色反顯上文是幻色真",
    "X26n0531_002:0754b05": "空故不相閡也。",
    "X26n0531_002:0754b06": "[0754b06] 三明相作義謂若此幻色舉體非空不成幻色是故",
    "X26n0531_002:0754b07": "由色即空方得有色。",
    "X26n0531_002:0754b08": "[0754b08] 三中二初廣明色作空二初反順以明謂若下先",
    "X26n0531_002:0754b09": "反明色不作空也色若不空即知此色不名幻色",
    "X26n0531_002:0754b10": "是故下順明色能作空也以色如幻全是真空色",
    "X26n0531_002:0754b11": "既本空方名幻色。",
    "X26n0531_002:0754b12": "[0754b12] 故大品云若諸法不空即無道無果等中論云以有",
    "X26n0531_002:0754b13": "空義故一切法得成故。",
    "X26n0531_002:0754b14": "[0754b14] 故大下二引證上義先引經證上反明色不作空",
    "X26n0531_002:0754b15": "次引論證上順明色能作空文皆可見。",
    "X26n0531_002:0754b16": "[0754b16] 真空亦爾準上應知。",
    "X26n0531_002:0754b17": "[0754b17] 真空下二略例空作色意謂空能作色亦同上文",
    "X26n0531_002:0754b18": "色能作空故云準上以真空隨緣能作色故。",
    "X26n0531_002:0754b19": "[0754b19] 是故真空通有四義。",
    "X26n0531_002:0754b20": "[0754b20] 是故下二成今四義別釋經文二初別明四義二",
    "X26n0531_002:0754b21": "初牒前起後言是故者牒前也故者是所以義意",
    "X26n0531_002:0754b22": "謂是前泛明相違等三種之義廣顯色空無閡自",
    "X26n0531_002:0754b23": "在所以成今空色色空互相影望成廢等兩重四",
    "X26n0531_002:0754b24": "義也由前相違成今初二次不相閡成今第三後",
    "X26n0531_002:0754c01": "相作義成今第四既互相作必互相亡對文可見",
    "X26n0531_002:0754c02": "真空通有四義者此且以空望色以成四義別釋",
    "X26n0531_002:0754c03": "經文。",
    "X26n0531_002:0754c04": "[0754c04] 一廢己成他義以空即色故即色現空隱也。",
    "X26n0531_002:0754c05": "[0754c05] 一廢下二以義釋經二初以空望色俱明四義四",
    "X26n0531_002:0754c06": "一中真空為己幻色為他下三準此以空下指第",
    "X26n0531_002:0754c07": "四句經即色下正釋此句是廢己成他義既云空",
    "X26n0531_002:0754c08": "即是色顯是廢己真空成他幻色故云即色現等。",
    "X26n0531_002:0754c09": "[0754c09] 二泯他顯己義以色是空故即色盡空顯也。",
    "X26n0531_002:0754c10": "[0754c10] 二中以色下指第三句經即色下正釋此句是泯",
    "X26n0531_002:0754c11": "他顯己義既云色即是空顯是泯他幻色顯己真",
    "X26n0531_002:0754c12": "空故云即色盡等。",
    "X26n0531_002:0754c13": "[0754c13] 三自佗俱存義以隱顯無二是真空故謂色不異空",
    "X26n0531_002:0754c14": "為幻色色存也空不異色名真空空顯也以互不相",
    "X26n0531_002:0754c15": "閡二俱存也。",
    "X26n0531_002:0754c16": "[0754c16] 三中以隱顯等者由茲空色存沒同時故云無二",
    "X26n0531_002:0754c17": "以無二故方曰真空謂不下指初二句經正是自",
    "X26n0531_002:0754c18": "他俱存義也初至色存指第一句經是色存義次",
    "X26n0531_002:0754c19": "不異至空顯指次句經是空存義顯亦存也以互",
    "X26n0531_002:0754c20": "下明色空俱存所以準向可見。",
    "X26n0531_002:0754c21": "[0754c21] 四自他俱泯義以舉體相即全奪兩亡絕二邊故。",
    "X26n0531_002:0754c22": "[0754c22] 四中舉體相即者還指第三第四句經亦是自他",
    "X26n0531_002:0754c23": "俱泯義既云色即是空是空奪色也空即是色是",
    "X26n0531_002:0754c24": "色奪空也既互相奪二相不存故曰兩亡色空即",
    "X26n0531_002:0755a01": "是空有二邊亡故曰絕亡絕皆泯義也然上四義",
    "X26n0531_002:0755a02": "別釋經者意令易解若其法體常自一心非自非",
    "X26n0531_002:0755a03": "他誰分隱顯講聽之士宜委思之下文通結圓融",
    "X26n0531_002:0755a04": "意在茲矣又上四義即是四門一即有門二即空",
    "X26n0531_002:0755a05": "門俱存兩亦俱泯雙非對上可見若依此解能通",
    "X26n0531_002:0755a06": "實相故約此四以消經文。",
    "X26n0531_002:0755a07": "[0755a07] 色望於空亦有四義一隱自顯他二隱他顯自三俱",
    "X26n0531_002:0755a08": "存四俱泯&#x7ADD;準前思之。",
    "X26n0531_002:0755a09": "[0755a09] 色望下二以色望空列名指同準前思之者但前",
    "X26n0531_002:0755a10": "以空望色今以色望空前已是空他是色今已是",
    "X26n0531_002:0755a11": "色他是空以此為異隱顯等四與上成廢四義大",
    "X26n0531_002:0755a12": "同也然以經文對此四者第三第四二句如次對",
    "X26n0531_002:0755a13": "初二義俱存俱泯經同上配又此四義對四門者",
    "X26n0531_002:0755a14": "初即空門次即有門兩亦雙非配亦同前。",
    "X26n0531_002:0755a15": "[0755a15] 是則幻色存亡無閡真空隱顯自在合為一味圓通",
    "X26n0531_002:0755a16": "無寄是其法也。",
    "X26n0531_002:0755a17": "[0755a17] 則是下三總結圓融幻色存亡者初四義中一三",
    "X26n0531_002:0755a18": "是存二四是亡真空隱顯者一四是隱二三是顯",
    "X26n0531_002:0755a19": "次四義中對文小異意亦大同是知色空隱顯存",
    "X26n0531_002:0755a20": "亡圓回無閡唯一實相何寄托之有哉故云一味",
    "X26n0531_002:0755a21": "圓通等色蘊既爾餘四亦然故經云受想行色亦",
    "X26n0531_002:0755a22": "復如是。",
    "X26n0531_002:0755a23": "[0755a23] 四就觀行釋者有三。",
    "X26n0531_002:0755a24": "[0755a24] 四中二初總標。",
    "X26n0531_002:0755b01": "[0755b01] 一觀色即空以成止行觀空即色以成觀行空色無",
    "X26n0531_002:0755b02": "二一念頓現即止觀俱行方為究竟也。",
    "X26n0531_002:0755b03": "[0755b03] 二別釋三一觀下初約止觀釋觀色下指第三句",
    "X26n0531_002:0755b04": "經是依真如門修止義也觀色無性即真如空故",
    "X26n0531_002:0755b05": "經云色即是空真如無相向即心絕故疏云成止",
    "X26n0531_002:0755b06": "行也觀空下指第四句經是依生滅門修觀義也",
    "X26n0531_002:0755b07": "觀真如空隨緣成色故經云空即是色微細照了",
    "X26n0531_002:0755b08": "性相分明故疏云成觀行也空色下指初二句經",
    "X26n0531_002:0755b09": "是止觀同時義也言無二者即經云不異也以即",
    "X26n0531_002:0755b10": "觀修止知色元空故經云色不異空即止修觀了",
    "X26n0531_002:0755b11": "空即色故經云空不異色色空無二止觀雙修非",
    "X26n0531_002:0755b12": "後非前方成正行故云一念頓現乃至云方為究",
    "X26n0531_002:0755b13": "竟也委明此三如起信論。",
    "X26n0531_002:0755b14": "[0755b14] 二見色即空成大智而不住生死見空即色成大悲",
    "X26n0531_002:0755b15": "而不住涅槃以色空境不二悲智念不殊成無住處",
    "X26n0531_002:0755b16": "行。",
    "X26n0531_002:0755b17": "[0755b17] 二見下二約悲智釋見色下釋第三句經也愚執",
    "X26n0531_002:0755b18": "色有是生死根智了色空是菩提本既了色空故",
    "X26n0531_002:0755b19": "成大智由成智故不同凡愚常居生死也見空下",
    "X26n0531_002:0755b20": "釋第四句經也若永住空與小何別今了真空隨",
    "X26n0531_002:0755b21": "緣現色故須四攝以順物機救彼有情令超苦趣",
    "X26n0531_002:0755b22": "既能拔苦故成大悲由成悲故不同彼小永住涅",
    "X26n0531_002:0755b23": "槃也以色下釋初二句經也由悲即智故不住生",
    "X26n0531_002:0755b24": "死智即悲故不住涅槃悲智雙修色空無閡俱亡",
    "X26n0531_002:0755c01": "生涅故云無住處行。",
    "X26n0531_002:0755c02": "[0755c02] 三智者大師依瓔珞經立一心三觀義。",
    "X26n0531_002:0755c03": "[0755c03] 三智下三約他義釋二初舉別標圓此師依瓔珞",
    "X26n0531_002:0755c04": "經立次第三觀依大釋論立一心三觀今舉次第",
    "X26n0531_002:0755c05": "而標一心者以一心三觀三一互融難陳行相故",
    "X26n0531_002:0755c06": "用瓔珞次第三觀以顯一心圓融之義彼宗亦云",
    "X26n0531_002:0755c07": "以次第顯不次第今文亦爾不須多惑。",
    "X26n0531_002:0755c08": "[0755c08] 一從假入空觀謂色即空故二從空入假觀謂空即",
    "X26n0531_002:0755c09": "色故三空假平等觀謂色不異空空不異色色空無",
    "X26n0531_002:0755c10": "異故。",
    "X26n0531_002:0755c11": "[0755c11] 一從下二以別顯圓彼文假即俗諦即今經色字",
    "X26n0531_002:0755c12": "空即真諦即今經空字今第三句經既云色即是",
    "X26n0531_002:0755c13": "空即同彼云從假入空觀也以第四句經對彼第",
    "X26n0531_002:0755c14": "二從空入假觀以初二句經對彼第三平等觀經",
    "X26n0531_002:0755c15": "云不異即彼平等義故疏云色空無異無不也對",
    "X26n0531_002:0755c16": "經可解然此三觀一念圓修既不縱橫亦非前後",
    "X26n0531_002:0755c17": "請修觀者宜善彼意。",
    "X26n0531_002:0755c18": "[0755c18] 【經】舍利子是諸法空相。",
    "X26n0531_002:0755c19": "[0755c19] 第二顯法體於中有二先總後別今初也言是諸法",
    "X26n0531_002:0755c20": "空相者謂蘊等非一故云諸法顯此空狀故云空相。",
    "X26n0531_002:0755c21": "[0755c21] 總顯經疏二初釋經謂蘊等者蘊即五蘊等下處",
    "X26n0531_002:0755c22": "界及餘三門故云非一顯此下釋經相字相即相",
    "X26n0531_002:0755c23": "狀故云空狀。",
    "X26n0531_002:0755c24": "[0755c24] 中邊論云無二有此無是二名空相言無二者無能",
    "X26n0531_002:0756a01": "取所取有有此無者有能取所取無是二不二名為",
    "X26n0531_002:0756a02": "空相。",
    "X26n0531_002:0756a03": "[0756a03] 中邊下二引證初二句引論標文言無下至所取",
    "X26n0531_002:0756a04": "無是標釋初句也初標上二字無能下釋也謂無",
    "X26n0531_002:0756a05": "有能所之有故云無能取所取有也有此下牒次",
    "X26n0531_002:0756a06": "三字有能下釋也謂有無能所之無故云有能取",
    "X26n0531_002:0756a07": "所取無也是二下牒釋次句也是二者是前能所",
    "X26n0531_002:0756a08": "之二也不二者能所既寂唯一真空也能所即心",
    "X26n0531_002:0756a09": "境心境既亡真空理顯故向云有能取所取無無",
    "X26n0531_002:0756a10": "即空也故總結云名為空相。",
    "X26n0531_002:0756a11": "[0756a11] 【經】不生不滅不垢不淨不增不減。",
    "X26n0531_002:0756a12": "[0756a12] 二別顯中有三對六不然有三釋。",
    "X26n0531_002:0756a13": "[0756a13] 二別顯經生滅等三對皆由相待而立其名真空",
    "X26n0531_002:0756a14": "絕待故云不生不滅等疏二初總指。",
    "X26n0531_002:0756a15": "[0756a15] 一就位釋二就法釋三就觀行釋初就位釋者一不",
    "X26n0531_002:0756a16": "生不滅者在道前凡位謂諸凡夫死此生彼流轉長",
    "X26n0531_002:0756a17": "劫是生滅位真空離此故云不生不滅也。",
    "X26n0531_002:0756a18": "[0756a18] 一就下二別釋三一中二初正對三位三初生滅",
    "X26n0531_002:0756a19": "對凡夫道前凡位者三賢十信是內外凡亦兼異",
    "X26n0531_002:0756a20": "生通名凡位俱在初地證真道前故云道前謂諸",
    "X26n0531_002:0756a21": "下順顯凡位正屬生滅真空離此者反顯真空性",
    "X26n0531_002:0756a22": "非生滅也故云下結意歸經下二準此。",
    "X26n0531_002:0756a23": "[0756a23] 二不垢不淨者在道中菩薩等位謂諸菩薩障染未",
    "X26n0531_002:0756a24": "盡淨行已修名垢淨位真空離此故云不垢不淨也。",
    "X26n0531_002:0756b01": "[0756b01] 二垢淨對菩薩道中者十地位在凡夫位後極聖",
    "X26n0531_002:0756b02": "位前故曰道中謂諸下順顯此位正屬垢淨分破",
    "X26n0531_002:0756b03": "所知故云未盡稱真起行故云已修真空下反顯",
    "X26n0531_002:0756b04": "結意皆同前解。",
    "X26n0531_002:0756b05": "[0756b05] 三不增不減者在道後佛果位中生死惑障昔未盡",
    "X26n0531_002:0756b06": "而今盡是減也修生萬德昔未圓而今圓是增也真",
    "X26n0531_002:0756b07": "空離此故云不增不減。",
    "X26n0531_002:0756b08": "[0756b08] 三增減對果佛道後者十地菩薩皆證真道佛位",
    "X26n0531_002:0756b09": "最極故名道後生死下順明此位正屬增減生死",
    "X26n0531_002:0756b10": "是報惑即煩惱亦兼業也三障永除故云今盡因",
    "X26n0531_002:0756b11": "行既滿果德具彰故云修生等真空下亦準上知。",
    "X26n0531_002:0756b12": "[0756b12] 又佛性論中立三種佛性一道前名自性住佛性二",
    "X26n0531_002:0756b13": "道中名引出佛性三道後名至得果佛性佛性唯一",
    "X26n0531_002:0756b14": "就位分三今真空無異亦就位分異。",
    "X26n0531_002:0756b15": "[0756b15] 又佛下二引論證成二初引佛性論彼論佛性即",
    "X26n0531_002:0756b16": "今經真空故得引證自性住者在纏真如體不失",
    "X26n0531_002:0756b17": "故既云道前即前凡位也引出者無漏智引分顯",
    "X26n0531_002:0756b18": "真空故既云道中即前十地也至德果者從因到",
    "X26n0531_002:0756b19": "果此性圓彰故既云道後即前佛位也佛性下位",
    "X26n0531_002:0756b20": "自分三真元無別彼論既爾今經亦然故云今真",
    "X26n0531_002:0756b21": "空等。",
    "X26n0531_002:0756b22": "[0756b22] 又法界無差別論中初名染位次名染淨位後名純",
    "X26n0531_002:0756b23": "淨位皆同此也。",
    "X26n0531_002:0756b24": "[0756b24] 又法下二引法界論惑障全在名染位同前凡夫",
    "X26n0531_002:0756c01": "分破分證名染淨位同前十地障盡德圓名純淨",
    "X26n0531_002:0756c02": "位同前果佛此文亦爾顯人自有差理乃不殊故",
    "X26n0531_002:0756c03": "云皆同也。",
    "X26n0531_002:0756c04": "[0756c04] 二就法釋者謂此真空雖即色等然色從緣起真空",
    "X26n0531_002:0756c05": "不生色從緣謝真空不滅又隨流不染出障非淨又",
    "X26n0531_002:0756c06": "障盡非減德滿不增。",
    "X26n0531_002:0756c07": "[0756c07] 二中二初正釋六不就法者對前約人故今是法",
    "X26n0531_002:0756c08": "也謂此真空等者意顯真空隨緣成色故前文云",
    "X26n0531_002:0756c09": "空即是色也然色下謂緣會故色生緣離故色滅",
    "X26n0531_002:0756c10": "起謝即生滅也真空非爾故經云不生不滅又隨",
    "X26n0531_002:0756c11": "下謂迷故順無明名染染即垢也悟故超惑障名",
    "X26n0531_002:0756c12": "淨真空非爾故經云不垢不淨又障下謂證果時",
    "X26n0531_002:0756c13": "二障永除名減三德圓顯名增真空非爾故經云",
    "X26n0531_002:0756c14": "不增不減。",
    "X26n0531_002:0756c15": "[0756c15] 此生滅等是有為法相翻此以顯真空之相故云空",
    "X26n0531_002:0756c16": "相也。",
    "X26n0531_002:0756c17": "[0756c17] 此生下二結顯真空是有為法相者如向所說生",
    "X26n0531_002:0756c18": "滅約色垢淨約迷悟增減唯約悟色及迷悟皆有",
    "X26n0531_002:0756c19": "為作故曰有為翻此者翻猶轉也謂若了色及迷",
    "X26n0531_002:0756c20": "悟等皆從因緣相待而立本無自性者斯則轉此",
    "X26n0531_002:0756c21": "諸法唯是真空故云翻此以顯真空也楞嚴云若",
    "X26n0531_002:0756c22": "能轉物即同如來故前下證成上義以前文云是",
    "X26n0531_002:0756c23": "諸法空相故。"
}