{
    "T21n1396_001:0913a02": "No. 1396",
    "T21n1396_001:0913a03": "佛說拔除罪障&#x546A;王經一卷",
    "T21n1396_001:0913a05": "唐三藏法師義淨奉 制譯",
    "T21n1396_001:0913a06": "[0913a06] 如是我聞。一時薄伽梵。在淨居天上。為諸大",
    "T21n1396_001:0913a07": "眾說微妙法。是時曼殊室利菩薩摩訶薩於",
    "T21n1396_001:0913a08": "大眾中。即從座起偏露右肩。右膝著地合掌",
    "T21n1396_001:0913a09": "向佛。瞻仰尊容目未曾捨。白佛言世尊。此大",
    "T21n1396_001:0913a10": "法門甚深微妙實為希有。然於當來五濁世",
    "T21n1396_001:0913a11": "時。惡業眾生具貪恚癡。欺誑不信樂行非法。",
    "T21n1396_001:0913a12": "不修戒品專行諂偽。彼於&#x546A;法所有威力神",
    "T21n1396_001:0913a13": "通變現。於諸國土隨其方處。求者獲益功德",
    "T21n1396_001:0913a14": "成就。念誦儀軌祭祠法式。皆不信受亦不依",
    "T21n1396_001:0913a15": "行。謂非佛說而為謗毀惡障纏心。即便命過",
    "T21n1396_001:0913a16": "墮大地獄。受極苦惱無有出期。世尊此等眾",
    "T21n1396_001:0913a17": "生既遭大苦云何救護。唯願慈悲拔濟令出。",
    "T21n1396_001:0913a18": "爾時釋迦牟尼如來。即便舒手摩曼殊室利",
    "T21n1396_001:0913a19": "法王子頂。告言善哉曼殊室利。為欲利益一",
    "T21n1396_001:0913a20": "切有情。能問如來如是義利。汝當諦聽極善",
    "T21n1396_001:0913a21": "作意。我今為汝說此&#x546A;法。安樂人天利益一",
    "T21n1396_001:0913a22": "切。於諸&#x546A;法最為殊勝。祕密甚深順菩提道",
    "T21n1396_001:0913a23": "依真法界獲大功德。於臨終時必能憶此大",
    "T21n1396_001:0913a24": "力&#x546A;王。正念現前當生善處。即說&#x546A;曰。",
    "T21n1396_001:0913a25": "[0913a25] 南麼薩婆怛他揭羝驃 阿羅喝驃 唵拘",
    "T21n1396_001:0913a26": "摩囉乎嚧比那 毘輸和 三婆婆阿揭車阿",
    "T21n1396_001:0913a27": "揭車 洛呼洛呼 勃纜勃攬 唅唅 氏那",
    "T21n1396_001:0913a28": "市(市一反)曼殊室利也 蘇室哩也 多賴也漫",
    "T21n1396_001:0913a29": "(引聲)薩婆毒溪驃癹癹 苫麼也苫麼也 阿",
    "T21n1396_001:0913b01": "弭都嗢婆菩嗢婆婆 波跛謎那勢也 莎訶",
    "T21n1396_001:0913b02": "[0913b02] 曼殊室利。此即是汝最勝根本&#x546A;藏心王神",
    "T21n1396_001:0913b03": "&#x546A;。能除一切苦惱厄難。諸惡罪障悉皆銷滅。",
    "T21n1396_001:0913b04": "長壽無疾富樂無窮。言詞聰辯眾人愛敬。亦",
    "T21n1396_001:0913b05": "能通利一切&#x546A;王。時釋迦牟尼如來說是語",
    "T21n1396_001:0913b06": "時。諸佛剎土及此大地山河江海。盡有情界",
    "T21n1396_001:0913b07": "六種震動。一切惡趣餓鬼傍生。琰魔王界地",
    "T21n1396_001:0913b08": "獄有情。苦惱停息皆得安樂。佛復告曼殊室",
    "T21n1396_001:0913b09": "利。若天若人若男若女。在家出家諸有情類。",
    "T21n1396_001:0913b10": "若能至心受持此&#x546A;王者。不被惡人之所欺",
    "T21n1396_001:0913b11": "謗魔不得便。怨不能害毒不能傷。一切障礙",
    "T21n1396_001:0913b12": "毘那夜迦皆自退散。其受持者應起此心。諸",
    "T21n1396_001:0913b13": "佛世尊難思議法。唯佛與佛乃能證知。我今",
    "T21n1396_001:0913b14": "豈敢輒生誹謗。",
    "T21n1396_001:0913b15": "[0913b15] 爾時世尊說此法已。彼諸大眾并淨居天。及",
    "T21n1396_001:0913b16": "餘諸天無量百千俱胝。天龍藥叉健達婆阿",
    "T21n1396_001:0913b17": "蘇羅等。禁&#x546A;成就諸大仙人。及曼殊室利法",
    "T21n1396_001:0913b18": "王子。觀自在菩薩慈氏菩薩。大勢至菩薩執",
    "T21n1396_001:0913b19": "金剛菩薩。如是等諸大菩薩。及阿僧祇世界",
    "T21n1396_001:0913b20": "諸佛剎土。一切如來并諸菩薩當共證知。此",
    "T21n1396_001:0913b21": "大&#x546A;王是不思議法。是大神&#x546A;是大明&#x546A;。是",
    "T21n1396_001:0913b22": "無上&#x546A;是無等等&#x546A;。能除罪苦障真實不虛。",
    "T21n1396_001:0913b23": "爾時諸天大眾聞說&#x546A;王。皆大歡喜頂戴奉",
    "T21n1396_001:0913b24": "持。"
}