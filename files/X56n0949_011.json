{
    "X56n0949_011:0881b19": "閑居編第十一",
    "X56n0949_011:0881b21": "宋孤山沙門 智圓 著",
    "X56n0949_011:0881b22": "黃帝陰符經題辭",
    "X56n0949_011:0881b23": "[0881b23] 黃帝陰符經題辭者所以題號其書之本末指義文",
    "X56n0949_011:0881b24": "辭之表也原夫陰符其三皇之書歟孔安國曰伏羲",
    "X56n0949_011:0881c01": "神農黃帝之書謂之三墳言大道也則陰符非其類",
    "X56n0949_011:0881c02": "邪其為書也廣大悉備有皇道焉帝道焉王道焉霸",
    "X56n0949_011:0881c03": "道焉請試陳之夫皇也者心既無為而跡亦無為以",
    "X56n0949_011:0881c04": "道化於民者也帝也者心亦無為而跡涉有為以德",
    "X56n0949_011:0881c05": "教於民者也王也者守仁與義而以刑政防之者也",
    "X56n0949_011:0881c06": "&#x8987;也者專威刑以脅之以仁義五常而為權者也齊",
    "X56n0949_011:0881c07": "桓與曹沫所亡地晉文伐原示之信此非為權耶孟",
    "X56n0949_011:0881c08": "子曰三皇天者也五帝體者也三王往者也五&#x8987;假",
    "X56n0949_011:0881c09": "者也鈞命決曰三皇步五帝趨三王馳五&#x8987;騖噫道",
    "X56n0949_011:0881c10": "之寬猛視之徐疾可知也抑四道者聖人之一體也",
    "X56n0949_011:0881c11": "由代有淳醨識有高下所以優劣形焉斯文之首章",
    "X56n0949_011:0881c12": "言三皇五帝之道德也次章言王者之仁義也卒章",
    "X56n0949_011:0881c13": "言&#x8987;者之威刑也是故首章始言觀道終云謂之聖",
    "X56n0949_011:0881c14": "人次章言三盜終云得之固窮卒章始言用師終云",
    "X56n0949_011:0881c15": "我以時物文理哲觀三章之始終則皇王帝&#x8987;之道",
    "X56n0949_011:0881c16": "坦然明白矣或曰此書在三五之世無為而治者何",
    "X56n0949_011:0881c17": "言王與&#x8987;耶對曰庖羲氏沒神農氏作&#x65B5;木為耜揉",
    "X56n0949_011:0881c18": "木為耒耒耜之利以教天下又曰黃帝堯舜垂衣裳",
    "X56n0949_011:0881c19": "而天下治是有富國安人之道也史記曰黃帝生而",
    "X56n0949_011:0881c20": "神靈弱而能言代神農氏諸侯有不從者而征之書",
    "X56n0949_011:0881c21": "明虞舜黜四罪而天下咸服是有強兵戰勝威刑之",
    "X56n0949_011:0881c22": "事也但三五之世暫假之以寧民乃反常之權耳非",
    "X56n0949_011:0881c23": "為常行之道也洎道德下衰則三王專仁義以富國",
    "X56n0949_011:0881c24": "五&#x8987;用強兵以脅物各為常行之道所以不能復其",
    "X56n0949_011:0882a01": "淳朴也觀陰符之言道也與易頗同何哉此云天有",
    "X56n0949_011:0882a02": "五誡見之者昌易曰聖人設卦觀象又曰君子居則",
    "X56n0949_011:0882a03": "觀其象而玩其辭動則觀其變而玩其占是以自天",
    "X56n0949_011:0882a04": "祐之吉無不利且五誡五行也八卦亦五行也震木",
    "X56n0949_011:0882a05": "也離火也兌金也坎水也巽亦木乾亦金艮土也陰",
    "X56n0949_011:0882a06": "符率五行之性而立五常之道易準四德之義而立",
    "X56n0949_011:0882a07": "五常之道故夫子文言曰元者善之長也享者嘉之",
    "X56n0949_011:0882a08": "會也利者義之和也貞者事之幹也君子體仁足以",
    "X56n0949_011:0882a09": "長仁嘉會足以合禮利物足以和義貞固足以幹事",
    "X56n0949_011:0882a10": "君子行此四德者故曰乾元享利貞說者謂四德非",
    "X56n0949_011:0882a11": "智不行猶土&#x5FA7;於四象也故弗言之耳噫易者伏羲",
    "X56n0949_011:0882a12": "之書陰符者黃帝之書斯三皇之二也是故其道不",
    "X56n0949_011:0882a13": "得不同焉其辭不得不異焉往之說者既昧其正道",
    "X56n0949_011:0882a14": "而糅以異端所以陰符之道未光大於時矣故吾於",
    "X56n0949_011:0882a15": "是有述焉或曰首章云觀天之道而主於仁義五常",
    "X56n0949_011:0882a16": "者乃王道耳何謂三五之道乎對曰皇焉帝焉王焉",
    "X56n0949_011:0882a17": "&#x8987;焉要其所歸實不踰於仁義五常但履之有大小",
    "X56n0949_011:0882a18": "耳三皇者行無仁之仁布無義之義內則功成而不",
    "X56n0949_011:0882a19": "宰外則無跡而可尋斯得仁義之上者故命之曰道",
    "X56n0949_011:0882a20": "焉五帝者內雖忘功外猶有跡以德教於民斯得仁",
    "X56n0949_011:0882a21": "義之次者故命之曰德焉三王者內守不忘外功稍",
    "X56n0949_011:0882a22": "著以兼愛而&#x6D96;物以裁非而正民斯得仁義之又其",
    "X56n0949_011:0882a23": "次者故直命之曰仁義焉洎乎五&#x8987;假借仁義以統",
    "X56n0949_011:0882a24": "諸侯道斯為下矣素書曰道德仁義禮五者一體道",
    "X56n0949_011:0882b01": "者人之所蹈使萬物各不失於所由德者人之所得",
    "X56n0949_011:0882b02": "使人各得其所欲世人之瞽說或大道德而小仁義",
    "X56n0949_011:0882b03": "豈知仁義道德同出而異名乎是仁義有大小也老",
    "X56n0949_011:0882b04": "子云失道而後德失德而後仁失仁而後義失義而",
    "X56n0949_011:0882b05": "後禮此皇衰而帝帝衰而王王衰而&#x8987;&#x8987;衰而亂也",
    "X56n0949_011:0882b06": "素書序曰為皇先乎道為帝成乎德王者守其仁&#x8987;",
    "X56n0949_011:0882b07": "者守其義(此以注合為義未可以齊三王之義)亂者失其禮以此觀之",
    "X56n0949_011:0882b08": "則陰符乃仁義之大者非三皇之道耶孔子刪詩書",
    "X56n0949_011:0882b09": "撮其機要斷自唐虞已下以二帝禪讓首之足以垂",
    "X56n0949_011:0882b10": "世立教為百世常行之道故使斯文而在芟夷之例",
    "X56n0949_011:0882b11": "不預乎書也黃帝者何黃土色也登假之後配為土",
    "X56n0949_011:0882b12": "帝故班固云黃者中和之色自然之性萬世不易黃",
    "X56n0949_011:0882b13": "帝始作制度得其中和故稱黃也易緯曰帝者天號",
    "X56n0949_011:0882b14": "也德配天地不私公伍稱之曰帝姓公孫氏名軒轅",
    "X56n0949_011:0882b15": "受國於有熊氏居軒轅之丘因以為名(出帝王世紀)在位",
    "X56n0949_011:0882b16": "百年而崩年一百一十歲或言壽三百歲故宰我以",
    "X56n0949_011:0882b17": "問孔子曰人賴其利百年而崩人畏其神百年而亡",
    "X56n0949_011:0882b18": "人用其教百年而移故曰三百年其書名陰符者陰",
    "X56n0949_011:0882b19": "暗也符合也此三百言使夫人君用心暗合天道也",
    "X56n0949_011:0882b20": "吾之注皆以儒道明之所以異於昔人也不敢以當",
    "X56n0949_011:0882b21": "達者直欲不出戶庭傳之子孫而已。",
    "X56n0949_011:0882b22": "病課集序",
    "X56n0949_011:0882b23": "[0882b23] 序曰吾以今年夏末炎氣火熾故疾因作而倍百於",
    "X56n0949_011:0882b24": "常發焉伏枕草堂中者凡四旬餘及其痊也裁能扶",
    "X56n0949_011:0882c01": "杖徐步而已然於瞑眩荒忽之中亦不能默默往往",
    "X56n0949_011:0882c02": "成一篇一詠以自寬若甚困頓則枕肱而口占使來",
    "X56n0949_011:0882c03": "學而筆之或疾少間則隱几而起坐自操觚而書之",
    "X56n0949_011:0882c04": "無乃樂在其中矣既成草&#x85C1;皆投竹篋內一日取而",
    "X56n0949_011:0882c05": "閱焉得古詩及唐律五七言兩韻至五十四韻合七",
    "X56n0949_011:0882c06": "十首分為三卷題曰病課集其猶儒家流修仕進之",
    "X56n0949_011:0882c07": "道退而肄業謂之過夏執業以出謂之夏課吾以病",
    "X56n0949_011:0882c08": "中所得病差而寫出謂之病課不亦宜邪且欲後之",
    "X56n0949_011:0882c09": "人知吾以貧病寂寥而自勝者歟然而辭語鄙野旨",
    "X56n0949_011:0882c10": "趣漫浪或宗乎周孔或涉乎老莊或歸乎釋氏於其",
    "X56n0949_011:0882c11": "道不能純矣苟君子以多愛見駮雜為譏者吾安敢",
    "X56n0949_011:0882c12": "逃其責乎然若由多愛以至于無駮雜則亦俟知者",
    "X56n0949_011:0882c13": "知之耳噫嘻罪我其病課乎知我其病課乎是時聖",
    "X56n0949_011:0882c14": "宋天禧四年庚申八月二十六日病夫智圓無外序。"
}