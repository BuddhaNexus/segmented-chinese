{
    "T51n2076_002:0210c02": "景德傳燈錄卷第二",
    "T51n2076_002:0210c04": "天竺三十五祖(內一十三祖見錄內二十二祖旁出無錄)",
    "T51n2076_002:0210c05": "第十五祖迦那提婆第十六祖羅&#x777A;羅多",
    "T51n2076_002:0210c06": "第十七祖僧伽難提第十八祖伽邪舍多",
    "T51n2076_002:0210c07": "第十九祖鳩摩羅多第二十祖闍夜多",
    "T51n2076_002:0210c08": "第二十一祖婆修盤頭",
    "T51n2076_002:0210c09": "第二十二祖摩拏羅第二十三祖鶴勒那",
    "T51n2076_002:0210c10": "第二十四祖師子尊者",
    "T51n2076_002:0210c11": "達磨達(師子尊者旁出)因陀羅(達磨達旁出二祖)",
    "T51n2076_002:0210c12": "瞿羅忌利婆達磨尸利帝(因陀羅旁出四祖)",
    "T51n2076_002:0210c13": "那伽難提破樓求多羅",
    "T51n2076_002:0210c14": "波羅婆提波羅跋摩(瞿羅忌利婆旁出二祖)",
    "T51n2076_002:0210c15": "僧伽羅叉摩帝&#x96B7;披羅(達磨尸利帝旁出二祖)",
    "T51n2076_002:0210c16": "訶利跋茂和修盤頭(破樓求多羅旁出三祖)",
    "T51n2076_002:0210c17": "達摩訶帝旃陀羅多",
    "T51n2076_002:0210c18": "勒那多羅(婆羅跋摩旁出三祖)盤頭多羅",
    "T51n2076_002:0210c19": "婆羅婆多毘舍也多羅(僧伽羅叉旁出五祖)",
    "T51n2076_002:0210c20": "毘樓羅多摩毘栗芻多羅",
    "T51n2076_002:0210c21": "優波羶馱婆難提多(已上二十二祖無語句不錄)",
    "T51n2076_002:0210c22": "第二十五祖婆舍斯多",
    "T51n2076_002:0210c23": "第二十六祖不如蜜多",
    "T51n2076_002:0210c24": "第二十七祖般若多羅",
    "T51n2076_002:0210c25": "天竺三十五祖(一十三祖見錄)",
    "T51n2076_002:0210c26": "第十五祖迦那提婆",
    "T51n2076_002:0210c27": "第十六祖羅&#x777A;羅多",
    "T51n2076_002:0210c28": "第十七祖僧伽難提",
    "T51n2076_002:0210c29": "第十八祖伽耶舍多",
    "T51n2076_002:0211a01": "第十九祖鳩摩羅多",
    "T51n2076_002:0211a02": "第二十祖闍夜多",
    "T51n2076_002:0211a03": "第二十一祖婆修盤頭",
    "T51n2076_002:0211a04": "第二十二祖摩拏羅",
    "T51n2076_002:0211a05": "第二十三祖鶴勒那",
    "T51n2076_002:0211a06": "第二十四祖師子尊者",
    "T51n2076_002:0211a07": "第二十五祖婆舍斯多",
    "T51n2076_002:0211a08": "第二十六祖不如密多",
    "T51n2076_002:0211a09": "第二十七祖般若多羅",
    "T51n2076_002:0211a10": "師子尊者旁出達磨達達磨達出二祖",
    "T51n2076_002:0211a11": "一因陀羅二瞿羅忌利婆",
    "T51n2076_002:0211a12": "因陀羅出四祖",
    "T51n2076_002:0211a13": "一達磨尸利帝二那伽難提",
    "T51n2076_002:0211a14": "三破樓求多羅四波羅婆提",
    "T51n2076_002:0211a15": "瞿羅忌利婆出二祖",
    "T51n2076_002:0211a16": "一波羅跋摩二僧伽羅叉",
    "T51n2076_002:0211a17": "達磨尸利帝出二祖",
    "T51n2076_002:0211a18": "一摩帝&#x96B7;拔羅二訶利跋茂",
    "T51n2076_002:0211a19": "破樓求多羅出三祖",
    "T51n2076_002:0211a20": "一和修盤頭二達摩訶帝",
    "T51n2076_002:0211a21": "三旃陀羅多",
    "T51n2076_002:0211a22": "波羅跋摩出三祖",
    "T51n2076_002:0211a23": "一勒那多羅二盤頭多羅",
    "T51n2076_002:0211a24": "三婆羅婆多",
    "T51n2076_002:0211a25": "僧伽羅叉出五祖",
    "T51n2076_002:0211a26": "一毘舍也多羅二毘樓羅多摩",
    "T51n2076_002:0211a27": "三毘栗芻多羅四優波羶馱",
    "T51n2076_002:0211a28": "五婆難提多",
    "T51n2076_002:0211b01": "[0211b01] (已上旁出二十二祖無機緣語句不錄)。",
    "T51n2076_002:0211b02": "[0211b02] 第十五祖迦那提婆者。南天竺國人也。姓毘",
    "T51n2076_002:0211b03": "舍羅。初求福業兼樂辯論。後謁龍樹大士將",
    "T51n2076_002:0211b04": "及門。龍樹知是智人。先遣侍者。以滿&#x9262;水置",
    "T51n2076_002:0211b05": "於坐前。尊者&#x89A9;之即以一鍼投之而進。欣然",
    "T51n2076_002:0211b06": "契會。龍樹即為說法。不起於坐見月輪相。唯",
    "T51n2076_002:0211b07": "聞其聲不見其形。尊者語眾曰。今此瑞者。師",
    "T51n2076_002:0211b08": "現佛性表說法非聲色也。尊者既得法。後至",
    "T51n2076_002:0211b09": "毘羅國。彼有長者曰梵摩淨德。一日園樹生",
    "T51n2076_002:0211b10": "大耳如菌。味甚美。唯長者與第二子羅&#x777A;羅",
    "T51n2076_002:0211b11": "多取而食之。取已隨長盡而復生。自餘親屬",
    "T51n2076_002:0211b12": "皆不能見。時尊者知其宿因遂至其家。長者",
    "T51n2076_002:0211b13": "問其故。尊者曰。汝家昔曾供養一比丘。然此",
    "T51n2076_002:0211b14": "比丘道眼未明。以虛霑信施故報為木菌。惟",
    "T51n2076_002:0211b15": "汝與子(正宗云與次子)精誠供養。得以享之。餘即否",
    "T51n2076_002:0211b16": "矣。又問。長者年多少。答曰。七十有九。尊者",
    "T51n2076_002:0211b17": "乃說偈曰。",
    "T51n2076_002:0211b18": " 入道不通理  復身還信施",
    "T51n2076_002:0211b19": " 汝年八十一  此樹不生耳",
    "T51n2076_002:0211b20": "[0211b20] 長者聞偈彌加歎伏。且曰。弟子衰老不能事",
    "T51n2076_002:0211b21": "師。願捨次子隨師出家。尊者曰。昔如來記",
    "T51n2076_002:0211b22": "此子。當第二五百年為大教主。今之相遇蓋",
    "T51n2076_002:0211b23": "符宿因。即與剃髮執侍。至巴連弗城。聞諸",
    "T51n2076_002:0211b24": "外道欲障佛法計之既久。尊者乃執長旛入",
    "T51n2076_002:0211b25": "彼眾中。彼問尊者曰。汝何不前。尊者曰。汝",
    "T51n2076_002:0211b26": "何不後。又曰。汝似賤人。尊者曰汝似良人。又",
    "T51n2076_002:0211b27": "曰。汝解何法。尊者曰。汝百不解。又曰。我欲",
    "T51n2076_002:0211b28": "得佛。尊者曰。我酌然得佛。又曰。汝不合得。",
    "T51n2076_002:0211b29": "尊者曰。元道我得汝實不得。又曰。汝既不得",
    "T51n2076_002:0211c01": "云何言得。尊者曰。汝有我故所以不得。我無",
    "T51n2076_002:0211c02": "我我故自當得。彼詞既屈。乃問師曰。汝名",
    "T51n2076_002:0211c03": "何等。尊者曰。我名迦那提婆。彼既夙聞師名。",
    "T51n2076_002:0211c04": "乃悔過致謝。時眾中猶互興問難。尊者析以",
    "T51n2076_002:0211c05": "無礙之辯。由是歸伏。乃告上足羅&#x777A;羅多而",
    "T51n2076_002:0211c06": "付法眼。偈曰。",
    "T51n2076_002:0211c07": " 本對傳法人  為說解脫理",
    "T51n2076_002:0211c08": " 於法實無證  無終亦無始",
    "T51n2076_002:0211c09": "[0211c09] 尊者說偈已。入奮迅定身放八光而歸寂滅。",
    "T51n2076_002:0211c10": "學眾興塔而供養之。即前漢文帝十九年庚",
    "T51n2076_002:0211c11": "辰歲也。",
    "T51n2076_002:0211c12": "[0211c12] 第十六祖羅&#x777A;羅多者。迦毘羅國人也行化",
    "T51n2076_002:0211c13": "至室羅筏城。有河名曰金水。其味殊美。中流",
    "T51n2076_002:0211c14": "復現五佛影。尊者告眾曰。此河之源凡五百",
    "T51n2076_002:0211c15": "里。有聖者僧伽難提居於彼處。佛誌一千年",
    "T51n2076_002:0211c16": "後當紹聖位。語已領諸學眾泝流而上。至彼",
    "T51n2076_002:0211c17": "見僧伽難提安坐入定。尊者與眾伺之。經三",
    "T51n2076_002:0211c18": "七日方從定起。尊者問曰。汝身定耶。心定耶。",
    "T51n2076_002:0211c19": "曰身心俱定。尊者曰。身心俱定何有出入。曰",
    "T51n2076_002:0211c20": "雖有出入不失定相。如金在井金體常寂。尊",
    "T51n2076_002:0211c21": "者曰。若金在井若金出井金無動靜何物出",
    "T51n2076_002:0211c22": "入。曰言金動靜何物出入。許金出入金非動",
    "T51n2076_002:0211c23": "靜。尊者曰。若金在井出者何金。若金出井在",
    "T51n2076_002:0211c24": "者何物。曰金若出井在者非金。金若在井出",
    "T51n2076_002:0211c25": "者非物。尊者曰。此義不然。曰彼理非著。尊者",
    "T51n2076_002:0211c26": "曰。此義當墮。曰彼義不成。尊者曰。彼義不",
    "T51n2076_002:0211c27": "成我義成矣。曰我義雖成法非我故。尊者",
    "T51n2076_002:0211c28": "曰。我義己成我無我故。曰我無我故復成",
    "T51n2076_002:0211c29": "何義。尊者曰。我無我故故成汝義。曰仁者。",
    "T51n2076_002:0212a01": "師於何聖得是無我。尊者曰。我師迦那提婆",
    "T51n2076_002:0212a02": "證是無我。曰稽首提婆師。而出於仁者。仁者",
    "T51n2076_002:0212a03": "無我故。我欲師仁者。尊者曰。我已無我故。汝",
    "T51n2076_002:0212a04": "須見我我。汝若師我故。知我非我我。難提心",
    "T51n2076_002:0212a05": "意豁然。即求度脫。尊者曰。汝心自在非我所",
    "T51n2076_002:0212a06": "繫。語已即以右手擎金&#x9262;舉至梵宮。取彼香",
    "T51n2076_002:0212a07": "飯將齋大眾。而大眾忽生厭惡之心。尊者曰。",
    "T51n2076_002:0212a08": "非我之咎汝等自業。即命僧伽難提分坐同",
    "T51n2076_002:0212a09": "食。眾復訝之。尊者曰汝不得食。皆由此故。當",
    "T51n2076_002:0212a10": "知與吾分坐者。即過去娑羅樹王如來也。愍",
    "T51n2076_002:0212a11": "物降&#x8FF9;。汝輩亦莊嚴劫中已至三果而未證",
    "T51n2076_002:0212a12": "無漏者也。眾曰我師神力斯可信矣。彼云過",
    "T51n2076_002:0212a13": "去佛者即竊疑焉。僧伽難提知眾生慢。乃曰。",
    "T51n2076_002:0212a14": "世尊在日世界平正。無有丘陵江河溝洫。水",
    "T51n2076_002:0212a15": "悉甘美草木滋茂。國土豐盈無八苦行十善。",
    "T51n2076_002:0212a16": "自雙樹示滅八百餘年。世界丘墟樹木枯悴。",
    "T51n2076_002:0212a17": "人無至信正念輕微。不信真如唯愛神力。言",
    "T51n2076_002:0212a18": "訖。以右手漸展入地。至金剛輪際取甘露水。",
    "T51n2076_002:0212a19": "以&#x7460;璃器持至會所。大眾見之即時欽慕悔過",
    "T51n2076_002:0212a20": "作禮。於是尊者命僧伽難提而付法眼。偈曰。",
    "T51n2076_002:0212a21": " 於法實無證  不取亦不離",
    "T51n2076_002:0212a22": " 法非有無相  內外云何起",
    "T51n2076_002:0212a23": "[0212a23] 尊者付法已。安坐歸寂。四眾建塔。此當前漢",
    "T51n2076_002:0212a24": "武帝二十八年戊辰歲也。",
    "T51n2076_002:0212a25": "[0212a25] 第十七祖僧伽難提者。室羅閥城寶莊嚴王",
    "T51n2076_002:0212a26": "之子也。生而能言。常讚佛事。七歲即厭世樂。",
    "T51n2076_002:0212a27": "以偈告其父母曰。",
    "T51n2076_002:0212a28": " 稽首大慈父  和南骨血母",
    "T51n2076_002:0212a29": " 我今欲出家  幸願哀愍故",
    "T51n2076_002:0212b01": "[0212b01] 父母固止之。遂終日不食。乃許其在家。出家",
    "T51n2076_002:0212b02": "號僧伽難提。復命沙門禪利多為之師。積十",
    "T51n2076_002:0212b03": "九載未曾退倦。尊者每自念言。身居王宮胡",
    "T51n2076_002:0212b04": "為出家。一夕天光下屬。見一路坦平不覺徐",
    "T51n2076_002:0212b05": "行。約十里許至大巖前。有石窟焉。乃燕寂于",
    "T51n2076_002:0212b06": "中。父既失子。即擯禪利多出國。訪尋其子不",
    "T51n2076_002:0212b07": "知所在。經十年。尊者得法受記已。行化至摩",
    "T51n2076_002:0212b08": "提國。忽有涼風襲眾身心悅適非常。而不知",
    "T51n2076_002:0212b09": "其然。尊者曰。此道德之風也。當有聖者出世",
    "T51n2076_002:0212b10": "嗣續祖燈乎。言訖。以神力攝諸大眾遊歷山",
    "T51n2076_002:0212b11": "谷。食頃至一&#x5CEF;下謂眾曰。此&#x5CEF;頂有紫雲如",
    "T51n2076_002:0212b12": "蓋。聖人居此矣。即與大眾徘徊久之。見山舍",
    "T51n2076_002:0212b13": "一童子持圓鑑直造尊者前。尊者問。汝幾歲",
    "T51n2076_002:0212b14": "耶。曰百歲。尊者曰。汝年尚幼何言百歲。曰",
    "T51n2076_002:0212b15": "我不會理正百歲耳。尊者曰。汝善機耶。曰佛",
    "T51n2076_002:0212b16": "言若人生百歲。不會諸佛機。未若生一日。而",
    "T51n2076_002:0212b17": "得決了之。師曰。汝手中者當何所表。童曰。諸",
    "T51n2076_002:0212b18": "佛大圓鑑內外無瑕翳。兩人同得見心眼皆",
    "T51n2076_002:0212b19": "相似。彼父母聞子語。即捨令出家。尊者&#x643A;至",
    "T51n2076_002:0212b20": "本處。受具戒訖。名伽耶舍多。他時聞風吹殿",
    "T51n2076_002:0212b21": "銅鈴聲。尊者問師曰。鈴鳴耶風鳴耶。師曰。非",
    "T51n2076_002:0212b22": "風非鈴我心鳴耳。尊者曰。心復誰乎。師曰。俱",
    "T51n2076_002:0212b23": "寂靜故。尊者曰。善哉善哉。繼吾道者非子而",
    "T51n2076_002:0212b24": "誰。即付法偈曰。",
    "T51n2076_002:0212b25": " 心地本無生  因地從緣起",
    "T51n2076_002:0212b26": " 緣種不相妨  華果亦復爾",
    "T51n2076_002:0212b27": "[0212b27] 尊者付法已。右手攀樹而化。大眾議曰。尊者",
    "T51n2076_002:0212b28": "樹下歸寂。其垂蔭後裔乎。將奉全身於高原",
    "T51n2076_002:0212b29": "建塔。眾力不能舉。即就樹下起塔。當前漢昭",
    "T51n2076_002:0212c01": "帝十三年丁未歲也。",
    "T51n2076_002:0212c02": "[0212c02] 第十八祖伽耶舍多者。摩提國人也。姓&#x6B1D;頭",
    "T51n2076_002:0212c03": "藍。父天蓋。母方聖。嘗夢大神持鑑因而有娠。",
    "T51n2076_002:0212c04": "凡七日而誕。肌體瑩如&#x7460;璃未嘗洗沐自然",
    "T51n2076_002:0212c05": "香潔。幼好閑靜語非常童。持鑑出遊遇難提",
    "T51n2076_002:0212c06": "尊者得度。領徒至大月氏國。見一婆羅門舍",
    "T51n2076_002:0212c07": "有異氣。尊者將入彼舍。舍主鳩摩羅多問曰。",
    "T51n2076_002:0212c08": "是何徒眾。曰是佛弟子。彼聞佛號心神竦然。",
    "T51n2076_002:0212c09": "即時閉戶。尊者良久自扣其門。羅多曰。此舍",
    "T51n2076_002:0212c10": "無人。尊者曰。答無者誰。羅多聞語知是異人。",
    "T51n2076_002:0212c11": "遽開關延接。尊者曰。昔世尊記曰。吾滅後一",
    "T51n2076_002:0212c12": "千年有大士。出現於月氏國。紹隆玄化。今汝",
    "T51n2076_002:0212c13": "值吾應斯嘉運。於是鳩摩羅多發宿命智。投",
    "T51n2076_002:0212c14": "誠出家受具訖付法。偈曰。",
    "T51n2076_002:0212c15": " 有種有心地  因緣能發萌",
    "T51n2076_002:0212c16": " 於緣不相礙  當生生不生",
    "T51n2076_002:0212c17": "[0212c17] 尊者付法已。踊身虛空現十八種神變。化火",
    "T51n2076_002:0212c18": "光三昧自焚其身。眾以舍利起塔。當前漢成",
    "T51n2076_002:0212c19": "帝二十年戊申歲也。",
    "T51n2076_002:0212c20": "[0212c20] 第十九祖鳩摩羅多者。大月氏國婆羅門之",
    "T51n2076_002:0212c21": "子也。昔為自在天人(欲界第六天)見菩薩瓔珞。忽起",
    "T51n2076_002:0212c22": "愛心墮生忉利(欲界第二天)聞憍尸迦說般若波羅",
    "T51n2076_002:0212c23": "蜜多。以法勝故升于梵天(色界)以根利故善說法",
    "T51n2076_002:0212c24": "要。諸天尊為導師以繼祖。時至遂降月氏。後",
    "T51n2076_002:0212c25": "至中天竺國。有大士名闍夜多。問曰。我家父",
    "T51n2076_002:0212c26": "母素信三寶而嘗縈疾瘵。凡所營作皆不如",
    "T51n2076_002:0212c27": "意。而我&#x96A3;家久為旃陀羅行。而身常勇健所",
    "T51n2076_002:0212c28": "作和合。彼何幸而我何辜。尊者曰。何足疑乎。",
    "T51n2076_002:0212c29": "且善惡之報有三時焉。凡人恒見仁夭暴壽",
    "T51n2076_002:0213a01": "逆吉義凶。便謂亡因果虛罪福。殊不知影響",
    "T51n2076_002:0213a02": "相隨毫釐靡忒。縱經百千萬劫亦不磨滅。時",
    "T51n2076_002:0213a03": "闍夜多聞是語已。頓釋所疑。尊者曰。汝雖已",
    "T51n2076_002:0213a04": "信三業。而未明業從惑生。惑因識有。識依不",
    "T51n2076_002:0213a05": "覺。不覺依心。心本清淨無生滅無造作。無報",
    "T51n2076_002:0213a06": "應無勝負。寂寂然靈靈然。汝若入此法門可",
    "T51n2076_002:0213a07": "與諸佛同矣。一切善惡有為無為皆如夢幻。",
    "T51n2076_002:0213a08": "闍夜多承言領旨。即發宿慧懇求出家。既受",
    "T51n2076_002:0213a09": "具。尊者告曰。吾今寂滅時至。汝當紹行化&#x8FF9;。",
    "T51n2076_002:0213a10": "乃付法眼。偈曰。",
    "T51n2076_002:0213a11": " 性上本無生  為對求人說",
    "T51n2076_002:0213a12": " 於法既無得  何懷決不決",
    "T51n2076_002:0213a13": "[0213a13] 師曰。此是妙音如來見性清淨之句。汝宜傳",
    "T51n2076_002:0213a14": "布後學。言訖。即於坐上以指爪剺面如紅蓮",
    "T51n2076_002:0213a15": "開。出大光明照耀四眾而人寂滅。闍夜多起",
    "T51n2076_002:0213a16": "塔。當新室十四年壬午歲也。",
    "T51n2076_002:0213a17": "[0213a17] 第二十祖闍夜多者。北天竺國人也。智慧淵",
    "T51n2076_002:0213a18": "沖化導無量。後至羅閱城敷揚頓教。彼有學",
    "T51n2076_002:0213a19": "眾唯尚辯論。為之首者名婆修盤頭(此云遍行)常一",
    "T51n2076_002:0213a20": "食不臥六時禮佛。清淨無欲為眾所歸。尊者",
    "T51n2076_002:0213a21": "將欲度之。先問彼眾曰。此遍行頭陀能修梵",
    "T51n2076_002:0213a22": "行可得佛道乎。眾曰。我師精進何故不可。尊",
    "T51n2076_002:0213a23": "者曰。汝師與道遠矣。設苦行歷於塵劫皆虛",
    "T51n2076_002:0213a24": "妄之本也。眾曰。尊者蘊何德行而譏我師。尊",
    "T51n2076_002:0213a25": "者曰。我不求道亦不顛倒。我不禮佛亦不輕",
    "T51n2076_002:0213a26": "慢。我不長坐亦不懈怠。我不一食亦不雜食。",
    "T51n2076_002:0213a27": "我不知足亦不貪欲。心無所希名之曰道。時",
    "T51n2076_002:0213a28": "遍行聞已發無漏智歡喜讚歎。尊者又語彼",
    "T51n2076_002:0213a29": "眾曰。會吾語否。吾所以然者。為其求道心切。",
    "T51n2076_002:0213b01": "夫弦急即斷故吾不贊。令其住安樂地入諸",
    "T51n2076_002:0213b02": "佛智。復告遍行曰吾適對眾抑挫仁者得無",
    "T51n2076_002:0213b03": "惱於衷乎。曰我憶念七劫前。生常安樂國。師",
    "T51n2076_002:0213b04": "於智者月淨。記我非久當證斯陀含果。時有",
    "T51n2076_002:0213b05": "大光明菩薩出世。我以老故策杖禮謁。師叱",
    "T51n2076_002:0213b06": "我曰。重子輕父一何鄙哉。時我自謂無過請",
    "T51n2076_002:0213b07": "師示之師曰。汝禮大光明菩薩。以杖倚壁畫",
    "T51n2076_002:0213b08": "佛面。以此過慢遂失二果。我責躬悔過以來。",
    "T51n2076_002:0213b09": "聞諸惡言如風如響。況今獲飲無上甘露而",
    "T51n2076_002:0213b10": "反生熱惱邪。惟願大慈以妙道垂誨。尊者",
    "T51n2076_002:0213b11": "曰。汝久植眾德當繼吾宗。聽吾偈曰。",
    "T51n2076_002:0213b12": " 言下合無生  同於法界性",
    "T51n2076_002:0213b13": " 若能如是解  通達事理竟",
    "T51n2076_002:0213b14": "[0213b14] 尊者付法已。不起於坐奄然歸寂。闍維收舍",
    "T51n2076_002:0213b15": "利建塔。當後漢明帝十七年甲戌歲也。",
    "T51n2076_002:0213b16": "[0213b16] 第二十一祖婆修盤頭者。羅閱城人也。姓毘",
    "T51n2076_002:0213b17": "舍佉。父光蓋。母嚴一。家富而無子。父母禱于",
    "T51n2076_002:0213b18": "佛塔而求嗣焉。一夕母夢吞明暗二珠。覺而",
    "T51n2076_002:0213b19": "有孕。經七日有一羅漢。名賢眾。至其家。光",
    "T51n2076_002:0213b20": "蓋設禮。賢眾端坐受之。嚴一出拜。賢眾避席",
    "T51n2076_002:0213b21": "云。迴禮法身大士。光蓋罔測其由。遂取一寶",
    "T51n2076_002:0213b22": "珠跪獻賢眾試其真偽。賢眾即受之殊無遜",
    "T51n2076_002:0213b23": "謝。光蓋不能忍。問曰。我是丈夫致禮不顧。我",
    "T51n2076_002:0213b24": "妻何德尊者避之。賢眾曰。我受禮納珠貴福",
    "T51n2076_002:0213b25": "汝耳。汝婦懷聖子。生當為世燈慧日故吾避",
    "T51n2076_002:0213b26": "之。非重女人也。賢眾又曰汝婦當生二子。一",
    "T51n2076_002:0213b27": "名婆修盤頭。則吾所尊者也。二名芻尼(此云野鵲子)",
    "T51n2076_002:0213b28": "昔如來在雪山修道。芻尼巢於頂上。佛既成",
    "T51n2076_002:0213b29": "道芻尼受報。為那提國王。佛記云。汝至第二",
    "T51n2076_002:0213c01": "五百年生羅閱城毘舍佉家與聖同胞。今無",
    "T51n2076_002:0213c02": "爽矣。後一月果產子。尊者婆修盤頭年至十",
    "T51n2076_002:0213c03": "五禮光度羅漢出家。感毘婆訶菩薩與之授",
    "T51n2076_002:0213c04": "戒。行化至那提國。彼王名常自在。有二子。一",
    "T51n2076_002:0213c05": "名摩訶羅。次名摩拏羅。王問尊者曰。羅閱城",
    "T51n2076_002:0213c06": "土風與此同(舊本作何)異。尊者曰。彼土曾三佛",
    "T51n2076_002:0213c07": "出世。今王國有二師化導。曰二師者誰。尊者",
    "T51n2076_002:0213c08": "曰。佛記第二五百年有一神力大士出家繼",
    "T51n2076_002:0213c09": "聖。即王之次子摩拏羅是其一也。吾雖德薄",
    "T51n2076_002:0213c10": "敢當其一。王曰。誠如尊者所言。當捨此子作",
    "T51n2076_002:0213c11": "沙門。尊者曰。善哉大王。能遵佛旨。即與受",
    "T51n2076_002:0213c12": "具。付法偈曰。",
    "T51n2076_002:0213c13": " 泡幻同無礙  如何不了悟",
    "T51n2076_002:0213c14": " 達法在其中  非今亦非古",
    "T51n2076_002:0213c15": "[0213c15] 尊者付法已。踊身高半由旬屹然而住。四眾",
    "T51n2076_002:0213c16": "仰瞻虔請復坐跏趺而逝。荼毘得舍利建塔。",
    "T51n2076_002:0213c17": "當後漢殤帝十二年丁巳歲也(當作安帝十一年蓋殤帝在位止一",
    "T51n2076_002:0213c18": "年耳)。",
    "T51n2076_002:0213c19": "[0213c19] 第二十二祖摩拏羅者。那提國常自在王之",
    "T51n2076_002:0213c20": "子也。年三十遇婆修祖師出家傳法。至西印",
    "T51n2076_002:0213c21": "度。彼國王名得度。即瞿曇種族。歸依佛乘勤",
    "T51n2076_002:0213c22": "行精進。一日於行道處現一小塔。欲取供養",
    "T51n2076_002:0213c23": "眾莫能舉。王即大會梵行禪觀&#x546A;術等三眾。",
    "T51n2076_002:0213c24": "欲問所疑。時尊者亦赴此會。是三眾皆莫能",
    "T51n2076_002:0213c25": "辯。尊者即為王廣說塔之所因(阿育王造塔此不繁錄)今之",
    "T51n2076_002:0213c26": "出現王福力之所致也。王聞是說乃曰。至聖",
    "T51n2076_002:0213c27": "難逢世樂非久。即傳位太子投祖出家。七日",
    "T51n2076_002:0213c28": "而證四果。尊者深加慰誨曰。汝居此國善自",
    "T51n2076_002:0213c29": "度人。今異域有大法器。吾當化令得度。曰師",
    "T51n2076_002:0214a01": "應&#x8FF9;十方動念當至。寧勞往邪。尊者曰。然。",
    "T51n2076_002:0214a02": "於是焚香遙語月氏國鶴勒那比丘曰。汝在",
    "T51n2076_002:0214a03": "彼國教導鶴眾。道果將證宜自知之。時鶴勒",
    "T51n2076_002:0214a04": "那為彼國王寶印說修多羅偈。忽&#x89A9;異香成",
    "T51n2076_002:0214a05": "穗。王曰。是何祥也。曰此是西印度傳佛心印",
    "T51n2076_002:0214a06": "祖師摩拏羅將至。先降信香耳。曰此師神力",
    "T51n2076_002:0214a07": "何如。答曰。此師遠承佛記。當於此土廣宣玄",
    "T51n2076_002:0214a08": "化。時王與鶴勒那俱遙作禮。尊者知已。即辭",
    "T51n2076_002:0214a09": "得度比丘。往月氏國。受王與鶴勒那供養。後",
    "T51n2076_002:0214a10": "鶴勒那問尊者曰。我止林間已經九白(印度以一年為",
    "T51n2076_002:0214a11": "一白)有弟子龍子者。幼而聰慧。我於三世推窮",
    "T51n2076_002:0214a12": "莫知其本。尊者曰。此子於第五劫中。生妙喜",
    "T51n2076_002:0214a13": "國婆羅門家。曾以旃檀施於佛宇。作槌撞鐘。",
    "T51n2076_002:0214a14": "受報聰敏為眾欽仰。又問。我有何緣而感鶴",
    "T51n2076_002:0214a15": "眾。尊者曰。汝第四劫中嘗為比丘。當赴會龍",
    "T51n2076_002:0214a16": "宮。汝諸弟子咸欲隨從。汝觀五百眾中。無有",
    "T51n2076_002:0214a17": "一人堪任妙供。時諸子曰。師常說法。於食等",
    "T51n2076_002:0214a18": "者於法亦等。今既不然何聖之有汝即令赴",
    "T51n2076_002:0214a19": "會。自汝捨生趣生轉化諸國。其五百弟子以",
    "T51n2076_002:0214a20": "福微德薄生於羽族。今感汝之惠故為鶴眾",
    "T51n2076_002:0214a21": "相隨。鶴勒那聞語曰。以何方便令彼解脫。尊",
    "T51n2076_002:0214a22": "者曰。我有無上法寶。汝當聽受化未來際。而",
    "T51n2076_002:0214a23": "說偈曰。",
    "T51n2076_002:0214a24": " 心隨萬境轉  轉處實能幽",
    "T51n2076_002:0214a25": " 隨流認得性  無喜復無憂",
    "T51n2076_002:0214a26": "[0214a26] 時鶴眾聞偈飛鳴而去。尊者跏趺寂然奄化。",
    "T51n2076_002:0214a27": "鶴勒那與寶印王起塔。當後漢桓帝十九年",
    "T51n2076_002:0214a28": "乙巳歲也。",
    "T51n2076_002:0214a29": "[0214a29] 第二十三祖鶴勒那者(勒那梵語。鶴即華言。以尊者出世常感群鶴戀慕故名)",
    "T51n2076_002:0214b01": "月氏國人也。姓婆羅門。父千勝。母金光。以無",
    "T51n2076_002:0214b02": "子故禱于七佛。金幢即夢須彌山頂一神童",
    "T51n2076_002:0214b03": "持金環云我來也。覺而有孕。年七歲遊行聚",
    "T51n2076_002:0214b04": "落。&#x89A9;民間淫祀乃入廟叱之曰。汝妄興禍福",
    "T51n2076_002:0214b05": "幻惑於人。歲費牲牢傷害斯甚。言訖。廟貌忽",
    "T51n2076_002:0214b06": "然而壞。由是鄉黨謂之聖子。年二十二出家。",
    "T51n2076_002:0214b07": "三十遇摩拏羅尊者付法眼藏。行化至中印",
    "T51n2076_002:0214b08": "度。彼國王名無畏海。崇信佛道。尊者為說正",
    "T51n2076_002:0214b09": "法。次王忽見二人緋素服拜尊者。王問曰。此",
    "T51n2076_002:0214b10": "何人也。師曰。此是日月天子。吾昔曾為說法",
    "T51n2076_002:0214b11": "故來禮耳。良久不見唯聞異香。王曰。日月國",
    "T51n2076_002:0214b12": "土總有多少。尊者曰。千釋迦佛所化世界。各",
    "T51n2076_002:0214b13": "有百億迷盧日月。我若廣說即不能盡。王聞",
    "T51n2076_002:0214b14": "忻然。時尊者演無上道度有緣眾。以上足龍",
    "T51n2076_002:0214b15": "子早夭。有兄師子。博通彊記事婆羅門。厥師",
    "T51n2076_002:0214b16": "既逝。弟復云亡。乃歸依于尊者。而問曰。我欲",
    "T51n2076_002:0214b17": "求道當何用心。尊者曰。汝欲求道無所用心。",
    "T51n2076_002:0214b18": "曰既無用心誰作佛事。尊者曰。汝若有用即",
    "T51n2076_002:0214b19": "非功德。汝若無作即是佛事。經云。我所作功",
    "T51n2076_002:0214b20": "德而無我所故。師子聞是言已即入佛慧。時",
    "T51n2076_002:0214b21": "尊者忽指東北問云。是何氣象。師子曰。我見",
    "T51n2076_002:0214b22": "氣如白虹貫乎天地。復有黑氣五道橫&#x4E98;其",
    "T51n2076_002:0214b23": "中。尊者曰。其兆云何。曰莫可知矣。尊者曰。",
    "T51n2076_002:0214b24": "吾滅後五十年。北天竺國當有難起。嬰在汝",
    "T51n2076_002:0214b25": "身。吾將滅矣。今以法眼付囑於汝善自護持。",
    "T51n2076_002:0214b26": "乃說偈曰。",
    "T51n2076_002:0214b27": " 認得心性時  可說不思議",
    "T51n2076_002:0214b28": " 了了無可得  得時不說知",
    "T51n2076_002:0214b29": "[0214b29] 師子比丘聞偈欣愜。然未曉將罹何難。尊者",
    "T51n2076_002:0214c01": "乃密示之。言訖。現十八變而歸寂。闍維畢分",
    "T51n2076_002:0214c02": "舍利各欲興塔。尊者復現空中。而說偈曰。",
    "T51n2076_002:0214c03": " 一法一切法  一切一法攝",
    "T51n2076_002:0214c04": " 吾身非有無  何分一切塔",
    "T51n2076_002:0214c05": "[0214c05] 大眾聞偈遂不復分。就馱都之場而建塔焉。",
    "T51n2076_002:0214c06": "即後漢獻帝二十年己丑歲也。",
    "T51n2076_002:0214c07": "[0214c07] 第二十四祖師子比丘者。中印度人也。姓婆",
    "T51n2076_002:0214c08": "羅門。得法遊方至罽賓國。有波利迦者。本習",
    "T51n2076_002:0214c09": "禪觀。故有禪定知見執相捨相不語之五眾。",
    "T51n2076_002:0214c10": "尊者詰而化之。四眾皆默然心服。唯禪定師",
    "T51n2076_002:0214c11": "達磨達者。聞四眾被責憤悱而來。尊者曰。仁",
    "T51n2076_002:0214c12": "者習定何當來此。既至于此胡云習定。曰我",
    "T51n2076_002:0214c13": "雖來此心亦不亂。定隨人習豈在處所。尊者",
    "T51n2076_002:0214c14": "曰。仁者既來其習亦至。既無處所豈在人習。",
    "T51n2076_002:0214c15": "曰定習人故非人習定。我雖來此其定常。習",
    "T51n2076_002:0214c16": "尊者曰。人非習定定習人故。當自來時其定",
    "T51n2076_002:0214c17": "誰習。彼曰。如淨明珠內外無翳。定若通達必",
    "T51n2076_002:0214c18": "當如此。師曰。定若通達一似明珠。今見仁者",
    "T51n2076_002:0214c19": "非珠之徒。彼曰。其珠明徹內外悉定。我心不",
    "T51n2076_002:0214c20": "亂猶若此淨。師曰。其珠無內外。仁者何能定",
    "T51n2076_002:0214c21": "穢物非動搖。此定不是淨。達磨達蒙尊者開",
    "T51n2076_002:0214c22": "悟心地朗然。尊者既攝五眾名聞遐邇。方求",
    "T51n2076_002:0214c23": "法嗣。遇一長者。引其子問尊者曰。此子名斯",
    "T51n2076_002:0214c24": "多。當生便拳左手。今既長矣。而終未能舒。願",
    "T51n2076_002:0214c25": "尊者。示其宿因。尊者&#x89A9;之。即以手接曰。可還",
    "T51n2076_002:0214c26": "我珠。童子遽開手奉珠。眾皆驚異。尊者曰。吾",
    "T51n2076_002:0214c27": "前報為僧。有童子名婆舍。吾嘗赴西海齋受",
    "T51n2076_002:0214c28": "嚫珠付之。今還吾珠理固然矣。長者遂捨其",
    "T51n2076_002:0214c29": "子出家。尊者即與受具。以前緣故名婆舍斯",
    "T51n2076_002:0215a01": "多。尊者即謂之曰。吾師密有懸記。罹難非",
    "T51n2076_002:0215a02": "久。如來正法眼藏今轉付汝汝應保護普潤",
    "T51n2076_002:0215a03": "來際。偈曰。",
    "T51n2076_002:0215a04": " 正說知見時  知見俱是心",
    "T51n2076_002:0215a05": " 當心即知見  知見即于今",
    "T51n2076_002:0215a06": "[0215a06] 尊者說偈已。以僧伽梨衣密付斯多。俾之他",
    "T51n2076_002:0215a07": "國隨機演化。斯多受教直抵南天。尊者以難",
    "T51n2076_002:0215a08": "不可苟免獨留罽賓。時本國有外道二人。一",
    "T51n2076_002:0215a09": "名摩目多。二名都落遮。學諸幻法欲共謀亂。",
    "T51n2076_002:0215a10": "乃盜為釋子形象。潛入王宮。且曰。不成即",
    "T51n2076_002:0215a11": "罪歸佛子。妖既自作禍亦旋踵。事既敗。王果",
    "T51n2076_002:0215a12": "怒曰。吾素歸心三寶。何乃搆害一至于斯。即",
    "T51n2076_002:0215a13": "命破毀伽藍祛除釋眾。又自秉劍至尊者所。",
    "T51n2076_002:0215a14": "問曰。師得蘊空否。尊者曰。已得蘊空。曰離生",
    "T51n2076_002:0215a15": "死否。尊者曰。已離生死。曰既離生死可施我",
    "T51n2076_002:0215a16": "頭。尊者曰。身非我有何&#x608B;於頭。王即揮刃斷",
    "T51n2076_002:0215a17": "尊者首。涌白乳高數尺。王之右臂旋亦墮地。",
    "T51n2076_002:0215a18": "七日而終。太子光首歎曰。我父何故自取其",
    "T51n2076_002:0215a19": "禍。時有象白山仙人者。深明因果。即為光",
    "T51n2076_002:0215a20": "首廣宣宿因解其疑網(事具聖胄集及寶林傳)遂以師子尊",
    "T51n2076_002:0215a21": "者報體而建塔焉。當魏齊王二十年己卯歲",
    "T51n2076_002:0215a22": "也(當作高貴鄉公六年。蓋齊王芳立十五年而廢矣。正宗記云。寶林傳誤作己卯。當是齊王芳丁卯歲也。然",
    "T51n2076_002:0215a23": "則乃是八年也)。師子尊者付婆舍斯多心法信衣為正",
    "T51n2076_002:0215a24": "嗣。外傍出達磨達四世二十二師。",
    "T51n2076_002:0215a25": "[0215a25] 第二十五祖婆舍斯多者。罽賓國人也。姓婆",
    "T51n2076_002:0215a26": "羅門。父寂行。母常安樂。初母夢得神劍。因而",
    "T51n2076_002:0215a27": "有孕。既誕拳左手遇師子尊者。顯發宿因密",
    "T51n2076_002:0215a28": "受心印。後適南天至中印度。彼國王名迦勝。",
    "T51n2076_002:0215a29": "設禮供養。時有外道號無我尊。先為王禮重。",
    "T51n2076_002:0215b01": "嫉祖之至欲與論義。幸而勝之以固其事。乃",
    "T51n2076_002:0215b02": "於王前謂祖曰。我解默論不假言說。祖曰。孰",
    "T51n2076_002:0215b03": "知勝負。曰不爭勝負但取其義。祖曰。汝以",
    "T51n2076_002:0215b04": "何為義。曰無心為義。祖曰。汝既無心安得義",
    "T51n2076_002:0215b05": "乎。曰我說無心當名非義。祖曰。汝說無心當",
    "T51n2076_002:0215b06": "名非義。我說非心當義非名。曰當義非名誰",
    "T51n2076_002:0215b07": "能辨義。祖曰。汝名非義此名何名。曰為辨非",
    "T51n2076_002:0215b08": "義是名無名。祖曰。名既非名義亦非義。辨者",
    "T51n2076_002:0215b09": "是誰。當辨何物。如是往返五十九翻。外道杜",
    "T51n2076_002:0215b10": "口信伏。于時祖忽然面北合掌長吁曰。我師",
    "T51n2076_002:0215b11": "師子尊者。今日遇難斯可傷焉。即辭王南邁",
    "T51n2076_002:0215b12": "達于南天潛隱山谷。時彼國王名天德。迎請",
    "T51n2076_002:0215b13": "供養。王有二子。一凶暴而色力充盛。一柔和",
    "T51n2076_002:0215b14": "而長嬰疾苦。祖乃為陳因果。王即頓釋所疑。",
    "T51n2076_002:0215b15": "又有&#x546A;術師忌祖之道。乃潛置毒藥于飲食",
    "T51n2076_002:0215b16": "中。祖知而食之。彼返受禍。遂投祖出家。祖即",
    "T51n2076_002:0215b17": "與受具。後六十載太子得勝即位。復信外道",
    "T51n2076_002:0215b18": "致難于祖。太子不如密多以進諫被囚。王遽",
    "T51n2076_002:0215b19": "問祖曰。予國素絕妖訛。師所傳者當是何宗。",
    "T51n2076_002:0215b20": "祖曰。王國昔來實無邪法。我所得者即是佛",
    "T51n2076_002:0215b21": "宗。王曰。佛滅已千二百載。師從誰得耶。祖",
    "T51n2076_002:0215b22": "曰。飲光大士親受佛印。展轉至二十四世師",
    "T51n2076_002:0215b23": "子尊者。我從彼得。王曰。予聞。師子比丘不能",
    "T51n2076_002:0215b24": "免於刑戮。何能傳法後人。祖曰。我師難未起",
    "T51n2076_002:0215b25": "時。密授我信衣法偈以顯師承。王曰。其衣何",
    "T51n2076_002:0215b26": "在。祖即於囊中出衣示王。王命焚之。五色相",
    "T51n2076_002:0215b27": "鮮薪盡如故。王即追悔致禮師子。真嗣既明",
    "T51n2076_002:0215b28": "乃赦太子。太子遂求出家。祖問太子曰。汝",
    "T51n2076_002:0215b29": "欲出家當為何事。曰我若出家不為其事。祖",
    "T51n2076_002:0215c01": "曰。不為何事。曰不為俗事祖曰。當為何事。曰",
    "T51n2076_002:0215c02": "當為佛事。祖曰。太子智慧天至必諸聖降&#x8FF9;。",
    "T51n2076_002:0215c03": "即許出家。六年侍奉。後於王宮受具羯磨之",
    "T51n2076_002:0215c04": "際。大地震動頗多靈異。祖乃命之曰。吾已衰",
    "T51n2076_002:0215c05": "朽安可久留。汝當善護正法眼藏普濟群有。",
    "T51n2076_002:0215c06": "聽吾偈曰。",
    "T51n2076_002:0215c07": " 聖人說知見  當境無是非",
    "T51n2076_002:0215c08": " 我今悟真性  無道亦無理",
    "T51n2076_002:0215c09": "[0215c09] 不如密多聞偈再啟祖曰。法衣宜可傳授。祖",
    "T51n2076_002:0215c10": "曰。此衣為難故假以證明。汝身無難何假其",
    "T51n2076_002:0215c11": "衣。化被十方人自信向。不如密多聞語作禮",
    "T51n2076_002:0215c12": "而退。祖現于神變化三昧火自焚。平地舍利",
    "T51n2076_002:0215c13": "可高一尺。得勝王創浮圖而祕之。當東晉明",
    "T51n2076_002:0215c14": "帝太寧三年乙酉歲也。",
    "T51n2076_002:0215c15": "[0215c15] 第二十六祖不如密多者。南印度得勝王之",
    "T51n2076_002:0215c16": "太子也。既受度得法至東印度。彼王名堅固。",
    "T51n2076_002:0215c17": "奉外道師長爪梵志。暨尊者將至。王與梵志",
    "T51n2076_002:0215c18": "同&#x89A9;白氣貫于上下。王曰。斯何瑞也。梵志預",
    "T51n2076_002:0215c19": "知尊者入境。恐王遷善乃曰。此是魔來之兆",
    "T51n2076_002:0215c20": "耳。何瑞之有。即鳩諸徒眾議曰。不如蜜多",
    "T51n2076_002:0215c21": "將入都城。誰能挫之。弟子曰。我等各有&#x546A;",
    "T51n2076_002:0215c22": "術。可以動天地入水火。何患哉。尊者至先見",
    "T51n2076_002:0215c23": "宮牆有黑氣。乃曰。小難耳。直詣王所。王曰。",
    "T51n2076_002:0215c24": "師來何為。尊者曰。將度眾生。曰以何法度。",
    "T51n2076_002:0215c25": "尊者曰。各以其類度之。時梵志聞言不勝其",
    "T51n2076_002:0215c26": "怒。即以幻法化大山於尊者頂上。尊者指之",
    "T51n2076_002:0215c27": "忽在彼眾頭上。梵志等怖懼投尊者。尊者愍",
    "T51n2076_002:0215c28": "其愚惑。再指之化山隨滅。乃為王演說法要",
    "T51n2076_002:0215c29": "俾趣真乘。又謂王曰此國當有聖人而繼於",
    "T51n2076_002:0216a01": "我。是時有婆羅門子。年二十許。幼失父母。不",
    "T51n2076_002:0216a02": "知名氏。或自言瓔珞。故人謂之瓔珞童子遊",
    "T51n2076_002:0216a03": "行閭里&#x5303;求度日。若常不輕之類。人問汝何",
    "T51n2076_002:0216a04": "行急。即答云。汝何行慢。或問何姓。乃曰。與",
    "T51n2076_002:0216a05": "汝同姓。莫知其故。後王與尊者同車而出。見",
    "T51n2076_002:0216a06": "瓔珞童子稽首於前。尊者曰。汝憶往事否。曰",
    "T51n2076_002:0216a07": "我念遠劫中與師同居。師演摩訶般若。我轉",
    "T51n2076_002:0216a08": "甚深修多羅。今日之事蓋契昔因。尊者又謂",
    "T51n2076_002:0216a09": "王曰。此童子非他。即大勢至菩薩是也。此聖",
    "T51n2076_002:0216a10": "之後復出二人。一人化南印度。一人緣在震",
    "T51n2076_002:0216a11": "旦。四五年內&#x5374;返此方。遂以昔因故名般若",
    "T51n2076_002:0216a12": "多羅付法眼藏。偈曰。",
    "T51n2076_002:0216a13": " 真性心地藏  無頭亦無尾",
    "T51n2076_002:0216a14": " 應緣而化物  方便呼為智",
    "T51n2076_002:0216a15": "[0216a15] 尊者付法已。即辭王曰。吾化緣已終當歸寂",
    "T51n2076_002:0216a16": "滅。願王於最上乘無忘外護。即還本坐跏趺",
    "T51n2076_002:0216a17": "而逝。化火自焚。王收舍利塔而瘞之。當東晉",
    "T51n2076_002:0216a18": "孝武帝太元十三年戊子歲也。",
    "T51n2076_002:0216a19": "[0216a19] 第二十七祖般若多羅者。東印度人也。既得",
    "T51n2076_002:0216a20": "法已。行化至南印度。彼王名香至。崇奉佛乘",
    "T51n2076_002:0216a21": "尊重供養度越倫等。又施無價寶珠。時王有",
    "T51n2076_002:0216a22": "三子。其季開士也。尊者欲試其所得。乃以所",
    "T51n2076_002:0216a23": "施珠問三王子曰。此珠圓明有能及此否。第",
    "T51n2076_002:0216a24": "一子目淨多羅。第二子功德多羅。皆曰。此珠",
    "T51n2076_002:0216a25": "七寶中尊固無踰也。非尊者道力孰能受之。",
    "T51n2076_002:0216a26": "第三子菩提多羅曰。此是世寶未足為上。於",
    "T51n2076_002:0216a27": "諸寶中法寶為上。此是世光未足為上。於諸",
    "T51n2076_002:0216a28": "光中智光為上。此是世明未足為上。於諸明",
    "T51n2076_002:0216a29": "中心明為上。此珠光明不能自照。要假智光",
    "T51n2076_002:0216b01": "光辯於此。既辯此已即知是珠。既知是珠即",
    "T51n2076_002:0216b02": "明其寶。若明其寶寶不自寶。若辯其珠珠不",
    "T51n2076_002:0216b03": "自珠。珠不自珠者。要假智珠而辯世珠。寶不",
    "T51n2076_002:0216b04": "自寶者。要假智寶以明法寶。然則師有其道",
    "T51n2076_002:0216b05": "其寶即現。眾生有道心寶亦然。尊者歎其辯",
    "T51n2076_002:0216b06": "慧。乃復問曰。於諸物中何物無相。曰。於諸物",
    "T51n2076_002:0216b07": "中不起無相。又問。於諸物中何物最高。曰於",
    "T51n2076_002:0216b08": "諸物中人我最高。又問。於諸物中何物最大。",
    "T51n2076_002:0216b09": "曰於諸物中法性最大。尊者知是法嗣。以時",
    "T51n2076_002:0216b10": "尚未至且默而混之。及香至王厭世眾皆號",
    "T51n2076_002:0216b11": "絕。唯第三子菩提多羅。於柩前入定。經七日",
    "T51n2076_002:0216b12": "而出。乃求出家。既受具戒。尊者告曰。如來以",
    "T51n2076_002:0216b13": "正法眼付大迦葉。如是展轉乃至於我。我今",
    "T51n2076_002:0216b14": "囑汝。聽吾偈曰。",
    "T51n2076_002:0216b15": " 心地生諸種  因事復生理",
    "T51n2076_002:0216b16": " 果滿菩提圓  華開世界起",
    "T51n2076_002:0216b17": "[0216b17] 尊者付法已。即於坐上起立。舒左右手各放",
    "T51n2076_002:0216b18": "光明。二十七道五色光耀。又踊身虛空。高七",
    "T51n2076_002:0216b19": "多羅樹。化火自焚空中舍利如雨收以建塔。",
    "T51n2076_002:0216b20": "當宋孝武帝大明元年丁酉歲也(正宗記云。宋孝武之世也。",
    "T51n2076_002:0216b21": "又注云。以達磨六十七年算之。當在宋孝武建元元年甲午也)。"
}