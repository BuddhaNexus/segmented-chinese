{
    "X73n1457_001:0859a02": "No. 1457",
    "X73n1457_001:0859a03": "雲門麥浪懷禪師宗門設難",
    "X73n1457_001:0859a05": "參學門人許元釗 錄",
    "X73n1457_001:0859a06": "德清居士蔡武 仁和居士卓發之 仝校",
    "X73n1457_001:0859a08": "[0859a08] 萬曆庚申。季夏之日。麥道人抱影松&#x7ABB;。萬念&#x7070;冷。",
    "X73n1457_001:0859a09": "有設難者。過道人之門。相與跏趺而坐。時薰風南",
    "X73n1457_001:0859a10": "來。殿角微涼。設難者傾誠以告道人曰。或謂初祖",
    "X73n1457_001:0859a11": "西來。直指人心。見性成佛。掃除觀行。不立文字。參",
    "X73n1457_001:0859a12": "禪一句。已是贅疣。云何曹洞．臨濟諸師更立三玄",
    "X73n1457_001:0859a13": "三要．五位三關。如是等豈不悖初祖西來之意耶。",
    "X73n1457_001:0859a14": "[0859a14] 答曰。冰輪既湧。有目者不待指標。妙性圓明。人人本",
    "X73n1457_001:0859a15": "具。直指二字。早成贅疣。況其他哉。",
    "X73n1457_001:0859a16": "[0859a16] 問曰。如師所言。則佛法二字得不成斷滅去耶。",
    "X73n1457_001:0859a17": "[0859a17] 答曰。誠矣哉。啟予者。是言也。何則。祖佛出興於世。其",
    "X73n1457_001:0859a18": "柰眾生處處成滯。是以觀根逗教而設種種法門。請",
    "X73n1457_001:0859a19": "試言之。世尊出現。始則週行七步。終則瞬目拈花。乃",
    "X73n1457_001:0859a20": "至談經三百餘會。住世七十九年。節節目目。必欲眾",
    "X73n1457_001:0859a21": "生開示悟入佛之知見。柰眾生樂禪定者。一味沉空",
    "X73n1457_001:0859a22": "滯寂。&#x613D;知見者。入海筭沙。沉空滯寂者。迷性而不返。",
    "X73n1457_001:0859a23": "入海筭沙者。途岐而無獲。是以達摩大師掃除觀行。",
    "X73n1457_001:0859a24": "不立文字。直指人心。見性成佛。",
    "X73n1457_001:0859b01": "[0859b01] 問曰。單傳之旨。既聞命矣。云何初祖已還。觀行雖",
    "X73n1457_001:0859b02": "除。心性之文。不無流布。",
    "X73n1457_001:0859b03": "[0859b03] 答曰。正道寂寥。雖有修而難會。邪途喧擾。實無習而",
    "X73n1457_001:0859b04": "易侵。初祖始則不立文字。慮恐後代兒孫不能神悟。",
    "X73n1457_001:0859b05": "將使邪正無分。紫朱莫辨。只得向語言上說心說性。",
    "X73n1457_001:0859b06": "一一指陳。重重開曉。是則言言見諦。句句朝宗。豈與",
    "X73n1457_001:0859b07": "尋行數墨之徒同日而語哉。",
    "X73n1457_001:0859b08": "[0859b08] 問曰。初祖已下。心性之說。直捷簡易。領荷者不難。",
    "X73n1457_001:0859b09": "云何二派之後復立種種門庭。",
    "X73n1457_001:0859b10": "[0859b10] 答曰。心性之說。只貴一信到底。永無疑惑。如二祖之",
    "X73n1457_001:0859b11": "安心。三祖之懺罪。乃至大梅只管即心即佛。一任非",
    "X73n1457_001:0859b12": "心非佛。可為明鑒。其柰法久弊生。學者知解依通。而",
    "X73n1457_001:0859b13": "魔外狗偷鼠竊。動成窠臼。差落顧佇。情見坑深。無可",
    "X73n1457_001:0859b14": "哀救。勞他尊宿互相提唱。或君視臣。臣奉君。而君臣",
    "X73n1457_001:0859b15": "道合。或主看賓。賓驗主。而賓主相參。顛拈倒弄。喝素",
    "X73n1457_001:0859b16": "為緇。大都使人情見消忘。偷心斷絕。如臨濟大師云。",
    "X73n1457_001:0859b17": "山僧有時一喝如金剛寶&#x5292;。有時一喝如踞地師子。",
    "X73n1457_001:0859b18": "有時一喝如探竿影草。有時一喝不作一喝用。有時",
    "X73n1457_001:0859b19": "主看賓。有時賓看主。有時主看主。有時賓看賓。三玄",
    "X73n1457_001:0859b20": "三要。七事隨身。皆是辨魔揀異。知其邪正。不得已而",
    "X73n1457_001:0859b21": "為之也。是與直指之道。間不容髮。豈與今之&#x8D82;口舌",
    "X73n1457_001:0859b22": "利便。兢人我是非。為能事究竟者同耳。殷因於夏。周",
    "X73n1457_001:0859b23": "因於殷。損益可知。則古人如是乎簡易。後人如是乎",
    "X73n1457_001:0859b24": "奇特。智者了之。一而已矣。",
    "X73n1457_001:0859c01": "[0859c01] 問曰。古人作家相見。師資雅合。亦以此為禪悅法",
    "X73n1457_001:0859c02": "喜。云何臨濟謂三玄七事皆辨魔揀異之說。竊恐",
    "X73n1457_001:0859c03": "未必盡然。",
    "X73n1457_001:0859c04": "[0859c04] 答曰。作家相見。師資雅合。如永嘉之參六祖。黃蘗之",
    "X73n1457_001:0859c05": "歸百丈。覿面相呈。當機不讓。如見家裏人說家裏話。",
    "X73n1457_001:0859c06": "豈以科判料揀習學而為之耶。實家常之說耳。無奇",
    "X73n1457_001:0859c07": "特之有。無窮盡之有。又如北人見北客說北話。源源",
    "X73n1457_001:0859c08": "不已。何須習學而能。其南人見之。但瞪瞢瞻視。不知",
    "X73n1457_001:0859c09": "所措。以為奇特。其南人見南客說南話。疾捷無滯。而",
    "X73n1457_001:0859c10": "北人亦然。是則或有可學者焉。[0859c10] 海外有形語之國。口",
    "X73n1457_001:0859c11": "不能言。而相喻以形。其以形語也。捷於言。使予學之。",
    "X73n1457_001:0859c12": "不亦難乎。是以學語之流。兢口舌是非者。祗益自勞。",
    "X73n1457_001:0859c13": "而於道實無毫末之益。汝能一回親到。則不學而能。",
    "X73n1457_001:0859c14": "故軻氏云。欲其子之齊語也。引而置之莊嶽之間數",
    "X73n1457_001:0859c15": "年。雖日撻而求其楚。不可得矣。[0859c15] 時人稱善知識者。始",
    "X73n1457_001:0859c16": "則把古人公案一一思維計較。望空穿鑿。或復以訛",
    "X73n1457_001:0859c17": "傳訛。遞相聾瞽。終則裝大模樣。弄小聰明。不鑒來機",
    "X73n1457_001:0859c18": "利鈍。一味以大帽子&#x8462;戴。使新學者傾心渴仰。及乎",
    "X73n1457_001:0859c19": "微細盤桓。則宗門教門．玄學義學。觸事面墻。雲門大",
    "X73n1457_001:0859c20": "師呼此輩為半日師也。楞嚴云。如何賊人假我衣服。",
    "X73n1457_001:0859c21": "裨販如來。夫子亦曰。色厲而內荏。其猶穿窬之盜。誠",
    "X73n1457_001:0859c22": "法門之衰相也。",
    "X73n1457_001:0859c23": "[0859c23] 問曰。直指之道。一而已矣。分而為五者。何也。",
    "X73n1457_001:0859c24": "[0859c24] 答曰。千途萬轍。百家異唱。同歸一致。皆悉以心印心。",
    "X73n1457_001:0860a01": "發揚直指之道也。但六祖以下。人物繁昌。機宜不一。",
    "X73n1457_001:0860a02": "觀根逗教。應病與藥。門庭施設。自是不同。授受之間。",
    "X73n1457_001:0860a03": "不失故步。五家宗派。由是分焉。何則。當機痛快者。無",
    "X73n1457_001:0860a04": "尚臨濟。唱和謹嚴者。無尚溈仰。施設高古。不容輳泊",
    "X73n1457_001:0860a05": "者。無尚雲門。剖柝詳明。而了無壅滯者。無尚法眼。照",
    "X73n1457_001:0860a06": "用潛密。若萬派之會滄溟。權實圓該。如千燈之共一",
    "X73n1457_001:0860a07": "室。安得不歸於曹洞矣。斯皆不分而分。異而無異。苟",
    "X73n1457_001:0860a08": "欲妄分同異。而彼是此非。是為辨空花之濃淡。較兔",
    "X73n1457_001:0860a09": "角之短長。一何謬哉。",
    "X73n1457_001:0860a10": "[0860a10] 問曰。直指之道。機前領荷。已涉廉纖。言外承當。早",
    "X73n1457_001:0860a11": "成途轍。安有下疑情。看話頭之說。至若死坐蒲團。",
    "X73n1457_001:0860a12": "如守屍鬼。稱究竟者。無乃污辱佛祖門庭者乎。",
    "X73n1457_001:0860a13": "[0860a13] 答曰。黃蘗大師云。參禪一事。乃為最下根眾生所設",
    "X73n1457_001:0860a14": "之法門也。上根利智之人安有下疑情。看話頭之說",
    "X73n1457_001:0860a15": "哉。其柰情與世異。道隨物遷。學者不以生死大事為",
    "X73n1457_001:0860a16": "重任。惟期明會機緣。向古人舌頭上安身立命。望空",
    "X73n1457_001:0860a17": "穿鑿。人我是非逾高逾大。生死牢關逾深逾固。嗚呼。",
    "X73n1457_001:0860a18": "欲求禪道之興。其可得耶。所以大慧．高&#x5CEF;一味教人",
    "X73n1457_001:0860a19": "看話頭。下疑情。孜孜密密。苦口叮嚀。如&#x732B;捕鼠。如&#x2A179;",
    "X73n1457_001:0860a20": "抱卵。至於用力之久。一旦豁然開悟。可謂慶快平生",
    "X73n1457_001:0860a21": "者矣。觀彼死坐蒲團。一念不動者。乃告子之弗求。無",
    "X73n1457_001:0860a22": "想之異熟。佛祖叱此輩為外道。孔孟拒此輩為異端。",
    "X73n1457_001:0860a23": "污辱宗門。無過於是。",
    "X73n1457_001:0860a24": "[0860a24] 問曰。死坐蒲團。一念不動者。與告子之弗求。無想",
    "X73n1457_001:0860b01": "之異熟。其宗趣何如。而聖賢皆弗之許。",
    "X73n1457_001:0860b02": "[0860b02] 答曰。聖賢之學。以見道為本。一徹永徹。一悟頓悟。徹",
    "X73n1457_001:0860b03": "悟之後。無纖毫繫念者。纔是達摩大師直指人心。見",
    "X73n1457_001:0860b04": "性成佛之道也。此中纖悉不存。何修證動靜之有哉。",
    "X73n1457_001:0860b05": "雖然如此。要非斷滅&#x8657;無之說也。何則。如一剎那三",
    "X73n1457_001:0860b06": "昧。世尊發心出家。多劫學道。成佛利生。入微塵國。遍",
    "X73n1457_001:0860b07": "坐道場。直至涅槃。皆不離一剎那三昧。一剎那三昧",
    "X73n1457_001:0860b08": "亦攝世尊如是等事淨盡無餘。剎那剎那。皆悉如是。",
    "X73n1457_001:0860b09": "故云一念普週於沙界。又云一念普觀無量劫。所以",
    "X73n1457_001:0860b10": "楞嚴云。於一毫端現寶王剎。坐微塵裏轉大法輪。是",
    "X73n1457_001:0860b11": "知直指之道。不可以有無．修證．得失．是非．邪正．久近．",
    "X73n1457_001:0860b12": "生佛．凡聖而目之也。故曰理法界可說禪乎。曰不可。",
    "X73n1457_001:0860b13": "事法界可說禪乎。曰不可。理事無&#x788D;法界可說禪乎。",
    "X73n1457_001:0860b14": "曰不可。事事無&#x788D;法界可說禪乎。曰可。[0860b14] 吾觀德山棒．",
    "X73n1457_001:0860b15": "臨濟喝．麻三斤．乾屎橛與世尊一剎那三昧。曾無一",
    "X73n1457_001:0860b16": "間之別。其間觀行文字尚不容其毫髮。況死坐蒲團",
    "X73n1457_001:0860b17": "如守死鬼者。名為跛驢乘．瞎驢事．擔板漢．隻眼龜。何",
    "X73n1457_001:0860b18": "足道哉。豈但最上一乘而以見道為本。至於小．大．偏．",
    "X73n1457_001:0860b19": "圓之教。兼但對帶之乘。皆以見道為宗。而以修證隨",
    "X73n1457_001:0860b20": "之。故曰見道方修道。不見復何修。所以小乘四果三",
    "X73n1457_001:0860b21": "道具焉。何則。須陀洹為見道。斯陀含．阿那含為修道。",
    "X73n1457_001:0860b22": "阿羅漢為證果。大乘亦然。何則。初地初心為見道。初",
    "X73n1457_001:0860b23": "地後心至金剛道後為修道。妙覺果海為證果。是為",
    "X73n1457_001:0860b24": "三乘漸次無差。但心有大小為異耳。雲棲大師云。不",
    "X73n1457_001:0860c01": "見道而率意修行者。愚也。無燭夜遊。昧所向故。豈直",
    "X73n1457_001:0860c02": "昧所向而已。行之不止。將不免墮坑落塹之患矣。何",
    "X73n1457_001:0860c03": "道業之可究竟也。[0860c03] 告子曰。不得於言。佛求於心。不得",
    "X73n1457_001:0860c04": "於心。弗求於氣。斯乃不知頓明自性。但將識心勉強",
    "X73n1457_001:0860c05": "遏捺。如石壓草。名為不動。與今之盲修瞎練者無異",
    "X73n1457_001:0860c06": "也。何則。機前領荷。言外承當者。不待言也。其次則當",
    "X73n1457_001:0860c07": "有疑有悟。然後有修有證。看話頭。起疑情。即此意耳。",
    "X73n1457_001:0860c08": "不得於言。當求於心以起疑。不得於心。當加精進以",
    "X73n1457_001:0860c09": "使悟。得於言者。機前領荷者也。求於心者。有疑有悟",
    "X73n1457_001:0860c10": "者也。小疑小悟。大疑大悟。疑得去。悟得來。世出世間",
    "X73n1457_001:0860c11": "之共轍也。若能明悟自心。自心尚無有靜。何況有動。",
    "X73n1457_001:0860c12": "今告子之不動心者。非勉強遏捺而何也。況乎內守",
    "X73n1457_001:0860c13": "幽間。猶為客塵分別影事。流注生滅。曾無暫息。此與",
    "X73n1457_001:0860c14": "動靜雙忘之地。何止千里萬里。故祖師叱此輩為落",
    "X73n1457_001:0860c15": "空忘的外道。魂不散的死人。黑山鬼窟曾無有異。[0860c15] 無",
    "X73n1457_001:0860c16": "想之異熟者。無想。乃天名也。異熟。第八識名異熟識。",
    "X73n1457_001:0860c17": "無想之異熟。乃證無想天之異熟識也。楞嚴云。如第",
    "X73n1457_001:0860c18": "四禪無聞比丘。心慮&#x7070;凝。經五百劫。是人既以生滅",
    "X73n1457_001:0860c19": "為因。不能發生不生滅性。初半劫滅。後半劫生。如是",
    "X73n1457_001:0860c20": "一類名無想天。是人因中不聞法故。妄言證聖。天報",
    "X73n1457_001:0860c21": "已畢。衰相現前。謗阿羅漢。身遭後有。墮阿鼻獄。即拘",
    "X73n1457_001:0860c22": "舍利等。非色非空。昧為冥諦者也。此人以不聞正法。",
    "X73n1457_001:0860c23": "不悟自心。不知方便漸次。死坐蒲團。如守死鬼。以稱",
    "X73n1457_001:0860c24": "究竟。是為迷中倍人。如來號為可憐愍者。",
    "X73n1457_001:0861a01": "[0861a01] 問曰。如師所言。法門之弊。莫甚枯禪。已聞命矣。古",
    "X73n1457_001:0861a02": "人道。實際理地。不受一塵。今時門頭。不捨一法。豈",
    "X73n1457_001:0861a03": "一心而有兩地也。",
    "X73n1457_001:0861a04": "[0861a04] 答曰。妙含萬法而方圓任器者。一心也。何兩地之足",
    "X73n1457_001:0861a05": "異哉。況一心元有體用之名。其體則曰實際理地。不",
    "X73n1457_001:0861a06": "受一塵。其用則曰今時門頭。不捨一法。方其不受一",
    "X73n1457_001:0861a07": "塵之地而能萬有迭彰。是為體中之用。方其萬有迭",
    "X73n1457_001:0861a08": "彰之處而能法法皆真。是為用中之體。又體中之萬",
    "X73n1457_001:0861a09": "用。而法法具真空之妙體。即用中之性體。而頭頭含",
    "X73n1457_001:0861a10": "玅有之無窮。所謂塵塵混入。剎剎圓融。是為體用如",
    "X73n1457_001:0861a11": "如也。此即曹洞宗五位偏正君臣。何則。其體為正中",
    "X73n1457_001:0861a12": "來●。其用為偏中至○。體中之用為正中偏[○@(?/─)]。用中",
    "X73n1457_001:0861a13": "之體為偏中正[○@(─/?)]。體用如如為兼中到。如他宗之",
    "X73n1457_001:0861a14": "四賓主．三玄要。莫不皆然。[0861a14] 先儒亦云。喜怒哀樂之未",
    "X73n1457_001:0861a15": "發。謂之中。發而皆中節。謂之和。未發者。體也。已發者。",
    "X73n1457_001:0861a16": "用也。方其未發之中。已發者存焉。方其已發之中。未",
    "X73n1457_001:0861a17": "發者存焉。此曹洞宗所謂正中偏。偏中正也。未發即",
    "X73n1457_001:0861a18": "發。發即未發。本來一體。初無兩事。故曰致中和。天地",
    "X73n1457_001:0861a19": "位焉。萬物育焉。若能於此塵塵無&#x788D;。徹底掀騰。百尺",
    "X73n1457_001:0861a20": "竿頭。翻身更入。此曹洞所謂體用如如。兼中到也。",
    "X73n1457_001:0861a21": "[0861a21] 問曰。既稱體用如如。則舉體即用。舉用即體。何有",
    "X73n1457_001:0861a22": "空劫今時之別。未發已發之分。",
    "X73n1457_001:0861a23": "[0861a23] 答曰。此一言為偷心衲子之大病。鈍根沙彌之赤幟。",
    "X73n1457_001:0861a24": "何則。祖師門下。三玄五位各有所歸。掠&#x8657;頭者一味",
    "X73n1457_001:0861b01": "瞞盰佛性。儱侗真如。豈識法海之幽玄。禪宗之微妙。",
    "X73n1457_001:0861b02": "但西域無慚外道以此儱侗為宗極。作相違之邪見。",
    "X73n1457_001:0861b03": "所謂一句合頭語。萬劫繫驢橛。懼之哉。懼之哉。",
    "X73n1457_001:0861b04": "[0861b04] 問曰。道人業報至時。或順或逆。境界現前。甚至求",
    "X73n1457_001:0861b05": "取頭目髓腦．妻妾眷屬。如是等事。如何排遣。",
    "X73n1457_001:0861b06": "[0861b06] 答曰。了即業障本來空。未了應須還宿債。何須排遣。",
    "X73n1457_001:0861b07": "然了之說。難言者也。何則。有一徹永徹。一悟頓悟。無",
    "X73n1457_001:0861b08": "了之了。有善巧方便。了達之了。所以古德云。道人日",
    "X73n1457_001:0861b09": "用境界現前。皆前業也。夢幻也。純真一如。離異致也。",
    "X73n1457_001:0861b10": "若以前業觀目前。則境從業起。業從心生。心若無生。",
    "X73n1457_001:0861b11": "業自何有。若以夢幻觀目前。則夢裏明明有六趣。覺",
    "X73n1457_001:0861b12": "後空空無大千。尚無大千。有何境界。若以純真一如",
    "X73n1457_001:0861b13": "觀目前。則法法&#x8657;融。心心寂滅。劫奪毀辱。何曾非我",
    "X73n1457_001:0861b14": "本師。徵違納順。怨債由來善友矣。南嶽所以輕安如",
    "X73n1457_001:0861b15": "故。肇師猶如&#x5292;斬清風。良有以也。",
    "X73n1457_001:0861b16": "[0861b16] 問曰。圓覺經云。無&#x788D;清淨慧。皆由禪定生。云何祖",
    "X73n1457_001:0861b17": "師又云菩薩觀禪定如牢獄。",
    "X73n1457_001:0861b18": "[0861b18] 答曰。楞嚴云。因戒生定。因定發慧。乃菩薩修行之定",
    "X73n1457_001:0861b19": "論也。又云。自未得度。先度人者。菩薩發心。自覺已圓。",
    "X73n1457_001:0861b20": "能覺他者。如來應世。何則。&#x8462;以圓頓大乘。利物為上。",
    "X73n1457_001:0861b21": "不拘拘終滯死&#x7070;。故云菩薩觀禪定為牢獄。況禪定",
    "X73n1457_001:0861b22": "之學。邪正甚多。利害不少。故曰枯木山前叉路多。世",
    "X73n1457_001:0861b23": "人到此盡蹉跎。何則。禪定之多。難以廣舉。略而言之。",
    "X73n1457_001:0861b24": "有世間禪。有出世間小乘禪。有大乘禪。有最上一乘",
    "X73n1457_001:0861c01": "禪。[0861c01] 世間禪有九種。即九次第定。初禪曰離生喜樂定。",
    "X73n1457_001:0861c02": "因離五欲。而生身心喜樂故。二禪曰定生喜樂定。因",
    "X73n1457_001:0861c03": "入禪定而生喜樂故。三禪曰離喜妙樂定。身受寂滅。",
    "X73n1457_001:0861c04": "心生妙樂故。四禪曰捨念清淨定。身心受滅。苦樂雙",
    "X73n1457_001:0861c05": "忘故。五曰無想定。粗想不行故。六曰空無邊處定。色",
    "X73n1457_001:0861c06": "相既除。空境現前。無邊際故。七曰識無邊處定。色空",
    "X73n1457_001:0861c07": "雙泯。識心無際故。八曰無所有處定。心境俱忘。畢竟",
    "X73n1457_001:0861c08": "空寂故。九曰非想非非想處定。識性不動。以滅研窮。",
    "X73n1457_001:0861c09": "若存不存故。此皆窮空。不盡空理。獨無想定。外道所",
    "X73n1457_001:0861c10": "修。其餘八種。邪正所共。若從豫流見道修者。即名鈍",
    "X73n1457_001:0861c11": "根二乘。若從外道窮空不歸。不遇佛僧。不悟正法。迷",
    "X73n1457_001:0861c12": "漏無聞。當入輪轉。故名世間禪也。以不能超色無色",
    "X73n1457_001:0861c13": "界故。[0861c13] 出世間禪即真如三昧。又名滅盡定。又名一行",
    "X73n1457_001:0861c14": "三昧。唯見道者。或須陀洹．或阿羅漢．或初地初心．或",
    "X73n1457_001:0861c15": "八地等位。既悟一切諸法。唯是一心。從本已來。離言",
    "X73n1457_001:0861c16": "說相。離名字相。離心緣相。畢竟平等。無有變易。不可",
    "X73n1457_001:0861c17": "破壞。入三昧時。不住見相。不住得相。三界九地。心及",
    "X73n1457_001:0861c18": "心所。一切不行。名出世間禪。大乘小乘。觀法無差。但",
    "X73n1457_001:0861c19": "度生．不度生為異耳。最上一乘禪者。即前一剎那三",
    "X73n1457_001:0861c20": "昧云云。",
    "X73n1457_001:0861c21": "[0861c21] 問曰。圓覺經三觀之理。與四病之文。似無差別。此",
    "X73n1457_001:0861c22": "則曰。取靜為行。靜慧發生。彼則曰。永息諸念。得一",
    "X73n1457_001:0861c23": "切性。寂然平等。此則曰。變化諸幻。而開幻眾。彼則",
    "X73n1457_001:0861c24": "曰。我於本心作種種行。此則曰。了知身心皆為罣",
    "X73n1457_001:0862a01": "礙。不依諸礙。永得超過一切礙無礙境。煩惱涅槃",
    "X73n1457_001:0862a02": "不相留礙。彼則曰。我今永斷一切煩惱。身心畢竟",
    "X73n1457_001:0862a03": "空無所有。何況根塵&#x8657;妄境界。一切永寂。只一經",
    "X73n1457_001:0862a04": "之內。一般修習。何故。此則為觀。彼則為病。",
    "X73n1457_001:0862a05": "[0862a05] 答曰。前不云乎。大小偏圓之教。兼但對帶之乘。一切",
    "X73n1457_001:0862a06": "皆以見道為首。然後修證隨之。經有明文。汝自昧焉。",
    "X73n1457_001:0862a07": "何則。空觀云。若諸菩薩悟淨圓覺。以淨覺心。取淨為",
    "X73n1457_001:0862a08": "行。假觀云。若諸菩薩悟淨圓覺。以淨覺心知覺心性。",
    "X73n1457_001:0862a09": "及於根塵皆由幻化。即起諸幻。以除幻者。變化諸幻。",
    "X73n1457_001:0862a10": "而開幻眾。中道云。若諸菩薩悟淨圓覺。以淨覺心了",
    "X73n1457_001:0862a11": "知身心皆為罣礙。是則三觀之文。皆以見道為宗也。",
    "X73n1457_001:0862a12": "行人如悟而修。如修而證。何迷謬之有。故曰三種玅",
    "X73n1457_001:0862a13": "法門。皆是覺隨順。十方諸如來。因此得成道。四病云。",
    "X73n1457_001:0862a14": "若復有人作如是言。我今自心永息諸念。我於本心",
    "X73n1457_001:0862a15": "作種種行。我今永斷一切煩惱。我於今者不斷生死。",
    "X73n1457_001:0862a16": "不求涅槃。生死涅槃。無起滅念。任彼一切隨諸法性。",
    "X73n1457_001:0862a17": "是則未悟覺心。堅持我相。雖修諸行。而生死之輪永",
    "X73n1457_001:0862a18": "熾。故曰一切諸眾生。皆由執我相。無始妄流轉。不得",
    "X73n1457_001:0862a19": "成菩提。",
    "X73n1457_001:0862a20": "[0862a20] 問曰。如是三觀。總別修習。即復名為二十五輪。經",
    "X73n1457_001:0862a21": "云。三法頓漸修。有二十五種。十方諸如來．三世修",
    "X73n1457_001:0862a22": "行者。無不因此法。而得成菩提。惟除頓覺人。并法",
    "X73n1457_001:0862a23": "不隨順。是則如悟而修。如修而證。十方如來無不",
    "X73n1457_001:0862a24": "因此。云何頓覺之人而能超越。",
    "X73n1457_001:0862b01": "[0862b01] 答曰。如悟而修。如修而證。果三世之達道也。即信即",
    "X73n1457_001:0862b02": "悟。即悟即修。即修即證。即證即了。乃教外別傳之旨",
    "X73n1457_001:0862b03": "也。前不云乎。一徹永徹。一悟頓悟。徹悟之後。更無毫",
    "X73n1457_001:0862b04": "釐繫念者。纔是達摩大師直指人心。見性成佛之說。",
    "X73n1457_001:0862b05": "所以祖師拈槌&#x7AEA;拂。棒喝交馳。皆是剎那三昧。其間",
    "X73n1457_001:0862b06": "不落修證。故曰唯除頓覺人。黃蘗心要云。六度萬行",
    "X73n1457_001:0862b07": "是魔說。四諦十二因緣是魔說。圓修三觀是魔說。一",
    "X73n1457_001:0862b08": "真法界是魔說。何則。寧為心師。無師於心。故曰併法",
    "X73n1457_001:0862b09": "不隨順。",
    "X73n1457_001:0862b10": "[0862b10] 問曰。大小諸乘與直指之道既聞命矣。敢問淨土",
    "X73n1457_001:0862b11": "一門與圓頓之旨相為矛盾耶。共為表裏耶。",
    "X73n1457_001:0862b12": "[0862b12] 答曰。圓頓之旨與淨土一門。實並行而不背者也。何",
    "X73n1457_001:0862b13": "則。山河國土共轉根本法輪。鱗甲羽毛普現色身三",
    "X73n1457_001:0862b14": "昧。&#x894D;居尚然。彌陀淨土會心以為別乎。此則曰。直指",
    "X73n1457_001:0862b15": "人心。見性成佛。彼則曰。唯心淨土。本性彌陀。此則以",
    "X73n1457_001:0862b16": "狗子佛性．萬法歸一使上根者機前領荷。中下者朝",
    "X73n1457_001:0862b17": "夕參疑。彼則以寂光真境．萬德洪名使上根者直下",
    "X73n1457_001:0862b18": "承當。中下者孜孜在念。古德云。舉心盡是輪迴業。動",
    "X73n1457_001:0862b19": "念無非生死根。要與太&#x8657;無句背。如非吞個鐵混淪。",
    "X73n1457_001:0862b20": "當知萬法歸一與萬德洪名皆鐵混淪也。況迦葉．阿",
    "X73n1457_001:0862b21": "難同稟靈山。共傳茲土。六朝遠祖。羅十八員不世出",
    "X73n1457_001:0862b22": "之英才歸心蓮社。五季永明。總千萬種無小大之善",
    "X73n1457_001:0862b23": "行回向樂邦。然皆各盛一時。功垂萬世。[0862b23] 殆今末法。佛",
    "X73n1457_001:0862b24": "道下衰。自我。",
    "X73n1457_001:0862c01": "[0862c01] 成祖之後。典籍殘缺而無徵。僧行徒有其名而不知",
    "X73n1457_001:0862c02": "奚事。茫茫八表。求一律寺且不可得。何曾有禪教淨",
    "X73n1457_001:0862c03": "土之叢林耶。突出陽明夫子。以應化大權。創良知之",
    "X73n1457_001:0862c04": "說。揭禪宗語。和會融通。使儒門英傑始知趣向。然而",
    "X73n1457_001:0862c05": "未光大也。時有雲棲大師。實古佛之應身。愍斯惡世。",
    "X73n1457_001:0862c06": "來生此間。少稟生知。為當代巨儒。頓除恩愛。示菩薩",
    "X73n1457_001:0862c07": "&#x5FA7;行。其以身教眾生也。則有萬德種之妙行。其以語",
    "X73n1457_001:0862c08": "教眾生也。則有百千卷之牙籤。禪則有禪關策進等。",
    "X73n1457_001:0862c09": "教則有楞嚴摸象等。律則有戒疏發隱等。淨土則有",
    "X73n1457_001:0862c10": "彌陀疏鈔等。校謬則有正訛集等。典籍迷謬者。必援",
    "X73n1457_001:0862c11": "古以證。僧行邪倒者。必善巧攝持。三槐碩德。八表高",
    "X73n1457_001:0862c12": "流。莫不望風歸附。其親炙者。必傾心伏膺。羅列祖之",
    "X73n1457_001:0862c13": "行門。罄無不盡。振千載之&#x983A;綱。萬目畢張。雖其大用",
    "X73n1457_001:0862c14": "如此。皆以淨土為指歸也。故知圓頓之旨與淨土法",
    "X73n1457_001:0862c15": "門何矛盾之有哉。",
    "X73n1457_001:0862c16": "[0862c16] 問曰。雲棲大師謂。良知非真知。又云。王陽明於佛",
    "X73n1457_001:0862c17": "法未有深得。斯言何謂也。",
    "X73n1457_001:0862c18": "[0862c18] 答曰。學道之人。切莫競執名言。貴在真實體認。用處",
    "X73n1457_001:0862c19": "幽玄。體認得真。是亦可也。非亦可也。體認不真。是亦",
    "X73n1457_001:0862c20": "不可。非亦不可。何則。古德云。老僧把丈六金身作一",
    "X73n1457_001:0862c21": "莖草用也得。把一莖草作丈六金身用也得。雲棲大",
    "X73n1457_001:0862c22": "師云。良知非真知。即把丈六金身作一莖草用也。可",
    "X73n1457_001:0862c23": "謂用處幽玄矣。陽明夫子云。良知即真知。此則把一",
    "X73n1457_001:0862c24": "莖草作丈六金身用也。固不敢保其真實親證。亦可",
    "X73n1457_001:0863a01": "謂隨順信解矣。何則。世尊發明三界惟心。萬法惟識。",
    "X73n1457_001:0863a02": "而攝之以三性。曰成自性。曰緣起性。曰&#x5FA7;計性。一切",
    "X73n1457_001:0863a03": "諸法。緣會而生。見聞知覺。皆緣起性。軻氏云。所不慮",
    "X73n1457_001:0863a04": "而知者。良知也。孩提之童。無不知愛其親。及其長也。",
    "X73n1457_001:0863a05": "無不知敬其兄。是則緣親而心起孝。緣兄而心起悌。",
    "X73n1457_001:0863a06": "達之天下。則緣君而起忠。緣民而起仁。皆良知也。故",
    "X73n1457_001:0863a07": "知孝悌忠愛。的為緣起性矣。祖師道。若喚這&#x4E2A;是。是",
    "X73n1457_001:0863a08": "頭上安頭。若喚這&#x4E2A;不是。是斬頭覓活。不落二邊。方",
    "X73n1457_001:0863a09": "為究竟。",
    "X73n1457_001:0863a10": "[0863a10] 問曰。一切諸法皆緣起性。既聞命矣。其成自性。云",
    "X73n1457_001:0863a11": "何體認。",
    "X73n1457_001:0863a12": "[0863a12] 答曰。成自性者。真知之體也。緣起性者。真知之用也。",
    "X73n1457_001:0863a13": "遍計性者。真知本具。為外道邪見眾生以妄想識情",
    "X73n1457_001:0863a14": "迷謬妄執者也。故華嚴云。奇哉。眾生具有如來智慧",
    "X73n1457_001:0863a15": "德相。乃因妄想執著而不證得。楞嚴亦云。一切眾生",
    "X73n1457_001:0863a16": "從無始來。生死相續。皆由不知常住真心。性淨明體。",
    "X73n1457_001:0863a17": "用諸妄想。此想不真。故受輪轉。[0863a17] 所言真知者。即常住",
    "X73n1457_001:0863a18": "真心。亦名實相般若。是諸法自性。聖凡本具。非中外",
    "X73n1457_001:0863a19": "而徹十方。無去來而通三際。為一切眾生本來面目。",
    "X73n1457_001:0863a20": "一而不二者也。其體絕相絕稱。纖塵不立。易曰。寂然",
    "X73n1457_001:0863a21": "不動。感而遂通天下之故。感而遂通者。真知之用也。",
    "X73n1457_001:0863a22": "故曰聖心無知而無所不知。是以聖人&#x8657;其心而實",
    "X73n1457_001:0863a23": "其照。終日知而未嘗知。良有以也。先德云。智有窮幽",
    "X73n1457_001:0863a24": "之鑒。而無知焉。神有應會之用。而無慮焉。神無慮。故",
    "X73n1457_001:0863b01": "能獨王於世表。智無知。故能玄照於事外。知雖事外。",
    "X73n1457_001:0863b02": "未始無事。神雖世表。終日□中。所以俯仰順化。應接",
    "X73n1457_001:0863b03": "無窮。無幽不察。而無照功。是為無知之所知。神聖之",
    "X73n1457_001:0863b04": "所會也。子亦曰。吾有知乎哉。無知也。",
    "X73n1457_001:0863b05": "[0863b05] 問曰。如上所言。則陽明夫子為頭上安頭。雲棲大",
    "X73n1457_001:0863b06": "師為斬頭覓活。何大言若是之無慚也。",
    "X73n1457_001:0863b07": "[0863b07] 答曰。癡人面前莫說夢。信矣。前不云乎。學道之人。莫",
    "X73n1457_001:0863b08": "兢名言。貴在真實體認。用處幽玄。雲門老祖云。吾有",
    "X73n1457_001:0863b09": "一句函&#x8462;乾坤。吾有一句截斷眾流。吾有一句隨波",
    "X73n1457_001:0863b10": "逐浪。當知良知即真知者。乃巧心妙手。函&#x8462;乾坤之",
    "X73n1457_001:0863b11": "說也。良知非真知者。乃獨露真常。截斷眾流之說也。",
    "X73n1457_001:0863b12": "何則。前不云乎。未發。謂之中。發而中節。謂之和。發即",
    "X73n1457_001:0863b13": "未發。未發即發。謂之致中和。良知亦然。軻氏云所不",
    "X73n1457_001:0863b14": "慮而知者。乃未發之良知也。孩提之童。無不知愛其",
    "X73n1457_001:0863b15": "親也。及其長也。無不知敬其兄也。乃發而中節之良",
    "X73n1457_001:0863b16": "知也。陽明夫子據未發之良知。故曰良知即真知。雲",
    "X73n1457_001:0863b17": "棲大師據發而中節之良知。故曰良知非真知。[0863b17] 又真",
    "X73n1457_001:0863b18": "知者。極其廣大淵微。如上云云。而今人不知從何所",
    "X73n1457_001:0863b19": "詣。陽明夫子欲使人就路還家。故向孝悌上一點。曰",
    "X73n1457_001:0863b20": "良知即真知也。後人見與麼說。便執此外更無真知。",
    "X73n1457_001:0863b21": "不知色身外。洎山河．&#x8657;空．大地咸是妙明真心中所",
    "X73n1457_001:0863b22": "現物。奚止孝悌忠愛與見聞覺知而已。譬如澄清百",
    "X73n1457_001:0863b23": "千大海棄之。唯認一浮漚體。目為全潮。窮盡瀛渤。雲",
    "X73n1457_001:0863b24": "棲大師欲破其病。使人直窮到底。故曰良知非真知",
    "X73n1457_001:0863c01": "也。洞山老祖亦云。嗟見今時學道流。千千萬萬認門",
    "X73n1457_001:0863c02": "頭。&#x5374;似入京朝帝主。未到潼關卒便休。當知百尺竿",
    "X73n1457_001:0863c03": "頭。更須進步。",
    "X73n1457_001:0863c04": "[0863c04] 問曰。如師所言。不落二邊。方為究竟。究竟之說。願",
    "X73n1457_001:0863c05": "垂開示。",
    "X73n1457_001:0863c06": "[0863c06] 答曰。經云。十方如來及大菩薩。於其自住三摩地中。",
    "X73n1457_001:0863c07": "見與見緣。併所想相。如&#x8657;空華。本無所有。此見及緣。",
    "X73n1457_001:0863c08": "元是菩提妙淨明體。云何於中有是非是。以本無所",
    "X73n1457_001:0863c09": "有故。不可頭上安頭。以元是菩提故。不可斬頭覓活。",
    "X73n1457_001:0863c10": "如病目人。見空中華。空本無花。病者妄見。故不可說",
    "X73n1457_001:0863c11": "是非二相。",
    "X73n1457_001:0863c12": "[0863c12] 問曰。或謂良知者。孝悌也。陽明之說良知者。真知",
    "X73n1457_001:0863c13": "也。所謂仁也．性也．常住真心．實相般若。皆一體也。",
    "X73n1457_001:0863c14": "奚止孝悌而已。不識二者之說同耶。異耶。",
    "X73n1457_001:0863c15": "[0863c15] 答曰。前不云乎。陽明以巧心妙手。欲使人就路還家。",
    "X73n1457_001:0863c16": "作此說也。況體外無用。全用即體。故曰良知即真知。",
    "X73n1457_001:0863c17": "又云學人貴在體認真實。莫兢名言。良知．真知。皆名",
    "X73n1457_001:0863c18": "言也。須體三性之所歸。始悟自心之玄玅。何則。仁也．",
    "X73n1457_001:0863c19": "性也．常住真心也。皆成自性也。孝悌忠信也．見聞覺",
    "X73n1457_001:0863c20": "知也。皆緣起性也。或人以緣起性達成自性故云云。",
    "X73n1457_001:0863c21": "陽明以緣起性即成自性故云云。二者但頓漸有異",
    "X73n1457_001:0863c22": "耳。非見理有別也。時人執此為究竟者。如認潼關之",
    "X73n1457_001:0863c23": "卒為九五之尊。良可悲夫。",
    "X73n1457_001:0863c24": "[0863c24] 問曰。遍計執性。其相云何。",
    "X73n1457_001:0864a01": "[0864a01] 答曰。教有明文。無勞廣舉。請說其略。即時人不識真",
    "X73n1457_001:0864a02": "知之微妙。亦不悟見聞知覺乃自性之緣起。妄指運",
    "X73n1457_001:0864a03": "動施為即良知之究竟。皆遍計執也。所以宗門下呵",
    "X73n1457_001:0864a04": "此輩為弄精魂。呈詐偽。驢前馬後事。又云認賊為子。",
    "X73n1457_001:0864a05": "喚奴作郎。如是名言。種種不一。",
    "X73n1457_001:0864a06": "[0864a06] 問曰。成自性者。體也。緣起性者。用也。緣善則善。緣",
    "X73n1457_001:0864a07": "惡則惡。皆緣起性也。此與告子曰性。猶湍水也。決",
    "X73n1457_001:0864a08": "諸東方則東流。決諸西方則西流何以異也。",
    "X73n1457_001:0864a09": "[0864a09] 答曰。唯識論云緣起性即依他起。雖只一名。而有二",
    "X73n1457_001:0864a10": "種。一曰淨分依他。緣善而起。猶水之就下也。一曰染",
    "X73n1457_001:0864a11": "分依他。緣惡而起。猶水搏而躍之也。告子言性四章。",
    "X73n1457_001:0864a12": "皆以知覺運動而言。正所謂遍計執也。不悟自心。彌",
    "X73n1457_001:0864a13": "滿清淨。其迷謬邪執。不待言矣。西域九十六種外道。",
    "X73n1457_001:0864a14": "曾無如是之卑劣者。但宋儒曾不知佛法之毫末。而",
    "X73n1457_001:0864a15": "妄言佛氏以作用為性者。略相似。其自安淺陋甚至",
    "X73n1457_001:0864a16": "於此。可笑。可笑。",
    "X73n1457_001:0864a17": "[0864a17] 問曰。孟子謂性善。告子謂性無善無不善。或曰性",
    "X73n1457_001:0864a18": "可以為善。可以為不善。或曰有性善。有性不善。如",
    "X73n1457_001:0864a19": "是諸說。何者稍似。",
    "X73n1457_001:0864a20": "[0864a20] 答曰。固不敢保孟子見處與祖佛相等。然其言說了",
    "X73n1457_001:0864a21": "無滲漏。何則。其以仁義禮智。則曰我固有之矣。又指",
    "X73n1457_001:0864a22": "四心為仁義禮智之端。其利於世。孰能加焉。論云心",
    "X73n1457_001:0864a23": "真如者。即是一法界大總相法門體。其義有三種。一",
    "X73n1457_001:0864a24": "而不異。云何為三。一者體大。謂一切法真如平等。不",
    "X73n1457_001:0864b01": "增減故。二者相大。謂如來藏具足無量性功德故。三",
    "X73n1457_001:0864b02": "者用大。能生一切世出世間善因果故。舉一即三。言",
    "X73n1457_001:0864b03": "三即一。故曰總相法門。告子曰無善無不善。則真性",
    "X73n1457_001:0864b04": "失妙有之宗。至道落偏空之咎。孟子曰性善。乃若其",
    "X73n1457_001:0864b05": "情。則可以為善矣。乃所謂善也。此與三大之文頗有",
    "X73n1457_001:0864b06": "似處。何則。此曰。性善。論曰。如來藏具足無量性功德",
    "X73n1457_001:0864b07": "故。此曰。乃若其情。則可以為善矣。則未動已前。信為",
    "X73n1457_001:0864b08": "空空如也。論曰。一切法真如平等。不增減故。其他諸",
    "X73n1457_001:0864b09": "說皆&#x5FA7;計執也。",
    "X73n1457_001:0864b10": "[0864b10] 問曰。今之學道者。前後蒼黃。其故何哉。",
    "X73n1457_001:0864b11": "[0864b11] 答曰。唯識論云菩薩於一阿僧祇修勝行時。有三退",
    "X73n1457_001:0864b12": "屈。後以三事練磨其心。勇猛不退。梵語阿僧祇。此云",
    "X73n1457_001:0864b13": "不可數。況初心者。何等為三。一．聞無上菩提廣大深",
    "X73n1457_001:0864b14": "遠。心便退屈。引他已證大菩提者。練磨其心。勇猛不",
    "X73n1457_001:0864b15": "退。謂諸佛與我同為凡夫。彼既丈夫我亦爾。不應自",
    "X73n1457_001:0864b16": "輕而退屈也。二．聞六波羅密甚難可修。心便退屈。省",
    "X73n1457_001:0864b17": "己意樂。能修施等。練磨其心。勇猛不退。即所謂是路",
    "X73n1457_001:0864b18": "何愁不可行也。三．聞諸佛圓滿轉依。極難可證。心便",
    "X73n1457_001:0864b19": "退屈。引他麤善。況已妙因練磨其心。勇猛不退。謂三",
    "X73n1457_001:0864b20": "世諸佛舉首低頭皆成佛道。況其他哉。彼初心者。見",
    "X73n1457_001:0864b21": "理不徹。信道不篤。但向皮膚上著力。所以始欲為多。",
    "X73n1457_001:0864b22": "末遂減少。或觸事。則依事生心。或緣無。則依無息念。",
    "X73n1457_001:0864b23": "直待其見理漸深。根器成熟。或一念開悟。自然究竟",
    "X73n1457_001:0864b24": "不退。",
    "X73n1457_001:0864c01": "[0864c01] 問曰。宗門下有死句活句。何以分別。",
    "X73n1457_001:0864c02": "[0864c02] 答曰。古人雖有死句活句之分。其實用處在人不在",
    "X73n1457_001:0864c03": "句也。智者用活句。自然是活句。又將死句作活句用。",
    "X73n1457_001:0864c04": "愚人用死句。自然是死句。又將活句作死句用。凡一",
    "X73n1457_001:0864c05": "句語。不落言詮。不墮理路。不入思惟。不容擬議。千變",
    "X73n1457_001:0864c06": "萬化。八面受敵者。謂之活句。落言詮．理路．思惟．分別",
    "X73n1457_001:0864c07": "者。謂之死句。如古德問僧云。九峰和尚有何言句。僧",
    "X73n1457_001:0864c08": "云。某問九峰。如何是學人自己。九峰云。丙丁童子來",
    "X73n1457_001:0864c09": "求火。古德云。汝意如何。僧云。丙丁是火。即是以火求",
    "X73n1457_001:0864c10": "火。古德叱之。僧求示。古德厲聲云。丙丁童子來求火。",
    "X73n1457_001:0864c11": "僧豁然大悟。九峰所謂丙丁童子來求火。乃活句也。",
    "X73n1457_001:0864c12": "如僧之分別擬議。乃將活句作死句用也。如古德厲",
    "X73n1457_001:0864c13": "聲云丙丁童子來求火。乃將死句作活句用也。一千",
    "X73n1457_001:0864c14": "七百祖師三千七百公案。其用處莫不如此。"
}