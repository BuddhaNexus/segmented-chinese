{
    "T25n1509_079:0613b24": "大智度論釋稱揚品第六十五之",
    "T25n1509_079:0613b25": "餘(卷七十九)",
    "T25n1509_079:0613b27": "聖者龍樹造",
    "T25n1509_079:0613b28": "後秦龜茲國三藏鳩摩羅什譯",
    "T25n1509_079:0613b29": "[0613b29] ◎【經】「須菩提！菩薩摩訶薩成就二法，魔不能壞。",
    "T25n1509_079:0613c01": "何等二？觀一切法空，不捨一切眾生。須菩提！",
    "T25n1509_079:0613c02": "菩薩成就此二法，魔不能壞。[0613c02] 「復次，須菩提！菩",
    "T25n1509_079:0613c03": "薩摩訶薩復有二法成就，魔不能壞。何等二？",
    "T25n1509_079:0613c04": "所作如所言，亦為諸佛所念。菩薩成就此二",
    "T25n1509_079:0613c05": "法，魔不能壞。須菩提！菩薩如是行，是諸天",
    "T25n1509_079:0613c06": "皆來至菩薩所，親近、諮問、勸喻、安慰，作是言：",
    "T25n1509_079:0613c07": "『善男子！汝疾得阿耨多羅三藐三菩提不久。",
    "T25n1509_079:0613c08": "善男子！汝常當行是空、無相、無作行。何以故？",
    "T25n1509_079:0613c09": "善男子！汝行是行，無護眾生汝為作護，無依",
    "T25n1509_079:0613c10": "眾生為作依，無救眾生為作救，無究竟道眾",
    "T25n1509_079:0613c11": "生為作究竟道，無歸眾生為作歸，無洲眾生",
    "T25n1509_079:0613c12": "為作洲，冥者為作明，盲者為作眼。』何以故？",
    "T25n1509_079:0613c13": "是菩薩摩訶薩行般若波羅蜜，十方現在無",
    "T25n1509_079:0613c14": "量阿僧祇諸佛在大眾中說法時，自讚歎稱",
    "T25n1509_079:0613c15": "揚是菩薩摩訶薩名姓，言：『某甲菩薩成就般",
    "T25n1509_079:0613c16": "若波羅蜜功德。』須菩提！如我今說法時，自",
    "T25n1509_079:0613c17": "稱揚寶相菩薩、尸棄菩薩。復有諸菩薩摩訶",
    "T25n1509_079:0613c18": "薩在阿&#x95A6;佛世界中行般若波羅蜜、淨修梵",
    "T25n1509_079:0613c19": "行，我亦稱揚是菩薩名姓。須菩提！亦如東",
    "T25n1509_079:0613c20": "方現在諸佛說法時，是中有菩薩摩訶薩淨",
    "T25n1509_079:0613c21": "修梵行，佛亦歡喜，自稱揚讚歎是菩薩；南",
    "T25n1509_079:0613c22": "西北方、四維、上下，亦如是。復有菩薩從初發",
    "T25n1509_079:0613c23": "意欲具足佛道，乃至得一切種智；諸佛說法",
    "T25n1509_079:0613c24": "時，亦歡喜自稱揚讚歎是菩薩。何以故？是諸",
    "T25n1509_079:0613c25": "菩薩摩訶薩所行甚難，不斷佛種行。」[0613c25] 須菩提",
    "T25n1509_079:0613c26": "白佛言：「世尊！何等菩薩摩訶薩，諸佛說法",
    "T25n1509_079:0613c27": "時，自讚歎稱揚？」[0613c27] 佛告須菩提：「阿鞞跋致菩薩，",
    "T25n1509_079:0613c28": "諸佛說法時，自讚歎稱揚。」[0613c28] 須菩提言：「何等",
    "T25n1509_079:0613c29": "阿鞞跋致菩薩為佛所讚？」[0613c29] 佛言：「如阿&#x95A6;佛",
    "T25n1509_079:0614a01": "為菩薩時所行所學，諸菩薩亦如是學；是諸",
    "T25n1509_079:0614a02": "阿鞞跋致菩薩，諸佛說法時，歡喜讚歎。[0614a02] 「復次，",
    "T25n1509_079:0614a03": "須菩提！有菩薩行般若波羅蜜，信解一切法",
    "T25n1509_079:0614a04": "無生，未得無生忍法；信解一切法空，未得無",
    "T25n1509_079:0614a05": "生忍法；信解一切法虛誑、不實、不堅固，未得",
    "T25n1509_079:0614a06": "無生忍法。須菩提！如是等諸菩薩摩訶薩，佛",
    "T25n1509_079:0614a07": "說法時，歡喜自讚歎稱揚名姓。須菩提！若諸",
    "T25n1509_079:0614a08": "菩薩摩訶薩，諸佛說法時，歡喜自讚歎者，是",
    "T25n1509_079:0614a09": "菩薩滅聲聞、辟支佛地，當得阿耨多羅三藐",
    "T25n1509_079:0614a10": "三菩提記。須菩提！若菩薩摩訶薩，諸佛說法",
    "T25n1509_079:0614a11": "時，歡喜自讚歎者，是菩薩當住阿鞞跋致地；",
    "T25n1509_079:0614a12": "住是地已，當得薩婆若。[0614a12] 「復次，須菩提！若菩",
    "T25n1509_079:0614a13": "薩摩訶薩聞是深般若波羅蜜，其心明利、不",
    "T25n1509_079:0614a14": "疑不悔，作是念：『是事如佛所說。』是菩薩亦當",
    "T25n1509_079:0614a15": "於阿&#x95A6;佛及諸菩薩所廣聞是般若波羅蜜，",
    "T25n1509_079:0614a16": "亦信解；信解已，如佛所說，當住阿鞞跋致地。",
    "T25n1509_079:0614a17": "如是，須菩提！但聞般若波羅蜜，得大利益，何",
    "T25n1509_079:0614a18": "況信解！信解已，如說住、如說行；如說住、行",
    "T25n1509_079:0614a19": "已，住一切種智中。」[0614a19] 須菩提白佛言：「世尊！若佛",
    "T25n1509_079:0614a20": "說菩薩摩訶薩如所說住、如所說行，住薩婆",
    "T25n1509_079:0614a21": "若；若菩薩摩訶薩無所得法，云何住薩婆",
    "T25n1509_079:0614a22": "若？」[0614a22] 佛告須菩提：「菩薩摩訶薩住諸法如中，住",
    "T25n1509_079:0614a23": "薩婆若。」[0614a23] 須菩提言：「世尊！除如更無法可得，",
    "T25n1509_079:0614a24": "誰住如中？住如中已，當得阿耨多羅三藐三",
    "T25n1509_079:0614a25": "菩提？誰住如中當說法？如尚不可得，何況住",
    "T25n1509_079:0614a26": "如得阿耨多羅三藐三菩提！誰住如中而說",
    "T25n1509_079:0614a27": "法？無有是處！」[0614a27] 佛告須菩提：「如汝所言：『除如，",
    "T25n1509_079:0614a28": "更無法，誰住如中？住如中已，當得阿耨多羅",
    "T25n1509_079:0614a29": "三藐三菩提？誰住如中當說法？如尚不可得，",
    "T25n1509_079:0614b01": "何況住如得阿耨多羅三藐三菩提！誰住如",
    "T25n1509_079:0614b02": "中而說法？無有是處！』」[0614b02] 佛言：「如是！如是！須菩",
    "T25n1509_079:0614b03": "提！除如，更無有法可得，誰住如中？住如中",
    "T25n1509_079:0614b04": "已，當得阿耨多羅三藐三菩提？誰住如中當",
    "T25n1509_079:0614b05": "說法？如尚不可得，何況住如中得阿耨多羅",
    "T25n1509_079:0614b06": "三藐三菩提！誰住如中而說法？何以故？是",
    "T25n1509_079:0614b07": "如生不可得、滅不可得、住異不可得；若法生、",
    "T25n1509_079:0614b08": "滅、住異不可得，是中誰當住如？誰當住如已，",
    "T25n1509_079:0614b09": "得阿耨多羅三藐三菩提？誰當住如而說法？",
    "T25n1509_079:0614b10": "無有是處！」[0614b10] 釋提桓因白佛言：「世尊！諸菩薩",
    "T25n1509_079:0614b11": "摩訶薩所為甚難，深般若波羅蜜中欲得阿",
    "T25n1509_079:0614b12": "耨多羅三藐三菩提。何以故？世尊！無有如中",
    "T25n1509_079:0614b13": "住者，亦無當得阿耨多羅三藐三菩提者，亦",
    "T25n1509_079:0614b14": "無說法者。菩薩摩訶薩於是處心不驚、不沒，",
    "T25n1509_079:0614b15": "不怖、不畏，不疑、不悔。」",
    "T25n1509_079:0614b16": "[0614b16] 爾時，須菩提語釋提桓因：「如憍尸迦說：『菩薩",
    "T25n1509_079:0614b17": "摩訶薩所為甚難，是甚深法中心不驚、不沒，",
    "T25n1509_079:0614b18": "不怖、不畏，不疑、不悔。』憍尸迦！諸法空中誰",
    "T25n1509_079:0614b19": "驚、誰沒？誰怖、誰畏？誰疑、誰悔？」[0614b19] 是時，釋提桓因",
    "T25n1509_079:0614b20": "語須菩提：「須菩提所說，但為空事，無所罣",
    "T25n1509_079:0614b21": "礙。譬如仰射空中，箭去無礙；須菩提說法無",
    "T25n1509_079:0614b22": "礙亦如是。」[0614b22] 【論】[0614b22] 釋曰：[0614b22] 眾會疑：「菩薩何因緣",
    "T25n1509_079:0614b23": "故得如是力，魔不能壞？」[0614b23] 佛答：「有二因緣",
    "T25n1509_079:0614b24": "故，魔不能壞：一者、觀諸法空，二者、不捨一",
    "T25n1509_079:0614b25": "切眾生。」[0614b25] 以日月因緣故，萬物潤生。但有月",
    "T25n1509_079:0614b26": "而無日，則萬物濕壞；但有日而無月，則萬物",
    "T25n1509_079:0614b27": "燋爛。日、月和合故，萬物成熟。菩薩亦如是，",
    "T25n1509_079:0614b28": "有二道：一者、悲，二者、空。悲心憐愍眾生，誓",
    "T25n1509_079:0614b29": "願欲度；空心來則滅憐愍心。若但有憐愍",
    "T25n1509_079:0614c01": "心、無智慧，則心沒在無眾生而有眾生顛",
    "T25n1509_079:0614c02": "倒中；若但有空心，捨憐愍度眾生心，則墮",
    "T25n1509_079:0614c03": "斷滅中。[0614c03] 是故佛說二事兼用，雖觀一切空",
    "T25n1509_079:0614c04": "而不捨眾生，雖憐愍眾生不捨一切空。",
    "T25n1509_079:0614c05": "觀一切法空，空亦空故不著空，是故不妨",
    "T25n1509_079:0614c06": "憐愍眾生；觀憐愍眾生，亦不著眾生、不",
    "T25n1509_079:0614c07": "取眾生相，但憐愍眾生，引導入空，是故雖",
    "T25n1509_079:0614c08": "行憐愍而不妨空。雖行空，亦不取空相",
    "T25n1509_079:0614c09": "故，不妨憐愍心，如日月相須。[0614c09] 諸神天輕賤",
    "T25n1509_079:0614c10": "妄語人，若菩薩不如所說行，則五種執金",
    "T25n1509_079:0614c11": "剛神捨離、不復守護，惡鬼得便。是人喜生惡",
    "T25n1509_079:0614c12": "心，惡心故則生惡業，生惡業故則墮惡道。",
    "T25n1509_079:0614c13": "菩薩不為諸佛所念者，則善根朽壞；如魚",
    "T25n1509_079:0614c14": "子不為母念，則爛壞不生。是故言：「所作如",
    "T25n1509_079:0614c15": "所言，亦為諸佛所念。得此二法故，不可",
    "T25n1509_079:0614c16": "破壞。」[0614c16] 若菩薩能如是真行般若波羅蜜，魔不",
    "T25n1509_079:0614c17": "能壞，功德智慧增益，諸天則來親近、諮問、",
    "T25n1509_079:0614c18": "安慰、勸喻，作是言：「善男子！汝疾得阿耨多羅",
    "T25n1509_079:0614c19": "三藐三菩提不久。以是因緣故，常行空行。」",
    "T25n1509_079:0614c20": "[0614c20] 問曰：[0614c20] 諸天未得一切智，云何能與菩薩授",
    "T25n1509_079:0614c21": "記？[0614c21] 答曰：[0614c21] 諸天長壽，從過去諸佛聞如是行",
    "T25n1509_079:0614c22": "得記，今見菩薩有如是行故說，見因知",
    "T25n1509_079:0614c23": "有果故。諸天見是菩薩行三解脫門印，亦",
    "T25n1509_079:0614c24": "兼行慈悲心於眾生，是故說言「不久作佛」。[0614c24] 「無",
    "T25n1509_079:0614c25": "守護眾生汝為作守護，無歸與作歸」等義，如",
    "T25n1509_079:0614c26": "先說。[0614c26] 若菩薩能如是行甚深般若波羅蜜，",
    "T25n1509_079:0614c27": "十方現在無量諸佛說法時，稱揚讚歎是名",
    "T25n1509_079:0614c28": "字者，如我今稱揚寶相菩薩、尸棄菩薩及阿",
    "T25n1509_079:0614c29": "&#x95A6;佛世界中菩薩。又如十方佛說法時，稱",
    "T25n1509_079:0615a01": "揚諸妙行菩薩。菩薩能如所說應諸法實",
    "T25n1509_079:0615a02": "相者，十方諸佛說法時，亦以是菩薩為譬",
    "T25n1509_079:0615a03": "喻，作是言：「某方某世界菩薩雖未作佛，能",
    "T25n1509_079:0615a04": "如是行甚深般若波羅蜜，功德希有故。」[0615a04] 如大",
    "T25n1509_079:0615a05": "國王有大將，不惜身命，有方便能破怨",
    "T25n1509_079:0615a06": "敵，常為國王所稱譽；菩薩亦如是，觀畢竟",
    "T25n1509_079:0615a07": "空，不惜我身，破煩惱賊，有方便而不作",
    "T25n1509_079:0615a08": "證，教化眾生，諸佛所稱譽。[0615a08] 諸佛雖無著心，",
    "T25n1509_079:0615a09": "無分別善不善法，視諸阿羅漢、外道亦無",
    "T25n1509_079:0615a10": "憎愛，為利益眾生故，讚歎善人，稱揚善",
    "T25n1509_079:0615a11": "法，毀訾不善。所以者何？欲使眾生依附",
    "T25n1509_079:0615a12": "好人，心隨善法，令出世間故。[0615a12] 問曰：[0615a12] 何經中",
    "T25n1509_079:0615a13": "說二菩薩佛所讚歎？[0615a13] 答曰：[0615a13] 佛經無量。佛涅",
    "T25n1509_079:0615a14": "槃後，諸惡邪見王出，焚燒經法，破壞塔寺，",
    "T25n1509_079:0615a15": "害諸沙門。五百歲後，像法不淨，諸阿羅漢、神",
    "T25n1509_079:0615a16": "通菩薩難可得見故，諸深經不盡在閻浮",
    "T25n1509_079:0615a17": "提，行者、受者少故，諸天龍神持去。[0615a17] 問曰：[0615a17] 如",
    "T25n1509_079:0615a18": "遍吉菩薩、觀世音菩薩、大力勢菩薩、文殊尸",
    "T25n1509_079:0615a19": "利、彌勒菩薩等何以故不讚歎，而但稱譽",
    "T25n1509_079:0615a20": "二菩薩？[0615a20] 答曰：[0615a20] 是二菩薩未得無生忍法而",
    "T25n1509_079:0615a21": "能似無生忍法行。必有此事，一切魔民所",
    "T25n1509_079:0615a22": "不能壞，是故佛歎希有。[0615a22] 復次，是二菩薩清",
    "T25n1509_079:0615a23": "淨大願行、深大慈悲心，不期疾作佛，為度",
    "T25n1509_079:0615a24": "眾生故；有如是等功德，故佛稱讚。[0615a24] 復次，遍",
    "T25n1509_079:0615a25": "吉、觀世音菩薩等功德極大，人皆知；是二菩",
    "T25n1509_079:0615a26": "薩，人未知，故稱揚。[0615a26] 阿&#x95A6;佛世界菩薩皆效",
    "T25n1509_079:0615a27": "阿&#x95A6;佛，初發心來，行清淨、不雜行；生彼菩",
    "T25n1509_079:0615a28": "薩皆效其行，是故說阿&#x95A6;佛世界菩薩，稱",
    "T25n1509_079:0615a29": "譽其德。又如十方諸佛亦稱揚諸世界上",
    "T25n1509_079:0615b01": "妙菩薩，亦如釋迦文尼佛稱揚二菩薩。[0615b01] 何",
    "T25n1509_079:0615b02": "等是？菩薩從初發意乃至十地，佛讚歎",
    "T25n1509_079:0615b03": "是菩薩所為甚難，能不斷佛種。[0615b03] 此中須菩提",
    "T25n1509_079:0615b04": "問：「何等菩薩，佛說法時，稱揚讚歎說其名字？」",
    "T25n1509_079:0615b05": "[0615b05] 問曰：[0615b05] 佛已先說，須菩提何以更問？[0615b05] 答曰：[0615b05] 佛初",
    "T25n1509_079:0615b06": "說「大菩薩」，後稱說「一切菩薩，從初發意乃",
    "T25n1509_079:0615b07": "至十地」；是故須菩提疑問佛：「佛讚歎何等",
    "T25n1509_079:0615b08": "菩薩，稱其名字？」[0615b08] 佛答：「佛雖皆愛念一切菩",
    "T25n1509_079:0615b09": "薩，其中有德行勝者，稱揚其名字。」[0615b09] 何等菩",
    "T25n1509_079:0615b10": "薩佛所稱歎？如阿&#x95A6;佛初發心時，行清淨",
    "T25n1509_079:0615b11": "行，不休不息，乃至阿耨多羅三藐三菩提，",
    "T25n1509_079:0615b12": "如是等菩薩，佛所讚歎。[0615b12] 復次，有菩薩未",
    "T25n1509_079:0615b13": "得無生法忍、未入菩薩位，行般若波羅",
    "T25n1509_079:0615b14": "蜜力故，常思惟籌量，求諸法實相，能信解、",
    "T25n1509_079:0615b15": "忍，通一切法無生相、空、虛誑、不堅固。有如是",
    "T25n1509_079:0615b16": "等相諸菩薩摩訶薩，佛稱名讚歎。虛誑、不實、",
    "T25n1509_079:0615b17": "不堅固者，皆是無常、苦、無我門。一切法空",
    "T25n1509_079:0615b18": "者，即是空門。一切法無生者，即是諸法實相，",
    "T25n1509_079:0615b19": "滅諸觀。[0615b19] 復次，虛誑、不實、不堅固，即是無作解",
    "T25n1509_079:0615b20": "脫門；一切法空，即是空解脫門；一切法無生，",
    "T25n1509_079:0615b21": "即是無相解脫門。[0615b21] 如是等三種差別。[0615b21] 是人出",
    "T25n1509_079:0615b22": "柔順法忍、未得無生法忍，出凡夫法、未入",
    "T25n1509_079:0615b23": "聖法，而能信受聖法，似得聖法人，是故希",
    "T25n1509_079:0615b24": "有。如佛所稱譽阿鞞跋致菩薩，能斷二地、",
    "T25n1509_079:0615b25": "得受記；是人為佛所稱譽，亦如是。如是",
    "T25n1509_079:0615b26": "相人，雖未得無生法忍，智慧力故，為諸佛",
    "T25n1509_079:0615b27": "稱名讚歎。[0615b27] 今以信根力勝故，佛亦稱名讚",
    "T25n1509_079:0615b28": "歎。何者是？所謂：「復次，須菩提！若菩薩摩訶薩",
    "T25n1509_079:0615b29": "聞是深般若，其心明利、不疑不悔，作是念：",
    "T25n1509_079:0615c01": "『是事如佛所說。』」[0615c01] 問曰：[0615c01] 是菩薩已信解般若波",
    "T25n1509_079:0615c02": "羅蜜，何以更從阿&#x95A6;佛及諸菩薩邊聞？[0615c02] 答",
    "T25n1509_079:0615c03": "曰：[0615c03] 是人聞阿&#x95A6;佛作菩薩時所行清淨；是",
    "T25n1509_079:0615c04": "人聞已，欲效阿&#x95A6;佛所行。是故佛說：「此人於",
    "T25n1509_079:0615c05": "是得信力、於彼得智慧力故，當住阿鞞跋",
    "T25n1509_079:0615c06": "致地。」是人未得無生忍法，以智慧力故，得",
    "T25n1509_079:0615c07": "如阿鞞跋致，為諸佛所讚；有信力故，得",
    "T25n1509_079:0615c08": "如阿鞞跋致，為諸佛所讚。[0615c08] 若但聞般若，",
    "T25n1509_079:0615c09": "得如是利益，何況信受、如所說行，漸住一",
    "T25n1509_079:0615c10": "切種智中！[0615c10] 須菩提問佛：「一切法空相無所得，",
    "T25n1509_079:0615c11": "云何菩薩住薩婆若？」[0615c11] 佛言：「如中住。」如者即",
    "T25n1509_079:0615c12": "是空。菩薩住是畢竟空中，名為住薩婆若。",
    "T25n1509_079:0615c13": "[0615c13] 此中須菩提問佛：「除如，更無法可得，誰住",
    "T25n1509_079:0615c14": "如中？」乃至「無有是處」，如經廣說。[0615c14] 佛可須菩",
    "T25n1509_079:0615c15": "提所語，說如亦空因緣，所謂：「是如，生、滅、住異",
    "T25n1509_079:0615c16": "不可得，若法無三相，即是畢竟空，云何可",
    "T25n1509_079:0615c17": "住？若住此中得阿耨多羅三藐三菩提而",
    "T25n1509_079:0615c18": "說法，無有是處！」[0615c18] 釋提桓因欲取般若一定",
    "T25n1509_079:0615c19": "相，聞佛共須菩提說無相亦不可得，是故",
    "T25n1509_079:0615c20": "白佛言：「希有！世尊！是般若甚深，是菩薩所",
    "T25n1509_079:0615c21": "為甚難，欲得阿耨多羅三藐三菩提。何以",
    "T25n1509_079:0615c22": "故？是如畢竟空，除如，更無菩薩住是如中",
    "T25n1509_079:0615c23": "得阿耨多羅三藐三菩提，亦無定法名為",
    "T25n1509_079:0615c24": "佛，說法者所度眾生亦不離如，亦無拔出",
    "T25n1509_079:0615c25": "處涅槃，諸法常住如相故。菩薩聞是事，心",
    "T25n1509_079:0615c26": "不疑悔，是事為難！雖信一切法畢竟空，而",
    "T25n1509_079:0615c27": "欲求阿耨多羅三藐三菩提，精進、不休不",
    "T25n1509_079:0615c28": "息，是為難。」[0615c28] 須菩提語帝釋：「若諸法畢竟空、",
    "T25n1509_079:0615c29": "無所有，疑從何生？何有難事？」[0615c29] 帝釋心歡喜，",
    "T25n1509_079:0616a01": "作是念：「須菩提實是樂說空法；須菩提有",
    "T25n1509_079:0616a02": "所解說，皆說空事。雖說色等餘事，其義皆",
    "T25n1509_079:0616a03": "趣向空；若有難問，不能作礙，空亦空故。」[0616a03] 若",
    "T25n1509_079:0616a04": "人難空，須菩提先已破空，於有無中都無",
    "T25n1509_079:0616a05": "所礙；譬如仰射空中。虛空即是畢竟空，箭",
    "T25n1509_079:0616a06": "是須菩提智慧。所說，如箭於空無礙，勢盡",
    "T25n1509_079:0616a07": "自墮，非為空盡；須菩提說法因緣事辦故便",
    "T25n1509_079:0616a08": "止，非為法盡。若有人雖有利箭，射壁不",
    "T25n1509_079:0616a09": "能過；人雖有利智慧，邪見著有，則礙而不",
    "T25n1509_079:0616a10": "能通。是故須菩提說無障無礙法。◎",
    "T25n1509_079:0616a11": "◎大智度論釋囑累品第六十六",
    "T25n1509_079:0616a12": "[0616a12] 【經】[0616a12] 爾時，釋提桓因白佛言：「世尊！我如是說、",
    "T25n1509_079:0616a13": "如是答，為隨順法不？為正答不？」[0616a13] 佛告釋提桓",
    "T25n1509_079:0616a14": "因言：「憍尸迦！汝所說、所答，實皆隨順。」[0616a14] 釋提桓",
    "T25n1509_079:0616a15": "因言：「希有！世尊！須菩提所樂說皆為空、為",
    "T25n1509_079:0616a16": "無相、無作，為四念處乃至為阿耨多羅三藐",
    "T25n1509_079:0616a17": "三菩提。」[0616a17] 佛告釋提桓因：「須菩提比丘行空時，",
    "T25n1509_079:0616a18": "檀波羅蜜不可得，何況行檀波羅蜜者！乃至",
    "T25n1509_079:0616a19": "般若波羅蜜不可得，何況行般若波羅蜜者！",
    "T25n1509_079:0616a20": "四念處不可得，何況修四念處者！乃至八聖",
    "T25n1509_079:0616a21": "道分不可得，何況修八聖道分者！禪、解脫、三",
    "T25n1509_079:0616a22": "昧、定不可得，何況修禪、解脫、三昧、定者！佛",
    "T25n1509_079:0616a23": "十力不可得，何況修佛十力者！四無所畏不",
    "T25n1509_079:0616a24": "可得，何況能生四無所畏者！四無礙智不可",
    "T25n1509_079:0616a25": "得，何況能生四無礙智者！大慈、大悲不可得，",
    "T25n1509_079:0616a26": "何況行大慈、大悲者！十八不共法不可得，何",
    "T25n1509_079:0616a27": "況生十八不共法者！阿耨多羅三藐三菩提",
    "T25n1509_079:0616a28": "不可得，何況得阿耨多羅三藐三菩提者！一",
    "T25n1509_079:0616a29": "切智不可得，何況得一切智者！如來不可得，",
    "T25n1509_079:0616b01": "何況當作如來者！無生法不可得，何況無",
    "T25n1509_079:0616b02": "生法作證者！三十二相不可得，何況得三十",
    "T25n1509_079:0616b03": "二相者！八十隨形好不可得，何況得八十隨",
    "T25n1509_079:0616b04": "形好者！何以故？憍尸迦！須菩提比丘一切",
    "T25n1509_079:0616b05": "法離行、一切法無所得行、一切法空行、一切",
    "T25n1509_079:0616b06": "法無相行、一切法無作行。憍尸迦！是為須菩",
    "T25n1509_079:0616b07": "提比丘所行，欲比菩薩摩訶薩般若波羅蜜",
    "T25n1509_079:0616b08": "行，百分不及一，千分、千萬億分乃至算數",
    "T25n1509_079:0616b09": "譬喻所不能及。何以故？除佛行，是菩薩摩訶",
    "T25n1509_079:0616b10": "薩行般若波羅蜜，於聲聞、辟支佛諸行中",
    "T25n1509_079:0616b11": "最尊、最妙、最上。以是故，菩薩摩訶薩欲得於",
    "T25n1509_079:0616b12": "一切眾生中最上，當行是般若波羅蜜行。何",
    "T25n1509_079:0616b13": "以故？憍尸迦！諸菩薩摩訶薩行般若波羅蜜",
    "T25n1509_079:0616b14": "時，過聲聞、辟支佛地，入菩薩位，能具足佛法，",
    "T25n1509_079:0616b15": "得一切種智，斷一切煩惱習，作佛。」[0616b15] 是會中諸",
    "T25n1509_079:0616b16": "三十三天以天文陀羅花散佛及僧。是時，",
    "T25n1509_079:0616b17": "八百比丘從坐起，以華散佛，偏袒右肩，合掌，",
    "T25n1509_079:0616b18": "右膝著地，白佛言：「世尊！我等當行是無上行，",
    "T25n1509_079:0616b19": "聲聞、辟支佛所不能行！」[0616b19] 爾時，佛知諸比丘心",
    "T25n1509_079:0616b20": "行，便微笑。如諸佛法，種種色光：青、黃、赤、白、",
    "T25n1509_079:0616b21": "紅、縹，從口中出，遍照三千大千世界，遶佛",
    "T25n1509_079:0616b22": "三匝，還從頂入。[0616b22] 爾時，阿難偏袒右肩，右膝著",
    "T25n1509_079:0616b23": "地，白佛言：「世尊！何因緣故笑？諸佛不以",
    "T25n1509_079:0616b24": "無因緣而笑。」[0616b24] 佛告阿難：「是八百比丘於星宿",
    "T25n1509_079:0616b25": "劫中當得阿耨多羅三藐三菩提，佛名散華，",
    "T25n1509_079:0616b26": "皆同一字，比丘僧、世界、壽命皆等，各各過",
    "T25n1509_079:0616b27": "十萬歲，出家、作佛，是時，諸世界常雨五色天",
    "T25n1509_079:0616b28": "花。以是故，阿難！菩薩摩訶薩欲行最上行，",
    "T25n1509_079:0616b29": "當行般若波羅蜜。」[0616b29] 佛告阿難：「若有善男子、",
    "T25n1509_079:0616c01": "善女人能行是深般若波羅蜜，當知是菩薩",
    "T25n1509_079:0616c02": "人中死、此間生，若兜率天上死、來生此間；若",
    "T25n1509_079:0616c03": "人中、若兜率天上廣聞是深般若波羅蜜。阿",
    "T25n1509_079:0616c04": "難！我見是諸菩薩摩訶薩能行是深般若波",
    "T25n1509_079:0616c05": "羅蜜。阿難！若有善男子、善女人聞是深般",
    "T25n1509_079:0616c06": "若波羅蜜，受持、讀、誦、親近、正憶念，轉復以般",
    "T25n1509_079:0616c07": "若波羅蜜教行菩薩道者，當知是菩薩面從",
    "T25n1509_079:0616c08": "佛聞深般若波羅蜜，乃至親近，亦從諸佛",
    "T25n1509_079:0616c09": "所種善根。善男子、善女人當作是念：『我等",
    "T25n1509_079:0616c10": "非聲聞所種善根，亦不從聲聞所聞是深般",
    "T25n1509_079:0616c11": "若波羅蜜。』阿難！若有善男子、善女人受持",
    "T25n1509_079:0616c12": "是深般若波羅蜜，讀、誦、親近、隨義隨法行，",
    "T25n1509_079:0616c13": "當知是善男子、善女人則為面見佛。阿難！若",
    "T25n1509_079:0616c14": "有善男子、善女人聞是深般若波羅蜜，信心",
    "T25n1509_079:0616c15": "清淨，不可沮壞，當知是善男子、善女人曾供",
    "T25n1509_079:0616c16": "養諸佛、種善根、與善知識相得。[0616c16] 「阿難！於諸",
    "T25n1509_079:0616c17": "佛福田種善根雖不虛誑，要得聲聞、辟支佛、",
    "T25n1509_079:0616c18": "佛而得解脫，應當深了了行六波羅蜜乃至",
    "T25n1509_079:0616c19": "一切種智！阿難！若菩薩深了了行六波羅蜜",
    "T25n1509_079:0616c20": "乃至一切種智，是人若住聲聞辟支佛道、不",
    "T25n1509_079:0616c21": "得阿耨多羅三藐三菩提，無有是處！是故，阿",
    "T25n1509_079:0616c22": "難！我以般若波羅蜜囑累汝！阿難！汝若受",
    "T25n1509_079:0616c23": "持一切法，除般若波羅蜜，若忘若失，其過小",
    "T25n1509_079:0616c24": "小，無有大罪。阿難！汝受持深般若波羅蜜，",
    "T25n1509_079:0616c25": "若忘失一句，其過甚大！阿難！汝若受持深",
    "T25n1509_079:0616c26": "般若波羅蜜，後還忘失，其罪甚多！以是故，",
    "T25n1509_079:0616c27": "阿難！囑累汝！是深般若波羅蜜，汝當善受持",
    "T25n1509_079:0616c28": "讀誦令利！[0616c28] 「阿難！若有善男子、善女人受持",
    "T25n1509_079:0616c29": "般若波羅蜜，則為受持過去、未來、現在諸",
    "T25n1509_079:0617a01": "佛阿耨多羅三藐三菩提。阿難！若善男子、善",
    "T25n1509_079:0617a02": "女人現在供養我，恭敬、尊重、讚歎，華香、瓔",
    "T25n1509_079:0617a03": "珞、擣香、澤香、衣服、幡蓋，應當受持般若波羅",
    "T25n1509_079:0617a04": "蜜，讀、誦、說、親近、供養、恭敬、尊重、讚歎，華香乃至",
    "T25n1509_079:0617a05": "幢幡。阿難！供養般若波羅蜜，則為供養我，",
    "T25n1509_079:0617a06": "亦供養過去、未來、現在佛已。若有善男子、善",
    "T25n1509_079:0617a07": "女人聞說深般若波羅蜜，信心清淨恭敬愛",
    "T25n1509_079:0617a08": "樂，則為信心清淨恭敬愛樂過去、未來、現在",
    "T25n1509_079:0617a09": "諸佛已。阿難！汝愛樂佛、不捨離，當愛樂般",
    "T25n1509_079:0617a10": "若波羅蜜莫捨離！阿難！深般若波羅蜜，乃至",
    "T25n1509_079:0617a11": "一句，不應令失！阿難！我說囑累因緣甚多，今",
    "T25n1509_079:0617a12": "但略說：如我為世尊，般若波羅蜜亦是世",
    "T25n1509_079:0617a13": "尊。以是故，阿難！種種因緣囑累汝般若波",
    "T25n1509_079:0617a14": "羅蜜。阿難！今我於一切世間人、天、阿修羅",
    "T25n1509_079:0617a15": "眾中囑累汝。諸欲不捨佛、不捨法、不捨僧、",
    "T25n1509_079:0617a16": "不捨過去、未來、現在諸佛阿耨多羅三藐三菩",
    "T25n1509_079:0617a17": "提者，慎莫捨般若波羅蜜。阿難！是我所教",
    "T25n1509_079:0617a18": "化弟子法。[0617a18] 「阿難！若善男子、善女人受持深",
    "T25n1509_079:0617a19": "般若波羅蜜，讀、誦、說、正憶念，復為他人種",
    "T25n1509_079:0617a20": "種廣說其義，開示、演暢、分別，令易解，是善",
    "T25n1509_079:0617a21": "男子、善女人疾得阿耨多羅三藐三菩提、疾",
    "T25n1509_079:0617a22": "近薩婆若。何以故？般若波羅蜜中生諸佛阿",
    "T25n1509_079:0617a23": "耨多羅三藐三菩提。阿難！過去、未來諸佛阿",
    "T25n1509_079:0617a24": "耨多羅三藐三菩提，皆從般若波羅蜜中生，",
    "T25n1509_079:0617a25": "今現在東方南方西方北方、四維、上下諸佛阿",
    "T25n1509_079:0617a26": "耨多羅三藐三菩提，亦從般若波羅蜜中",
    "T25n1509_079:0617a27": "生。以是故，阿難！諸菩薩摩訶薩欲得阿耨",
    "T25n1509_079:0617a28": "多羅三藐三菩提，應當學六波羅蜜！何以",
    "T25n1509_079:0617a29": "故？阿難！六波羅蜜是菩薩摩訶薩母，生諸",
    "T25n1509_079:0617b01": "菩薩故。阿難！若有菩薩摩訶薩學是六波",
    "T25n1509_079:0617b02": "羅蜜，皆當得阿耨多羅三藐三菩提。以是",
    "T25n1509_079:0617b03": "故，我以六波羅蜜倍復囑累汝。阿難！是六波",
    "T25n1509_079:0617b04": "羅蜜是諸佛無盡法藏。阿難！十方諸佛現在",
    "T25n1509_079:0617b05": "說法，皆從六波羅蜜法藏中出。過去諸佛亦",
    "T25n1509_079:0617b06": "從六波羅蜜中學，得阿耨多羅三藐三菩提；",
    "T25n1509_079:0617b07": "未來諸佛亦從六波羅蜜中學，得阿耨多羅三",
    "T25n1509_079:0617b08": "藐三菩提；現在諸佛亦從六波羅蜜中學得",
    "T25n1509_079:0617b09": "阿耨多羅三藐三菩提，過去、未來、現在諸佛",
    "T25n1509_079:0617b10": "弟子皆從六波羅蜜中學得滅度，已得、今",
    "T25n1509_079:0617b11": "得、當得滅度。[0617b11] 「阿難！汝為諸聲聞人說法，令",
    "T25n1509_079:0617b12": "三千大千世界中眾生皆得阿羅漢果證，猶",
    "T25n1509_079:0617b13": "未為我弟子事；汝若以般若波羅蜜相應一",
    "T25n1509_079:0617b14": "句教菩薩摩訶薩，則為我弟子事，我亦歡喜，",
    "T25n1509_079:0617b15": "勝教三千大千世界中眾生令得阿羅漢果。",
    "T25n1509_079:0617b16": "復次，阿難！是三千大千世界中眾生，不前",
    "T25n1509_079:0617b17": "不後，一時皆得阿羅漢果證；是諸阿羅漢行",
    "T25n1509_079:0617b18": "布施功德、持戒、禪定功德，是功德多不？」[0617b18] 阿難",
    "T25n1509_079:0617b19": "言：「甚多！世尊！」[0617b19] 佛言：「阿難！不如弟子以般",
    "T25n1509_079:0617b20": "若波羅蜜相應法為菩薩摩訶薩說，乃至一日，",
    "T25n1509_079:0617b21": "其福多！置一日，但半日；置半日，但一食頃；",
    "T25n1509_079:0617b22": "置一食頃，但須臾間說，其福多！何以故？菩薩",
    "T25n1509_079:0617b23": "摩訶薩善根勝一切聲聞、辟支佛故。菩薩摩",
    "T25n1509_079:0617b24": "訶薩自欲得阿耨多羅三藐三菩提，亦示、教、",
    "T25n1509_079:0617b25": "利、喜他人，令得阿耨多羅三藐三菩提。阿難！",
    "T25n1509_079:0617b26": "如是菩薩行六波羅蜜，行四念處乃至行一",
    "T25n1509_079:0617b27": "切種智，增益善根，若不得阿耨多羅三藐三",
    "T25n1509_079:0617b28": "菩提，無有是處！」[0617b28] 說是〈般若波羅蜜品〉時，佛",
    "T25n1509_079:0617b29": "在四眾中、天、人、龍、鬼神、甄陀羅、摩&#x777A;羅伽等，",
    "T25n1509_079:0617c01": "於大眾前而現神足變化：一切大眾皆見阿",
    "T25n1509_079:0617c02": "&#x95A6;佛，比丘僧圍繞，說法；大眾譬如大海水，",
    "T25n1509_079:0617c03": "皆是阿羅漢；漏盡無煩惱，皆得自在，得好解",
    "T25n1509_079:0617c04": "脫——心好解脫，慧好解脫；其心調柔，譬如大",
    "T25n1509_079:0617c05": "象；所作以辦，逮得己利，盡諸有結，正智得",
    "T25n1509_079:0617c06": "解脫；一切心、心數法中得自在；及諸菩薩摩",
    "T25n1509_079:0617c07": "訶薩無量功德成就。[0617c07] 爾時，佛攝神足，一切大",
    "T25n1509_079:0617c08": "眾不復見阿&#x95A6;佛、聲聞人、菩薩摩訶薩及其",
    "T25n1509_079:0617c09": "世界，不與眼作對。何以故？佛攝神足故。[0617c09] 爾",
    "T25n1509_079:0617c10": "時，佛告阿難：「如是，阿難！一切法不與眼作對，",
    "T25n1509_079:0617c11": "法法不相見、法法不相知。如是，阿難！如阿&#x95A6;",
    "T25n1509_079:0617c12": "佛、弟子、菩薩、世界，不與眼作對。如是，阿難！",
    "T25n1509_079:0617c13": "一切法不與眼作對，法法不相知、法法不相",
    "T25n1509_079:0617c14": "見。何以故？一切法無知、無見、無作、無動、不可",
    "T25n1509_079:0617c15": "捉、不可思議，如幻人無受、無覺、無真實。菩薩",
    "T25n1509_079:0617c16": "摩訶薩如是行，為行般若波羅蜜，亦不著諸",
    "T25n1509_079:0617c17": "法。阿難！菩薩摩訶薩如是學，名為學般若波",
    "T25n1509_079:0617c18": "羅蜜。欲得諸波羅蜜，當學般若波羅蜜。何",
    "T25n1509_079:0617c19": "以故？如是學名為第一學、最上學、微妙學。如",
    "T25n1509_079:0617c20": "是學，安樂、利益一切世間，無護者為作護，",
    "T25n1509_079:0617c21": "是諸佛所學。諸佛住是學中，能以右手舉三",
    "T25n1509_079:0617c22": "千大千世界，還著本處，是中眾生無覺知者。",
    "T25n1509_079:0617c23": "何以故？阿難！諸佛學是般若波羅蜜，過去、未",
    "T25n1509_079:0617c24": "來、現在法中得無礙智見。阿難！如般若波",
    "T25n1509_079:0617c25": "羅蜜於諸學中最尊、第一、微妙、無上。阿難！",
    "T25n1509_079:0617c26": "若有人欲得般若波羅蜜邊際，為欲得虛空",
    "T25n1509_079:0617c27": "邊際。何以故？阿難！般若波羅蜜無有量，我初",
    "T25n1509_079:0617c28": "不說般若波羅蜜量；名眾、句眾、字眾是有量，",
    "T25n1509_079:0617c29": "般若波羅蜜無有量。」[0617c29] 阿難白佛言：「世尊！般",
    "T25n1509_079:0618a01": "若波羅蜜何以故無有量？」[0618a01] 佛告阿難：「般若波",
    "T25n1509_079:0618a02": "羅蜜無盡故無有量，般若波羅蜜離故無有",
    "T25n1509_079:0618a03": "量。阿難！過去諸佛皆學般若波羅蜜得度，",
    "T25n1509_079:0618a04": "般若波羅蜜故不盡；未來世諸佛亦學是般",
    "T25n1509_079:0618a05": "若波羅蜜得度，是般若波羅蜜故不盡；現在",
    "T25n1509_079:0618a06": "十方諸佛皆學是般若波羅蜜得度，般若波",
    "T25n1509_079:0618a07": "羅蜜故不盡，已不盡、今不盡、當不盡。阿難！欲",
    "T25n1509_079:0618a08": "盡般若波羅蜜，為欲盡虛空。般若波羅蜜不",
    "T25n1509_079:0618a09": "可盡，已不盡、今不盡、當不盡；禪波羅蜜乃至",
    "T25n1509_079:0618a10": "檀波羅蜜不可盡，已不盡、今不盡、當不盡；乃",
    "T25n1509_079:0618a11": "至一切種智亦如是。何以故？是一切法皆無",
    "T25n1509_079:0618a12": "生；若法無生，云何有盡？」[0618a12] 爾時，佛出覆面舌相，",
    "T25n1509_079:0618a13": "告阿難：「從今日，於四眾中廣演、開示、分別般",
    "T25n1509_079:0618a14": "若波羅蜜，當令分明易解。何以故？是深般若",
    "T25n1509_079:0618a15": "波羅蜜中廣說諸法相。是中求聲聞、辟支佛、",
    "T25n1509_079:0618a16": "求佛者，皆當於中學；學已，各得成就。阿難！是",
    "T25n1509_079:0618a17": "深般若波羅蜜則是一切字門。行是深般若",
    "T25n1509_079:0618a18": "波羅蜜，能入陀羅尼門；學是陀羅尼門，諸菩",
    "T25n1509_079:0618a19": "薩得一切樂說辯才。阿難！般若波羅蜜是三",
    "T25n1509_079:0618a20": "世諸佛妙法。以是故，阿難！我為汝了了說，若",
    "T25n1509_079:0618a21": "有人受持深般若波羅蜜，讀、誦、親近，是人則",
    "T25n1509_079:0618a22": "能持三世諸佛阿耨多羅三藐三菩提。阿難！",
    "T25n1509_079:0618a23": "我說般若波羅蜜是行者足。汝持是般若波",
    "T25n1509_079:0618a24": "羅蜜陀羅尼故，則能持一切諸法。」",
    "T25n1509_079:0618a25": "[0618a25] 【論】[0618a25] 問曰：[0618a25] 釋提桓因何以自疑所說，言：「我為",
    "T25n1509_079:0618a26": "隨順法、正答不？」[0618a26] 答曰：[0618a26] 釋提桓因非一切智",
    "T25n1509_079:0618a27": "人，雖得初道，三毒未盡，猶有錯謬，而自籌",
    "T25n1509_079:0618a28": "量：「我雖福德因緣為諸天主，雖得聖道味",
    "T25n1509_079:0618a29": "而未有一切智，一切漏未盡故，所說或能錯",
    "T25n1509_079:0618b01": "謬，不自覺知。」是故問。[0618b01] 復次，眾中大有阿鞞跋",
    "T25n1509_079:0618b02": "致菩薩、漏盡阿羅漢及離欲諸天，是諸人見",
    "T25n1509_079:0618b03": "釋提桓因與佛、須菩提共問難，心不怯弱，",
    "T25n1509_079:0618b04": "作是念：「是釋提桓因漏尚未盡，何能問難，盡",
    "T25n1509_079:0618b05": "諸法邊？」釋提桓因以是事故問佛。[0618b05] 復次，釋提",
    "T25n1509_079:0618b06": "桓因自知所說諸法相無違錯，求佛印可，",
    "T25n1509_079:0618b07": "使聽者信受，故佛即可之。[0618b07] 問曰：[0618b07] 佛何以可",
    "T25n1509_079:0618b08": "釋提桓因說？[0618b08] 答曰：[0618b08] 釋提桓因雖非一切智",
    "T25n1509_079:0618b09": "人，常從佛聞，誦讀力強，是故所說有理，佛便",
    "T25n1509_079:0618b10": "印可。佛說有三種慧：聞慧、思慧、修慧。有人聞",
    "T25n1509_079:0618b11": "慧、思慧明了故，能與修慧人問難。譬如乘",
    "T25n1509_079:0618b12": "船隨流，不自用力而疾於陸行；如阿難",
    "T25n1509_079:0618b13": "雖未離欲，未得甚深禪定，而能與佛、漏盡",
    "T25n1509_079:0618b14": "阿羅漢等論議，隨法無違。[0618b14] 釋提桓因白佛",
    "T25n1509_079:0618b15": "言：「世尊！須菩提好樂說空、善巧說空，於諸",
    "T25n1509_079:0618b16": "弟子中最為第一。有所言說，皆趣向空、無",
    "T25n1509_079:0618b17": "相、無作，所謂四念處乃至阿耨多羅三藐三",
    "T25n1509_079:0618b18": "菩提，是法中皆和合畢竟空說。」[0618b18] 佛語釋提",
    "T25n1509_079:0618b19": "桓因：「須菩提是行畢竟空人，世世修集，",
    "T25n1509_079:0618b20": "非但今世。是人以空解脫門入道，亦以此",
    "T25n1509_079:0618b21": "門教化眾生。是人若入深空法，尚不得法，",
    "T25n1509_079:0618b22": "何況行是法者！」如經說：「檀波羅蜜不可得，",
    "T25n1509_079:0618b23": "何況行檀者！乃至八十隨形好不可得，何況",
    "T25n1509_079:0618b24": "得八十種隨形好者！」[0618b24] 須菩提所行空行，欲",
    "T25n1509_079:0618b25": "比菩薩空行，百分不及一。[0618b25] 問曰：[0618b25] 法空、眾生",
    "T25n1509_079:0618b26": "空，復有何不盡，而言「百分不及一」？[0618b26] 答曰：[0618b26] 佛",
    "T25n1509_079:0618b27": "此中自說「除佛，諸聲聞、辟支佛無有及菩",
    "T25n1509_079:0618b28": "薩」者，諸法實相有種種名字：或說空，或說",
    "T25n1509_079:0618b29": "畢竟空，或說般若波羅蜜，或名阿耨多羅三",
    "T25n1509_079:0618c01": "藐三菩提。此中說諸法實相名為空行。如",
    "T25n1509_079:0618c02": "一切聲聞弟子中，須菩提空行最勝；如是，",
    "T25n1509_079:0618c03": "除佛，諸菩薩空行勝於二乘。何以故？智慧",
    "T25n1509_079:0618c04": "分別利鈍，入有深淺故，皆名得諸法實相，",
    "T25n1509_079:0618c05": "但利根者得之了了。譬如破闇故然燈，更",
    "T25n1509_079:0618c06": "有大燈，明則轉勝。當知先燈雖炤，微闇不",
    "T25n1509_079:0618c07": "盡；若盡，後燈則無用。行空者亦如是，雖",
    "T25n1509_079:0618c08": "俱得道，智慧有利鈍故，無明有盡、不盡；惟",
    "T25n1509_079:0618c09": "有佛智，能盡諸無明。[0618c09] 復次，聲聞、辟支佛無",
    "T25n1509_079:0618c10": "慈悲心，無度眾生心，無淨佛世界，無無",
    "T25n1509_079:0618c11": "量佛法願，無轉法輪度眾生，亦無入無餘",
    "T25n1509_079:0618c12": "涅槃乃至遺法度眾生願，無有三世度",
    "T25n1509_079:0618c13": "眾生心，所謂菩薩時、作佛時、滅度時，非但",
    "T25n1509_079:0618c14": "以空行故與菩薩等。[0618c14] 復次，二乘得空，有分",
    "T25n1509_079:0618c15": "有量；諸佛、菩薩，無分無量。如渴者飲河，不",
    "T25n1509_079:0618c16": "過自足，何得言俱行空不應有異？又如",
    "T25n1509_079:0618c17": "毛孔之空欲比十方空，無有是理！是故比",
    "T25n1509_079:0618c18": "佛、菩薩，千萬億分不及一。[0618c18] 佛分別是空行",
    "T25n1509_079:0618c19": "已，告釋提桓因：「若欲於一切眾生最上，當",
    "T25n1509_079:0618c20": "行般若波羅蜜。」[0618c20] 此中佛自說因緣：「菩薩學",
    "T25n1509_079:0618c21": "是般若波羅蜜空行，不取空相故，過於二",
    "T25n1509_079:0618c22": "地，得無生忍法，入菩薩位；入菩薩位故，具",
    "T25n1509_079:0618c23": "足佛法。」佛法是菩薩道，菩薩道具足故，當",
    "T25n1509_079:0618c24": "得一切種智；得一切種智故名為佛，斷",
    "T25n1509_079:0618c25": "一切煩惱習人。是諸事，空行為根本。[0618c25] 問曰：",
    "T25n1509_079:0618c26": "[0618c26] 涅槃是無量，何以言「二乘所得有量」？[0618c26] 答曰：",
    "T25n1509_079:0618c27": "[0618c27] 言「智慧有分有量」，不說「諸法法性有量」。不",
    "T25n1509_079:0618c28": "聞說大水喻耶？器有量，非水有量。[0618c28] 復次，",
    "T25n1509_079:0618c29": "量、無量，相待法。於凡人是無量，佛皆能量。",
    "T25n1509_079:0619a01": "爾所分是須陀洹，乃至爾所分是阿羅漢、辟",
    "T25n1509_079:0619a02": "支佛、菩薩，餘殘究盡法性是佛。爾時，會中",
    "T25n1509_079:0619a03": "諸天以天曼陀羅華散佛等，如經中說。[0619a03] 問",
    "T25n1509_079:0619a04": "曰：[0619a04] 華供養佛及僧，是八百比丘何以獨取供",
    "T25n1509_079:0619a05": "養佛？[0619a05] 答曰：[0619a05] 諸天所散華，諸比丘當分所得",
    "T25n1509_079:0619a06": "墮衣上者，見其色香甚妙，因以發心供養",
    "T25n1509_079:0619a07": "於佛，白言：「我從今日，當行是無上行，所謂",
    "T25n1509_079:0619a08": "畢竟空、無相、無作等，為度一切眾生故，如",
    "T25n1509_079:0619a09": "佛所說，二乘所不及。」[0619a09] 爾時，佛微笑。笑義，如",
    "T25n1509_079:0619a10": "〈恒伽提婆品〉中說。[0619a10] 是八百比丘皆是善知",
    "T25n1509_079:0619a11": "識，行同心等，世世共修集功德故，一時作",
    "T25n1509_079:0619a12": "佛，皆同一字。五色天華供養佛故，世界中",
    "T25n1509_079:0619a13": "常雨五色天曼陀羅華。[0619a13] 佛因是事讚般若，",
    "T25n1509_079:0619a14": "作是言：「阿難！欲行最上菩薩道，當行般若",
    "T25n1509_079:0619a15": "波羅蜜。」[0619a15] 「阿難！若有善男子能行是深般若波",
    "T25n1509_079:0619a16": "羅蜜，當知是人人道中來，或兜率天上來。」所",
    "T25n1509_079:0619a17": "以者何？三惡道中罪苦多，故不得行深般",
    "T25n1509_079:0619a18": "若；欲界天著淨妙五欲，心則狂惑，不能行；",
    "T25n1509_079:0619a19": "色界天深著禪定味，故不能行；無色界無",
    "T25n1509_079:0619a20": "形，故不能行；鬼神道眼根等利，諸煩惱覆",
    "T25n1509_079:0619a21": "心，故不能專行深般若。[0619a21] 人道中，苦差三惡",
    "T25n1509_079:0619a22": "道，樂不如諸天，眼等諸根濁重，身多地種，",
    "T25n1509_079:0619a23": "故能制苦樂意而行般若。兜率天上，常有",
    "T25n1509_079:0619a24": "一生補處菩薩，彼中諸天常聞說般若，五",
    "T25n1509_079:0619a25": "欲雖多，法力勝。是故說二處來。[0619a25] 若從他方",
    "T25n1509_079:0619a26": "佛世界來，若此間有般若波羅蜜處來。[0619a26] 復",
    "T25n1509_079:0619a27": "次，「阿難！若有求佛道者，能問、能信、受持乃至",
    "T25n1509_079:0619a28": "正憶念，當知是人，佛常以佛眼見是諸人等；",
    "T25n1509_079:0619a29": "應當作是念：『我等便是面從佛受，從佛發",
    "T25n1509_079:0619b01": "心、種善根，不從二乘發。』阿難！若有人信心",
    "T25n1509_079:0619b02": "清淨、不可破壞者，當知是人先世供養無",
    "T25n1509_079:0619b03": "量諸佛、為善知識守護，故能受持。」[0619b03] 問曰：[0619b03] 佛",
    "T25n1509_079:0619b04": "亦名為寶，亦名為無上福田；若人從佛種",
    "T25n1509_079:0619b05": "善根，必以三乘法入涅槃不虛。如《法華》中",
    "T25n1509_079:0619b06": "說：「有人或以一華，或以少香供養於佛，乃",
    "T25n1509_079:0619b07": "至一稱南無佛，如是等人皆當作佛。」若爾",
    "T25n1509_079:0619b08": "者，有人作是念：「但行五波羅蜜，欲作佛",
    "T25n1509_079:0619b09": "時乃觀空，何用常行般若波羅蜜，難知難",
    "T25n1509_079:0619b10": "得空行？」[0619b10] 答曰：[0619b10] 以是事故，佛自答阿難：「於佛",
    "T25n1509_079:0619b11": "福田中雖不虛誑，要得三乘入涅槃，應",
    "T25n1509_079:0619b12": "當了了行六波羅蜜，乃至一切種智了了行",
    "T25n1509_079:0619b13": "故，疾得佛道，不久受生死苦。般若有如是",
    "T25n1509_079:0619b14": "等利益功德故，應當行。」[0619b14] 「阿難！般若有如是",
    "T25n1509_079:0619b15": "功德利益故，我囑累汝。」[0619b15] 問曰：[0619b15] 佛無所貪，",
    "T25n1509_079:0619b16": "乃至一切種智、佛無礙解脫——清淨微妙諸",
    "T25n1509_079:0619b17": "佛法猶尚不貪，何以故以般若波羅蜜慇懃",
    "T25n1509_079:0619b18": "囑累阿難，似如貪惜？[0619b18] 答曰：[0619b18] 諸佛為利益眾",
    "T25n1509_079:0619b19": "生故出世，現三十二相、八十種隨形好、無",
    "T25n1509_079:0619b20": "量光明、神足變化，皆為眾生故。第一利益眾",
    "T25n1509_079:0619b21": "生無過般若波羅蜜，能盡諸苦故。是般若",
    "T25n1509_079:0619b22": "波羅蜜因語言、文字、章句可得其義，是故",
    "T25n1509_079:0619b23": "佛以般若經卷慇懃囑累阿難。[0619b23] 復次，有人",
    "T25n1509_079:0619b24": "見佛慇懃囑累，故言：「佛大事辦，猶尚尊重般",
    "T25n1509_079:0619b25": "若，是法必尊、必妙！」譬如大富長者命欲終",
    "T25n1509_079:0619b26": "時，以眾寶與兒，偏以如意寶珠慇懃囑累：",
    "T25n1509_079:0619b27": "「汝勿以此寶自無定色、質如虛空、微妙",
    "T25n1509_079:0619b28": "難識故而不守護！若失餘寶為可，此寶不",
    "T25n1509_079:0619b29": "可失也！」大富長者是佛，以般若波羅蜜囑",
    "T25n1509_079:0619c01": "累阿難：「汝好受持守護，無令忘失！」[0619c01] 除般若，",
    "T25n1509_079:0619c02": "雖有十二部經，盡皆忘失，其過尚少；若失",
    "T25n1509_079:0619c03": "般若一句，其過太多！何以故？是深般若法",
    "T25n1509_079:0619c04": "藏是十方三世諸佛母，能令人疾至佛道。",
    "T25n1509_079:0619c05": "如經中說「三世諸佛皆從般若得」，乃至「為",
    "T25n1509_079:0619c06": "聲聞人說法」，其中皆是讚般若事。[0619c06] 問曰：[0619c06] 說",
    "T25n1509_079:0619c07": "法令三千大千世界眾生盡得阿羅漢，云",
    "T25n1509_079:0619c08": "何不如以般若一句教菩薩？[0619c08] 答曰：[0619c08] 是事先",
    "T25n1509_079:0619c09": "雖答，今當更略說：是三千大千世界中眾生",
    "T25n1509_079:0619c10": "雖皆得阿羅漢，自度其身，不中作佛；若",
    "T25n1509_079:0619c11": "說般若一句，聞者得作佛故。如人種眾果",
    "T25n1509_079:0619c12": "樹，不如一人種一如意樹，能隨人所願，如",
    "T25n1509_079:0619c13": "意皆得。[0619c13] 復次，為聲聞說法中，無大慈悲心；",
    "T25n1509_079:0619c14": "大乘法中，一句雖少，有大慈悲。聲聞法中皆",
    "T25n1509_079:0619c15": "自為身；大乘法中廣為眾生。聲聞法中無",
    "T25n1509_079:0619c16": "欲廣知諸法心，但欲疾離老、病、死；大乘法",
    "T25n1509_079:0619c17": "中欲了了知一切法。聲聞法功德有限量；",
    "T25n1509_079:0619c18": "大乘法中欲盡諸功德，無有遺餘。如是等",
    "T25n1509_079:0619c19": "大小乘差別。譬如金剛雖小，能勝一切寶，",
    "T25n1509_079:0619c20": "不得言少故不如多。三千大千世界中阿",
    "T25n1509_079:0619c21": "羅漢福德，比般若一句教菩薩，一日乃至",
    "T25n1509_079:0619c22": "須臾，其福甚多！[0619c22] 此中佛自說因緣：「是人自欲",
    "T25n1509_079:0619c23": "得阿耨多羅三藐三菩提，亦教人令得；自",
    "T25n1509_079:0619c24": "行六波羅蜜諸功德，亦為人說。菩薩集二",
    "T25n1509_079:0619c25": "處功德，不得佛道，無有是處。」[0619c25] 爾時，佛欲",
    "T25n1509_079:0619c26": "明了是事故引證，亦欲證一切法空，不",
    "T25n1509_079:0619c27": "著是空法，但憐愍眾生故囑累。[0619c27] 如阿&#x95A6;佛、",
    "T25n1509_079:0619c28": "大眾、莊嚴不與眼作對，一切法不與眼作",
    "T25n1509_079:0619c29": "對亦如是。肉眼、天眼所見，皆是作法，虛誑",
    "T25n1509_079:0620a01": "不實。慧眼、法眼、佛眼，皆是無相無為法，故不",
    "T25n1509_079:0620a02": "可見；若不可見，亦不可知。無作等亦如是。",
    "T25n1509_079:0620a03": "所見阿&#x95A6;佛會，如幻、如夢；能如是觀諸法，",
    "T25n1509_079:0620a04": "是名菩薩行般若，名無所著。[0620a04] 佛所囑累亦",
    "T25n1509_079:0620a05": "無所著，但以大慈悲故讚是般若。一切法",
    "T25n1509_079:0620a06": "雖是不可思議相，而以利益眾生故讚歎，",
    "T25n1509_079:0620a07": "作是言：「阿難！如是學，為學般若；若欲得一",
    "T25n1509_079:0620a08": "切諸波羅蜜，當學般若波羅蜜。」如是等，如",
    "T25n1509_079:0620a09": "經廣說。[0620a09] 佛以無量讚般若：若佛智慧不可",
    "T25n1509_079:0620a10": "盡，般若功德亦不可盡。何以故？般若波羅",
    "T25n1509_079:0620a11": "蜜無量相故。名眾等言語章句、卷數有量，",
    "T25n1509_079:0620a12": "如《小品》、《放光》、《光讚》等般若波羅蜜經卷章句，",
    "T25n1509_079:0620a13": "有限有量；般若波羅蜜義無量。[0620a13] 阿難問：「般若",
    "T25n1509_079:0620a14": "波羅蜜云何無量？」[0620a14] 佛答：「般若波羅蜜相自離。」",
    "T25n1509_079:0620a15": "離故，從本已來不生不集，不生不集故不盡",
    "T25n1509_079:0620a16": "不滅。[0620a16] 此中佛自說因緣：「過去無量阿僧祇",
    "T25n1509_079:0620a17": "諸佛及弟子，用是般若波羅蜜照明十方，",
    "T25n1509_079:0620a18": "度無量眾生，皆共入無餘涅槃，般若波羅蜜",
    "T25n1509_079:0620a19": "故不盡；未來、現在亦如是。譬如有人欲",
    "T25n1509_079:0620a20": "盡虛空，虛空不可盡；般若波羅蜜等諸功",
    "T25n1509_079:0620a21": "德乃至一切種智亦如是，今不盡、已不盡、",
    "T25n1509_079:0620a22": "當不盡。」有人知過去不盡，謂未來、現在有",
    "T25n1509_079:0620a23": "盡，是故說「三世不可盡」。何以故？諸法本無",
    "T25n1509_079:0620a24": "生，云何當盡？[0620a24] 佛知般若是真無盡，為名字",
    "T25n1509_079:0620a25": "語言句眾有盡故囑累。如人以香油瓶囑",
    "T25n1509_079:0620a26": "累子弟，雖不惜瓶，為受持香油故；語言",
    "T25n1509_079:0620a27": "能持義亦如是，若失語言，則義不可得。[0620a27] 爾",
    "T25n1509_079:0620a28": "時，佛為人信受般若故，出舌相覆面，告阿",
    "T25n1509_079:0620a29": "難：「我今於四眾中囑累汝般若，汝當為",
    "T25n1509_079:0620b01": "眾生解說、顯示、分別，令易解。」所以現舌相",
    "T25n1509_079:0620b02": "者，世間相法，舌能覆鼻，是不妄語相，何況覆",
    "T25n1509_079:0620b03": "面！[0620b03] 是故佛示眾生——我從父母生身，有此舌",
    "T25n1509_079:0620b04": "相，欲以般若波羅蜜令汝信解；以汝等未",
    "T25n1509_079:0620b05": "得一切智，不能遍知，欲令汝等信故，非",
    "T25n1509_079:0620b06": "以神通力所現。佛於甚深妙法、智慧、禪定",
    "T25n1509_079:0620b07": "中猶尚不著，何況世間八法、供養利故而",
    "T25n1509_079:0620b08": "作虛誑！於一切法中，如鳥飛虛空，無所",
    "T25n1509_079:0620b09": "觸礙，但以本願誓度眾生、大悲心憐愍一",
    "T25n1509_079:0620b10": "切故，以第一利般若波羅蜜慇懃囑累汝。",
    "T25n1509_079:0620b11": "[0620b11] 復次，「阿難！是行深般若波羅蜜者，能入一切",
    "T25n1509_079:0620b12": "文字陀羅尼。」因一字即入畢竟空，是名文",
    "T25n1509_079:0620b13": "字陀羅尼。如先陀羅尼中說。諸文字法皆因",
    "T25n1509_079:0620b14": "般若波羅蜜得；餘聞持等諸陀羅尼亦皆從",
    "T25n1509_079:0620b15": "學般若波羅蜜得。菩薩得諸陀羅尼已，得",
    "T25n1509_079:0620b16": "種種樂說辯才，無量阿僧祇劫，說一句義不",
    "T25n1509_079:0620b17": "可盡。是名三世諸佛真法，更無異法。[0620b17] 又復，",
    "T25n1509_079:0620b18": "阿難！般若是十方三世諸佛妙法。如一門",
    "T25n1509_079:0620b19": "城，四方來者，無異門入。[0620b19] 「阿難！我今為汝了了",
    "T25n1509_079:0620b20": "說：『若有人受持般若，非但受持我法，是人",
    "T25n1509_079:0620b21": "受持三世諸佛阿耨多羅三藐三菩提。』」[0620b21] 「阿難！",
    "T25n1509_079:0620b22": "是般若波羅蜜，我處處說，是行者足。」所以",
    "T25n1509_079:0620b23": "者何？菩薩得是般若，能行菩薩道。「阿難！汝",
    "T25n1509_079:0620b24": "得是般若波羅蜜陀羅尼故，能持一切佛",
    "T25n1509_079:0620b25": "所說法。」[0620b25] 問曰：[0620b25] 以聞持陀羅尼力故能持，何",
    "T25n1509_079:0620b26": "以言「得般若故，能持一切諸佛法」？[0620b26] 答曰：[0620b26] 聞",
    "T25n1509_079:0620b27": "持陀羅尼，能持有數有量法，世間亦有，如",
    "T25n1509_079:0620b28": "須尸摩外道亦得聞持陀羅尼；是人雖少時",
    "T25n1509_079:0620b29": "得，久則忘失。從般若得陀羅尼，廣受持諸",
    "T25n1509_079:0620c01": "法，終不忘失。以是為差別。[0620c01] 問曰：[0620c01] 般若便是",
    "T25n1509_079:0620c02": "波羅蜜，何以名為陀羅尼？[0620c02] 答曰：[0620c02] 諸法實相是",
    "T25n1509_079:0620c03": "般若，能種種利益，眾生愛念故，作種種名。",
    "T25n1509_079:0620c04": "如佛有十號等文字；般若波羅蜜亦如是：",
    "T25n1509_079:0620c05": "能到一切諸智慧邊，是名為般若波羅蜜；菩",
    "T25n1509_079:0620c06": "薩行般若作佛已，變名為阿耨多羅三藐三",
    "T25n1509_079:0620c07": "菩提；若在小乘心中，但名為三十七品、三",
    "T25n1509_079:0620c08": "解脫門；若人欲得聞而不忘，在是人心",
    "T25n1509_079:0620c09": "中名為陀羅尼。是故佛說如意珠譬喻，隨",
    "T25n1509_079:0620c10": "前物色變為名。[0620c10] 佛如是種種說般若大功",
    "T25n1509_079:0620c11": "德。◎"
}