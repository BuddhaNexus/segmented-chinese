{
    "T11n0316_040:0883c02": "佛說大乘菩薩藏正法經卷第四",
    "T11n0316_040:0883c03": "十",
    "T11n0316_040:0883c05": "西天譯經三藏銀青光祿大夫",
    "T11n0316_040:0883c06": "試光祿卿慈覺傳梵大師賜紫",
    "T11n0316_040:0883c07": "沙門臣法護等奉 詔譯",
    "T11n0316_040:0883c08": "勝慧波羅蜜多品第十一之八",
    "T11n0316_040:0883c09": "[0883c09] 「復次舍利子！彼然燈如來、應、正等覺，於三世",
    "T11n0316_040:0883c10": "中普以慧眼悉能了知。時寶雲梵志如是知",
    "T11n0316_040:0883c11": "已，以金色髻布散於地，請佛、聲聞及餘比丘",
    "T11n0316_040:0883c12": "右旋履蹈。所以者何？佛告諸比丘：『寶雲梵志",
    "T11n0316_040:0883c13": "過無量阿僧祇劫當得作佛，號釋迦牟尼如",
    "T11n0316_040:0883c14": "來、應供、正遍知、明行足、善逝、世間解、無上士、調",
    "T11n0316_040:0883c15": "御丈夫、天人師、佛、世尊。』舍利子！時彼梵志聞",
    "T11n0316_040:0883c16": "佛記已，歡喜踊躍現大神通，於虛空中即",
    "T11n0316_040:0883c17": "時證得無量百千俱胝那庾多不可說三摩地",
    "T11n0316_040:0883c18": "門。以神通智力，超越東方殑伽沙世界，諸",
    "T11n0316_040:0883c19": "佛世尊咸與授記：『汝於未來世過無量阿僧",
    "T11n0316_040:0883c20": "祇劫當得作佛，號釋迦牟尼。』如是南西北方",
    "T11n0316_040:0883c21": "四維上下，諸佛世尊亦復如是。舍利子！是寶",
    "T11n0316_040:0883c22": "雲梵志復聞諸佛同授記已，獲大安慰從空",
    "T11n0316_040:0883c23": "中下，即時往詣然燈佛所，發淨信心捨家出",
    "T11n0316_040:0883c24": "家常修梵行。舍利子！汝於寶雲梵志莫起異",
    "T11n0316_040:0883c25": "見、勿生疑惑。所以者何？彼梵志者即我身",
    "T11n0316_040:0883c26": "是。我於爾時以五枝優&#x9262;羅華散佛頂上，",
    "T11n0316_040:0883c27": "復於菩薩藏正法，樂欲聽聞受持讀誦、廣大",
    "T11n0316_040:0883c28": "開示為人演說，具足正行謂無相行，是故疾",
    "T11n0316_040:0883c29": "得阿耨多羅三藐三菩提記。舍利子！若我於",
    "T11n0316_040:0884a01": "彼清淨法行不以神通智力種種成辦，彼佛",
    "T11n0316_040:0884a02": "世尊即不與我授菩提記。爾時我於菩薩藏",
    "T11n0316_040:0884a03": "正法如其所聞，安立正行，謂無相行、不可",
    "T11n0316_040:0884a04": "得行。及見彼佛，於一切行平等超越。我於彼",
    "T11n0316_040:0884a05": "佛知一切法自性不生，隨順諸法起平等見，",
    "T11n0316_040:0884a06": "而能獲得最上法忍。得是忍者何所忍耶？所",
    "T11n0316_040:0884a07": "謂色忍、受忍、想忍、行忍、識忍，乃至蘊、處、界種",
    "T11n0316_040:0884a08": "種法忍。雖復得是法忍，如彼增語。所以者何？",
    "T11n0316_040:0884a09": "非世間法積集行故，非異生法、非無學法、非",
    "T11n0316_040:0884a10": "緣覺法、非菩薩法、非諸佛法積集行故，於一",
    "T11n0316_040:0884a11": "切法皆不可得，無所集故，說此是名得諸法",
    "T11n0316_040:0884a12": "忍。又彼忍者，於一切相、一切攀緣，一剎那頃",
    "T11n0316_040:0884a13": "亦得是忍，謂非眼界非眼境界盡，乃至非耳",
    "T11n0316_040:0884a14": "鼻舌身意境界盡，於彼忍境亦無所至。舍利",
    "T11n0316_040:0884a15": "子！得是忍者，由我於菩薩藏正法樂欲聽",
    "T11n0316_040:0884a16": "聞受持讀誦，廣大開示為人演說，具足正行，",
    "T11n0316_040:0884a17": "謂無相行、不可得行，是故我於然燈佛所速",
    "T11n0316_040:0884a18": "得受記。」[0884a18] 說是語時，會中有長者子名曰仁",
    "T11n0316_040:0884a19": "授，聞佛說菩薩藏正法諸佛功德及菩薩行，",
    "T11n0316_040:0884a20": "即從坐起，整衣服偏袒右肩，右膝著地合掌",
    "T11n0316_040:0884a21": "恭敬而白佛言：「世尊！我於尊者阿[少/兔]樓馱，昔",
    "T11n0316_040:0884a22": "常隨學入解阿羅漢法，盡老死際住空寂舍。",
    "T11n0316_040:0884a23": "我今忽聞菩薩藏正法、諸佛功德及菩薩行，",
    "T11n0316_040:0884a24": "所謂大乘是最上乘，第一深妙無有過上，是",
    "T11n0316_040:0884a25": "為阿耨多羅三藐三菩提法。而我親聞佛說、",
    "T11n0316_040:0884a26": "親所聽受，於此正法發生無量深妙勝解。復",
    "T11n0316_040:0884a27": "於是法，無所稱量、無所執著、不作勝解。若謂",
    "T11n0316_040:0884a28": "是法第一深妙無有過上，是即於彼積集退",
    "T11n0316_040:0884a29": "轉。世尊！此菩薩藏正法，於諸佛乘乃至所有",
    "T11n0316_040:0884b01": "一切乘中，最在其上第一開示，多所憐愍多",
    "T11n0316_040:0884b02": "所饒益，安樂天人度脫一切。於學無學如應",
    "T11n0316_040:0884b03": "所得至菩薩地，其誰不發阿耨多羅三藐三",
    "T11n0316_040:0884b04": "菩提心？」[0884b04] 爾時長者子仁授重白佛言：「世尊！於",
    "T11n0316_040:0884b05": "苦集中而難成就阿耨多羅三藐三菩提耶？」",
    "T11n0316_040:0884b06": "[0884b06] 佛言：「仁授！如是如是。世尊如其行相，於阿耨",
    "T11n0316_040:0884b07": "多羅三藐三菩提心不退轉積集精進。如佛",
    "T11n0316_040:0884b08": "世尊於殑伽沙數一一佛所發菩提心，復",
    "T11n0316_040:0884b09": "能平等安住如是精進證菩提果，復能安隱",
    "T11n0316_040:0884b10": "諸菩薩道。所以者何？諸佛智慧無量無邊。不",
    "T11n0316_040:0884b11": "可思議不可稱量世尊，若於是法不善修作、",
    "T11n0316_040:0884b12": "分別罣礙，雖百千俱胝那庾多劫，於菩提果",
    "T11n0316_040:0884b13": "甚為難得。」[0884b13] 爾時仁授長者子即於佛前說伽",
    "T11n0316_040:0884b14": "陀曰：",
    "T11n0316_040:0884b15": "「於千俱胝劫，  我發菩提心，",
    "T11n0316_040:0884b16": " 見懈怠眾生，  沈淪諸苦惱。",
    "T11n0316_040:0884b17": " 假使施頭目，  量積過須彌，",
    "T11n0316_040:0884b18": " 如是一心中，  精懃無懈退。",
    "T11n0316_040:0884b19": " 若我住佛道，  利樂諸有情，",
    "T11n0316_040:0884b20": " 由依如來故，  得是精進力。",
    "T11n0316_040:0884b21": " 此乘名大乘，  是佛最上說，",
    "T11n0316_040:0884b22": " 樂欲菩提者，  畢竟無見取。",
    "T11n0316_040:0884b23": " 救護諸苦惱，  解脫於惡趣，",
    "T11n0316_040:0884b24": " 此正覺義利，  唯如來所說。」",
    "T11n0316_040:0884b25": "[0884b25] 時仁授長者子說是偈已，於佛法中起大信",
    "T11n0316_040:0884b26": "解，不著世樂妻子眷屬。向佛世尊頭面禮",
    "T11n0316_040:0884b27": "足右繞三匝，於剎那頃詣本住處，與自眷屬",
    "T11n0316_040:0884b28": "七妻七男七女七奴七婢，各持上妙細[疊*毛]價",
    "T11n0316_040:0884b29": "直千萬，并諸伎樂五百人俱，出王舍大城欲",
    "T11n0316_040:0884c01": "詣佛所。時彼人眾見是事已，即時往問。時長",
    "T11n0316_040:0884c02": "者子白言：「仁等當知，如來現在耆闍崛山，與",
    "T11n0316_040:0884c03": "無量無數百千大眾恭敬圍繞，廣大開示無",
    "T11n0316_040:0884c04": "量善法。佛之智慧不可思議不可稱量，我及",
    "T11n0316_040:0884c05": "眷屬欲往詣彼樂聞如來深妙法義，以善根力",
    "T11n0316_040:0884c06": "決諸疑網，為欲攝受阿耨多羅三藐三菩提。",
    "T11n0316_040:0884c07": "仁等亦宜親近彼佛植諸善本。」時彼人民聞",
    "T11n0316_040:0884c08": "是語已，生大歡喜，咸悉隨從。爾時長者子與",
    "T11n0316_040:0884c09": "自眷屬五百伎樂及千人眾到佛所已，即以",
    "T11n0316_040:0884c10": "花香纓珞、塗香粖香繒蓋幢幡、伎樂&#x8B0C;詠",
    "T11n0316_040:0884c11": "作諸供養，及上妙細[疊*毛]價直百千以散佛上。",
    "T11n0316_040:0884c12": "即於佛前說伽陀曰：",
    "T11n0316_040:0884c13": "「往昔多劫中，  懃修菩提行，",
    "T11n0316_040:0884c14": " 於法得自在，  利樂諸有情，",
    "T11n0316_040:0884c15": " 如是我今當，  故此伸供養。",
    "T11n0316_040:0884c16": " 見兩足世尊，  常處清淨行，",
    "T11n0316_040:0884c17": " 現證無上道，  故此伸供養。",
    "T11n0316_040:0884c18": " 我諸眷屬等，  所將千人眾，",
    "T11n0316_040:0884c19": " 咸親近如來，  一切歸命禮。」",
    "T11n0316_040:0884c20": "[0884c20] 爾時長者子說偈讚已，而白佛言：「世尊！我及",
    "T11n0316_040:0884c21": "眷屬所將人眾來詣佛所，一切皆住阿耨多",
    "T11n0316_040:0884c22": "羅三藐三菩提心植眾善本，於無上道誓不",
    "T11n0316_040:0884c23": "退轉。」作是語已俱發聲言：「世尊！我等歸佛、歸",
    "T11n0316_040:0884c24": "法及比丘僧諸優婆塞，唯見攝受。我等盡其",
    "T11n0316_040:0884c25": "形壽，遠離殺害，趣清淨門，一時皆發無上道",
    "T11n0316_040:0884c26": "心。惟願世尊為我等故說微妙法，於如是眾",
    "T11n0316_040:0884c27": "勿應棄捨，及未來世苦惱眾生願為濟度。」",
    "T11n0316_040:0884c28": "如是二請。",
    "T11n0316_040:0884c29": "[0884c29] 爾時世尊極憐愍故現大神通，即昇虛空跏",
    "T11n0316_040:0885a01": "趺而坐。時長者子等見是事已歎未曾有。彼",
    "T11n0316_040:0885a02": "佛世尊威神力故，持諸大眾皆處虛空。爾",
    "T11n0316_040:0885a03": "時長者子與自眷屬五百伎樂等發大歡喜，",
    "T11n0316_040:0885a04": "於虛空中起立合掌，右繞三匝頭面禮足，作",
    "T11n0316_040:0885a05": "眾伎樂&#x8B0C;詠佛德，普及時會，如是遍滿無量",
    "T11n0316_040:0885a06": "百千踰繕那。佛神力故，忽於空中復化大比",
    "T11n0316_040:0885a07": "丘眾千二百五十人，與其眷屬六萬人俱，從",
    "T11n0316_040:0885a08": "東方來樂欲聽法。時佛世尊見彼大眾，即以",
    "T11n0316_040:0885a09": "神力化五樓閣，眾妙莊嚴甚為希有，一一樓",
    "T11n0316_040:0885a10": "閣皆出梵音演說妙法。復有百千俱胝諸天",
    "T11n0316_040:0885a11": "子眾，持天曼陀羅華以散佛上，偏覆空中；",
    "T11n0316_040:0885a12": "佛神力故成華樓閣。爾時長者子及諸大眾，",
    "T11n0316_040:0885a13": "&#x89A9;如是等廣大神變清淨莊嚴，發生無量親",
    "T11n0316_040:0885a14": "近愛樂。佛知是已即攝神力，還復東方本相",
    "T11n0316_040:0885a15": "如故。爾時阿難見是事已，偏袒右肩合掌恭",
    "T11n0316_040:0885a16": "敬而白佛言：「世尊！以何因緣現是神變？惟願",
    "T11n0316_040:0885a17": "世尊為我等說。」",
    "T11n0316_040:0885a18": "[0885a18] 佛告阿難：「我今當為仁授長者子與自眷屬",
    "T11n0316_040:0885a19": "及眾伎樂供養於我，是人於千俱胝劫不墮",
    "T11n0316_040:0885a20": "惡趣，常生人天受勝妙樂。過是劫已，亦復尊",
    "T11n0316_040:0885a21": "重供養道行如來、應、正等覺，於二十五俱胝",
    "T11n0316_040:0885a22": "劫不復輪轉。是七妻等捨是身已，當轉女身",
    "T11n0316_040:0885a23": "成丈夫相，復與仁授菩薩於一劫中修菩薩",
    "T11n0316_040:0885a24": "行。阿難！彼仁授菩薩當得作佛，號曰等心",
    "T11n0316_040:0885a25": "如來，十號具足，與自眷屬轉次授記皆得作",
    "T11n0316_040:0885a26": "佛。時彼伎樂五百人眾，由供養佛，以是緣故，",
    "T11n0316_040:0885a27": "於阿僧祇劫不墮惡趣，千俱胝劫常作轉輪",
    "T11n0316_040:0885a28": "聖王。過是數已，供養尊重十千如來，於一劫",
    "T11n0316_040:0885a29": "中皆當作佛，盡同一號。餘千人眾於慈氏如",
    "T11n0316_040:0885b01": "來般涅盤後，過殑伽沙劫於千俱胝佛所",
    "T11n0316_040:0885b02": "尊重供養，當得作佛，號曰希勝如來，十號具",
    "T11n0316_040:0885b03": "足。」",
    "T11n0316_040:0885b04": "[0885b04] 爾時佛告具壽舍利子言：「彼阿闍世王與具",
    "T11n0316_040:0885b05": "足燈婆羅門及千人等，正法滅已過刀兵劫，",
    "T11n0316_040:0885b06": "於未來世有佛出世，名曰慈氏。時彼有情壽",
    "T11n0316_040:0885b07": "命長遠具八萬歲，復有千辟支佛出現世間，",
    "T11n0316_040:0885b08": "復於彼時親近供養尊重讚歎，亦復尊重供",
    "T11n0316_040:0885b09": "養慈氏如來。於二十五俱胝那庾多劫，無復",
    "T11n0316_040:0885b10": "退轉種諸善根，捨家出家成菩提果。及見彼",
    "T11n0316_040:0885b11": "千人同時發阿耨多羅三藐三菩提心，時六",
    "T11n0316_040:0885b12": "十那庾多天人遠塵離垢得法眼淨。」",
    "T11n0316_040:0885b13": "[0885b13] 佛告阿難：「而諸愚夫，不能於佛發生愛樂清",
    "T11n0316_040:0885b14": "淨信解、尊重讚歎者。所以者何？是諸人等，於",
    "T11n0316_040:0885b15": "少善根尚不能得，何況如來大涅盤證。」[0885b15] 爾時",
    "T11n0316_040:0885b16": "世尊欲重明斯義說伽陀曰：",
    "T11n0316_040:0885b17": "「尊重諸佛故，  得是勝吉祥，",
    "T11n0316_040:0885b18": " 供養調御師，  獲最上大果。",
    "T11n0316_040:0885b19": " 諸佛滅度後，  得&#x89A9;佛舍利，",
    "T11n0316_040:0885b20": " 猶如芥子量，  應廣妙修設。",
    "T11n0316_040:0885b21": " 又佛滅度後，  供養舍利者，",
    "T11n0316_040:0885b22": " 應生平等心，  若如來住世。",
    "T11n0316_040:0885b23": " 由發是心故，  供養無上尊，",
    "T11n0316_040:0885b24": " 悟平等菩提，  果報亦如是。",
    "T11n0316_040:0885b25": " 為善逝攝受，  遠離於惡道，",
    "T11n0316_040:0885b26": " 是人趣涅盤，  不以為難得。",
    "T11n0316_040:0885b27": " 能示佛禁戒，  最上三摩地，",
    "T11n0316_040:0885b28": " 及清淨勝解，  得佛無上果。",
    "T11n0316_040:0885b29": " 作是供養已，  疾趣善修習，",
    "T11n0316_040:0885c01": " 獲無上正覺，  宣說第一法。",
    "T11n0316_040:0885c02": " 若人欲了知，  親近諸佛法，",
    "T11n0316_040:0885c03": " 樂欲獲多聞，  深心無厭怠。",
    "T11n0316_040:0885c04": " 自在轉輪王，  及淨行勝族，",
    "T11n0316_040:0885c05": " 具福相莊嚴，  應時獲出離。」",
    "T11n0316_040:0885c06": "[0885c06] 爾時世尊說是偈已，告具壽舍利子言：「若善",
    "T11n0316_040:0885c07": "男子善女人安住大乘，欲速成阿耨多羅三",
    "T11n0316_040:0885c08": "藐三菩提者，應於菩薩藏正法殊勝義利，樂",
    "T11n0316_040:0885c09": "欲多聞受持讀誦，乃至廣大開示為他人說，",
    "T11n0316_040:0885c10": "即得紹隆三寶使不斷絕，得不退轉四無量",
    "T11n0316_040:0885c11": "心、六波羅蜜、四攝事等，饒益有情悉相應故。",
    "T11n0316_040:0885c12": "又舍利子！此菩薩藏正法即菩提道。所以者",
    "T11n0316_040:0885c13": "何？是菩薩藏正法，攝受阿耨多羅三藐三菩",
    "T11n0316_040:0885c14": "提故。即諸菩薩資糧，應如是學，無令斷絕。",
    "T11n0316_040:0885c15": "舍利子！所謂得成阿耨多羅三藐三菩提一",
    "T11n0316_040:0885c16": "切波羅蜜多，能於如來一切波羅蜜多善作",
    "T11n0316_040:0885c17": "出離。於無量地隨得如來一切輕安，乃至隨",
    "T11n0316_040:0885c18": "得如來之地。若於如是波羅蜜多，即得安住",
    "T11n0316_040:0885c19": "一切波羅蜜多。」[0885c19] 爾時世尊欲重明斯義說伽",
    "T11n0316_040:0885c20": "陀曰：",
    "T11n0316_040:0885c21": "「諸有智發生，  說一切有為，",
    "T11n0316_040:0885c22": " 由智及無明，  故有為諸苦。",
    "T11n0316_040:0885c23": " 於業及業報，  應當如是知，",
    "T11n0316_040:0885c24": " 若非業非報，  現前獲出離。」",
    "T11n0316_040:0885c25": "[0885c25] 爾時世尊說伽陀已，時具壽舍利子，諸大菩",
    "T11n0316_040:0885c26": "薩摩訶薩，及諸比丘眾，一切世間天、人、阿修",
    "T11n0316_040:0885c27": "羅、乾闥婆等，聞佛所說，皆大歡喜，信受奉行。"
}