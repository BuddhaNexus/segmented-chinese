{
    "X09n0240_049:0036c09": "大方廣佛華嚴經綱要卷第四十九",
    "X09n0240_049:0036c10": "于闐國三藏沙門實叉難陀 譯經",
    "X09n0240_049:0036c11": "清涼山大華嚴寺沙門澄觀 疏義",
    "X09n0240_049:0036c12": "明匡山法雲寺憨山沙門德清提挈",
    "X09n0240_049:0036c13": "普賢行品第三十六",
    "X09n0240_049:0036c14": "[0036c14] 初來意者。先通後別。通謂二品明出現因果。故次",
    "X09n0240_049:0036c15": "來也。亦名平等因果。謂會前差別因成此普賢之",
    "X09n0240_049:0036c16": "圓因。會差別果成性起出現之果。又前約修生。此",
    "X09n0240_049:0036c17": "約修顯故。若爾何以更無別問。復何以差別果終",
    "X09n0240_049:0036c18": "而無瑞證。平等因竟便有瑞耶。即以此義顯是會",
    "X09n0240_049:0036c19": "前。若更別問便有隔絕。欲會前故不以瑞隔。普法",
    "X09n0240_049:0036c20": "希奇。因果各瑞。又前應有瑞。經來未盡所以無耳。",
    "X09n0240_049:0036c21": "別謂此品先因後果義次第故。亦遠答第二會初",
    "X09n0240_049:0036c22": "所行問。及不思議品念請本願問。故前雖已答。下",
    "X09n0240_049:0036c23": "二深妙。故重明之。亦猶相海隨好。而妙中之妙。古",
    "X09n0240_049:0036c24": "德別為一段因果。二釋名者。初通顯二品義。名依",
    "X09n0240_049:0037a01": "性起修。依性起用。差別相盡。因果體均。故云平等",
    "X09n0240_049:0037a02": "因果。又因是果因量周法界。果是果果境界如空。",
    "X09n0240_049:0037a03": "因果俱盡未來利樂含識。故名出現。別則品名普",
    "X09n0240_049:0037a04": "賢。即標人顯法。明此行法非次第法。行者顯法非",
    "X09n0240_049:0037a05": "人。品明所行。非說人體。德周法界為普。至順調善",
    "X09n0240_049:0037a06": "曰賢。依性造修曰行。然普賢行諸經多有其名。品",
    "X09n0240_049:0037a07": "中雖廣。今略顯十義以表無盡。一所求普。謂要求",
    "X09n0240_049:0037a08": "證一切如來平等所證故。二所化普。一毛端處有",
    "X09n0240_049:0037a09": "多眾生。皆化盡故。三所斷普。無有一惑而不斷故。",
    "X09n0240_049:0037a10": "四所行事行普。無有一行而不行故。五所行理行",
    "X09n0240_049:0037a11": "普。即上事行皆徹理源。性具足故。六無礙行普。上",
    "X09n0240_049:0037a12": "二交徹故。七融通行普。隨一一行融攝無盡故。八",
    "X09n0240_049:0037a13": "所起用普。用無不能。無不周故。九所行處普。上之",
    "X09n0240_049:0037a14": "諸門遍帝網剎而修行故。十所行時普。窮三際時",
    "X09n0240_049:0037a15": "念劫圓融無竟期故。上之十行參而不雜。涉而重",
    "X09n0240_049:0037a16": "重。故善財入普賢一毛。所得法門過諸善友。不可",
    "X09n0240_049:0037a17": "說倍。又上十行。通收為二。若位後普賢。則得果不",
    "X09n0240_049:0037a18": "捨因。窮徹未際。為普賢行。以人彰法。則普賢之行。",
    "X09n0240_049:0037a19": "若位前位中普賢則以德成人。但修普行即曰普",
    "X09n0240_049:0037a20": "賢。亦則普賢即行。但從行得名。若獨位後普賢之",
    "X09n0240_049:0037a21": "行。無施下位。廣釋普賢如初會辨。三宗趣者。亦先",
    "X09n0240_049:0037a22": "通後別。通以二品明平等因果為宗。會前差別為",
    "X09n0240_049:0037a23": "趣。別以此品明平等圓因為宗。成平等果無二為",
    "X09n0240_049:0037a24": "趣。",
    "X09n0240_049:0037b01": "[0037b01] 爾時普賢菩薩摩訶薩。復告諸菩薩大眾言。佛子。如",
    "X09n0240_049:0037b02": "向所演此但隨眾生根器所宜。略說如來少分境界。",
    "X09n0240_049:0037b03": "何以故。諸佛世尊為諸眾生無智作惡。計我我所執",
    "X09n0240_049:0037b04": "著於身。顛倒疑惑邪見分別。與諸結縛恒共相應。隨",
    "X09n0240_049:0037b05": "生死流遠如來道。故出興於世。",
    "X09n0240_049:0037b06": "[0037b06] 文中二。此品辨因。後品明果。前中亦二。先長行直",
    "X09n0240_049:0037b07": "明。後以偈重頌。前中又二。先正說。後瑞證。今初亦",
    "X09n0240_049:0037b08": "二。先明說因。後佛子我不見下正陳今義。前中亦",
    "X09n0240_049:0037b09": "二。先標前少說。後徵釋所由。今初。普賢說者。以人",
    "X09n0240_049:0037b10": "表法故。言如向者一近指向前隨好品。為障重地",
    "X09n0240_049:0037b11": "獄眾生。略說隨好少分用故。廣說難思。二通指前",
    "X09n0240_049:0037b12": "所說之果為少分境。果海絕言故。三遠通差別因",
    "X09n0240_049:0037b13": "果。雖有圓融之義。以五位漸次因果殊分逐機就",
    "X09n0240_049:0037b14": "病未盡法源。故名少分。則顯下平等因果逐法性",
    "X09n0240_049:0037b15": "說因果圓融名廣大說。二徵釋中徵意云。何以前",
    "X09n0240_049:0037b16": "名少說。釋文二意。一者成上諸佛所以出世者。以",
    "X09n0240_049:0037b17": "眾生有無明等十過未宜廣說。故先明差別等。二",
    "X09n0240_049:0037b18": "者生後。謂眾生既過滋多。障累無盡。則一治一切",
    "X09n0240_049:0037b19": "治。一現一切現。眾生無盡。因果亦窮來際。前之所",
    "X09n0240_049:0037b20": "隨由未盡故。言十過者。一者無明。二惡作行。此二",
    "X09n0240_049:0037b21": "為總。次六皆無明。三計我我所。四著身見故。六地",
    "X09n0240_049:0037b22": "云。世間受身皆由著我。五三倒四倒等。不能決斷。",
    "X09n0240_049:0037b23": "六乖僻正理。七&#x5FA7;計分別。八結縛恒隨。九隨生死",
    "X09n0240_049:0037b24": "流。義通業苦。因流果流故。十遠如來行邪徑故。此",
    "X09n0240_049:0037c01": "結成其失。結縛等名。如常所辨。",
    "X09n0240_049:0037c02": "[0037c02] 佛子。我不見一法為大過失。如諸菩薩於他菩薩起",
    "X09n0240_049:0037c03": "嗔心者。",
    "X09n0240_049:0037c04": "[0037c04] 第二正陳普賢行中二。先明所治廣多。後是故諸",
    "X09n0240_049:0037c05": "菩薩下能治深妙。今初既一惑成百萬障。則一障",
    "X09n0240_049:0037c06": "一切障。則惑惑皆然。今從眾說。文中三。初標。次徵",
    "X09n0240_049:0037c07": "釋。後結成。今初標。嗔最重。除嗔之外。更&#x5FA7;推求。無",
    "X09n0240_049:0037c08": "有一惡如嗔之重。故晉經云是一嗔心一切惡中",
    "X09n0240_049:0037c09": "無過此惡。決定毗尼經云菩薩寧起百千貪心。不",
    "X09n0240_049:0037c10": "起一嗔。以違害大悲莫過此故。言於他菩薩者。若",
    "X09n0240_049:0037c11": "於菩薩起嗔。其過尤重。以令菩薩廢大行故。是以",
    "X09n0240_049:0037c12": "大般。若中。天魔見諸菩薩互相是非。過常大喜。",
    "X09n0240_049:0037c13": "[0037c13] 何以故。佛子。若諸菩薩於餘菩薩起瞋恚心。即成就",
    "X09n0240_049:0037c14": "百千萬障門故。",
    "X09n0240_049:0037c15": "[0037c15] 二徵釋。釋中二。一總顯。",
    "X09n0240_049:0037c16": "[0037c16] 何等為百萬障。所謂不見菩提障。不聞正法障。生不",
    "X09n0240_049:0037c17": "淨世界障。生諸惡趣障。生諸難處障。多諸疾病障。多",
    "X09n0240_049:0037c18": "被謗毀障。生頑鈍諸趣障。壞失正念障。闕少智慧障。",
    "X09n0240_049:0037c19": "眼障。耳障。鼻障。舌障。身障。意障。惡知識障。惡伴黨障。",
    "X09n0240_049:0037c20": "樂習小乘障。樂近凡庸障。不信樂大威德人障。樂與",
    "X09n0240_049:0037c21": "離正見人同住障。生外道家障。住魔境界障。離佛正",
    "X09n0240_049:0037c22": "教障。不見善友障。善根留難障。增不善法障。得下劣",
    "X09n0240_049:0037c23": "處障。生邊地障。生惡人家障。生惡神中障。生惡龍惡",
    "X09n0240_049:0037c24": "夜叉惡乾闥婆惡阿修羅惡迦樓羅惡緊那羅惡摩",
    "X09n0240_049:0038a01": "&#x777A;羅伽惡羅剎中障。不樂佛法障。習童蒙法障。樂著",
    "X09n0240_049:0038a02": "小乘障。不樂大乘障。性多驚怖障。心常憂惱障。愛著",
    "X09n0240_049:0038a03": "生死障。不專佛法障。不喜見聞佛自在神通障。不得",
    "X09n0240_049:0038a04": "菩薩諸根障。不行菩薩淨行障。退怯菩薩深心障。不",
    "X09n0240_049:0038a05": "生菩薩大願障。不發一切智心障。於菩薩行解怠障。",
    "X09n0240_049:0038a06": "不能淨治諸業障。不能攝取大福障。智力不能明利",
    "X09n0240_049:0038a07": "障。斷於廣大智慧障。不護持菩薩諸行障。樂誹謗一",
    "X09n0240_049:0038a08": "切智語障。遠離諸佛菩提障。樂住眾魔境界障。不專",
    "X09n0240_049:0038a09": "修佛境界障。不決定發菩薩弘誓障。不樂與菩薩同",
    "X09n0240_049:0038a10": "住障。不求菩薩善根障。性多見疑障。心常愚闇障。不",
    "X09n0240_049:0038a11": "能行菩薩平等施故起不捨障。不能持如來戒故起",
    "X09n0240_049:0038a12": "破戒障。不能入堪忍門故起愚癡惱害瞋恚障。不能",
    "X09n0240_049:0038a13": "行菩薩大精進故起懈怠垢障。不能得諸三昧故起",
    "X09n0240_049:0038a14": "散亂障。不修治般若波羅蜜故起惡慧障。於處非處",
    "X09n0240_049:0038a15": "中無善巧障。於度眾生中無方便障。於菩薩智慧中",
    "X09n0240_049:0038a16": "不能觀察障。於菩薩出離法中不能了知障。不成就",
    "X09n0240_049:0038a17": "菩薩十種廣大眼故眼如生盲障。耳不聞無礙法故",
    "X09n0240_049:0038a18": "口如啞羊障。不具相好故鼻根破壞障。不能辨了眾",
    "X09n0240_049:0038a19": "生語言故成就舌根障。輕賤眾生故成就身根障。心",
    "X09n0240_049:0038a20": "多狂亂故成就意根障。不持三種律儀故成就身業",
    "X09n0240_049:0038a21": "障。恒起四種過失故成就語業障。多生貪瞋邪見故",
    "X09n0240_049:0038a22": "成就意業障。賊心求法障。斷絕菩薩境界障。於菩薩",
    "X09n0240_049:0038a23": "勇猛法中心生退怯障。於菩薩出離道中心生懶惰",
    "X09n0240_049:0038a24": "障。於菩薩智慧光明門中心生止息障。於菩薩念力",
    "X09n0240_049:0038b01": "中心生劣弱障。於如來教法中不能住持障。於菩薩",
    "X09n0240_049:0038b02": "離生道不能親近障。於菩薩無失壞道不能修習障。",
    "X09n0240_049:0038b03": "隨順二乘正位障。遠離三世諸佛菩薩種性障。",
    "X09n0240_049:0038b04": "[0038b04] 次徵列。標雖百萬。略列百門。古人寄位分五以釋。",
    "X09n0240_049:0038b05": "非不有理。如賊心求法。豈獨障於地耶。是知通障",
    "X09n0240_049:0038b06": "一切。信尚不起。況後位耶。又所障法界如帝網重",
    "X09n0240_049:0038b07": "重。能障同所。亦皆無盡。故知百萬猶是略明。",
    "X09n0240_049:0038b08": "[0038b08] 佛子。若菩薩於諸菩薩起一瞋心。則成就如是等百",
    "X09n0240_049:0038b09": "萬障門。何以故。佛子。我不見有一法為大過惡如諸",
    "X09n0240_049:0038b10": "菩薩於餘菩薩起瞋心者。",
    "X09n0240_049:0038b11": "[0038b11] 三結成。",
    "X09n0240_049:0038b12": "[0038b12] 是故諸菩薩摩訶薩欲疾滿足諸菩薩行。應勤修十",
    "X09n0240_049:0038b13": "種法。",
    "X09n0240_049:0038b14": "[0038b14] 第二能治深妙中二。先正顯。後結勸。今初。文有六",
    "X09n0240_049:0038b15": "位。位各十行。初一始修。後五成益。後五段展轉依",
    "X09n0240_049:0038b16": "初。是為初即攝後。一治一切治也。說有前後。得即",
    "X09n0240_049:0038b17": "一時。今初分二。先標舉勸修。",
    "X09n0240_049:0038b18": "[0038b18] 何等為十。所謂心不棄捨一切眾生。於諸菩薩生如",
    "X09n0240_049:0038b19": "來想。永不誹謗一切佛法。知諸國土無有窮盡。於菩",
    "X09n0240_049:0038b20": "薩行深生信樂。不捨平等&#x8657;空法界菩提之心。觀察",
    "X09n0240_049:0038b21": "菩提入如來力。精勤修習無礙辯才。教化眾生無有",
    "X09n0240_049:0038b22": "疲厭。住一切世界心無所著。是為十。",
    "X09n0240_049:0038b23": "[0038b23] 後徵列及結。於中十法攝為五對。辨五種修。初二",
    "X09n0240_049:0038b24": "約人明謙敬修。敬上愛下故。次二約法明真正修。",
    "X09n0240_049:0038c01": "順教知事故。次二約心行明廣大修。樂大行大心",
    "X09n0240_049:0038c02": "故。次二約智明增勝修。內入果智。外起勝辨故。後",
    "X09n0240_049:0038c03": "二約悲願明長時修。眾生無盡悲化不疲。世界無",
    "X09n0240_049:0038c04": "邊。願住不著故。",
    "X09n0240_049:0038c05": "[0038c05] 佛子。菩薩摩訶薩安住此十法已。則能具足十種清",
    "X09n0240_049:0038c06": "淨。何等為十。所謂通達甚深法清淨。親近善知識清",
    "X09n0240_049:0038c07": "淨。護持諸佛法清淨。了達&#x8657;空界清淨。深入法界清",
    "X09n0240_049:0038c08": "淨。觀察無邊心清淨。與一切菩薩同善根清淨。不著",
    "X09n0240_049:0038c09": "諸劫清淨。觀察三世清淨。修行一切諸佛法清淨。是",
    "X09n0240_049:0038c10": "為十。",
    "X09n0240_049:0038c11": "[0038c11] 第二清淨者。依前正修行時成離染故。文中二。初",
    "X09n0240_049:0038c12": "躡前起後。後徵數列名。下皆倣此。列中十句。次第",
    "X09n0240_049:0038c13": "從前十句而成。一由不捨眾生故達深法淨。以眾",
    "X09n0240_049:0038c14": "生皆有佛性。即妄而真。為深法故。二由敬上故能",
    "X09n0240_049:0038c15": "近。三由不謗故能護。四由知無盡故了如空。五由",
    "X09n0240_049:0038c16": "菩薩行不離法界。故深入。六知菩提心等&#x8657;空故",
    "X09n0240_049:0038c17": "無邊。七觀察菩薩皆同此觀能入佛力故名為根。",
    "X09n0240_049:0038c18": "八精修不懈故不著劫數。九由化無厭故觀三世",
    "X09n0240_049:0038c19": "眾生化未化等。十由願住世界。能修一切佛法。",
    "X09n0240_049:0038c20": "[0038c20] 佛子。菩薩摩訶薩住此十法已。則具足十種廣大智。",
    "X09n0240_049:0038c21": "何等為十。所謂知一切眾生心行智。知一切眾生業",
    "X09n0240_049:0038c22": "報智。知一切佛法智。知一切佛法深密理趣理智。知",
    "X09n0240_049:0038c23": "一切陀羅尼門智。知一切文字辯才智。知一切眾生",
    "X09n0240_049:0038c24": "語言音聲辭辯善巧智。於一切世界中普現其身智。",
    "X09n0240_049:0039a01": "於一切眾會中普現影像智。於一切受生處中具一",
    "X09n0240_049:0039a02": "切智智。是為十。",
    "X09n0240_049:0039a03": "[0039a03] 第三廣大智者。垢染既拂。本智自明。稱性相知。故",
    "X09n0240_049:0039a04": "云廣大。亦從前十及次十而成。可以意得。",
    "X09n0240_049:0039a05": "[0039a05] 佛子。菩薩摩訶薩住此十智已。則得入十種普入。何",
    "X09n0240_049:0039a06": "等為十。所謂一切世界入一毛道一毛道入一切世",
    "X09n0240_049:0039a07": "界。一切眾生身入一身一身入一切眾生身。不可說",
    "X09n0240_049:0039a08": "劫入一念一念入不可說劫。一切佛法入一法一法",
    "X09n0240_049:0039a09": "入一切佛法。不可說處入一處一處入不可說處。不",
    "X09n0240_049:0039a10": "可說根入一根一根入不可說根。一切根入非根非",
    "X09n0240_049:0039a11": "根入一切根。一切想入一想一想入一切想。一切言",
    "X09n0240_049:0039a12": "音入一言音一言音入一切言音。一切三世入一世",
    "X09n0240_049:0039a13": "一世入一切三世。是為十。",
    "X09n0240_049:0039a14": "[0039a14] 第四普入者。事隨理融。本來即入。智了法爾。無境",
    "X09n0240_049:0039a15": "不通。故身心皆入。亦從前三生。可以意得。非根者。",
    "X09n0240_049:0039a16": "境識及理皆非根也。",
    "X09n0240_049:0039a17": "[0039a17] 佛子。菩薩摩訶薩如是觀察已。則住十種勝妙心。何",
    "X09n0240_049:0039a18": "等為十。所謂住一切世界語言非語言勝妙心。住一",
    "X09n0240_049:0039a19": "切眾生想念無所依止勝妙心。住究竟&#x8657;空界勝妙",
    "X09n0240_049:0039a20": "心。住無邊法界勝妙心。住一切深密佛法勝妙心。住",
    "X09n0240_049:0039a21": "甚深無差別法勝妙心。住除滅一切疑惑勝妙心。住",
    "X09n0240_049:0039a22": "一切世平等無差別勝妙心。住三世諸佛平等勝妙",
    "X09n0240_049:0039a23": "心。住一切諸佛力無量勝妙心。是為十。",
    "X09n0240_049:0039a24": "[0039a24] 第五勝妙心者。由前知法本融。則事理無礙。應機",
    "X09n0240_049:0039b01": "成益。名勝妙心。從前四生。亦可意得。",
    "X09n0240_049:0039b02": "[0039b02] 佛子。菩薩摩訶薩住此十種勝妙心已。則得十種佛",
    "X09n0240_049:0039b03": "法善巧智。何等為十。所謂了達甚深佛法善巧智。出",
    "X09n0240_049:0039b04": "生廣大佛法善巧智。宣說種種佛法善巧智。證入平",
    "X09n0240_049:0039b05": "等佛法善巧智。明了差別佛法善巧智。悟解無差別",
    "X09n0240_049:0039b06": "佛法善巧智。深入莊嚴佛法善巧智。一方便入佛法",
    "X09n0240_049:0039b07": "善巧智。無量方便入佛法善巧智。知無邊佛法無差",
    "X09n0240_049:0039b08": "別善巧智。以自心自力於一切佛法不退轉善巧智。",
    "X09n0240_049:0039b09": "是為十。",
    "X09n0240_049:0039b10": "[0039b10] 第六善巧智者。由上理事無礙。今則權實決斷。名",
    "X09n0240_049:0039b11": "善巧智。有十一句。後二合一。餘皆如次。從前十成。",
    "X09n0240_049:0039b12": "一即亡言言為甚深。二無依故廣大。三如依空生",
    "X09n0240_049:0039b13": "色。故能說種種。四住無二邊故故證平等。五了種",
    "X09n0240_049:0039b14": "智深密故了差別。六無差全同。七若無礙惑。則佛",
    "X09n0240_049:0039b15": "法莊嚴。八以平等成一方便。七三世法約差別門。",
    "X09n0240_049:0039b16": "為無量方便。十由住佛力。得知佛無邊自力不退。",
    "X09n0240_049:0039b17": "從前十既爾從前四段亦然。如是展轉不離始修。",
    "X09n0240_049:0039b18": "故隨一法。具一切矣。",
    "X09n0240_049:0039b19": "[0039b19] 佛子。菩薩摩訶薩聞此法已。咸應發心恭敬受持。何",
    "X09n0240_049:0039b20": "以故。菩薩摩訶薩持此法者少作功力。疾得阿耨多",
    "X09n0240_049:0039b21": "羅三藐三菩提。皆得具足一切佛法。悉與三世諸佛",
    "X09n0240_049:0039b22": "法等。",
    "X09n0240_049:0039b23": "[0039b23] 第二結勸。一行能具一切。故疾得菩提。",
    "X09n0240_049:0039b24": "[0039b24] 爾時佛神力故。法如是故。十方各有十不可說百千",
    "X09n0240_049:0039c01": "億那由他佛剎微塵數世界六種震動。雨出過諸天",
    "X09n0240_049:0039c02": "一切華雲。香雲。末香雲。衣蓋幢旛。摩尼寶等。及以一",
    "X09n0240_049:0039c03": "切莊嚴具雲。雨眾妓樂雲。雨諸菩薩雲。雨不可說如",
    "X09n0240_049:0039c04": "來色相雲。雨不可說讚歎如來善哉雲。雨如來音聲",
    "X09n0240_049:0039c05": "充滿一切法界雲。雨不可說莊嚴世界雲。雨不可說",
    "X09n0240_049:0039c06": "增長菩提雲。雨不可說光明照耀雲。雨不可說神力",
    "X09n0240_049:0039c07": "說法雲。如此世界四天下菩提樹下菩提場菩薩宮",
    "X09n0240_049:0039c08": "殿中見於如來成等正覺演說此法。十方一切諸世",
    "X09n0240_049:0039c09": "界中悉亦如是。",
    "X09n0240_049:0039c10": "[0039c10] 大文第二證成中二。初現瑞證。先此界。後如此下",
    "X09n0240_049:0039c11": "結通。",
    "X09n0240_049:0039c12": "[0039c12] 爾時佛神力故法如是故。十方各過十不可說佛剎",
    "X09n0240_049:0039c13": "微塵數世界外。有十佛剎微塵數菩薩摩訶薩來詣",
    "X09n0240_049:0039c14": "此土。充滿十方。作如是言。善哉善哉。佛子。乃能說此",
    "X09n0240_049:0039c15": "諸佛如來最大誓願授記深法。佛子。我等一切同名",
    "X09n0240_049:0039c16": "普賢。各從普勝世界普幢自在如來所來詣此土。悉",
    "X09n0240_049:0039c17": "以佛神力故。於一切處演說此法。如此眾會如是所",
    "X09n0240_049:0039c18": "說。一切平等無有增減。我等皆承佛威神力。來此道",
    "X09n0240_049:0039c19": "場為汝作證。如此道場我等十佛剎微塵數菩薩而",
    "X09n0240_049:0039c20": "來作證。十方一切諸世界中悉亦如是。",
    "X09n0240_049:0039c21": "[0039c21] 二諸菩薩證。亦先此土。後如此下結通。言授記深",
    "X09n0240_049:0039c22": "法者。少用功力即得菩提故。同名普賢者。皆有此",
    "X09n0240_049:0039c23": "行故。普勝世界者。依此普法最為勝故。普幢自在",
    "X09n0240_049:0039c24": "者。此行成果高出無礙故。",
    "X09n0240_049:0040a01": "[0040a01] 爾時普賢菩薩摩訶薩以佛神力。自善根力。觀察十",
    "X09n0240_049:0040a02": "方洎于法界。欲開示菩薩行。欲宣說如來菩提界。欲",
    "X09n0240_049:0040a03": "說大願界。欲說一切世界劫數。欲明諸佛隨時出現。",
    "X09n0240_049:0040a04": "欲說如來隨根熟眾生出現令其供養。欲明如來出",
    "X09n0240_049:0040a05": "世功不唐捐。欲明所種善根必獲果報。欲明大威德",
    "X09n0240_049:0040a06": "菩薩為一切眾生現形說法令其開悟。而說頌言。",
    "X09n0240_049:0040a07": "[0040a07] 第二以偈重顯中二。先敘述。後正頌。先說儀。後欲",
    "X09n0240_049:0040a08": "開說意。此有十意。偈中並具。文顯可知。",
    "X09n0240_049:0040a09": " 汝等應歡喜  捨離於諸蓋  一心恭敬聽",
    "X09n0240_049:0040a10": " 菩薩諸願行",
    "X09n0240_049:0040a11": "[0040a11] 第二正頌中。百二十一頌。分二。前二十四顯說分",
    "X09n0240_049:0040a12": "齊。餘皆正辨普賢行相。此是伽陀。與前長行綺互",
    "X09n0240_049:0040a13": "共顯普賢之行。前是略明十法展轉相生。此則廣",
    "X09n0240_049:0040a14": "顯諸門略無展轉。文前多顯體。此多辨用。前中二。",
    "X09n0240_049:0040a15": "初一誡聽許說。",
    "X09n0240_049:0040a16": " 往昔諸菩薩  最勝人師子  如彼所修行",
    "X09n0240_049:0040a17": " 我當次第說  亦說諸劫數  世界并諸業",
    "X09n0240_049:0040a18": " 及以無等尊  於彼而出興  如是過去佛",
    "X09n0240_049:0040a19": " 大願出於世  云何為眾生  滅除諸苦惱",
    "X09n0240_049:0040a20": " 一切論師子  所行相續滿  得佛平等法",
    "X09n0240_049:0040a21": " 一切智境界  見於過去世  一切人師子",
    "X09n0240_049:0040a22": " 放大光明網  普照十方界  思惟發是願",
    "X09n0240_049:0040a23": " 我當作世燈  具足佛功德  十力一切智",
    "X09n0240_049:0040a24": " 一切諸眾生  貪恚癡熾然  我當悉救脫",
    "X09n0240_049:0040b01": " 令滅惡道苦  發如是誓願  堅固不退轉",
    "X09n0240_049:0040b02": " 具修菩薩行  獲十無礙力  如是誓願已",
    "X09n0240_049:0040b03": " 修行無退怯  所作皆不&#x8657;  說名論師子",
    "X09n0240_049:0040b04": "[0040b04] 餘正示分齊。於中二。前九頌許說過去菩薩行。",
    "X09n0240_049:0040b05": " 於一賢劫中  千佛出於世  彼所有普眼",
    "X09n0240_049:0040b06": " 我當次第說  如一賢劫中  無量劫亦然",
    "X09n0240_049:0040b07": " 彼未來佛行  我當分別說  如一佛剎種",
    "X09n0240_049:0040b08": " 無量剎亦然  未來十力尊  諸行我今說",
    "X09n0240_049:0040b09": "[0040b09] 次於一賢劫下。許說三世佛菩薩行。於中二。前三",
    "X09n0240_049:0040b10": "偈舉說時處。前二時。後一處。",
    "X09n0240_049:0040b11": " 諸佛次興世  隨順隨名號  隨彼所得記",
    "X09n0240_049:0040b12": " 隨其所壽命  隨所修正法  專求無礙道",
    "X09n0240_049:0040b13": " 隨所化眾生  正法住於世  隨所淨佛剎",
    "X09n0240_049:0040b14": " 眾生及法輪  演說時非時  次第淨&#x7FA3;生",
    "X09n0240_049:0040b15": " 隨諸眾生業  所行及信解  上中下不同",
    "X09n0240_049:0040b16": " 化彼令修習  入於如是智  修其最勝行",
    "X09n0240_049:0040b17": " 常作普賢業  廣度諸眾生  身業無障礙",
    "X09n0240_049:0040b18": " 語業悉清淨  意行亦如是  三世靡不然",
    "X09n0240_049:0040b19": " 菩薩如是行  究竟普賢道  世生淨智日",
    "X09n0240_049:0040b20": " 普照於法界  未來世諸劫  國土不可說",
    "X09n0240_049:0040b21": " 一念悉了知  於彼無分別  行者能趣入",
    "X09n0240_049:0040b22": " 如是最勝地  此諸菩薩法  我當說少分",
    "X09n0240_049:0040b23": " 智慧無邊際  通達佛境界  一切皆善入",
    "X09n0240_049:0040b24": " 所行不退轉  具足普賢慧  成滿普賢願",
    "X09n0240_049:0040c01": " 入於無等智  我當說彼行",
    "X09n0240_049:0040c02": "[0040c02] 後十一偈明所說行。於中前諸佛出世行。即普賢",
    "X09n0240_049:0040c03": "行。故名因果圓融。後七菩薩三輪願智行。即普賢",
    "X09n0240_049:0040c04": "行。",
    "X09n0240_049:0040c05": " 於一微塵中  悉見諸世界  眾生若聞者",
    "X09n0240_049:0040c06": " 迷亂心發狂  如於一微塵  一切塵亦然",
    "X09n0240_049:0040c07": " 世界悉入中  如是不思議  一一塵中有",
    "X09n0240_049:0040c08": " 十方三世法  趣剎皆無量  悉能分別知",
    "X09n0240_049:0040c09": " 一一塵中有  無量種佛剎  種種皆無量",
    "X09n0240_049:0040c10": " 於一靡不知  法界中所有  種種諸異相",
    "X09n0240_049:0040c11": " 趣類各差別  悉能分別知",
    "X09n0240_049:0040c12": "[0040c12] 第二正顯普賢行。九十七頌。分二。初六十七頌明",
    "X09n0240_049:0040c13": "即悲大智行。後未安者下三十頌。明即智大悲行。",
    "X09n0240_049:0040c14": "今初。有十種行。一初五頌明入帝網行。",
    "X09n0240_049:0040c15": " 深入微細智  分別諸世界  一切劫成壞",
    "X09n0240_049:0040c16": " 悉能明了說  知諸劫修短  三世即一念",
    "X09n0240_049:0040c17": " 眾行同不同  悉能分別知  深入諸世界",
    "X09n0240_049:0040c18": " 廣大非廣大  一身無量剎  一剎無量身",
    "X09n0240_049:0040c19": " 十方中所有  異類諸世界  廣大無量相",
    "X09n0240_049:0040c20": " 一切悉能知  一切三世中  無量諸國土",
    "X09n0240_049:0040c21": " 具足甚深智  悉了彼成敗  十方諸世界",
    "X09n0240_049:0040c22": " 有成或有壞  如是不可說  賢德悉深了",
    "X09n0240_049:0040c23": " 或有諸國土  種種地嚴飾  諸趣亦復然",
    "X09n0240_049:0040c24": " 斯由業清淨  或有諸世界  無量種雜染",
    "X09n0240_049:0041a01": " 斯由眾生感  一切如其行  無量無邊剎",
    "X09n0240_049:0041a02": " 了知即一剎  如是入諸剎  其數不可知",
    "X09n0240_049:0041a03": " 一切諸世界  悉入一剎中  世界不為一",
    "X09n0240_049:0041a04": " 亦復無雜亂  世界有仰覆  或高或復下",
    "X09n0240_049:0041a05": " 皆是眾生想  悉能分別知  廣博諸世界",
    "X09n0240_049:0041a06": " 無量無有邊  知種種是一  知一是種種",
    "X09n0240_049:0041a07": " 普賢諸佛子  能以普賢智  了知諸剎數",
    "X09n0240_049:0041a08": " 其數無邊際  知諸世界化  剎化眾生化",
    "X09n0240_049:0041a09": " 法化諸佛化  一切皆究竟  一切諸世界",
    "X09n0240_049:0041a10": " 微細廣大剎  種種異莊嚴  皆由業所起",
    "X09n0240_049:0041a11": " 無量諸佛子  善學入法界  神通力自在",
    "X09n0240_049:0041a12": " 普&#x5FA7;於十方  眾生數等劫  說彼世界名",
    "X09n0240_049:0041a13": " 亦不能令盡  唯除佛開示",
    "X09n0240_049:0041a14": "[0041a14] 第二有十七偈頌深入時處微細行。",
    "X09n0240_049:0041a15": " 世界及如來  種種諸名號  經於無量劫",
    "X09n0240_049:0041a16": " 說之不可盡  何況最勝智  三世諸佛法",
    "X09n0240_049:0041a17": " 從於法界生  充滿如來地  清淨無礙念",
    "X09n0240_049:0041a18": " 無邊無礙慧  分別說法界  得至於彼岸",
    "X09n0240_049:0041a19": "[0041a19] 第三有三頌明了佛心祕密行。前一偈半攝前起",
    "X09n0240_049:0041a20": "後。後一偈半正顯難了能了。",
    "X09n0240_049:0041a21": " 過去諸世界  廣大及微細  修習所莊嚴",
    "X09n0240_049:0041a22": " 一念悉能知  其中人師子  修佛種種行",
    "X09n0240_049:0041a23": " 成於等正覺  示現諸自在  如是未來世",
    "X09n0240_049:0041a24": " 次第無量劫  所有人中尊  菩薩悉能知",
    "X09n0240_049:0041b01": " 所有諸行願  所有諸境界  如是勤修行",
    "X09n0240_049:0041b02": " 於中成正覺  亦知彼眾會  壽命化眾生",
    "X09n0240_049:0041b03": " 以此諸法門  為眾轉法輪  菩薩如是知",
    "X09n0240_049:0041b04": " 住普賢行地  智慧悉明了  出生一切佛",
    "X09n0240_049:0041b05": " 現在世所攝  一切諸佛土  深入此諸剎",
    "X09n0240_049:0041b06": " 通達於法界  彼諸世界中  現在一切佛",
    "X09n0240_049:0041b07": " 於法得自在  言論無所礙  亦知彼眾會",
    "X09n0240_049:0041b08": " 淨土應化力  盡無量億劫  常思惟是事",
    "X09n0240_049:0041b09": " 調御世間尊  所有威神力  無盡智慧藏",
    "X09n0240_049:0041b10": " 一切悉能知",
    "X09n0240_049:0041b11": "[0041b11] 第四有十偈。了三世佛攝化行。",
    "X09n0240_049:0041b12": " 出生無礙眼  無礙耳鼻身  無礙廣長舌",
    "X09n0240_049:0041b13": " 能令眾歡喜  最勝無礙心  廣大普清淨",
    "X09n0240_049:0041b14": " 智慧&#x5FA7;充滿  悉知三世法",
    "X09n0240_049:0041b15": "[0041b15] 第五有二偈六根無礙行。",
    "X09n0240_049:0041b16": " 善學一切化  剎化眾生化  世化調伏化",
    "X09n0240_049:0041b17": " 究竟化彼岸  世間種種別  皆由於想住",
    "X09n0240_049:0041b18": " 入佛方便智  於此悉明了  眾會不可說",
    "X09n0240_049:0041b19": " 一一為現身  悉使見如來  度脫無邊眾",
    "X09n0240_049:0041b20": "[0041b20] 第六有三偈如化無方行。",
    "X09n0240_049:0041b21": " 諸佛甚深智  如日出世間  一切國土中",
    "X09n0240_049:0041b22": " 普現無休息  了達諸世間  假名無有實",
    "X09n0240_049:0041b23": " 眾生及世界  如夢如光影  於諸世間法",
    "X09n0240_049:0041b24": " 不生分別見  善離分別者  亦不見分別",
    "X09n0240_049:0041c01": " 無量無數劫  解之即一念  知念亦無念",
    "X09n0240_049:0041c02": " 如是見世間  無量諸國土  一念悉超越",
    "X09n0240_049:0041c03": " 經於無量劫  不動於本處  不可說諸劫",
    "X09n0240_049:0041c04": " 即是須臾頃  莫見修與短  究竟剎那法",
    "X09n0240_049:0041c05": " 心住於世間  世間住於心  於此不妄起",
    "X09n0240_049:0041c06": " 二非二分別  眾生世界劫  諸佛及佛法",
    "X09n0240_049:0041c07": " 一切如幻化  法界悉平等  普於十方剎",
    "X09n0240_049:0041c08": " 示現無量身  知身從緣起  究竟無所著",
    "X09n0240_049:0041c09": " 依於無二智  出現人師子  不著無二法",
    "X09n0240_049:0041c10": " 知無二非二",
    "X09n0240_049:0041c11": "[0041c11] 第七有十偈。三世間自在行。此中玄妙宜審思之。",
    "X09n0240_049:0041c12": " 了知諸世間  是燄如光影  如響亦如夢",
    "X09n0240_049:0041c13": " 如幻如變化  如是隨順入  諸佛所行處",
    "X09n0240_049:0041c14": " 成就普賢智  普照深法界  眾生剎染著",
    "X09n0240_049:0041c15": " 一切皆捨離  而興大悲心  普淨諸世間",
    "X09n0240_049:0041c16": " 菩薩常正念  論師子妙法  清淨如&#x8657;空",
    "X09n0240_049:0041c17": " 而興大方便  見世常迷倒  發心咸救度",
    "X09n0240_049:0041c18": " 所行皆清淨  普&#x5FA7;諸法界  諸佛及菩薩",
    "X09n0240_049:0041c19": " 佛法世間法  若見其真實  一切無差別",
    "X09n0240_049:0041c20": "[0041c20] 第八有六偈。別明智正覺世間自在行。",
    "X09n0240_049:0041c21": " 如來法身藏  普入世間中  雖在於世間",
    "X09n0240_049:0041c22": " 於世無所著  譬如清淨水  影像無來去",
    "X09n0240_049:0041c23": " 法身&#x5FA7;世間  當知亦如是  如是離染著",
    "X09n0240_049:0041c24": " 身世皆清淨  湛然如&#x8657;空  一切無有生",
    "X09n0240_049:0042a01": " 知身無有盡  無生亦無滅  非常非無常",
    "X09n0240_049:0042a02": " 示現諸世間  除滅諸邪見  開示於正見",
    "X09n0240_049:0042a03": " 法性無來去  不著我我所",
    "X09n0240_049:0042a04": "[0042a04] 第九有五偈。明非身示身行。法身藏者。即前藏身",
    "X09n0240_049:0042a05": "普賢菩薩自體遍言。亦同此也。",
    "X09n0240_049:0042a06": " 譬如工幻師  示現種種事  其來無所從",
    "X09n0240_049:0042a07": " 去亦無所至  幻性非有量  亦復非無量",
    "X09n0240_049:0042a08": " 於彼大眾中  示現量無量  以此寂定心",
    "X09n0240_049:0042a09": " 修習諸善根  出生一切佛  非量非無量",
    "X09n0240_049:0042a10": " 有量及無量  皆悉是妄想  了達一切趣",
    "X09n0240_049:0042a11": " 不著量無量  諸佛甚深法  廣大深寂滅",
    "X09n0240_049:0042a12": " 甚深無量智  知甚深諸趣  菩薩離迷倒",
    "X09n0240_049:0042a13": " 心淨常相續  巧以神通力  度無量眾生",
    "X09n0240_049:0042a14": "[0042a14] 第十有六偈。非量示量行。",
    "X09n0240_049:0042a15": " 未安者令安  安者示道場  如是&#x5FA7;法界",
    "X09n0240_049:0042a16": " 其心無所著  不住於實際  不入於涅槃",
    "X09n0240_049:0042a17": " 如是&#x5FA7;世間  開悟諸群生  法數眾生數",
    "X09n0240_049:0042a18": " 了知而不著  普雨於法雨  充洽諸世間",
    "X09n0240_049:0042a19": " 普於諸世界  念念成正覺  而修菩薩行",
    "X09n0240_049:0042a20": " 未曾有退轉",
    "X09n0240_049:0042a21": "[0042a21] 大文第二即智之悲行。中亦有十行。一初四偈。無",
    "X09n0240_049:0042a22": "住攝化行。",
    "X09n0240_049:0042a23": " 世間種種身  一切悉了知  如是知身法",
    "X09n0240_049:0042a24": " 則得諸佛身  普知諸眾生  諸劫及諸剎",
    "X09n0240_049:0042b01": " 十方無涯際  智海無不入  眾生身無量",
    "X09n0240_049:0042b02": " 一一為現身  佛身無有邊  智者悉觀見",
    "X09n0240_049:0042b03": " 一念之所知  出現諸如來  經於無量劫",
    "X09n0240_049:0042b04": " 稱揚不可盡",
    "X09n0240_049:0042b05": "[0042b05] 二有四偈。非身現身行。",
    "X09n0240_049:0042b06": " 諸佛能現身  處處般涅槃  一念中無量",
    "X09n0240_049:0042b07": " 舍利各差別",
    "X09n0240_049:0042b08": "[0042b08] 三有一偈分布舍利行。",
    "X09n0240_049:0042b09": " 如是未來世  有求於佛果  無量菩提心",
    "X09n0240_049:0042b10": " 決定智悉知  如是三世中  所有諸如來",
    "X09n0240_049:0042b11": " 一切悉能知  名住普賢行",
    "X09n0240_049:0042b12": "[0042b12] 四有一偈知佛大心行。",
    "X09n0240_049:0042b13": " 如是分別知  無量諸行地  入於智慧行",
    "X09n0240_049:0042b14": " 其輪不退轉  微妙廣大智  深入如來境",
    "X09n0240_049:0042b15": " 入已不退轉  說名普賢慧  一切最勝尊",
    "X09n0240_049:0042b16": " 普入佛境界  修行不退轉  得無上菩提",
    "X09n0240_049:0042b17": "[0042b17] 五有三偈。法輪深入行。",
    "X09n0240_049:0042b18": " 無量無邊心  各各差別業  皆由想積集",
    "X09n0240_049:0042b19": " 平等悉了知  染汙非染汙  學心無學心",
    "X09n0240_049:0042b20": " 不可說諸心  念念中悉知  了知非一二",
    "X09n0240_049:0042b21": " 非染亦非淨  亦復無雜亂  皆從自想起",
    "X09n0240_049:0042b22": " 如是悉明見  一切諸眾生  心想各不同",
    "X09n0240_049:0042b23": " 起種種世間  以如是方便  修諸最勝行",
    "X09n0240_049:0042b24": " 從佛法化生  得名為普賢",
    "X09n0240_049:0042c01": "[0042c01] 六有五偈。了知根器行。",
    "X09n0240_049:0042c02": " 眾生皆妄起  善惡諸趣想  由是或生天",
    "X09n0240_049:0042c03": " 或復墮地獄  菩薩觀世間  妄想業所起",
    "X09n0240_049:0042c04": " 妄想無邊故  世間亦無量  一切諸國土",
    "X09n0240_049:0042c05": " 想網之所現  幻網方便故  一念悉能入",
    "X09n0240_049:0042c06": "[0042c06] 七有三偈。了世業惑行。",
    "X09n0240_049:0042c07": " 眼耳鼻舌身  意根亦如是  世間想別異",
    "X09n0240_049:0042c08": " 平等皆能入  一一眼境界  無量眼皆入",
    "X09n0240_049:0042c09": " 種種性差別  無量不可說  所見無差別",
    "X09n0240_049:0042c10": " 亦復無雜亂  各隨於自業  受用其果報",
    "X09n0240_049:0042c11": " 普賢力無量  悉知彼一切  一切眼境界",
    "X09n0240_049:0042c12": " 大智悉能入  如是諸世間  悉能分別知",
    "X09n0240_049:0042c13": " 而修一切行  亦復無退轉",
    "X09n0240_049:0042c14": "[0042c14] 八有五偈。了達根境無礙行。",
    "X09n0240_049:0042c15": " 佛說眾生說  及以國土說  三世如是說",
    "X09n0240_049:0042c16": " 種種悉了知",
    "X09n0240_049:0042c17": "[0042c17] 九有一偈。知四種說法行。而剎說等者。略有三義。",
    "X09n0240_049:0042c18": "一約通力。二約融通。一說一切說故。三約顯理。是",
    "X09n0240_049:0042c19": "說菩薩觸境皆了知故。則觸類成教。如香飯等。",
    "X09n0240_049:0042c20": " 過去中未來  未來中現在  三世互相見",
    "X09n0240_049:0042c21": " 一一皆明了  如是無量種  開悟諸世間",
    "X09n0240_049:0042c22": " 一切智方便  邊際不可得",
    "X09n0240_049:0042c23": "[0042c23] 十末後二偈。三世攝行。[0042c23] 已上一品平等因竟。"
}