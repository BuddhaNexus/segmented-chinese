{
    "T34n1718_002:0016b02": "妙法蓮華經文句卷第二上",
    "T34n1718_002:0016b04": "天台智者大師說",
    "T34n1718_002:0016b05": "◎「憍梵波提」，此翻牛呞，《無量壽》稱牛王，《增",
    "T34n1718_002:0016b06": "一》云：「牛跡，昔五百世曾為牛王，牛若食後，恒",
    "T34n1718_002:0016b07": "事虛哨；餘報未夷，唼唼常嚼，時人稱為牛",
    "T34n1718_002:0016b08": "呞。」昔五百雁，一雁常得花果，供於雁王，佛",
    "T34n1718_002:0016b09": "一夏受阿耆達王請，五百比丘皆噉馬麥，而",
    "T34n1718_002:0016b10": "憍梵獨在天上尸利沙園，受天王供養。《增一》",
    "T34n1718_002:0016b11": "云：「樂在天上，不樂人間者，牛跡比丘第一。」",
    "T34n1718_002:0016b12": "樂在天上者，是隨樂欲，世界悉檀也；供",
    "T34n1718_002:0016b13": "雁王福所致者，為人也；避人笑者，對治",
    "T34n1718_002:0016b14": "也；天不笑者，第一義也(云云)。又云：「人但觀形",
    "T34n1718_002:0016b15": "不知有德，若笑羅漢即得罪，避人笑",
    "T34n1718_002:0016b16": "故常居天上，天知有德不笑其形，故居天",
    "T34n1718_002:0016b17": "也。」佛滅度後，迦葉集千大羅漢，遣下座僧",
    "T34n1718_002:0016b18": "使追憍梵，憍梵問：「佛及和尚。」答言：「皆滅。」",
    "T34n1718_002:0016b19": "即言：「佛出我出，佛住我住，佛滅我滅。」四道流",
    "T34n1718_002:0016b20": "注大迦葉所，水說偈(云云)：「大象既去象子隨，",
    "T34n1718_002:0016b21": "世尊和尚既滅度，我今在此復何為？」斯亦第",
    "T34n1718_002:0016b22": "一義也。約教者，住天園是示善，有牛嚼是",
    "T34n1718_002:0016b23": "示惡，三藏意也。以牛嚼身得道，此示惡",
    "T34n1718_002:0016b24": "非惡也，居天園而嚼，示善非善，通教意。",
    "T34n1718_002:0016b25": "示界內外善惡者，別教意。示善惡實相者，",
    "T34n1718_002:0016b26": "圓教意。本迹者，本住四無所畏，安住聖主",
    "T34n1718_002:0016b27": "如牛王第一義天；迹示牛呞樂居天上",
    "T34n1718_002:0016b28": "也。觀心者，觀於心性中道之理，安步平正其",
    "T34n1718_002:0016b29": "疾如風，即牛王觀也。「離婆多」，亦云離越，此",
    "T34n1718_002:0016c01": "翻星宿，或室宿，或假和合，《文殊問經》稱常作",
    "T34n1718_002:0016c02": "聲。父母從星辰乞子，既其感獲因星作",
    "T34n1718_002:0016c03": "名，雖得出家猶隨本字。假和合者，有人",
    "T34n1718_002:0016c04": "引《釋論》，空亭中宿，見二鬼爭屍，告其分判。",
    "T34n1718_002:0016c05": "設依理、枉理俱不免害，故隨實而答。大鬼",
    "T34n1718_002:0016c06": "拔其手足，小鬼取屍補之，食竟，拭口而去。",
    "T34n1718_002:0016c07": "其因煩惱不測誰身故，言假和合。常作聲",
    "T34n1718_002:0016c08": "者，其疑此事，若我本身眼見拔去，若是他身",
    "T34n1718_002:0016c09": "復隨我行住。疑惑猶豫逢人即問：「汝見我",
    "T34n1718_002:0016c10": "身不？」故言常作聲。眾僧云：「此人易度。」語云：",
    "T34n1718_002:0016c11": "「汝身本是他遺體，非己有也。」即得道也(云",
    "T34n1718_002:0016c12": "云)。《增一》云：「坐禪入定，心不倒亂者，離越比丘",
    "T34n1718_002:0016c13": "第一。」約教言，析破五陰非我所有，三藏意。",
    "T34n1718_002:0016c14": "體達五陰本非我有，通意。分別十法界、五",
    "T34n1718_002:0016c15": "陰皆非己有，別意。達五陰非我有、非他",
    "T34n1718_002:0016c16": "有，見陰實相，即圓意。本迹者，本住日星宿",
    "T34n1718_002:0016c17": "三昧，迹示此名。觀心者，觀心念佛，見十方佛",
    "T34n1718_002:0016c18": "多，如夜觀星(云云)。「畢陵伽婆蹉」，此翻餘習，",
    "T34n1718_002:0016c19": "五百世為婆羅門，餘氣猶高，過恒水：「咄！小",
    "T34n1718_002:0016c20": "婢駐流。」恒神為之兩派。神往訴佛，佛令懺",
    "T34n1718_002:0016c21": "謝，即合手：「小婢莫瞋。」大眾笑之，懺而更罵。",
    "T34n1718_002:0016c22": "佛言：「本習如此，實無高心。」《增一》云：「樹下苦",
    "T34n1718_002:0016c23": "坐，不避風雨者，婆蹉比丘第一。」約教者，滅",
    "T34n1718_002:0016c24": "慢無慢，三藏意也。即慢無慢，通意也。分",
    "T34n1718_002:0016c25": "別十法界高下，別意也。八自在我具足佛法，",
    "T34n1718_002:0016c26": "圓意也。本迹者，本住常樂我淨八自在我，微",
    "T34n1718_002:0016c27": "妙梵聲；迹示慢心惡口耳。觀心者，觀麁言、",
    "T34n1718_002:0016c28": "軟語皆歸第一義(云云)。「薄拘羅」者，此翻善",
    "T34n1718_002:0016c29": "容，或偉形，或大肥盛，或腬囊，或楞鄧，或賣",
    "T34n1718_002:0017a01": "性，然而色貌端正，故言善容也。年一百六十",
    "T34n1718_002:0017a02": "歲，無病無夭，有五不死報。後母置熬槃釜",
    "T34n1718_002:0017a03": "中、水中，魚食、刀破皆不死，昔持不殺戒故，",
    "T34n1718_002:0017a04": "九十一劫命不中夭。昔施僧一訶梨勒果故，",
    "T34n1718_002:0017a05": "身常無病，能持一戒、四戒莊嚴，堅持不犯",
    "T34n1718_002:0017a06": "不避火水，餘人雖持五戒，多毀犯也(云",
    "T34n1718_002:0017a07": "云)。身樂寂靜，常處閑居，不樂眾中，眼不樂",
    "T34n1718_002:0017a08": "玄黃等色，耳不樂聞世間之聲，鼻不嗅世",
    "T34n1718_002:0017a09": "間香臭，舌不曾為人說一兩句語，意常在",
    "T34n1718_002:0017a10": "禪定不散亂，乃至舍利塔亦樂閑靜。阿育",
    "T34n1718_002:0017a11": "王禮諸羅漢塔，次至其塔而說偈言：「雖自",
    "T34n1718_002:0017a12": "練無明，於世少利益。」供二十貝子。《增一》",
    "T34n1718_002:0017a13": "云：「施一錢而貝子從塔飛出，來著王足。諸",
    "T34n1718_002:0017a14": "臣驚怪，閑靜少欲乃至其塔猶有是力故。」《增",
    "T34n1718_002:0017a15": "一》云：「壽命極長終不中夭，常樂閑居，不處",
    "T34n1718_002:0017a16": "眾中，薄拘羅第一。」約教者，滅喧入真，三藏",
    "T34n1718_002:0017a17": "寂靜。即喧而真，通寂靜。離二邊入中，別寂",
    "T34n1718_002:0017a18": "靜。即邊而中，圓寂靜。本者，本住大寂滅定，",
    "T34n1718_002:0017a19": "長壽是常，無病是樂，不夭是我，寂靜是淨；居",
    "T34n1718_002:0017a20": "此四德之本，迹示六根寂靜耳。觀心者，心",
    "T34n1718_002:0017a21": "性中道，即空、即假、即中，常、樂、我、淨觀也。「摩訶",
    "T34n1718_002:0017a22": "拘絺羅」，此翻大膝，舍利弗舅，由來論勝姊。",
    "T34n1718_002:0017a23": "姊孕，論則不勝，知所懷者，智寄辯尚爾，何",
    "T34n1718_002:0017a24": "況出胎？(云云)即棄家往南天竺，讀十八經。時",
    "T34n1718_002:0017a25": "人笑之：「累世難通，一生非冀。」喟然歎曰：",
    "T34n1718_002:0017a26": "「在家為姊所勝，出路為他所輕。」誓讀不休，",
    "T34n1718_002:0017a27": "無暇剪爪，時人呼為長爪梵志。學訖還家，",
    "T34n1718_002:0017a28": "問甥所在，人云：「為佛弟子。」即大憍慢：「我甥",
    "T34n1718_002:0017a29": "八歲聲震五竺，彼沙門者有何道術誘我",
    "T34n1718_002:0017b01": "姊子？」徑往佛所，思惟良久，不得一法入心，",
    "T34n1718_002:0017b02": "語佛言：「一切法不忍，忍即安義，此言一切",
    "T34n1718_002:0017b03": "法我皆能破，使不得安故，言一切法不忍。」",
    "T34n1718_002:0017b04": "佛問：「汝見是忍不？」此墮兩負處：若我見忍，",
    "T34n1718_002:0017b05": "前已云：「一切不忍。」若我見不忍，無以勝佛，",
    "T34n1718_002:0017b06": "即低頭，得法眼淨。身子扇佛聞舅論，得阿",
    "T34n1718_002:0017b07": "羅漢果。《增一》云：「得四辯才，觸難能答，拘絺",
    "T34n1718_002:0017b08": "羅第一。」南方天王毘留匐叉常來隨侍。約教",
    "T34n1718_002:0017b09": "者，外通四韋陀，內通三藏，三藏四辯也。我",
    "T34n1718_002:0017b10": "無所得，辯乃如是，通教辯也。若名、若義遍",
    "T34n1718_002:0017b11": "十法界，別教辯也。依於實相遍一切辯，圓",
    "T34n1718_002:0017b12": "教辯也。本者，本住口密、口輪不思議化，大",
    "T34n1718_002:0017b13": "定、大慧；迹示大膝也。觀心者，觀心即空即",
    "T34n1718_002:0017b14": "定、即假即慧，以嚴其心(云云)。「難陀」，亦云放牛",
    "T34n1718_002:0017b15": "難陀，此翻善歡喜，亦翻欣樂。淨飯王偪",
    "T34n1718_002:0017b16": "十萬釋出家，即一人也。有師言：「是律中跋難",
    "T34n1718_002:0017b17": "陀。」約教者，事歡喜，理無歡喜，三藏意也。即",
    "T34n1718_002:0017b18": "事歡喜是理歡喜，是通教意也。歡喜地，即別",
    "T34n1718_002:0017b19": "教也。歡喜住，即圓教意也。本者，本住實際，",
    "T34n1718_002:0017b20": "非喜非不喜；迹名歡喜。觀心者，觀心與理",
    "T34n1718_002:0017b21": "相似相應，故名歡喜觀也。「孫陀羅難陀」，孫",
    "T34n1718_002:0017b22": "陀羅，此翻好愛，亦端正，難陀如前，種姓如",
    "T34n1718_002:0017b23": "那律中說。四月九日生，短佛四指，容儀挺特",
    "T34n1718_002:0017b24": "與世殊異，若入眾中有不識者，謂言佛",
    "T34n1718_002:0017b25": "來。《彌沙塞律》云：「摩竭有裸形外道，大聰明，",
    "T34n1718_002:0017b26": "國人號為智者、見者，共身子論議，結舌，善",
    "T34n1718_002:0017b27": "心生，欲於佛法出家。見難陀色貌姝偉，歎",
    "T34n1718_002:0017b28": "云：『短小比丘智慧難概，況堂堂者乎？』難陀即",
    "T34n1718_002:0017b29": "度出家。婦即孫陀利，極端正，食息不相離。佛",
    "T34n1718_002:0017c01": "與阿難途行乞食到其門，正共婦在高樓",
    "T34n1718_002:0017c02": "食，即起迎佛，婦言：『須君還乃共食耳。』白佛",
    "T34n1718_002:0017c03": "言：『轉輪王種云何自辱？』持佛鉢取飯。佛即",
    "T34n1718_002:0017c04": "還尼俱類園，語阿難：『令難陀送食來。』阿難",
    "T34n1718_002:0017c05": "宣佛旨，令其送飯奉佛，佛令剃頭，握拳",
    "T34n1718_002:0017c06": "語剃者：『勿持刀臨閻浮提王頂。』佛偪不得",
    "T34n1718_002:0017c07": "止，乃剃頭。明日佛與五百比丘應請，求住",
    "T34n1718_002:0017c08": "守寺，意欲逃去。佛令關房掃地，關南、北",
    "T34n1718_002:0017c09": "開，掃此、彼污。復懼佛歸，即逃走歸去。於路",
    "T34n1718_002:0017c10": "值佛，屏身隱樹，樹逈升空，佛見即喚將還。",
    "T34n1718_002:0017c11": "問：『何故去？』即答：『昨與婦別，待還乃食。憶婦去",
    "T34n1718_002:0017c12": "耳。』佛將遊天堂、地獄(云云)。」故以婦字標之。",
    "T34n1718_002:0017c13": "約教者，俗諦有法喜，真諦無喜，三藏教也。",
    "T34n1718_002:0017c14": "即俗喜是真喜，通教也。從通法喜，有俗法",
    "T34n1718_002:0017c15": "喜、中法喜，別教也。即通喜具一切法喜，圓",
    "T34n1718_002:0017c16": "教也。本迹觀心如前(云云)。「富樓那」，翻滿願；",
    "T34n1718_002:0017c17": "彌多羅，翻慈；尼，女也。父於滿江禱梵天",
    "T34n1718_002:0017c18": "求子，正值江滿，又夢七寶器，盛滿中寶入",
    "T34n1718_002:0017c19": "母懷，母懷子，父願獲滿，從諸遂願，故言",
    "T34n1718_002:0017c20": "滿願。母名彌多羅尼，此翻慈行，亦云知識。",
    "T34n1718_002:0017c21": "四韋陀有此品，其母誦之，以此為名。尼者",
    "T34n1718_002:0017c22": "女也，通稱女為尼，通稱男為那，既是慈之",
    "T34n1718_002:0017c23": "所生故言慈子。《增一》云：「我父名滿，我母名",
    "T34n1718_002:0017c24": "慈，諸梵行人呼我為滿慈子。」此從父母兩",
    "T34n1718_002:0017c25": "緣得名，故云滿慈子。是人善知，內外經書",
    "T34n1718_002:0017c26": "靡所不知，就知滿故復名滿。《增一》云：「善",
    "T34n1718_002:0017c27": "能廣說分別義理，滿願子最第一。」下文云：「於",
    "T34n1718_002:0017c28": "說法人中最為第一。」第一者，說滿字也。欲",
    "T34n1718_002:0017c29": "還本國利益，佛言：「彼國弊惡，汝云何？」答：「我",
    "T34n1718_002:0018a01": "當修忍，若毀辱我，我當自幸不得拳歐，",
    "T34n1718_002:0018a02": "拳歐時自幸不得木杖，木杖時自幸不得刀",
    "T34n1718_002:0018a03": "刃，刀刃時自幸離五陰毒器。」是為行忍滿，",
    "T34n1718_002:0018a04": "故名滿。《七車喻經》中說：「為大智舍利弗所",
    "T34n1718_002:0018a05": "稱歎，一切梵行人皆當縈衣頂戴於汝，若",
    "T34n1718_002:0018a06": "見汝者得大利益。」是為歎滿，故名滿。約教",
    "T34n1718_002:0018a07": "者，殷勤析法，所作已辦，三藏願滿；體達即",
    "T34n1718_002:0018a08": "空，於空法得證，通教願滿；法眼具足，別教",
    "T34n1718_002:0018a09": "願滿；住祕密藏，圓教願滿。本迹者，本願久",
    "T34n1718_002:0018a10": "滿，迹為說法第一，示眾生知識也。觀心者，",
    "T34n1718_002:0018a11": "如止觀中人行理等善知識觀也。「須菩提」，此",
    "T34n1718_002:0018a12": "翻空生，生時家中倉庫筐篋器皿一切皆空。",
    "T34n1718_002:0018a13": "問占者，占者言吉。因空而生，字曰空生。",
    "T34n1718_002:0018a14": "從依報器皿瑞空以名正報，依正俱吉，故",
    "T34n1718_002:0018a15": "言空生也。常修空行故言善業。若供養者",
    "T34n1718_002:0018a16": "得現報故，故言善吉。常樂遊止閑林石窟",
    "T34n1718_002:0018a17": "寂靜之處，所修行業以空為本，常入空定",
    "T34n1718_002:0018a18": "住無諍三昧，喜說空法，有所宣辯皆分別",
    "T34n1718_002:0018a19": "空。將護眾生不令起礙，嫌行即住，嫌住",
    "T34n1718_002:0018a20": "即行。佛忉利下，率土輻湊爭前頂禮，端坐",
    "T34n1718_002:0018a21": "石室念諸法空，色非佛乃至識非佛，眼",
    "T34n1718_002:0018a22": "非佛乃至意非佛，豁然悟道。佛告蓮華比",
    "T34n1718_002:0018a23": "丘尼：「非汝前禮，汝禮色身；須菩提前見",
    "T34n1718_002:0018a24": "法身。」約教者，自有滅色空智生，體色空智",
    "T34n1718_002:0018a25": "生，從有智生空智，從空智生俗智，從俗",
    "T34n1718_002:0018a26": "智生中智，空生即有智，是圓空智生，而今",
    "T34n1718_002:0018a27": "是圓空智生也。本者，本住實相法身，迹",
    "T34n1718_002:0018a28": "示見空而生也。觀心者，不在內外中間，",
    "T34n1718_002:0018a29": "非自有，是為觀心法身也。「阿難」，此云歡喜，",
    "T34n1718_002:0018b01": "或無染，淨飯王冀太子為金輪霸其宗社，",
    "T34n1718_002:0018b02": "忽棄國捐王，憂惱殆絕，魔來誑之：「汝子已死。」",
    "T34n1718_002:0018b03": "王哭云：「阿夷語既虛，瑞相亦無驗。」復有天來",
    "T34n1718_002:0018b04": "云：「汝子成佛。」王疑未決，須臾信報：「昨夜天地",
    "T34n1718_002:0018b05": "大動，太子成佛。」王大歡喜，白飯王奏云：「生兒。」",
    "T34n1718_002:0018b06": "舉國欣欣，因名歡喜，是為父母作字。阿難",
    "T34n1718_002:0018b07": "端正，人見皆悅，佛使著覆肩衣。有一女人",
    "T34n1718_002:0018b08": "將兒詣井，見阿難目視不眴，不覺以綆",
    "T34n1718_002:0018b09": "繫其兒頸。《中阿含》云：「四眾若聞阿難所說，",
    "T34n1718_002:0018b10": "若多若少無不歡喜，欲發問時先為謦咳，",
    "T34n1718_002:0018b11": "大眾皆歡喜。四眾若觀其默，行住坐臥，指撝",
    "T34n1718_002:0018b12": "處分，進止動轉皆歡喜。」阿難四月八日佛成",
    "T34n1718_002:0018b13": "道日生，侍佛得二十五年，推此佛年五十",
    "T34n1718_002:0018b14": "五，阿難年二十五。佛時求侍，五百請為如前",
    "T34n1718_002:0018b15": "說，眾勸阿難，阿難順從，五百皆歡喜。目連",
    "T34n1718_002:0018b16": "騰阿難三願，佛言：「預知譏嫌，求不受故衣",
    "T34n1718_002:0018b17": "食，欲自利益求出入無時。」佛印而許。佛言：",
    "T34n1718_002:0018b18": "「阿難勝過去侍，過去侍聞說乃解，今佛未",
    "T34n1718_002:0018b19": "發言，阿難已解如來意，須是、不須是皆悉",
    "T34n1718_002:0018b20": "能知。」故以法付阿難，如來歡喜。四天王各",
    "T34n1718_002:0018b21": "奉佛鉢，佛累而按之合成一鉢，四緣宛然而",
    "T34n1718_002:0018b22": "此鉢大重，阿難歡喜，荷持無倦。《中阿含》第七",
    "T34n1718_002:0018b23": "云：「阿難侍佛二十五年，所聞八十千揵度皆",
    "T34n1718_002:0018b24": "誦不遺，不重問一句。」念力歡喜。阿難隨佛",
    "T34n1718_002:0018b25": "入天人龍宮，見天人龍女，心無染著，雖未",
    "T34n1718_002:0018b26": "盡殘思而能不染，一切天人龍神無不歡",
    "T34n1718_002:0018b27": "喜。佛滅度後在師子床，迦葉大眾讚曰：「面",
    "T34n1718_002:0018b28": "如淨滿月，眼若青蓮華，佛法大海水，流入阿",
    "T34n1718_002:0018b29": "難心。」自誓坐入涅槃，住恐離車有怨，進恐",
    "T34n1718_002:0018c01": "闍王有怨。於恒河中，入風奮迅三昧，分身",
    "T34n1718_002:0018c02": "為四分：一與天，一與龍，一毘舍離，一阿闍",
    "T34n1718_002:0018c03": "世。阿育王禮阿難塔，奉千萬兩金，偈歎白：",
    "T34n1718_002:0018c04": "「能攝持法身，法燈故法住，念盛佛智海，故",
    "T34n1718_002:0018c05": "設上供養，念持多所聞，口出微妙語，世尊",
    "T34n1718_002:0018c06": "所讚歎，天人之所愛。」《增一》云：「知時明物，所",
    "T34n1718_002:0018c07": "至無疑，所憶不忘，多聞廣達，堪任奉持，阿",
    "T34n1718_002:0018c08": "難第一。」約教者，歡喜阿難，三藏也；賢阿難，通",
    "T34n1718_002:0018c09": "也；典藏阿難，別也；海阿難，圓也。本迹者，本住",
    "T34n1718_002:0018c10": "非歡喜非不歡喜，法身如虛空，智慧如雲",
    "T34n1718_002:0018c11": "雨，能持能受。迹為歡喜也。觀心與相似即",
    "T34n1718_002:0018c12": "空、即假、即中相應，是觀心歡喜，乃至真觀",
    "T34n1718_002:0018c13": "相應(云云)。「羅睺羅」，此言覆障，往昔塞鼠穴，又",
    "T34n1718_002:0018c14": "不看婆羅門六日，由是緣故故言覆障。太",
    "T34n1718_002:0018c15": "子求出家，父王不許，殷勤不已，王言：「若汝",
    "T34n1718_002:0018c16": "有子，聽汝出家。」菩薩指指妃腹：「却後六年，汝",
    "T34n1718_002:0018c17": "當生男。」在胎六年，故言覆障。真諦三藏云：",
    "T34n1718_002:0018c18": "「羅睺，本名修羅，能手障日月，翻此應言障",
    "T34n1718_002:0018c19": "月。」佛言：「我法如月，此兒障我不即出家，世",
    "T34n1718_002:0018c20": "世障我，我世世能捨，故言覆障。」佛出家後耶",
    "T34n1718_002:0018c21": "輸有娠，諸釋咸瞋，何因有此？欲治、欲殺，惡",
    "T34n1718_002:0018c22": "聲盈路，寶女劬毘羅證之小差。因焚火坑，",
    "T34n1718_002:0018c23": "發大誓願：「我若為非，子母俱滅，若真遺體，天",
    "T34n1718_002:0018c24": "當為證！」因抱子投坑，坑變為池，蓮華捧體，",
    "T34n1718_002:0018c25": "王及國人，始復不疑。後佛還國，耶輸令羅睺",
    "T34n1718_002:0018c26": "奉佛歡喜丸，羅云以幼稚之年，於大眾中",
    "T34n1718_002:0018c27": "徑持上佛，耶輸以此息謗。謗由有子，故言",
    "T34n1718_002:0018c28": "覆障。祖王歡喜：「雖失其父，而獲其子，孫為",
    "T34n1718_002:0018c29": "金輪，吾亦何恨？」想其長大，冀神寶至。而佛",
    "T34n1718_002:0019a01": "索令出家，父王不許，耶輸將上高樓，目連",
    "T34n1718_002:0019a02": "飛空來取，佛度出家，付舍利弗為弟子。",
    "T34n1718_002:0019a03": "既出家已，王位亦失，故言覆障。羅睺以沙",
    "T34n1718_002:0019a04": "彌之年喜多妄語，國王、大臣、婆羅門、居士來",
    "T34n1718_002:0019a05": "求見佛，羅云答云：「不在。」令無量人不得見",
    "T34n1718_002:0019a06": "佛，是為障他。由是妄語，佛即訶責。行還使",
    "T34n1718_002:0019a07": "羅云洗足，脚挑澡盆三覆三仰，然後覆地",
    "T34n1718_002:0019a08": "命令注水，羅睺云：「盆覆注水不立。」佛言：",
    "T34n1718_002:0019a09": "「汝如覆盆，於佛法中法水不立，今當實語，",
    "T34n1718_002:0019a10": "勿妄語也。」後時修道殷勤不獲，以問佛，佛",
    "T34n1718_002:0019a11": "言：「汝為人說五陰未？」答言：「未。」「當為他說。」說",
    "T34n1718_002:0019a12": "竟又問，「汝說十二入未？說十八界未？說法",
    "T34n1718_002:0019a13": "是得道之門，若欲得道當為他說法。」因",
    "T34n1718_002:0019a14": "廣說法竟然後得道，是為覆障。既已得道，",
    "T34n1718_002:0019a15": "見愛皆除，三界生盡，故言覆障。三界生盡，",
    "T34n1718_002:0019a16": "願不能牽，故言覆障。佛勅四大羅漢不得",
    "T34n1718_002:0019a17": "滅度，待我法滅盡。由是住持于今，未得入",
    "T34n1718_002:0019a18": "無餘涅槃，故言覆障(云云)。約教者，析法道諦",
    "T34n1718_002:0019a19": "障四住，三藏意也；體法道諦障四住，通教",
    "T34n1718_002:0019a20": "也；次第三智障五住，別教也；一心三智障",
    "T34n1718_002:0019a21": "五住，圓教也。本迹者，本住中道，障塞二邊，",
    "T34n1718_002:0019a22": "八種障，障涅槃邊，一種障，障生死邊，一種非",
    "T34n1718_002:0019a23": "障生死、非障涅槃，障無餘也。觀心例前",
    "T34n1718_002:0019a24": "可解(云云)。六、結。「如是等眾所知識」，或言知",
    "T34n1718_002:0019a25": "秖是識，或言聞名為知、見形為識，見形",
    "T34n1718_002:0019a26": "為知、見心為識。本者，本為眾生作滿字知",
    "T34n1718_002:0019a27": "識，迹為半字知識(云云)。觀行知識如止觀。",
    "T34n1718_002:0019a28": "多知識眾竟，次列少知識眾者。「復有學無",
    "T34n1718_002:0019a29": "學二千人俱」，但舉位明數而不歎德，呼此",
    "T34n1718_002:0019b01": "為少知識眾耳。聖與凡絕交，亦不分別",
    "T34n1718_002:0019b02": "多識少識，特以希高慕遠者以多識引之，",
    "T34n1718_002:0019b03": "藏名隱德退讓者以少識引之，隨順眾生",
    "T34n1718_002:0019b04": "故有若干，不可以多少之迹失其本。「學無",
    "T34n1718_002:0019b05": "學」者，三藏中十八種學人，九種無學人；通",
    "T34n1718_002:0019b06": "教五地皆名學，六地名無學，又通教九地名",
    "T34n1718_002:0019b07": "為學，佛地為無學；別圓中，或就功用、無功",
    "T34n1718_002:0019b08": "用，或就具足、未具足，明學無學。《阿含》云：「外",
    "T34n1718_002:0019b09": "道問佛：『羅漢更學不？』佛言：『羅漢不作惡法，",
    "T34n1718_002:0019b10": "住於善法，學其無學即名為學。』」若爾，學人",
    "T34n1718_002:0019b11": "亦稱無學。學人齊其所斷，不復更斷，即是",
    "T34n1718_002:0019b12": "無學，是為四句。就五方便，非學非無學，便",
    "T34n1718_002:0019b13": "是五句。約四教中例亦應爾，四五二十句。",
    "T34n1718_002:0019b14": "本迹者，本法身大士，居滿字學無學位，眾生",
    "T34n1718_002:0019b15": "應以半字學無學人，莊嚴雙樹也。觀者正",
    "T34n1718_002:0019b16": "觀中道，不緣二邊，中間即是無學，能如是",
    "T34n1718_002:0019b17": "觀是名為學。若就觀門明數者，觀色心",
    "T34n1718_002:0019b18": "具十法界、十如，界如互論即具二千，舉迹",
    "T34n1718_002:0019b19": "故標本法，迹即是本迹也。次列尼眾者，舊",
    "T34n1718_002:0019b20": "以此例前為二眾，今不用。若例前為多識、",
    "T34n1718_002:0019b21": "少識二眾者，又復無文，義亦不可。但是舉兩",
    "T34n1718_002:0019b22": "眾主，何須苦名為大小、多少耶？先列「波闍",
    "T34n1718_002:0019b23": "波提」，此翻大愛道，亦云憍曇彌，此翻眾主，",
    "T34n1718_002:0019b24": "尼者天竺女人通名也。本住智度法門，迹",
    "T34n1718_002:0019b25": "為千佛之母，生育導師。觀釋者，中觀廣博",
    "T34n1718_002:0019b26": "名大；無緣慈名愛；中理虛通名道。大即自",
    "T34n1718_002:0019b27": "行；愛即化他，如以愛故受生，慈故涉有；道",
    "T34n1718_002:0019b28": "即通自行、化他也。「六千」者，數也。觀門者，觀",
    "T34n1718_002:0019b29": "六根清淨具千功德，雖眼有八百，耳千二",
    "T34n1718_002:0019c01": "百，以多足少，數滿六千，表本法門，亦是觀",
    "T34n1718_002:0019c02": "行意也。「羅睺羅母耶輸陀羅」者，以子標母，",
    "T34n1718_002:0019c03": "此翻花色，亦曰名聞，或云無翻，溫良恭儉",
    "T34n1718_002:0019c04": "德齊太子，然在家為菩薩之妻、天人知識，",
    "T34n1718_002:0019c05": "出家為尼眾之主、位居無學，豈是無名聞",
    "T34n1718_002:0019c06": "眾耶？《十二遊經》出三夫人：第一、瞿夷，二、耶",
    "T34n1718_002:0019c07": "輸，三、鹿野。《未曾有》及《瑞應》皆云，羅睺是瞿",
    "T34n1718_002:0019c08": "夷子。《涅槃》及《法華》皆云，是耶輸子。二義云何",
    "T34n1718_002:0019c09": "通？或可彼經舉大母，此處舉所生。《釋論》瞿",
    "T34n1718_002:0019c10": "毘陀是寶女不孕。即是瞿夷，此翻明女，故知",
    "T34n1718_002:0019c11": "定是耶輸子也。本迹者，妻則齊也，豈有博地",
    "T34n1718_002:0019c12": "為太子妻？故知本住寂定微妙法喜，迹為",
    "T34n1718_002:0019c13": "佛妻。《悲花》云：「寶藏佛所，誓願為妻耳。」觀空",
    "T34n1718_002:0019c14": "無漏法喜，即以鹿野表妻；觀假道種智法",
    "T34n1718_002:0019c15": "喜，即以耶輸表妻；觀中法喜，即以瞿夷",
    "T34n1718_002:0019c16": "表妻。上當分明本迹、觀心，今更總論，顯善",
    "T34n1718_002:0019c17": "權曲巧，明觀行精微。夫首楞嚴種種示現，",
    "T34n1718_002:0019c18": "稱適根性靡所不為，今且近論，託迹王宮",
    "T34n1718_002:0019c19": "降神聖后，法身菩薩，皆輔佛行化，散影餘",
    "T34n1718_002:0019c20": "家，若三十二瑞，金姿誕應，諸大士各各出生，",
    "T34n1718_002:0019c21": "或空室雨寶，寄辯通夢，若皇皇太子，捨國",
    "T34n1718_002:0019c22": "捐王，踰城學道，諸大士悉從師請業，才藝",
    "T34n1718_002:0019c23": "兼通，為彼宗匠，若法輪初啟甘露門開，聞諸",
    "T34n1718_002:0019c24": "大士化緣未熟，示同不受，分庭抗禮，崇我",
    "T34n1718_002:0019c25": "道真，能化所化全生如乳；若所化緣熟，則素",
    "T34n1718_002:0019c26": "絲易染，池花早開，革凡成聖轉乳成酪；",
    "T34n1718_002:0019c27": "師宗為佛上首弟子，或智慧、神通、辯才、三昧",
    "T34n1718_002:0019c28": "各各第一，共輔法王更度未度，重熟已熟，",
    "T34n1718_002:0019c29": "於方等座席聞菩薩不可思議功德，耻小慕",
    "T34n1718_002:0020a01": "大，耻小則嗚呼自責，失於如來無量知",
    "T34n1718_002:0020a02": "見，慕大則不知當云何得佛無上慧，如",
    "T34n1718_002:0020a03": "轉酪為生蘇；次聞般若摩訶衍門，初歷色",
    "T34n1718_002:0020a04": "心終于種智，含挾小大，出內取與，或共或",
    "T34n1718_002:0020a05": "別或偏或圓，奉命領知而無希取，雖未頓",
    "T34n1718_002:0020a06": "捨已漸通泰，如轉生蘇為熟蘇；次聞《法",
    "T34n1718_002:0020a07": "華》會天性，定父子、授記莂、付大乘，廢三",
    "T34n1718_002:0020a08": "歸一，如餘四味，同一醍醐，不令一人獨得",
    "T34n1718_002:0020a09": "滅度，皆以如來滅度而滅度之。法王、法臣",
    "T34n1718_002:0020a10": "大事出世巧用方便，初用半字法，破二十",
    "T34n1718_002:0020a11": "五有之繁芿，成四枯雙樹利益眾生。次用",
    "T34n1718_002:0020a12": "半滿法，破二乘之獨善，成菩薩之廣大，成",
    "T34n1718_002:0020a13": "四榮雙樹利益聖人。後用常住滿字，破二",
    "T34n1718_002:0020a14": "邊之前後，成非枯非榮佛祕密藏，究竟利益。",
    "T34n1718_002:0020a15": "主將之功畢，大誓之願滿，故身子、目連於《法",
    "T34n1718_002:0020a16": "華》而息化，聖主贖命，斯亦不久，文云：「如我",
    "T34n1718_002:0020a17": "本誓願，今者已滿足，如來不久當入涅槃。」",
    "T34n1718_002:0020a18": "唱滅之言起自於此，二萬燈明迦葉佛等，皆",
    "T34n1718_002:0020a19": "於《法華》究竟，今以師弟皆於此經發迹，",
    "T34n1718_002:0020a20": "內祕菩薩道，外現作聲聞。「我實成佛已來",
    "T34n1718_002:0020a21": "無量億劫」，以此推之，諸大羅漢從法身地，",
    "T34n1718_002:0020a22": "俯影隨緣迹臨萬水，為學無學，作男作女，",
    "T34n1718_002:0020a23": "示道示俗，首楞嚴力靡所不現，方便善權",
    "T34n1718_002:0020a24": "為若此(云云)。總明觀者，上師弟施化法身所",
    "T34n1718_002:0020a25": "為，若不作觀方便，於行人無益，如貧數",
    "T34n1718_002:0020a26": "寶、似盲執燭。然心數甚多，且約善數，如弟",
    "T34n1718_002:0020a27": "子者眾但舉十人耳。十善數者，謂：信、進、念、定、",
    "T34n1718_002:0020a28": "慧、喜、猗、捨、覺、戒，此十數輔心王，能改惡就善、",
    "T34n1718_002:0020a29": "革凡成聖，辦一切法門，但以十心為本，",
    "T34n1718_002:0020b01": "如十弟子，輔佛行化，共熟眾生，立于佛法",
    "T34n1718_002:0020b02": "也。信數對那律天眼第一，眼是五根首，如諸",
    "T34n1718_002:0020b03": "方以東為上，信於諸數初入佛法也。進數",
    "T34n1718_002:0020b04": "對迦葉頭陀第一，抖擻勤苦對進數也。念",
    "T34n1718_002:0020b05": "數對波離持律第一，念力牢強憶持不忘也。",
    "T34n1718_002:0020b06": "定數對目連神通第一，慧數對身子智慧第",
    "T34n1718_002:0020b07": "一，皆可解。喜數對阿難多聞第一，多聞分",
    "T34n1718_002:0020b08": "別樂，樂即喜數也。猗數對旃延，論體窮微",
    "T34n1718_002:0020b09": "盡理，除邪顯正，如猗離惡得善，放苦入樂",
    "T34n1718_002:0020b10": "也。捨數對善吉解空第一，若住空平等與",
    "T34n1718_002:0020b11": "捨數相應。覺數對富樓那說法第一，覺是語",
    "T34n1718_002:0020b12": "本，本立則辯說無窮。戒數對羅云持戒第一，",
    "T34n1718_002:0020b13": "可解。十數扶心王能成觀行，於一念中深",
    "T34n1718_002:0020b14": "入善法，三寶具足，王即佛寶；數即僧寶；所緣",
    "T34n1718_002:0020b15": "實際，無王無數，即法寶。若入實際王數之",
    "T34n1718_002:0020b16": "功，力用足矣。又取通大地十數與心王俱",
    "T34n1718_002:0020b17": "起，入善、入惡遍通一切，謂：想、欲、觸、慧、念、思、",
    "T34n1718_002:0020b18": "解脫、憶、定、受也。想對富樓那，想得假名，其",
    "T34n1718_002:0020b19": "人善達假名，辯才無滯。欲對迦葉，迦葉無",
    "T34n1718_002:0020b20": "世間欲而欲於無為。觸對旃延，觸入二",
    "T34n1718_002:0020b21": "事更相涉入，旃延善論義，能窮往復。慧即",
    "T34n1718_002:0020b22": "身子，可解。念對波離，念持律之上也。思對",
    "T34n1718_002:0020b23": "羅云，思是行陰，此人實行持戒也。解脫對善",
    "T34n1718_002:0020b24": "吉，脫名無累，此人解空於有得脫。憶對那",
    "T34n1718_002:0020b25": "律，憶動發取境修天眼，易三摩提。定數對",
    "T34n1718_002:0020b26": "目連，可解。受對阿難，多聞領持無謬也。十",
    "T34n1718_002:0020b27": "人各備眾德，為引專門，宣示佛道，隨眾生",
    "T34n1718_002:0020b28": "欲。欲慧者師身子，乃至欲多聞者師阿難，",
    "T34n1718_002:0020b29": "共輔法王，各掌一職。今觀心亦如是，一一",
    "T34n1718_002:0020c01": "心中皆具王數，為成觀故，王數相扶而取",
    "T34n1718_002:0020c02": "開悟，或於想數入道，或於欲數入道，隨",
    "T34n1718_002:0020c03": "所宜者，心王、心數而共攻之，化取塵勞諸",
    "T34n1718_002:0020c04": "心而作佛事。作此觀未悟，觀行如乳；若",
    "T34n1718_002:0020c05": "發無漏，觀行如酪；若破塵沙，如生熟蘇；若",
    "T34n1718_002:0020c06": "破無明，觀如醍醐。至醍醐時王數皆畢，心",
    "T34n1718_002:0020c07": "心法數不行故，名行般若波羅蜜。《普賢",
    "T34n1718_002:0020c08": "觀》云：「觀心無心，法不住法，我心自空，罪福",
    "T34n1718_002:0020c09": "無主。」即是無心、無數名為正觀。是心數塵",
    "T34n1718_002:0020c10": "勞若不盡者，觀則不訖，故經言：「眾生不度，",
    "T34n1718_002:0020c11": "我不成正覺。」即此意也(云云)。第二列菩薩",
    "T34n1718_002:0020c12": "眾者，《釋論》云：「菩薩為出家、在家四眾攝，何",
    "T34n1718_002:0020c13": "故別列？答：『有菩薩墮四眾中，有四眾不墮",
    "T34n1718_002:0020c14": "菩薩中，為其不發心作佛，故今別列。』」同發",
    "T34n1718_002:0020c15": "心求作佛者名菩薩眾。文為六：一、氣類；",
    "T34n1718_002:0020c16": "二、大數；三、階位；四、歎德；五、列名；六、結句。一、",
    "T34n1718_002:0020c17": "氣類者，即是菩薩摩訶薩也。若具存，應言",
    "T34n1718_002:0020c18": "菩提薩埵摩訶薩埵，什師嫌煩，略提埵二字。",
    "T34n1718_002:0020c19": "菩提，此言道；薩埵，此言心；摩訶，此言大。",
    "T34n1718_002:0020c20": "此諸人等皆求廣博大道，又成熟眾生故，",
    "T34n1718_002:0020c21": "道心、大道心之氣類也。菩薩多種，謂偏通別",
    "T34n1718_002:0020c22": "圓，如《釋論》引迦旃延子明六度齊限而滿",
    "T34n1718_002:0020c23": "者，此欲調血眾生為乳也；若《大品》明有",
    "T34n1718_002:0020c24": "菩薩發心與薩婆若相應者，此欲調乳入",
    "T34n1718_002:0020c25": "酪也；若《大品》明有菩薩發心遊戲神通",
    "T34n1718_002:0020c26": "淨佛國土，又如《淨名》中得不思議解脫者，",
    "T34n1718_002:0020c27": "皆能變身登座而復受屈被訶者，此欲調",
    "T34n1718_002:0020c28": "酪為生熟蘇也；若《大品》明有菩薩發心即",
    "T34n1718_002:0020c29": "坐道樹成正覺、轉法輪度眾生者，此是",
    "T34n1718_002:0021a01": "調蘇為醍醐也。故下文云：「菩薩聞是法，",
    "T34n1718_002:0021a02": "疑網皆已除。」又云：「若菩薩不聞《法華》，非",
    "T34n1718_002:0021a03": "善行菩薩道，若聞此經即善行菩薩道。」又",
    "T34n1718_002:0021a04": "《涅槃》云：「菩薩不聞《涅槃》，常有希望；若聞《涅",
    "T34n1718_002:0021a05": "槃》，希望都息。」故略有四種也。本迹者，本",
    "T34n1718_002:0021a06": "地難測，或居等覺，或齊法王，如善財入",
    "T34n1718_002:0021a07": "法界見文殊色像無邊，法門深遠，本隣諸",
    "T34n1718_002:0021a08": "佛，迹輔釋迦為菩薩，普現色身三昧力，",
    "T34n1718_002:0021a09": "散影垂容，以口輪不可思議化隨宜廣說，",
    "T34n1718_002:0021a10": "可以意知，不可以言辯也。所以迹引四",
    "T34n1718_002:0021a11": "味，歸乎一實，譬如鎚碪器諸淳璞，成醍",
    "T34n1718_002:0021a12": "醐已，一期化息，然其本地究竟成就，豈是今",
    "T34n1718_002:0021a13": "日始入大乘？亦非寂滅道場高山先照，若頓、",
    "T34n1718_002:0021a14": "若漸皆迹所為耳。觀解者，中道觀心雙照二",
    "T34n1718_002:0021a15": "諦名大，通至菩提果名道，破五住塵勞",
    "T34n1718_002:0021a16": "名成眾生(云云)。「八萬人」者，數也。餘經集眾甚",
    "T34n1718_002:0021a17": "多，此經何少？或是語其大數，或譬王論密",
    "T34n1718_002:0021a18": "事，不可率土同謀(云云)。約觀心者，觀一善",
    "T34n1718_002:0021a19": "心具十法界，十界交互，具百法界，千性相等，",
    "T34n1718_002:0021a20": "十善即萬法，約八正道即八萬法門也(云云)。",
    "T34n1718_002:0021a21": "「皆於阿耨三菩提不退轉」者，明位也。阿耨，",
    "T34n1718_002:0021a22": "此云無上，道如境妙中說，位如位妙中說。",
    "T34n1718_002:0021a23": "不退轉者，約位、行、念論不退，應四種分別：",
    "T34n1718_002:0021a24": "不生三惡道，位不退；不生邊地，諸根完具",
    "T34n1718_002:0021a25": "不受女身，即行不退；常識宿命，即念不退，",
    "T34n1718_002:0021a26": "具此名阿鞞跋致地。三藏義也。若六心已",
    "T34n1718_002:0021a27": "前，輕毛菩薩信根未立，其位猶退；七心已上",
    "T34n1718_002:0021a28": "從初地至六地，不退為凡夫二乘，名位不",
    "T34n1718_002:0021a29": "退；雖正使已盡，而未能遍修萬行，其行猶",
    "T34n1718_002:0021b01": "退；至七地名行不退，而猶起二乘念，故有",
    "T34n1718_002:0021b02": "念退；至八地道觀雙流入法流水，名念不",
    "T34n1718_002:0021b03": "退，此名阿鞞跋致地，此乃三乘共十地之義",
    "T34n1718_002:0021b04": "耳。地師云：「十住是證不退，十行是位不退，十",
    "T34n1718_002:0021b05": "迴向是行不退，十地是念不退。」此是別教義，",
    "T34n1718_002:0021b06": "不會此經，今所不用。《瓔珞》云：「初地三觀現",
    "T34n1718_002:0021b07": "前，心心寂滅自然流入。」此亦別教不退，今亦",
    "T34n1718_002:0021b08": "不用。若《華嚴》明初住得如來一身、無量身，",
    "T34n1718_002:0021b09": "具三不退，此圓教不退，此是一實事，今用此",
    "T34n1718_002:0021b10": "判位也。本迹者，本地寂滅尚非十地，況是",
    "T34n1718_002:0021b11": "初住？尚非初住不退，況復別、通？別、通之位",
    "T34n1718_002:0021b12": "宜釋餘經列眾，圓教之位正在今經，諸經",
    "T34n1718_002:0021b13": "論師既不識迹安能知本？所歎既謬，毀在",
    "T34n1718_002:0021b14": "其中，還成增減兩謗，何謂歎德？觀心者，三",
    "T34n1718_002:0021b15": "觀即三不退，又一心三觀，即一心三不退(云",
    "T34n1718_002:0021b16": "云)。舊云：「皆得陀羅尼」去，始是歎德。今取不退",
    "T34n1718_002:0021b17": "轉即具兩意，成上屬明位，起後屬歎德。",
    "T34n1718_002:0021b18": "舊云：「歎德作十二句，分為四意：初三句歎現",
    "T34n1718_002:0021b19": "德，次三句歎往行，次四句歎內體，後兩句",
    "T34n1718_002:0021b20": "歎外名，四意不同而德居於初，故稱歎德。",
    "T34n1718_002:0021b21": "歎現又兩：初一句歎自行，後二句歎化他。",
    "T34n1718_002:0021b22": "歎行為三：初句歎行本，本從諸佛得般",
    "T34n1718_002:0021b23": "若；次句歎本行，行福德也，既有福德能資",
    "T34n1718_002:0021b24": "於慧；次句為佛所歎。體又三：初慈悲歎應",
    "T34n1718_002:0021b25": "身，中間兩句歎心慧報身，後一句歎法身。",
    "T34n1718_002:0021b26": "歎名為二：初句歎名普聞，次句歎能度眾",
    "T34n1718_002:0021b27": "生。」此之分文極有眉眼，覈論宗體，殊無趣",
    "T34n1718_002:0021b28": "向。若歎通教，通教無三身，又非入佛慧，名",
    "T34n1718_002:0021b29": "不普聞，種種義不成。若歎別教，別教初地已",
    "T34n1718_002:0021c01": "過二乘，云何七地更起聲聞、支佛之念？若歎",
    "T34n1718_002:0021c02": "圓教，不應言七地已下無不退之德，進退",
    "T34n1718_002:0021c03": "無當，竟知歎誰？是所不用。今以十三句作",
    "T34n1718_002:0021c04": "橫竪消文，一、竪，約十地義便；二、橫，約初住",
    "T34n1718_002:0021c05": "義便。「不退轉」者成前，即是明位，起後即是",
    "T34n1718_002:0021c06": "歎德，以對初地。初地名歡喜，喜其不退墮",
    "T34n1718_002:0021c07": "二邊，入中道獲三不退，故知歎初歡喜地",
    "T34n1718_002:0021c08": "也。「皆得陀羅尼」歎二地，二地名離垢，亦名",
    "T34n1718_002:0021c09": "離達，離遮諸惡、達持眾善，即陀羅尼義，故",
    "T34n1718_002:0021c10": "知歎離垢地也。「樂說辯才」歎三地，三地名",
    "T34n1718_002:0021c11": "明地，內智明、外說辯，欲知智在說，說有種",
    "T34n1718_002:0021c12": "種樂，說最勝故，故知歎第三明地也。「轉不",
    "T34n1718_002:0021c13": "退轉法輪」歎四地，四地名焰，焰能破闇，又",
    "T34n1718_002:0021c14": "能焦炷，轉法輪自害己惑如焦炷，破他",
    "T34n1718_002:0021c15": "迷如除闇，故知歎第四焰地也。「供養百千",
    "T34n1718_002:0021c16": "諸佛」歎五地，五地名難勝地，此地得深禪",
    "T34n1718_002:0021c17": "定，用神通力難勝難及，於一念頃遍至十",
    "T34n1718_002:0021c18": "方供養諸佛，故知歎第五地也。「於諸佛所",
    "T34n1718_002:0021c19": "植眾德本」歎六地，六地名現前，由得禪",
    "T34n1718_002:0021c20": "能供養諸佛，福資種智，種智現前，智是德",
    "T34n1718_002:0021c21": "本，如植種於地，故知歎第六地也。「常為諸",
    "T34n1718_002:0021c22": "佛之所稱歎」歎第七遠行地，此地二智方便",
    "T34n1718_002:0021c23": "出過一切，廣修利益稱會佛心，故知歎第",
    "T34n1718_002:0021c24": "七地。「以慈修身」歎第八不動地，正智不動",
    "T34n1718_002:0021c25": "不出三界，但以慈董身應入五道，董口",
    "T34n1718_002:0021c26": "為說法，董心為設方便，正法華具董三",
    "T34n1718_002:0021c27": "業，故知歎第八地也。「善入佛慧」歎第九",
    "T34n1718_002:0021c28": "地，九地名善慧，深入實際妙徹本源，此名",
    "T34n1718_002:0021c29": "義最合，故知歎第九地。「通達大智」歎第十",
    "T34n1718_002:0022a01": "地，十地名法雲，法身如虛空，禪定如大雲，",
    "T34n1718_002:0022a02": "智慧如大雨，善入佛法名慧，巧用佛法",
    "T34n1718_002:0022a03": "名智，互舉耳。「到於彼岸」歎十地內德，到三",
    "T34n1718_002:0022a04": "諦之彼岸因中說果，又到在不久也。「名稱",
    "T34n1718_002:0022a05": "普聞」歎十地外德，由內德深廣，致令聲",
    "T34n1718_002:0022a06": "名普聞，內外相稱。若開等覺位者，此二句",
    "T34n1718_002:0022a07": "擬之。「能度百千眾生」者，餘地度人，或一界",
    "T34n1718_002:0022a08": "至九界，不名能度，十地勝前故稱能度。諸",
    "T34n1718_002:0022a09": "地悉具眾功德，而今出沒釋者，為人情好異",
    "T34n1718_002:0022a10": "故，依十地名便故，又豎義易解故，作此一",
    "T34n1718_002:0022a11": "途消文耳。次，橫歎者，直約初住說之，餘位",
    "T34n1718_002:0022a12": "位例可解。初發心住，一發一切發，出過二",
    "T34n1718_002:0022a13": "邊革凡超聖入中道，其心寂滅，念念流入",
    "T34n1718_002:0022a14": "薩婆若海故，言得不退轉。初住遮離取相",
    "T34n1718_002:0022a15": "無知無明等障，持達般若解脫法身等德，故",
    "T34n1718_002:0022a16": "言得陀羅尼。十信似解，尚能以妙音遍滿",
    "T34n1718_002:0022a17": "三千界，何況初住？真解口密功德，故言樂說",
    "T34n1718_002:0022a18": "辯才。初住能分身百世界作佛，論其實處",
    "T34n1718_002:0022a19": "無量無邊，以能作佛，說法教化，故言能轉不",
    "T34n1718_002:0022a20": "退法輪。初住得不思議神力，遍能承事法界",
    "T34n1718_002:0022a21": "諸佛，故言供養百千諸佛。初住得實相本，",
    "T34n1718_002:0022a22": "能植眾德也。初住開佛知見，知見已法與",
    "T34n1718_002:0022a23": "諸佛同，故為佛之所稱歎。初住無緣慈普現",
    "T34n1718_002:0022a24": "色身，遍應法界，故言以慈修身。初住入祕",
    "T34n1718_002:0022a25": "密藏，故言善入佛慧。初住一心三智無能",
    "T34n1718_002:0022a26": "障礙，故云通達大智。初住事理分究竟，故言",
    "T34n1718_002:0022a27": "到於彼岸。初住圓德真實與名相稱，故言",
    "T34n1718_002:0022a28": "名稱普聞諸佛世界。初住能為十法界而作",
    "T34n1718_002:0022a29": "依止，安立救護，故言能度百千眾生。初住更",
    "T34n1718_002:0022b01": "有無量無邊不可思議種種功德，略言十三",
    "T34n1718_002:0022b02": "句耳。二住去乃至等覺亦復如是，故《大品》",
    "T34n1718_002:0022b03": "云：「初阿字門，具四十一字功德，後茶亦具",
    "T34n1718_002:0022b04": "諸字功德，中間亦爾，字等、語等、功德亦等。」問：",
    "T34n1718_002:0022b05": "此中歎斷惑德，三藏不斷惑，可不被歎；",
    "T34n1718_002:0022b06": "聲聞尚被歎，迹為通、別，何不歎德？答：通歎",
    "T34n1718_002:0022b07": "於迹乃有此義，今經正明圓人，不歎方便",
    "T34n1718_002:0022b08": "耳。問：云何諸句功德皆歎初住耶？答曰：餘",
    "T34n1718_002:0022b09": "位亦如是，何獨初住。舊云「八地有諸功德」，",
    "T34n1718_002:0022b10": "不以為疑；今圓歎初住，何德不攝？初住尚",
    "T34n1718_002:0022b11": "爾，何況後位耶？《法華論》云：「上支、下支門，總",
    "T34n1718_002:0022b12": "相、別相應知。」初得不退轉一句是總。此不",
    "T34n1718_002:0022b13": "退有十種示現：聞法不退轉，即是陀羅尼；樂",
    "T34n1718_002:0022b14": "說不退轉，即是樂說辯才；說不退轉，即是轉",
    "T34n1718_002:0022b15": "不退法輪；依善知識不退轉，即是供養百千",
    "T34n1718_002:0022b16": "諸佛植眾德本；斷疑不退轉，即是為諸佛稱",
    "T34n1718_002:0022b17": "歎；入事不退轉，即是以慈修身；入一切智如",
    "T34n1718_002:0022b18": "實境不退轉，即是善入佛慧；依我空法空不",
    "T34n1718_002:0022b19": "退轉，即是通達大智；入如實境不退轉，即是",
    "T34n1718_002:0022b20": "到於彼岸；應作所作不退轉，即是度百千眾",
    "T34n1718_002:0022b21": "生。故初總句即是上支，次諸別句即是下支。",
    "T34n1718_002:0022b22": "記中橫歎初住德，即與此意同也。論云：「二者",
    "T34n1718_002:0022b23": "攝取事門者，示現諸菩薩住何等清淨地中，",
    "T34n1718_002:0022b24": "因何等方便、何等境界、何等應作所作故。」若",
    "T34n1718_002:0022b25": "從此義，作豎歎菩薩德亦無妨。觀心解歎",
    "T34n1718_002:0022b26": "德者，不退轉如前說。陀羅尼者，空觀是旋",
    "T34n1718_002:0022b27": "陀羅尼，假觀是百千旋陀羅尼，中觀是法音",
    "T34n1718_002:0022b28": "方便陀羅尼。又空觀觀心但有名字，即聞",
    "T34n1718_002:0022b29": "持陀羅尼；假觀觀心無量心，心、心數法皆是",
    "T34n1718_002:0022c01": "法門，即行持陀羅尼；中觀觀心，心即實相，即",
    "T34n1718_002:0022c02": "是義持陀羅尼。假觀觀心具十法界法，即法",
    "T34n1718_002:0022c03": "無礙辯；中觀觀心十法界皆入實相，即義無",
    "T34n1718_002:0022c04": "礙辯；空觀觀心十法界但有名字語言，即",
    "T34n1718_002:0022c05": "辭無礙辯。觀一心即三心，三心即一心，一",
    "T34n1718_002:0022c06": "界一切界，旋轉無礙，即樂說無礙辯。空觀是",
    "T34n1718_002:0022c07": "轉位不退法輪，假觀是轉行不退法輪，中觀",
    "T34n1718_002:0022c08": "是轉念不退法輪。供養佛者，秖是隨順佛",
    "T34n1718_002:0022c09": "語。今順佛教修三觀心，即是供養佛；為",
    "T34n1718_002:0022c10": "破五住得解脫故，即供養法；三諦理和即",
    "T34n1718_002:0022c11": "供養僧。又眾行心資觀智心，即供養佛；觀",
    "T34n1718_002:0022c12": "智心開發境界，即供養法；境智心和即供",
    "T34n1718_002:0022c13": "養僧。實相心是觀智心本，觀智心是眾行心",
    "T34n1718_002:0022c14": "本，得本種植則立，故言植眾德本。觀智心",
    "T34n1718_002:0022c15": "冥於境界，境界印於觀智，智有所照常",
    "T34n1718_002:0022c16": "與境合，即是為佛所歎。空觀為法緣慈",
    "T34n1718_002:0022c17": "所薰，假觀為眾生緣慈所薰，中觀為無緣",
    "T34n1718_002:0022c18": "慈所薰。空觀入通佛慧，假觀入別佛慧，",
    "T34n1718_002:0022c19": "中觀入圓佛慧。空觀到一切智彼岸，假觀",
    "T34n1718_002:0022c20": "到道種智彼岸，中觀到一切種智彼岸。空觀",
    "T34n1718_002:0022c21": "聞於真諦，假觀聞於俗諦，中觀普聞中道",
    "T34n1718_002:0022c22": "第一義諦，亦普聞三諦。空觀度四住百千眾",
    "T34n1718_002:0022c23": "生，假觀度塵沙百千眾生，中觀度無明百千",
    "T34n1718_002:0022c24": "眾生。一心三觀有無量德，歎不能盡，止略",
    "T34n1718_002:0022c25": "說耳。五、列名者，大士大名，或從法門，或從",
    "T34n1718_002:0022c26": "行德，或從本願，雖是一名備無量義，今依",
    "T34n1718_002:0022c27": "經、依觀，銷十八菩薩名。「文殊師利」，此云妙",
    "T34n1718_002:0022c28": "德，《大經》云：「了了見佛性，猶如妙德等。」《無行",
    "T34n1718_002:0022c29": "經》云「滿殊尸利」，《普超》云「濡首」，《思益》云：「雖說",
    "T34n1718_002:0023a01": "諸法而不起法相、不起非法相，故名妙",
    "T34n1718_002:0023a02": "德。」《悲花》云：「願我行菩薩道，所化眾生皆於",
    "T34n1718_002:0023a03": "十方先成正覺，令我天眼悉皆見之，我之",
    "T34n1718_002:0023a04": "國土皆一生菩薩，悉令從我勸發道心，我",
    "T34n1718_002:0023a05": "行菩薩道無有齊限。寶藏佛言：『汝作功德",
    "T34n1718_002:0023a06": "甚深甚深，願取妙土，今故號汝名文殊師",
    "T34n1718_002:0023a07": "利，在北方歡喜世界作佛，號歡喜藏摩尼",
    "T34n1718_002:0023a08": "寶積佛。』」今猶現在，聞名滅四重罪，為菩薩",
    "T34n1718_002:0023a09": "像，影響釋迦耳。觀心性理，三德祕密，不縱",
    "T34n1718_002:0023a10": "不橫故名妙德。「觀世音」者，天竺云婆婁吉",
    "T34n1718_002:0023a11": "底稅。《思益》云：「若眾生見者，即時畢定得於菩",
    "T34n1718_002:0023a12": "提，稱名者得免眾苦，故名觀音。」《悲花》云：",
    "T34n1718_002:0023a13": "「若有眾生受苦，稱我名者、念我者，為我天",
    "T34n1718_002:0023a14": "耳、天眼所見聞，不得免苦，不取正覺。寶",
    "T34n1718_002:0023a15": "藏佛云：『汝觀一切眾生生大悲心，今當字",
    "T34n1718_002:0023a16": "汝為觀世音。』」此下文自釋名(云云)。◎",
    "T34n1718_002:0023a17": "妙法蓮華經文句卷第二上"
}