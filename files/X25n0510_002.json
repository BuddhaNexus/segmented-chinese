{
    "X25n0510_002:0921a07": "金剛經易解卷下",
    "X25n0510_002:0921a09": "○能淨業障分第十六[0921a09] 言持誦此經之人。雖宿世",
    "X25n0510_002:0921a10": "罪孽重大。由經力故。即能消滅而證道果。詎不重",
    "X25n0510_002:0921a11": "哉。",
    "X25n0510_002:0921a12": "[0921a12] 復次須菩提。善男子善女人。受持讀誦此經。若為人",
    "X25n0510_002:0921a13": "輕賤。是人先世罪業。應墮惡道。[0921a13] 此佛顯經能滅罪。",
    "X25n0510_002:0921a14": "愈見力用之大。故承上章之意。而復告須菩提曰。",
    "X25n0510_002:0921a15": "若善男女等。能持誦此經者宜為天人欽敬矣。乃",
    "X25n0510_002:0921a16": "或反為人輕賤者何哉。良以是人先世。曾作惡孽。",
    "X25n0510_002:0921a17": "應招惡果。倘非今世聞經生信。賴此持誦功德。作",
    "X25n0510_002:0921a18": "一大轉機。便應墮入地獄。餓鬼。畜生。三惡道中。豈",
    "X25n0510_002:0921a19": "僅為人輕賤而已哉。",
    "X25n0510_002:0921a20": "[0921a20] 以今世人輕賤故。先世罪業則為消滅當得阿耨多",
    "X25n0510_002:0921a21": "羅三藐三菩提。[0921a21] 然是人以今世為人輕賤之故。其",
    "X25n0510_002:0921a22": "前生所作罪孽。冥中即為之消除滅盡。且不惟滅",
    "X25n0510_002:0921a23": "罪。又能得證無上覺法。則此經之功力。豈淺鮮哉。",
    "X25n0510_002:0921a24": "[0921a24] 須菩提。我念過去無量阿僧祇劫。於然燈佛前。得值",
    "X25n0510_002:0921b01": "八百四千萬億那由他諸佛。悉皆供養承事。無空過",
    "X25n0510_002:0921b02": "者。[0921b02] 他音拖。[0921b02] ○阿僧祇華言無量。那由他。華言一萬",
    "X25n0510_002:0921b03": "萬。佛又引己昔供佛功德。以證持經之勝。故呼須",
    "X25n0510_002:0921b04": "菩提曰。我記過去之世經無量長劫。於本師然燈",
    "X25n0510_002:0921b05": "古佛已前。得遇無數諸佛。我皆供養奉事。斷無空",
    "X25n0510_002:0921b06": "過而不供奉者。其為功德固亦多矣。",
    "X25n0510_002:0921b07": "[0921b07] 若復有人。於後末世能受持讀誦此經。所得功德。於",
    "X25n0510_002:0921b08": "我所供養諸佛功德百分不及一。千萬億分。乃至算",
    "X25n0510_002:0921b09": "數譬喻所不能及。[0921b09] 承上而言事佛之功德雖多。然",
    "X25n0510_002:0921b10": "若有人於末劫世。信根愈薄。經道漸滅之時。能持",
    "X25n0510_002:0921b11": "誦此經。則可期證悟。而所得功德。以我供養諸佛",
    "X25n0510_002:0921b12": "之功德視之。雖百千萬億分。終不能及其一分。乃",
    "X25n0510_002:0921b13": "至無可比數之分數。亦不能及其一分也。極言持",
    "X25n0510_002:0921b14": "誦功德之多。非他功德所能彷彿也。",
    "X25n0510_002:0921b15": "[0921b15] 須菩提。若善男子善女人。於後末世。有受持讀誦此",
    "X25n0510_002:0921b16": "經。所得功德。我若具說者。或有人聞。心則狂亂。狐疑",
    "X25n0510_002:0921b17": "不信。[0921b17] 佛呼須菩提曰。我頃所言持經功德第略言",
    "X25n0510_002:0921b18": "之耳。若善男女等。於末世時。有能持誦此經者。其",
    "X25n0510_002:0921b19": "所得功德。我若如寔而言者。或人不明此中道理。",
    "X25n0510_002:0921b20": "驟聞斯語。其心必驚駭狂惑。反增迷亂。而狐疑不",
    "X25n0510_002:0921b21": "信焉。所謂可為知者道難與俗人言也狐疑者狐",
    "X25n0510_002:0921b22": "性善疑。冬日渡河。行於&#x6C37;上。但恐&#x6C37;薄沒水。先往",
    "X25n0510_002:0921b23": "河邊聽水無聲。往返數四。然後乃渡故曰狐疑。",
    "X25n0510_002:0921b24": "[0921b24] 須菩提。當知是經義不可思議。果報亦不可思議。",
    "X25n0510_002:0921c01": "[0921c01] 佛既歷言此經之勝。因復呼須菩提曰汝當知此",
    "X25n0510_002:0921c02": "經妙義無窮。非淺根智人。所能測識彼持誦者即",
    "X25n0510_002:0921c03": "得善果。福報若謗毀者。必得惡果業報。其為果報。",
    "X25n0510_002:0921c04": "皆不可以心思而計議者焉。可以慎諸。",
    "X25n0510_002:0921c05": "○究竟無我分第十七[0921c05] 言大乘正法。無得無說。乃",
    "X25n0510_002:0921c06": "為究竟。又豈有我人等相。而為正法哉。",
    "X25n0510_002:0921c07": "[0921c07] 爾時須菩提白佛言。世尊。善男子善女人。發阿耨多",
    "X25n0510_002:0921c08": "羅三藐三菩提心。云何應住。云何降伏其心。[0921c08] 是時",
    "X25n0510_002:0921c09": "須菩提以在會聽法之人。及後之求道者。於佛說",
    "X25n0510_002:0921c10": "住心降妄之法。恐未盡明了。故復白佛曰。善男女",
    "X25n0510_002:0921c11": "等。若發求無上正等正覺之心者。其真心應如何",
    "X25n0510_002:0921c12": "住著。妄心起時。如何降伏。此乃一經之要。故不憚",
    "X25n0510_002:0921c13": "煩瑣。再申問答。欲使&#x7FA3;疑盡釋。無礙修途而慈悲",
    "X25n0510_002:0921c14": "普度之心。亦可見矣。",
    "X25n0510_002:0921c15": "[0921c15] 佛告須菩提。善男子善女人。發阿耨多羅三藐三菩",
    "X25n0510_002:0921c16": "提心者。當生如是心。我應滅度一切眾生。[0921c16] 此佛以",
    "X25n0510_002:0921c17": "志求大乘者。須發大心。故告須菩提曰。善男女等",
    "X25n0510_002:0921c18": "發無上道心者常生如是之心。而度脫一切眾生",
    "X25n0510_002:0921c19": "此即降住之法也。&#x76D6;二乘之人。惟求自度悲心不",
    "X25n0510_002:0921c20": "普。志求大乘者。自雖未度。先須度人是為菩薩發",
    "X25n0510_002:0921c21": "心。",
    "X25n0510_002:0921c22": "[0921c22] 滅度一切眾生已。而無有一眾生寔滅度者。[0921c22] 言善",
    "X25n0510_002:0921c23": "男女等。雖已度脫一切眾生。則願非&#x8657;設。而其心",
    "X25n0510_002:0921c24": "乃不自居功。並不見有一眾生為我滅度者。此為",
    "X25n0510_002:0922a01": "如是生心。",
    "X25n0510_002:0922a02": "[0922a02] 何以故。須菩提。若菩薩有我相人相眾生相壽者相。",
    "X25n0510_002:0922a03": "則非菩薩。[0922a03] 夫彼度生而不以眾生之為我度者。何",
    "X25n0510_002:0922a04": "哉須菩提當知。若菩薩存一度生之念則有我人",
    "X25n0510_002:0922a05": "等四相而即非大乘菩薩矣。",
    "X25n0510_002:0922a06": "[0922a06] 所以者何須菩提。寔無有法發阿耨多羅三藐三菩",
    "X25n0510_002:0922a07": "提心者。[0922a07] 所謂菩薩度生而不執相者何哉。須菩提",
    "X25n0510_002:0922a08": "當知。此無上正法。寔無有生法執而能發無上覺",
    "X25n0510_002:0922a09": "心者。&#x76D6;執相求道終難成就也。",
    "X25n0510_002:0922a10": "[0922a10] 須菩提。於意云何。如來於然燈佛所。有法得阿耨多",
    "X25n0510_002:0922a11": "羅三藐三菩提不。[0922a11] 佛欲人諦信法無得心。故又引",
    "X25n0510_002:0922a12": "己事以質須菩提曰。於汝意中以為何如耶。我昔",
    "X25n0510_002:0922a13": "於然燈佛所。曾為有法以證得無上道否。",
    "X25n0510_002:0922a14": "[0922a14] 不也。世尊如我解佛所說義佛於然燈佛所。無有法",
    "X25n0510_002:0922a15": "得阿耨多羅三藐三菩提。[0922a15] 須菩提因佛問而知法",
    "X25n0510_002:0922a16": "由自悟。無法可使之然。故即以不也答之。而稱世",
    "X25n0510_002:0922a17": "尊曰。如我解悟佛所說意我佛於然燈佛所寔無",
    "X25n0510_002:0922a18": "有法能得此無上覺法者。良由自悟耳。",
    "X25n0510_002:0922a19": "[0922a19] 佛言如是如是須菩提實無有法如來得阿耨多羅",
    "X25n0510_002:0922a20": "三藐三菩提。[0922a20] 佛以須菩提答辭深契其旨。故丞是",
    "X25n0510_002:0922a21": "之。而又呼之曰。我昔於本師處。雖云得法。亦乃得",
    "X25n0510_002:0922a22": "無所得。非有別法而為得無上覺也。",
    "X25n0510_002:0922a23": "[0922a23] 須菩提若有法如來得阿耨多羅三藐三菩提者。然",
    "X25n0510_002:0922a24": "燈佛則不與我授記。汝念來世。當得作佛。號釋迦牟",
    "X25n0510_002:0922b01": "尼。[0922b01] 授記者。授與預記。將來得果也。釋迦。華言能仁。",
    "X25n0510_002:0922b02": "牟尼。華言寂滅。寂滅為體。即是如字。能仁為用。即",
    "X25n0510_002:0922b03": "是來字。佛呼須菩提曰。我昔若有別法而能得無",
    "X25n0510_002:0922b04": "上覺者我本師即不與我受記。而云汝於來生。當",
    "X25n0510_002:0922b05": "得成佛。號曰釋迦牟尼。&#x76D6;惟受記者。可見授受之",
    "X25n0510_002:0922b06": "間。得無所得。非有秘傳也。若有絲毫作為。決非大",
    "X25n0510_002:0922b07": "乘正法矣。",
    "X25n0510_002:0922b08": "[0922b08] 以實無有法得阿耨多羅三藐三菩提。是故。然燈佛",
    "X25n0510_002:0922b09": "與我授記。作是言。汝於來世。當得作佛。號釋迦牟尼。",
    "X25n0510_002:0922b10": "[0922b10] 夫以我寔無別法而成無上覺之故。是以本師與",
    "X25n0510_002:0922b11": "我授記而言曰。汝於來世。必當成佛。而號釋迦牟",
    "X25n0510_002:0922b12": "尼焉。",
    "X25n0510_002:0922b13": "[0922b13] 何以故。如來者。即諸法如義。[0922b13] 昔本師以我佛號為",
    "X25n0510_002:0922b14": "釋迦牟尼者。何故哉&#x76D6;釋迦牟尼四字。義亦譒如",
    "X25n0510_002:0922b15": "來。而如來者。即諸法如如。自然之意。人胡不顧名",
    "X25n0510_002:0922b16": "而思義哉。",
    "X25n0510_002:0922b17": "[0922b17] 若有人言。如來得阿耨多羅三藐三菩提。須菩提。寔",
    "X25n0510_002:0922b18": "無有法佛得阿耨多羅三藐三菩提。[0922b18] 言人若以我",
    "X25n0510_002:0922b19": "承師授記。皆云得法。因言我真得無上覺法者須",
    "X25n0510_002:0922b20": "菩提。當知我之所得。不過自心明了。僅有得法之",
    "X25n0510_002:0922b21": "名。寔無得法之&#x8FF9;。是故名之為得無上覺也。",
    "X25n0510_002:0922b22": "[0922b22] 須菩提。如來所得阿耨多羅三藐三菩提。於是中無",
    "X25n0510_002:0922b23": "寔無&#x8657;。[0922b23] 須菩提。當知我得無上覺法。於此中問。非",
    "X25n0510_002:0922b24": "有寔&#x8FF9;而真為有得。亦非&#x8657;語而絕無所得。&#x76D6;此",
    "X25n0510_002:0922c01": "中道理。明者方知。言有言無。總成戲論。",
    "X25n0510_002:0922c02": "[0922c02] 是故。如來說一切法。皆是佛法。須菩提。所言一切法",
    "X25n0510_002:0922c03": "者。即非一切法是故名一切法。[0922c03] 是以如來為汝等",
    "X25n0510_002:0922c04": "所說一切法語。雖無定向。然皆應機設施。引人入",
    "X25n0510_002:0922c05": "勝。則所說者。無非佛法。須菩提當知我之教人。所",
    "X25n0510_002:0922c06": "言一切諸法。不過隨其根器而導之雖一音異演",
    "X25n0510_002:0922c07": "聞解各殊。寔無二致。非比一切凡外之法。各有差",
    "X25n0510_002:0922c08": "殊。但以方便演說種種譬喻。是故名之為一切法",
    "X25n0510_002:0922c09": "也。",
    "X25n0510_002:0922c10": "[0922c10] 須菩提。譬如人身長大。[0922c10] 此如來更示離相之意。故",
    "X25n0510_002:0922c11": "呼須菩提而詰之曰。假如我所說人身如須彌者。",
    "X25n0510_002:0922c12": "其身長大否耶。",
    "X25n0510_002:0922c13": "[0922c13] 須菩提言。世尊。如來說人身長大則為非大身。是名",
    "X25n0510_002:0922c14": "大身。[0922c14] 須菩提知佛問意。故稱世尊而言曰。我如來",
    "X25n0510_002:0922c15": "所說人身長大者。乃色身之大。終屬幻妄不寔。非",
    "X25n0510_002:0922c16": "若法身。常存不壞。故雖大而為非大身。然色相宛",
    "X25n0510_002:0922c17": "然。是則名之為大身耳。",
    "X25n0510_002:0922c18": "[0922c18] 須菩提。菩薩亦如是。若作是言。我當滅度無量眾生。",
    "X25n0510_002:0922c19": "則不名菩薩。[0922c19] 佛以須菩提所言大身之意。深契其",
    "X25n0510_002:0922c20": "旨。故呼須菩提而告之曰。菩薩之人。雖志在度生。",
    "X25n0510_002:0922c21": "亦當如視大身之&#x8657;妄。而不存度生之見。若作是",
    "X25n0510_002:0922c22": "言。而云我當滅度無量眾生。則其心為有生可度。",
    "X25n0510_002:0922c23": "便成執相。是則不得名為菩薩矣。",
    "X25n0510_002:0922c24": "[0922c24] 何以故。須菩提。實無有法名為菩薩。[0922c24] 所謂著相度",
    "X25n0510_002:0923a01": "生。不名菩薩者何哉。須菩提。當知菩薩之人。雖有",
    "X25n0510_002:0923a02": "修證。而不執法相。是則名之為菩薩也。",
    "X25n0510_002:0923a03": "[0923a03] 是故。佛說一切法無我。無人。無眾生。無壽者。[0923a03] 是以",
    "X25n0510_002:0923a04": "我常為汝等說。一切佛法。皆應遣著。而不存人我",
    "X25n0510_002:0923a05": "等見。方為正法。",
    "X25n0510_002:0923a06": "[0923a06] 須菩提。若菩薩作是言我當莊嚴佛土。是不名菩薩。",
    "X25n0510_002:0923a07": "[0923a07] 夫菩薩度生。既不應執相。則莊嚴亦不應著相也。",
    "X25n0510_002:0923a08": "須菩提當知。若菩薩而云我當莊嚴佛土者。是即",
    "X25n0510_002:0923a09": "不得名為菩薩矣。&#x76D6;莊嚴淨土者。乃自淨其心。不",
    "X25n0510_002:0923a10": "生執相。斯為莊嚴自心佛土。若著意莊嚴。與夫建",
    "X25n0510_002:0923a11": "立塔廟。種種裝飾。皆不得謂之莊嚴也。",
    "X25n0510_002:0923a12": "[0923a12] 何以故。如來說莊嚴佛土者。即非莊嚴。是名莊嚴。",
    "X25n0510_002:0923a13": "[0923a13] 所謂著相嚴之非者何哉。&#x76D6;我所說莊嚴佛土者。",
    "X25n0510_002:0923a14": "但有莊嚴之名不存莊嚴之&#x8FF9;。是即名之為莊嚴",
    "X25n0510_002:0923a15": "也。",
    "X25n0510_002:0923a16": "[0923a16] 須菩提。若菩薩通達無我法者。如來說名真是菩薩。",
    "X25n0510_002:0923a17": "[0923a17] 須菩提當知。度生為利他。莊嚴為自利。菩薩之人。",
    "X25n0510_002:0923a18": "既能自他俱利。而不執相矣。然大患莫若於有身。",
    "X25n0510_002:0923a19": "世間眾生。皆因心存我見。遂生出種種妄執。不能",
    "X25n0510_002:0923a20": "脫離。是有我累之也。若菩薩能遣著我執。人我一",
    "X25n0510_002:0923a21": "如。即為通達無我法者。我說是人。可名之為真菩",
    "X25n0510_002:0923a22": "薩矣。&#x76D6;求道之人。要人欲淨盡。斯天理流行。若有",
    "X25n0510_002:0923a23": "絲毫罣礙。即難期開悟矣。有心斯道者。先須無我。",
    "X25n0510_002:0923a24": "○一體同觀分第十八[0923a24] 言如來大慈。等觀一切。不",
    "X25n0510_002:0923b01": "存私己之心。不作輕人之見。至公無私。故得證窮",
    "X25n0510_002:0923b02": "法界。",
    "X25n0510_002:0923b03": "[0923b03] 須菩提。於意云何。如來有肉眼不。[0923b03] 如來所證。五眼",
    "X25n0510_002:0923b04": "六通。&#x9008;超儕輩。雖菩薩亦不能究其極。而其所以",
    "X25n0510_002:0923b05": "然者。第以平等心。而行普度行耳。故呼須菩提而",
    "X25n0510_002:0923b06": "詰之曰。汝意以為何如耶。如來色身。有肉眼否。",
    "X25n0510_002:0923b07": "[0923b07] 如是。世尊。如來有肉眼。[0923b07] 須菩提以如來色身現在。",
    "X25n0510_002:0923b08": "故即是之。而云如來有肉眼。但如來肉眼。雖若無",
    "X25n0510_002:0923b09": "異於人。寔不異而異耳。",
    "X25n0510_002:0923b10": "[0923b10] 須菩提。於意云何。如來有天眼不。如是世尊。如來有",
    "X25n0510_002:0923b11": "天眼。[0923b11] 佛復問須菩提而言。如來有天眼否。須菩提",
    "X25n0510_002:0923b12": "以佛五眼具足。故以有天眼答之。",
    "X25n0510_002:0923b13": "[0923b13] 須菩提。於意云何。如來有慧眼不。如是。世尊。如來有",
    "X25n0510_002:0923b14": "慧眼。須菩提。於意云何。如來有法眼不。如是。世尊。如",
    "X25n0510_002:0923b15": "來有法眼。須菩提。於意云何。如來有佛眼不。如是。世",
    "X25n0510_002:0923b16": "尊。如來有佛眼。[0923b16] 歷問諸眼。須菩提皆答無異辭。就",
    "X25n0510_002:0923b17": "所見而言耳。若佛五眼觀照之境。則非須菩提所",
    "X25n0510_002:0923b18": "能知矣。華嚴經云。五眼者。肉眼見一切色。天眼見",
    "X25n0510_002:0923b19": "一切眾生心。慧眼見眾生諸根境界。法眼見一切",
    "X25n0510_002:0923b20": "法相寔相。佛眼見如來十力。又古德偈云。天眼通",
    "X25n0510_002:0923b21": "非礙。肉眼礙非通。慧眼惟觀俗。法眼了知空。佛眼",
    "X25n0510_002:0923b22": "如千日。照異體還同。此之五眼。通該十界。而優劣",
    "X25n0510_002:0923b23": "有殊。若如來五眼。則皆佛眼也。",
    "X25n0510_002:0923b24": "[0923b24] 須菩提。於意云何。如恒河中所有沙。佛說是沙不。如",
    "X25n0510_002:0923c01": "是。世尊。如來說是沙。[0923c01] 佛欲設喻眾生妄心之多。故",
    "X25n0510_002:0923c02": "先以恒沙詰須菩提曰。如恒河中所有之沙。佛亦",
    "X25n0510_002:0923c03": "云是沙否。須菩提以沙見無異。故即是之而云如",
    "X25n0510_002:0923c04": "來說是沙。",
    "X25n0510_002:0923c05": "[0923c05] 須菩提。於意云何。如一恒河中所有沙。有如是沙等",
    "X25n0510_002:0923c06": "恒河。是諸恒河所有沙數。佛世界如是。&#x5BD7;為多不。",
    "X25n0510_002:0923c07": "[0923c07] 此佛以世界喻妄心之多也。故呼須菩提而詰之",
    "X25n0510_002:0923c08": "曰。汝意以為一恒河中所有之沙數。一沙復作一",
    "X25n0510_002:0923c09": "恒河。設佛世界如眾恒河沙數之多。亦曾為多否。",
    "X25n0510_002:0923c10": "[0923c10] 甚多。世尊。[0923c10] 須菩提以恒沙世界。且多不可量。況眾",
    "X25n0510_002:0923c11": "恒河沙之佛世界乎。故以甚多答之。",
    "X25n0510_002:0923c12": "[0923c12] 佛告須菩提。爾所國土中。所有眾生若干種心。如來",
    "X25n0510_002:0923c13": "悉知。[0923c13] 佛以須菩提既答世界甚多之語。故復告之",
    "X25n0510_002:0923c14": "曰。爾知佛世界如眾恒沙之為多矣。抑知爾國土",
    "X25n0510_002:0923c15": "中眾生之妄心。更為多否。夫一人之妄心既爾。眾",
    "X25n0510_002:0923c16": "人之妄心無窮。尤為不可數計。但彼等雖具若干",
    "X25n0510_002:0923c17": "種心。我以佛眼觀之。悉皆知見。&#x76D6;眾心雖多。無非",
    "X25n0510_002:0923c18": "妄耳。",
    "X25n0510_002:0923c19": "[0923c19] 何以故。如來說諸心。皆為非心。是名為心。[0923c19] 所謂眾",
    "X25n0510_002:0923c20": "生諸心。我能悉知者何哉。&#x76D6;我說彼等諸心。無非",
    "X25n0510_002:0923c21": "私妄。皆不得為真如之心。然真妄皆出於一心。是",
    "X25n0510_002:0923c22": "亦名之為心耳。",
    "X25n0510_002:0923c23": "[0923c23] 所以者何。須菩提。過去心不可得。現在心不可得。未",
    "X25n0510_002:0923c24": "來心不得。[0923c24] 夫我所謂眾心非心者何哉。須菩提。當",
    "X25n0510_002:0924a01": "知真妄雖殊。總不出過去。現在。未來。三種心量。然",
    "X25n0510_002:0924a02": "過去心已過隨滅。現在心念念遷謝。未來心尚屬",
    "X25n0510_002:0924a03": "未至。當從何處覓心耶。奈眾生不知此理隨逐妄",
    "X25n0510_002:0924a04": "念。變幻流轉。以故心念之多。無有窮極。是為生滅",
    "X25n0510_002:0924a05": "法。若任念起。心不隨之。則念而無念。無念而念。縱",
    "X25n0510_002:0924a06": "有三心萬念。不能為礙矣。思之。",
    "X25n0510_002:0924a07": "○法界通化分第十九[0924a07] 言佛心平等。遍法界中。無",
    "X25n0510_002:0924a08": "不流通度化。若以寶施福德。而入無相之心。則三",
    "X25n0510_002:0924a09": "輪體空。此法界之所以通化也。",
    "X25n0510_002:0924a10": "[0924a10] 須菩提。於意云何。若有人滿三千大千世界七寶以",
    "X25n0510_002:0924a11": "用布施。是人以是因緣。得福多不。[0924a11] 此佛又舉寶施",
    "X25n0510_002:0924a12": "獲福。轉眼成空。且與心性總無交涉。欲勉人人修",
    "X25n0510_002:0924a13": "途也。故呼須菩提而詰之曰。汝意以為何如耶。若",
    "X25n0510_002:0924a14": "人滿大千世界七寶而為施者。是人以寶施因緣。",
    "X25n0510_002:0924a15": "其得福曾為多否。",
    "X25n0510_002:0924a16": "[0924a16] 如是世尊。此人以是因緣。得福甚多。[0924a16] 須菩提以世",
    "X25n0510_002:0924a17": "間福報計之。則此人以寶施之多。其得福固應無",
    "X25n0510_002:0924a18": "量矣。故以甚多答之。",
    "X25n0510_002:0924a19": "[0924a19] 須菩提。若福德有寔。如來不說得福德多。[0924a19] 佛以寶",
    "X25n0510_002:0924a20": "施獲福雖多。於心性毫無關涉。故呼須菩提曰。此",
    "X25n0510_002:0924a21": "寶施福德。終成幻妄。若於心性寔有所濟。則如來",
    "X25n0510_002:0924a22": "不謂之得福多矣。&#x76D6;寶施之福。僅得世間福報耳。",
    "X25n0510_002:0924a23": "修行人所不取。",
    "X25n0510_002:0924a24": "[0924a24] 以福德無故。如來說得福德多。[0924a24] 緣以寶施福德於",
    "X25n0510_002:0924b01": "心地工夫。毫無寔濟。是以如來僅謂之得福多也。",
    "X25n0510_002:0924b02": "然福報雖多。終有窮竭。則區區享受。又何足云。佛",
    "X25n0510_002:0924b03": "&#x76D6;勉以勤修出世功德。毋徒種世間福德也。",
    "X25n0510_002:0924b04": "○離色離相分第二十[0924b04] 言人欲見佛時。須離色相",
    "X25n0510_002:0924b05": "求之。若見自性如來。方為真見。不當於色相而求",
    "X25n0510_002:0924b06": "真佛也。",
    "X25n0510_002:0924b07": "[0924b07] 須菩提。於意云何。佛可以具足色身見不。[0924b07] 佛恐人",
    "X25n0510_002:0924b08": "昧於自心即佛。自心是佛之語。而於色相上覓佛。",
    "X25n0510_002:0924b09": "故呼須菩提而詰之曰。於汝意中以為何如耶。人",
    "X25n0510_002:0924b10": "若欲見佛。可僅於其足諸相之色而見之否。",
    "X25n0510_002:0924b11": "[0924b11] 不也。世尊。如來不應以具足色身見。[0924b11] 須菩提聞佛",
    "X25n0510_002:0924b12": "問辭。而知色身覓佛非法身真佛。故以不也答之。",
    "X25n0510_002:0924b13": "而言欲見如來。不當僅以具足色身而見之也。",
    "X25n0510_002:0924b14": "[0924b14] 何以故。如來說具足色身。即非具足色身。是名具足",
    "X25n0510_002:0924b15": "色身。[0924b15] 所謂不可以色身見佛者何哉。&#x76D6;如來所云。",
    "X25n0510_002:0924b16": "具足色身。即非可僅以色身而云見佛也。別有法",
    "X25n0510_002:0924b17": "身存焉。但今色相宛然。是亦名之為具足色身而",
    "X25n0510_002:0924b18": "已。",
    "X25n0510_002:0924b19": "[0924b19] 須菩提。於意云何。如來可以具足諸相見不。[0924b19] 佛又",
    "X25n0510_002:0924b20": "恐人以見佛相好。即云見佛。故又呼須菩提而詰",
    "X25n0510_002:0924b21": "之曰。於汝意以為何如耶。如來色身。有三十二相。",
    "X25n0510_002:0924b22": "八十隨形。具足諸相。見此相者。名見佛否。",
    "X25n0510_002:0924b23": "[0924b23] 不也。世尊。如來不應以具足諸相見。[0924b23] 須菩提以見",
    "X25n0510_002:0924b24": "佛相好。不名真見。故仍以不也答之。而言欲見如",
    "X25n0510_002:0924c01": "來。不當僅以具足諸相見之也。",
    "X25n0510_002:0924c02": "[0924c02] 何以故。如來說諸相具足。即非具足。是名諸相具足。",
    "X25n0510_002:0924c03": "[0924c03] 夫不可以諸相見佛者何哉。誠以如來所說諸相",
    "X25n0510_002:0924c04": "具足者。係色身佛。非法相之具足也。然身相具在。",
    "X25n0510_002:0924c05": "是亦名之為諸相具足而已。此言欲見佛者。不當",
    "X25n0510_002:0924c06": "向外馳求。須尋自己法身真佛。方名真見。若但見",
    "X25n0510_002:0924c07": "佛相好。於己無益。",
    "X25n0510_002:0924c08": "○非說所說分第二十一[0924c08] 言如來說法。說而無說。",
    "X25n0510_002:0924c09": "總無寔法與人。聞之者。不當僅記言說。自無心解。",
    "X25n0510_002:0924c10": "以塞悟門也。",
    "X25n0510_002:0924c11": "[0924c11] 須菩提。汝勿謂如來作是念。我當有所說法。莫作是",
    "X25n0510_002:0924c12": "念。[0924c12] 佛恐人僅記佛語。不事參求。如聖門學者。多以",
    "X25n0510_002:0924c13": "言語觀聖人。故呼須菩提而告之曰。我常向汝等",
    "X25n0510_002:0924c14": "說法。乃欲汝等解悟也。若既解悟。法亦應捨。汝慎",
    "X25n0510_002:0924c15": "勿謂如來曾作是念。而云我今當以何等法語。說",
    "X25n0510_002:0924c16": "與汝等。使汝等服膺弗失。我初寔無此念。汝等切",
    "X25n0510_002:0924c17": "勿作此見解。&#x76D6;法因人設。但隨地解說。非有一定",
    "X25n0510_002:0924c18": "成規。而為說法也。",
    "X25n0510_002:0924c19": "[0924c19] 何以故。若人言如來有所說法。即為謗佛。不能解我",
    "X25n0510_002:0924c20": "所說故。[0924c20] 所謂汝莫作如來說法之念者。何哉。&#x76D6;人",
    "X25n0510_002:0924c21": "若言如來有何定法說與人者。此人便為謗佛。以",
    "X25n0510_002:0924c22": "其未能解我所說法之故也。",
    "X25n0510_002:0924c23": "[0924c23] 須菩提。說法者。無法可說。是名說法。[0924c23] 須菩提。當知",
    "X25n0510_002:0924c24": "說法者。初無定法可說。不過隨在去其粘著。是即",
    "X25n0510_002:0925a01": "名之為說法耳。又佛說法四十九年。未曾道著一",
    "X25n0510_002:0925a02": "字。隨說隨掃。不落寔&#x8FF9;。是謂說無可說。",
    "X25n0510_002:0925a03": "[0925a03] 爾時慧命須菩提。白佛言。[0925a03] 是時須菩提。聞佛說此",
    "X25n0510_002:0925a04": "經。去其疑滯。解證甚深。上堪紹佛心宗。續佛智慧。",
    "X25n0510_002:0925a05": "下能開示眾生。頓超生死。故稱慧命。又道法集於",
    "X25n0510_002:0925a06": "厥躬。寔眾生之慧命也。",
    "X25n0510_002:0925a07": "[0925a07] 世尊頗有眾生。於未來世。聞說是法。生信心不。[0925a07] 須",
    "X25n0510_002:0925a08": "菩提以自發信解。得聞妙法。故稱世尊而言。頗能",
    "X25n0510_002:0925a09": "有眾生。於未來之世。去佛漸遠。而得聞此法。能生",
    "X25n0510_002:0925a10": "信受之心否。&#x76D6;逆知後來眾生。鮮能發正信之心",
    "X25n0510_002:0925a11": "也。",
    "X25n0510_002:0925a12": "[0925a12] 佛言。須菩提。彼非眾生。非不眾生。[0925a12] 佛因須菩提之",
    "X25n0510_002:0925a13": "問。而言未來眾生。驟聞此法。固未必盡能信受。然",
    "X25n0510_002:0925a14": "必有大心眾生。忽聞正法。便發信心。勤修解證。但",
    "X25n0510_002:0925a15": "此眾生者。寔非等閒之人然現處眾生之中。則又",
    "X25n0510_002:0925a16": "不得謂之非眾生也。",
    "X25n0510_002:0925a17": "[0925a17] 何以故。須菩提眾生眾生者。如來說非眾生。是名眾",
    "X25n0510_002:0925a18": "生。[0925a18] 所謂眾生非不眾生者何哉。&#x76D6;稱彼信心眾生",
    "X25n0510_002:0925a19": "為眾生者。寔則我說此人為非眾生矣。&#x76D6;其既發",
    "X25n0510_002:0925a20": "信心。自能修行證果。但現未離儕類。是亦名之為",
    "X25n0510_002:0925a21": "眾生耳。",
    "X25n0510_002:0925a22": "○無法可得分第二十二[0925a22] 言學佛者。雖有得法之",
    "X25n0510_002:0925a23": "名。寔無得法之&#x8FF9;。&#x76D6;法無可說。則亦得無所得也。",
    "X25n0510_002:0925a24": "[0925a24] 須菩提白佛言。世尊。佛得阿耨多羅三藐三菩提。為",
    "X25n0510_002:0925b01": "無所得耶。[0925b01] 須菩提既悟無得無說之旨。而復設此",
    "X25n0510_002:0925b02": "問者。恐在會及後之聞者。尚滋疑議。故白佛而稱",
    "X25n0510_002:0925b03": "世尊云。我佛在本師處。所得無上正等正覺之法。",
    "X25n0510_002:0925b04": "寔為得無所得耶。",
    "X25n0510_002:0925b05": "[0925b05] 佛言。如是如是。須菩提。我於阿耨多羅三藐三菩提。",
    "X25n0510_002:0925b06": "乃至無有少法可得。是名阿耨多羅三藐三菩提。",
    "X25n0510_002:0925b07": "[0925b07] 佛以須菩提問意。深合無得無說之旨。故亟是之",
    "X25n0510_002:0925b08": "而又呼之曰。我昔於此無上正法。乃至毫髮之間。",
    "X25n0510_002:0925b09": "并不存有所得心。亦無所得之&#x8FF9;。但寔有所證。是",
    "X25n0510_002:0925b10": "特名之為無上正法耳。",
    "X25n0510_002:0925b11": "○淨心行善分第二十三[0925b11] 言菩提正法。一切平等。",
    "X25n0510_002:0925b12": "不生分別。自得證悟。是以清淨心而行善也。",
    "X25n0510_002:0925b13": "[0925b13] 復次。須菩提。是法平等。無有高下。是名阿耨多羅三",
    "X25n0510_002:0925b14": "藐三菩提。[0925b14] 此佛承上章而告須菩提曰。此菩提正",
    "X25n0510_002:0925b15": "法。一切平等。並無高下。依此而修。是即名之為無",
    "X25n0510_002:0925b16": "上正覺之法矣。",
    "X25n0510_002:0925b17": "[0925b17] 以無我。無人。無眾生。無壽者。修一切善法。則得阿耨",
    "X25n0510_002:0925b18": "多羅三藐三菩提。[0925b18] 所謂是法平等者。以不存人我",
    "X25n0510_002:0925b19": "等見。不生分別。如是而勤修一切大乘正善之法。",
    "X25n0510_002:0925b20": "即得無上正等正覺之法矣。",
    "X25n0510_002:0925b21": "[0925b21] 須菩提。所言善法者。如來說即非善法。是名善法。",
    "X25n0510_002:0925b22": "[0925b22] 佛以頃言修諸善法之語。又恐人心存取捨之見。",
    "X25n0510_002:0925b23": "故呼須菩提曰。所謂善法者。如來非教人以善法。",
    "X25n0510_002:0925b24": "而執持不捨之謂。&#x8462;雖奉行眾善。而其心若行所",
    "X25n0510_002:0925c01": "無事。是則可名為修善法者矣。佛所說法。都無所",
    "X25n0510_002:0925c02": "著。往往如是。學者能體此意以修。則庶乎幾矣。",
    "X25n0510_002:0925c03": "○福智無比分第二十四[0925c03] 言受持此經者。其福德",
    "X25n0510_002:0925c04": "智慧。無可比論也。蓋行持精進。終至證果。永享法",
    "X25n0510_002:0925c05": "樂。其福智詎有涯哉。",
    "X25n0510_002:0925c06": "[0925c06] 須菩提。若三千大千世界中。所有諸須彌山王。如是",
    "X25n0510_002:0925c07": "等七寶聚。有人持用布施。[0925c07] 一小世界。有一須彌。大",
    "X25n0510_002:0925c08": "千世界。則有百萬須彌矣。須彌為眾山之長。故稱",
    "X25n0510_002:0925c09": "山王。佛呼須菩提曰。若大千世界中。所有諸須彌",
    "X25n0510_002:0925c10": "山。以七寶堆積。亦若如是之多。設若有人。以此而",
    "X25n0510_002:0925c11": "持用布施。則其福德。應無量矣。",
    "X25n0510_002:0925c12": "[0925c12] 若人以此般若波羅密經。乃至四句偈等。受持讀誦。",
    "X25n0510_002:0925c13": "為他人說。於前福德。百分不及一。百千萬億分。乃至",
    "X25n0510_002:0925c14": "算數譬喻所不能及。[0925c14] 言寶施之福。固無量矣。然若",
    "X25n0510_002:0925c15": "有人。持誦此經。雖至僅持四句偈。而復為人解說",
    "X25n0510_002:0925c16": "者。視彼寶施福德。縱百千萬分。以至無可數說之",
    "X25n0510_002:0925c17": "分。終不能及此持說之一分也。寶施福德。不及持",
    "X25n0510_002:0925c18": "說。佛屢言者。良以鈍根眾生。信心難發。我佛大慈。",
    "X25n0510_002:0925c19": "故不惜叮嚀數四。以啟發之。普度之心。益滋切矣。",
    "X25n0510_002:0925c20": "○化無所化分第二十五[0925c20] 言如來雖化度&#x7FA3;生。而",
    "X25n0510_002:0925c21": "不見有生之可度。是無我人等相也。故云化無所",
    "X25n0510_002:0925c22": "化。",
    "X25n0510_002:0925c23": "[0925c23] 須菩提。於意云何。汝等勿謂如來作是念。我當度眾",
    "X25n0510_002:0925c24": "生。須菩提。莫作是念。[0925c24] 佛又恐人以如來願存普度。",
    "X25n0510_002:0926a01": "遂疑為有意之為。故呼須菩提曰。於汝意以為何",
    "X25n0510_002:0926a02": "如耶。汝等慎毋謂如來隨類度生。即心存是念。而",
    "X25n0510_002:0926a03": "云我當度盡眾生。須菩提。當知如來度生。不見有",
    "X25n0510_002:0926a04": "生為我所度。汝切莫作是念。而云如來有意度生",
    "X25n0510_002:0926a05": "也。",
    "X25n0510_002:0926a06": "[0926a06] 何以故。寔無有眾生如來度者。若有眾生如來度者。",
    "X25n0510_002:0926a07": "如來則有我人眾生壽者。[0926a07] 所謂汝莫作是念者。何",
    "X25n0510_002:0926a08": "故哉。蓋如來說法度生。亦惟令自修自度。而我不",
    "X25n0510_002:0926a09": "與焉。是則非寔有眾生為如來度者。若見有生為",
    "X25n0510_002:0926a10": "如來所度。則既見有生即見有我。我人生壽。四相",
    "X25n0510_002:0926a11": "宛然。既有四相。則亦不得謂之如來矣。",
    "X25n0510_002:0926a12": "[0926a12] 須菩提。如來說有我者。則非有我。而凡夫之人。以為",
    "X25n0510_002:0926a13": "有我。[0926a13] 佛以頃說如來無我之見。恐人疑。佛說法時。",
    "X25n0510_002:0926a14": "亦有爾我之稱。故呼須菩提曰。如來常時。為汝等",
    "X25n0510_002:0926a15": "說法。所稱有我者。係泛指人我之辭。非確有我見",
    "X25n0510_002:0926a16": "也。乃凡夫不悟。遂為寔有真我。我見既生。則人等",
    "X25n0510_002:0926a17": "諸相熾然俱生。因而真性日漓。去道愈遠。我見害",
    "X25n0510_002:0926a18": "之也。",
    "X25n0510_002:0926a19": "[0926a19] 須菩提。凡夫者。如來說則非凡夫。[0926a19] 須菩提當知。彼",
    "X25n0510_002:0926a20": "凡夫者。在如來等觀一切。亦不以凡夫視之。況能",
    "X25n0510_002:0926a21": "回心向道。則初發心時。便成正覺。尚得以凡夫目",
    "X25n0510_002:0926a22": "之哉。",
    "X25n0510_002:0926a23": "○法身非相分第二十六[0926a23] 言法身乃非相之相。&#x9008;",
    "X25n0510_002:0926a24": "出有無。非若色身。可執相而求。若以色相覓佛。則",
    "X25n0510_002:0926b01": "失之矣。",
    "X25n0510_002:0926b02": "[0926b02] 須菩提。於意云何。可以三十二相。觀如來不。[0926b02] 佛呼",
    "X25n0510_002:0926b03": "須菩提而詰之曰。人可即以三十二相好而觀如",
    "X25n0510_002:0926b04": "來否。佛前已設此問。今復申問者。恐人疑心未盡。",
    "X25n0510_002:0926b05": "欲因須菩提之答。以釋群疑也。",
    "X25n0510_002:0926b06": "[0926b06] 須菩提言。如是如是。以三十二相觀如來。[0926b06] 須菩提",
    "X25n0510_002:0926b07": "以佛先問色相見佛之語。曾答以不可以三十二",
    "X25n0510_002:0926b08": "相見如來矣。然如來色相現在。彼欲瞻仰金容者。",
    "X25n0510_002:0926b09": "未嘗不即此而觀之。揆其答意。特謂觀望之觀。非",
    "X25n0510_002:0926b10": "謂觀心覓佛之觀也。故云如是如是。以三十二相",
    "X25n0510_002:0926b11": "觀如來。",
    "X25n0510_002:0926b12": "[0926b12] 佛言。須菩提。若以三十二相觀如來者。轉輪聖王。則",
    "X25n0510_002:0926b13": "是如來。[0926b13] 須菩提答意。佛固知之。但恐人仍著相求",
    "X25n0510_002:0926b14": "佛。而不覓法身。亦復何益。故又折之曰。若以相好",
    "X25n0510_002:0926b15": "觀如來者。則輪王所修福德。亦具三十二相。即可",
    "X25n0510_002:0926b16": "謂之如來矣。轉輪王。掌管四天下者。",
    "X25n0510_002:0926b17": "[0926b17] 須菩提白佛言。世尊。如我解佛所說義。不應以三十",
    "X25n0510_002:0926b18": "二相觀如來。[0926b18] 須菩提領解佛旨。故稱世尊而言。如",
    "X25n0510_002:0926b19": "我解佛頃所說義。自不當以三十二相而觀如來",
    "X25n0510_002:0926b20": "矣。",
    "X25n0510_002:0926b21": "[0926b21] 爾時世尊而說偈言。若以色見我。以音聲求我。是人",
    "X25n0510_002:0926b22": "行邪道。不能見如來。[0926b22] 是時世尊以須菩提既答離",
    "X25n0510_002:0926b23": "相觀佛之語。乃繫以偈辭。引申其說曰。若人於睹",
    "X25n0510_002:0926b24": "色聞聲中。欲求見我者。則為邪見。而行邪道矣。尚",
    "X25n0510_002:0926c01": "得見如來哉。&#x76D6;色聲覓佛。愈覓愈離。故中庸亦以",
    "X25n0510_002:0926c02": "聲臭俱無為至也。但聲臭俱無時。是何景象。有識",
    "X25n0510_002:0926c03": "之者否。",
    "X25n0510_002:0926c04": "○無斷無滅分第二十七[0926c04] 言佛以此經一往破相。",
    "X25n0510_002:0926c05": "恐成斷滅。故於此揭明并不離相。以見真空不空。",
    "X25n0510_002:0926c06": "非竟斷滅也。",
    "X25n0510_002:0926c07": "[0926c07] 須菩提。汝若作是念。如來不以具足相故。得阿耨多",
    "X25n0510_002:0926c08": "羅三藐三菩提。[0926c08] 佛以此經一往破相。而前分又折",
    "X25n0510_002:0926c09": "須菩提相好觀佛之語。特恐人不悟其旨。即落空",
    "X25n0510_002:0926c10": "亡。而成斷滅。故於此呼須菩提而告之曰。汝勿以",
    "X25n0510_002:0926c11": "我說離相之故。遂成斷滅之見。便謂如來并不以",
    "X25n0510_002:0926c12": "具足相。而得無上正等正覺之法也。惟當一切不",
    "X25n0510_002:0926c13": "著。一切不離。方為中道。&#x751E;見別本。有將如來不以",
    "X25n0510_002:0926c14": "具足相故。兩句中不字刪去者。&#x76D6;謂此經以破相",
    "X25n0510_002:0926c15": "為宗。不當於此又說有相。自相拂戾。不知如來說",
    "X25n0510_002:0926c16": "法不偏不倚。不落有無。亦不廢有。無方成圓義。若",
    "X25n0510_002:0926c17": "將此處不字刪去。則全經但說空義。無不空義。便",
    "X25n0510_002:0926c18": "墮偏枯。且與下文不說斷滅相語。不相呼應。故此",
    "X25n0510_002:0926c19": "一字。寔全經之關鍵。可妄刪乎。附辨於此。明者自",
    "X25n0510_002:0926c20": "知。",
    "X25n0510_002:0926c21": "[0926c21] 須菩提。莫作是念。如來不以具足相故。得阿耨多羅",
    "X25n0510_002:0926c22": "三藐三菩提。[0926c22] 此重言之辭也。故呼須菩提而云。汝",
    "X25n0510_002:0926c23": "切莫作是念。謂如來不以具足相而遂成正覺也。",
    "X25n0510_002:0926c24": "[0926c24] 須菩提。汝若作是念。發阿耨多羅三藐三菩提心者。",
    "X25n0510_002:0927a01": "說諸法斷滅。莫作是念。[0927a01] 佛又呼須菩提曰。汝若作",
    "X25n0510_002:0927a02": "此念。則發無上正等正覺之心者。便說一切諸法。",
    "X25n0510_002:0927a03": "悉皆斷滅者矣。汝慎莫作是念。又叮嚀之也。",
    "X25n0510_002:0927a04": "[0927a04] 何以故。發阿耨多羅三藐三菩提心者。於法不說斷",
    "X25n0510_002:0927a05": "滅相。[0927a05] 所以教汝莫作此念。而成斷見者何哉。&#x76D6;發",
    "X25n0510_002:0927a06": "此無上正等正覺之心者。於菩提正法。決不說有",
    "X25n0510_002:0927a07": "斷滅之相。若法有斷滅。又何云無上正法哉。",
    "X25n0510_002:0927a08": "○不受不貪分第二十八[0927a08] 言菩薩雖修眾善。而不",
    "X25n0510_002:0927a09": "存欲受福德之心。惟不貪故。功德轉勝也。",
    "X25n0510_002:0927a10": "[0927a10] 須菩提。若菩薩以滿恒河沙等世界七寶。持用布施。",
    "X25n0510_002:0927a11": "[0927a11] 佛呼須菩提曰。若有菩薩。以恒沙世界之七寶。持",
    "X25n0510_002:0927a12": "作布施。其所得福。固應多矣。以喻無相求道。功德",
    "X25n0510_002:0927a13": "無比也。",
    "X25n0510_002:0927a14": "[0927a14] 若復有人。知一切法無我。得成於忍。此菩薩。勝前菩",
    "X25n0510_002:0927a15": "薩所得功德。[0927a15] 若有他菩薩知一切法。從因緣生。緣",
    "X25n0510_002:0927a16": "生無性。無性故無我。無我則諸相都無所著。如是",
    "X25n0510_002:0927a17": "而修必成正覺。原其所以得成者。其得力處。全在",
    "X25n0510_002:0927a18": "一忍字上下手。&#x76D6;一切無諍。則貪私易去。私去則",
    "X25n0510_002:0927a19": "明。明則覺生而至於道矣。是此菩薩所修見性功",
    "X25n0510_002:0927a20": "德。不遠勝於前菩薩所得寶施之功德哉。此曉人",
    "X25n0510_002:0927a21": "以毋貪有漏福報。而不修見性功德也。",
    "X25n0510_002:0927a22": "[0927a22] 何以故。須菩提。以諸菩薩不受福德故。[0927a22] 所謂性修",
    "X25n0510_002:0927a23": "功德。勝寶施者。何哉。須菩提當知。緣此諸菩薩所",
    "X25n0510_002:0927a24": "修持。曾無貪受福德之心。故勝於彼也。",
    "X25n0510_002:0927b01": "[0927b01] 須菩提白佛言。世尊。云何菩薩不受福德。[0927b01] 須菩提",
    "X25n0510_002:0927b02": "聞佛不受福德之語。便疑為拒而不受之意。故白",
    "X25n0510_002:0927b03": "佛而稱世尊曰。菩薩修為。何故不受福德耶。",
    "X25n0510_002:0927b04": "[0927b04] 須菩提。菩薩所作福德。不應貪著。是故說不受福德。",
    "X25n0510_002:0927b05": "[0927b05] 佛以須菩提誤會不受福德之意。故呼而告之曰。",
    "X25n0510_002:0927b06": "菩薩所作福德。非必拒而不受。但不應心生貪著。",
    "X25n0510_002:0927b07": "是故說不受福德也。然惟不生貪著。而受福愈多",
    "X25n0510_002:0927b08": "矣。",
    "X25n0510_002:0927b09": "○威儀寂靜分第二十九[0927b09] 言佛法身清淨。寂滅無",
    "X25n0510_002:0927b10": "為。無有去來坐臥之相。不當於此而覓如來也。",
    "X25n0510_002:0927b11": "[0927b11] 須菩提。若有人言。如來若來若去。若坐若臥。是人不",
    "X25n0510_002:0927b12": "解我所說義。[0927b12] 此佛重言法身非相。以結之也。故呼",
    "X25n0510_002:0927b13": "須菩提曰。若有人言。如來不可以色相見者。何今",
    "X25n0510_002:0927b14": "來去坐臥。四威儀中。睹佛身相。非即如來在是哉。",
    "X25n0510_002:0927b15": "然此特色身佛。非法身佛也。但睹此相。不求見性。",
    "X25n0510_002:0927b16": "於己何益。我謂是人。終不解我前所說無相之義",
    "X25n0510_002:0927b17": "也。",
    "X25n0510_002:0927b18": "[0927b18] 何以故。如來者。無所從來。亦無所去。故名如來。[0927b18] 所",
    "X25n0510_002:0927b19": "謂是人不解我說之義者何哉。&#x76D6;如來者。寔無來",
    "X25n0510_002:0927b20": "去之相。如如而住。故名如來。曷不顧名思義而求",
    "X25n0510_002:0927b21": "正見。乃欲於色相求之。其可哉。",
    "X25n0510_002:0927b22": "○一合理相分第三十[0927b22] 言世界之大。亦屬眾塵和",
    "X25n0510_002:0927b23": "合而成幻妄不寔。故云塵世乃凡夫不了。以為真",
    "X25n0510_002:0927b24": "寔。是不知一合相之義耳。",
    "X25n0510_002:0927c01": "[0927c01] 須菩提。若善男子善女人。以三千大千世界。碎為微",
    "X25n0510_002:0927c02": "塵。於意云何。是微塵眾。甯為多不。[0927c02] 佛謂世界微塵",
    "X25n0510_002:0927c03": "均屬幻妄。恐人以塵界宛然。遂為真寔。故呼須菩",
    "X25n0510_002:0927c04": "提而詰之曰。今之世界。皆眾塵和合而成。若有善",
    "X25n0510_002:0927c05": "男女等。以三千大千世界。析為微塵。汝意以為此",
    "X25n0510_002:0927c06": "微塵之數。曾為多否。言執相而求。則塵多無數。&#x76D6;",
    "X25n0510_002:0927c07": "以微塵喻妄念之多也。人若生心著妄。則妄念愈",
    "X25n0510_002:0927c08": "多。苦任其起滅。而心不隨之。則妄念雖多。亦不能",
    "X25n0510_002:0927c09": "為我害矣。",
    "X25n0510_002:0927c10": "[0927c10] 須菩提言。甚多。世尊。[0927c10] 須菩提知佛問意。謂若以世",
    "X25n0510_002:0927c11": "界微塵而論。則不勝其多。故以甚多答之。",
    "X25n0510_002:0927c12": "[0927c12] 何以故。若是微塵眾實有者。佛則不說是微塵眾。",
    "X25n0510_002:0927c13": "[0927c13] 所謂塵多者何哉。&#x76D6;眾塵幻妄。生滅無常。若以眾",
    "X25n0510_002:0927c14": "塵之多而計其寔有者。佛則不說為微塵眾多矣。",
    "X25n0510_002:0927c15": "&#x76D6;眾塵雖多。與我無與也。",
    "X25n0510_002:0927c16": "[0927c16] 所以者何。佛說微塵眾。則非微塵眾。是名微塵眾。",
    "X25n0510_002:0927c17": "[0927c17] 所謂塵非寔有者何哉。&#x76D6;佛說微塵眾多者。并不",
    "X25n0510_002:0927c18": "著有微塵眾多之相。但塵相宛然。是亦名為微塵",
    "X25n0510_002:0927c19": "眾多而已。",
    "X25n0510_002:0927c20": "[0927c20] 世尊。如來所說三千大千世界。則非世界。是名世界。",
    "X25n0510_002:0927c21": "[0927c21] 須菩提因論微塵之幻妄。并推言世界之非真。故",
    "X25n0510_002:0927c22": "稱世尊而言。所謂幻妄不寔者。不獨微塵之小為",
    "X25n0510_002:0927c23": "然也。即世界之大。亦是積塵所成。不可便認為真",
    "X25n0510_002:0927c24": "寔不壞。但今世界宛然。是亦名之為世界而已。&#x76D6;",
    "X25n0510_002:0928a01": "惟真性乃歷劫常存。其他有形之物。終有壞時。故",
    "X25n0510_002:0928a02": "云非寔。乃世人不知。率皆認幻成真。遂成倒見。",
    "X25n0510_002:0928a03": "[0928a03] 何以故。若世界實有者。則是一合相。如來說一合相。",
    "X25n0510_002:0928a04": "則非一合相。是名一合相。[0928a04] 所謂世界非真者何哉。",
    "X25n0510_002:0928a05": "若以世界為寔有者。不知其為眾塵和合而成。即",
    "X25n0510_002:0928a06": "是一和合之相也。故如來說此一合相。亦不存一",
    "X25n0510_002:0928a07": "合相之見。但既有此相。即亦名之為一合相而已。",
    "X25n0510_002:0928a08": "[0928a08] 須菩提。一合相者。則是不可說。但凡夫之人。貪著其",
    "X25n0510_002:0928a09": "事。[0928a09] 佛以須菩提所答。深得無相之旨。故復呼而告",
    "X25n0510_002:0928a10": "之曰。所謂一合相者。不惟不當見為真寔。并不容",
    "X25n0510_002:0928a11": "有言說。但世之凡夫。不明此理。遂以塵界為寔有。",
    "X25n0510_002:0928a12": "而心生取著。以致種種塵勞。紛然並起。儼如塵霧",
    "X25n0510_002:0928a13": "障天。而失其清明。但得心不附物。則物不礙人。而",
    "X25n0510_002:0928a14": "清光又大來矣。",
    "X25n0510_002:0928a15": "○知見不生分三十一[0928a15] 言修行人當淨除一切知",
    "X25n0510_002:0928a16": "見。乃至正法。亦不應生心取著。是為知見不生。",
    "X25n0510_002:0928a17": "[0928a17] 須菩提。若人言。佛說我見。人見。眾生見。壽者見。須菩",
    "X25n0510_002:0928a18": "提。於意云何。是人解我所說義不。[0928a18] 此佛申言離相",
    "X25n0510_002:0928a19": "之說。以結經也。&#x76D6;相粗而見細。故稱見焉。佛呼須",
    "X25n0510_002:0928a20": "菩提曰。若有人言。佛為汝等說法。每稱為我人生",
    "X25n0510_002:0928a21": "壽。四者之見。但四見之宜去取。是人恐未能知。須",
    "X25n0510_002:0928a22": "菩提汝意謂云何。是人果能解我所說四見之義",
    "X25n0510_002:0928a23": "否。&#x76D6;欲因須菩提之答而證之也。",
    "X25n0510_002:0928a24": "[0928a24] 不也。世尊。是人不解如來所說義。[0928a24] 須菩提知佛問",
    "X25n0510_002:0928b01": "意。故即以不也答之。而復稱世尊曰。我識是人。寔",
    "X25n0510_002:0928b02": "不解如來所說四見之義也。",
    "X25n0510_002:0928b03": "[0928b03] 何以故。世尊說我見。人見。眾生見。壽者見。即非我見。",
    "X25n0510_002:0928b04": "人見。眾生見。壽者見。是名我見。人見。眾生見。壽者見。",
    "X25n0510_002:0928b05": "[0928b05] 所謂是人不解。佛說之義者何哉。&#x76D6;世尊所說我",
    "X25n0510_002:0928b06": "人生壽之見者。謂是見應捨而不應執。是則名為",
    "X25n0510_002:0928b07": "我人生壽之見耳。",
    "X25n0510_002:0928b08": "[0928b08] 須菩提。發阿耨多羅三藐三菩提心者。於一切法。應",
    "X25n0510_002:0928b09": "如是知。如是見。如是信解。不生法相。[0928b09] 佛以須菩提",
    "X25n0510_002:0928b10": "所答。深合問意。故又呼之曰。所謂是見非見者。不",
    "X25n0510_002:0928b11": "惟四見應離。即發無上覺心者。雖云求道。而於一",
    "X25n0510_002:0928b12": "切正法。但當如是而知。如是而見。如是而信心解",
    "X25n0510_002:0928b13": "悟。不生分別於其間。并不生執法之心而成法相",
    "X25n0510_002:0928b14": "焉。如是解見前。",
    "X25n0510_002:0928b15": "[0928b15] 須菩提。所言法相者。如來說即非法相。是名法相。",
    "X25n0510_002:0928b16": "[0928b16] 須菩提當知。所謂法相者。以不應取。執生相。便非",
    "X25n0510_002:0928b17": "法相。若生取執。是名法相矣。",
    "X25n0510_002:0928b18": "○應化非真分三十二[0928b18] 言佛之出世。乃應以化度",
    "X25n0510_002:0928b19": "眾生而來。然特於夢幻人世。教修如幻法門。勿認",
    "X25n0510_002:0928b20": "以為真寔事也。",
    "X25n0510_002:0928b21": "[0928b21] 須菩提。若有人以滿無量阿僧祗世界七寶。持用布",
    "X25n0510_002:0928b22": "施。[0928b22] 經中寶施不及持說之語。言之稔矣。然佛終恐",
    "X25n0510_002:0928b23": "人貪求福報。蔑視修持。故於此特再言之。以結全",
    "X25n0510_002:0928b24": "經。其叮嚀之意深矣。佛呼須菩提曰。設若有人。以",
    "X25n0510_002:0928c01": "布滿無量無數世界之七寶。持用布施者。所施之",
    "X25n0510_002:0928c02": "多。又遠勝於大千矣。其所獲福。亦應多甚。然寶施",
    "X25n0510_002:0928c03": "之福雖多。終有窮極。",
    "X25n0510_002:0928c04": "[0928c04] 若有善男子善女人。發菩提心者。持於此經。乃至四",
    "X25n0510_002:0928c05": "句偈等。受持讀誦。為人演說。其福勝彼。[0928c05] 言彼寶施",
    "X25n0510_002:0928c06": "福德固為多矣。若有善男女等。發無上覺心。而受",
    "X25n0510_002:0928c07": "持此經。乃至僅持四句偈等。既自行持。又為人演",
    "X25n0510_002:0928c08": "說經義。則其福德。已超勝於彼寶施者矣。演說視",
    "X25n0510_002:0928c09": "解說為尤細。",
    "X25n0510_002:0928c10": "[0928c10] 云何為人演說。不取於相。如如不動。[0928c10] 所以為人演",
    "X25n0510_002:0928c11": "說經義者。果何如哉。惟當一切不著。不涉名相。而",
    "X25n0510_002:0928c12": "真性圓明。常自如如湛然不動。無有去來生滅之",
    "X25n0510_002:0928c13": "相。如是而說。即為善於演說。庶使聞者。皆獲益焉。",
    "X25n0510_002:0928c14": "[0928c14] 何以故。一切有為法。如夢幻泡影。如露亦如電。應作",
    "X25n0510_002:0928c15": "如是觀。[0928c15] 所謂說法不取相者。何哉。&#x76D6;涉於名相。是",
    "X25n0510_002:0928c16": "世間法。非出世法。世間為有為法。斯有為法。是假",
    "X25n0510_002:0928c17": "非真。如夢境之空。如幻變之妄。如水中泡。旋起旋",
    "X25n0510_002:0928c18": "滅。如鏡中影。忽有忽無。如曉露之易乾。如電光之",
    "X25n0510_002:0928c19": "&#x5010;滅。此有為法。如此六事。如是而觀。方為正觀。若",
    "X25n0510_002:0928c20": "他觀者。名為邪觀。學者尚其審之。",
    "X25n0510_002:0928c21": "[0928c21] 佛說是經已。長老須菩提。及諸比丘。比丘尼。優婆塞。",
    "X25n0510_002:0928c22": "優婆夷。一切世間天人阿修羅。聞佛所說。皆大歡喜。",
    "X25n0510_002:0928c23": "信受奉行。[0928c23] 佛說此經已畢。斯時在會之長老須菩",
    "X25n0510_002:0928c24": "提。及出家僧尼。在家居士為優婆塞。婦女為優婆",
    "X25n0510_002:0929a01": "夷。并一切世間之天人修羅等。聞說此經。悉皆證",
    "X25n0510_002:0929a02": "悟。乃大歡喜。而信心虔受。遵奉行持焉。夫當時之",
    "X25n0510_002:0929a03": "聞經者。既各獲益以去矣。所願盡未來際。若聞若",
    "X25n0510_002:0929a04": "見。共證菩提。是所深願。"
}