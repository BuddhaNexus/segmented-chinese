{
    "X77n1534_001:0647b05": "No. 1534-A",
    "X77n1534_001:0647b06": " 華嚴持驗紀序",
    "X77n1534_001:0647b08": "[0647b08] 釋迦成佛。已在久遠無量劫前。但以發願度生。現相",
    "X77n1534_001:0647b09": "於周昭王甲寅年四月八日。生迦毗羅國。捨王位出",
    "X77n1534_001:0647b10": "家。以三十歲十二月八日。明星出時成道。說法四十",
    "X77n1534_001:0647b11": "九年。談經三百餘會。教分五時。皆大乘也。其中華嚴",
    "X77n1534_001:0647b12": "金剛法華諸經。為最上一乘法。華嚴。以即穢即淨為",
    "X77n1534_001:0647b13": "宗。金剛。以無相不取一法為宗。法華。以人人成佛為",
    "X77n1534_001:0647b14": "宗。學者能究心三經。佛法即蟠際寸胸矣。蓮池師云。",
    "X77n1534_001:0647b15": "華嚴具無量門。諸大乘經。猶華嚴無量門中之一門",
    "X77n1534_001:0647b16": "耳。華嚴天王也。諸大乘經。侯封也。諸小乘經。侯封之",
    "X77n1534_001:0647b17": "附庸也。觀此語。則是經之尤尊重可知。&#x8462;是經為世",
    "X77n1534_001:0647b18": "尊初時所說之第一義諦。世尊成正覺已。與諸菩薩。",
    "X77n1534_001:0647b19": "七處九會。放光說法。文殊阿難等。結集鐵圍山。忉利",
    "X77n1534_001:0647b20": "天龍。咸護法藏。由是菩薩搜秘典於龍宮。大賢闡迦",
    "X77n1534_001:0647b21": "文於東夏。如斯勝妙。得聞何幸。故一品之持。已得淨",
    "X77n1534_001:0647b22": "戒。一偈之誦。能破地獄。以至盥掌滴水。尚足拯濟微",
    "X77n1534_001:0647b23": "生。矧夫書寫讀誦講說思修。冥通幽感。殊絕人天。如",
    "X77n1534_001:0647b24": "諸傳記所錄。不彰彰歟。余既裒次金剛法華持驗二",
    "X77n1534_001:0647c01": "書。因復取是經感應事蹟。表而出之。為後人勸。或謂",
    "X77n1534_001:0647c02": "心宗不二。能所雙空。黃梅衣&#x9262;。尚欲拋&#x5374;一邊。況區",
    "X77n1534_001:0647c03": "區記傳粗跡。奚關正覺。雖然。五周大義。悉標因果。所",
    "X77n1534_001:0647c04": "謂因該果海。果徹因源。編中備陳感應之驗。正符斯",
    "X77n1534_001:0647c05": "旨。倘獲由此而聳動&#x7FA3;機。啟&#x5EF8;正信。上之精進修持。",
    "X77n1534_001:0647c06": "自然見性成佛。次亦當收帆苦海。早種佛因。先哲不",
    "X77n1534_001:0647c07": "乏奇緣。凡聖實無差別。雖復如古所云。異鳥銜花。海",
    "X77n1534_001:0647c08": "王送雨。地震流西域之光。虎馴負太原之&#x9262;。效可見",
    "X77n1534_001:0647c09": "於當今。理何殊乎曩昔哉。抑經中稱應觀法界性。一",
    "X77n1534_001:0647c10": "切唯心造。釋迦度生。亦為人人具有佛性。故佛出世",
    "X77n1534_001:0647c11": "度之。持經者。但辦一片精心。華藏莊嚴諸聖賢眾。歷",
    "X77n1534_001:0647c12": "劫可以親聞親見。能如此。庶不辜負四十九年苦口",
    "X77n1534_001:0647c13": "也。然則即以是義。當諸經持驗一貫之說可乎。",
    "X77n1534_001:0647c14": "[0647c14] 古陽羨淨業弟子 周克復 敬譔",
    "X77n1534_001:0647c18": "歷朝華嚴持驗目錄",
    "X77n1534_001:0647c20": "南天竺龍樹菩薩天竺世親菩薩",
    "X77n1534_001:0647c21": "東晉沙門支法領晉佛度跋陀羅",
    "X77n1534_001:0647c22": "于闐般若彌伽薄宋求那跋陀羅",
    "X77n1534_001:0647c23": "齊釋慧光魏勒那摩提",
    "X77n1534_001:0647c24": "魏蜀僧法建後魏沙門靈辨",
    "X77n1534_001:0648a01": "僧德圓後魏安豐王延明",
    "X77n1534_001:0648a02": "後魏王明幹北齊中官劉謙之",
    "X77n1534_001:0648a03": "隋僧慧悟隋釋靈幹",
    "X77n1534_001:0648a04": "唐灞橋逆旅異僧唐解脫和尚",
    "X77n1534_001:0648a05": "唐釋法誠唐僧辨才",
    "X77n1534_001:0648a06": "唐釋法空唐僧伽彌多羅",
    "X77n1534_001:0648a07": "唐法順和尚唐于闐實叉難陀",
    "X77n1534_001:0648a08": "唐法藏和尚唐修德禪師",
    "X77n1534_001:0648a09": "唐龜茲國小乘師唐僧慧祐",
    "X77n1534_001:0648a10": "唐釋道英唐國師澄觀",
    "X77n1534_001:0648a11": "唐釋城慧唐五臺山尼師",
    "X77n1534_001:0648a12": "唐孫思邈唐李通玄",
    "X77n1534_001:0648a13": "唐樊玄智唐鄧元爽(附鄒極)",
    "X77n1534_001:0648a14": "唐郭神亮宋華嚴祖覺禪師",
    "X77n1534_001:0648a15": "宋法師省常宋釋善本",
    "X77n1534_001:0648a16": "宋蜀僧智超宋文忠歐陽公",
    "X77n1534_001:0648a17": "宋孫良宋秦氏淨堅",
    "X77n1534_001:0648a18": "金蘇陀室利元華嚴菩薩正順",
    "X77n1534_001:0648a19": "明辨融禪師明戈以安",
    "X77n1534_001:0648a20": "明譚工部貞默母",
    "X77n1534_001:0648b02": "No. 1534-B",
    "X77n1534_001:0648b03": " 勸流通華嚴持驗引",
    "X77n1534_001:0648b05": "[0648b05] 經典所在。流通即屬善緣。福報無量。故語云。能以大",
    "X77n1534_001:0648b06": "乘法傳一人者。當十善。傳十人者。當百善。傳大貴人。",
    "X77n1534_001:0648b07": "大豪傑。大力量者。當千善。重刊廣布者。當萬善。況淨",
    "X77n1534_001:0648b08": "土法門。超出生死輪迴。永不退轉。直至成佛而後已。",
    "X77n1534_001:0648b09": "是勸一人修淨土。乃成就一眾生作佛也。凡作佛者。",
    "X77n1534_001:0648b10": "必度無量眾生。彼所度之眾生。皆由我而始。其福報",
    "X77n1534_001:0648b11": "信不可窮盡。故欲勸一切見者聞者。廣大其心。以佛",
    "X77n1534_001:0648b12": "之心為心。使人人知之而盡生淨土。龍舒所言。自宜",
    "X77n1534_001:0648b13": "諦信不誣。至法華華嚴二經。尤佛說妙法中之最上",
    "X77n1534_001:0648b14": "乘。觀音大士。普度世間。無剎不現。往賢感通事跡。歷",
    "X77n1534_001:0648b15": "[禾*冀]昭然。各為纂集。以勸進修。斯誠鈴鐸方來。津梁末",
    "X77n1534_001:0648b16": "路之最方便門也。戊戌秋。予輯金剛持驗。已有流通",
    "X77n1534_001:0648b17": "小引。敬懇同人。茲刻淨土。法華。華嚴。觀音持驗諸紀。",
    "X77n1534_001:0648b18": "搜採載籍。徵信古今。頗殫心手之微勞。用志皈依於",
    "X77n1534_001:0648b19": "不朽。但拙刻板在此地。未能廣傳他省。既並生莊嚴",
    "X77n1534_001:0648b20": "佛土之中。安可缺法事流通之勝。復告當世善信。獲",
    "X77n1534_001:0648b21": "見諸本。不吝廣為刻施。或仍原本。或易新編。其見聞",
    "X77n1534_001:0648b22": "所及。有關持驗者。尤冀續緝於後。一句讚揚。即是一",
    "X77n1534_001:0648b23": "句護持善根。一念鼓動。即是一念消弭罪業。於以續",
    "X77n1534_001:0648b24": "佛慧命。自利利他。所謂護法諸神。既護法寶。自護弘",
    "X77n1534_001:0648c01": "法載寶之人。斷斷不爽。昔賢為劈窠圖。勸人念佛。後",
    "X77n1534_001:0648c02": "以他人念佛多生淨土。乃歸功施圖之人。亦得生淨",
    "X77n1534_001:0648c03": "土。法施功德。不可思議如是。願與同人共勗之。",
    "X77n1534_001:0648c04": "[0648c04] 同善道人 克復 敬懇",
    "X77n1534_001:0648c09": "No. 1534",
    "X77n1534_001:0648c10": "歷朝華嚴經持驗紀",
    "X77n1534_001:0648c12": "荊溪周克復重朗纂男周石校",
    "X77n1534_001:0648c13": "吳郡陳濟生皇士參",
    "X77n1534_001:0648c14": "[0648c14] 南天竺國。大名德比丘。號龍樹菩薩。出梵志種。大豪",
    "X77n1534_001:0648c15": "貴家。始生時在樹下。由龍成道。因以為號。襁褓時。誦",
    "X77n1534_001:0648c16": "四韋陀。有四萬偈。皆即照了。弱冠擅名諸國。天文星",
    "X77n1534_001:0648c17": "緯及餘道術。無不綜練。結友三人入山。至一佛塔。出",
    "X77n1534_001:0648c18": "家為道。九十日。誦閻浮提。所有經論。皆悉通達。因更",
    "X77n1534_001:0648c19": "求異典。向雪山。見一比丘。以摩訶衍授之。愛樂讀誦。",
    "X77n1534_001:0648c20": "辨才無盡。聞者悉推伏。請為師範。便自謂一切智人。",
    "X77n1534_001:0648c21": "心生憍慢。欲往從瞿曇門入。時門神謂龍樹曰。今汝",
    "X77n1534_001:0648c22": "智慧。未云能辯。比于如來。無異螢火。齊輝日月。我觀",
    "X77n1534_001:0648c23": "仁者。非一切智。云何欲從此門而入。龍樹聞之。赧然",
    "X77n1534_001:0648c24": "有愧。自念世界法中。津途無量。佛經雖妙。句義未盡。",
    "X77n1534_001:0649a01": "我今宜更敷演之。開悟後學。饒益眾生。作是念已。獨",
    "X77n1534_001:0649a02": "處靜室水精房中。大龍菩薩愍其若此。以神力接入",
    "X77n1534_001:0649a03": "大海。至宮殿。開七寶函。以諸方等深奧經典。無量妙",
    "X77n1534_001:0649a04": "法。授龍樹。九旬中。通解深入。龍知其悟道。送還出宮。",
    "X77n1534_001:0649a05": "初華嚴經是文殊師利所集。佛初去世。異道競興。乏",
    "X77n1534_001:0649a06": "大乘器。攝此經入龍王宮。六百餘年。龍樹往龍宮。見",
    "X77n1534_001:0649a07": "此經獨為淵妙。誦之在心。始得傳布于世。付法藏因",
    "X77n1534_001:0649a08": "緣經。及西域記說。賢首華嚴傳諸本。具誌其事。",
    "X77n1534_001:0649a09": "世親菩薩[0649a09] 天竺人。性負聰敏。初以小乘為業。峻辨橫",
    "X77n1534_001:0649a10": "分。利如星&#x5292;。兄無&#x7740;菩薩托病。令召世親。因開示大",
    "X77n1534_001:0649a11": "教云。及吾未死之前。讀吾所習經典。世親即讀華嚴。",
    "X77n1534_001:0649a12": "乃見毗盧法界。普賢行海。因生信悟。嘆曰。可取利&#x5292;。",
    "X77n1534_001:0649a13": "斷吾舌根。用明己讚小乘之失。兄止之曰。如人因地",
    "X77n1534_001:0649a14": "而倒。亦因地起。昔日以舌毀大乘。今可將舌以讚大",
    "X77n1534_001:0649a15": "乘。遂入山。披覽大乘。造十地論。論成之日。大地&#x5FA7;震。",
    "X77n1534_001:0649a16": "光明洞然。見西域記。",
    "X77n1534_001:0649a17": "東晉沙門支法領[0649a17] 志樂大乘。捐軀求法。聞于闐東南",
    "X77n1534_001:0649a18": "二千餘里。有拘遮盤國。國君相傳。敬禮大乘。王宮內",
    "X77n1534_001:0649a19": "有華嚴摩訶般若大集等經。並十萬偈。王躬受持。莊",
    "X77n1534_001:0649a20": "嚴供養。於是裹糧抗策。備歷艱途。至拘盤國。竭誠請",
    "X77n1534_001:0649a21": "禱。遂得華嚴前分三萬六千偈。&#x8CF7;還。即東晉朝所譯",
    "X77n1534_001:0649a22": "經也。此華嚴入東土之始。",
    "X77n1534_001:0649a23": "晉北天竺三藏佛度跋陀羅[0649a23] 華云覺賢。甘露飯王之",
    "X77n1534_001:0649a24": "苗裔。幼失怙恃。度為沙彌。性聰敏。博綜&#x7FA3;經。深達禪",
    "X77n1534_001:0649b01": "律。常願遊諸方以弘至化。適姚秦沙門智嚴至罽賓",
    "X77n1534_001:0649b02": "國。問彼國僧。誰可流化東土。皆云賢可。師&#x751E;受禪業",
    "X77n1534_001:0649b03": "於佛大仙。大仙時亦在罽賓國。謂嚴曰。可以振維僧",
    "X77n1534_001:0649b04": "徒。宣授正法。賢其人也。嚴因懇請。偕來東夏。師許之。",
    "X77n1534_001:0649b05": "途歷三載。晝伏宵行。備經危險。方達東萊郡。聞羅什",
    "X77n1534_001:0649b06": "在長安。欣然詣焉。與之上下論議。演授禪法。後遊東",
    "X77n1534_001:0649b07": "晉。義&#x7188;十四年。吳郡內史孟顗。右衛將軍褚叔度。別",
    "X77n1534_001:0649b08": "造淨室。請譯華嚴經。師乃於揚州謝司空寺(亦名道場寺。即",
    "X77n1534_001:0649b09": "今潤州興嚴寺是也。由興華嚴故)。手執梵文。共沙門百餘人。翻譯梵",
    "X77n1534_001:0649b10": "本三萬六千頌。成晉經六十卷(三十四品八會)。指文會理。通",
    "X77n1534_001:0649b11": "言適妙。沙門法業筆受。慧嚴慧觀潤色。故道場寺。猶",
    "X77n1534_001:0649b12": "有華嚴堂焉。初譯經時。堂前池內。每有二青衣童子。",
    "X77n1534_001:0649b13": "從池中出。捧以香花。爇爐注水。不離几席。將夕還潛",
    "X77n1534_001:0649b14": "沼中。舉眾皆見。以此經久在龍宮。龍王慶感流通。故",
    "X77n1534_001:0649b15": "令龍子給侍。又有善神。護諸左右云。後入廬山。預遠",
    "X77n1534_001:0649b16": "公蓮社。譯觀佛三昧諸經。永嘉六年卒。年七十有一。",
    "X77n1534_001:0649b17": "手屈三指。明得阿那含果。業公風格秀整。&#x5FA7;閱&#x7FA3;教。",
    "X77n1534_001:0649b18": "自謂未能探微照極。常怏然不足。後遇覺賢。請譯華",
    "X77n1534_001:0649b19": "嚴。籌諮義理。數歲。廓然通悟。顧友人曰。聖教司南。於",
    "X77n1534_001:0649b20": "是乎在。遂敷弘奧旨。&#x9B31;為宗首。著旨歸兩卷。慧嚴慧",
    "X77n1534_001:0649b21": "觀。筆格高簡。經論深博。即什公八俊之二也。",
    "X77n1534_001:0649b22": "于闐國沙彌般若彌伽薄[0649b22] 堅持戒行。專誦華嚴。忽有",
    "X77n1534_001:0649b23": "人合掌謂曰。諸天令弟子請師。願師閉目。俄至天上。",
    "X77n1534_001:0649b24": "天主跪而請曰。今諸天方與修羅戰。屢被摧&#x8842;。屈師",
    "X77n1534_001:0649c01": "誦華嚴經。望法力加護。師如其所請。乘天寶輅。執天",
    "X77n1534_001:0649c02": "幢旛。心念華嚴。以諸天眾。對彼勍敵。修羅見之。忽然",
    "X77n1534_001:0649c03": "潰散。須臾送歸。身染天香。終身不滅。",
    "X77n1534_001:0649c04": "宋求那跋陀羅[0649c04] 華言功德賢。中天竺人。初通五明諸",
    "X77n1534_001:0649c05": "論。後深入三藏。進學大乘。其師令探取經匣。即得華",
    "X77n1534_001:0649c06": "嚴。師喜之。命加講說。元嘉中。至廣州。刺史車朗奏聞。",
    "X77n1534_001:0649c07": "文帝遣使迎接。南譙王義宣等。並師事之。王集義學",
    "X77n1534_001:0649c08": "沙門七百餘眾。欲講華嚴經。師以未通華言。深懷媿",
    "X77n1534_001:0649c09": "歎。因朝夕禮懺。虔禱觀音。以求冥應。遂夢神人執&#x5292;。",
    "X77n1534_001:0649c10": "持一人首而為易之。豁然便覺。自後華言無不通曉。",
    "X77n1534_001:0649c11": "遂講華嚴至十數遍。聽者傾服。師初達建業。帝問曰。",
    "X77n1534_001:0649c12": "寡人欲持戒不殺。而身主國政。不獲從志。奈何。師曰。",
    "X77n1534_001:0649c13": "帝王所修。與匹夫異。匹夫身賤名劣。須克己苦躬。帝",
    "X77n1534_001:0649c14": "王以四海為家。萬民為子。出一嘉言。則士庶咸悅。布",
    "X77n1534_001:0649c15": "一善政。則人神以和。刑不夭命。役不勞力。則風雨時。",
    "X77n1534_001:0649c16": "寒暑調。百穀茂。如此持齋。齋亦大矣。如此不殺。戒亦",
    "X77n1534_001:0649c17": "至矣。安在缺一時之膳。全一禽之命。然後為弘濟耶。",
    "X77n1534_001:0649c18": "帝撫几稱嘆。敕有司供給。舉國宗奉焉。",
    "X77n1534_001:0649c19": "齊釋慧光[0649c19] 居洛陽。著華嚴涅槃十地等疏。妙盡權實",
    "X77n1534_001:0649c20": "之旨。一日有疾。見天眾來迎。光曰。我所願歸安養耳。",
    "X77n1534_001:0649c21": "已而淨土化佛。充滿&#x8657;空。光曰。惟願我佛攝受。遂我",
    "X77n1534_001:0649c22": "本願。即彈指謦咳。言氣俱盡。見雲棲往生集。",
    "X77n1534_001:0649c23": "魏勒那摩提[0649c23] 華言寶意。中天竺人。博文贍學。明悟禪",
    "X77n1534_001:0649c24": "理。以正始初。至洛陽。譯十地等論二十四卷。師領受",
    "X77n1534_001:0650a01": "華音。慧悟絕倫。帝每令講華嚴。精義&#x9834;發。&#x751E;處高座。",
    "X77n1534_001:0650a02": "忽有持笏執柬者。形如尊官云。天帝來請法師講華",
    "X77n1534_001:0650a03": "嚴經。都講維那。咸祈相赴。時講席眾僧同見之。師怡",
    "X77n1534_001:0650a04": "然微笑。告眾辭訣。化於法座。其都講等僧。亦同時入",
    "X77n1534_001:0650a05": "滅。觀此。知華嚴秘藏。天人無不宗重如是。",
    "X77n1534_001:0650a06": "魏蜀僧法建[0650a06] 禪行高特。素持華嚴。時武陵王東下。令",
    "X77n1534_001:0650a07": "弟規守益州。魏遣將軍尉遲&#x9008;來伐蜀。規既降&#x6B35;。城",
    "X77n1534_001:0650a08": "內名僧。皆被拘禁。至夜忽有光明燭天。&#x9008;遣人尋光。",
    "X77n1534_001:0650a09": "乃見諸僧並睡。惟師端坐誦經。光從口出。&#x9008;聞自到",
    "X77n1534_001:0650a10": "師所。頂禮坐聽。達旦始休。因問法師夜誦何經。師曰。",
    "X77n1534_001:0650a11": "華嚴經。&#x9008;問誦得幾許。師曰。貧道發心欲誦一藏。情",
    "X77n1534_001:0650a12": "多懈怠。今始得千卷耳。&#x9008;驚疑不信。將欲試之。曰。屈",
    "X77n1534_001:0650a13": "誦一&#x5FA7;。應不勞損否。師曰。誦經沙門常事。豈憚勞苦。",
    "X77n1534_001:0650a14": "乃設高座。令諸僧眾。並執經本。聽師登座宣誦。七日",
    "X77n1534_001:0650a15": "夜。數乃滿足。&#x9008;起謝別。因並釋放諸僧。既而嘆曰。如",
    "X77n1534_001:0650a16": "來滅後。阿難是為總持。未能過此。蜀中乃有此人。所",
    "X77n1534_001:0650a17": "以常保安樂。豈偶然哉。見續高僧傳。",
    "X77n1534_001:0650a18": "後魏沙門靈辨[0650a18] 晉陽人。宿植勝善。常讀大乘。見華嚴",
    "X77n1534_001:0650a19": "經。倍加鑽仰。乃頂戴此經。入清涼山寺。求文殊師利",
    "X77n1534_001:0650a20": "潛護。拜禮歷歲。足破血流。肉盡骨穿。忽聞空中云。汝",
    "X77n1534_001:0650a21": "且止。但至心思維此經。自得入處。師于是披卷。豁然",
    "X77n1534_001:0650a22": "大悟。&#x7188;平元年正月。造華嚴論。演義釋文。窮微洞奧。",
    "X77n1534_001:0650a23": "共百卷。流傳於世。",
    "X77n1534_001:0650a24": "僧德圓[0650a24] 天水人。常以華嚴為業。讀誦受持。遂修一淨",
    "X77n1534_001:0650b01": "園。樹諸穀楮。并種香草。雜以鮮花。每一入園。必加洗",
    "X77n1534_001:0650b02": "濯。身著淨衣。溉以香水。楮生三載。香氣四達。別造一",
    "X77n1534_001:0650b03": "室。香泥塗地。令匠人齋戒易服。出入必盥&#x6F44;薰香。剝",
    "X77n1534_001:0650b04": "楮取皮。浸以沉水。濩淨造紙。畢歲方成。別築淨基造",
    "X77n1534_001:0650b05": "新室。堂中施方&#x6822;牙座。用布香華。上懸寶&#x8462;。垂諸玲",
    "X77n1534_001:0650b06": "珮。白檀紫沉。以為經案。并充筆管。書經生。日受齋戒。",
    "X77n1534_001:0650b07": "香湯三浴。華冠淨服。將入經室。必夾路焚香。唄先引",
    "X77n1534_001:0650b08": "之。師亦體服嚴潔。執爐恭導。散花供養。方乃書寫。師",
    "X77n1534_001:0650b09": "又胡跪運想。注目傾心。纔寫數行。每字皆放光明。照",
    "X77n1534_001:0650b10": "徹一院。久之方歇。復有神人執戟。現形警衛。圓與書",
    "X77n1534_001:0650b11": "生同見。餘人則不&#x89A9;焉。又有青衣梵童。手執天花供",
    "X77n1534_001:0650b12": "養。經二載。書寫畢。盛以香函。置諸寶帳。每申頂禮。後",
    "X77n1534_001:0650b13": "因轉讀。函發異光。此經遞授於今五代。有清淨轉讀",
    "X77n1534_001:0650b14": "者。時亦靈應昭然。今尚在西太原賢首法師處。見會",
    "X77n1534_001:0650b15": "玄記。",
    "X77n1534_001:0650b16": "後魏安豐王延明[0650b16] 中山王元熙。並以宗室英賢。處心",
    "X77n1534_001:0650b17": "無上。稽首圓宗。&#x751E;用香和墨。寫華嚴經一百部。金字",
    "X77n1534_001:0650b18": "華嚴經一部。皆五香為藏。七寶為函。靜夜良辰。清齋",
    "X77n1534_001:0650b19": "行道。即放神光五色。照耀臺宇。眾共&#x89A9;之。",
    "X77n1534_001:0650b20": "[0650b20] 後魏文明元年。京兆人王明幹。因病致絕。被二人引",
    "X77n1534_001:0650b21": "至地獄。及門。見一僧稱是地藏菩薩。教之誦偈云。若",
    "X77n1534_001:0650b22": "人欲了知。三世一切佛。應當如是觀。心造諸如來(此晉",
    "X77n1534_001:0650b23": "經偈)誦此偈者。能排地獄諸苦。幹因誦之。入見王。王問",
    "X77n1534_001:0650b24": "曰。汝有何功德。答云。惟受持一四句偈。即朗誦如前。",
    "X77n1534_001:0650c01": "王遂放免。當誦偈時。聲所到處。獄中受苦之人。皆得",
    "X77n1534_001:0650c02": "解脫。幹三日方甦。憶持此偈。向人說之。方知是華嚴",
    "X77n1534_001:0650c03": "經。夜摩天宮無量菩薩雲集所說。即覺林菩薩偈也。",
    "X77n1534_001:0650c04": "今唐經下二句云。應觀法界性。一切惟心造。語雖稍",
    "X77n1534_001:0650c05": "別。大意亦同。既一偈之功。能破地獄。況一卷一部之",
    "X77n1534_001:0650c06": "玄微哉。見纂靈記。",
    "X77n1534_001:0650c07": "北齋中官劉謙之[0650c07] 自嘆刑餘。皈心佛乘。太和中。第二",
    "X77n1534_001:0650c08": "王子。於清&#x51C9;山。求文殊師利菩薩。焚身供養。謙之&#x89A9;",
    "X77n1534_001:0650c09": "其事。乃奏乞入山修道。齎華嚴經一部。晝夜精勤。禮",
    "X77n1534_001:0650c10": "懺讀誦。心祈妙悟。絕粒飲水。垂三七日。形氣雖微。丹",
    "X77n1534_001:0650c11": "懇彌切。忽感髯髭盡生。復丈夫相。神彩通悟。洞曉幽",
    "X77n1534_001:0650c12": "旨。遂殫精造此經論。共六百卷。奏聞。高祖倍加敬信。",
    "X77n1534_001:0650c13": "華嚴一教。於斯轉盛。",
    "X77n1534_001:0650c14": "隋禪定道場僧慧悟[0650c14] 京兆人。&#x751E;與一僧道祥。同隱終",
    "X77n1534_001:0650c15": "南。師受持華嚴。祥受持涅槃。木食巖棲。各專其業。忽",
    "X77n1534_001:0650c16": "一人來拜跪問訊云。請一師就宅赴齋。二僧相推。人",
    "X77n1534_001:0650c17": "云。請讀華嚴法師。悟因隨往。乃山神處也。請千羅漢。",
    "X77n1534_001:0650c18": "皆推師上座。食訖。皆飛空去。神呼一童子令侍。童即",
    "X77n1534_001:0650c19": "依命謂師曰。請師開口。既視口中。乃云。師大有病。童",
    "X77n1534_001:0650c20": "取手爪上垢。投師口內。須臾。復令師開口視之。曰病",
    "X77n1534_001:0650c21": "已略盡。即躍身飛入口中。童果是藥精。師遂獲神通。",
    "X77n1534_001:0650c22": "還室取經。辭道祥。渺然履空而去。",
    "X77n1534_001:0650c23": "隋釋靈幹[0650c23] 姓李。狄道人。依衍法師出家。年十八。能講",
    "X77n1534_001:0650c24": "華嚴。住興善寺。為譯經證義沙門。後遇疾死。數日乃",
    "X77n1534_001:0651a01": "甦云。往兜率天。見休遠二法師。並坐華臺。光輝絕世。",
    "X77n1534_001:0651a02": "謂幹曰。為我報諸弟子。後皆生此。師志奉華嚴。常依",
    "X77n1534_001:0651a03": "經作華藏觀。及彌勒天宮觀。至於疾甚。目上視。若有",
    "X77n1534_001:0651a04": "所見。僧童真問之。答曰。向見青衣童子。引至兜率。而",
    "X77n1534_001:0651a05": "天樂非久。終墜輪迴。蓮華藏是所願也。既而氣盡。須",
    "X77n1534_001:0651a06": "臾復甦。真又問今何所見。答曰。見大水&#x5FA7;滿。華如車",
    "X77n1534_001:0651a07": "輪。而坐其上。吾願足矣。言畢而逝。",
    "X77n1534_001:0651a08": "唐苑律師[0651a08] 京兆延興寺僧。以貞觀初。途經灞橋。日夕。",
    "X77n1534_001:0651a09": "舍于逆旅。俄有異僧至。儀服麤敝。止宿主人別房。遂",
    "X77n1534_001:0651a10": "取醇酒良肉。快意飲噉。律師持潔。勃然穢之。其僧食",
    "X77n1534_001:0651a11": "已。乃索水&#x6F44;口。閉戶端坐。而誦華嚴。初標品題。次誦",
    "X77n1534_001:0651a12": "如是我聞一時佛在摩竭提國。僧兩口角俱放光明。",
    "X77n1534_001:0651a13": "如金色。比至三更。四帙欲滿。口中光明更熾。至五帙",
    "X77n1534_001:0651a14": "已上。其光漸收。&#x5374;入僧口。未及五更。誦終六帙(即六十卷",
    "X77n1534_001:0651a15": "晉經全部)。僧乃&#x5374;臥。律師側聽玄音。束身抱愧。悲悔交懷。",
    "X77n1534_001:0651a16": "天明。入房禮懺。詢其名字不答。分袂後。莫知所之。感",
    "X77n1534_001:0651a17": "應傳云。錄感應時。適有狂者在傍。問曰。某不斷酒肉。",
    "X77n1534_001:0651a18": "&#x52B9;彼神僧持誦華嚴可乎。答曰。汝一夜誦經。未至五",
    "X77n1534_001:0651a19": "更。能滿六帙乎。汝夜誦經。能放口光以代燈燭乎。汝",
    "X77n1534_001:0651a20": "能若酒仙之食蝦。誌公之噉鴿。吐而復活乎。汝皆不",
    "X77n1534_001:0651a21": "能。妄效神僧行事。欺誑聖賢。罪深滄海。其何能逃。於",
    "X77n1534_001:0651a22": "是狂者。&#x6159;謝而退。",
    "X77n1534_001:0651a23": "唐解脫和尚[0651a23] 姓邢氏。代州五臺縣人。七歲出家。初從",
    "X77n1534_001:0651a24": "慧超禪師。詢定業。超器之。告眾曰。解脫調習融明。非",
    "X77n1534_001:0651b01": "爾輩所鄰也。未幾大獲啟悟。後于五臺西南佛光寺。",
    "X77n1534_001:0651b02": "立精舍。專誦華嚴。復依經作佛光觀。屢往大孚寺求",
    "X77n1534_001:0651b03": "見文殊。文殊現身悔云。汝今不須禮覲。可自誨責。必",
    "X77n1534_001:0651b04": "當大悟。後因反求。乃悟無生。兼得法喜。遂慨思弘濟。",
    "X77n1534_001:0651b05": "祈誠大覺。請證此心。感諸佛現。為說偈曰。諸佛寂滅",
    "X77n1534_001:0651b06": "甚深法。曠劫修行今乃得。若能開曉此法眼。一切諸",
    "X77n1534_001:0651b07": "佛皆隨喜。師更問空中寂滅之法。可說得教人耶。諸",
    "X77n1534_001:0651b08": "佛即隱。但有聲告曰。方便智為燈。照見心境界。欲究",
    "X77n1534_001:0651b09": "真實法。一切無所見。又本州都督。請傳香受戒。法化",
    "X77n1534_001:0651b10": "既畢。將東歸。都督及眾送至城東。日暮思欲焚香。忽",
    "X77n1534_001:0651b11": "聞城上空中聲曰。合掌以為花。身為供養具。善心真",
    "X77n1534_001:0651b12": "實香。讚歎香&#x70DF;布。諸佛聞此香。尋聲來相度。眾等勤",
    "X77n1534_001:0651b13": "精進。終不相疑誤。故舊傳題云。偈讚排空也。",
    "X77n1534_001:0651b14": "唐釋法誠[0651b14] 姓樊。雍州人。幼出家。以誦華嚴為課。因遇",
    "X77n1534_001:0651b15": "慧超禪師。隱居藍谷。後於南嶺。造華嚴堂。備致嚴潔。",
    "X77n1534_001:0651b16": "乃圖&#x7575;本經七處九會之像。延弘文&#x8218;書生張靜。敬",
    "X77n1534_001:0651b17": "寫全經。師親捧香爐。專精禮戴。忽見有瑞鳥。形色殊",
    "X77n1534_001:0651b18": "異。銜花入室。旋繞供養。時以為精心所感。",
    "X77n1534_001:0651b19": "唐僧辨才[0651b19] 幼事裕法師。日惟課習華嚴。久而不悟。乃",
    "X77n1534_001:0651b20": "虔造香函盛經。頂戴行道。凡經三載。夢普賢指授玄",
    "X77n1534_001:0651b21": "義。忽爾成誦。煥若臨鏡。",
    "X77n1534_001:0651b22": "唐釋法空[0651b22] 隋末雁門郎將也。棄家詣清涼深谷。常誦",
    "X77n1534_001:0651b23": "華嚴唯心作佛之偈。後遇異僧。授以般若玄旨。豁爾",
    "X77n1534_001:0651b24": "心空。臨終坐逝。見雲棲感應略記。",
    "X77n1534_001:0651c01": "唐僧伽彌多羅[0651c01] 師子國人。證第三果。麟德初。來震旦。",
    "X77n1534_001:0651c02": "高宗甚加敬禮。後往清&#x51C9;敬禮文殊。因至西太原寺。",
    "X77n1534_001:0651c03": "時屬諸僧。誦華嚴經。師問是何經。答曰華嚴。師肅然",
    "X77n1534_001:0651c04": "改容曰。不謂此地。亦有是經。合掌讚嘆久之曰。此大",
    "X77n1534_001:0651c05": "方廣佛功德難思。西國相傳。有人讀此經。以水盥掌。",
    "X77n1534_001:0651c06": "水霑蟲蟻。其捨命者。皆得生天。何況受持讀誦。精進",
    "X77n1534_001:0651c07": "思惟者歟。",
    "X77n1534_001:0651c08": "唐杜順和尚[0651c08] 姓杜氏。諱法順。京兆杜陵人。操行高潔。",
    "X77n1534_001:0651c09": "學無常師。專以華嚴為業。童子時。於宅後塚上。為眾",
    "X77n1534_001:0651c10": "說法。聞者皆悟大乘。至今說法塚存焉。又於終南山。",
    "X77n1534_001:0651c11": "集華嚴所詮之義。作法界觀文。時感海會菩薩。現身",
    "X77n1534_001:0651c12": "讚嘆。既成。聚火焚燒。契合聖心。一字無損。居山中。&#x751E;",
    "X77n1534_001:0651c13": "欲種葵。地多蟲蟻。師乃巡疆定封。蟲即外徙。由是耕",
    "X77n1534_001:0651c14": "墾。一無所損。三原縣有民。生而聾啞。師召之與語。應",
    "X77n1534_001:0651c15": "言便愈。因詣南山。值橫渠漲溢。止之斷流。徐步而過。",
    "X77n1534_001:0651c16": "將終之日。普會有緣。聲色不渝。泊焉入寂。葬樊川北",
    "X77n1534_001:0651c17": "原。今全身塔在長安南華嚴寺。別傳云。是文殊化身",
    "X77n1534_001:0651c18": "也。",
    "X77n1534_001:0651c19": "唐于闐國三藏實叉難陀[0651c19] 華云喜學。證聖元年。三月",
    "X77n1534_001:0651c20": "十四日辛酉。於東都佛授記寺。重譯華嚴。至聖曆二",
    "X77n1534_001:0651c21": "年。十月八日。譯新經訖。按智度論。名此為不思議經。",
    "X77n1534_001:0651c22": "有十萬偈。梁攝論。亦名百千經。前晉譯止三萬六千",
    "X77n1534_001:0651c23": "偈。所謂法領半珠者也。是時遣使之于闐。迎梵本至。",
    "X77n1534_001:0651c24": "師再加翻譯。兼補前闕。計益九千頌。合舊總四萬五",
    "X77n1534_001:0652a01": "千頌。為唐本八十卷(三十九品九會)。傳云。法藏有十類經。其",
    "X77n1534_001:0652a02": "一略本經。即今兩譯本也。皆十萬偈中之略。以譯未",
    "X77n1534_001:0652a03": "盡故。然第一會所說華藏世界。晉本文多闕略。至八",
    "X77n1534_001:0652a04": "十卷。始獲通曉。亦璨然備矣。時有大德義淨三藏。弘",
    "X77n1534_001:0652a05": "景禪師。圓測神英法寶賢首諸法師同譯。復禮法師",
    "X77n1534_001:0652a06": "綴文。自辛酉初譯。越一日壬戌。有天降甘雨之應。",
    "X77n1534_001:0652a07": "唐法藏和尚[0652a07] 字賢首。俗姓康氏。康居國人。初母夢異",
    "X77n1534_001:0652a08": "光而孕。及生而慕無上。後有儼和尚講華嚴於雲華",
    "X77n1534_001:0652a09": "寺。師至中夜。忽見神光來燭庭宇。歎曰。當有異人。發",
    "X77n1534_001:0652a10": "弘大教。及明。乃遇儼和尚。自是伏膺。深入無盡。聖曆",
    "X77n1534_001:0652a11": "二年十月。新譯華嚴經成。敕師於佛授記寺開講。十",
    "X77n1534_001:0652a12": "二月十二日。講至華藏地界品。講堂及寺院中地。忽",
    "X77n1534_001:0652a13": "皆震動。道俗數千共&#x89A9;。嘆未曾有。又於雲花寺開講。",
    "X77n1534_001:0652a14": "有白光自口出。須臾成&#x8462;。萬眾歡躍。先是總章元年。",
    "X77n1534_001:0652a15": "西域有三藏梵僧。來至京洛。高宗敬事。師時為童子。",
    "X77n1534_001:0652a16": "頂禮三藏。請受菩薩戒。眾白三藏曰。此童子能誦華",
    "X77n1534_001:0652a17": "嚴大經。兼解其義。三藏驚嘆曰。華嚴一乘。是諸佛秘",
    "X77n1534_001:0652a18": "藏。難可遭遇。況通其義。若有人誦得華嚴淨行一品。",
    "X77n1534_001:0652a19": "其人已得菩薩淨戒具足。不復更受菩薩戒矣。天授",
    "X77n1534_001:0652a20": "間。師講華嚴經。因論邪正。有道士口發粗言。明朝洗",
    "X77n1534_001:0652a21": "面。眉髮俱落。方生悔心。歸敬三寶。發誓受持華嚴經。",
    "X77n1534_001:0652a22": "一百遍。尚十遍未畢。忽感眉髮重生。",
    "X77n1534_001:0652a23": "[0652a23] 唐定州中山。修德禪師。苦節成性。守道山林。專以華",
    "X77n1534_001:0652a24": "嚴為業。永徽四年。發心抄寫。別為淨院。植楮樹。歷三",
    "X77n1534_001:0652b01": "年。灌以香水。潔淨造紙。復別築淨臺。召善書人溈州",
    "X77n1534_001:0652b02": "王恭。齋沐淨衣。焚香布花。懸諸旛&#x8462;。禮經懺悔。方升",
    "X77n1534_001:0652b03": "座寫。下筆含香。舉筆吐氣。每日恒然。師仍入室運想。",
    "X77n1534_001:0652b04": "每寫一卷。施縑十疋。恭皆不受。寫畢。集眾設齋慶之。",
    "X77n1534_001:0652b05": "師於眾前。燒香散花。發弘誓願。纔開經藏。放大光明。",
    "X77n1534_001:0652b06": "周七十餘里。照定州城。山中齋眾。及諸士女。投身悲",
    "X77n1534_001:0652b07": "悔。無不敬仰。見會玄記。",
    "X77n1534_001:0652b08": "[0652b08] 唐聖曆中。三藏法師實叉難陀云。龜茲國惟習小乘。",
    "X77n1534_001:0652b09": "不知釋迦分化百億。現種種身雲。有梵僧從天竺。持",
    "X77n1534_001:0652b10": "華嚴梵本。至其國中。小乘師等。皆無信受。梵僧遂留",
    "X77n1534_001:0652b11": "經而歸。小乘諸師。乃以經投棄於井。既而井中放光。",
    "X77n1534_001:0652b12": "赫如火聚。其夜諸師&#x89A9;之。疑謂金寶。至明。使人漉取。",
    "X77n1534_001:0652b13": "乃前所棄華嚴經也。諸師驚異。遂收歸經藏。置中龕",
    "X77n1534_001:0652b14": "內。他日忽見此經在藏中最上隔。諸師自言。此亦我",
    "X77n1534_001:0652b15": "釋迦所說。吾見有少異。乃收入藏中龕。何人&#x8F19;移此",
    "X77n1534_001:0652b16": "上隔。乃更置下龕。&#x93BB;藏門。嚴掌&#x93BB;鑰。明日開視。則仍",
    "X77n1534_001:0652b17": "在上隔矣。諸師方悟一乘大教。威靈如此。追悔信慕。",
    "X77n1534_001:0652b18": "華嚴一經。遂盛行諸國。見英師感應傳。",
    "X77n1534_001:0652b19": "唐崇福寺僧慧祐[0652b19] 戒行精苦。事儼和尚。專業華嚴。每",
    "X77n1534_001:0652b20": "清晨良宵。焚香虔誦如來出現品。忽見十餘菩薩。從",
    "X77n1534_001:0652b21": "地涌出。現金色身。皆放光明。坐蓮華座。合掌聽誦。經",
    "X77n1534_001:0652b22": "訖乃隱。",
    "X77n1534_001:0652b23": "唐釋道英[0652b23] 蒲州陳氏。年十八。二親為之娶。五載同居。",
    "X77n1534_001:0652b24": "誓不相犯。後從并州炬法師。聽華嚴經。便落髮。入太",
    "X77n1534_001:0652c01": "行山&#x6822;梯寺。修行止觀。&#x751E;因亢旱。講華嚴經以祈甘",
    "X77n1534_001:0652c02": "澤。有二老翁。各二童子侍。時來聽講。英異而問之。答",
    "X77n1534_001:0652c03": "云。弟子並是海神。愛此經。故來聽受。師曰。今為檀越",
    "X77n1534_001:0652c04": "講經。請下微雨。翁敕二童。童即從窗孔中出。須臾大",
    "X77n1534_001:0652c05": "雨&#x9736;霈。遠近咸賴焉。二翁拜謝。&#x5010;然而滅。",
    "X77n1534_001:0652c06": "唐清&#x51C9;國師[0652c06] 諱澄觀。字大休。會稽夏侯氏。生於玄宗",
    "X77n1534_001:0652c07": "開元戊寅。身長九尺四寸。垂手過膝。口四十齒。目光",
    "X77n1534_001:0652c08": "夜發。晝乃不瞬。建中二年。棲止五臺。下筆著華嚴疏。",
    "X77n1534_001:0652c09": "一日夢。金容山峙。光相瑩然。既覺。知是光明&#x5FA7;照之",
    "X77n1534_001:0652c10": "徵。自是筆無停思。歷四年而文成。又夢化身為龍。矯",
    "X77n1534_001:0652c11": "首南臺。尾蟠北臺。宛轉凌&#x8657;。須臾變百千數。蜿蜒青",
    "X77n1534_001:0652c12": "冥。分散四方而去。識者以為流通之象。初為眾講。感",
    "X77n1534_001:0652c13": "景雲凝空。盤旋成&#x8462;。疏鈔外。復撰手鏡一百卷。華嚴",
    "X77n1534_001:0652c14": "綱要三卷。正要一卷。法界觀玄鏡一卷。鏡燈說文一",
    "X77n1534_001:0652c15": "卷。三聖圓融觀一卷。七處九會華藏世界圖。心鏡說",
    "X77n1534_001:0652c16": "文十卷。貞元間。詔延入內殿。升座闡揚華嚴宗旨。乃",
    "X77n1534_001:0652c17": "敕有司鑄印。遷國師。號清&#x51C9;。開成三年三月示寂。生",
    "X77n1534_001:0652c18": "歷九朝。為七帝門師。春秋一百有二。僧臘八十有八。",
    "X77n1534_001:0652c19": "全身塔終南山。未幾有梵僧至闕。表稱於&#x8471;嶺見二",
    "X77n1534_001:0652c20": "使者。凌空而過。以&#x546A;止而問之。答曰。北印度文殊堂",
    "X77n1534_001:0652c21": "神也。東取華嚴菩薩大牙。歸國供養。有旨啟塔。果失",
    "X77n1534_001:0652c22": "一牙。惟三十九存焉。遂闍維。舍利光瑩。舌如紅蓮。仍",
    "X77n1534_001:0652c23": "諡號清涼國師。妙覺之塔。見疏鈔緣起行蹟。",
    "X77n1534_001:0652c24": "唐釋城慧[0652c24] 靈丘李氏子。其親禱五臺山而生。既長辭",
    "X77n1534_001:0653a01": "親。詣五臺真容院。從法順和尚披剃。&#x751E;誦華嚴于李",
    "X77n1534_001:0653a02": "牛谷。草木為食。每誦經時。有五七儒服者坐聽。數持",
    "X77n1534_001:0653a03": "&#x5F02;華鮮&#x83D3;以獻。師怪問之。答曰。某山神也。蒙師法力。",
    "X77n1534_001:0653a04": "無以為報。願充執侍。師不樂。遂捨其處。見雲棲感應",
    "X77n1534_001:0653a05": "略記。",
    "X77n1534_001:0653a06": "[0653a06] 唐儀鳳年中。西域有二梵僧。至五臺山。捧花執爐。肘",
    "X77n1534_001:0653a07": "膝行步。向山頂禮文殊。遇一尼師。在巖石間。松下繩",
    "X77n1534_001:0653a08": "床。端然獨坐。口誦華嚴。時日方暮。尼謂梵僧曰。尼不",
    "X77n1534_001:0653a09": "合與大僧同止。大德且去。明日更來。僧曰。山深路遙。",
    "X77n1534_001:0653a10": "無所投寄。奈何。尼曰。若不去。我不可住。當入深山。僧",
    "X77n1534_001:0653a11": "徘徊&#x6159;懼。莫知所之。尼曰。但下前谷。彼有禪窟耳。僧",
    "X77n1534_001:0653a12": "往尋果得窟。相去數里許。二僧合掌捧香爐。面北遙",
    "X77n1534_001:0653a13": "禮。傾心聽經。泠泠於耳。初啟經題。稱如是我聞。乃遙",
    "X77n1534_001:0653a14": "見尼身處繩床。面南而坐。口中放光。赫如金色。皎在",
    "X77n1534_001:0653a15": "前峰。誦兩帙已上。其光盛于谷南。方圓可十里。與晝",
    "X77n1534_001:0653a16": "不異。至四帙。其光漸收。六帙都畢。光並收入尼口。人",
    "X77n1534_001:0653a17": "以為此文殊分化。以示梵僧也。見英師感應傳。",
    "X77n1534_001:0653a18": "[0653a18] 唐上元中孫思邈。服流珠丹。雲母粉。年百五十歲。顏",
    "X77n1534_001:0653a19": "如童子。至長安。說齊魏間事。有如目&#x89A9;。&#x751E;書寫華嚴。",
    "X77n1534_001:0653a20": "經七百五十部。時太宗召見。問佛經何經為大。孫曰。",
    "X77n1534_001:0653a21": "華嚴經佛所尊大者。帝曰。近玄奘三藏。譯大般若六",
    "X77n1534_001:0653a22": "百卷。何不為大。而八十卷華嚴經獨得大乎。孫曰。華",
    "X77n1534_001:0653a23": "嚴法界。具一切門。於一門中。可演出大千經卷。般若",
    "X77n1534_001:0653a24": "經乃華嚴中一門耳。太宗方悟。乃受持華嚴。見英師",
    "X77n1534_001:0653b01": "感應傳。",
    "X77n1534_001:0653b02": "唐李長者[0653b02] 諱通玄。初至太原。寓高山奴家。每旦唯食",
    "X77n1534_001:0653b03": "棗十顆。&#x6822;葉餅一枚。後捨去。路逢一虎。馴伏如有所",
    "X77n1534_001:0653b04": "待。長者語之曰。吾將著論釋華嚴經。汝當為吾擇一",
    "X77n1534_001:0653b05": "棲止。虎負長者囊&#x9262;。行三十餘里。至一土龕蹲住。長",
    "X77n1534_001:0653b06": "者入龕。虎便孚尾而去。龕素無水。是夕風雷拔一老",
    "X77n1534_001:0653b07": "松。松下出泉。清冽甘美。時人號為長者泉。長者著論",
    "X77n1534_001:0653b08": "之夕。心窮玄奧。口出白光。照耀龕中。以代燈燭。時有",
    "X77n1534_001:0653b09": "二女。容華絕世。以白巾幪首。為長者汲水焚香。供給",
    "X77n1534_001:0653b10": "紙筆。卯辰之際。&#x8F19;具淨饌。甘珍畢備。齋罷徹器。莫知",
    "X77n1534_001:0653b11": "去來。歷五載。著論將終。便爾絕跡。見長者華嚴論事",
    "X77n1534_001:0653b12": "跡。",
    "X77n1534_001:0653b13": "[0653b13] 唐永徽中。樊玄智。安定人。弱歲即知修道。皈依杜順",
    "X77n1534_001:0653b14": "和尚。順令誦華嚴為業。仍依此經修普賢行。每誦經。",
    "X77n1534_001:0653b15": "口中頻獲舍利。前後數百粒。慧英法師感應傳云。居",
    "X77n1534_001:0653b16": "士有時夜誦。口放金光明。照及四十餘里。遠近驚異。",
    "X77n1534_001:0653b17": "年九十二。無疾而終。茶毗時。牙齒變為舍利。得百餘",
    "X77n1534_001:0653b18": "粒。悉放光明。數日不歇。於是僧俗&#x7AEA;塔供養。",
    "X77n1534_001:0653b19": "唐鄧元爽[0653b19] 華陰人。證聖中。有親故暴卒。經七日復甦。",
    "X77n1534_001:0653b20": "說冥中欲追爽。爽懼。其人教寫華嚴經。寫竟。爽母墓",
    "X77n1534_001:0653b21": "側。先種蜀葵。至冬已瘁。忽花發。燦然榮茂。鄉閭異之。",
    "X77n1534_001:0653b22": "聞於朝。旌為孝門。又華嚴志云。鄒極繕寫華嚴經。至",
    "X77n1534_001:0653b23": "半部。忽香案前。見一比丘。鄒問汝何人至此。答曰。吾",
    "X77n1534_001:0653b24": "乃華嚴侍者。感君至誠。特來研墨耳。鄒方禮謝。遂不",
    "X77n1534_001:0653c01": "見。寫經之靈應如此。",
    "X77n1534_001:0653c02": "[0653c02] 唐永隆中。長安人郭神亮。梵行清淨。忽一日暴卒。有",
    "X77n1534_001:0653c03": "天人引至兜率天宮。敬禮彌勒。一菩薩謂郭曰。何不",
    "X77n1534_001:0653c04": "受持華嚴。對曰。以無人講演故。菩薩曰。有人現講。何",
    "X77n1534_001:0653c05": "以言無。既而郭甦。向薄塵法師述其事。始知賢首之",
    "X77n1534_001:0653c06": "弘轉法輪。其感通神異若此。見會玄記。",
    "X77n1534_001:0653c07": "宋眉州中巖華嚴祖覺禪師[0653c07] 幼過目成誦。著書排釋",
    "X77n1534_001:0653c08": "氏。忽見惡境。悔過出家。依慧目能禪師。未幾。疽發膝",
    "X77n1534_001:0653c09": "上五年。醫莫愈。因書華嚴合論畢。夜感異夢。旦即捨",
    "X77n1534_001:0653c10": "杖安步。一旦誦至現相品曰。佛身無有生。而能示出",
    "X77n1534_001:0653c11": "生。法性如&#x8657;空。諸佛於中住。無住亦無去。處處皆見",
    "X77n1534_001:0653c12": "佛。遂悟華嚴宗旨。府帥請講於千部堂。詞旨宏放。眾",
    "X77n1534_001:0653c13": "咸嘆服。見五燈會元。",
    "X77n1534_001:0653c14": "宋圓淨法師[0653c14] 名省常。錢唐顏氏。十七歲出家受具。戒",
    "X77n1534_001:0653c15": "行謹嚴。習天台止觀法門。淳化中住錫昭慶。慕廬山",
    "X77n1534_001:0653c16": "之風。結社西湖。以華嚴淨行品。乃成聖之宗要。自刺",
    "X77n1534_001:0653c17": "指血。和墨書之。每書一字。三拜三圍繞。三稱佛名。又",
    "X77n1534_001:0653c18": "刊板印施千卷。易蓮社為淨行社。預會者。皆稱淨行",
    "X77n1534_001:0653c19": "弟子。王文正公旦及相國向公敏中為社首。一時士",
    "X77n1534_001:0653c20": "大夫百二十人。比丘千人焉。翰林蘇易簡。作淨行品",
    "X77n1534_001:0653c21": "序。至謂予當布髮以承其足。剜身以請其法。猶尚不",
    "X77n1534_001:0653c22": "辭。況陋文淺學而吝惜哉。天禧四年正月。端坐念佛",
    "X77n1534_001:0653c23": "而寂。為蓮社七祖云。",
    "X77n1534_001:0653c24": "宋釋善本[0653c24] 試華嚴得度。居恒誦持不輟。奉詔住法雲。",
    "X77n1534_001:0654a01": "賜號大通禪師。後歸杭州象塢寺。修淨業。定中見彌",
    "X77n1534_001:0654a02": "陀佛示金色身。一旦告門人曰。吾三日後行矣。至期。",
    "X77n1534_001:0654a03": "果趺坐念佛西向而化。",
    "X77n1534_001:0654a04": "[0654a04] 宋元祐中。蜀僧智超法師。常誦華嚴經已三十年。偶",
    "X77n1534_001:0654a05": "見一童子。風神爽異。舉手高揖。超問何自。曰自五臺",
    "X77n1534_001:0654a06": "來。超曰。何遠至此。曰有少事欲相導故。吾師誦經。固",
    "X77n1534_001:0654a07": "可嘉矣。但失在登廁洗淨時。觸水淋其手背。而未&#x751E;",
    "X77n1534_001:0654a08": "用&#x7070;泥洗之(或用皂角丸亦可)。所用&#x7070;泥。律制七度。今但二",
    "X77n1534_001:0654a09": "三。緣此觸尚存。禮佛誦經。悉皆得罪。言訖不見。超&#x6159;",
    "X77n1534_001:0654a10": "而改過。識者曰。此文殊化現。示警於超也。故知洗手",
    "X77n1534_001:0654a11": "必須依法。至在家誦讀者。亦須如法行持。若不能。必",
    "X77n1534_001:0654a12": "持偈&#x546A;。方免褻慢之罪。登廁偈云。大小便時。當願眾",
    "X77n1534_001:0654a13": "生。棄貪嗔癡。蠲除罪法(入廁時先鳴指三下)。[0654a13] &#x546A;云。[0654a13] 唵狠嚕陀耶",
    "X77n1534_001:0654a14": "娑訶(三遍)。[0654a14] 洗淨偈云。[0654a14] 事訖就水。當願眾生。出世法中。速",
    "X77n1534_001:0654a15": "疾而往。[0654a15] &#x546A;云。[0654a15] 唵賀曩蜜栗帝娑訶(三遍)。[0654a15] 去穢偈云。洗滌",
    "X77n1534_001:0654a16": "形穢。當願眾生。清淨調柔。畢竟無垢。[0654a16] &#x546A;云。[0654a16] 唵室利曳",
    "X77n1534_001:0654a17": "婆醯娑訶(三遍)。[0654a17] 淨手偈云。[0654a17] 以水盥掌。當願眾生。得清淨",
    "X77n1534_001:0654a18": "手。受持佛法。[0654a18] &#x546A;云。[0654a18] 唵主迦囉耶娑訶(三遍)。",
    "X77n1534_001:0654a19": "宋文忠歐陽公[0654a19] 將易簀時。呼子弟誡曰。吾少以文章",
    "X77n1534_001:0654a20": "名世。力詆浮圖。邇來於諸經忽聞奧義。方將研究正",
    "X77n1534_001:0654a21": "果。不料&#x8CF7;志以歿。汝等毋蹈吾轍。輕言三教異同也。",
    "X77n1534_001:0654a22": "令老兵于近寺。借華嚴經。莊誦至八卷。安然坐逝。",
    "X77n1534_001:0654a23": "宋孫良[0654a23] 錢塘人。隱居閱大藏。尤得華嚴之旨。居恒誦",
    "X77n1534_001:0654a24": "持不廢。後依大智律師。受菩薩戒。日誦佛萬聲。幾二",
    "X77n1534_001:0654b01": "十年。一日命家人請僧念佛。方半餉。望空合掌云。諸",
    "X77n1534_001:0654b02": "佛已荷降臨。退坐而化。",
    "X77n1534_001:0654b03": "宋秦氏淨堅[0654b03] 家松江。自厭女身。與夫各處。精持齋戒。",
    "X77n1534_001:0654b04": "常披誦華嚴。及法華光明般若等經。無&#x8657;日。晨昏禮",
    "X77n1534_001:0654b05": "佛。修彌陀懺。久之有光明入室。面西安坐而化。",
    "X77n1534_001:0654b06": "金蘇陀室利[0654b06] 中印度那蘭陀寺僧。誦持華嚴。年八十",
    "X77n1534_001:0654b07": "五。航海來禮五臺。每一臺頂。誦華嚴十部。禪寂七日。",
    "X77n1534_001:0654b08": "定中見金城紺殿。寶蓮香水。珠網交輝。諸天童子。遊",
    "X77n1534_001:0654b09": "戲其中。後於靈鷲峰化去。得舍利八合。璀爛如珠。見",
    "X77n1534_001:0654b10": "雲棲感應略記。",
    "X77n1534_001:0654b11": "元華嚴菩薩[0654b11] 諱正順。尉州高氏子。從五臺壽寧用公",
    "X77n1534_001:0654b12": "祝髮。結廬深樹。惟閱華嚴。數盈千部。每入華藏觀。三",
    "X77n1534_001:0654b13": "五日方起。世號華嚴菩薩。將示寂。門人乞偈。師曰。歷",
    "X77n1534_001:0654b14": "劫本無去住。應用何思何慮。轉身踏破&#x8657;空。一切是",
    "X77n1534_001:0654b15": "非莫顧。言訖而逝。是日靈几上。現龍五彩。飛光燭於",
    "X77n1534_001:0654b16": "庭宇。見雲棲感應略記。",
    "X77n1534_001:0654b17": "[0654b17] 明萬曆間。辨融禪師。以蜚語下獄。獄卒以辨公名重。",
    "X77n1534_001:0654b18": "必多金。索其厚賄。師云。僧家那得有錢。一無所與。獄",
    "X77n1534_001:0654b19": "卒置師大匣床中以困之。匣竟。師向空唱云。大方廣",
    "X77n1534_001:0654b20": "佛華嚴經。華嚴會上佛菩薩。忽滿匣床聒聒作響。&#x93BB;",
    "X77n1534_001:0654b21": "斷&#x7240;碎。事聞提牢。遂達御前。奉詔請出。雲棲竹&#x7ABB;二",
    "X77n1534_001:0654b22": "筆云。予入京師。與同輩詣辨融師參禮請益。融教以",
    "X77n1534_001:0654b23": "無貪利。無求名。無攀援貴要之門。惟一心辦道。既出。",
    "X77n1534_001:0654b24": "數年少笑曰。吾以為有異聞。何寬泛乃爾。予謂此老",
    "X77n1534_001:0654c01": "可敬處。正在此耳。渠縱吶言。豈不能掇拾先德問答",
    "X77n1534_001:0654c02": "機緣一二。以遮&#x8462;門戶。而不爾者。其言是其所實踐。",
    "X77n1534_001:0654c03": "舉自行以教人。正真實禪和。不可輕也。",
    "X77n1534_001:0654c04": "明戈以安[0654c04] 法名廣泰。錢塘人。性至孝。素積善行。而深",
    "X77n1534_001:0654c05": "自韜晦。晚歲精誠奉佛。與靈芝僧玄素。結春秋二社",
    "X77n1534_001:0654c06": "念佛。誦華嚴五經。繼忽謂人曰。吾大限將至。當為西",
    "X77n1534_001:0654c07": "歸資糧。遂掩關課誦。昕夕不輟。預定歸期於臘月二",
    "X77n1534_001:0654c08": "十一日。前二夕。妻子環視悲哽。戈笑曰。生必有滅。奚",
    "X77n1534_001:0654c09": "悲為。吾方凝神淨域。若等慎勿以情愛亂我。至期。寂",
    "X77n1534_001:0654c10": "然而逝。未幾有僧入冥。見孫晏坐靜室。經籍盈几。庭",
    "X77n1534_001:0654c11": "多紫竹石峰。清絕如洞天云。見雲棲往生集。",
    "X77n1534_001:0654c12": "明譚工部貞默母[0654c12] 嚴太夫人。居恒治家課子。俱有法",
    "X77n1534_001:0654c13": "度。雖夫貴子貴。而布衣蔬食。不樂華侈。性好浮圖言。",
    "X77n1534_001:0654c14": "晨夕禮誦金剛法華不輟。晚年尤尊崇華嚴經。每日",
    "X77n1534_001:0654c15": "加持一卷。又能為子婦講解大義。生平無疾。崇禎壬",
    "X77n1534_001:0654c16": "申暑月。忽得疾。即知垂歿。起沐浴更衣禮佛曰。我一",
    "X77n1534_001:0654c17": "生敬佛。果有佛緣。當令遺體氣息不穢。隨跏趺端坐。",
    "X77n1534_001:0654c18": "合掌而逝。七日顏色含笑如生。香氣時時飄拂。喪次",
    "X77n1534_001:0654c19": "無一飛蠅。見者莫不嘆異。工部自有傳紀。"
}