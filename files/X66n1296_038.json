{
    "X66n1296_038:0218c13": "宗門拈古彚集卷第三十八",
    "X66n1296_038:0218c15": "古杭白巖嗣祖沙門　淨符　彚集",
    "X66n1296_038:0218c16": "△青七",
    "X66n1296_038:0218c17": "洪州同安志禪師(青七同安丕嗣)先同安臨寂上堂曰。多子",
    "X66n1296_038:0218c18": "塔前宗子秀。五老峰前事若何。如是三舉。莫有對者。",
    "X66n1296_038:0218c19": "末後志出曰。夜明簾外排班立。萬里歌謠道太平。安",
    "X66n1296_038:0218c20": "曰須是者驢漢始得。",
    "X66n1296_038:0218c21": "白巖符云。先同安鉢袋子分付。不得個人。到臨末",
    "X66n1296_038:0218c22": "梢頭尤切切也。求賢之急亦至矣。志老與麼應對。",
    "X66n1296_038:0218c23": "雖不失其為宗旨。然未審還恰他意也無。若不恰",
    "X66n1296_038:0218c24": "他意。他又道須是者驢漢始得。若恰他意。怎奈三",
    "X66n1296_038:0219a01": "十代後有個白巖不肻。",
    "X66n1296_038:0219a02": "襄州石門慧徹禪師(青七石門蘊嗣)僧問。如何是伶俐底人。",
    "X66n1296_038:0219a03": "徹曰。維摩不離方丈室。文殊未到早先知。又僧問。如",
    "X66n1296_038:0219a04": "何是伶俐底人。徹曰垢膩汗衫皂角洗。又僧問。如何",
    "X66n1296_038:0219a05": "是伶俐底人。徹曰古墓毒蛇頭戴角。",
    "X66n1296_038:0219a06": "天童覺云。一句子把定要關。一句子不存軌則。一",
    "X66n1296_038:0219a07": "句子體用雙照。若人會得。許你伶俐。還端的麼。枯",
    "X66n1296_038:0219a08": "龜妙在孫臏手。一灼爻分十字文。",
    "X66n1296_038:0219a09": "石門因僧問。年窮歲盡時如何。門曰東村王老夜燒",
    "X66n1296_038:0219a10": "錢。",
    "X66n1296_038:0219a11": "開先暹因其僧又問。年窮歲盡時如何。先曰依舊",
    "X66n1296_038:0219a12": "孟春猶寒。",
    "X66n1296_038:0219a13": "昭覺勤云。不妨田地穩密。若有問道林。年窮歲盡",
    "X66n1296_038:0219a14": "時如何。只向他道。定盤星上轉風車。",
    "X66n1296_038:0219a15": "烏石道云。石門雖則善應來機。怎奈倚他門戶數",
    "X66n1296_038:0219a16": "他珍寶。石溪則不然。忽有問年窮歲盡時如何。只",
    "X66n1296_038:0219a17": "向他道。兩竿紅燭下。一片祖師心。",
    "X66n1296_038:0219a18": "磬山修云。有人問磬山。年窮歲盡時如何。對他道。",
    "X66n1296_038:0219a19": "一爐紅焰煖騰騰。",
    "X66n1296_038:0219a20": "道林慧云。石溪雖則盡力提撕。終是以常住物私",
    "X66n1296_038:0219a21": "做人情。今夜忽有問弁山。年窮歲盡時如何。向他",
    "X66n1296_038:0219a22": "道。寒暄一夜隔。客鬚兩年催。且道與古人相去多",
    "X66n1296_038:0219a23": "少。",
    "X66n1296_038:0219a24": "襄州廣德周禪師(青七廣德延嗣)僧問。阿逸多不斷煩惱不",
    "X66n1296_038:0219b01": "修禪定。佛記此人成佛無疑。此理如何。周曰。鹽又盡",
    "X66n1296_038:0219b02": "炭又無。曰鹽盡炭無時如何。周曰。愁人莫向愁人說。",
    "X66n1296_038:0219b03": "說起愁來愁殺人。",
    "X66n1296_038:0219b04": "徑山杲云。古人恁麼。喚作洗脚上船。",
    "X66n1296_038:0219b05": "愚菴盂云。不是問津來渡口。安能遊徧武陵春。",
    "X66n1296_038:0219b06": "益州青城香林澄遠禪師(青七雲門偃嗣)僧問如何是室內",
    "X66n1296_038:0219b07": "一盌燈。林曰三人證龜成鼈。",
    "X66n1296_038:0219b08": "瑞巖慍云。三人證龜成鼈。一口各含一舌。當機不",
    "X66n1296_038:0219b09": "辨來風。喫水也須防噎。老香林。能捩挈。真燈照世",
    "X66n1296_038:0219b10": "都吹滅。喝一喝。",
    "X66n1296_038:0219b11": "香林因僧問。如何是衲衣下事。林曰臘月火燒山。",
    "X66n1296_038:0219b12": "雪竇顯云。臘月火燒山。萬種千般。翹松鶴冷。踏雪",
    "X66n1296_038:0219b13": "人寒。達磨不會。大難大難。",
    "X66n1296_038:0219b14": "昭覺勤云。舉一明三。衲僧孔竅。千差一轍。本分鉗",
    "X66n1296_038:0219b15": "錘。雖然如是。道林則不然。或有問如何是衲衣下",
    "X66n1296_038:0219b16": "事。只對他道。綿包特石。鐵褁泥團。",
    "X66n1296_038:0219b17": "天童華云。香林恁麼道。老鼠入牛角。忽有問歸宗。",
    "X66n1296_038:0219b18": "如何是衲衣下事。只對他道。來年更有新條在。惱",
    "X66n1296_038:0219b19": "亂春風卒未休。",
    "X66n1296_038:0219b20": "天童忞云。應菴老祖恁麼道。亦未免貪前失後。若",
    "X66n1296_038:0219b21": "是山僧。有問如何是衲衣下事。但向他道。一氣不",
    "X66n1296_038:0219b22": "言含有象。萬靈何處謝無私。",
    "X66n1296_038:0219b23": "古南門云。香林冬行春令。雪竇拆東補西。若要理",
    "X66n1296_038:0219b24": "會衲衣下事。各自摸取好。",
    "X66n1296_038:0219c01": "靈巖儲云。恁麼答話。雖則及時及節。未免移東補",
    "X66n1296_038:0219c02": "西。若是東山則不然。如何是衲衣下事。向道動則",
    "X66n1296_038:0219c03": "風生。且道香林底是。東山底是。若撿點得出。東山",
    "X66n1296_038:0219c04": "性命在諸人手裏。撿點不出。諸人性命在東山手",
    "X66n1296_038:0219c05": "裏。拋拄杖云。負命者上鈎來。",
    "X66n1296_038:0219c06": "天井新云。雪竇拖泥帶水處截鐵斬釘。昭覺截鐵",
    "X66n1296_038:0219c07": "斬釘處帶水拖泥。諸人還知香林為人處麼。狗銜",
    "X66n1296_038:0219c08": "枯骨走。",
    "X66n1296_038:0219c09": "寶掌白云。唱既高。和亦峻。還他二老。若是衲衣下",
    "X66n1296_038:0219c10": "事。正未夢見在。",
    "X66n1296_038:0219c11": "甌峰承云。者一隊漢將衲衣下事錯下註脚。各好",
    "X66n1296_038:0219c12": "與三十拄杖。",
    "X66n1296_038:0219c13": "□□獬云。二尊宿向瑪瑙堦前垂手。琉璃殿上經",
    "X66n1296_038:0219c14": "行。若是衲衣下事。白雲萬里。",
    "X66n1296_038:0219c15": "韶州白雲子祥禪師(青七雲門偃嗣)問僧。不壞假名而談實",
    "X66n1296_038:0219c16": "相。你作麼生會。僧指椅子曰者個是椅子。祥以手撥",
    "X66n1296_038:0219c17": "椅曰。與我將鞋袋來。僧無對。祥曰者虗頭漢。",
    "X66n1296_038:0219c18": "雲門偃聞云。須是他始得。",
    "X66n1296_038:0219c19": "徑山杲云。雲門扶強不扶弱。怎奈憐兒不覺醜。者",
    "X66n1296_038:0219c20": "僧當時若是個漢。待他道將鞋袋來。便與掀倒禪",
    "X66n1296_038:0219c21": "床。直饒白雲牙如劍樹口似血盆。也分疎不下。",
    "X66n1296_038:0219c22": "天寧琦拈拄杖云。者個是假名。那個是實相。者個",
    "X66n1296_038:0219c23": "是實相。那個是假名。一不是。二不成。路遠夜長休",
    "X66n1296_038:0219c24": "把火。大家吹殺暗中行。",
    "X66n1296_038:0220a01": "昭慶庭云。公道無私。民情得所。既諳風憲。那許替",
    "X66n1296_038:0220a02": "身。然雖易辨來鋒。怎奈難為去就。良久云。放過一",
    "X66n1296_038:0220a03": "著。",
    "X66n1296_038:0220a04": "南澗問云。雲門憐兒不覺醜。不知白雲當時失却",
    "X66n1296_038:0220a05": "一隻眼。何故。只有殺人刀且無活人劍。",
    "X66n1296_038:0220a06": "鼎州德山緣密圓明禪師(青七雲門偃嗣)上堂。及盡去也。直",
    "X66n1296_038:0220a07": "得三世諸佛口掛壁上。猶有一人呵呵大笑。若識此",
    "X66n1296_038:0220a08": "人。參學事畢。",
    "X66n1296_038:0220a09": "投子青云。藏盡楚天月。猶存漢地星。",
    "X66n1296_038:0220a10": "報恩秀舉投子語畢云。車也去了。藉甚油缸。",
    "X66n1296_038:0220a11": "博山來云。孤危不立。更用相親。法外無身。猶欠哮",
    "X66n1296_038:0220a12": "吼。鼻孔與眉毛從來不相識。相識去。舌頭原在口",
    "X66n1296_038:0220a13": "裏。",
    "X66n1296_038:0220a14": "白巖符云。山僧擬辭賢岫遠赴長安。長揖矣烟霞",
    "X66n1296_038:0220a15": "雲鳥。把臂乎車馬袍笏。你若向者裏覰見一班。要",
    "X66n1296_038:0220a16": "與他山相見有甚麼難。",
    "X66n1296_038:0220a17": "德山上堂。俱胝和尚凡有扣問只竪一指。寒則普天",
    "X66n1296_038:0220a18": "普地寒。熱則普天普地熱。",
    "X66n1296_038:0220a19": "雪竇顯云。什麼處見俱胝老。莫錯認定盤星。復云。",
    "X66n1296_038:0220a20": "森羅萬象徹下孤危。大地山河通天嶮絕。什麼處",
    "X66n1296_038:0220a21": "得一指頭禪。妙喜曰。可謂是貴人多忘。",
    "X66n1296_038:0220a22": "古南門云。有利無利。不離行市。",
    "X66n1296_038:0220a23": "岳州巴陵新開顥鑑禪師(青七雲門偃嗣)僧問。祖意教意是",
    "X66n1296_038:0220a24": "同是別。陵曰。雞寒上樹。鴨寒下水。",
    "X66n1296_038:0220b01": "五祖演云。大小巴陵只道得一半。白雲即不然。掬",
    "X66n1296_038:0220b02": "水月在手。弄花香滿衣。又因僧問。祖意教意是同",
    "X66n1296_038:0220b03": "是別。答。云。人貧志短。馬瘦毛長。",
    "X66n1296_038:0220b04": "佛日晳云演祖文皺皺地。也只道得一半。隆安即",
    "X66n1296_038:0220b05": "不然。祖意教意是同是別。馬搭鞍。驢拽磨。",
    "X66n1296_038:0220b06": "巴陵示眾。祖師道不是風動不是旛動。既不是旛風。",
    "X66n1296_038:0220b07": "向甚麼處著。有人與祖師作主。出來與巴陵相見。",
    "X66n1296_038:0220b08": "雪竇顯云。雪竇道風動旛動。既是風旛。向甚處著。",
    "X66n1296_038:0220b09": "有人與巴陵作主。亦出來與雪竇相見。",
    "X66n1296_038:0220b10": "古南門云。巴陵大似見角知牛。雪竇亦乃因風吹",
    "X66n1296_038:0220b11": "火。固能盡力提持。要且未解與祖師作主。古南也",
    "X66n1296_038:0220b12": "只因風吹火。不是風動不是旛動。大眾。曹溪大師",
    "X66n1296_038:0220b13": "來也。高著眼。",
    "X66n1296_038:0220b14": "隨州雙泉師寬明教禪師(青七雲門偃嗣)遊山回。首座領眾",
    "X66n1296_038:0220b15": "門接。座曰和尚遊山嶮巇不易。寬提起拄杖曰。全得",
    "X66n1296_038:0220b16": "者個力。座乃奪却拄杖。寬放身便倒。大眾皆進前扶",
    "X66n1296_038:0220b17": "起。寬起以拄杖一時趂散。回謂侍者曰。向道全得者",
    "X66n1296_038:0220b18": "個力。",
    "X66n1296_038:0220b19": "黃龍南云。明教雖然會起會倒。不覺弄巧成拙。",
    "X66n1296_038:0220b20": "資福侶云。一倒一起煞有規程。然當時一眾竟不",
    "X66n1296_038:0220b21": "扶起。非唯省却一頓拄杖。且看此老如何起身。復",
    "X66n1296_038:0220b22": "云。險。",
    "X66n1296_038:0220b23": "白巖符云。首座見義勇為。猶欠末著參隨。持公力",
    "X66n1296_038:0220b24": "護。妄惹冤情。若夫明教者漢。雖曰通身手眼予奪",
    "X66n1296_038:0220c01": "自在。然未免被侍者笑破口唇皮。",
    "X66n1296_038:0220c02": "襄州洞山守初禪師(青七雲門偃嗣)參雲門。門問近離甚處。",
    "X66n1296_038:0220c03": "山曰查渡。門曰夏在甚處。山曰湖南報慈。門曰幾時",
    "X66n1296_038:0220c04": "離彼。山曰八月二十五。門曰放汝三頓棒。山明日却",
    "X66n1296_038:0220c05": "上問訊曰。昨蒙和尚放三頓棒。不知過在甚麼處。門",
    "X66n1296_038:0220c06": "曰。飯袋子。江西湖南便恁麼去。山於言下大悟。",
    "X66n1296_038:0220c07": "雪竇顯云。雲門氣宇如王。拶著便氷消瓦解。當時",
    "X66n1296_038:0220c08": "若據令而行。子孫也未到斷絕。",
    "X66n1296_038:0220c09": "白雲端云。大小雲門被洞山一問。直得額頭汗出。",
    "X66n1296_038:0220c10": "口裏膠生。",
    "X66n1296_038:0220c11": "天童傑云。雲門放去太奢。收來太儉。末後殷勤。何",
    "X66n1296_038:0220c12": "不與他本分草料。洞山恁麼悟去。也是杓卜聽虗",
    "X66n1296_038:0220c13": "聲。",
    "X66n1296_038:0220c14": "靈隱嶽云。諸方盡謂父子投機。啐啄同時。殊不知",
    "X66n1296_038:0220c15": "雲門正令不行。却向草窠裏輥。致令洞山打失鼻",
    "X66n1296_038:0220c16": "孔。至今無摸索處。",
    "X66n1296_038:0220c17": "保寧茂云。雲門探竿在手。洞山抱贓領罪。若當時",
    "X66n1296_038:0220c18": "雲門纔開口。洞山好大展坐具三拜。復歸客寮。看",
    "X66n1296_038:0220c19": "他者漢何處著楔。",
    "X66n1296_038:0220c20": "浮山□云。把定乾坤。佛祖無進入之路。放開江海。",
    "X66n1296_038:0220c21": "魚龍得游泳之方。雲門老人不妨奇特。雪竇云。雲",
    "X66n1296_038:0220c22": "門氣宇如王拶著便冰消瓦解。識甚好惡。當時若",
    "X66n1296_038:0220c23": "據令而行。瞎却天下人眼。",
    "X66n1296_038:0220c24": "瑞巖慍云。雲門放洞山三頓棒。汝諸人作麼生會。",
    "X66n1296_038:0221a01": "諸人會處便道。洞山慣曾作客少遇知音。雲門食",
    "X66n1296_038:0221a02": "店雖開不許人喫。所以雪竇抑雲門而出洞山。浮",
    "X66n1296_038:0221a03": "山小雪竇而扶雲門。與麼見解天地懸殊。諸人要",
    "X66n1296_038:0221a04": "會麼。年年八月二十五。查渡依然冷浸秋。",
    "X66n1296_038:0221a05": "天井新云。山高水深。雲行鳥飛。在雲門則可。在天",
    "X66n1296_038:0221a06": "井則不可。何故。家無滯貨不富。",
    "X66n1296_038:0221a07": "靈巖儲云。雪竇恁麼道。為復是成褫雲門。為復是",
    "X66n1296_038:0221a08": "成褫洞山。若謂一點水墨兩處成龍。錯過目前。更",
    "X66n1296_038:0221a09": "道兩段不同收歸上科。辜負先覺。山僧今日不圖",
    "X66n1296_038:0221a10": "雪上加霜。祇要諸人寒毛卓豎。有麼有麼。良久卓",
    "X66n1296_038:0221a11": "拄杖云。飯袋子。江西湖南便恁麼去。",
    "X66n1296_038:0221a12": "愚菴盂云。雲門到者裏也把不住。使人上頭上面。",
    "X66n1296_038:0221a13": "會見老胡一枝掃土而盡。",
    "X66n1296_038:0221a14": "法忍謐云。洞山若非末後殷勤。墮在爛泥坑裏永",
    "X66n1296_038:0221a15": "拔不出。又云。只為末後殷勤。墮在爛泥坑裏永拔",
    "X66n1296_038:0221a16": "不出。",
    "X66n1296_038:0221a17": "□□獬云。雲門放洞山三頓棒。儉生不孝。雪竇據",
    "X66n1296_038:0221a18": "令而行。義出豐年。要見洞山麼。人居大國方知貴。",
    "X66n1296_038:0221a19": "水到瀟湘一樣清。",
    "X66n1296_038:0221a20": "洞山示眾。五臺山上雲蒸飯。佛殿階前狗尿天。幡竿",
    "X66n1296_038:0221a21": "頭上煎[飢几+追]子。三個胡孫夜簸錢。",
    "X66n1296_038:0221a22": "道吾真別云。老僧則不然。三面狸奴脚踏月。兩頭",
    "X66n1296_038:0221a23": "白牯手拏烟。戴冠碧兔立庭栢。脫殻烏龜飛上天。",
    "X66n1296_038:0221a24": "且道誵訛在什麼處。",
    "X66n1296_038:0221b01": "保福達云。一等為虗空畵眉目。洞山道吾較些子。",
    "X66n1296_038:0221b02": "雲溪挺云。上大人。收拾起。如何若何。趙錢孫李。",
    "X66n1296_038:0221b03": "洞山上堂。言無展事。語不投機。承言者喪。滯句者迷。",
    "X66n1296_038:0221b04": "復云。於此四句語中見得分明也。作個脫灑衲僧。根",
    "X66n1296_038:0221b05": "椽片瓦粥飯因緣。堪與人天為善知識。於此不明。終",
    "X66n1296_038:0221b06": "成莽鹵。",
    "X66n1296_038:0221b07": "愚菴盂云。夜夢不祥。題破在壁。君子讀之。化為大",
    "X66n1296_038:0221b08": "吉。",
    "X66n1296_038:0221b09": "洞山因都諫太保問。眼處入正受。諸塵三昧起。此意",
    "X66n1296_038:0221b10": "如何。山曰。洞山茶盌裏有太保。太保茶盌裏有洞山。",
    "X66n1296_038:0221b11": "太保無語。却將此語問谷隱。隱曰不落無言說。又問",
    "X66n1296_038:0221b12": "延慶。慶曰喚什麼作三昧。",
    "X66n1296_038:0221b13": "幻寄稷云。三老恁麼道。忒殺廉纖。若有問幻寄。如",
    "X66n1296_038:0221b14": "何是眼處入正受諸塵三昧起。但向伊道。過。",
    "X66n1296_038:0221b15": "愚菴盂云。一個老婆禪。一個新婦禪。一個女兒禪。",
    "X66n1296_038:0221b16": "總被太保折倒了也。",
    "X66n1296_038:0221b17": "洞山因僧問。如何是佛。山曰麻三觔。",
    "X66n1296_038:0221b18": "天寶樞云。麻上生繩猶自可。那堪繩上更生蛇。喝",
    "X66n1296_038:0221b19": "一喝云。一條來往長安路。",
    "X66n1296_038:0221b20": "金粟元云。向者裏會得。見洞山則易。見自己則難。",
    "X66n1296_038:0221b21": "既見洞山。為甚却不見自己。乃竪拳云。看看者個",
    "X66n1296_038:0221b22": "重多少。",
    "X66n1296_038:0221b23": "松隱理云。我不似洞山指東話西。如何是佛。你問",
    "X66n1296_038:0221b24": "阿誰。他若眼目定動。直向道。古佛過去久矣。",
    "X66n1296_038:0221c01": "蘄州北禪悟空寂禪師(青七雲門偃嗣)問僧甚處來。曰黃州。",
    "X66n1296_038:0221c02": "禪曰夏在什麼處。曰資福。禪曰福將何資。曰兩重公",
    "X66n1296_038:0221c03": "案。禪曰怎奈在北禪手裏何。曰在手裏即收取。禪便",
    "X66n1296_038:0221c04": "打。僧不甘。禪隨後趂出。",
    "X66n1296_038:0221c05": "雪竇顯云。奇怪。宛有超師之作。還知者僧麼。只解",
    "X66n1296_038:0221c06": "貪前不能顧後。若在雪竇手裏。棒折也未放在。",
    "X66n1296_038:0221c07": "保寧茂云。北禪拋鈎。者僧施釣。一個半觔。一個八",
    "X66n1296_038:0221c08": "兩。且道優劣在者僧在北彈。",
    "X66n1296_038:0221c09": "南堂欲云。一不做二不休。打人須是鐵拳頭。",
    "X66n1296_038:0221c10": "金陵奉先深禪師(青七雲門偃嗣)同明和尚在眾時。聞僧問",
    "X66n1296_038:0221c11": "法眼如何是色。眼竪起拂子。或曰雞冠花。或曰貼肉",
    "X66n1296_038:0221c12": "汗衫。二人特往請益。問曰。承聞和尚有三種色話是",
    "X66n1296_038:0221c13": "否。眼曰是。深曰鷂子過新羅。便歸眾。李後主在座不",
    "X66n1296_038:0221c14": "肯。白法眼曰。寡人來日置茶筵請二僧重新問話。明",
    "X66n1296_038:0221c15": "日後主備綵一箱劍一口。謂二人曰。今日請上座重",
    "X66n1296_038:0221c16": "新問話。若問得是。奉賞雜綵。若問不是。只賜一劍。法",
    "X66n1296_038:0221c17": "眼陞座。深出問。今日奉勑問話。師還許也無。眼曰許。",
    "X66n1296_038:0221c18": "深曰鷂子過新羅。捧綵便行。大眾一時散去。時法燈",
    "X66n1296_038:0221c19": "作維那。乃聲鐘集眾僧堂前勘辯。燈曰。承聞上座久",
    "X66n1296_038:0221c20": "在雲門。有什麼奇特因緣。舉一兩則商量看。深曰。古",
    "X66n1296_038:0221c21": "人道白鷺下田千點雪。黃鸝上樹一枝花。維那作麼",
    "X66n1296_038:0221c22": "生商量。燈擬議。深乃打一坐具。便歸眾。",
    "X66n1296_038:0221c23": "佛日晢云。法眼大人相。法燈小丈夫。深上座慣得",
    "X66n1296_038:0221c24": "其便。雖然。若到隆安門下。總不許動著。何故。識法",
    "X66n1296_038:0222a01": "者懼。",
    "X66n1296_038:0222a02": "雲溪挺云。法燈縱饒掘得萬丈深坑。將他一時埋",
    "X66n1296_038:0222a03": "却。也是賊過後張弓。況乎立馬成擒。未免喪師辱",
    "X66n1296_038:0222a04": "國。深公深公。得利不可再往。",
    "X66n1296_038:0222a05": "奉先同明和尚到淮河。見人牽網有魚從網中透出。",
    "X66n1296_038:0222a06": "深曰。明兄。俊哉。一似個衲僧相似。明曰。雖然如此。怎",
    "X66n1296_038:0222a07": "如當初不撞入網羅好。深曰。明兄。你省悟在。明至中",
    "X66n1296_038:0222a08": "夜方省。",
    "X66n1296_038:0222a09": "徑山杲云。明上座省得底。且道是網羅裏底網羅",
    "X66n1296_038:0222a10": "外底。",
    "X66n1296_038:0222a11": "愚菴盂云。一度被蛇咬。三年怕爛草。",
    "X66n1296_038:0222a12": "西遯超云。須知古人言不虗發。且道如何是他欠",
    "X66n1296_038:0222a13": "悟處。若向明公語下搜求。直須打到棒折。若儱侗",
    "X66n1296_038:0222a14": "道個惑亂一上。打到棒折尚未放休。除此二途。還",
    "X66n1296_038:0222a15": "有知二公落處者麼。乃呵呵大笑云。入也入也。",
    "X66n1296_038:0222a16": "東塔熹云。深禪布彌天網子驗衲僧鼻孔。惜明上",
    "X66n1296_038:0222a17": "座沒量大人。被語脈轉却。末後省去不無。未免從",
    "X66n1296_038:0222a18": "他網子裏經過。",
    "X66n1296_038:0222a19": "眉州黃龍贊禪師(青七雲門偃嗣)問僧近離甚處。曰香林。龍",
    "X66n1296_038:0222a20": "曰在彼多少時。曰六年。龍曰。世尊在雪山六年證無",
    "X66n1296_038:0222a21": "上菩提。汝在香林六年成得個甚麼。僧無語。龍曰移",
    "X66n1296_038:0222a22": "厨喫飯漢。",
    "X66n1296_038:0222a23": "寶壽新云。者僧據黃龍判斷。分文不值。仔細看來。",
    "X66n1296_038:0222a24": "不無長處。且道那裏是他長處。只見波濤濶。不覺",
    "X66n1296_038:0222b01": "洞庭深。",
    "X66n1296_038:0222b02": "泉州招慶道匡禪師(青七長慶稜嗣)普請挑泥次。中路按拄",
    "X66n1296_038:0222b03": "杖問僧。上窟泥下窟泥。曰上窟泥。慶打一棒。又問一",
    "X66n1296_038:0222b04": "僧。上窟泥下窟泥。曰下窟泥。慶亦打一棒。又問明招。",
    "X66n1296_038:0222b05": "上窟泥下窟泥。招放下泥擔叉手曰。請和尚鑑。慶便",
    "X66n1296_038:0222b06": "休。",
    "X66n1296_038:0222b07": "徑山杲云。招慶雖然休去。怎奈明招不甘。雲門當",
    "X66n1296_038:0222b08": "時若見他放下泥擔云請師鑑。劈脊也與一棒。看",
    "X66n1296_038:0222b09": "他如何折合。",
    "X66n1296_038:0222b10": "天寧琦云。國清才子貴。家富小兒驕。",
    "X66n1296_038:0222b11": "愚菴盂云。上窟也打。下窟也打。放下泥擔便休去。",
    "X66n1296_038:0222b12": "好不了事。且道是賞伊是罰伊。撿點不出。也與你",
    "X66n1296_038:0222b13": "一拄杖。",
    "X66n1296_038:0222b14": "福州報慈光雲禪師(青七長慶稜嗣)問僧近離甚處。曰臥龍。",
    "X66n1296_038:0222b15": "慈曰在彼多少時。曰經冬過夏。慈曰。龍門無宿客。為",
    "X66n1296_038:0222b16": "什麼在彼許多時。曰獅子窟中無異獸。慈曰汝試作",
    "X66n1296_038:0222b17": "獅子吼看。曰。若作獅子吼。即無和尚。慈曰念汝新到",
    "X66n1296_038:0222b18": "放汝三十棒。",
    "X66n1296_038:0222b19": "雪竇顯云。奇怪。諸禪德。若平展則兩不相傷。據令",
    "X66n1296_038:0222b20": "則彼此俱險。還撿點得出麼。",
    "X66n1296_038:0222b21": "古南門云。者僧且置。忽若據令。報慈合喫多少棒。",
    "X66n1296_038:0222b22": "清化嶾云。主善驗賓。賓能看主。可謂二俱作家。雖",
    "X66n1296_038:0222b23": "然。若是山僧者裏。只管盡法不顧無民。",
    "X66n1296_038:0222b24": "仁王教云。一主一賓雖然好手。未免互相鈍置。雖",
    "X66n1296_038:0222c01": "然。末上報慈道念汝新到放汝三十棒。且道是賞",
    "X66n1296_038:0222c02": "是罰。時有僧出。教便打。",
    "X66n1296_038:0222c03": "泉州太傅王延彬居士(青七長慶稜嗣)入招慶佛殿。指鉢盂",
    "X66n1296_038:0222c04": "問殿主。者個是什麼鉢。主曰藥師鉢。公曰只聞有降",
    "X66n1296_038:0222c05": "龍鉢。主曰待有龍即降。公曰忽遇拏雲攫浪來時作",
    "X66n1296_038:0222c06": "麼生。主曰他亦不顧。公曰話墮也。",
    "X66n1296_038:0222c07": "雲門偃別殿主云。他日生天莫辜負老僧。",
    "X66n1296_038:0222c08": "玄沙備別殿主云。盡你神力走向什麼處去。",
    "X66n1296_038:0222c09": "保福展別云。歸依佛法僧。",
    "X66n1296_038:0222c10": "百丈恒別殿主作覆鉢勢。",
    "X66n1296_038:0222c11": "溈山喆云。殿主只知瞻前不知顧後。太傅神威既",
    "X66n1296_038:0222c12": "逞。殿主鉢盂猶覆。大溈當時若見他道拏雲攫浪",
    "X66n1296_038:0222c13": "來時如何。托起鉢盂道。盡汝神力。直饒八大龍王",
    "X66n1296_038:0222c14": "來。也只得振威[虒虎+乇]愬。",
    "X66n1296_038:0222c15": "白巖符云。忽遇拏雲攫浪來時作麼生。以手指空",
    "X66n1296_038:0222c16": "云。放爾為霖霄漢去。復指鉢云。莫教忘却此中來。",
    "X66n1296_038:0222c17": "當時殿主下得者番手脚。管取太傅屈膝有分。",
    "X66n1296_038:0222c18": "太傅到招慶煎茶。朗上座與明招把銚。忽翻却茶銚。",
    "X66n1296_038:0222c19": "公乃問茶罏下是什麼。朗曰捧罏神。公曰。既是捧罏",
    "X66n1296_038:0222c20": "神。為什麼翻却。朗曰。事官千日。失在一朝。公拂袖便",
    "X66n1296_038:0222c21": "出。明招曰。朗上座喫却招慶飯了。却向外邊打野榸。",
    "X66n1296_038:0222c22": "朗曰上座作麼生。招曰非人得其便。",
    "X66n1296_038:0222c23": "雪竇顯云。當時但踏倒茶罏。",
    "X66n1296_038:0222c24": "溈山哲云。王太傅大似相如奪璧怒髮衝冠。明招",
    "X66n1296_038:0223a01": "也是忍俊不禁。難逢快便。大溈若做朗上座。當時",
    "X66n1296_038:0223a02": "見問。既是捧罏神為什麼翻却。但呵呵大笑。何故。",
    "X66n1296_038:0223a03": "見之不取。千載難追。",
    "X66n1296_038:0223a04": "灜山誾云。王太傅如秤衡上星兒。觔兩分明。秤得",
    "X66n1296_038:0223a05": "天下衲僧也。然簡點將來。却被招慶明招捉敗。且",
    "X66n1296_038:0223a06": "道捉敗在甚麼處。",
    "X66n1296_038:0223a07": "寶掌白云。太傅大似挑戰無功。山僧若作朗上座。",
    "X66n1296_038:0223a08": "待問茶罏下是什麼。便與震威一喝。管教者俗漢",
    "X66n1296_038:0223a09": "心平意降。又云。明招也是東家人死西家人助哀。",
    "X66n1296_038:0223a10": "資福侶別云。正現大人相。",
    "X66n1296_038:0223a11": "益州淨眾歸信禪師(青七青峰楚嗣)僧問。蓮花未出水時如",
    "X66n1296_038:0223a12": "何。淨曰菡萏滿池流。曰出水後如何。淨曰葉落不知",
    "X66n1296_038:0223a13": "秋。",
    "X66n1296_038:0223a14": "天童覺云。李陵持漢節。潘閬倒騎驢。",
    "X66n1296_038:0223a15": "牛眠烱云。淨眾與麼答話。未免惹人情解。山僧者",
    "X66n1296_038:0223a16": "裏則不然。蓮花未出水時如何。龍師火帝。出水後",
    "X66n1296_038:0223a17": "如何。鳥官人皇。",
    "X66n1296_038:0223a18": "婺州明招德謙禪師(青七羅山閑嗣)問國泰。古人道俱胝只",
    "X66n1296_038:0223a19": "念三行呪。便得名超一切人。作麼生與他拈却三行",
    "X66n1296_038:0223a20": "呪。便得名超一切人。泰竪起一指。招曰。不因今日。怎",
    "X66n1296_038:0223a21": "識得者瓜洲客。",
    "X66n1296_038:0223a22": "泐潭清云。明招只識得瓜洲客。且不識國泰。直饒",
    "X66n1296_038:0223a23": "識得。也未夢見俱胝老在。",
    "X66n1296_038:0223a24": "明招違和。國泰深和尚來問疾。纔入招便曰。阿[口*耶]阿",
    "X66n1296_038:0223b01": "[口*耶]。深師叔救取老僧。深曰和尚有什麼救處。招舉頭",
    "X66n1296_038:0223b02": "一覰曰。咦。眼子烏律律地。依前是個舊時深上座。乃",
    "X66n1296_038:0223b03": "回身面壁。更不相見。",
    "X66n1296_038:0223b04": "徑山印云。明招若不轉身面壁。有甚面目見國泰。",
    "X66n1296_038:0223b05": "一疾尚不奈何。豈況出入生死。",
    "X66n1296_038:0223b06": "愚菴盂代國泰高聲喚侍者拏湯來。復云。苦哉屈",
    "X66n1296_038:0223b07": "哉。",
    "X66n1296_038:0223b08": "明招擁爐次。僧問。目前無法。意在目前。不是目前法。",
    "X66n1296_038:0223b09": "非耳目之所到。那句是賓。那句是主。招指火曰。與我",
    "X66n1296_038:0223b10": "向此中拈出一莖眉毛得麼。曰。非但某甲。盡大地人",
    "X66n1296_038:0223b11": "喪身失命。招曰你因甚自把髻投衙。",
    "X66n1296_038:0223b12": "徑山杲云。者僧有頭無尾。明招有尾無頭。若人道",
    "X66n1296_038:0223b13": "得頭尾圓全句。雲門與你拄杖子。",
    "X66n1296_038:0223b14": "天寧琦云。不解拈出火裏眉毛。未知四句中那一",
    "X66n1296_038:0223b15": "句是賓那一句是主。妙喜道者僧有頭無尾明招",
    "X66n1296_038:0223b16": "有尾無頭。直饒妙喜道得頭尾圓全句。天寧拄杖",
    "X66n1296_038:0223b17": "子未放伊在。",
    "X66n1296_038:0223b18": "愚菴盂云。前不遘村後不迭店。且幸留得個火罏",
    "X66n1296_038:0223b19": "子。",
    "X66n1296_038:0223b20": "靈巖儲云。者僧於荊棘林裏出頭。明招向火燄中",
    "X66n1296_038:0223b21": "垂手。雖則予奪臨時。撿點將來。二俱不了。當時若",
    "X66n1296_038:0223b22": "是靈巖見者僧恁麼問。便與他劈頭一喝。不唯使",
    "X66n1296_038:0223b23": "者僧即棘林而成寶所。亦與從上漆桶增幾分光",
    "X66n1296_038:0223b24": "彩。",
    "X66n1296_038:0223c01": "明招到招慶。有度上座問羅山。尋常道諸方盡是[麩夫+少]",
    "X66n1296_038:0223c02": "飯。惟有羅山是白飯。上座從羅山來。遂展手曰。白飯",
    "X66n1296_038:0223c03": "請些子。招打兩掌。度曰。將謂是白飯。元來只是[麩夫+少]飯。",
    "X66n1296_038:0223c04": "招曰癡人棒打不死。度至晚舉似諸禪客次。招近前",
    "X66n1296_038:0223c05": "曰不審。度曰今日便是者上座下兩掌。有瑫上座曰。",
    "X66n1296_038:0223c06": "不用下掌。就裏許作麼生道。招曰。就裏許也道道。瑫",
    "X66n1296_038:0223c07": "無對。招曰是你諸人一時縛作一束。倒卓向尿闥下。",
    "X66n1296_038:0223c08": "來日相見珍重。",
    "X66n1296_038:0223c09": "天童傑云。尋常向諸人道。終日在洪波浩渺中。舀",
    "X66n1296_038:0223c10": "水相潑渾身無一點濕。是他明招踏著者些子。自",
    "X66n1296_038:0223c11": "然用出閒閒地。惜乎鋒頭少銳。引得許多葛藤。若",
    "X66n1296_038:0223c12": "是華藏見他道。將謂是白飯元來只是[麩夫+少]飯。連腮",
    "X66n1296_038:0223c13": "更與兩掌。且教者漢疑三十年。",
    "X66n1296_038:0223c14": "明招上堂。眾纔集便曰。風頭稍硬。不是汝安身立命",
    "X66n1296_038:0223c15": "處。且歸暖室商量。便歸方丈。大眾隨後到方丈。招曰。",
    "X66n1296_038:0223c16": "纔到暖室。便見瞌睡。以拄杖一時打散。",
    "X66n1296_038:0223c17": "薦福璨云。風頭稍硬且歸暖室商量。鈎頭有餌。大",
    "X66n1296_038:0223c18": "眾隨後到方丈。黃連隨根嚼未是苦。纔到暖室即",
    "X66n1296_038:0223c19": "便瞌睡以拄杖一時打散。可惜黃金如糞土。復云。",
    "X66n1296_038:0223c20": "明招先鋒有作。殿後并。吞可惜眾中無人。當時若",
    "X66n1296_038:0223c21": "見道。此處風頭稍硬且歸暖室商量。便好一時散",
    "X66n1296_038:0223c22": "去。教者老漢要歸方丈未可在。",
    "X66n1296_038:0223c23": "鄂州黃龍誨機禪師(青七玄泉彥嗣)僧問。禪以何為義。機曰",
    "X66n1296_038:0223c24": "以謗為義。",
    "X66n1296_038:0224a01": "雪堂行云。三世諸佛是謗。西天二十八祖是謗。唐",
    "X66n1296_038:0224a02": "土六代祖師是謗。天下老和尚是謗。諸山是謗。山",
    "X66n1296_038:0224a03": "僧是謗。於中還有不謗者也無。談玄說妙無沙數。",
    "X66n1296_038:0224a04": "怎似雙峰謗得親。",
    "X66n1296_038:0224a05": "天寧琦云。若有人問南湖。禪以何為義。向他道以",
    "X66n1296_038:0224a06": "贊為義。且道謗底是。贊底是。眼見則瞎。耳聽則聾。",
    "X66n1296_038:0224a07": "口說則啞。心思則窮。天際雪埋千丈石。洞門凍折",
    "X66n1296_038:0224a08": "幾株松。",
    "X66n1296_038:0224a09": "福州鼓山智嶽了宗禪師(青七鼓山晏嗣)初遊方至鄂州黃",
    "X66n1296_038:0224a10": "龍便問。久嚮黃龍。及乎到來祇見赤班蛇。龍曰。汝祇",
    "X66n1296_038:0224a11": "見赤班蛇。且不識黃龍。山曰如何是黃龍。龍曰滔滔",
    "X66n1296_038:0224a12": "地。山曰忽遇金翅鳥來又作麼生。龍曰性命難存。山",
    "X66n1296_038:0224a13": "曰恁麼則被他吞却去也。龍曰謝闍黎供養。山便禮",
    "X66n1296_038:0224a14": "拜。",
    "X66n1296_038:0224a15": "灜山誾云。今日撞著個買劍客。三十文貨與一口。",
    "X66n1296_038:0224a16": "白巖符云。黃龍一等做處予奪得宜。不媿為巖頭",
    "X66n1296_038:0224a17": "嫡孫。然冷地裏不知不覺直為鼓山吞却。還有人",
    "X66n1296_038:0224a18": "辨得出麼。",
    "X66n1296_038:0224a19": "鼎州大龍智洪弘濟禪師(青七白兆圓嗣)僧問。色身敗壞。如",
    "X66n1296_038:0224a20": "何是堅固法身。龍曰。山花開似錦。澗水湛如藍。",
    "X66n1296_038:0224a21": "徑山杲云。若以此明堅固法身。生身入地獄。",
    "X66n1296_038:0224a22": "愚菴盂云。試問大龍還曾夢見堅固法身麼。",
    "X66n1296_038:0224a23": "廣教玉揮拂子云。會麼。昨日是三十。今朝乃初一。",
    "X66n1296_038:0224a24": "展事投機知不知。野老愛閒烟樹立。無限輪椎劈",
    "X66n1296_038:0224b01": "不開。古今空射轅門戟。擬不擬。如山屹。三更半夜",
    "X66n1296_038:0224b02": "過牢關。忠言不避風前泣。",
    "X66n1296_038:0224b03": "福州報慈院文欽禪師(青七保福展嗣)僧問如何是妙覺明",
    "X66n1296_038:0224b04": "心。慈曰。今冬好晚稻。出自秋雨成。",
    "X66n1296_038:0224b05": "灜山誾云。知時識節須是報慈。若論妙覺明心。未",
    "X66n1296_038:0224b06": "夢見在。且畢竟作麼生是妙覺明心。喝一喝。",
    "X66n1296_038:0224b07": "漳州地藏桂琛禪師(青七玄沙備嗣)問僧甚處來。曰南州。藏",
    "X66n1296_038:0224b08": "曰彼中佛法如何。曰商量浩浩地。藏曰怎如我者裏",
    "X66n1296_038:0224b09": "栽田博飯喫。曰怎奈三界何。藏曰喚什麼作三界。",
    "X66n1296_038:0224b10": "溈山哲云。清貧長樂。濁富多憂。",
    "X66n1296_038:0224b11": "報恩秀於怎如我者裏栽田博飯喫下云。當時便",
    "X66n1296_038:0224b12": "好道。恁麼則非但南州也。",
    "X66n1296_038:0224b13": "博山來云。者僧羈縻三界。帶累他南州禪客俗氣",
    "X66n1296_038:0224b14": "不除。如今還有與地藏相見者麼。更須拋却犁耙",
    "X66n1296_038:0224b15": "鋤頭始得。",
    "X66n1296_038:0224b16": "大慈言云。大小地藏道個栽田博飯。不妨令人疑",
    "X66n1296_038:0224b17": "著。無端末上道你喚什麼作三界。却似龍頭蛇尾。",
    "X66n1296_038:0224b18": "仁王教云。地藏家風無媿古佛。真個千載一遇。乃",
    "X66n1296_038:0224b19": "為者僧一拶。直得七零八落。",
    "X66n1296_038:0224b20": "地藏問僧甚處來。曰秦州。藏曰將得什麼物來。曰不",
    "X66n1296_038:0224b21": "將得物來。藏曰你為什麼對眾謾語。其僧無對。藏却",
    "X66n1296_038:0224b22": "問秦州豈不是出鸚鵡。曰鸚鵡出在隴西。藏曰也不",
    "X66n1296_038:0224b23": "較多。",
    "X66n1296_038:0224b24": "溈山哲云。者僧親從秦州來。為什麼道對眾謾語。",
    "X66n1296_038:0224c01": "要會麼。作客不殷勤。帶累主人拖泥涉水。",
    "X66n1296_038:0224c02": "福州安國慧球禪師(青七玄沙備嗣)上堂。我此間粥飯因緣",
    "X66n1296_038:0224c03": "為兄弟舉唱終是不常。欲得省要。却是山川大地與",
    "X66n1296_038:0224c04": "汝發明。其道既常。亦能究竟。若從文殊門入者。一切",
    "X66n1296_038:0224c05": "無情土木瓦礫助汝發機。若從觀音門入者。一切音",
    "X66n1296_038:0224c06": "響瑕蟇蚯蚓助汝發機。若從普賢門入者。不動步而",
    "X66n1296_038:0224c07": "到。以此三門方便示汝。如將一隻折箸攪大海水。令",
    "X66n1296_038:0224c08": "彼魚龍知水為命。會麼。若無智眼而審諦之。任汝百",
    "X66n1296_038:0224c09": "般巧妙不為究竟。",
    "X66n1296_038:0224c10": "瑯琊覺云。雖是善因而招惡果。",
    "X66n1296_038:0224c11": "薦福行云。若據山僧撿點。安國自己性命亦未知",
    "X66n1296_038:0224c12": "落處。在者裏。一隻折箸也不消得。莫有虎口奪食",
    "X66n1296_038:0224c13": "者麼。若無。山僧不免向灸瘢上更下一燋去也。拍",
    "X66n1296_038:0224c14": "禪床下座。",
    "X66n1296_038:0224c15": "東禪觀云。安國一時嚼飯餵嬰兒。不知旁觀惡心。",
    "X66n1296_038:0224c16": "福州大章山契如菴主(青七玄沙備嗣)僧問。生死到來如何",
    "X66n1296_038:0224c17": "回避。章曰符到奉行。曰恁麼則被生死拘將去也。章",
    "X66n1296_038:0224c18": "曰阿[口*耶][口*耶]。",
    "X66n1296_038:0224c19": "灜山誾云。者老漢恁麼放憨。直得閻家拱手。雖然。",
    "X66n1296_038:0224c20": "更須勘道始得。",
    "X66n1296_038:0224c22": "宗門拈古彚集卷第三十八"
}