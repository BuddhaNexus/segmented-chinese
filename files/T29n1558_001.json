{
    "T29n1558_001:0001a02": "No. 1558 [No. 1559; cf. Nos. 1560, 1561]",
    "T29n1558_001:0001a03": "阿毘達磨俱舍論卷第一",
    "T29n1558_001:0001a05": "尊者世親造",
    "T29n1558_001:0001a06": "三藏法師玄奘奉 詔譯",
    "T29n1558_001:0001a07": "分別界品第一",
    "T29n1558_001:0001a08": " 諸一切種諸冥滅  拔眾生出生死泥",
    "T29n1558_001:0001a09": " 敬禮如是如理師  對法藏論我當說",
    "T29n1558_001:0001a10": "[0001a10] 論曰。今欲造論。為顯自師其體尊高超諸",
    "T29n1558_001:0001a11": "聖眾。故先讚德方申敬禮。諸言所表謂佛",
    "T29n1558_001:0001a12": "世尊。此能破闇故稱冥滅。言一切種諸冥",
    "T29n1558_001:0001a13": "滅者。謂滅諸境一切品冥。以諸無知能覆",
    "T29n1558_001:0001a14": "實義及障真見。故說為冥。唯佛世尊得",
    "T29n1558_001:0001a15": "永對治於一切境一切種冥。證不生法故",
    "T29n1558_001:0001a16": "稱為滅。聲聞獨覺雖滅諸冥。以染無知",
    "T29n1558_001:0001a17": "畢竟斷故非一切種。所以者何。由於",
    "T29n1558_001:0001a18": "佛法極遠時處及諸義類無邊差別。不染無",
    "T29n1558_001:0001a19": "知猶未斷故。已讚世尊自利德滿。次當讚",
    "T29n1558_001:0001a20": "佛利他德圓。拔眾生出生死泥者。由彼生",
    "T29n1558_001:0001a21": "死是諸眾生沈溺處故難可出故。所以譬",
    "T29n1558_001:0001a22": "泥。眾生於中淪沒無救。世尊哀愍隨授所",
    "T29n1558_001:0001a23": "應正法教手拔濟令出。已讚佛德。次申敬",
    "T29n1558_001:0001a24": "禮。敬禮如是如理師者。稽首接足故稱敬禮。",
    "T29n1558_001:0001a25": "諸有具前自他利德。故云如是。如實無倒教",
    "T29n1558_001:0001a26": "授誡勗。名如理師。如理師言顯利他德。",
    "T29n1558_001:0001a27": "能方便說如理正教。從生死泥拔眾生出。",
    "T29n1558_001:0001a28": "不由威力與願神通。禮如理師欲何",
    "T29n1558_001:0001a29": "所作。對法藏論我當說者。教誡學徒故稱為",
    "T29n1558_001:0001b01": "論。其論者何。謂對法藏。何謂對法。頌曰。",
    "T29n1558_001:0001b02": " 淨慧隨行名對法  及能得此諸慧論",
    "T29n1558_001:0001b03": "[0001b03] 論曰。慧謂擇法。淨謂無漏。淨慧眷屬名曰隨",
    "T29n1558_001:0001b04": "行。如是總說無漏五蘊名為對法。此則勝",
    "T29n1558_001:0001b05": "義阿毘達磨。若說世俗阿毘達磨即能得",
    "T29n1558_001:0001b06": "此。諸慧及論。慧謂得此有漏修慧思聞生得",
    "T29n1558_001:0001b07": "慧及隨行。論謂傳生無漏慧教。此諸慧論。",
    "T29n1558_001:0001b08": "是彼資糧故亦得名阿毘達磨。釋此名者",
    "T29n1558_001:0001b09": "能持自相。故名為法。若勝義法唯是涅槃。",
    "T29n1558_001:0001b10": "若法相法通四聖諦。此能對向或能對觀。故",
    "T29n1558_001:0001b11": "稱對法。已釋對法。何故此論名對法藏。頌",
    "T29n1558_001:0001b12": "曰。",
    "T29n1558_001:0001b13": " 攝彼勝義依彼故  此立對法俱舍名",
    "T29n1558_001:0001b14": "[0001b14] 論曰。由彼對法論中勝義入此攝故。此得",
    "T29n1558_001:0001b15": "藏名。或此依彼。從彼引生。是彼所藏。故亦",
    "T29n1558_001:0001b16": "名藏。是故此論名對法藏。何因說彼阿毘",
    "T29n1558_001:0001b17": "達磨。誰復先說阿毘達磨。而今造論恭敬解",
    "T29n1558_001:0001b18": "釋。頌曰。",
    "T29n1558_001:0001b19": " 若離擇法定無餘  能滅諸惑勝方便",
    "T29n1558_001:0001b20": " 由惑世間漂有海  因此傳佛說對法",
    "T29n1558_001:0001b21": "[0001b21] 論曰。若離擇法無勝方便能滅諸惑。諸惑",
    "T29n1558_001:0001b22": "能令世間漂轉生死大海。因此傳佛說彼",
    "T29n1558_001:0001b23": "對法。欲令世間得擇法故。離說對法。弟",
    "T29n1558_001:0001b24": "子不能於諸法相如理簡擇。然佛世尊處",
    "T29n1558_001:0001b25": "處散說阿毘達磨。大德迦多衍尼子等諸大",
    "T29n1558_001:0001b26": "聲聞結集安置。猶如大德法救所集無常品",
    "T29n1558_001:0001b27": "等鄔&#x62D5;南頌。毘婆沙師傳說如此。何法名",
    "T29n1558_001:0001b28": "為彼所簡擇。因此傳佛說對法耶。頌曰。",
    "T29n1558_001:0001b29": " 有漏無漏法  除道餘有為",
    "T29n1558_001:0001c01": " 於彼漏隨增  故說名有漏",
    "T29n1558_001:0001c02": " 無漏謂道諦  及三種無為",
    "T29n1558_001:0001c03": " 謂虛空二滅  此中空無礙",
    "T29n1558_001:0001c04": " 擇滅謂離繫  隨繫事各別",
    "T29n1558_001:0001c05": " 畢竟礙當生  別得非擇滅",
    "T29n1558_001:0001c06": "[0001c06] 論曰。說一切法略有二種。謂有漏無漏。有",
    "T29n1558_001:0001c07": "漏法云何。謂除道諦餘有為法。所以者何。",
    "T29n1558_001:0001c08": "諸漏於中等隨增故。緣滅道諦諸漏雖生。",
    "T29n1558_001:0001c09": "而不隨增故非有漏。不隨增義隨眠品中",
    "T29n1558_001:0001c10": "自當顯說。已辯有漏。無漏云何。謂道聖諦",
    "T29n1558_001:0001c11": "及三無為。何等為三。虛空二滅。二滅者何。",
    "T29n1558_001:0001c12": "擇非擇滅。此虛空等三種無為及道聖諦。名",
    "T29n1558_001:0001c13": "無漏法。所以者何。諸漏於中不隨增故。於",
    "T29n1558_001:0001c14": "略所說三無為中。虛空但以無礙為性。由",
    "T29n1558_001:0001c15": "無障故色於中行。擇滅即以離繫為性。",
    "T29n1558_001:0001c16": "諸有漏法遠離繫縛證得解脫。名為擇滅。",
    "T29n1558_001:0001c17": "擇謂簡擇即慧差別。各別簡擇四聖諦故。擇",
    "T29n1558_001:0001c18": "力所得滅名為擇滅。如牛所駕車名曰牛",
    "T29n1558_001:0001c19": "車。略去中言故作是說。一切有漏法同一擇",
    "T29n1558_001:0001c20": "滅耶。不爾。云何隨繫事別。謂隨繫事量。",
    "T29n1558_001:0001c21": "離繫事亦爾。若不爾者於證見苦所斷煩惱",
    "T29n1558_001:0001c22": "滅時。應證一切所斷諸煩惱滅。若如是者。",
    "T29n1558_001:0001c23": "修餘對治則為無用。依何義說滅無同",
    "T29n1558_001:0001c24": "類。依滅自無同類因義亦不與他。故作是",
    "T29n1558_001:0001c25": "說。非無同類。已說擇滅。永礙當生得非",
    "T29n1558_001:0001c26": "擇滅。謂能永礙未來法生。得滅異前名非",
    "T29n1558_001:0001c27": "擇滅。得不因擇但由闕緣。如眼與意專一",
    "T29n1558_001:0001c28": "色時餘色聲香味觸等謝。緣彼境界五識",
    "T29n1558_001:0001c29": "身等。住未來世畢竟不生。由彼不能緣過",
    "T29n1558_001:0002a01": "去境。緣不具故得非擇滅。於法得滅應作",
    "T29n1558_001:0002a02": "四句。或於諸法唯得擇滅。謂諸有漏過現",
    "T29n1558_001:0002a03": "生法。或於諸法唯非擇滅。謂不生法無漏有",
    "T29n1558_001:0002a04": "為。或於諸法俱得二滅。謂彼不生諸有漏",
    "T29n1558_001:0002a05": "法。或於諸法不得二滅。謂諸無漏過現生",
    "T29n1558_001:0002a06": "法。如是已說三種無為。前說除道餘有為",
    "T29n1558_001:0002a07": "法。是名有漏。何謂有為。頌曰。",
    "T29n1558_001:0002a08": " 又諸有為法  謂色等五蘊",
    "T29n1558_001:0002a09": " 亦世路言依  有離有事等",
    "T29n1558_001:0002a10": "[0002a10] 論曰。色等五蘊謂初色蘊乃至識蘊。如是五",
    "T29n1558_001:0002a11": "法具攝有為。眾緣聚集共所作故。無有少",
    "T29n1558_001:0002a12": "法一緣所生。是彼類故。未來無妨。如乳如",
    "T29n1558_001:0002a13": "薪。此有為法亦名世路。已行正行當行性故。",
    "T29n1558_001:0002a14": "或為無常所吞食故。或名言依。言謂語言。",
    "T29n1558_001:0002a15": "此所依者即名俱義。如是言依具攝一切有",
    "T29n1558_001:0002a16": "為諸法。若不爾者應違品類足論所說。彼",
    "T29n1558_001:0002a17": "說言依十八界攝。或名有離。離謂永離。即",
    "T29n1558_001:0002a18": "是涅槃。一切有為有彼離故。或名有事。以",
    "T29n1558_001:0002a19": "有因故。事是因義。毘婆沙師傳說如此。如",
    "T29n1558_001:0002a20": "是等類是有為法差別眾名。於此所說有為",
    "T29n1558_001:0002a21": "法中。頌曰。",
    "T29n1558_001:0002a22": " 有漏名取蘊  亦說為有諍",
    "T29n1558_001:0002a23": " 及苦集世間  見處三有等",
    "T29n1558_001:0002a24": "[0002a24] 論曰。此何所立。謂立取蘊亦名為蘊。或有",
    "T29n1558_001:0002a25": "唯蘊而非取蘊。謂無漏行。煩惱名取。蘊從",
    "T29n1558_001:0002a26": "取生故名取蘊。如草&#x7A45;火。或蘊屬取故名",
    "T29n1558_001:0002a27": "取蘊。如帝王臣。或蘊生取故名取蘊。如花",
    "T29n1558_001:0002a28": "果樹。此有漏法亦名有諍。煩惱名諍。觸動",
    "T29n1558_001:0002a29": "善品故。損害自他故。諍隨增故。名為有諍。",
    "T29n1558_001:0002b01": "猶如有漏。亦名為苦。違聖心故。亦名為",
    "T29n1558_001:0002b02": "集。能招苦故。亦名世間。可毀壞故。有",
    "T29n1558_001:0002b03": "對治故。亦名見處。見住其中隨增眠故。",
    "T29n1558_001:0002b04": "亦名三有。有因有依三有攝故。如是等類",
    "T29n1558_001:0002b05": "是有漏法隨義別名。如上所言。色等五蘊",
    "T29n1558_001:0002b06": "名有為法。色蘊者何。頌曰。",
    "T29n1558_001:0002b07": " 色者唯五根  五境及無表",
    "T29n1558_001:0002b08": "[0002b08] 論曰。言五根者。所謂眼耳鼻舌身根。言五",
    "T29n1558_001:0002b09": "境者。即是眼等五根境界。所謂色聲香味所",
    "T29n1558_001:0002b10": "觸。及無表者。謂無表色。唯依此量立色蘊",
    "T29n1558_001:0002b11": "名。此中先應說五根相。頌曰。",
    "T29n1558_001:0002b12": " 彼識依淨色  名眼等五根",
    "T29n1558_001:0002b13": "[0002b13] 論曰。彼謂前說色等五境。識即色聲香味觸",
    "T29n1558_001:0002b14": "識。彼識所依五種淨色。如其次第應知。即",
    "T29n1558_001:0002b15": "是眼等五根。如世尊說。苾芻當知。眼謂內",
    "T29n1558_001:0002b16": "處四大所造淨色為性。如是廣說。或復彼",
    "T29n1558_001:0002b17": "者。謂前所說眼等五根。識即眼耳鼻舌身",
    "T29n1558_001:0002b18": "識。彼識所依五種淨色名眼等根。是眼等",
    "T29n1558_001:0002b19": "識所依止義。如是便順品類足論。如彼論",
    "T29n1558_001:0002b20": "說。云何眼根。眼識所依淨色為性。如是廣",
    "T29n1558_001:0002b21": "說。已說五根。次說五境。頌曰。",
    "T29n1558_001:0002b22": " 色二或二十  聲唯有八種",
    "T29n1558_001:0002b23": " 味六香四種  觸十一為性",
    "T29n1558_001:0002b24": "[0002b24] 論曰。言色二者。一顯二形。顯色有四。青",
    "T29n1558_001:0002b25": "黃赤白。餘顯是此四色差別。形色有八。謂",
    "T29n1558_001:0002b26": "長為初不正為後。或二十者。即此色處復說",
    "T29n1558_001:0002b27": "二十。謂青黃赤白長短方圓高下正不正。雲",
    "T29n1558_001:0002b28": "煙塵霧影光明闇。有餘師說。空一顯色第二",
    "T29n1558_001:0002b29": "十一。此中正者。謂形平等。形不平等名為不",
    "T29n1558_001:0002c01": "正。地水氣騰說之為霧。日焰名光。月星火",
    "T29n1558_001:0002c02": "藥寶珠電等諸焰名明。障光明生於中餘",
    "T29n1558_001:0002c03": "色可見名影。翻此為闇。餘色易了故今不",
    "T29n1558_001:0002c04": "釋。或有色處有顯無形。謂青黃赤白影光",
    "T29n1558_001:0002c05": "明闇。或有色處有形無顯。謂長等一分身",
    "T29n1558_001:0002c06": "表業性。或有色處有顯有形。謂所餘色。有",
    "T29n1558_001:0002c07": "餘師說。唯光明色有顯無形。現見世間青",
    "T29n1558_001:0002c08": "等色處有長等故。如何一事具有顯形。由",
    "T29n1558_001:0002c09": "於此中俱可知故。此中有者是有智義非",
    "T29n1558_001:0002c10": "有境義。若爾身表中亦應有顯智。已說色",
    "T29n1558_001:0002c11": "處。當說聲處。聲唯八種。謂有執受。或無執",
    "T29n1558_001:0002c12": "受大種為因。及有情名非有情名差別為四。",
    "T29n1558_001:0002c13": "此復可意及不可意差別成八。執受大種為",
    "T29n1558_001:0002c14": "因聲者。謂言手等所發音聲。風林河等所發",
    "T29n1558_001:0002c15": "音聲。名無執受大種為因。有情名聲。謂語",
    "T29n1558_001:0002c16": "表業。餘聲則是非有情名。有說。有聲通有",
    "T29n1558_001:0002c17": "執受及無執受大種為因。如手鼓等合所生",
    "T29n1558_001:0002c18": "聲。如不許一顯色極微二四大造。聲亦應",
    "T29n1558_001:0002c19": "爾。已說聲處。當說味處。味有六種。甘醋",
    "T29n1558_001:0002c20": "&#x918E;辛苦淡別故。已說味處。當說香處。香有",
    "T29n1558_001:0002c21": "四種。好香惡香等不等香有差別故。本論中",
    "T29n1558_001:0002c22": "說。香有三種。好香惡香及平等香。已說香",
    "T29n1558_001:0002c23": "處。當說觸處。觸有十一。謂四大種滑性&#x6F81;",
    "T29n1558_001:0002c24": "性重性輕性及冷飢渴。此中大種後當廣說。",
    "T29n1558_001:0002c25": "柔軟名滑。&#x9E81;強為&#x6F81;。可稱名重。翻此為",
    "T29n1558_001:0002c26": "輕。煖欲名冷。食欲名飢。飲欲名渴。此三",
    "T29n1558_001:0002c27": "於因立果名故。作如是說。如有頌言。",
    "T29n1558_001:0002c28": " 諸佛出現樂  演說正法樂",
    "T29n1558_001:0002c29": " 僧眾和合樂  同修勇進樂",
    "T29n1558_001:0003a01": "[0003a01] 於色界中無飢渴觸有所餘觸。彼界衣服",
    "T29n1558_001:0003a02": "別不可稱。聚則可稱。冷煖於彼雖無能",
    "T29n1558_001:0003a03": "損而有能益。傳說如此。此中已說多種色",
    "T29n1558_001:0003a04": "處。有時眼識緣一事生。謂於爾時各別了",
    "T29n1558_001:0003a05": "別。有時眼識緣多事生。謂於爾時不別了",
    "T29n1558_001:0003a06": "別。如遠觀察軍眾山林無量顯形珠寶聚等。",
    "T29n1558_001:0003a07": "應知耳等諸識亦爾。有餘師說。身識極多緣",
    "T29n1558_001:0003a08": "五觸起。謂四大種滑等隨一。有說。極多總緣",
    "T29n1558_001:0003a09": "一切十一觸起。若爾五識總緣境故。應五",
    "T29n1558_001:0003a10": "識身取共相境非自相境。約處自相。許五",
    "T29n1558_001:0003a11": "識身取自相境非事自相斯有何失。今應",
    "T29n1558_001:0003a12": "思擇。身舌二根兩境俱至。何識先起。隨境強",
    "T29n1558_001:0003a13": "盛彼識先生。境若均平舌識先起。食飲引",
    "T29n1558_001:0003a14": "身令相續故。已說根境及取境相。無表色",
    "T29n1558_001:0003a15": "相今次當說。頌曰。",
    "T29n1558_001:0003a16": " 亂心無心等  隨流淨不淨",
    "T29n1558_001:0003a17": " 大種所造性  由此說無表",
    "T29n1558_001:0003a18": "[0003a18] 論曰。亂心者。謂此餘心。無心者。謂入無",
    "T29n1558_001:0003a19": "想及滅盡定。等言顯示不亂有心。相似",
    "T29n1558_001:0003a20": "相續說名隨流。善與不善名淨不淨。為簡",
    "T29n1558_001:0003a21": "諸得相似相續。是故復言大種所造。毘婆沙",
    "T29n1558_001:0003a22": "說。造是因義。謂作生等五種因故。顯立名",
    "T29n1558_001:0003a23": "因故言由此。無表雖以色業為性如有表",
    "T29n1558_001:0003a24": "業。而非表示令他了知。故名無表。說者",
    "T29n1558_001:0003a25": "顯此是師宗言。略說表業及定所生善不善",
    "T29n1558_001:0003a26": "色名為無表。既言無表大種所造。大種云",
    "T29n1558_001:0003a27": "何。頌曰。",
    "T29n1558_001:0003a28": " 大種謂四界  即地水火風",
    "T29n1558_001:0003a29": " 能成持等業  堅濕煖動性",
    "T29n1558_001:0003b01": "[0003b01] 論曰。地水火風能持自相及所造色。故名為",
    "T29n1558_001:0003b02": "界。如是四界亦名大種。一切餘色所依性",
    "T29n1558_001:0003b03": "故。體寬廣故。或於地等增盛聚中。形相大",
    "T29n1558_001:0003b04": "故。或起種種大事用故。此四大種能成何",
    "T29n1558_001:0003b05": "業。如其次第能成持攝熟長四業。地界能",
    "T29n1558_001:0003b06": "持。水界能攝。火界能熟。風界能長。長謂增",
    "T29n1558_001:0003b07": "盛。或復流引。業用既爾。自性云何。如其次",
    "T29n1558_001:0003b08": "第即用堅濕煖動為性。地界堅性。水界濕",
    "T29n1558_001:0003b09": "性。火界煖性。風界動性。由此能引大種造",
    "T29n1558_001:0003b10": "色。令其相續生至餘方。如吹燈光。故名為",
    "T29n1558_001:0003b11": "動。品類足論及契經言。云何名風界。謂輕",
    "T29n1558_001:0003b12": "等動性。復說輕性為所造色。故應風界動",
    "T29n1558_001:0003b13": "為自性。舉業顯體故亦言輕。云何地等地",
    "T29n1558_001:0003b14": "等界別。頌曰。",
    "T29n1558_001:0003b15": " 地謂顯形色  隨世想立名",
    "T29n1558_001:0003b16": " 水火亦復然  風即界亦爾",
    "T29n1558_001:0003b17": "[0003b17] 論曰。地謂顯形。色處為體。隨世間想假立",
    "T29n1558_001:0003b18": "此名。由諸世間相示地者。以顯形色。而相",
    "T29n1558_001:0003b19": "示故。水火亦然。風即風界。世間於動立風",
    "T29n1558_001:0003b20": "名故或如地等隨世想名。風亦顯形。故言",
    "T29n1558_001:0003b21": "亦爾。如世間說黑風團風。此用顯形。表",
    "T29n1558_001:0003b22": "示風故。何故此蘊無表為後說為色耶。由",
    "T29n1558_001:0003b23": "變壞故。如世尊說。苾芻當知。由變壞故",
    "T29n1558_001:0003b24": "名色取蘊。誰能變壞。謂手觸故即便變壞。乃",
    "T29n1558_001:0003b25": "至廣說。變壞即是可惱壞義。故義品中作",
    "T29n1558_001:0003b26": "如是說。",
    "T29n1558_001:0003b27": " 趣求諸欲人  常起於希望",
    "T29n1558_001:0003b28": " 諸欲若不遂  惱壞如箭中",
    "T29n1558_001:0003b29": "[0003b29] 色復云何欲所惱壞。欲所擾惱變壞生故。",
    "T29n1558_001:0003c01": "有說。變礙故名為色。若爾極微應不名",
    "T29n1558_001:0003c02": "色。無變礙故。此難不然。無一極微各處而",
    "T29n1558_001:0003c03": "住。眾微聚集變礙義成。過去未來應不名",
    "T29n1558_001:0003c04": "色。此亦曾當有變礙故。及彼類故。如所燒",
    "T29n1558_001:0003c05": "薪。諸無表色應不名色。有釋。表色有變礙",
    "T29n1558_001:0003c06": "故。無表隨彼亦受色名。譬如樹動影亦隨",
    "T29n1558_001:0003c07": "動。此釋不然。無變礙故。又表滅時無表應",
    "T29n1558_001:0003c08": "滅。如樹滅時影必隨滅。有釋所依大種變礙",
    "T29n1558_001:0003c09": "故。無表業亦得色名。若爾所依有變礙故。",
    "T29n1558_001:0003c10": "眼識等五應亦名色。此難不齊。無表依止大",
    "T29n1558_001:0003c11": "種轉時。如影依樹光依珠寶。眼等五識依",
    "T29n1558_001:0003c12": "眼等時則不如是。唯能為作助生緣故。此",
    "T29n1558_001:0003c13": "影依樹光依寶言。且非符順毘婆沙義。彼",
    "T29n1558_001:0003c14": "宗影等顯色極微。各自依止四大種故。設",
    "T29n1558_001:0003c15": "許影光依止樹寶。而無表色不同彼依。彼",
    "T29n1558_001:0003c16": "許所依大種雖滅而無表色不隨滅故。是",
    "T29n1558_001:0003c17": "故所言未為釋難。復有別釋彼所難言。",
    "T29n1558_001:0003c18": "眼識等五所依不定。或有變礙。謂眼等根。或",
    "T29n1558_001:0003c19": "無變礙。謂無間意。無表所依則不如是。故",
    "T29n1558_001:0003c20": "前所難定為不齊。變礙名色理得成就。頌",
    "T29n1558_001:0003c21": "曰。",
    "T29n1558_001:0003c22": " 此中根與境  許即十處界",
    "T29n1558_001:0003c23": "[0003c23] 論曰。此前所說色蘊性中。許即根境為十處",
    "T29n1558_001:0003c24": "界。謂於處門立為十處。眼處色處廣說乃",
    "T29n1558_001:0003c25": "至身處觸處。若於界門立為十界。眼界色",
    "T29n1558_001:0003c26": "界廣說乃至身界觸界。已說色蘊并立處",
    "T29n1558_001:0003c27": "界。當說受等三蘊處界。頌曰。",
    "T29n1558_001:0003c28": " 受領納隨觸  想取像為體",
    "T29n1558_001:0003c29": " 四餘名行蘊  如是受等三",
    "T29n1558_001:0004a01": " 及無表無為  名法處法界",
    "T29n1558_001:0004a02": "[0004a02] 論曰。受蘊謂三。領納隨觸。即樂及苦不苦",
    "T29n1558_001:0004a03": "不樂。此復分別成六受身。謂眼觸所生受乃",
    "T29n1558_001:0004a04": "至意觸所生受。想蘊謂能取像為體。即能",
    "T29n1558_001:0004a05": "執取青黃長短男女怨親苦樂等相。此復分",
    "T29n1558_001:0004a06": "別成六想身。應如受說。除前及後色受想",
    "T29n1558_001:0004a07": "識。餘一切行名為行蘊。然薄伽梵於契經",
    "T29n1558_001:0004a08": "中說六思身為行蘊者。由最勝故。所以",
    "T29n1558_001:0004a09": "者何。行名造作。思是業性造作義強。故為",
    "T29n1558_001:0004a10": "最勝。是故佛說若能造作有漏有為名行",
    "T29n1558_001:0004a11": "取蘊。若不爾者。餘心所法及不相應。非蘊",
    "T29n1558_001:0004a12": "攝故。應非苦集。則不可為應知應斷。如",
    "T29n1558_001:0004a13": "世尊說。若於一法未達未知。我說不能作",
    "T29n1558_001:0004a14": "苦邊際。未斷未滅說亦如是。是故定應許",
    "T29n1558_001:0004a15": "除四蘊餘有為行皆行蘊攝。即此所說受想",
    "T29n1558_001:0004a16": "行蘊。及無表色。三種無為。如是七法。於處",
    "T29n1558_001:0004a17": "門中立為法處。於界門中立為法界。已說",
    "T29n1558_001:0004a18": "受等三蘊處界。當說識蘊并立處界。頌曰。",
    "T29n1558_001:0004a19": " 識謂各了別  此即名意處",
    "T29n1558_001:0004a20": " 及七界應知  六識轉為意",
    "T29n1558_001:0004a21": "[0004a21] 論曰。各各了別彼彼境界。總取境相故名",
    "T29n1558_001:0004a22": "識蘊。此復差別有六識身。謂眼識身至意識",
    "T29n1558_001:0004a23": "身。應知如是所說識蘊。於處門中立為意",
    "T29n1558_001:0004a24": "處。於界門中立為七界。謂眼識界至意識",
    "T29n1558_001:0004a25": "界。即此六識轉為意界。如是此中所說五蘊。",
    "T29n1558_001:0004a26": "即十二處并十八界。謂除無表諸餘色蘊",
    "T29n1558_001:0004a27": "即名十處。亦名十界。受想行蘊無表無為總",
    "T29n1558_001:0004a28": "名法處。亦名法界。應知識蘊即名意處。亦",
    "T29n1558_001:0004a29": "名七界。謂六識界及與意界。豈不識蘊唯六",
    "T29n1558_001:0004b01": "識身。異此說何復為意界。更無異法。即於",
    "T29n1558_001:0004b02": "此中頌曰。",
    "T29n1558_001:0004b03": " 由即六識身  無間滅為意",
    "T29n1558_001:0004b04": "[0004b04] 論曰。即六識身無間滅已。能生後識故名",
    "T29n1558_001:0004b05": "意界。謂如此子即名餘父。又如此果即名",
    "T29n1558_001:0004b06": "餘種。若爾實界應唯十七或唯十二。六識",
    "T29n1558_001:0004b07": "與意更相攝故。何緣得立十八界耶。頌曰。",
    "T29n1558_001:0004b08": " 成第六依故  十八界應知",
    "T29n1558_001:0004b09": "[0004b09] 論曰。如五識界。別有眼等五界為依。第六",
    "T29n1558_001:0004b10": "意識無別所依。為成此依故說意界。如是",
    "T29n1558_001:0004b11": "所依能依境界。應知各六界成十八。若爾無",
    "T29n1558_001:0004b12": "學最後念心應非意界。此無間滅後識不",
    "T29n1558_001:0004b13": "生。非意界故。不爾。此已住意性故。闕餘",
    "T29n1558_001:0004b14": "緣故後識不生。此中蘊攝一切有為。取蘊",
    "T29n1558_001:0004b15": "唯攝一切有漏。處界總攝一切法盡。別攝",
    "T29n1558_001:0004b16": "如是。總攝云何。頌曰。",
    "T29n1558_001:0004b17": " 總攝一切法  由一蘊處界",
    "T29n1558_001:0004b18": " 攝自性非餘  以離他性故",
    "T29n1558_001:0004b19": "[0004b19] 論曰。由一色蘊意處法界。應知總攝一切",
    "T29n1558_001:0004b20": "法盡。謂於諸處就勝義說。唯攝自性不",
    "T29n1558_001:0004b21": "攝他性。所以者何。法與他性恒相離故。此",
    "T29n1558_001:0004b22": "離於彼。而言攝者。其理不然。且如眼根。唯",
    "T29n1558_001:0004b23": "攝色蘊眼處眼界苦集諦等。是彼性故。不攝",
    "T29n1558_001:0004b24": "餘蘊餘處界等。離彼性故。若於諸處就世",
    "T29n1558_001:0004b25": "俗說。應知亦以餘法攝餘。如四攝事攝",
    "T29n1558_001:0004b26": "徒眾等。眼耳鼻三處各有二。何緣界體非",
    "T29n1558_001:0004b27": "二十一。此難非理。所以者何。頌曰。",
    "T29n1558_001:0004b28": " 類境識同故  雖二界體一",
    "T29n1558_001:0004b29": "[0004b29] 論曰。類同者。謂二處同是眼自性故。境同者。",
    "T29n1558_001:0004c01": "謂二處同用色為境故。識同者。謂二處同",
    "T29n1558_001:0004c02": "為眼識依故。由此眼界雖二而一。耳鼻亦",
    "T29n1558_001:0004c03": "應如是安立。若爾何緣生依二處。頌曰。",
    "T29n1558_001:0004c04": " 然為令端嚴  眼等各生二",
    "T29n1558_001:0004c05": "[0004c05] 論曰。為所依身相端嚴故。界體雖一而兩處",
    "T29n1558_001:0004c06": "生。若眼耳根處唯生一。鼻無二穴身不端",
    "T29n1558_001:0004c07": "嚴。此釋不然。若本來爾誰言醜陋。又&#x732B;&#x9D44;",
    "T29n1558_001:0004c08": "等雖生二處有何端嚴。若爾三根何緣生",
    "T29n1558_001:0004c09": "二。為所發識明了端嚴。現見世間。閉一目",
    "T29n1558_001:0004c10": "等了別色等便不分明。是故三根各生二",
    "T29n1558_001:0004c11": "處。已說諸蘊及處界攝。當說其義。此蘊處",
    "T29n1558_001:0004c12": "界別義云何。頌曰。",
    "T29n1558_001:0004c13": " 聚生門種族  是蘊處界義",
    "T29n1558_001:0004c14": "[0004c14] 論曰。諸有為法和合聚義是蘊義。如契經言。",
    "T29n1558_001:0004c15": "諸所有色。若過去若未來若現在。若內若外。",
    "T29n1558_001:0004c16": "若&#x9E81;若細。若劣若勝。若遠若近。如是一切略",
    "T29n1558_001:0004c17": "為一聚。說名色蘊。由此聚義蘊義得成。",
    "T29n1558_001:0004c18": "於此經中。無常已滅名過去。若未已生名",
    "T29n1558_001:0004c19": "未來。已生未謝名現在。自身名內。所餘名",
    "T29n1558_001:0004c20": "外。或約處辯。有對名&#x9E81;。無對名細。或相待",
    "T29n1558_001:0004c21": "立。若言相待。&#x9E81;細不成。此難不然。所待異",
    "T29n1558_001:0004c22": "故。待彼為&#x9E81;未嘗為細。待彼為細未嘗",
    "T29n1558_001:0004c23": "為&#x9E81;。猶如父子苦集諦等染污名劣。不染",
    "T29n1558_001:0004c24": "名勝。去來名遠。現在名近。乃至識蘊應知",
    "T29n1558_001:0004c25": "亦然。而有差別。謂依五根名&#x9E81;。唯依意",
    "T29n1558_001:0004c26": "根名細。或約地辯。毘婆沙師所說如是。大",
    "T29n1558_001:0004c27": "德法救復作是言。五根所取名&#x9E81;色。所餘",
    "T29n1558_001:0004c28": "名細色。非可意者名劣色。所餘名勝色。不",
    "T29n1558_001:0004c29": "可見處名遠色。在可見處名近色。過去等",
    "T29n1558_001:0005a01": "色如自名顯受等亦然。隨所依力應知遠",
    "T29n1558_001:0005a02": "近&#x9E81;細同前。心心所法生長門義是處義。",
    "T29n1558_001:0005a03": "訓釋詞者。謂能生長心心所法故名為處。",
    "T29n1558_001:0005a04": "是能生長彼作用義。法種族義是界義。如",
    "T29n1558_001:0005a05": "一山中有多銅鐵金銀等族說名多界。如",
    "T29n1558_001:0005a06": "是一身。或一相續有十八類諸法種族名",
    "T29n1558_001:0005a07": "十八界。此中種族是生本義。如是眼等誰之",
    "T29n1558_001:0005a08": "生本。謂自種類同類因故。若爾無為應不名",
    "T29n1558_001:0005a09": "界。心心所法生之本故。有說。界聲表種類",
    "T29n1558_001:0005a10": "義。謂十八法種類自性各別不同名十八界。",
    "T29n1558_001:0005a11": "若言聚義是蘊義者。蘊應假有。多實積集共",
    "T29n1558_001:0005a12": "所成故。如聚如我。此難不然。一實極微亦",
    "T29n1558_001:0005a13": "名蘊故。若爾不應言聚義是蘊義。非一實",
    "T29n1558_001:0005a14": "物有聚義故。有說。能荷重擔義是蘊義。",
    "T29n1558_001:0005a15": "由此世間說肩名蘊。物所聚故。或有說者。",
    "T29n1558_001:0005a16": "可分段義是蘊義。故世有言。汝三蘊還我",
    "T29n1558_001:0005a17": "當與汝。此釋越經。經說聚義是蘊義故。",
    "T29n1558_001:0005a18": "如契經言。諸所有色若過去等。廣說如前。",
    "T29n1558_001:0005a19": "若謂此經顯過去等一一色等各別名蘊。是",
    "T29n1558_001:0005a20": "故一切過去色等一一實物各各名蘊。此執",
    "T29n1558_001:0005a21": "非理。故彼經言。如是一切略為一聚說名",
    "T29n1558_001:0005a22": "蘊故。是故如聚。蘊定假有。若爾應許諸有",
    "T29n1558_001:0005a23": "色處亦是假有。眼等極微。要多積聚成生門",
    "T29n1558_001:0005a24": "故。此難非理。多積聚中一一極微。有因用",
    "T29n1558_001:0005a25": "故。若不爾者。根境相助共生識等。應非別",
    "T29n1558_001:0005a26": "處。是則應無十二處別。然毘婆沙作如是",
    "T29n1558_001:0005a27": "說。對法諸師若觀假蘊。彼說極微一界一處",
    "T29n1558_001:0005a28": "一蘊少分。若不觀者。彼說極微即是一界一",
    "T29n1558_001:0005a29": "處一蘊。此應於分假謂有分。如燒少衣亦",
    "T29n1558_001:0005b01": "說燒衣。何故世尊於所知境。由蘊等門作",
    "T29n1558_001:0005b02": "三種說。頌曰。",
    "T29n1558_001:0005b03": " 愚根樂三故  說蘊處界三",
    "T29n1558_001:0005b04": "[0005b04] 論曰。所化有情有三品故。世尊為說蘊等",
    "T29n1558_001:0005b05": "三門。傳說。有情愚有三種。或愚心所總執",
    "T29n1558_001:0005b06": "為我。或唯愚色。或愚色心。根亦有三。謂利",
    "T29n1558_001:0005b07": "中鈍。樂亦三種。謂樂略中及廣文故。如其",
    "T29n1558_001:0005b08": "次第世尊為說蘊處界三。何緣世尊說餘心",
    "T29n1558_001:0005b09": "所總置行蘊。別分受想為二蘊耶。頌曰。",
    "T29n1558_001:0005b10": " 諍根生死因  及次第因故",
    "T29n1558_001:0005b11": " 於諸心所法  受想別為蘊",
    "T29n1558_001:0005b12": "[0005b12] 論曰。諍根有二。謂著諸欲及著諸見。此二",
    "T29n1558_001:0005b13": "受想。如其次第為最勝因。味受力故貪著",
    "T29n1558_001:0005b14": "諸欲。倒想力故貪著諸見。又生死法以受及",
    "T29n1558_001:0005b15": "想為最勝因。由耽著受起倒想故。生死",
    "T29n1558_001:0005b16": "輪迴。由此二因及後當說次第因故。應知",
    "T29n1558_001:0005b17": "別立受想為蘊。其次第因。&#x96A3;次當辯。何故",
    "T29n1558_001:0005b18": "無為說在處界。非蘊攝耶。頌曰。",
    "T29n1558_001:0005b19": " 蘊不攝無為  義不相應故",
    "T29n1558_001:0005b20": "[0005b20] 論曰。三無為法不可說在色等蘊中。與色",
    "T29n1558_001:0005b21": "等義不相應故。謂體非色乃至非識。亦不",
    "T29n1558_001:0005b22": "可說為第六蘊。彼與蘊義不相應故。聚",
    "T29n1558_001:0005b23": "義是蘊。如前具說。謂無為法。非如色等有",
    "T29n1558_001:0005b24": "過去等品類差別可略一聚名無為蘊。又",
    "T29n1558_001:0005b25": "言取蘊為顯染依。染淨二依蘊言所顯。無",
    "T29n1558_001:0005b26": "為於此二義都無。義不相應故不立蘊。有",
    "T29n1558_001:0005b27": "說。如瓶破非瓶。如是蘊息應非蘊。彼於",
    "T29n1558_001:0005b28": "處界例應成失。如是已說諸蘊廢立。當",
    "T29n1558_001:0005b29": "說次第。頌曰。",
    "T29n1558_001:0005c01": " 隨&#x9E81;染器等  界別次第立",
    "T29n1558_001:0005c02": "[0005c02] 論曰。色有對故諸蘊中&#x9E81;。無色中&#x9E81;唯受行",
    "T29n1558_001:0005c03": "相。故世說我手等痛言。待二想&#x9E81;。男女等",
    "T29n1558_001:0005c04": "想易了知故。行&#x9E81;過識。貪瞋等行易了知",
    "T29n1558_001:0005c05": "故。識最為細。總取境相難分別故。由此",
    "T29n1558_001:0005c06": "隨&#x9E81;立蘊次第。或從無始生死已來。男女",
    "T29n1558_001:0005c07": "於色更相愛樂。此由耽著樂受味故。耽受",
    "T29n1558_001:0005c08": "復因倒想生故。此倒想生由煩惱故。如是",
    "T29n1558_001:0005c09": "煩惱依識而生。此及前三皆染污識。由此隨",
    "T29n1558_001:0005c10": "染立蘊次第。或色如器。受類飲食。想同助",
    "T29n1558_001:0005c11": "味。行似&#x53A8;人。識喻食者。故隨器等立蘊次",
    "T29n1558_001:0005c12": "第。或隨界別立蘊次第。謂欲界中有諸",
    "T29n1558_001:0005c13": "妙欲。色相顯了。色界靜慮有勝喜等。受相顯",
    "T29n1558_001:0005c14": "了。三無色中取空等相。想相顯了。第一有中",
    "T29n1558_001:0005c15": "思最為勝。行相顯了。此即識住。識住其中",
    "T29n1558_001:0005c16": "顯似世間田種次第。是故諸蘊次第如是。由",
    "T29n1558_001:0005c17": "此五蘊無增減過。即由如是諸次第因。離",
    "T29n1558_001:0005c18": "行別立受想二蘊。謂受與想。於諸行中相",
    "T29n1558_001:0005c19": "&#x9E81;生染。類食同助。二界中強故別立蘊。處",
    "T29n1558_001:0005c20": "界門中應先辨說六根次第。由斯境識次",
    "T29n1558_001:0005c21": "第可知。頌曰。",
    "T29n1558_001:0005c22": " 前五境唯現  四境唯所造",
    "T29n1558_001:0005c23": " 餘用遠速明  或隨處次第",
    "T29n1558_001:0005c24": "[0005c24] 論曰。於六根中。眼等前五唯取現境。是故",
    "T29n1558_001:0005c25": "先說。意境不定。三世無為。或唯取一或二三",
    "T29n1558_001:0005c26": "四。所言四境唯所造者。前流至此。五中前",
    "T29n1558_001:0005c27": "四境唯所造。是故先說。身境不定。或取大",
    "T29n1558_001:0005c28": "種。或取造色。或二俱取。餘謂前四。如其所",
    "T29n1558_001:0005c29": "應用遠速明。是故先說。謂眼耳根取遠境",
    "T29n1558_001:0006a01": "故。在二先說。二中眼用遠故先說。遠見山",
    "T29n1558_001:0006a02": "河不聞聲故。又眼用速。先遠見人撞擊鍾",
    "T29n1558_001:0006a03": "&#x76B7;後聞聲故。鼻舌兩根用俱非遠。先說鼻",
    "T29n1558_001:0006a04": "者。由速明故。如對香美諸飲食時。鼻先",
    "T29n1558_001:0006a05": "嗅香舌後&#x751E;味。或於身中隨所依處上下",
    "T29n1558_001:0006a06": "差別說根次第。謂眼所依最居其上。次耳",
    "T29n1558_001:0006a07": "鼻舌身多居下。意無方處。有即依止諸根",
    "T29n1558_001:0006a08": "生者。故最後說。何緣十處皆色蘊攝。唯於一",
    "T29n1558_001:0006a09": "種立色處名。又十二處體皆是法。唯於一",
    "T29n1558_001:0006a10": "種立法處名。頌曰。",
    "T29n1558_001:0006a11": " 為差別最勝  攝多增上法",
    "T29n1558_001:0006a12": " 故一處名色  一名為法處",
    "T29n1558_001:0006a13": "[0006a13] 論曰。為差別者。為令了知境有境性種種",
    "T29n1558_001:0006a14": "差別。故於色蘊就差別相建立十處不總",
    "T29n1558_001:0006a15": "為一。若無眼等差別想名。而體是色立名",
    "T29n1558_001:0006a16": "色處。此為眼等名所簡別。雖標總稱而即",
    "T29n1558_001:0006a17": "別名。又諸色中色處最勝。故立通名。由有",
    "T29n1558_001:0006a18": "對故。手等觸時即便變壞。及有見故。可示",
    "T29n1558_001:0006a19": "在此在彼差別。又諸世間唯於此處同說",
    "T29n1558_001:0006a20": "為色。非於眼等。又為差別立一法處。非",
    "T29n1558_001:0006a21": "於一切。如色應知。又於此中攝受想等",
    "T29n1558_001:0006a22": "眾多法故。應立通名。又增上法。所謂涅槃。",
    "T29n1558_001:0006a23": "此中攝故獨立為法。有餘師說。色處中有",
    "T29n1558_001:0006a24": "二十種色最&#x9E81;顯故。肉天聖慧三眼境故。獨",
    "T29n1558_001:0006a25": "立色名。法處中有諸法名故。諸法智故。獨",
    "T29n1558_001:0006a26": "立法名。諸契經中。有餘種種蘊及處界名想",
    "T29n1558_001:0006a27": "可得。為即此攝。為離此耶。彼皆此攝。如",
    "T29n1558_001:0006a28": "應當知。且辯攝餘諸蘊名想。頌曰。",
    "T29n1558_001:0006a29": " 牟尼說法蘊  數有八十千",
    "T29n1558_001:0006b01": " 彼體語或名  此色行蘊攝",
    "T29n1558_001:0006b02": "[0006b02] 論曰。諸說佛教語為體者。彼說法蘊皆色蘊",
    "T29n1558_001:0006b03": "攝。諸說佛教名為體者。彼說法蘊皆行蘊攝。",
    "T29n1558_001:0006b04": "此諸法蘊其量云何。頌曰。",
    "T29n1558_001:0006b05": " 有言諸法蘊  量如彼論說",
    "T29n1558_001:0006b06": " 或隨蘊等言  如實行對治",
    "T29n1558_001:0006b07": "[0006b07] 論曰。有諸師言。八萬法蘊一一量等法蘊",
    "T29n1558_001:0006b08": "足論。謂彼一一有六千頌。如對法中法蘊足",
    "T29n1558_001:0006b09": "說。或說。法蘊隨蘊等言一一差別數有八",
    "T29n1558_001:0006b10": "萬。謂蘊．處．界．緣起．諦．食．靜慮．無量．無色．",
    "T29n1558_001:0006b11": "解脫．勝處．遍處．覺品．神通．無諍．願智．無礙",
    "T29n1558_001:0006b12": "解等。一一教門名一法蘊。如實說者。所化有",
    "T29n1558_001:0006b13": "情有貪瞋等八萬行別。為對治彼八萬行故。",
    "T29n1558_001:0006b14": "世尊宣說八萬法蘊。如彼所說八萬法蘊皆",
    "T29n1558_001:0006b15": "此五中二蘊所攝。如是餘處諸蘊處界類亦",
    "T29n1558_001:0006b16": "應然。頌曰。",
    "T29n1558_001:0006b17": " 如是餘蘊等  各隨其所應",
    "T29n1558_001:0006b18": " 攝在前說中  應審觀自相",
    "T29n1558_001:0006b19": "[0006b19] 論曰。餘契經中諸蘊處界。隨應攝在前所說",
    "T29n1558_001:0006b20": "中。如此論中所說蘊等。應審觀彼一一自",
    "T29n1558_001:0006b21": "相。且諸經中說餘五蘊。謂戒定慧解脫解脫",
    "T29n1558_001:0006b22": "智見五蘊。彼中戒蘊此色蘊攝。彼餘四蘊此",
    "T29n1558_001:0006b23": "行蘊攝。又諸經說十遍處等。前八遍處。無貪",
    "T29n1558_001:0006b24": "性故此法處攝。若兼助伴五蘊性故。即此意",
    "T29n1558_001:0006b25": "處法處所攝。攝八勝處應知亦爾。空識遍",
    "T29n1558_001:0006b26": "處。空無邊等四無色處四蘊性故。即此意處",
    "T29n1558_001:0006b27": "法處所攝。五解脫處慧為性故。此法處攝。若",
    "T29n1558_001:0006b28": "兼助伴。即此聲意法處所攝。復有二處。謂",
    "T29n1558_001:0006b29": "無想有情天處。及非想非非想處。初處即此",
    "T29n1558_001:0006c01": "十處所攝。無香味故。後處即此意法處攝。",
    "T29n1558_001:0006c02": "四蘊性故。又多界經說界差別。有六十二。",
    "T29n1558_001:0006c03": "隨其所應當知皆此十八界攝。且彼經中所",
    "T29n1558_001:0006c04": "說六界。地水火風四界已說。空識二界未說",
    "T29n1558_001:0006c05": "其相。為即虛空名為空界。為一切識名識",
    "T29n1558_001:0006c06": "界耶。不爾云何。頌曰。",
    "T29n1558_001:0006c07": " 空界謂竅隙  傳說是明闇",
    "T29n1558_001:0006c08": " 識界有漏識  有情生所依",
    "T29n1558_001:0006c09": "[0006c09] 論曰。諸有門&#x7A93;及口鼻等。內外竅隙名為空",
    "T29n1558_001:0006c10": "界。如是竅隙云何應知。傳說。竅隙即是明",
    "T29n1558_001:0006c11": "闇。非離明闇竅隙可取。故說空界明闇為",
    "T29n1558_001:0006c12": "體。應知此體不離晝夜。即此說名&#x96A3;阿伽",
    "T29n1558_001:0006c13": "色。傳說。阿伽謂積集色。極能為礙故名阿",
    "T29n1558_001:0006c14": "伽。此空界色與彼相&#x96A3;。是故說名&#x96A3;阿伽",
    "T29n1558_001:0006c15": "色。有說。阿伽即空界色。此中無礙故名阿",
    "T29n1558_001:0006c16": "伽。即阿伽色餘礙相&#x96A3;。是故說名&#x96A3;阿伽色。",
    "T29n1558_001:0006c17": "諸有漏識名為識界。云何不說諸無漏識",
    "T29n1558_001:0006c18": "為識界耶。由許六界是諸有情生所依故。",
    "T29n1558_001:0006c19": "如是諸界從續生心。至命終心恒持生故。",
    "T29n1558_001:0006c20": "諸無漏法則不如是。彼六界中。前四即此觸",
    "T29n1558_001:0006c21": "界所攝。第五即此色界所攝。第六即此七心",
    "T29n1558_001:0006c22": "界攝。彼經餘界如其所應。皆即此中十八界",
    "T29n1558_001:0006c23": "攝。"
}