{
    "X56n0949_005:0874c08": "閑居編第五",
    "X56n0949_005:0874c10": "宋孤山沙門 智圓 著",
    "X56n0949_005:0874c11": "請觀音經疏演義鈔序",
    "X56n0949_005:0874c12": "[0874c12] 圓&#x751E;讀此疏三復乎文鉤深乎理沉研乎行極思乎",
    "X56n0949_005:0874c13": "教有以見其辭簡而文其理微而遠其行惟覺意其",
    "X56n0949_005:0874c14": "教惟方等窮舍離受賜之旨盡聖主來穌之由一經",
    "X56n0949_005:0874c15": "大義如指諸掌&#x8462;疏之蘊也得不謂開悟之樞鍵入",
    "X56n0949_005:0874c16": "道之徑術乎自陳隋洎皇朝越四百齡其間闡教立",
    "X56n0949_005:0874c17": "言之士代不乏之而講習此經者或寡矣贊述斯疏",
    "X56n0949_005:0874c18": "者無聞焉遂使深文奧義幾墜于地可太息也圓於",
    "X56n0949_005:0874c19": "是不揣檮昧輒事筆削經有未分之文疏有闕釋之",
    "X56n0949_005:0874c20": "義並皆區以別矣引而伸之俾疏義之無壅也因號",
    "X56n0949_005:0874c21": "所著為演義鈔固不能發揮中極所冀啟迪童蒙耳",
    "X56n0949_005:0874c22": "有所未知以&#x7AE2;來哲同見同行知我志焉時皇宋三",
    "X56n0949_005:0874c23": "葉登封之明年歲次己酉孟夏哉生明序。",
    "X56n0949_005:0874c24": "盂蘭盆經疏摭華鈔序",
    "X56n0949_005:0875a01": "[0875a01] 夫記鈔之失其有二焉或失於煩或失於略煩則瀆",
    "X56n0949_005:0875a02": "於義略則壅於文既瀆且壅則後學之曹無所措手",
    "X56n0949_005:0875a03": "足矣去斯二者得乎中庸為難能也斯疏鈔者本傳",
    "X56n0949_005:0875a04": "與法師所撰雖流通已久實煩略未馴由是不揆荒",
    "X56n0949_005:0875a05": "蕪輒事筆削或播遷其文或彌縫其闕別成兩卷傳",
    "X56n0949_005:0875a06": "諸童蒙其間頗有改作而不忘其本故但以摭華為",
    "X56n0949_005:0875a07": "名&#x8462;言於舊鈔采摭英華以為文體爾雖庶乎中庸",
    "X56n0949_005:0875a08": "之義而才識不敏短於自見所冀後之病今亦猶今",
    "X56n0949_005:0875a09": "之視昔云時皇宋三葉聖駕祀汾陰之明年歲次壬",
    "X56n0949_005:0875a10": "子二月十一日。",
    "X56n0949_005:0875a11": "文殊說般若經疏析重鈔序",
    "X56n0949_005:0875a12": "[0875a12] 般若真誥辭淳理幽雖上智猶病其難解也厥或疏",
    "X56n0949_005:0875a13": "以申之記以翼之則中下之流或得其門而入矣譬",
    "X56n0949_005:0875a14": "夫物有至重者雖烏獲猶患力之不足焉苟分而折",
    "X56n0949_005:0875a15": "之令其輕也則孺子亦云克荷矣始吾也既為經作",
    "X56n0949_005:0875a16": "疏焉今吾也又為疏作記焉&#x8462;分析令輕之謂也使",
    "X56n0949_005:0875a17": "中下之曹亦能見其旨歟故大論云析重令輕種種",
    "X56n0949_005:0875a18": "譬喻令易解故噫若乃猶云不能荷負者則吾未如",
    "X56n0949_005:0875a19": "之何也已矣是時聖宋天禧四年夏六月六日於瑪",
    "X56n0949_005:0875a20": "瑙坡草堂序。",
    "X56n0949_005:0875a21": "首楞嚴經疏谷響鈔序",
    "X56n0949_005:0875a22": "[0875a22] 谷響鈔者況言說之本空也一名指月鈔喻藉言以",
    "X56n0949_005:0875a23": "詮理也初中庸子約三觀之道撰疏以解其經其次",
    "X56n0949_005:0875a24": "慮童蒙未曉其言又作鈔以伸其疏又其次懼來者",
    "X56n0949_005:0875b01": "執言以起惑封文以忘理方軀馳於&#x8657;妄之途出入",
    "X56n0949_005:0875b02": "於死生之域故立二名以儆之庶知鈔之言如谷響",
    "X56n0949_005:0875b03": "也則疏乎經乎亦谷響也知鈔之言如標月之指也",
    "X56n0949_005:0875b04": "則疏乎經乎亦標月之指也若曹觀其名則於斯經",
    "X56n0949_005:0875b05": "也思過半矣鈔文一卷止盡玄義餘則未暇也聖宋",
    "X56n0949_005:0875b06": "天禧四年庚申仲春二十有七日於瑪瑙坡錦繡亭",
    "X56n0949_005:0875b07": "序越明年春續之成五卷。"
}