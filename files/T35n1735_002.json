{
    "T35n1735_002:0509b22": "大方廣佛華嚴經疏卷第二",
    "T35n1735_002:0509b24": "唐清涼山大華嚴寺沙門澄觀撰",
    "T35n1735_002:0509b25": "[0509b25] 第四立四教者。略有四家。一梁朝光宅法",
    "T35n1735_002:0509b26": "師。依法華第二。立四乘教。謂臨門三車。即",
    "T35n1735_002:0509b27": "是權教三乘。四衢等賜。即實教大乘。以臨門",
    "T35n1735_002:0509b28": "牛車亦同羊鹿。俱不得故。並無體故。諸子",
    "T35n1735_002:0509b29": "皆索故。是知三皆虛指。以為方便。此則前三",
    "T35n1735_002:0509c01": "是三乘。後一是一乘。無乖教理。若唯說法",
    "T35n1735_002:0509c02": "華為實。則抑諸般若及諸大乘了義之經。",
    "T35n1735_002:0509c03": "是知昔大亦有權實。法華但會昔權。故說",
    "T35n1735_002:0509c04": "三皆虛指。昔實不滯方便故不會之。若約",
    "T35n1735_002:0509c05": "會權歸實。即是會三為一。若破小顯大。",
    "T35n1735_002:0509c06": "即是會二歸一。若開權顯實。則三是一。更",
    "T35n1735_002:0509c07": "無別一。故彼經云。汝等所行是菩薩道。先",
    "T35n1735_002:0509c08": "所出內。是子所知。若廢權立實。義說為",
    "T35n1735_002:0509c09": "四。如攬三點以成一伊。點別非伊。伊具",
    "T35n1735_002:0509c10": "三點。昔三既別。實不兼權。今一全兼。成四",
    "T35n1735_002:0509c11": "無爽。若依昔未顯說一切具有如來知見。",
    "T35n1735_002:0509c12": "根敗之種。今並說成。則今昔有異。於文有",
    "T35n1735_002:0509c13": "據。義亦極成。二陳隋二代天台智者。承南",
    "T35n1735_002:0509c14": "岳思大師。立四教。云一三藏教。此教明因",
    "T35n1735_002:0509c15": "緣生滅四真諦理。正教小乘旁化菩薩。二",
    "T35n1735_002:0509c16": "者通教。通者同也。三乘同稟故。此教明因緣",
    "T35n1735_002:0509c17": "即空無生四真諦理。是摩訶衍之初門。正為",
    "T35n1735_002:0509c18": "菩薩。旁通二乘。大品云。欲得聲聞乘。當",
    "T35n1735_002:0509c19": "學般若波羅蜜等。然教理智斷行位因果",
    "T35n1735_002:0509c20": "皆通。淺深不同。於共般若。唯共於淺。三別",
    "T35n1735_002:0509c21": "教。別即不共。不共二乘人說故。此教正明",
    "T35n1735_002:0509c22": "因緣假名無量四真諦理。的化菩薩。不涉",
    "T35n1735_002:0509c23": "二乘。故聲聞在座如聾如盲。不名不共而",
    "T35n1735_002:0509c24": "云別者。兼欲揀非圓故。以一因&#x9008;出。一果",
    "T35n1735_002:0509c25": "不融。歷別而修。不得因果圓融故。四圓教。",
    "T35n1735_002:0509c26": "圓以不偏為義。此教正明不思議因緣。二",
    "T35n1735_002:0509c27": "諦中道。事理具足。不偏不別。但化最上利根",
    "T35n1735_002:0509c28": "之人。故名為圓。華嚴經云。顯現自在力。",
    "T35n1735_002:0509c29": "為說圓滿經。無量諸眾生。悉受菩提記等。",
    "T35n1735_002:0510a01": "別則教理等皆別。圓則教等皆圓。又此四教",
    "T35n1735_002:0510a02": "由三觀起。從假入空。析體異故。有初二",
    "T35n1735_002:0510a03": "教。從空入假。從假入中。有別教起。三觀",
    "T35n1735_002:0510a04": "一心中得有圓教起。又此四教。不局定一",
    "T35n1735_002:0510a05": "部。一部之中。容有多故。又更以四種化儀",
    "T35n1735_002:0510a06": "收之。謂頓漸不定祕密。頓漸同前岌公。後",
    "T35n1735_002:0510a07": "二。謂一音異解。若互相知。名為不定。互不",
    "T35n1735_002:0510a08": "相知。即名祕密。此師立義。理致圓備。但三",
    "T35n1735_002:0510a09": "藏教名義。似小濫。以餘三教亦有三故。所",
    "T35n1735_002:0510a10": "以爾者。良以智論之中多詺小乘為三藏",
    "T35n1735_002:0510a11": "故。成實論中亦自說云。我今欲說三藏中實",
    "T35n1735_002:0510a12": "義故。初對舊醫戒定慧故。立此三事。迢然",
    "T35n1735_002:0510a13": "不同。異後三教。通教意融三故。別教依一",
    "T35n1735_002:0510a14": "法性而顯三故。圓教三一無障礙故。所以",
    "T35n1735_002:0510a15": "不名小乘教者。此教亦有大乘。六度菩薩。",
    "T35n1735_002:0510a16": "三十四心斷結成真佛故。故藏通別圓之",
    "T35n1735_002:0510a17": "義。四教互有。而覈其定實。餘三不成。唯成",
    "T35n1735_002:0510a18": "當教中義耳。但判華嚴兼於圓別。以就登",
    "T35n1735_002:0510a19": "地已上。約寄位行布。為別義故。名異義同。",
    "T35n1735_002:0510a20": "亦無大過。三唐初海東元曉法師。亦立四",
    "T35n1735_002:0510a21": "教。一三乘別教。如四諦緣起經等。二三乘通",
    "T35n1735_002:0510a22": "教。如般若深密經等。三一乘分教。如梵網",
    "T35n1735_002:0510a23": "經等。四一乘滿教。如華嚴經等。然三乘共",
    "T35n1735_002:0510a24": "學。名三乘教。於中未明法空。名別相教。",
    "T35n1735_002:0510a25": "說諸法空。是為通教。不共二乘。名一乘",
    "T35n1735_002:0510a26": "教。於中未顯普法。名隨分教。具明普法。",
    "T35n1735_002:0510a27": "名圓滿教。然此大同天台。但合別圓。加",
    "T35n1735_002:0510a28": "一乘分耳。自言且依乘門。略立四種。非謂",
    "T35n1735_002:0510a29": "此四遍攝一切。故無有失。四賢首弟子宛",
    "T35n1735_002:0510b01": "公。依寶性論。立四種教。論云。有四種眾生。",
    "T35n1735_002:0510b02": "不識如來藏。如生盲人。一者凡夫。二者聲",
    "T35n1735_002:0510b03": "聞。三者辟支佛。四者初心菩薩。言四教者。",
    "T35n1735_002:0510b04": "一迷真異執教。當彼凡夫。二真一分半教。",
    "T35n1735_002:0510b05": "當彼二乘。三真一分滿教。當彼初心菩薩。",
    "T35n1735_002:0510b06": "四真具分滿教。即當彼識如來藏者。初教",
    "T35n1735_002:0510b07": "謂諸外道迷於真理。廣起異計。二謂小乘。",
    "T35n1735_002:0510b08": "於真如隨緣不變二分義中。唯說生空所顯",
    "T35n1735_002:0510b09": "之理。故名為半。如涅槃半字。三謂但得不",
    "T35n1735_002:0510b10": "變。不得隨緣。故名一分。而雙辯二空。故",
    "T35n1735_002:0510b11": "名為滿。四由具隨緣不變二義。故名具分。",
    "T35n1735_002:0510b12": "廣如彼說。然今判聖教。那參邪說。若對教",
    "T35n1735_002:0510b13": "主。應如此方先立三教。或如西域。分內外",
    "T35n1735_002:0510b14": "及六師等。又依涅槃。為半滿者。後二既滿。",
    "T35n1735_002:0510b15": "不應復有一分之言。既但得不變一分。豈",
    "T35n1735_002:0510b16": "名為滿。又涅槃半滿。豈唯約二空。豈彼不",
    "T35n1735_002:0510b17": "說妙有。而訶空耶。故其所立。未為允當。",
    "T35n1735_002:0510b18": "第五立五教。略有二家。一波頗三藏立。一",
    "T35n1735_002:0510b19": "四諦教。謂四阿含等。二無相教。謂諸般若。三",
    "T35n1735_002:0510b20": "觀行教。謂華嚴經。四安樂教。謂涅槃經。說",
    "T35n1735_002:0510b21": "常樂故。五守護教。謂大集經說守護正法",
    "T35n1735_002:0510b22": "事故。此釋名局。以觀行等皆互有故。二賢",
    "T35n1735_002:0510b23": "首所立五教。至下當知。第二敘西域者。",
    "T35n1735_002:0510b24": "即今性相二宗元出彼方。故名西域。謂那",
    "T35n1735_002:0510b25": "爛陀寺同時有二大德。一名戒賢。二名智",
    "T35n1735_002:0510b26": "光。戒賢遠承彌勒無著。近踵護法難陀。依",
    "T35n1735_002:0510b27": "深密等經瑜伽等論。立三種教。以法相大",
    "T35n1735_002:0510b28": "乘而為了義。即唐三藏之所宗師。謂佛初",
    "T35n1735_002:0510b29": "於鹿苑。轉四諦小乘法輪。說諸有為法皆",
    "T35n1735_002:0510c01": "從緣生。以破外道自性因等。又緣生無我",
    "T35n1735_002:0510c02": "翻外有我。然猶未說法無我理。即四阿含",
    "T35n1735_002:0510c03": "等是。第二時中。雖依遍計所執。而說諸法",
    "T35n1735_002:0510c04": "自性皆空。翻彼小乘。然於依他圓成猶未",
    "T35n1735_002:0510c05": "說有。即諸部般若等經。第三時中。就大乘",
    "T35n1735_002:0510c06": "正理。具說三性三無性等。方為盡理。即解",
    "T35n1735_002:0510c07": "深密經等。是故於彼三時。初墮有邊。次墮",
    "T35n1735_002:0510c08": "空邊。俱非了義。後時具說遍計性空。餘二",
    "T35n1735_002:0510c09": "為有。契會中道。方為了義。此依深密。所",
    "T35n1735_002:0510c10": "判。二智光論師。遠承文殊龍樹。近稟青目",
    "T35n1735_002:0510c11": "清辯。依般若等經中觀等論。亦立三時教。",
    "T35n1735_002:0510c12": "以明無相大乘為真了義。謂佛初鹿苑說",
    "T35n1735_002:0510c13": "小。明心鏡俱有。次於中時。為彼中根。說",
    "T35n1735_002:0510c14": "法相大乘境空心有唯識道理。以根猶劣。",
    "T35n1735_002:0510c15": "未能全入平等真空。故後第三時。為上根",
    "T35n1735_002:0510c16": "說無相大乘辯心境俱空。平等一味為真",
    "T35n1735_002:0510c17": "了義。又初漸破外道自性等故。說因緣生",
    "T35n1735_002:0510c18": "法決定是有。次漸破小乘緣生實有之執",
    "T35n1735_002:0510c19": "故。說依他似有。以彼怖畏此真空故。由",
    "T35n1735_002:0510c20": "存假名。而接引之。後時方就究竟。而說緣",
    "T35n1735_002:0510c21": "生即空平等一味。此三次第。如智光論師般",
    "T35n1735_002:0510c22": "若燈論釋中引大乘妙智經說。然此二三時。",
    "T35n1735_002:0510c23": "並不能斷一代時教。以各有據互相違",
    "T35n1735_002:0510c24": "故。各別為於一類機故。深密經意。為於一",
    "T35n1735_002:0510c25": "類餐般若者。聞平等空。撥無因果。不了",
    "T35n1735_002:0510c26": "空有無二故。第三時。為其分析於一法上",
    "T35n1735_002:0510c27": "空有之義。其妙智經。則以一類聞說三性",
    "T35n1735_002:0510c28": "迷唯識者。未能忘心觀緣起者。定謂似",
    "T35n1735_002:0510c29": "有故。令總忘心境。即事而真。得斯意者。",
    "T35n1735_002:0511a01": "則不相違。然欲會二宗。須知二宗立義。",
    "T35n1735_002:0511a02": "有多差別。略敘數條。一者一乘三乘別。二",
    "T35n1735_002:0511a03": "一性五性別。三唯心真妄別。四真如隨緣凝",
    "T35n1735_002:0511a04": "然別。五三性空有即離別。六生佛不增不減",
    "T35n1735_002:0511a05": "別。七二諦空有即離別。八四相一時前後別。",
    "T35n1735_002:0511a06": "九能所斷證即離別。十佛身無為有為別。且",
    "T35n1735_002:0511a07": "初二義者。由性有五。一不同故。令乘有三。",
    "T35n1735_002:0511a08": "一權實。如法相宗意。以一乘為權。三乘為",
    "T35n1735_002:0511a09": "實故。深密三時教中。初皆不成。次一向成。",
    "T35n1735_002:0511a10": "是為若過若不及。皆非了義。第三時中。有",
    "T35n1735_002:0511a11": "性者成。無性不成。方為了義。故云普為發",
    "T35n1735_002:0511a12": "趣一切乘者。又初二卷中。皆云一乘是密意",
    "T35n1735_002:0511a13": "說。故知是權。又勝鬘經。以一乘為方便故。",
    "T35n1735_002:0511a14": "大般若五百九十三中。善勇猛菩薩言。唯",
    "T35n1735_002:0511a15": "願世尊哀愍我等。為具宣說如來境智。若有",
    "T35n1735_002:0511a16": "情類。於聲聞乘性決定者。聞此法已。速",
    "T35n1735_002:0511a17": "能證得自無漏地。於獨覺乘性決定者。聞",
    "T35n1735_002:0511a18": "此法已。速依自乘而得出離。於無上乘性",
    "T35n1735_002:0511a19": "決定者。聞此法已。速證無上正等菩提。若",
    "T35n1735_002:0511a20": "有情類。雖未已入正性離生。而於三乘性",
    "T35n1735_002:0511a21": "不定者。聞此法已。皆發無上正等覺心。深",
    "T35n1735_002:0511a22": "密第二大意同此。又云。一切趣寂聲聞種性",
    "T35n1735_002:0511a23": "補特伽羅。雖蒙諸佛施設種種勇猛加行",
    "T35n1735_002:0511a24": "方便化導。終不能令當坐道場證阿耨多",
    "T35n1735_002:0511a25": "羅三藐三菩提。又十輪第九亦說。三乘各定",
    "T35n1735_002:0511a26": "差別。皆以性定五故。故楞伽中。佛告大慧。",
    "T35n1735_002:0511a27": "有五種種性。一聲聞乘性。二辟支佛乘性。三",
    "T35n1735_002:0511a28": "如來乘性。四不定乘性。五者無性。大莊嚴",
    "T35n1735_002:0511a29": "論及瑜伽論。皆同此說。善戒地持。雖但說",
    "T35n1735_002:0511b01": "二種性。一有種性。二無種性。亦云無種性",
    "T35n1735_002:0511b02": "人。無種性故。雖復勤行精進。終不能得",
    "T35n1735_002:0511b03": "無上菩提。但以人天善根。而成熟之無性。",
    "T35n1735_002:0511b04": "瑜伽亦同此說。若法性宗意。則以三乘是權。",
    "T35n1735_002:0511b05": "一乘為實。法華經云。十方佛土中。唯有一",
    "T35n1735_002:0511b06": "乘法。無二亦無三。除佛方便說。又云。初以",
    "T35n1735_002:0511b07": "三乘引導眾生。然後但以大乘而度脫之。",
    "T35n1735_002:0511b08": "以性唯一故。故云諸佛兩足尊知法常無",
    "T35n1735_002:0511b09": "性。又第三云。一相一味究竟涅槃常寂滅相。",
    "T35n1735_002:0511b10": "涅槃亦云。佛性者名為一乘。師子吼者名決",
    "T35n1735_002:0511b11": "定說。決定宣說一切眾生皆有佛性。凡是有",
    "T35n1735_002:0511b12": "心定當作佛。三十三又云。一切眾生同有",
    "T35n1735_002:0511b13": "佛性。皆同一乘一解脫一因一果同一甘露。",
    "T35n1735_002:0511b14": "一切當得常樂我淨。是名一味。又法華第",
    "T35n1735_002:0511b15": "三云。我滅度後復有弟子。不聞是經。不知",
    "T35n1735_002:0511b16": "不覺菩薩所行。自於所得功德生滅度想。",
    "T35n1735_002:0511b17": "當入涅槃。我於餘國作佛。更有異名。是人",
    "T35n1735_002:0511b18": "雖生滅度之想。入於涅槃。而於彼土求佛",
    "T35n1735_002:0511b19": "智慧。得聞是經。唯以佛乘而得滅度等。",
    "T35n1735_002:0511b20": "智論九十五亦同此說。明知。趣寂決定迴心。",
    "T35n1735_002:0511b21": "法華論中四聲聞內決定及增上慢。此二根",
    "T35n1735_002:0511b22": "未熟故。菩薩與記方便令發心。既云未熟。",
    "T35n1735_002:0511b23": "明必當熟。方便令發。即菩提心。不可不",
    "T35n1735_002:0511b24": "順己宗。判為論錯。入楞伽第二第四第七。",
    "T35n1735_002:0511b25": "皆同說二乘無實涅槃。但是三昧力故。後必",
    "T35n1735_002:0511b26": "當得無上菩提。法華論中。意亦同此。皆是",
    "T35n1735_002:0511b27": "假說涅槃。故云三昧。勝鬘亦云。言諸二乘",
    "T35n1735_002:0511b28": "得涅槃者。是佛方便。又無上依經寶性佛",
    "T35n1735_002:0511b29": "性二論皆說。入滅二乘。於三界外。更受",
    "T35n1735_002:0511c01": "變易。密嚴經中。二乘畢無灰斷永滅。如是",
    "T35n1735_002:0511c02": "經論。其文非一。永寂聲聞。必無明矣。涅槃",
    "T35n1735_002:0511c03": "第九菩薩品中。廣明闡提斷善不能發心。",
    "T35n1735_002:0511c04": "當文即云。彼一闡提雖有佛性。而為無量",
    "T35n1735_002:0511c05": "罪垢所纏。不能得出。如蠶處繭。此則有",
    "T35n1735_002:0511c06": "而非無。又云。或有佛性一闡提有。善根",
    "T35n1735_002:0511c07": "人無等。則知無有無種性人。況前引楞伽",
    "T35n1735_002:0511c08": "五性自迷其文。彼經第五性云。五者無性。",
    "T35n1735_002:0511c09": "謂一闡提。此有二種。一者焚燒一切善根。",
    "T35n1735_002:0511c10": "即謗菩薩藏。二者憐愍一切眾生界。即是菩",
    "T35n1735_002:0511c11": "薩。若有眾生不入涅槃。我亦不入。大慧白",
    "T35n1735_002:0511c12": "言。此二何者常不入涅槃。佛言。菩薩常不",
    "T35n1735_002:0511c13": "入涅槃。非焚燒一切善根者。以知諸法",
    "T35n1735_002:0511c14": "本來涅槃。不捨一切諸眾生故。此意則明",
    "T35n1735_002:0511c15": "菩薩入而不入。既云菩薩常不入。非闡提",
    "T35n1735_002:0511c16": "者。則明闡提後必入矣。況經自云復以如",
    "T35n1735_002:0511c17": "來神力故。或時善根生耶。莊嚴第五。無性",
    "T35n1735_002:0511c18": "亦有二種。一是時邊。二者畢竟時邊。謂暫",
    "T35n1735_002:0511c19": "時之無即前闡提。畢竟謂永無。即大悲菩薩。",
    "T35n1735_002:0511c20": "是知前來所引大般若深密等經皆是未說",
    "T35n1735_002:0511c21": "法華之前。就其長時云定性無性非永定",
    "T35n1735_002:0511c22": "永無。諸論隨佛方便成立故。云定無耳。故",
    "T35n1735_002:0511c23": "寶性佛性等論皆說。以一闡提謗大乘因。依",
    "T35n1735_002:0511c24": "無量時說無佛性。非謂究竟無清淨性。若",
    "T35n1735_002:0511c25": "謂法華是第二時教。為引不定二乘故。說",
    "T35n1735_002:0511c26": "一切悉皆成佛。而猶未說定性不成。故名",
    "T35n1735_002:0511c27": "密意。非了義者。何以自判法華為第三時",
    "T35n1735_002:0511c28": "教。誰敢判於法華。為不了耶。妙智經中。",
    "T35n1735_002:0511c29": "及梁攝論成立正法中。皆以一乘居三乘",
    "T35n1735_002:0512a01": "後。故真諦三藏部異執記云。三十八年後。",
    "T35n1735_002:0512a02": "說解節經等。無量義云。四十年後。說法華",
    "T35n1735_002:0512a03": "經。明知法華居後。故經云臨欲終時。若不",
    "T35n1735_002:0512a04": "信法華居後涅槃臨終。居然可信。豈不",
    "T35n1735_002:0512a05": "亦以一乘一性破三五耶。若以般若。為第",
    "T35n1735_002:0512a06": "二時。法華為第三時。於理即通。復自違深",
    "T35n1735_002:0512a07": "密第三時中。普為發趣一切乘者。以法華",
    "T35n1735_002:0512a08": "破三故。明知深密三時。不能定斷一切聖",
    "T35n1735_002:0512a09": "教。以未居最後故。且約顯一類義。故分",
    "T35n1735_002:0512a10": "三耳。義如前說。若將法華。望之應有四",
    "T35n1735_002:0512a11": "時。以一乘教。破前三乘故。若謂佛性有",
    "T35n1735_002:0512a12": "二。一者理性。二者行性理性定有。行性或",
    "T35n1735_002:0512a13": "無。斯言可爾。故涅槃云。或有佛性善根人",
    "T35n1735_002:0512a14": "有闡提人無。即是行性。或有佛性二人俱",
    "T35n1735_002:0512a15": "有。即是理性。然涅槃依於理性明其等有。",
    "T35n1735_002:0512a16": "故云凡是有心定當作佛。不言凡是有行",
    "T35n1735_002:0512a17": "定當作佛。若謂理性定有。容趣寂不成。則",
    "T35n1735_002:0512a18": "違教理。是知闡提不作佛者。以作佛非闡",
    "T35n1735_002:0512a19": "提故。乃抑揚當時耳。若謂法華入滅後信",
    "T35n1735_002:0512a20": "一乘。即是變化權聲聞者。權必化實。無實",
    "T35n1735_002:0512a21": "化誰。又豈不誤於一類怯弱。好滅眾生。是",
    "T35n1735_002:0512a22": "知趣寂。皆是法華前意耳。又勝鬘經云。若如",
    "T35n1735_002:0512a23": "來隨彼所欲。而方便說。即是一乘。無有二",
    "T35n1735_002:0512a24": "乘。二乘入於一乘。一乘者即第一義乘。此意",
    "T35n1735_002:0512a25": "明隨欲方便而說二乘。明知即是一乘。無",
    "T35n1735_002:0512a26": "有二矣。不曉此意。將上方便。連下一乘",
    "T35n1735_002:0512a27": "而讀之。輒斷一乘。以為方便。惑之甚矣。又",
    "T35n1735_002:0512a28": "彼經中。廣破二乘。云無涅槃。又云。此經斷",
    "T35n1735_002:0512a29": "一切疑。決定了義入一乘道。豈說一乘。以",
    "T35n1735_002:0512b01": "為方便。設有方便之言。尚在法華之前。況",
    "T35n1735_002:0512b02": "復無耶。法華云。此經難信難解。佛現在世。",
    "T35n1735_002:0512b03": "猶多怨嫉。況滅度後。誠哉斯言。若信執",
    "T35n1735_002:0512b04": "三乘五性。不信一乘一性者。深為可愍。",
    "T35n1735_002:0512b05": "故百喻經第二中。王改聚落。五由旬為三由",
    "T35n1735_002:0512b06": "旬喻。以喻方便於一說三。後人但信於",
    "T35n1735_002:0512b07": "三不信於一。即其事也。上約二宗各別所",
    "T35n1735_002:0512b08": "據。則互相違。反若會釋者。亦不相違。謂就",
    "T35n1735_002:0512b09": "機則三。約法則一。新熏則五。本有無二。若",
    "T35n1735_002:0512b10": "入理雙拂。則三一兩亡。若約佛化儀。則能",
    "T35n1735_002:0512b11": "三能一。是故競執。是非。達無違諍。大集五",
    "T35n1735_002:0512b12": "部。雖異不離法界。涅槃各說身因。佛許無",
    "T35n1735_002:0512b13": "非正說。餘義次下當會古今違順竟。第三",
    "T35n1735_002:0512b14": "立教開宗。分二。一以義分教。二依教分",
    "T35n1735_002:0512b15": "宗。今初以義分教。教類有五。即賢首所立。",
    "T35n1735_002:0512b16": "廣有別章。大同天台。但加頓教。今先用之。",
    "T35n1735_002:0512b17": "後總會通。有不安者頗為改易。言五教者。",
    "T35n1735_002:0512b18": "一小乘教。二大乘始教。三終教。四頓教。五圓",
    "T35n1735_002:0512b19": "教。初即天台藏教。二始教者。亦名分教。以",
    "T35n1735_002:0512b20": "深密第二第三時教。同許定性二乘俱不成",
    "T35n1735_002:0512b21": "佛。故今合之總為一教。此既未盡大乘法",
    "T35n1735_002:0512b22": "理。故立為初。有不成佛。故名為分。三終教",
    "T35n1735_002:0512b23": "者。亦名實教。定性二乘。無性闡提。悉當成",
    "T35n1735_002:0512b24": "佛。方盡大乘至極之說。故立為終。以稱實",
    "T35n1735_002:0512b25": "理。故名為實。上二教並依地位漸次修成。",
    "T35n1735_002:0512b26": "故總名為漸。四頓教者。但一念不生。即名",
    "T35n1735_002:0512b27": "為佛。不依地位漸次。而說故立為頓。如",
    "T35n1735_002:0512b28": "思益云。得諸法正性者。不從一地。至於一",
    "T35n1735_002:0512b29": "地。楞伽云。初地即為八。乃至無所有何次",
    "T35n1735_002:0512c01": "等。不同前漸次位修行。不同於後圓融具",
    "T35n1735_002:0512c02": "德。故立名頓。頓詮此理。故名頓教。天台所",
    "T35n1735_002:0512c03": "以不立者。以四教中皆有一絕言故。今乃",
    "T35n1735_002:0512c04": "開者。頓顯絕言。別為一類。離念機故。即順",
    "T35n1735_002:0512c05": "禪宗。五圓教者。明一位即一切位。一切位即",
    "T35n1735_002:0512c06": "一位。是故十信滿心。即攝五位成正覺等。",
    "T35n1735_002:0512c07": "依普賢法界帝網重重主伴具足。故名圓教。",
    "T35n1735_002:0512c08": "如此經等說。若約所說法相者。初小乘中。",
    "T35n1735_002:0512c09": "但說七十五法。但說人空。縱少說法空。亦",
    "T35n1735_002:0512c10": "不明顯。但依六識三毒。建立染淨根本。故",
    "T35n1735_002:0512c11": "阿含云。貪恚愚癡是世間根本等。未盡法",
    "T35n1735_002:0512c12": "源。故多諍論。部執不同。二始教中。廣說法",
    "T35n1735_002:0512c13": "相。少說法性。所說法性。即法相數。說有",
    "T35n1735_002:0512c14": "百法決擇分明。故少諍論。說有八識。唯是",
    "T35n1735_002:0512c15": "生滅。依生滅識。建立生死及涅槃因。法爾",
    "T35n1735_002:0512c16": "種子。有無永別。是故五性決定不同。既所立",
    "T35n1735_002:0512c17": "識。唯業惑生故。所立真如。常恒不變。不許",
    "T35n1735_002:0512c18": "隨緣。依他起性。似有不無。非即無性真空",
    "T35n1735_002:0512c19": "圓成。說經空義。但約所執。既言三性五性",
    "T35n1735_002:0512c20": "不同故。說一分眾生決不成佛。名生界不",
    "T35n1735_002:0512c21": "減。真俗二諦。迢然不同。非斷非常。果生因",
    "T35n1735_002:0512c22": "滅。同時四相。滅表後無。根本後得。緣境斷",
    "T35n1735_002:0512c23": "惑。義說雙觀決定別照。以有為智。證無為",
    "T35n1735_002:0512c24": "理。義說不異而實非一。既出世智。依生滅",
    "T35n1735_002:0512c25": "識種故。四智心品。為相所遷。佛果報身。有",
    "T35n1735_002:0512c26": "為無漏。如是義類。廣有眾多。具如瑜伽雜",
    "T35n1735_002:0512c27": "集等說。三終教中。少說法相。多說法性。所",
    "T35n1735_002:0512c28": "說法相。亦會歸性。所立八識。通如來藏。",
    "T35n1735_002:0512c29": "隨緣成立。不生滅與生滅和合。而成非",
    "T35n1735_002:0513a01": "一非異。一切眾生。平等一性。但是真如。隨緣",
    "T35n1735_002:0513a02": "成立。依他無性。即是圓成。一理齊平。故說",
    "T35n1735_002:0513a03": "生界佛界不增不減。第一義空。該通真妄。真",
    "T35n1735_002:0513a04": "非俗外。即俗而真故。雖空不斷。雖有不",
    "T35n1735_002:0513a05": "常。四相同時。體性即滅。緣境斷惑。不二而",
    "T35n1735_002:0513a06": "二。有能所斷。二而不二。說為內證。照惑無",
    "T35n1735_002:0513a07": "本。即是智體。照體無自。即是證如。非智外",
    "T35n1735_002:0513a08": "如。為智所證。非如外智。能證於如。世出世",
    "T35n1735_002:0513a09": "智。依如來藏。始本不二。則有為無為非一非",
    "T35n1735_002:0513a10": "異。故佛化身即常即法。不墮諸數。況於報",
    "T35n1735_002:0513a11": "體。即體之智。非相所遷。如是義類。亦有",
    "T35n1735_002:0513a12": "眾多。次第對上。如楞伽等經起信等論。若",
    "T35n1735_002:0513a13": "會上二宗。廣如別說。四頓教中。總不說法",
    "T35n1735_002:0513a14": "相。唯辯真性。亦無八識差別之相。一切所",
    "T35n1735_002:0513a15": "有。唯是妄想。一切法界。唯是絕言。五法三自",
    "T35n1735_002:0513a16": "性俱空。八識二無我雙遣。訶教勸離。毀相",
    "T35n1735_002:0513a17": "泯心。生心即妄。不生即佛。亦無佛無不佛。",
    "T35n1735_002:0513a18": "無生無不生。如淨名默住顯不二等。是其",
    "T35n1735_002:0513a19": "意也。五圓教中。所說唯是無盡法界。性海圓",
    "T35n1735_002:0513a20": "融。緣起無礙。相即相入。如因陀羅網重重無",
    "T35n1735_002:0513a21": "際。微細相容。主伴無盡。十十法門。各攝法",
    "T35n1735_002:0513a22": "界。義分齊中。當具宣說。二依教開宗。宗乃",
    "T35n1735_002:0513a23": "有十。如經宗中辯。第四總相會通。曲分為",
    "T35n1735_002:0513a24": "二。先通會諸教。後會化儀前後。今初。諸德",
    "T35n1735_002:0513a25": "立教。各自所據。今雖立五。亦會取諸說。",
    "T35n1735_002:0513a26": "略有五重。一或總為一。謂唯是如來一大善",
    "T35n1735_002:0513a27": "巧。攝生方便。一音所演。則前之二師立一",
    "T35n1735_002:0513a28": "音者。不失道理。二或開為二。此更有三。",
    "T35n1735_002:0513a29": "一對小顯大。初是半字。後四皆滿。則無違",
    "T35n1735_002:0513b01": "二藏等言。二對權顯實。前則二是三乘。後",
    "T35n1735_002:0513b02": "三為一乘。則不違法華四乘。三者三四二",
    "T35n1735_002:0513b03": "教。雖則泯二異前。而對三顯一。曲巧順",
    "T35n1735_002:0513b04": "機。後一直顯本法。一向不共。如智論說。此",
    "T35n1735_002:0513b05": "同印公平道屈曲。三或分為三。初一小乘。",
    "T35n1735_002:0513b06": "次一三乘。後三一乘。或唯後一是不共一乘。",
    "T35n1735_002:0513b07": "智論指此以為不共。大品等經。共二乘說",
    "T35n1735_002:0513b08": "故。此三亦順四乘。又梁論第八云。如來成",
    "T35n1735_002:0513b09": "立正法有三種。一立小乘。二立三乘。三立",
    "T35n1735_002:0513b10": "一乘。第三最勝故。名善成立。此亦同妙智",
    "T35n1735_002:0513b11": "經。真諦三藏部異執疏第二卷中。亦同此說。",
    "T35n1735_002:0513b12": "四或分為四。此亦二門。一中間三教。存三",
    "T35n1735_002:0513b13": "泯二別。故開之為四。一別教小乘。如四阿",
    "T35n1735_002:0513b14": "含等。二同教三乘。如深密等。三同教一乘。",
    "T35n1735_002:0513b15": "如法華等。四別教一乘。如華嚴經。二約歷",
    "T35n1735_002:0513b16": "位。無位開漸及頓。故分為四。總合二三。以",
    "T35n1735_002:0513b17": "為漸教。餘皆如名。五或分為五。如前所",
    "T35n1735_002:0513b18": "立。以漸中有始終故。然取多分。略指數",
    "T35n1735_002:0513b19": "經。實非局判。以一經中容多教故。第二化",
    "T35n1735_002:0513b20": "儀前後者。今辯如來一代時教。略啟十門。",
    "T35n1735_002:0513b21": "一本末差別門。二依本起末門。三攝末歸",
    "T35n1735_002:0513b22": "本門。四本末無礙門。五隨機不定門。六顯密",
    "T35n1735_002:0513b23": "同時門。七一時頓演門。八寂寞無言門。九該",
    "T35n1735_002:0513b24": "通三際門。十重重無盡門。初中本末同時始",
    "T35n1735_002:0513b25": "終一類。各無異說。然有三位。一若小乘中。",
    "T35n1735_002:0513b26": "則初度陳如。後度須跋。中間亦唯說小益",
    "T35n1735_002:0513b27": "小。如四阿含經及五部律。二若約三乘。則",
    "T35n1735_002:0513b28": "始終說三通益三機。如密跡經等。三若約",
    "T35n1735_002:0513b29": "一乘。則始終唯為圓機說於圓極。如華嚴",
    "T35n1735_002:0513c01": "等。其中不通小乘。復攝九世該於前後。更",
    "T35n1735_002:0513c02": "無異說。然此三類。依於此世根性定者。常",
    "T35n1735_002:0513c03": "聞如上一類之法。故佛所演各通始終。更",
    "T35n1735_002:0513c04": "無前後。二依本起末門。此有五類。謂初為",
    "T35n1735_002:0513c05": "菩薩說大。二為緣覺。三為聲聞。四為善根",
    "T35n1735_002:0513c06": "眾生。五為邪定。如出現品。日照高山及三",
    "T35n1735_002:0513c07": "千。初成喻中廣辯其相。皆明先大後小。",
    "T35n1735_002:0513c08": "約法名從本起末。以於一佛乘分別說",
    "T35n1735_002:0513c09": "三故。十八本二皆大乘出故。約機各是一",
    "T35n1735_002:0513c10": "類之機。非約一機前後大小。三攝末歸本",
    "T35n1735_002:0513c11": "門者。依無量義初時說小。次說中乘。後時",
    "T35n1735_002:0513c12": "說大。故法華亦云。初轉四諦深密妙智雖",
    "T35n1735_002:0513c13": "復二時三一不同。皆先小後大。四本末無",
    "T35n1735_002:0513c14": "礙門者。謂初舉照山王之極說。明非本無",
    "T35n1735_002:0513c15": "以垂末。後顯歸大海之異流。明非末無",
    "T35n1735_002:0513c16": "以歸本。故本末交映與奪相資。方為攝生",
    "T35n1735_002:0513c17": "之善巧矣。是故通論總有五位。一根本一",
    "T35n1735_002:0513c18": "乘。如華嚴經。二密意小乘。三密意大乘。四",
    "T35n1735_002:0513c19": "顯了三乘。上三如深密。五破異一乘。如法",
    "T35n1735_002:0513c20": "華。上之四門圓通無礙。是則前後即無前",
    "T35n1735_002:0513c21": "後。無前後之前後耳。五隨機不定門者。此上",
    "T35n1735_002:0513c22": "四門。初門明三類機始末常定。次門明五類",
    "T35n1735_002:0513c23": "機異時常定。第三門明一類機自淺之深。",
    "T35n1735_002:0513c24": "第四門明二類機。初機聞頓後機從淺至",
    "T35n1735_002:0513c25": "深。更有一類不定之機。或從小乘次入三",
    "T35n1735_002:0513c26": "乘。後入一乘。亦有從小直入一乘。或多類",
    "T35n1735_002:0513c27": "機隨聞一句。異解不同。六顯密同時者。若",
    "T35n1735_002:0513c28": "異聞互知是顯不定。若互不相知即是祕",
    "T35n1735_002:0513c29": "密密顯同時亦無前後。七上來諸門。一時",
    "T35n1735_002:0514a01": "頓演。八從初得道乃至涅槃。不說一句。九",
    "T35n1735_002:0514a02": "此上諸門盡通三際。十上之九門。隨處隨",
    "T35n1735_002:0514a03": "時重重無盡。皆無前後。後之二門。正是華",
    "T35n1735_002:0514a04": "嚴境界。融取前八。亦不離華嚴之用。第三",
    "T35n1735_002:0514a05": "義理分齊。已知此經總屬圓教。未知圓義",
    "T35n1735_002:0514a06": "分齊云何。然此教海宏深包含無外。色空交",
    "T35n1735_002:0514a07": "映德用重重。語其橫收全收五教。乃至人",
    "T35n1735_002:0514a08": "天總無不包。方顯深廣。其猶百川不攝",
    "T35n1735_002:0514a09": "大海。大海必攝百川。雖攝百川同一鹹味。",
    "T35n1735_002:0514a10": "故隨一適&#x9008;異百川。前之四教不攝於圓。",
    "T35n1735_002:0514a11": "圓必攝四。雖攝於四圓以貫之。故十善五",
    "T35n1735_002:0514a12": "戒亦圓教攝。上非三四。況初二耶。斯則有",
    "T35n1735_002:0514a13": "其所通無其所局。故此圓教語廣名無量",
    "T35n1735_002:0514a14": "乘。語深唯顯一乘。一乘有二。一同教一乘。",
    "T35n1735_002:0514a15": "同頓同實故。二別教一乘。唯圓融具德故。",
    "T35n1735_002:0514a16": "以別該同皆圓教攝。今顯別教一乘。略顯",
    "T35n1735_002:0514a17": "四門。一明所依體事。二攝歸真實。三彰其",
    "T35n1735_002:0514a18": "無礙。四周遍含容。各有十門。以顯無盡。初",
    "T35n1735_002:0514a19": "中十者。一教義。二理事。三境智。四行位。五",
    "T35n1735_002:0514a20": "因果。六依正。七體用。八人法。九逆順。十應",
    "T35n1735_002:0514a21": "感。教即能詮。即前五教。乃至光香等。義即",
    "T35n1735_002:0514a22": "所詮。即五教等一切義理。理即生空所顯。",
    "T35n1735_002:0514a23": "二空所顯無性真如等理。事即色心身。方等",
    "T35n1735_002:0514a24": "事。餘可思準。第二攝歸真實者。即真空",
    "T35n1735_002:0514a25": "絕相。經云。法性本空寂。無取亦無見。性空",
    "T35n1735_002:0514a26": "即是佛。不可得思量。亦有十義。如法界",
    "T35n1735_002:0514a27": "觀。第三彰其無礙。然上十對皆悉無礙。今且",
    "T35n1735_002:0514a28": "約事理以顯無礙。亦有十門。一理遍於事",
    "T35n1735_002:0514a29": "門。謂無分限之理。全遍分限事中。故一一",
    "T35n1735_002:0514b01": "纖塵理皆圓足。二事遍於理門。謂有分之事。",
    "T35n1735_002:0514b02": "全同無分之理。故一小塵即遍法界。由上",
    "T35n1735_002:0514b03": "二義互該徹故。皆同一性。故出現品云。如來",
    "T35n1735_002:0514b04": "成正覺時。於其身中。普見一切眾生成正",
    "T35n1735_002:0514b05": "覺。乃至普見一切眾生入涅槃。皆同一性。",
    "T35n1735_002:0514b06": "所謂無性。理遍事故。一成一切成。事遍同",
    "T35n1735_002:0514b07": "理。故說都無所成。經云。譬如虛空無成",
    "T35n1735_002:0514b08": "無壞。一性無性。即是佛性。故涅槃云。佛性",
    "T35n1735_002:0514b09": "名第一義空。第一義空名為智慧。又出現",
    "T35n1735_002:0514b10": "云。無一眾生不具如來智慧。無不有者。",
    "T35n1735_002:0514b11": "即一乘義也。三依理成事門。謂事無別體",
    "T35n1735_002:0514b12": "要因理成。如攬水成波故。於中有二。一",
    "T35n1735_002:0514b13": "明具分唯識變故。覺林菩薩偈云。心如工",
    "T35n1735_002:0514b14": "畫師能畫諸世間。五陰悉從生。無法而不",
    "T35n1735_002:0514b15": "造。此明唯心義也。何以得知是具分耶。",
    "T35n1735_002:0514b16": "次頌云。如心佛亦爾。如佛眾生然。應知佛",
    "T35n1735_002:0514b17": "與心。體性皆無盡。既是即佛之心。明非獨",
    "T35n1735_002:0514b18": "妄心而已。二明真如隨緣成故。問明品文",
    "T35n1735_002:0514b19": "殊難云。心性是一。云何見有種種差別。即",
    "T35n1735_002:0514b20": "緣性相違難。覺首答云。法性本無生。示現而",
    "T35n1735_002:0514b21": "有生。即真如隨緣答。又云。諸法無作用。亦",
    "T35n1735_002:0514b22": "無有體性。明隨緣不失自性。即同勝鬘。",
    "T35n1735_002:0514b23": "依如來藏有生死。依如來藏有涅槃等。",
    "T35n1735_002:0514b24": "四事能顯理門。謂由事攬理成故。事虛而",
    "T35n1735_002:0514b25": "理實。依他無性即是圓成。如波相虛令水",
    "T35n1735_002:0514b26": "現故。夜摩偈云。云何說諸蘊。諸蘊有何性。",
    "T35n1735_002:0514b27": "蘊性不可滅。是故說無生。分別此諸蘊。",
    "T35n1735_002:0514b28": "其性本空寂。空故不可滅。此是無生義。眾",
    "T35n1735_002:0514b29": "生既如是。諸佛亦復然。佛及諸佛法。自性",
    "T35n1735_002:0514c01": "無所有。又十忍品云。譬如谷響從緣所起。",
    "T35n1735_002:0514c02": "而與法性無有相違。須彌頂偈云。了知一",
    "T35n1735_002:0514c03": "切法。自性無所有。如是等文遍於九會。五",
    "T35n1735_002:0514c04": "以理奪事門。謂事既全理則事盡無遺。如",
    "T35n1735_002:0514c05": "水奪波波相全盡。故說生佛不增不減。出現",
    "T35n1735_002:0514c06": "品云。譬如虛空。一切世界若成若壞。常無",
    "T35n1735_002:0514c07": "增減。何以故。虛空無生故。諸佛菩提亦復",
    "T35n1735_002:0514c08": "如是。若成正覺不成正覺。亦無增減。何",
    "T35n1735_002:0514c09": "以故。菩提無相故。乃至云。設一切眾生。於",
    "T35n1735_002:0514c10": "一念中悉成正覺。與不成正覺等無有",
    "T35n1735_002:0514c11": "異。皆以無相平等故。不增不減經亦同",
    "T35n1735_002:0514c12": "此說。非約一分眾生不成佛者。說無增",
    "T35n1735_002:0514c13": "減耳。六事能隱理門。謂真理隨緣而成事",
    "T35n1735_002:0514c14": "法遂令事顯理不現也。如水成波動顯靜",
    "T35n1735_002:0514c15": "隱故。法身流轉五道。名曰眾生。財首偈云。",
    "T35n1735_002:0514c16": "世間所言說一切是分別。未曾有一法得",
    "T35n1735_002:0514c17": "入於法性等。七真理即事門。謂凡是真理。",
    "T35n1735_002:0514c18": "必非事外。以是法無我理故。空即色故理",
    "T35n1735_002:0514c19": "即是事。方為真理。第七迴向云。法性不違",
    "T35n1735_002:0514c20": "法相等故。八事法即理門。謂緣集必無自",
    "T35n1735_002:0514c21": "性。舉體即真故。上之二門。正明二諦不相",
    "T35n1735_002:0514c22": "違義。如濕不違波波不違濕。舉體相即",
    "T35n1735_002:0514c23": "故。夜摩偈云。如金與金色其性無差別。法",
    "T35n1735_002:0514c24": "非法亦然。體性無有異。此亦喻於如來之",
    "T35n1735_002:0514c25": "藏與阿賴耶。展轉無別。又由事即理故。",
    "T35n1735_002:0514c26": "雖有不常理即事故。雖空不斷。又由事理",
    "T35n1735_002:0514c27": "相即故。起滅同時。須彌偈云。一切凡夫行。",
    "T35n1735_002:0514c28": "莫不速歸盡。其性如虛空故。說無有盡。",
    "T35n1735_002:0514c29": "智者說無盡。此亦無所說。自性無盡故。",
    "T35n1735_002:0515a01": "得有難思盡等。則同時四相不待後無。亦",
    "T35n1735_002:0515a02": "令究竟斷證離於能所。十地品云。非初非",
    "T35n1735_002:0515a03": "中後。非言辭所及。迴向品云。無有智外如",
    "T35n1735_002:0515a04": "為智所入。亦無如外智。能證於如等。九",
    "T35n1735_002:0515a05": "真理非事門。即妄之真異於妄故。如濕",
    "T35n1735_002:0515a06": "非動。十事法非理門。即真之妄異於真故。",
    "T35n1735_002:0515a07": "如動非濕故。慚愧林偈云。如色與非色。此",
    "T35n1735_002:0515a08": "二不為一。又云。如相與無相。生死又涅槃。",
    "T35n1735_002:0515a09": "分別各不同等。上七八二門。明事理非異。",
    "T35n1735_002:0515a10": "九十二門明事理非一。故為無為。非一非異。",
    "T35n1735_002:0515a11": "第四迴向云。於有為界示無為法。而不滅",
    "T35n1735_002:0515a12": "壞有為之相。於無為界示有為法。而不分",
    "T35n1735_002:0515a13": "別無為之性。上之十事。同一緣起故。云無礙。",
    "T35n1735_002:0515a14": "約理望事。則有成有壞有即有離。事望",
    "T35n1735_002:0515a15": "於理。有隱有顯。有一有異。逆順自在。無",
    "T35n1735_002:0515a16": "障無礙。同時頓起。深思令觀明現。以成理",
    "T35n1735_002:0515a17": "事圓融無礙觀也。第四周遍含容。即事事無",
    "T35n1735_002:0515a18": "礙。且依古德。顯十玄門。於中文二。先正",
    "T35n1735_002:0515a19": "辯玄門。二明其所以。今初。一同時具足相",
    "T35n1735_002:0515a20": "應門。二廣陜自在無礙門。三一多相容不同",
    "T35n1735_002:0515a21": "門。四諸法相即自在門。五祕密隱顯俱成門。",
    "T35n1735_002:0515a22": "六微細相容安立門。七因陀羅網境界門。八",
    "T35n1735_002:0515a23": "託事顯法生解門。九十世隔法異成門。十主",
    "T35n1735_002:0515a24": "伴圓明具德門。此之十門同一緣起無礙圓",
    "T35n1735_002:0515a25": "融。隨其一門。即具一切。今且於前十中。取",
    "T35n1735_002:0515a26": "一事法明具後十門。如下文中。一蓮華葉",
    "T35n1735_002:0515a27": "或一微塵。則具教等十對。同時相應具足圓",
    "T35n1735_002:0515a28": "滿。亦具後之九門。及彼門中所具教等以是",
    "T35n1735_002:0515a29": "總故。故下文云。一切法門無盡海。同會",
    "T35n1735_002:0515b01": "一法道場中。華藏頌云。華藏世界所有塵。",
    "T35n1735_002:0515b02": "一一塵中見法界。一塵尚具況一葉耶。二即",
    "T35n1735_002:0515b03": "彼華葉普周法界。而不壞本位以分即無",
    "T35n1735_002:0515b04": "分無分即分。廣陜自在無障無礙。十定品",
    "T35n1735_002:0515b05": "云。有一蓮華盡十方際。而不妨外有可",
    "T35n1735_002:0515b06": "見。是故或唯廣無際。或分限歷然。或即廣即",
    "T35n1735_002:0515b07": "陜。或廣陜俱泯。或具前四。以是解境故。或",
    "T35n1735_002:0515b08": "絕前五。以是行境故。下皆準此。然此廣",
    "T35n1735_002:0515b09": "陜亦名純雜。普周法界故。純一無二不",
    "T35n1735_002:0515b10": "壞本位。則不妨於雜。萬行例然。三即此華",
    "T35n1735_002:0515b11": "葉舒已遍入一切法中。即攝一切。令入己",
    "T35n1735_002:0515b12": "內。舒攝同時。既無障礙。是故鎔融。或有四",
    "T35n1735_002:0515b13": "句六句思之。下云。以一佛土滿十方。十方",
    "T35n1735_002:0515b14": "入一亦無餘。若一與一切對辯。則攝入各",
    "T35n1735_002:0515b15": "具四句。謂一入一切一切入一。一入一一",
    "T35n1735_002:0515b16": "切入一切。互攝亦然。四此一華葉廢己同",
    "T35n1735_002:0515b17": "他。舉體全是彼一切法。而恒攝他同己。",
    "T35n1735_002:0515b18": "令彼一切即是己體。一多相即混無障礙。解",
    "T35n1735_002:0515b19": "行境別。六句同前。下云知一即多多即一",
    "T35n1735_002:0515b20": "等。五華能攝彼則一顯多隱。一切攝華則一",
    "T35n1735_002:0515b21": "隱多顯。顯顯不俱。隱隱不並。隱顯顯隱同",
    "T35n1735_002:0515b22": "時無礙。全攝俱泯。存亡俱成。句數同前。下",
    "T35n1735_002:0515b23": "云。東方入正受。西方從定起等。如八日月",
    "T35n1735_002:0515b24": "隱顯同時。六此華葉中微細剎等。一切諸法",
    "T35n1735_002:0515b25": "炳然齊現。下云。於一塵中一切國土曠然安",
    "T35n1735_002:0515b26": "住。又於一毛端處。有不可說諸如來。及第",
    "T35n1735_002:0515b27": "九迴向微細中說。七此華葉一一微塵中。",
    "T35n1735_002:0515b28": "各現無邊剎海。剎海之中。復有微塵。彼諸",
    "T35n1735_002:0515b29": "塵內。復有剎海。如是重重不可窮盡。非是",
    "T35n1735_002:0515c01": "心識思量境界。如天帝殿珠網覆上。一明",
    "T35n1735_002:0515c02": "珠內萬像俱現。珠珠皆爾。此珠明徹互相現",
    "T35n1735_002:0515c03": "影影復現影。而無窮盡。下云。如因陀羅網",
    "T35n1735_002:0515c04": "世界等。亦如鏡燈重重交光。佛佛無盡。八",
    "T35n1735_002:0515c05": "見此華葉。即是見於無盡法界。非是託此",
    "T35n1735_002:0515c06": "別有所表。下文云。此華蓋等從無生法忍",
    "T35n1735_002:0515c07": "之所起等。九即此一華。既其遍一切處。亦",
    "T35n1735_002:0515c08": "復該一切時。謂三世各三。攝為一念故。為",
    "T35n1735_002:0515c09": "十世。以時無別體。依華以立華既無礙。時",
    "T35n1735_002:0515c10": "亦如之。是故晉經云。過去無量劫。安置",
    "T35n1735_002:0515c11": "未來今未來無量劫。迴置過去世等。普賢",
    "T35n1735_002:0515c12": "行云。過去中未來。未來中現在等。又云。無量",
    "T35n1735_002:0515c13": "劫即一念。一念即無量劫等。時無別體故",
    "T35n1735_002:0515c14": "不別立。以為所依。十此圓教。法理無孤起。",
    "T35n1735_002:0515c15": "必攝眷屬隨生。下云。此華即有十世界微",
    "T35n1735_002:0515c16": "塵數華以為眷屬。又如一方為主十方為",
    "T35n1735_002:0515c17": "伴。餘方亦爾。是故主主伴伴各不相見。主",
    "T35n1735_002:0515c18": "伴伴主圓明具德。舉華既爾。一塵等事亦",
    "T35n1735_002:0515c19": "然。如此事華既帶同時等十義。具此十門。",
    "T35n1735_002:0515c20": "而此事等具餘教等十門。則為百門。事法",
    "T35n1735_002:0515c21": "既爾。餘教義等具百亦然。則為千門。如教",
    "T35n1735_002:0515c22": "義等有此千門。彼同時門中。亦具百門。餘",
    "T35n1735_002:0515c23": "廣陜等例爾。亦有千門。若重重取之。亦至",
    "T35n1735_002:0515c24": "無盡。於此十門。圓明顯了。則常入法界重",
    "T35n1735_002:0515c25": "重之境。第二明德用所因。問有何因緣。令",
    "T35n1735_002:0515c26": "此諸法得有如是混融無礙。答因廣難陳。",
    "T35n1735_002:0515c27": "略提十類。一唯心所現故。二法無定性故。",
    "T35n1735_002:0515c28": "三緣起相由故。四法性融通故。五如幻夢",
    "T35n1735_002:0515c29": "故。六如影像故。七因無限故。八佛證窮故。",
    "T35n1735_002:0516a01": "九深定用故。十神通解脫故。十中隨一即能",
    "T35n1735_002:0516a02": "令彼諸法混融無礙。十中前六通約法性",
    "T35n1735_002:0516a03": "為德相。因法爾如是。後二皆是業用。義通",
    "T35n1735_002:0516a04": "因果。七約起修。義通德相業用。八約果德。",
    "T35n1735_002:0516a05": "唯是德相故。前之十門。通德相業用。約佛",
    "T35n1735_002:0516a06": "則用亦德相。德上用故。約機則相亦稱用。令",
    "T35n1735_002:0516a07": "知相故。即用之相。染淨雙融。即相之用。能",
    "T35n1735_002:0516a08": "染能淨。故相及用。不分兩別。初唯心現者。",
    "T35n1735_002:0516a09": "一切諸法。真心所現。如大海水舉體成波。",
    "T35n1735_002:0516a10": "以一切法無非一心故。大小等相。隨心迴",
    "T35n1735_002:0516a11": "轉。即入無礙。二法無定性者。既唯心現從緣",
    "T35n1735_002:0516a12": "而生。無有定性。性相俱離。小非定小故。能",
    "T35n1735_002:0516a13": "容太虛而有餘。以同大之無外故。大非",
    "T35n1735_002:0516a14": "定大故。能入小塵而無間。以同小之無",
    "T35n1735_002:0516a15": "內故。是則等太虛之微塵。含如塵之廣剎。",
    "T35n1735_002:0516a16": "有何難哉。舊經十住品云。金剛圍山數無",
    "T35n1735_002:0516a17": "量。悉能安置一毛端。欲知至大有小相。菩",
    "T35n1735_002:0516a18": "薩以是初發心。一非定一故。能是一切。多",
    "T35n1735_002:0516a19": "非定多故。能是一。邊非定邊故。能即中。中",
    "T35n1735_002:0516a20": "非定中故。能即邊。延促靜亂等。一一皆然。",
    "T35n1735_002:0516a21": "三緣起相由者。謂大法界中。緣起法海義門",
    "T35n1735_002:0516a22": "無量。約就圓宗。略舉十門。以釋前義。謂緣",
    "T35n1735_002:0516a23": "起法要具此十義。緣方起故。闕則不成。一",
    "T35n1735_002:0516a24": "諸緣各異義。謂大緣起中諸緣相望。要須體",
    "T35n1735_002:0516a25": "用各別。不相雜亂。方成緣起。若雜亂者。失",
    "T35n1735_002:0516a26": "本緣法。緣起不成。此則諸緣各各守自一位。",
    "T35n1735_002:0516a27": "文云。多中無一性。一亦無有多。二互遍相",
    "T35n1735_002:0516a28": "資義。謂此諸緣要互相遍應方成緣起。如一",
    "T35n1735_002:0516a29": "緣遍應多緣。各與彼多全為一故。此一則",
    "T35n1735_002:0516b01": "具多箇一也。若此一緣。不具多一。則資應",
    "T35n1735_002:0516b02": "不遍不成緣起。此則一一各具一切。下文",
    "T35n1735_002:0516b03": "云。知以一故眾知以眾故一。三俱存無礙",
    "T35n1735_002:0516b04": "義。謂凡是一緣。要具前二。方成緣起。以要",
    "T35n1735_002:0516b05": "住自一。方能遍應。遍應多緣。方是一故。是",
    "T35n1735_002:0516b06": "故唯一。多一自在。無礙鎔融。有其六句。",
    "T35n1735_002:0516b07": "一或舉體全住。是唯一也。或舉體遍應。是",
    "T35n1735_002:0516b08": "多一也。或俱存。或雙泯。或總合。或全離。皆",
    "T35n1735_002:0516b09": "思之可見。文云。諸法無所依。但從和合",
    "T35n1735_002:0516b10": "起。此上三門。總明緣起本法竟。四異體相",
    "T35n1735_002:0516b11": "入義。謂諸門力用遞相依持。互形奪故。各",
    "T35n1735_002:0516b12": "全有力全無力義。緣起方成。如論云。因不生",
    "T35n1735_002:0516b13": "緣生故。緣不生自因生故。若各唯有力無無",
    "T35n1735_002:0516b14": "力。則有多果過。一一各生故。若各唯無力",
    "T35n1735_002:0516b15": "無有力。則有無果過。以同非緣俱不生",
    "T35n1735_002:0516b16": "故。是故緣起要互相依具力無力。如闕一",
    "T35n1735_002:0516b17": "緣一切不成。餘亦如是。是故一能持多。一",
    "T35n1735_002:0516b18": "是有力能持於多。多依於一。多是無力。潛",
    "T35n1735_002:0516b19": "入一內。由一有力必不與多有力俱。是故",
    "T35n1735_002:0516b20": "無有一而不攝多也。由多無力必不與一",
    "T35n1735_002:0516b21": "無力俱。是故無有多而不入一也。如一",
    "T35n1735_002:0516b22": "持多依既爾。多持一依亦然。反上思之。",
    "T35n1735_002:0516b23": "如一望多有依有持。全力無力常含多在",
    "T35n1735_002:0516b24": "己中。潛入己在多中。同時無礙。多望於一。",
    "T35n1735_002:0516b25": "當知亦爾。俱存雙泯。二句無礙思之。五異體",
    "T35n1735_002:0516b26": "相即義。謂諸緣相望全體形奪。有有體無體",
    "T35n1735_002:0516b27": "義緣起方成。若闕一緣。餘不成起故。緣義",
    "T35n1735_002:0516b28": "則壞。得此一緣。令一切成起。所起成故。緣",
    "T35n1735_002:0516b29": "義方立。是故一緣。是能起能成故有體。多",
    "T35n1735_002:0516c01": "緣是所起所成故無體。由一有體不得與",
    "T35n1735_002:0516c02": "多有體俱。多無體必不得與一無體俱。是",
    "T35n1735_002:0516c03": "故無有不多之一。無有不一之多。一多既",
    "T35n1735_002:0516c04": "爾。多一亦然。反上思之。如一望多有有體",
    "T35n1735_002:0516c05": "無體故。能攝他同己。廢己同他。同時無",
    "T35n1735_002:0516c06": "礙。多望於一當知亦爾。準前思之。俱存",
    "T35n1735_002:0516c07": "雙泯二句無礙。亦思之可見。六體用雙融",
    "T35n1735_002:0516c08": "義。謂諸緣法。要力用交涉。全體融合。方成",
    "T35n1735_002:0516c09": "緣起。是故圓通亦有六句。一以體無不用",
    "T35n1735_002:0516c10": "故。舉體全用則唯有相入。無相即義。二以",
    "T35n1735_002:0516c11": "用無不體故。舉用全體則唯有相即。無相",
    "T35n1735_002:0516c12": "入也。三歸體之用不礙用。全用之體不失",
    "T35n1735_002:0516c13": "體。是則無礙雙存。亦入亦即自在俱現。四全",
    "T35n1735_002:0516c14": "用之體。體泯。全體之用。用亡。非即非入圓",
    "T35n1735_002:0516c15": "融一味。五合前四句。同一緣起無礙俱存。六",
    "T35n1735_002:0516c16": "泯前五句。絕待離言冥同性海。此上三門。",
    "T35n1735_002:0516c17": "於初異體門中顯義理竟。七同體相入義。",
    "T35n1735_002:0516c18": "謂前一緣所有多一與彼一緣體無別故。",
    "T35n1735_002:0516c19": "名為同體。又由此一緣應多緣故。有此多",
    "T35n1735_002:0516c20": "一。所應多緣既相即入。令此多一亦有即",
    "T35n1735_002:0516c21": "入也。先明相入。謂一緣有力能持多一。多",
    "T35n1735_002:0516c22": "一無力依彼一緣。是故一能攝多多便入",
    "T35n1735_002:0516c23": "一。一入多攝反上應知。餘義餘句準前思",
    "T35n1735_002:0516c24": "之。八同體相即義。謂前一緣所具多一。亦",
    "T35n1735_002:0516c25": "有有體無體之義。故亦相即。以多一無體。",
    "T35n1735_002:0516c26": "由本一成多即一也。由本一有體能作多",
    "T35n1735_002:0516c27": "一。令一攝多。如一有多空既爾。多有一",
    "T35n1735_002:0516c28": "空亦然。餘義餘句。並準前思之。九俱融無",
    "T35n1735_002:0516c29": "礙義。謂亦同前體用雙融。即入自在。亦",
    "T35n1735_002:0517a01": "有六句準前應知。此上三門。於前第二同",
    "T35n1735_002:0517a02": "體門中辯義理竟。十同異圓滿義。謂以前",
    "T35n1735_002:0517a03": "九門總合為一大緣起。令多種義門同時具",
    "T35n1735_002:0517a04": "足也。由住一遍應故。有廣陜自在門。由",
    "T35n1735_002:0517a05": "就體就用故。有相即相入門。由異體相容",
    "T35n1735_002:0517a06": "具微細門。異體相即具隱顯門。又就用相",
    "T35n1735_002:0517a07": "入為顯。令就體相即為隱。即顯入隱亦然。",
    "T35n1735_002:0517a08": "又由異門即入為顯。令同體即入為隱。同",
    "T35n1735_002:0517a09": "顯異隱亦然。又由異體相入。帶同體相入",
    "T35n1735_002:0517a10": "具帝網門。由此大緣起即無礙法界故。有",
    "T35n1735_002:0517a11": "託事顯法門。顯於時中故。有十世門相關",
    "T35n1735_002:0517a12": "互攝故。有主伴門。此第十圓滿一門。就前",
    "T35n1735_002:0517a13": "第三門中。以辯義理。故下文云。菩薩善觀",
    "T35n1735_002:0517a14": "緣起法。於一法中解眾多。眾多法中解了",
    "T35n1735_002:0517a15": "一。又云。一中解無量。無量中解一。了彼互",
    "T35n1735_002:0517a16": "生起。當成無所畏等。皆其義也。上來緣起",
    "T35n1735_002:0517a17": "相由門竟。第四法性融通門者。謂若唯約事",
    "T35n1735_002:0517a18": "則互相礙不可即入。若唯約理則唯一味。",
    "T35n1735_002:0517a19": "無可即入。今則理事融通具斯無礙。謂不",
    "T35n1735_002:0517a20": "異理之一事。具攝理時。令彼不異理之",
    "T35n1735_002:0517a21": "多事。隨所依理皆於一中現。若一中攝理",
    "T35n1735_002:0517a22": "不盡。則真理有分限失。若一中攝理盡。多",
    "T35n1735_002:0517a23": "事不隨理現。則事在理外失。今既一事之",
    "T35n1735_002:0517a24": "中全攝理盡。多事豈不依中現。華藏品云。",
    "T35n1735_002:0517a25": "華藏世界所有塵。一一塵中見法界。法界即",
    "T35n1735_002:0517a26": "事法界矣。斯即總意。別亦具十玄門。一既真",
    "T35n1735_002:0517a27": "理。與一切法而共相應。攝理無遺。即是",
    "T35n1735_002:0517a28": "諸門諸法同時具足。二事既如理能包。亦如",
    "T35n1735_002:0517a29": "理廣遍。而不壞陜相故。有廣陜純雜無礙",
    "T35n1735_002:0517b01": "門。又性常平等故純。普攝諸法故雜。三理",
    "T35n1735_002:0517b02": "既遍在一切多事故。令一事隨理遍一切",
    "T35n1735_002:0517b03": "中。遍理全在一事則一切隨理。在一事中",
    "T35n1735_002:0517b04": "故。有一多相容門。四真理既不離諸法。則",
    "T35n1735_002:0517b05": "一事即是真理真理即是一切事故。是故此",
    "T35n1735_002:0517b06": "一即彼一切事。一切即一。反上可知故。有",
    "T35n1735_002:0517b07": "相即自在門。五由真理在事各全非分故。",
    "T35n1735_002:0517b08": "正在此時彼說為隱。正在彼時此即為隱",
    "T35n1735_002:0517b09": "故。有隱顯門。六真理既普。攝諸法。帶彼能",
    "T35n1735_002:0517b10": "依之事。頓在一中故。有微細門。七此全攝",
    "T35n1735_002:0517b11": "理故。能現一切。彼全攝理同此頓現。此現",
    "T35n1735_002:0517b12": "彼時。彼能現所現俱現此中。彼現此時。此",
    "T35n1735_002:0517b13": "能現所現亦現彼中。如是重重無盡故。有帝",
    "T35n1735_002:0517b14": "網門。以真如畢竟無盡故。八即事同理",
    "T35n1735_002:0517b15": "故。隨舉一事即真法門。故有託事門。九",
    "T35n1735_002:0517b16": "以真如遍在晝夜日月年劫皆全在故。在",
    "T35n1735_002:0517b17": "日之時不異在劫故。有十世異成門。況時",
    "T35n1735_002:0517b18": "因法有。法融時不融耶。十此事即理時不",
    "T35n1735_002:0517b19": "礙與餘一切恒相應故。有主伴門。故一",
    "T35n1735_002:0517b20": "理融通十門具矣。五如幻夢者。猶如幻師。能",
    "T35n1735_002:0517b21": "幻一物以為種種幻。種種物以為一物等。",
    "T35n1735_002:0517b22": "經云。或現須臾作百年等。一切諸法。業幻",
    "T35n1735_002:0517b23": "所作故。一異無礙。言如夢者。如夢中所見",
    "T35n1735_002:0517b24": "廣大。未移枕上歷時久遠未經斯須。故",
    "T35n1735_002:0517b25": "論云。處夢謂經年。覺乃須臾頃。故時雖",
    "T35n1735_002:0517b26": "無量攝在一剎那。六如影像者。一切萬法。",
    "T35n1735_002:0517b27": "略有二義。一皆如明鏡含明。了性一心所",
    "T35n1735_002:0517b28": "成故。二分別所現如影像故。由初義故為",
    "T35n1735_002:0517b29": "能現。由後義故為所現。故一切法互為鏡",
    "T35n1735_002:0517c01": "像。如鏡互照。而不壞本相。下經云。遠物近",
    "T35n1735_002:0517c02": "物。雖皆影現。影不隨物。而有遠近等。七",
    "T35n1735_002:0517c03": "因無限者。謂諸佛菩薩昔在因中。常修緣起",
    "T35n1735_002:0517c04": "無性等觀。大願迴向等。稱法界修。及餘無",
    "T35n1735_002:0517c05": "量殊勝因故。今如所起果具斯無礙。八佛",
    "T35n1735_002:0517c06": "證窮者。由冥真性得如性用。故經云。無比",
    "T35n1735_002:0517c07": "功德故能爾。九深定用者。謂海印定等諸三",
    "T35n1735_002:0517c08": "昧力故。賢首品云。入微塵數諸三昧。一一出",
    "T35n1735_002:0517c09": "生塵等定。而彼微塵亦不增等。十神通解",
    "T35n1735_002:0517c10": "脫者。謂由十通及不思議等解脫故。不思",
    "T35n1735_002:0517c11": "議法品十種解脫中云。於一塵中建立三世",
    "T35n1735_002:0517c12": "一切佛法等。由上十因。令前教義等十對。",
    "T35n1735_002:0517c13": "具上同時等十門。以為別教一乘義之分齊。"
}