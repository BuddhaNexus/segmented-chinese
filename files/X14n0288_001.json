{
    "X14n0288_001:0001a03": "No. 288-A",
    "X14n0288_001:0001a04": " 鋟楞嚴緣起",
    "X14n0288_001:0001a05": "[0001a05] 遲日閒居。白雲封戶。黃巖之擊竹成風。晦堂之華香",
    "X14n0288_001:0001a06": "盈座。忽跫然履聲。有客啟扉而入。兀坐良久。嘆曰。人",
    "X14n0288_001:0001a07": "生駒隙。終日忙忙。究竟何如。余漫應之曰。腰紫紱肘",
    "X14n0288_001:0001a08": "黃金。如是足矣。客不應。余復謂之曰。生前簡白。死後",
    "X14n0288_001:0001a09": "翰青。如是止矣。客曰。嘻吾所謂究竟。不有人生一大",
    "X14n0288_001:0001a10": "涅槃乎。余未解。客亦逡巡而退。越數日。取楞嚴讀之。",
    "X14n0288_001:0001a11": "&#x5EFC;後知一切事法莫不有究竟。吾夫子所云。生知學",
    "X14n0288_001:0001a12": "知困知。安行利行勉行。歸根到知之一成功。一皆一",
    "X14n0288_001:0001a13": "切究竟法。人患不學耳。學者併心一路。則即利即鈍",
    "X14n0288_001:0001a14": "即漸即頓。何上乘人下乘人之別。溫陵老人曰。導達",
    "X14n0288_001:0001a15": "禪乘。決擇正見。觀心主人曰。廣含法界。細剖&#x96A3;&#x8657;。是",
    "X14n0288_001:0001a16": "楞嚴。杜旁門。塞岐路。皈依一切究竟法。作明心了性",
    "X14n0288_001:0001a17": "之真詮。然旨奧義繁。世又多鈍根。學必先漸入。舍註",
    "X14n0288_001:0001a18": "疏。蔑證真詮。茫茫大海中。舍寶筏。誰登彼岸。矇矓兩",
    "X14n0288_001:0001a19": "眼。舍金鍼。孰轉雙瞳。澄法師。誠度河之寶筏。撥眼之",
    "X14n0288_001:0001a20": "金鍼矣。余維是手加披閱。廣譯窮搜。採天如之會解。",
    "X14n0288_001:0001a21": "摘真光之正脈。薈天都之標指。葺觀心之參標。益以",
    "X14n0288_001:0001a22": "雲棲祖之摸象。繼以天台師之截流。若長水孤山溫",
    "X14n0288_001:0001a23": "陵醉季吳興憨山等法師。不下數十家。盈篇纍牘。展",
    "X14n0288_001:0001a24": "卷燦然。一新世界法眼。庀工鳩材。歷春夏而告成。&#x5010;",
    "X14n0288_001:0001b01": "焉金&#x98B7;薦冷。玉露橫秋。閉關偃息。焚香結趺坐。莊誦",
    "X14n0288_001:0001b02": "楞嚴數過。客復叩關。請曰子悟究竟法乎。法一也。子",
    "X14n0288_001:0001b03": "作出世法。屏除妄想。脫離幻相。從此明心了性。蓮華",
    "X14n0288_001:0001b04": "日日現前。子作入世法。斷&#x5374;因循二字。從此竿頭更",
    "X14n0288_001:0001b05": "進。皂囊白簡。功垂青史。拾紫如拾芥耳。余霍然而解。",
    "X14n0288_001:0001b06": "與客晤對終日。",
    "X14n0288_001:0001b07": "[0001b07] 天啟元年七月上弦日吳興天池居士凌弘憲叔度",
    "X14n0288_001:0001b08": "父識",
    "X14n0288_001:0001b14": "No. 288-B",
    "X14n0288_001:0001b15": " 刻楞嚴經標指序",
    "X14n0288_001:0001b16": "[0001b16] 余師事宣尼氏。遊心古文辭。見謂六經渾渾噩噩聖",
    "X14n0288_001:0001b17": "人之言哉。丘明&#x8276;而則其文皮。國筴辨而詭其文宕。",
    "X14n0288_001:0001b18": "屈平幽而怨其文激。莊周宏而肆其文奇。韓非辨而",
    "X14n0288_001:0001b19": "刻其文達。馬班博而裁其文雄。由漢以前百氏諸書。",
    "X14n0288_001:0001b20": "雖言人人殊。大都洋洋纚纚正正奇奇。秉六經而建",
    "X14n0288_001:0001b21": "旗鼓。靡不頫首顏行扶服&#x7287;奏。見謂千古勝遊。至矣",
    "X14n0288_001:0001b22": "盡矣。蔑有尚矣。然皆世間諦耳。非出世諦也。楞嚴出",
    "X14n0288_001:0001b23": "世諦也。有有無無有無無有。幽奇幻怪。不可為名。辟",
    "X14n0288_001:0001b24": "太&#x8657;空。其來無首。其去無尾。聲為萬籟。色為百昌。在",
    "X14n0288_001:0001c01": "目滿目。在耳盈耳。去者成故。來者成新。彼&#x8657;空體。何",
    "X14n0288_001:0001c02": "有何無何名何相。故高如須彌。表可測也。深如瀛渤。",
    "X14n0288_001:0001c03": "渡可窺也。莊嚴如浮幢。華可飾也。幻如偃師。巧可造",
    "X14n0288_001:0001c04": "也。音如迦陵。聲可寫也。隱見出沒。如蜃樓。如化城。影",
    "X14n0288_001:0001c05": "可望也。若&#x5EFC;不表而高。不度而深。非華而嚴。無巧而",
    "X14n0288_001:0001c06": "幻。見弗以影。音弗以聲。非有非無。誰為名相。世儒執",
    "X14n0288_001:0001c07": "有卑者專舊守殘。用塗耳目。其次繡為鞶帨。用博世",
    "X14n0288_001:0001c08": "資。即百氏未遊其籓。何暇論乎六籍之外。夫雕玉為",
    "X14n0288_001:0001c09": "楮。孰與造化之巧。棘刺為猴。孰與形性之工。丘樊而",
    "X14n0288_001:0001c10": "遊。孰與四&#x8657;之達。故有方內遊。有方外遊。今人拘於",
    "X14n0288_001:0001c11": "冥室中。目無見耳無聞。愀然不樂也。穿穴隙見雨零。",
    "X14n0288_001:0001c12": "則快然而嘆之。況出室坐堂見日月光乎。見日月光",
    "X14n0288_001:0001c13": "肆然而喜。況登泰山。履石封。視天都。若&#x8462;江河。若帶",
    "X14n0288_001:0001c14": "萬物。在其間乎。登泰山尚曠然而樂。又況旁日月。挾",
    "X14n0288_001:0001c15": "宇宙。電為鞭筴。雷為車輪。縱志舒節。遊太&#x8657;空。其為",
    "X14n0288_001:0001c16": "樂豈不大哉。百氏六籍方之內也。楞嚴方之外也。遊",
    "X14n0288_001:0001c17": "方之外遊之至也。遊方之內遊之不至也。雖然。無世",
    "X14n0288_001:0001c18": "間心其操不實。無出世想其趣不高。實則高之。高則",
    "X14n0288_001:0001c19": "實之。其說&#x8462;出于儒。世之讀楞嚴者皆出世想也。循",
    "X14n0288_001:0001c20": "經則辭奧。循傳則義繁。兩者俱無當焉。故離為章節",
    "X14n0288_001:0001c21": "句讀。以直剖古人之心。既融通部之意以分支。又融",
    "X14n0288_001:0001c22": "通支之意以分章。既融通節之意以分句。又融通句",
    "X14n0288_001:0001c23": "之意以標義。要使血&#x8109;流通。按經絡之微茫而不慁。",
    "X14n0288_001:0001c24": "神情注結。定孔輪之幽眇而有常。既如常山之蛇。首",
    "X14n0288_001:0002a01": "擊尾應。又如照妖之鏡。形現神彰。埽千年之蕪穢。噓",
    "X14n0288_001:0002a02": "萬古之神光。豈謂能遊。亦唯是百家六籍外。更有如",
    "X14n0288_001:0002a03": "來寶藏。昱耀乎天壤間者。故願寓目焉。以為宣尼左",
    "X14n0288_001:0002a04": "袒云。",
    "X14n0288_001:0002a05": "[0002a05] 萬歷丙午春佛出世日新安俞王言&#x81EF;如著",
    "X14n0288_001:0002a11": "No. 288-C",
    "X14n0288_001:0002a12": " 楞嚴摸象記引",
    "X14n0288_001:0002a13": "[0002a13] 如經所言。有諸盲人。&#x7FA3;手摸象。其摸鼻者云象如箕。",
    "X14n0288_001:0002a14": "其摸股者云象如柱。其摸尾者云象如&#x7B92;。其摸腹者",
    "X14n0288_001:0002a15": "云象如石。乃至模眼則云如鼓風橐。摸耳則云如倒",
    "X14n0288_001:0002a16": "垂葉。摸蹄則云如覆地杯。人執所摸互相是非。觀者",
    "X14n0288_001:0002a17": "捧腹。今日譚經何以異是。佛已涅槃。咨詢無繇。出情",
    "X14n0288_001:0002a18": "識手。為想像摸。彼此角立如盲譏盲。予實慨焉。知己",
    "X14n0288_001:0002a19": "亦盲。救弊為急。因入盲侶與眾同摸。唯首楞嚴。於諸",
    "X14n0288_001:0002a20": "經中更多疑義。由是諸盲競共鼓噪。交臂攢指莫可",
    "X14n0288_001:0002a21": "誰何。爰取是經。百有餘則。略為剖析以例全帙。昔佛",
    "X14n0288_001:0002a22": "弟子各陳己見。佛謂眾言。汝等所說皆非我意。然各",
    "X14n0288_001:0002a23": "當理足以利物。則彼&#x7FA3;摸。除悖理者。以理而摸。雖不",
    "X14n0288_001:0002a24": "得象未嘗非象。故不患摸。唯執是患。若&#x8657;其中不主",
    "X14n0288_001:0002b01": "先入。會文切理。理協文順。厥旨自彰。象之為象躍如",
    "X14n0288_001:0002b02": "卓如。不於摸外別得一象。如執所摸堅壁自持。摸之",
    "X14n0288_001:0002b03": "彌勤失之彌遠。秪增戲論成謗法咎。則何益矣。此特",
    "X14n0288_001:0002b04": "教事。其譚禪者為摸尤甚。或有摸馬謂是象者。或有",
    "X14n0288_001:0002b05": "摸空謂是象者。或有俱摸謂一切處咸是象者。或於",
    "X14n0288_001:0002b06": "一切摸之不得謂無象者。種種異見未易更僕。願諸",
    "X14n0288_001:0002b07": "仁者反摸其眼。得具眼已象不須摸。",
    "X14n0288_001:0002b08": "[0002b08] 萬歷三十年歲次壬寅。千佛澡浴日。後學雲棲寺沙",
    "X14n0288_001:0002b09": "門袾宏。書于翠竹山房。",
    "X14n0288_001:0002b15": "姓氏",
    "X14n0288_001:0002b16": "譯",
    "X14n0288_001:0002b17": "天竺沙門般剌密帝",
    "X14n0288_001:0002b18": "譯語",
    "X14n0288_001:0002b19": "烏萇國沙門彌伽釋迦",
    "X14n0288_001:0002b20": "筆授",
    "X14n0288_001:0002b21": "菩薩戒弟子前正議大夫同中書門下平章事",
    "X14n0288_001:0002b22": "房融",
    "X14n0288_001:0002b23": "證譯",
    "X14n0288_001:0002b24": "羅浮沙門懷迪",
    "X14n0288_001:0002c01": "證疏",
    "X14n0288_001:0002c02": "西蜀沙門界澄(以上墨本)",
    "X14n0288_001:0002c03": "會譯",
    "X14n0288_001:0002c04": "資中法師弘沇真際法師崇節",
    "X14n0288_001:0002c05": "[橘-矛+隹]李法師洪敏長水法師子璿",
    "X14n0288_001:0002c06": "孤山法師智圓吳興法師仁岳",
    "X14n0288_001:0002c07": "泐潭法師曉月溫陵法師戒環",
    "X14n0288_001:0002c08": "師子林沙門惟則師子窟沙門鎮澄",
    "X14n0288_001:0002c09": "京都沙門真鑑吳興沙門廣莫",
    "X14n0288_001:0002c10": "觀心居主人王應乾天都居士俞王言",
    "X14n0288_001:0002c11": "憨山禪師德清(以上朱解)",
    "X14n0288_001:0002c12": "訂解",
    "X14n0288_001:0002c13": "雲棲沙門袾宏",
    "X14n0288_001:0002c14": "總論",
    "X14n0288_001:0002c15": "天台沙門傅如",
    "X14n0288_001:0002c16": "參攷點釋",
    "X14n0288_001:0002c17": "天池居士凌弘憲(以上黛解)",
    "X14n0288_001:0002c18": "閱正",
    "X14n0288_001:0002c19": "玉華山人徐武獨孤子高繼賢",
    "X14n0288_001:0002c20": "蠙菴居士施扆賓盛山山人盛文明",
    "X14n0288_001:0002c21": "旦菴主人凌啟康天目山人凌惇德",
    "X14n0288_001:0002c22": "五老山人凌汝標廣成子凌元爌",
    "X14n0288_001:0002c23": "雲秋山人凌雲堯光山人凌元燦",
    "X14n0288_001:0003a02": "No. 288-D",
    "X14n0288_001:0003a03": " 科經",
    "X14n0288_001:0003a04": "[0003a04] 蓮池謂。序正流通三分。溫陵長水所定略同。而正宗",
    "X14n0288_001:0003a05": "中。開為見修證結助五科。亦甚當理。初見道分。從阿",
    "X14n0288_001:0003a06": "難啟請。以至宣勝義中真勝義性。使行人最初明見",
    "X14n0288_001:0003a07": "自己常住真心。以為修行準的也。二修道分。從初心",
    "X14n0288_001:0003a08": "二決定義。以至宣說神&#x546A;。使行人依真見而起真修。",
    "X14n0288_001:0003a09": "不于心外別有造作也。三證道分。從云何名為乾慧",
    "X14n0288_001:0003a10": "之地。以至方盡妙覺成無上道。使行人知因真果正",
    "X14n0288_001:0003a11": "因地不真果招迂曲也。四結經分。從何名此經。至汝",
    "X14n0288_001:0003a12": "當奉持。使行人知五種名義。攝今題二十字中也。五",
    "X14n0288_001:0003a13": "助道分。從地獄七趣。以至微細魔事。使行人正助交",
    "X14n0288_001:0003a14": "資乘戒雙急。則能速到薩婆若海也。中間細科或小",
    "X14n0288_001:0003a15": "不同。亦無大礙。後學只須遵古。不必別立新科增益",
    "X14n0288_001:0003a16": "繁碎為得其解。余用是當與眾共遵之。",
    "X14n0288_001:0003b01": "凡例",
    "X14n0288_001:0003b02": "是經墨刻。悉遵澄師證疏。參攷諸本。間有差脫。",
    "X14n0288_001:0003b03": "未敢竄改。但以黛刻標于其上。而下則或○或",
    "X14n0288_001:0003b04": "。以指明之。",
    "X14n0288_001:0003b05": "是經朱刻。大&#x69E9;開闡法王神髓。搜集諸師議論。",
    "X14n0288_001:0003b06": "以補證疏之缺略。間有字句未盡者。則又細註",
    "X14n0288_001:0003b07": "于旁。以備玄覽。",
    "X14n0288_001:0003b08": "是經黛解。訂人宏師摸象。間有詞章繁蔓。略刪",
    "X14n0288_001:0003b09": "字句以存大意。別有管見諸師所未及者。更低",
    "X14n0288_001:0003b10": "一字以備參稽。",
    "X14n0288_001:0003b11": "經中諸師直稱名者。尊佛之意。如儒書集註集",
    "X14n0288_001:0003b12": "說通稱名也。",
    "X14n0288_001:0003b13": "經中綱領及要問處俱用◎。節目及要答處俱",
    "X14n0288_001:0003b14": "用‧。",
    "X14n0288_001:0003b15": "經中大段絡則用﹄。小分界則用﹂。",
    "X14n0288_001:0003b16": "經中開演透悟神會處則用。。譯語精美明露",
    "X14n0288_001:0003b17": "處則用、。",
    "X14n0288_001:0003b18": "經中綱領節目外有旁分縷悉處。則用。",
    "X14n0288_001:0003b19": "經中句逗。則用。。",
    "X14n0288_001:0003b20": "疏中證經明透。亦俱用。、。",
    "X14n0288_001:0004a02": "[0004a02] ",
    "X14n0288_001:0005a09": "[0005a09] 未見佛。雖名為讚。是名為謗。既見佛。思作是讚。",
    "X14n0288_001:0005a10": "寔無可讚。不可讚。不可說。不可思議。是故名為",
    "X14n0288_001:0005a11": "佛。人文子摹是象已。乞居士重摹摹象而作讚",
    "X14n0288_001:0005a12": "語。居士寔無所讚。因說偈曰。法本法無法。無法",
    "X14n0288_001:0005a13": "法亦法。今付無法時。法法何曾法。懌迦付法迦",
    "X14n0288_001:0005a14": "葉。迦葉付法阿難。如是如是。是即為讚。",
    "X14n0288_001:0005a15": "[0005a15] 蠙庵居士 施扆賓焚香寫",
    "X14n0288_001:0006a01": "No. 288",
    "X14n0288_001:0006a02": "[0006a02] 大佛頂如來密因修證了義諸菩薩萬行首楞嚴經卷第一",
    "X14n0288_001:0006a03": "[0006a03] 〔疏〕經有五名題中存三而略其二謂大方廣等是諸部通稱今名取別故",
    "X14n0288_001:0006a04": "題從簡言大佛頂者表於尊勝兼明密&#x546A;從頂說故。[0006a04] 〔溫陵曰〕覺王示之以",
    "X14n0288_001:0006a05": "大法使不迷於小徑而默得乎無外之體喻之以佛頂使不滯於相見而",
    "X14n0288_001:0006a06": "妙極乎無上之致。[0006a06] 〔疏〕如來者按經云本如來藏妙真如性即般若所謂諸",
    "X14n0288_001:0006a07": "法如義也今言密因即指眾生本覺之心諸佛因此以成菩提所以名為",
    "X14n0288_001:0006a08": "如來密因因心本具隱而未顯曰密修證顯了受稱從果則名如來故如",
    "X14n0288_001:0006a09": "來名通因通果有性有修從因趨果名菩薩萬行以果通因則曰如來梵",
    "X14n0288_001:0006a10": "語首楞嚴涅槃翻一切事究竟即大定之名也。",
    "X14n0288_001:0006a11": "一緣起分(文四)",
    "X14n0288_001:0006a12": "[0006a12] 如是。我聞。一時佛在(首序佛所居)室羅筏城。祇桓精舍。與(次序佛所與)大比丘眾。千二百五十人俱。[0006a12] 皆",
    "X14n0288_001:0006a13": "是無漏(內冥中道不漏落取相不取相二邊)大阿羅漢。佛子住持。(三序諸比丘之德)善超諸有。能於國土。成就威儀。從佛轉輪。妙堪",
    "X14n0288_001:0006a14": "遺囑。嚴淨毗尼弘(開擴)範(師範)三界(欲界色界無色界)。應身無量。度脫眾生。拔(挩起)濟(接過)未來。越諸塵累。[0006a14] (四序諸比丘坐次)其名曰。",
    "X14n0288_001:0006a15": "大智舍利弗。摩(大)訶目犍連(采菽氏)。摩訶拘絺羅(大膝)。富樓那彌多羅尼子(滿慈子)。須菩提。優婆尼",
    "X14n0288_001:0006a16": "沙陀等。而為上首。(五序諸菩薩坐次)復有無量辟支無學。并(一本作並)其初心。同來佛所。屬諸比丘休夏",
    "X14n0288_001:0006a17": "自恣(自夏至秋開律放遊三日)。十方菩薩。咨(問)決(斷)心疑欽(敬)奉(侍)慈(恩)嚴(威)。將求密義。即時如來。敷座宴安。為諸會",
    "X14n0288_001:0006a18": "中。宣示深奧。法筵清眾。得未曾有(聞所未聞)。迦陵仙音。&#x5FA7;十方界。恒沙菩薩。來聚道場。",
    "X14n0288_001:0007a01": "文殊師利。而為上首。",
    "X14n0288_001:0007a02": "[0007a02] 〔初集眾歎德〕[0007a02] 〔疏〕言無漏者即總嘆眾德由盡漏故名阿羅漢佛地論云由",
    "X14n0288_001:0007a03": "勝教力彼聖道生名為佛子即住所得法任持無失名佛子住持諸有者",
    "X14n0288_001:0007a04": "即業惑果三有漏之法也能於下嘆敘別德清嚴可畏軌範行人名成就",
    "X14n0288_001:0007a05": "威儀稟佛遺言能建大義名妙堪遺囑乃至淨尸羅而作範示應身以度",
    "X14n0288_001:0007a06": "生此則智悲俱運積功長劫故能拔濟未來而超諸塵累也辟支迦羅此",
    "X14n0288_001:0007a07": "云獨覺俱舍云盡智生時名為無學惟作利他事故中阿含謂自恣為從",
    "X14n0288_001:0007a08": "解脫即受夏解制恣任所如之意故阿難別請遠遊未還而十方菩薩已",
    "X14n0288_001:0007a09": "集道場也迦陵鳥即烏鳳之屬桂海虞衡志烏鳳如鳳鳴清越如笙簫妙",
    "X14n0288_001:0007a10": "合宮商能為百蟲之音故經中每比於佛音。",
    "X14n0288_001:0007a11": "[0007a11] 時波斯匿王。為其父王諱(忌)日營齋請佛宮掖(其處則內)。自迎(其迎則親)如來。廣設(其設則廣)珍羞(其羞別珍)。無上妙味(其味則妙)。",
    "X14n0288_001:0007a12": "兼復親延(其伴則同)諸大菩薩。城中復有長者(齒德爵兼隆)居士(清淨自居)。同時飯僧。佇佛來應。佛敕文殊分",
    "X14n0288_001:0007a13": "領菩薩及阿羅漢。應諸齋主。[0007a13] 唯有阿難。先受別請。遠遊未還。不遑僧次。既無",
    "X14n0288_001:0007a14": "上座。及阿闍黎。途中獨歸。其日無供。即時阿難。執持應器(&#x9262;)。於所遊城。次第循",
    "X14n0288_001:0007a15": "乞。心中初求最後檀越(施主)。以為齋主。無問淨穢。剎利尊姓(貴而淨者)。及旃陀羅(賤而穢者)。方行等慈。",
    "X14n0288_001:0007a16": "不擇微賤。發意圓成。一切眾生。無量功德。[0007a16] 阿難已知如來世尊。訶(斥責)須菩提。及",
    "X14n0288_001:0007a17": "大迦葉。為阿羅漢心不均平。欽仰如來。開闡無遮。度諸疑謗。經彼城隉(無水之地)。徐步",
    "X14n0288_001:0007a18": "郭門。嚴整威儀。肅恭齋法。",
    "X14n0288_001:0008a01": "[0008a01] 〔二誤墮所由〕[0008a01] 〔疏〕仁王經波斯匿名月光德行十地諱日者曲禮云卒哭而",
    "X14n0288_001:0008a02": "諱謂諸&#x77E6;既葬七月有祭于庭廟謂之卒哭乃命於宮中捨故而諱新無",
    "X14n0288_001:0008a03": "敢稱名故匿王以其日設齋恭延聖眾所以資先王之靈也宮掖者按唐",
    "X14n0288_001:0008a04": "志及宋元宮殿錄掖皆為掖垣掖門而非內庭蓋云宮城也。[0008a04] 〔溫陵〕上座阿",
    "X14n0288_001:0008a05": "闍黎律制僧遠出侶須三人一上座一軌範所以嚴行止防誤失也又法",
    "X14n0288_001:0008a06": "華云入里乞食將一比丘亦防戒之意最後檀越謂未飯僧者平等之慈",
    "X14n0288_001:0008a07": "於己等心而化令彼等心而施所以圓成眾生無量功德若登伽者即穢",
    "X14n0288_001:0008a08": "而賤而阿難既無揀擇故誤墮之阿難下敘平等之意須菩提捨貧從富",
    "X14n0288_001:0008a09": "大迦葉捨富從貧一謂貧者植因一謂富者易施故如來訶之欲令心無",
    "X14n0288_001:0008a10": "遮限以息不均之疑謗。[0008a10] 〔疏〕齋法者分衛經云一切賢聖欲濟貧苦故入聚",
    "X14n0288_001:0008a11": "落當乞食時乃至入無城想見無人想故阿難嚴整威儀肅恭此法。",
    "X14n0288_001:0008a12": "[0008a12] 爾時阿難因乞食次。經歷婬室(娼家)。遭大幻術(外道妖術)。摩登伽女以娑毗迦羅。先梵天&#x546A;。",
    "X14n0288_001:0008a13": "攝入婬席。婬躬撫摩。將毀戒體。如來知彼婬術所加。齋畢旋歸。王及大臣。長",
    "X14n0288_001:0008a14": "者居士。俱來隨佛。願聞法要。于時(將毀未毀之時)世尊頂放百寶無畏(群邪並伏)光明。光中出生千葉",
    "X14n0288_001:0008a15": "寶蓮。有佛化身。結跏趺坐(疊足而坐)。宣說神&#x546A;。敕文殊師利將&#x546A;往護。惡&#x546A;銷滅(如從夢醒)。提獎",
    "X14n0288_001:0008a16": "阿難及摩登伽歸來(婬心頓歇)佛所。",
    "X14n0288_001:0008a17": "[0008a17] 〔三說&#x546A;往救〕為度親因明經勝義故以摩登而為發起按摩登女經言誤",
    "X14n0288_001:0008a18": "墮之事佛在王舍城阿難行乞有女子汲水母名摩登阿難從女乞水女",
    "X14n0288_001:0009a01": "便隨阿難視阿難所止處歸告其母啼泣委臥欲嫁阿難其母不得已。乃",
    "X14n0288_001:0009a02": "以蠱道縛阿難入室阿難不肯就臥處母持阿難將入火中佛知此已。即",
    "X14n0288_001:0009a03": "遣神脫阿難乃其事也又首楞嚴三昧經亦有魔界密&#x8FF9;將顯摩登宿因",
    "X14n0288_001:0009a04": "非此經莫能救度故以之為緣浚發大教謂彼經中當說法時魔王將行",
    "X14n0288_001:0009a05": "惱亂有菩薩名魔界行不汙入於魔宮時魔諸女於菩薩各起欲心菩薩",
    "X14n0288_001:0009a06": "知其夙緣可度化作天身與其從事因而得度。",
    "X14n0288_001:0009a07": "[0009a07] 阿難見佛頂禮(以頭至地)悲泣。恨無始(受生之初)來。一向多聞。未全道力(見非故起婬愛但是力不勝邪)。殷勤啟請。十方如來。得",
    "X14n0288_001:0009a08": "成菩提。妙奢摩他。三摩。禪那。最初方便。於時復有恒沙菩薩。及諸十方大阿",
    "X14n0288_001:0009a09": "羅漢。辟支佛等。俱願樂聞。退坐默然。承受聖旨。佛告阿難。汝我同(共本)氣。情均天",
    "X14n0288_001:0009a10": "倫(兄弟)。當初發心。於我法中。見何勝相。頓捨世間深重恩愛。阿難白佛。我見如來",
    "X14n0288_001:0009a11": "三十二相。勝妙殊絕形體&#x668E;徹猶如琉璃。常自思惟。此相非是欲愛所生。何",
    "X14n0288_001:0009a12": "以故。欲氣粗濁。腥臊交遘。膿血雜亂。不能發生勝淨妙明紫金光聚是以渴",
    "X14n0288_001:0009a13": "仰。從佛剃落。[0009a13] 佛言。善哉。阿難汝等當知一切眾生。從無始來。生死相續。皆由",
    "X14n0288_001:0009a14": "不知常住(無出無入)真心。性淨明體。用諸妄想。此想不真。故有輪轉。汝今欲研(細究)無上菩",
    "X14n0288_001:0009a15": "提真發明性。應當直心酬(一本作詶)我所問。十方如來同一道故。出離生死(不墮輪轉)。皆以直心。",
    "X14n0288_001:0009a16": "心言直故。如是乃至終始地位。中間永無諸委曲相(皆以直心證入)。[0009a16] 阿難。我今問汝。當汝發",
    "X14n0288_001:0009a17": "心。緣於如來三十二相。將何所見。誰為愛樂。阿難。白佛言。世尊。如是愛樂。用",
    "X14n0288_001:0009a18": "我心目。由目觀見如來勝相。心生愛樂。故我發心。願捨生死。",
    "X14n0288_001:0010a01": "[0010a01] 〔四發起經宗〕阿難下敘多聞無功所以發進修之旨奢摩他等三觀乃此",
    "X14n0288_001:0010a02": "經修行之法&#x76D6;十方如來因修此法得成菩提而初心入之必有方便言",
    "X14n0288_001:0010a03": "最初者即未獲正觀所有初心也。[0010a03] 〔吳興曰〕阿難既厭多聞而欣妙定如來",
    "X14n0288_001:0010a04": "欲談實相先詰妄緣故問發心見相之由為止散入寂之本。[0010a04] 〔疏〕佛言下示",
    "X14n0288_001:0010a05": "迷真之由由迷真淨故有妄輪此指阿難見相發心乃生死攀緣之性也",
    "X14n0288_001:0010a06": "體性堅凝不涉塵妄名常住真心妙圓離垢無諸昏昧名性淨明體此經",
    "X14n0288_001:0010a07": "中所談之妙性故佛於此紉玄立極而印定經宗也然華嚴淨印言發心",
    "X14n0288_001:0010a08": "者亦由見佛相好而楞嚴三昧亦以愛樂為緣應知此經將顯真心實際",
    "X14n0288_001:0010a09": "對簡扳緣之體非不以見相之故而發起菩提也故淨印經云見相發心",
    "X14n0288_001:0010a10": "有其四種一者初發心菩薩見相莊嚴而得清淨二者修行位菩薩觀佛",
    "X14n0288_001:0010a11": "功德心得清淨三者不退轉位菩薩觀佛法身而得清淨四者補處位菩",
    "X14n0288_001:0010a12": "薩無法可觀亦非無觀離於二邊而發心故應當直心酬我所問者淨印",
    "X14n0288_001:0010a13": "經云發心者無有諂誑其心正直此所謂出離生死皆以真心也如是乃",
    "X14n0288_001:0010a14": "至終始地位者言皆以是心而證入也。",
    "X14n0288_001:0010a15": "二方便分(大科六)[0010a15] 初徵心文七",
    "X14n0288_001:0010a16": "[0010a16] 佛告阿難。如汝所說真所愛樂因於心目若不識知心目所在則不能得降",
    "X14n0288_001:0010a17": "伏塵勞(染污擾亂)。譬如國王。為賊所侵發兵討除。是兵要當知賊所在。使汝流轉。心目",
    "X14n0288_001:0010a18": "為咎。吾今問汝。唯心與目。今何所在。阿難。白佛言。世尊。一切世間。十種異生。",
    "X14n0288_001:0011a01": "同將識心居在身內。縱觀如來青蓮華眼。亦在佛面。我今觀此浮根四塵。秪",
    "X14n0288_001:0011a02": "在我面。如是識心。實居身內。[0011a02] 佛告阿難。汝今現坐如來講堂。觀祇陀林。今何",
    "X14n0288_001:0011a03": "所在。(阿難言)世尊。此大重閣清淨講堂。在給孤(施園建舍檀越之名)園。今祇陀林。實在堂外。阿難。汝今堂",
    "X14n0288_001:0011a04": "中。先何所見。(阿難言)世尊。我在堂中。先見如來。次觀大眾。如是外望。方矚林園。(佛告)阿難。",
    "X14n0288_001:0011a05": "汝矚林園。因何有見。(阿難言)世尊。此大講堂。戶牖開豁。故我在堂。得遠瞻見。爾時世",
    "X14n0288_001:0011a06": "尊。在大眾中。舒金色臂。摩阿難頂。告示阿難。及諸大眾。有三摩提(正定)。名大佛頂",
    "X14n0288_001:0011a07": "首楞嚴(無上一切究竟堅固心)王具足萬行(各門修證)。十方如來。一門(千經共由)超出。妙莊嚴路。汝今諦聽。阿難頂禮。伏",
    "X14n0288_001:0011a08": "受慈旨。[0011a08] 佛告阿難。如汝所言。身在講堂。戶牖開豁。遠矚園林。亦有眾生。在此",
    "X14n0288_001:0011a09": "堂中。不見如來。見堂外者。阿難答言。世尊在堂不見如來。能見林泉。無有是",
    "X14n0288_001:0011a10": "處。(佛告)阿難。汝亦如是。汝之心靈一切明(顯)了。若汝現前。所明了心。實在身內。爾時",
    "X14n0288_001:0011a11": "先合了知內身。頗有眾生。先見身中。後觀物外。縱不能見心肝脾胃。爪生髮",
    "X14n0288_001:0011a12": "長。筋轉&#x8109;搖。誠合明了。如何不知必不內知云何知外。是故應知汝言覺了",
    "X14n0288_001:0011a13": "能知之心住在身內無有是處。",
    "X14n0288_001:0011a14": "[0011a14] 〔一推在內〕前已開宗次當顯義將夷道梗為沮心怨故推七處攀緣以為",
    "X14n0288_001:0011a15": "入觀方便佛告下問心眼所在者推妄情也浮根四塵即眼之體心在身",
    "X14n0288_001:0011a16": "中眼見在外依世間所見以為答意汝今下佛因阿難言心在內在內之",
    "X14n0288_001:0011a17": "心必應見內故問堂中先何所見有三摩地名大佛頂首楞嚴王者此標",
    "X14n0288_001:0011a18": "三昧名也。[0011a18] 〔溫陵〕首楞嚴三昧千聖共遊故曰一門妙莊嚴海由此而至故",
    "X14n0288_001:0012a01": "謂之路。[0012a01] 〔疏〕按首楞嚴三昧經唯住十地菩薩得此三昧此三昧者不以一",
    "X14n0288_001:0012a02": "事一緣一義可知譬如大海悉受諸流故云首楞嚴王具足萬行又金剛",
    "X14n0288_001:0012a03": "三昧本性清淨經云法雲地菩薩住首楞嚴三昧其心淡泊安住不動猶",
    "X14n0288_001:0012a04": "十五日月圓滿可觀明相具足則知此經所談皆此三昧之法也又云住",
    "X14n0288_001:0012a05": "是三昧已修百三昧然後乃入金剛三昧如牟尼珠光光相照入首楞嚴",
    "X14n0288_001:0012a06": "三昧海所有智慧如空中日諸煩惱海如微煙瘴。[0012a06] 〔疏〕如汝下謂心若在內",
    "X14n0288_001:0012a07": "合見身中可有眾生先見身中後觀外物耶。",
    "X14n0288_001:0012a08": "[0012a08] 阿難稽首而白佛。言我聞如來如是法音。悟知我心。實居身外。所以者何。譬",
    "X14n0288_001:0012a09": "如燈光。然於室中。是燈必能先照室內。從其室門。後及庭際(室外)。一切眾生。不見",
    "X14n0288_001:0012a10": "身中。獨見身外。亦如燈光。居在室外。不能照室。是義必明。將無所惑。同佛了",
    "X14n0288_001:0012a11": "義。得無妄(自信)耶。佛告阿難。是諸比丘。適來從我室羅筏城。循乞摶食。歸祇陀林。",
    "X14n0288_001:0012a12": "我已宿(預)齋汝觀比丘一人食時。諸人飽不。阿難答言。不也。世尊。何以故。是諸",
    "X14n0288_001:0012a13": "比丘。雖阿羅漢。軀命不同。云何一人能令眾飽。佛告阿難。若汝覺了知見之",
    "X14n0288_001:0012a14": "心。實在身外。身心相外。自不相干。則心所知。身不能覺。覺在身際。心不能知。",
    "X14n0288_001:0012a15": "我今示汝兜羅綿手。汝眼見時。心分別不。阿難答言。如是。世尊。佛告阿難。若",
    "X14n0288_001:0012a16": "相知者。云何在外。是故應知汝言覺了能知之心。住在身外。無有是處。",
    "X14n0288_001:0012a17": "[0012a17] 〔二推在外〕彼食不能飽此外心不能知身固知此心不在身外我已宿齋",
    "X14n0288_001:0012a18": "者謂佛已受食汝觀比丘下謂一人受食不能飽餘人以喻外心不能知",
    "X14n0288_001:0013a01": "身故復舉手為證兜羅綿者格古論云出西番等處從樹所生然眼見手",
    "X14n0288_001:0013a02": "而心分別則心非在外矣眼屬於身故云覺在身際。",
    "X14n0288_001:0013a03": "[0013a03] 阿難白佛言。世尊。如佛所言。不見內故。不居身內。身心相知。不相離故。不在",
    "X14n0288_001:0013a04": "身外我今思惟。知(疑信相參)在一處。[0013a04] 佛言。處今何在。阿難言。此了知心。既不知內。而能",
    "X14n0288_001:0013a05": "見外如我思忖。潛伏根裏猶如有人。取琉璃&#x6900;(喻眼)。合其兩眼(喻心)。雖有物合而不留",
    "X14n0288_001:0013a06": "礙。彼根隨見隨即分別。然(故)我覺了能知之心。不見內者(心在眼故不見身內)。為在根故。分明矚外",
    "X14n0288_001:0013a07": "無障礙者(心在眼故能見身外)。潛根內故。佛告阿難。如汝所言。潛根內者猶如琉璃。彼人當以琉",
    "X14n0288_001:0013a08": "璃籠眼。當見山河見琉璃不。如是世尊。是人當以琉璃籠眼。實見琉璃。佛告",
    "X14n0288_001:0013a09": "阿難。汝心若同琉璃合者當見山河。何不見眼。若見眼者。眼即同境。不得成",
    "X14n0288_001:0013a10": "隨。若不能見。云何說言此了知心。潛在根內。如琉璃合。是故應。知汝言覺了",
    "X14n0288_001:0013a11": "能知之心潛伏根裏如琉璃合無有是處。",
    "X14n0288_001:0013a12": "[0013a12] 〔三推潛根〕[0013a12] 〔長水〕琉璃喻根眼喻於心眼根色淨不礙於心同琉璃&#x6900;不礙",
    "X14n0288_001:0013a13": "於色隨照一鏡心則隨知。[0013a13] 〔疏〕其如眼見琉璃心不見眼縱能見眼眼即成",
    "X14n0288_001:0013a14": "境眼既成境豈能隨即分別耶而琉璃者質礙之物故以之籠眼外見山",
    "X14n0288_001:0013a15": "河亦見琉璃。",
    "X14n0288_001:0013a16": "[0013a16] 阿難白佛言。世尊。我今又作如是思惟是眾生身。腑藏在中。竅穴居外有藏",
    "X14n0288_001:0013a17": "則暗。有竅則明。今我對佛。開眼見明名為見外。閉眼見暗。名為見內。是義云",
    "X14n0288_001:0013a18": "何。佛告阿難。汝當閉眼。見暗之時。此暗境界。為與眼對。為不對眼。若與眼對。",
    "X14n0288_001:0014a01": "暗在眼前。云何成內。若成內者。居暗室中。無日月燈。此室暗中。皆汝焦腑。若",
    "X14n0288_001:0014a02": "不對者。云何成見。[0014a02] 若離外見。內對所成。合眼見暗。名為身中。開眼見明。何不",
    "X14n0288_001:0014a03": "見面。若不見面。內對不成。見面若成。此了知心。及與眼根。乃在&#x8657;空。何成在",
    "X14n0288_001:0014a04": "內。若在&#x8657;空。自非汝體。即應如來。今見汝面。亦是汝身。汝眼已知。身合非覺。",
    "X14n0288_001:0014a05": "必汝執言。身眼兩覺。應有二知。即汝一身。應成兩佛。是故應知汝言見暗。名",
    "X14n0288_001:0014a06": "見內者。無有是處。",
    "X14n0288_001:0014a07": "[0014a07] 〔四推兩在〕[0014a07] 〔吳興〕一身之中有藏則暗故見暗即名見內何必須見內身之",
    "X14n0288_001:0014a08": "物耶有竅則明故見明即是見外豈應更責不相干耶。[0014a08] 〔疏〕其如開眼不能",
    "X14n0288_001:0014a09": "見明閉眼不見身中故不免其後問汝當下辨內見也謂黯與眼對則暗",
    "X14n0288_001:0014a10": "在眼前不與眼對即不名有見皆不可也若離下謂眼但外見無容內對",
    "X14n0288_001:0014a11": "故云縱離外見內對所成以見暗名身中則開眼時何不見汝之面乎〔溫",
    "X14n0288_001:0014a12": "陵〕展轉辨明無反觀理也汝眼已知身合非覺者既眼在&#x8657;空自非汝體",
    "X14n0288_001:0014a13": "矣。[0014a13] 〔疏〕焦府者素問五藏別論以能藏精氣而不泄者曰藏其傳化物而不",
    "X14n0288_001:0014a14": "藏曰府三焦者所以消化五穀分潤[勝-力+天]理有上下清濁之殊故曰三焦。",
    "X14n0288_001:0014a15": "[0014a15] 阿難言。我常聞佛開示四眾。由心生故。種種法生。由法生故。種種心生。我今",
    "X14n0288_001:0014a16": "思惟。即思惟體。實我心性。隨所合處。心則隨(一本作即)有。亦非內外中間(指根裏)三處。[0014a16] 佛告阿",
    "X14n0288_001:0014a17": "難。汝今說言由法生。故種種心生。隨所合處。心隨有者。是心無體。則無所合。",
    "X14n0288_001:0014a18": "若無有體。而能合者。則十九界。因七塵合。是義不然。[0014a18] 若有體者如汝以手自",
    "X14n0288_001:0015a01": "挃(觸)其體。汝所知心。為復內出。為從外入。若復內出。還見身中。若從外來。先合",
    "X14n0288_001:0015a02": "見面。[0015a02] 阿難言。見是其眼(惟眼能見)。心知非眼(心但能知非眼比也)。為見非義(不可言見)。佛言。(以下用喻以顯能見惟心)若眼能見。汝在室中。門能",
    "X14n0288_001:0015a03": "見不(門即室之眼亦能見否)。則諸已死。尚有眼存。應皆見物(喻徒眼不能見物)。若見物者。云何名死。[0015a03] 阿難。又汝覺了能",
    "X14n0288_001:0015a04": "知之心。若必有體。為復一體。為有多體。今在汝身。為復&#x5FA7;體。為不&#x5FA7;體。若一",
    "X14n0288_001:0015a05": "體者。則汝以手。挃一支時。四支應覺。若咸覺者。挃應無在(一本作所)。若挃有所。則汝一",
    "X14n0288_001:0015a06": "體。自不能成。若多體者。則成多人。何體為汝。若&#x5FA7;體者。同前所挃。若不&#x5FA7;者。",
    "X14n0288_001:0015a07": "當汝觸頭。亦觸其足。頭有所覺。足應無知。今汝不然。是故應知隨所合處。心",
    "X14n0288_001:0015a08": "則隨有無有是處。",
    "X14n0288_001:0015a09": "[0015a09] 〔五推隨合〕[0015a09] 〔溫陵〕以心法相生則隨境思惟即是心體心法合處即為心在。",
    "X14n0288_001:0015a10": "[0015a10] 〔疏〕思惟之心其體浮而不實故難其體之有無也若無有體則不能合如",
    "X14n0288_001:0015a11": "七塵九界本非有體豈能合耶九界者涅槃云魔作佛像語首羅長者言",
    "X14n0288_001:0015a12": "我先所說四諦法者是說不真今當為汝更說五諦六蘊十三入十九界",
    "X14n0288_001:0015a13": "阿難聞已尋思法相都無此理。[0015a13] 〔溫陵〕阿難下解上難也謂心但能知不可",
    "X14n0288_001:0015a14": "言見曾不悟能見在心徒眼不見也佛言下舉門喻能見在心舉死喻徒",
    "X14n0288_001:0015a15": "眼不見。[0015a15] 〔疏〕俱舍說世間正見唯意識相應故論云以眼為門惟為見色又",
    "X14n0288_001:0015a16": "汝下復推別義&#x5FA7;體與一體同不&#x5FA7;與多體同故云若&#x5FA7;體者同前所觸",
    "X14n0288_001:0015a17": "今四義無成則不可謂隨所合處心隨有故。",
    "X14n0288_001:0015a18": "[0015a18] 阿難白佛言。世尊我亦聞佛與文殊等。諸法王子。談實相(不作妄執)時。世尊亦言。心不",
    "X14n0288_001:0016a01": "在內亦不在外。如我思惟。內無所見。外不(作又)相知。內無知故。在內不成。身心相",
    "X14n0288_001:0016a02": "知。在外非義今相知故。復內無見。當在中間。[0016a02] 佛言。汝言中間。中必不迷非無",
    "X14n0288_001:0016a03": "所在。今汝推中。中何為在。為復在處。為當在身。若在身者。在邊非中。在中同",
    "X14n0288_001:0016a04": "內。若在處者。為有所表。為無所表。無表同無。表則無定。何以故。如人以表。表",
    "X14n0288_001:0016a05": "為中時。東看則西。南觀成北。表體既混。心應雜亂。阿難言。我所說中。非此二",
    "X14n0288_001:0016a06": "種。如世尊言眼色為緣。生於眼識。眼有分別。色塵無知。識生其中。則為心在。",
    "X14n0288_001:0016a07": "佛言。汝心若在根塵之中。此之心體。為復兼二(根塵)。為不兼二(根塵)。若兼二者(雙兼眼色)。物體雜",
    "X14n0288_001:0016a08": "亂。物非體知。成敵兩立(有知無知相為敵對)。云何為中。兼二不成。非知不知。即無(心尚無有)體性。中何為相。",
    "X14n0288_001:0016a09": "是故應知當在中間。無有是處。",
    "X14n0288_001:0016a10": "[0016a10] 〔六推在中〕[0016a10] 〔溫陵〕為復下辨定中位身耶根處即境若在身者下身有中邊",
    "X14n0288_001:0016a11": "二義在邊則不得為中在中則同前在內應見內矣若在處者下亦辨中",
    "X14n0288_001:0016a12": "位無定表者標物顯處之謂混亂則無所取中。[0016a12] 〔疏〕若兼二者下破兼二不",
    "X14n0288_001:0016a13": "得為中物指塵體指根塵非同根有知故雜亂成敵此兼二不得為中也",
    "X14n0288_001:0016a14": "兼二不成下破不兼二亦不得為中也不兼根則非知不兼塵則非不知",
    "X14n0288_001:0016a15": "二義既非中無可定故維摩經云心不在內亦不在外不在中間如其心",
    "X14n0288_001:0016a16": "然罪垢亦然。",
    "X14n0288_001:0016a17": "[0016a17] 阿難白佛言。世尊。我昔見佛與大目連。須菩提。富樓那。舍利弗。四大弟子。共",
    "X14n0288_001:0016a18": "轉法輪。常言覺知分別心性。既不在內。亦不在外。不在中間。俱無所在。一切",
    "X14n0288_001:0017a01": "無著。名之為心。則我無著。名為心不。[0017a01] 佛告阿難。汝言覺知分別心性。俱無在",
    "X14n0288_001:0017a02": "者。世間&#x8657;空。水陸飛行。諸所物象。名為一切。汝不著者。為在為無。無則同於",
    "X14n0288_001:0017a03": "龜毛(龜無毛)兔角(兔無角)。云何不著。有不著者。不可名無。無相則無。非無則相。相有則在。云",
    "X14n0288_001:0017a04": "何無著。是故應知一切無著。名覺知心。無有是處。",
    "X14n0288_001:0017a05": "[0017a05] 〔七推無著〕已知此心元非內外中間故言一切無著雖云無著而猶存境",
    "X14n0288_001:0017a06": "相故有不著之難水陸空行約外境詰不著也此中詰意有三一物在無",
    "X14n0288_001:0017a07": "在二相有相無三有無著所著是境能著是心即心境二門已上七處略",
    "X14n0288_001:0017a08": "推&#x5FA7;計且窮其妄未顯即真至下標陳二本始以真妄對辨。",
    "X14n0288_001:0017a09": "[0017a09] 顯常住文七",
    "X14n0288_001:0017a10": "[0017a10] 〔疏〕言顯常住者前已略釋七徵文竟此下經意多離境顯性義當奢摩他",
    "X14n0288_001:0017a11": "觀由離根塵等法與空相應故顯不搖等性與常相應故辨析真妄簡緣",
    "X14n0288_001:0017a12": "塵故蓋以初觀真理未能涉動故須澄襟海定保固靈根使心源允宴覺",
    "X14n0288_001:0017a13": "識沈波寂六動而不搖冥一如以息慮故金剛三昧經云&#x8F2D;心眾生其心",
    "X14n0288_001:0017a14": "多喘故令存三守一入如真際是以經中先陳二本為此門決擇之由即",
    "X14n0288_001:0017a15": "斯意也。",
    "X14n0288_001:0017a16": "[0017a16] 爾時阿難在大眾中。即從座起。偏袒右肩。右膝著地。合掌恭敬。而白佛言。我",
    "X14n0288_001:0017a17": "是如來最小之弟。蒙佛慈愛。雖今出家。猶恃憍憐。所以多聞。未得無漏。不能",
    "X14n0288_001:0017a18": "折伏娑毗羅&#x546A;。為彼所轉。溺於婬舍。當由不知真際所詣惟願世尊大慈哀",
    "X14n0288_001:0018a01": "愍。開示我等奢摩它路。令諸闡提。隳彌戾車。作是語已。五體(首與四肢)投地。及諸大眾。",
    "X14n0288_001:0018a02": "傾渴翹佇。欽聞示誨。爾時世尊。從其面門(眼耳鼻舌)。放種種光。其光晃耀。如百千日。普",
    "X14n0288_001:0018a03": "佛世界。六種(動踊震起吼攀)震動。如是十方。微塵國土。一時開現佛之威神。令諸世界。合成",
    "X14n0288_001:0018a04": "一界。其世界中。所有一切諸大菩薩。皆住本國。合掌承聽。佛告阿難。一切眾",
    "X14n0288_001:0018a05": "生。從無始來。種種顛倒。業種自然。如惡叉聚。諸修行人。不能得成無上菩提。",
    "X14n0288_001:0018a06": "乃至別成聲聞(口耳之學)緣覺(偶觸之知)。及成外道。諸天魔王。及魔眷屬。皆由不知二種根本。錯",
    "X14n0288_001:0018a07": "亂修習。猶如&#x7151;沙欲成嘉饌(妙喻)。縱經塵劫。終不能得。云何二種。阿難一者無始",
    "X14n0288_001:0018a08": "生死根本。則汝今者。與諸眾生。用攀緣心為自性者。二者無始菩提(不染煩惱)涅槃(不涉生死)元",
    "X14n0288_001:0018a09": "清淨(不染不&#x6E09;)體。則汝今者。識精元明。能生諸緣。緣所遣者。由諸眾生。遺此本明。雖終",
    "X14n0288_001:0018a10": "日行。而不自覺。枉(不應入而入曰枉)入諸趣。",
    "X14n0288_001:0018a11": "[0018a11] 〔初標真妄二本〕爾時下阿難敘昔所迷求詣真際先問奢摩他路者所以",
    "X14n0288_001:0018a12": "入實際之門也雜集論云無倒所緣說名實際故涅槃經奢摩他有五義",
    "X14n0288_001:0018a13": "一名能滅能滅煩惱故二名能調能調諸根故三名寂靜令三業寂靜故",
    "X14n0288_001:0018a14": "四名遠離遠離五欲故五名能清能清貪等三濁故爾時世尊下放光顯",
    "X14n0288_001:0018a15": "說此經放光凡有四處將宣微密法門而現微妙之瑞按光義有三勝思",
    "X14n0288_001:0018a16": "惟經論云說法光明依三種差別一因二名三成辦一因者謂佛所放光",
    "X14n0288_001:0018a17": "顯說因故法華優婆提舍云現見異相不可思議名為說因如即照明諸",
    "X14n0288_001:0018a18": "佛世界種種事等二名者謂光有名字如華嚴法華所放光明名大人相",
    "X14n0288_001:0019a01": "等三成辦者謂光所作業如第四經諸佛放光來祇陀林灌如來頂成辨",
    "X14n0288_001:0019a02": "所說等言六種者優婆提舍云前所放光顯示外境諸事今明內證甚深",
    "X14n0288_001:0019a03": "故六種震動然光中所現欲示本覺菩提覺心顯發故微塵國一時開現",
    "X14n0288_001:0019a04": "顯本涅槃心元無差別故十方界合成一界顯元清淨體不妄隨緣故菩",
    "X14n0288_001:0019a05": "薩眾皆住本國了茲光瑞則說因顯矣。[0019a05] 〔溫陵〕眾生業果成聚行人不知二",
    "X14n0288_001:0019a06": "本錯亂修習故須決擇不染煩惱名菩提不&#x6E09;生死名涅槃不染不&#x6E09;故",
    "X14n0288_001:0019a07": "號元清淨體識精陀羅識性也元明本覺妙明也根身器界一切緣法依",
    "X14n0288_001:0019a08": "此而生而人者認緣失真故名緣所遺者。[0019a08] 〔疏〕識精元明湛不搖性其體即",
    "X14n0288_001:0019a09": "是菩提涅槃由不雜塵妄曰精未嘗昏昧曰明而行人遺此本明所修皆",
    "X14n0288_001:0019a10": "妄故須決擇也。",
    "X14n0288_001:0019a11": "[0019a11] 阿難。汝今欲知奢摩他路。願出生死。今復問汝。即時如來舉金色臂。屈五輪",
    "X14n0288_001:0019a12": "指。語阿難言。汝今見不。阿難言見佛言。汝何所見。阿難言我見如來舉臂屈",
    "X14n0288_001:0019a13": "指。為光明拳。耀我心目。佛言。汝將誰見。阿難言。我與大眾。同將眼見。佛告阿",
    "X14n0288_001:0019a14": "難。汝今答我如來屈指為光明拳。耀汝心目。汝目可見。以何為心。當我拳曜。",
    "X14n0288_001:0019a15": "阿難言。如來見今徵心所在而我以心推窮尋逐。即能推者。我將為心。佛言。",
    "X14n0288_001:0019a16": "咄。阿難。此非汝心(直喝破)。阿難矍然避座。合掌起立白佛。此非我心。當名何等。佛告",
    "X14n0288_001:0019a17": "阿難此是前塵&#x8657;妄相想惑汝真性。由汝無始。至于今生。認賊(應前)為子。失汝元",
    "X14n0288_001:0019a18": "常。故受輪轉。[0019a18] 阿難白佛言。世尊。我佛寵弟。心愛佛故(欣慕三十二相)。令我出家。我心何獨供",
    "X14n0288_001:0020a01": "養如來。乃至&#x5FA7;歷恒沙國土。承事諸佛。及善知識。發大勇猛。行諸一切。難行",
    "X14n0288_001:0020a02": "法事。皆用此心。縱令謗法。永退善根。亦因此心。若此發明。不是心者我乃無",
    "X14n0288_001:0020a03": "心。同諸土木。離此覺知。更無所有。云何如來說此非心。我實驚怖。兼此大眾。",
    "X14n0288_001:0020a04": "無不疑惑。惟垂大悲。開示未悟。[0020a04] 爾時世尊。開示阿難。及諸大眾。欲令心入無",
    "X14n0288_001:0020a05": "生法忍。於師子座。摩阿難頂。而告之言。如來常說諸法所生。唯心所現。一切",
    "X14n0288_001:0020a06": "因果世界微塵。因心成體。阿難。若諸世界。一切所有。其中乃至草葉縷結(絲麻之類)。詰(追問)",
    "X14n0288_001:0020a07": "其根元。咸有體性。縱令&#x8657;空。亦有名貌。何況清淨妙淨明心。性一切心。而自",
    "X14n0288_001:0020a08": "無體。若汝執&#x6061;分別。覺觀所了知性必為心者。此心即應離諸一切色香味",
    "X14n0288_001:0020a09": "觸諸塵事業。別有全性。如汝今者。承聽我法此則因聲而有分別。縱滅一切",
    "X14n0288_001:0020a10": "見聞覺知。內守幽閑。猶為法塵分別影事。我非敕汝執為非心(轉語警切)。但汝於心。微",
    "X14n0288_001:0020a11": "細揣摩。若離前塵。有分別性。即真汝心。若分別性。離塵無體。斯則前塵分別",
    "X14n0288_001:0020a12": "影事。塵非常住。若變滅時。此心則同龜毛兔角。則汝法身。同於斷滅。其誰修",
    "X14n0288_001:0020a13": "證無生法忍。即(應前)時阿難與諸大眾。默然自失。佛告阿難。世間一切諸修學人。",
    "X14n0288_001:0020a14": "現前雖成九次第定。不得漏盡成阿羅漢。皆由執此生死妄想。誤(應前)為真實。是",
    "X14n0288_001:0020a15": "故汝今雖得多聞。不成聖果。",
    "X14n0288_001:0020a16": "[0020a16] 〔一離塵常性〕阿難下顯離塵常性塵謂隨緣分別之見常者本然自性之",
    "X14n0288_001:0020a17": "體真心絕妄故說離塵如來舉臂正顯本明而阿難認緣失真乃以妄心",
    "X14n0288_001:0020a18": "推窮尋逐纔生一念轉人前塵失其元常所謂緣所遺者此也若此發明",
    "X14n0288_001:0021a01": "下。[0021a01] 〔吳興〕阿難以對境覺知異乎木石封為我心此正當人執之相忽聞呵",
    "X14n0288_001:0021a02": "斥故以無情為難不知真我無我靈知無知妙淨明心何所不在。[0021a02] 〔疏〕諸法",
    "X14n0288_001:0021a03": "所生惟心所現者以明&#x7AEA;拳之理皆推心義一切因果即依報正報也性",
    "X14n0288_001:0021a04": "一切心者即草木等皆此心為性也若汝下牒能推心此心下示離塵義",
    "X14n0288_001:0021a05": "謂分別覺觀所了知性是離塵無體之心不應取著故復示云如汝今者",
    "X14n0288_001:0021a06": "承聽我法乃緣塵分別之性也縱滅下甄明影事謂汝縱滅見聞覺知以",
    "X14n0288_001:0021a07": "外離緣塵分別而內守幽閑此幽閑心猶是法塵影事直須內外圓寂影",
    "X14n0288_001:0021a08": "象俱無方是真心之體也故佛答阿難我非敕汝執為非心但欲汝識其",
    "X14n0288_001:0021a09": "真也云何為真謂若離前塵有分別全性即真心耳如前塵自暗見覺不",
    "X14n0288_001:0021a10": "昏音響雙銷聞性不滅豈非離塵有全性分別耶所以不用緣塵分別為",
    "X14n0288_001:0021a11": "心者塵非常住隨即變滅以此為因安取常果緣塵之心有如是咎是故",
    "X14n0288_001:0021a12": "學人雖成九定不得漏盡皆由執此妄想為真實也故成實論說乃至有",
    "X14n0288_001:0021a13": "頂猶有退墮皆由不知煩惱過故又成實云若人得九次第定不能入諸",
    "X14n0288_001:0021a14": "禪名慧解脫釋曰按二定聖者凡夫皆能修之而經言不得漏盡者蓋指",
    "X14n0288_001:0021a15": "有學凡夫緣塵未斷者說。",
    "X14n0288_001:0021a16": "[0021a16] 阿難聞已。重復悲淚。五體投地。長跪合掌。而白佛言。自我從佛。發心出家。恃",
    "X14n0288_001:0021a17": "佛威神。常自思惟。無勞我修。將謂如來惠我三昧。不知身心。本不相代(如來身心不能代己修)。失我",
    "X14n0288_001:0021a18": "本心。雖身出家。心不入道。譬如窮子。捨父逃逝。今日乃知。雖有多聞。若不修",
    "X14n0288_001:0022a01": "行。與不聞等。如人說食。終不能飽。世尊。我等今者。二障所纏。良由不知寂常",
    "X14n0288_001:0022a02": "心性。惟願如來哀愍窮露。發妙明心。開我道眼。[0022a02] 即時如來從&#x80F7;卍字。涌出寶",
    "X14n0288_001:0022a03": "光。其光晃昱。有百千色。十方微塵普佛世界。一時周&#x5FA7;。&#x5FA7;灌十方所有寶剎",
    "X14n0288_001:0022a04": "諸如來頂。旋至阿難。及諸大眾。告阿難言。吾今為汝建大法幢。亦令十方一",
    "X14n0288_001:0022a05": "切眾生。獲妙微密(不可測知)性淨(垢不染)明(暗不昏)心。得清淨眼(見離眚病)。[0022a05] 阿難。汝先答我見光明拳。此拳光明。",
    "X14n0288_001:0022a06": "因何所有。云何成拳。汝將誰見。阿難言。由佛全體閻浮檀金。赩(赤焰)如寶山清淨",
    "X14n0288_001:0022a07": "所生。故有光明。我實眼觀五輪指端。屈握示人。故有拳相。佛告阿難。如來今",
    "X14n0288_001:0022a08": "日。實言告汝。諸有智者。要以譬喻而得開悟。阿難。譬如我拳。若無我手。不成",
    "X14n0288_001:0022a09": "我拳。若無汝眼。不成汝見。以汝眼根。例我拳理。其義均不。阿難言。唯然世尊。",
    "X14n0288_001:0022a10": "既無我眼。不成我見。以我眼根。例如來拳。事義相類佛告阿難。汝言相類。是",
    "X14n0288_001:0022a11": "義不然。何以故。如無手人。拳畢竟滅。彼無眼者。非見全無。所以者何。汝試於",
    "X14n0288_001:0022a12": "途詢問盲人。汝何所見。彼諸盲人。必來答汝我今眼前。唯見黑暗。更無他矚。",
    "X14n0288_001:0022a13": "以是義觀。前塵自暗。見何虧損。阿難言。諸盲眼前。唯&#x89A9;黑暗。云何成見。佛告",
    "X14n0288_001:0022a14": "阿難。諸盲無眼。唯觀黑暗。與有眼人。處於暗室。二黑有別。為無有別(越翻越透)。如是世",
    "X14n0288_001:0022a15": "尊。此暗中人。與彼&#x7FA3;盲。二黑校量。曾無有異。阿難若無眼人。全見前黑。忽得",
    "X14n0288_001:0022a16": "眼光。還於前塵。見種種色。名眼見者。彼暗中人。全見前黑。忽獲燈光。亦於前",
    "X14n0288_001:0022a17": "塵。見種種色。應名燈見。若燈見者。燈能有見自不名燈。又則燈觀。何關汝事。",
    "X14n0288_001:0022a18": "是故當知燈能顯色。如是見者。是眼非燈。眼能顯色。如是見性(鎔作一片)。是心非眼。",
    "X14n0288_001:0023a01": "[0023a01] 〔二離根之見〕寂常心性本來常住之性也此性本吾所有乃反求之於外",
    "X14n0288_001:0023a02": "既非他修我得豈當恃佛威神今日乃知若不修行與不聞同是以責躬",
    "X14n0288_001:0023a03": "請教希明道眼二障者圓覺云一者是障續諸生死二者理障礙正知見",
    "X14n0288_001:0023a04": "又云永斷貪欲先除事障未斷理障釋曰俱舍以貪等為事見諦為理則",
    "X14n0288_001:0023a05": "阿難誤墮淫舍即事障未斷也緣塵分別理障未斷也阿難下躡前拳理",
    "X14n0288_001:0023a06": "以為難意問相類者以明不類所以不類者無手則無拳無眼則有見是",
    "X14n0288_001:0023a07": "故不類也拳有生滅見非有無故雖&#x7FA3;盲亦能&#x89A9;暗此則常性之實也又",
    "X14n0288_001:0023a08": "經論皆云眼非見色故破色心論云以彼夢中於無色處則見有色於有",
    "X14n0288_001:0023a09": "色處不見色故釋曰無色處者夢中境也有色處者寤時境也夢中之色",
    "X14n0288_001:0023a10": "非眼處之境故云眼非見色然世間以眼為見無眼時則不能見眼非常",
    "X14n0288_001:0023a11": "性義在離根。",
    "X14n0288_001:0023a12": "[0023a12] 阿難。雖復得聞是言。與諸大眾。口已默然。心未開悟猶冀如來慈音宣示。合",
    "X14n0288_001:0023a13": "掌清心。佇佛悲誨爾時世尊舒兜羅綿網相光手開五輪指誨敕阿難。及諸",
    "X14n0288_001:0023a14": "大眾。我初成道於鹿園中。為阿若多五比丘等。及汝四眾言一切眾生。不成",
    "X14n0288_001:0023a15": "菩提。及阿羅漢。皆由客塵煩惱所誤汝等當時。因何開悟。今成聖果。時憍陳",
    "X14n0288_001:0023a16": "那(亦云憍陳如)。起立白佛。我今長老。於大眾中。獨得解名。因悟客塵二字成果。世尊譬如",
    "X14n0288_001:0023a17": "行客投寄旅亭。或宿或食。宿食事畢。俶(整)裝前途。不遑安住。若實主人。自無攸",
    "X14n0288_001:0023a18": "往。如是思惟。不住名客。住名主人。以不住者名為客義。又如新霽青(日)暘升天。",
    "X14n0288_001:0024a01": "光入隙中。發明空中。諸有塵相。塵質搖動。&#x8657;空寂然。如是思惟。澄寂名空搖",
    "X14n0288_001:0024a02": "動名塵。以搖動者。名為塵義。佛言如是。",
    "X14n0288_001:0024a03": "[0024a03] 〔三離客塵之性〕陳如得解因悟客塵此從本立稱也。[0024a03] 〔吳興〕客塵喻見思生",
    "X14n0288_001:0024a04": "滅主空喻真諦寂然客義粗喻迷事之惑塵義細喻迷理之惑。[0024a04] 〔疏〕按俱舍",
    "X14n0288_001:0024a05": "論說見惑煩惱迷諦理起易斷不退此客義也修惑煩惱依粗事生難斷",
    "X14n0288_001:0024a06": "易退此塵義也佛性論云客塵煩惱有九一貪二瞋三癡四上心惑五無",
    "X14n0288_001:0024a07": "明六見所斷七修所斷八不淨地惑九淨地惑此二惑在第七地至究竟",
    "X14n0288_001:0024a08": "位中釋曰從貪等至淨地惑者總釋一切凡聖客塵義也又若經論所說",
    "X14n0288_001:0024a09": "客塵之義約有四種一約所顯成實云經言客塵者以顯心性是常二約",
    "X14n0288_001:0024a10": "所修圓覺云修奢摩他者覺識煩動靜慧發生客塵永滅三約所證佛地",
    "X14n0288_001:0024a11": "論云為斷客塵證淨法界四約所離佛地論云圓鏡智者正淨無垢離客",
    "X14n0288_001:0024a12": "塵故而其體即分別為性故勝鬘云如&#x8657;空淨心常明無轉變為&#x8657;妄分",
    "X14n0288_001:0024a13": "別客塵煩惱染。然經以不住名客。住名主人。以澄霽為空。動搖名塵。又云",
    "X14n0288_001:0024a14": "若實主人自無攸往以明分別若除。常心自住。則知此中。即以緣塵分別",
    "X14n0288_001:0024a15": "之心為客塵之義。",
    "X14n0288_001:0024a16": "[0024a16] 即時如來於大眾中。屈五輪指。屈已復開。開已又屈(作開合相)。謂阿難言。汝今何見。阿",
    "X14n0288_001:0024a17": "難言。我見如來百寶輪掌。眾中開合。佛告(一本作言)阿難。汝見我手。眾中開合。為是我",
    "X14n0288_001:0024a18": "手。有開有合。為復汝見。有開有合。阿難言。世尊寶手。眾中開合。我見如來手",
    "X14n0288_001:0025a01": "自開合非我見性。有開有合。佛言誰動誰靜。阿難言佛手不住(佛手是動)。而我見性。尚",
    "X14n0288_001:0025a02": "無有靜(見性無動)。誰為無住。佛言如是。[0025a02] 如來於是從輪掌中。飛一寶光。在阿難右。即時",
    "X14n0288_001:0025a03": "阿難迴首右盻。又放一光。在阿難左。阿難又則迴首左盻。佛告阿難。汝頭今",
    "X14n0288_001:0025a04": "日因何搖動。阿難言。我見如來出妙寶光。來我左右。故左右觀頭自搖動。阿",
    "X14n0288_001:0025a05": "難。汝盻佛光。左右動頭。為汝頭動。為復見動。世尊。我頭自動。而我見性尚無",
    "X14n0288_001:0025a06": "有止。誰為搖動。佛言如是。於是如來。普告大眾。若復眾生。以搖動者。名之為",
    "X14n0288_001:0025a07": "塵。以不住者。名之為客。汝觀阿難。頭自動搖。見無所動。又汝觀我。手自開合。",
    "X14n0288_001:0025a08": "見無舒卷。云何汝今以動為身以動為境。從始洎終。念念生滅。遺失真性。顛",
    "X14n0288_001:0025a09": "倒行事。性心失真認物為己。輪迴是中。自取流轉。",
    "X14n0288_001:0025a10": "[0025a10] 〔四不搖之性〕[0025a10] 〔長水〕手有開合見無動靜對外境辯也次於內身自分動靜",
    "X14n0288_001:0025a11": "動中有不動也。[0025a11] 〔疏〕佛徵見性以顯超情而言無搖動者以明妙見性靜離",
    "X14n0288_001:0025a12": "妄故無盡意經云奢摩他者寂近寂密不動不搖及知止足則真空觀之",
    "X14n0288_001:0025a13": "體也又佛地論云圓鏡智者依緣法界窮生死際相續不斷名無動搖則",
    "X14n0288_001:0025a14": "根本智之用也釋曰奢摩他者以靜為體以止為相而阿難答佛言見性",
    "X14n0288_001:0025a15": "尚無有靜者以明妙性超情即靜離靜也又佛問誰動誰靜而答云見性",
    "X14n0288_001:0025a16": "尚無有止者以明妙性無著即止離止也故金剛三昧經云當止是生止",
    "X14n0288_001:0025a17": "已無止亦不住於無止亦不住於無住又云知心無心無心可止現識不",
    "X14n0288_001:0025a18": "生無生可止何以故止無止故若復下指法責勸以動為身即左右顧盻",
    "X14n0288_001:0026a01": "者是以動為境即手有開合者是既迷不搖常住之真精反取動搖生滅",
    "X14n0288_001:0026a02": "之身境豈非遺失真性顛倒行事哉故知身為勞慮妄動&#x8657;假是以內蠲",
    "X14n0288_001:0026a03": "我想外抵人相斷搖俗之妄棲法界之真此如來所以開奢摩他也。",
    "X14n0288_001:0026a04": "[0026a04] 鎮澄讚曰 阿難示墮。調御垂憐。七重徵詰破攀緣。心目耀金拳。真妄同年。",
    "X14n0288_001:0026a05": "決意在當權。",
    "X14n0288_001:0026a06": "[0026a06] 傳如截流曰 大佛頂者。即釋迦大覺神變相也。以象示意。聖教咸然。茲阿",
    "X14n0288_001:0026a07": "難溺于淫舍。大眾願聞法要。世尊具大威力而手不之援。具大樂說而言未",
    "X14n0288_001:0026a08": "之啟。&#x5EFC;從肉髻中。湧百寶光。有佛化身。宣說神&#x546A;者。意表顯密之俱勝。彰形",
    "X14n0288_001:0026a09": "聲之兼玅。蕩見聞之幻翳。而一經之大旨。無餘蘊矣。顯密俱勝者。經為顯。&#x546A;",
    "X14n0288_001:0026a10": "為密。&#x546A;心藏心。無二無別。頂為無上之相。經為了義之談。以密該顯。全彰頂",
    "X14n0288_001:0026a11": "中。故曰俱勝。形聲兼玅者。頂光化佛。是形外之形。化佛&#x546A;語。是聲外之聲。惟",
    "X14n0288_001:0026a12": "形與聲。&#x9008;超思議之表。故曰兼玅。見聞幻翳者。浮塵幻化。&#x8657;妄稱相。一切不",
    "X14n0288_001:0026a13": "了。妄生取著。障清淨之慧眼  通之本根。故當機云。我見如來三十二相。",
    "X14n0288_001:0026a14": "勝玅殊絕。是以渴仰。從佛剃落。又云。而我悟佛現說法音。現以緣心。允所瞻",
    "X14n0288_001:0026a15": "仰。此非逐色聲之求善提者耶。一著色聲。本明斯昧。若登伽者。烏得不乘其",
    "X14n0288_001:0026a16": "間哉。何以故。佛身女身均相也。佛見女見均情也。阿難獨恨婬躬撫摩為魔",
    "X14n0288_001:0026a17": "障。未達勝相愛樂為厲階。誠為賊媒在室。瞢然不覺。而且恃其多聞之慧。先",
    "X14n0288_001:0026a18": "梵&#x546A;語之所能攝者。&#x8462;有自矣。今示佛頂化佛。則知三十二相形非形。化佛",
    "X14n0288_001:0027a01": "說&#x546A;。則知四無礙辯聲非聲。從是而悟陰入處界。七大之法。無非如來藏中",
    "X14n0288_001:0027a02": "循業發現。循業即性故非有。即性循業故非空。離即離非。是即非即。真妄兩",
    "X14n0288_001:0027a03": "融。戲論併絕。道場修證。無復祕要。見是為見見。聞是為聞聞。當下海印發光。",
    "X14n0288_001:0027a04": "萬象畢照。全題云。是經名大佛頂悉怛多般怛囉十方如來清淨海眼者。以",
    "X14n0288_001:0027a05": "此或作文言紛紜釋者。恐非至聖垂象密被利機之意矣。如華嚴種種光相。",
    "X14n0288_001:0027a06": "表諸地法門。聊例一經。諸可意得。文殊將&#x546A;往護。惡&#x546A;消滅。阿難登伽歸來",
    "X14n0288_001:0027a07": "佛所者。正智行而魔事息也。序分竟。經文自下直至第四卷中。剋依性體以",
    "X14n0288_001:0027a08": "融萬法。明如來密因。如華嚴所謂先悟毗盧法界也。自四卷至盡經。全性修",
    "X14n0288_001:0027a09": "證。明諸菩薩萬行首楞嚴。所謂後修普賢行門也。首楞嚴。此云究竟堅固。斯",
    "X14n0288_001:0027a10": "經教理行果無不究竟。是曰了義。題有五種。後當具釋。阿難見佛頂禮悲泣",
    "X14n0288_001:0027a11": "者。省戒體幾毀於登伽。多聞莫益乎道力。人或處此怡然。則楞嚴玅典無所",
    "X14n0288_001:0027a12": "發起。生死欲流。無所遏截。大權示&#x8FF9;。豈無為哉。十方如來得成菩提。玅奢摩",
    "X14n0288_001:0027a13": "他。三摩禪那者。玅。即密也。奢摩他等。因也。結題反約。但標密因。請法須詳。別",
    "X14n0288_001:0027a14": "開三種。奢摩他者。凝然湛寂。三摩者。廓然圓照。禪那者。寂照不二。從用有三。",
    "X14n0288_001:0027a15": "其體恒一。三一圓融。故稱曰玅。是諸佛之種智。當人之靈知。一經之宗體也。",
    "X14n0288_001:0027a16": "宗為能顯。斯曰密因。體為所顯。斯曰藏性。宗體元無異途。果因豈非一致。故",
    "X14n0288_001:0027a17": "後文或舉一攝三。或舉宗含體。譯師之所不&#x98DC;者。神而明之。存乎其人耳。最",
    "X14n0288_001:0027a18": "初方便者。入三摩提之門也。門有汎明的指之別。四卷阿難。既悟藏心之後。",
    "X14n0288_001:0028a01": "請云。我今猶如旅泊之人。忽蒙天王。賜與華屋。要因門入。世尊示以發覺初",
    "X14n0288_001:0028a02": "心二決定義。雖示六根優劣。令一門深入。然未的指何門為要。故又別請圓",
    "X14n0288_001:0028a03": "通本根。佛令諸聖各陳所證。則又汎明陰入處界。以及七大。皆為入道之門。",
    "X14n0288_001:0028a04": "惟文殊奉敕於諸聖之後。的指觀音所證。其偈云。此方真教體。清淨在音聞。",
    "X14n0288_001:0028a05": "欲超三摩提。實以聞中入。願加被未來。於此門無惑。堪以教阿難。及末劫沉",
    "X14n0288_001:0028a06": "淪。經以耳根圓通為最初方便。無疑也。堪以教阿難者。&#x8462;阿難以蓄聞成過。",
    "X14n0288_001:0028a07": "觀音以薰聞成德。所謂功之與釁。只在循聲入流之間而已。今示大士本玅",
    "X14n0288_001:0028a08": "之圓根。為多聞創脩之祕要。是令不失故步。大用現前。如從地倒。還從地起。",
    "X14n0288_001:0028a09": "舍此將何聆密因。舍此憑何談萬行。故阿難以多聞未全道力自咎。更陳發",
    "X14n0288_001:0028a10": "心見相之由。世尊就其所迷而示之曰。一切眾生。皆由不知常住真心。性淨",
    "X14n0288_001:0028a11": "明體。用諸妄想。此想不真。故有輪轉。性淨明體。即佛所表絕諸分別者。用諸",
    "X14n0288_001:0028a12": "妄想。即因相愛樂者。欲治此想。更無別法。故曰。有三摩提。名大佛頂首楞嚴",
    "X14n0288_001:0028a13": "王。具足萬行。十方如來一門超出玅莊嚴路。阿難前請具列三名。但舉三摩",
    "X14n0288_001:0028a14": "提者。以舉一攝三。宗體咸在也。三摩提。名大佛頂者。斯以詞係象。攝密歸顯",
    "X14n0288_001:0028a15": "也。首楞嚴王者。彰所詮究竟堅固之體。一切無上也。離體無用。故曰具足萬",
    "X14n0288_001:0028a16": "行。十方如來。一門超出玅莊嚴路者。從三摩提。顯常住心。圓滿菩提。歸無所",
    "X14n0288_001:0028a17": "得。佛佛然也。夫心所以為常住者。常住則無所不住。無所不住。則不可以言",
    "X14n0288_001:0028a18": "住。然阿難計內計外。至計無著。寧有是處乎。試觀如來放面門之光。動普佛",
    "X14n0288_001:0029a01": "之界。異境一合。遙住同聞。則七處妄局。直下廓然。無始涅槃。元清淨體。備在",
    "X14n0288_001:0029a02": "我而不在佛矣。阿難尚以能推之心為心。非認賊為子。失其所謂寂常心性",
    "X14n0288_001:0029a03": "者耶。由是再從卍字湧出寶光。至微塵如來。阿難大眾。無不&#x5FA7;及者。知妄塵",
    "X14n0288_001:0029a04": "莫隔乎智光。則玅心豈殊乎道眼。至托盲人。以辯燈見。心眼之一體照然。令",
    "X14n0288_001:0029a05": "陳那而敘客塵。寂常之玅性顯矣。阿難悟手有開合。猶客也。見無舒卷。猶主",
    "X14n0288_001:0029a06": "也。頭有搖動。猶塵也。見無所動。猶空也。然如來先寄陳如以悟阿難。因阿難",
    "X14n0288_001:0029a07": "而責在會。故曰若復。言以搖動者。名之為塵。不住者。名之為客者。責眾不悟",
    "X14n0288_001:0029a08": "動中之有不動。故云汝觀阿難頭自搖動。見無所動。手有開合。見無舒卷。云",
    "X14n0288_001:0029a09": "何汝今迷其寂常之主空。而以動為身。以動為境。非心性失真乎。逐其擾動",
    "X14n0288_001:0029a10": "之客塵。而從始洎終。念念生滅。非認物為己乎。寂常之性。本來在我。而迷之",
    "X14n0288_001:0029a11": "背之。故曰輪迴是中。自取流轉。",
    "X14n0288_001:0029a13": "音釋",
    "X14n0288_001:0029a14": "般剌[0029a14] (音&#x9262;臘)。萇[0029a14] (音長)。絺[0029a14] (音癡)。屬[0029a14] (音燭)。掖[0029a14] (音亦)。佇[0029a14] (直呂切)。臊[0029a14] (蘇曹切)。",
    "X14n0288_001:0029a15": "遘[0029a15] (音搆)。矚[0029a15] (音燭)。摶[0029a15] (音團)。秪[0029a15] (音支)。竅[0029a15] (啟&#x544C;切)。挃[0029a15] (音質)。隳[0029a15] (喧規切)。翹[0029a15] (祈堯切)。",
    "X14n0288_001:0029a16": "矍[0029a16] (居縛切)。&#x6061;[0029a16] (良刃切)。揣[0029a16] (初委切)。昱[0029a16] (音育)。赩[0029a16] (喜力切)。握[0029a16] (於角切)。縷[0029a16] (力主切)。椒[0029a16] (昌六切)。"
}