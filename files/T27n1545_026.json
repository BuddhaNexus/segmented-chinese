{
    "T27n1545_026:0132a03": "阿毘達磨大毘婆沙論卷第二十",
    "T27n1545_026:0132a04": "六",
    "T27n1545_026:0132a06": "五百大阿羅漢等造",
    "T27n1545_026:0132a07": "三藏法師玄奘奉 詔譯",
    "T27n1545_026:0132a08": "雜蘊第一中補特伽羅納息第三之四",
    "T27n1545_026:0132a09": "[0132a09] 入息出息當言依身轉耶。依心轉耶。乃至",
    "T27n1545_026:0132a10": "廣說。問何故作此論。答為令疑者得決定",
    "T27n1545_026:0132a11": "故。謂契經說。佛告長者。此入出息是身法身",
    "T27n1545_026:0132a12": "為本繫屬身依身而轉。施設論說。何緣死",
    "T27n1545_026:0132a13": "者入出息不轉耶。謂入出息由心力轉。死者",
    "T27n1545_026:0132a14": "無心但有身故。此入出息一說依身一說",
    "T27n1545_026:0132a15": "依心。或有生疑。如是二說俱不了義。或俱",
    "T27n1545_026:0132a16": "了義。欲顯此二真實義趣故作斯論。入息",
    "T27n1545_026:0132a17": "出息當言依身轉耶。依心轉耶。答應言亦",
    "T27n1545_026:0132a18": "依身轉亦依心轉如其所應。云何名為如",
    "T27n1545_026:0132a19": "其所應。有作是說。於下中上如其所應。謂",
    "T27n1545_026:0132a20": "入出息小時下品壯時中品老時上品。如是",
    "T27n1545_026:0132a21": "說者。由四事故名如所應。謂入出息由四",
    "T27n1545_026:0132a22": "事轉。一有息所依身。二風道通。三毛孔開。",
    "T27n1545_026:0132a23": "四入出息地&#x9E81;心現前。必具此四入出息轉。",
    "T27n1545_026:0132a24": "由此故說如所應言。為顯此義復作是說",
    "T27n1545_026:0132a25": "若入出息但依身轉不依心轉。則在無想定",
    "T27n1545_026:0132a26": "滅盡定位入出息亦應轉。彼有入出息所",
    "T27n1545_026:0132a27": "依身。風道亦通毛孔亦開。唯無入出息地",
    "T27n1545_026:0132a28": "&#x9E81;心現前以無心故雖有三事而闕一事",
    "T27n1545_026:0132a29": "故息不轉。若入出息但依心轉不依身轉。",
    "T27n1545_026:0132b01": "則無色界有情入出息亦應轉。彼界四事一",
    "T27n1545_026:0132b02": "切皆無故息不轉。若入出息但依身心轉",
    "T27n1545_026:0132b03": "不如所應。則在卵[穀-禾+卵]及母胎中。羯剌藍頞",
    "T27n1545_026:0132b04": "部曇閉尸鍵南諸根未滿未熟。并在第四靜",
    "T27n1545_026:0132b05": "慮入出息亦應轉。問何故羯剌藍位息不轉",
    "T27n1545_026:0132b06": "耶。答彼稀薄故若息轉者彼應流動。問何故",
    "T27n1545_026:0132b07": "頞部曇閉尸鍵南諸根未滿未熟位息不轉",
    "T27n1545_026:0132b08": "耶。答彼身爾時風道未通毛孔未開。若息轉",
    "T27n1545_026:0132b09": "者身應散壞。然在卵[穀-禾+卵]及母胎中。從羯剌",
    "T27n1545_026:0132b10": "藍乃至諸根未滿未熟。爾時未有息所依",
    "T27n1545_026:0132b11": "身風道未通毛孔未開。唯有息地&#x9E81;心現",
    "T27n1545_026:0132b12": "前。雖有一事而闕三事故息不轉。問何故",
    "T27n1545_026:0132b13": "在第四靜慮息不轉耶。答彼心細故。謂入出",
    "T27n1545_026:0132b14": "息依&#x9E81;心轉第四靜慮以上諸地心極微細",
    "T27n1545_026:0132b15": "故息不轉。復次內門轉故謂息必依外門心",
    "T27n1545_026:0132b16": "轉。第四靜慮以上諸地心內門轉故息不轉。",
    "T27n1545_026:0132b17": "復次內事轉故。謂息必依外事心轉。第四靜",
    "T27n1545_026:0132b18": "慮以上諸地心內事轉故息不轉。復次極寂",
    "T27n1545_026:0132b19": "靜故。謂息必依躁動心轉。如人涉路躁則",
    "T27n1545_026:0132b20": "動塵心若躁動起入出息。第四靜慮以上諸",
    "T27n1545_026:0132b21": "地心極寂靜故息不轉。尊者世友作如是",
    "T27n1545_026:0132b22": "說。入第四靜慮便得轉依。謂所依身。有第",
    "T27n1545_026:0132b23": "四靜慮微妙大種令諸毛孔一切密合無竅",
    "T27n1545_026:0132b24": "隙故非息所依。由此爾時息不復轉。大德",
    "T27n1545_026:0132b25": "說曰。入第四靜慮心便不動。心不動故身",
    "T27n1545_026:0132b26": "亦不動。身不動故息不復轉。入彼定時一",
    "T27n1545_026:0132b27": "切動法皆息滅故尊者妙音作如是說。入",
    "T27n1545_026:0132b28": "第四靜慮一切&#x9E81;重皆息滅故息不復轉。謂",
    "T27n1545_026:0132b29": "欲界中有&#x9E81;欲貪。初靜慮地有尋有伺。第",
    "T27n1545_026:0132c01": "二靜慮有喜。第三靜慮有樂。由此發生身",
    "T27n1545_026:0132c02": "心&#x9E81;重。由&#x9E81;重故入出息轉。第四靜慮一切",
    "T27n1545_026:0132c03": "皆無故息不轉。如是若在下地入第四靜",
    "T27n1545_026:0132c04": "慮。唯有息所依身及風道通然毛孔不開亦",
    "T27n1545_026:0132c05": "無息地&#x9E81;心現前。雖有二事而闕二事故",
    "T27n1545_026:0132c06": "息不轉。問何故但說在第四靜慮息不復",
    "T27n1545_026:0132c07": "轉。不說生第四靜慮耶。答是作論者意欲",
    "T27n1545_026:0132c08": "爾故。乃至廣說復次亦應說生第四靜慮",
    "T27n1545_026:0132c09": "息不復轉。而不說者應知此是有餘之說。",
    "T27n1545_026:0132c10": "復次已說入彼定當知亦說生彼。如契經",
    "T27n1545_026:0132c11": "說。先在此間入彼靜慮後方生彼。問第四",
    "T27n1545_026:0132c12": "靜慮亦有風界以四大種不相離故。何緣",
    "T27n1545_026:0132c13": "生彼無息轉耶。答第四靜慮雖有風界而",
    "T27n1545_026:0132c14": "不名為入息出息。以於彼身不入出故。",
    "T27n1545_026:0132c15": "有說生彼雖有風界而無前說四種事故",
    "T27n1545_026:0132c16": "不名為息。以入出息亦依身轉亦依心轉",
    "T27n1545_026:0132c17": "及如所應。是故下從無間地獄上至遍淨。",
    "T27n1545_026:0132c18": "其中有情諸根滿熟入息出息依身心轉。此",
    "T27n1545_026:0132c19": "中諸根滿熟言顯前四事具足。不說眼等根",
    "T27n1545_026:0132c20": "滿熟義。謂前四事能發息故說之為根。具",
    "T27n1545_026:0132c21": "故名滿。熟謂作用即前四事具足有用。是故",
    "T27n1545_026:0132c22": "說為諸根滿熟。有說諸根滿熟言者。簡處",
    "T27n1545_026:0132c23": "胎卵根未滿熟。顯風道通毛孔開義。身心",
    "T27n1545_026:0132c24": "二事次後自說應知此中有入息有出息。",
    "T27n1545_026:0132c25": "有入出息地無入出息地。入息者。謂息風",
    "T27n1545_026:0132c26": "入身。出息者謂息風出身。有入出息地",
    "T27n1545_026:0132c27": "者。謂欲界及下三靜慮。無入出息地者。謂",
    "T27n1545_026:0132c28": "第四靜慮及四無色。生有入出息地。無入出",
    "T27n1545_026:0132c29": "息地心現在前息便不轉。生無入出息地。有",
    "T27n1545_026:0133a01": "入出息地心現在前息亦不轉。生有入出息",
    "T27n1545_026:0133a02": "地及有入出息心現在前。若不如所應息亦",
    "T27n1545_026:0133a03": "不轉。要生有入出息地及有入出息地心",
    "T27n1545_026:0133a04": "現在前。如其所應息方得轉。",
    "T27n1545_026:0133a05": "[0133a05] 問入出息。何地繫隨身繫耶隨心繫耶。有作",
    "T27n1545_026:0133a06": "是說。隨身地繫。諸有欲令入出息隨身地繫",
    "T27n1545_026:0133a07": "者。彼說生欲界者若欲界心現在前。彼欲界",
    "T27n1545_026:0133a08": "身欲界入出息隨欲界心轉。即此心所觀。即",
    "T27n1545_026:0133a09": "彼若初靜慮心現在前。彼欲界身欲界入出",
    "T27n1545_026:0133a10": "息。隨初靜慮心轉。即此心所觀問若爾施設",
    "T27n1545_026:0133a11": "論說當云何通。如說欲界入出息離欲界",
    "T27n1545_026:0133a12": "染時最後無間道滅。答欲界入出息。有隨",
    "T27n1545_026:0133a13": "欲界心轉。有隨初靜慮心轉。隨欲界心轉",
    "T27n1545_026:0133a14": "者爾時滅。隨初靜慮心轉者爾時現在前。復",
    "T27n1545_026:0133a15": "次彼依擇滅說故無相違失。即彼若第二第",
    "T27n1545_026:0133a16": "三靜慮心現在前。彼欲界身欲界入出息。隨",
    "T27n1545_026:0133a17": "第二第三靜慮心轉。即此心所觀。生初靜慮",
    "T27n1545_026:0133a18": "者。若初靜慮心現在前。彼初靜慮身初靜慮",
    "T27n1545_026:0133a19": "入出息隨初靜慮心轉。即此心所觀。即彼若",
    "T27n1545_026:0133a20": "欲界心現在前。彼初靜慮身初靜慮入出息。",
    "T27n1545_026:0133a21": "隨欲界心轉。非此心所觀。即彼若第二第",
    "T27n1545_026:0133a22": "三靜慮心現在前。彼初靜慮身初靜慮入出",
    "T27n1545_026:0133a23": "息。隨第二第三靜慮心轉即此心所觀。生第",
    "T27n1545_026:0133a24": "二靜慮者。若第二靜慮心現在前。彼第二靜",
    "T27n1545_026:0133a25": "慮身第二靜慮入出息。隨第二靜慮心轉。即",
    "T27n1545_026:0133a26": "此心所觀。即彼若欲界初靜慮心現在前。彼",
    "T27n1545_026:0133a27": "第二靜慮身第二靜慮入出息。隨欲界初靜",
    "T27n1545_026:0133a28": "慮心轉非此心所觀。即彼若第三靜慮心現",
    "T27n1545_026:0133a29": "在前。彼第二靜慮身第二靜慮入出息。隨第",
    "T27n1545_026:0133b01": "三靜慮心轉。即此心所觀生第三靜慮者。若",
    "T27n1545_026:0133b02": "第三靜慮心現在前。彼第三靜慮身第三靜",
    "T27n1545_026:0133b03": "慮入出息。隨第三靜慮心轉即此心所觀。即",
    "T27n1545_026:0133b04": "彼若欲界初二靜慮心現在前。彼第三靜慮",
    "T27n1545_026:0133b05": "身第三靜慮入出息。隨欲界初二靜慮心轉。",
    "T27n1545_026:0133b06": "非此心所觀。諸有欲令入出息隨身地繫",
    "T27n1545_026:0133b07": "者。彼說欲界入出息四地心所觀。初靜慮入",
    "T27n1545_026:0133b08": "出息三地心所觀。第二靜慮入出息二地心",
    "T27n1545_026:0133b09": "所觀。第三靜慮入出息唯第三靜慮心所觀。",
    "T27n1545_026:0133b10": "問若入出息隨身地繫。施設論說當云何通。",
    "T27n1545_026:0133b11": "如說何緣死者入出息不轉耶謂入出息由",
    "T27n1545_026:0133b12": "心力轉死者無心但有身故。答顯入出息隨",
    "T27n1545_026:0133b13": "心而轉必不離心故作是說不言此息隨",
    "T27n1545_026:0133b14": "心地繫。有餘師說。隨心地繫諸有欲令入",
    "T27n1545_026:0133b15": "出息隨心地繫者。彼說生欲界者。若欲界",
    "T27n1545_026:0133b16": "心現在前。彼欲界身欲界入出息隨欲界心",
    "T27n1545_026:0133b17": "轉。即此心所觀。即彼若初第二第三靜慮心",
    "T27n1545_026:0133b18": "現在前。彼欲界身初第二第三靜慮入出息隨",
    "T27n1545_026:0133b19": "初第二第三靜慮心轉。即此心所觀生初靜",
    "T27n1545_026:0133b20": "慮者。若初靜慮心現在前。彼初靜慮身初靜",
    "T27n1545_026:0133b21": "慮入出息。隨初靜慮心轉。即此心所觀。若欲",
    "T27n1545_026:0133b22": "界心現在前。彼初靜慮身欲界入出息隨欲",
    "T27n1545_026:0133b23": "界心轉。即此心所觀。若第二第三靜慮心現",
    "T27n1545_026:0133b24": "在前。彼初靜慮身第二第三靜慮入出息。隨",
    "T27n1545_026:0133b25": "第二第三靜慮心轉。即此心所觀。生第二靜",
    "T27n1545_026:0133b26": "慮者。若第二靜慮心現在前。彼第二靜慮身",
    "T27n1545_026:0133b27": "第二靜慮入出息。隨第二靜慮心轉。即此心",
    "T27n1545_026:0133b28": "所觀即彼若欲界初靜慮心現在前。彼第二",
    "T27n1545_026:0133b29": "靜慮身欲界初靜慮入出息。隨欲界初靜慮",
    "T27n1545_026:0133c01": "心轉。即此心所觀。即彼若第三靜慮心現在",
    "T27n1545_026:0133c02": "前。彼第二靜慮身第三靜慮入出息隨第三",
    "T27n1545_026:0133c03": "靜慮心轉。即此心所觀。生第三靜慮者。若",
    "T27n1545_026:0133c04": "第三靜慮心現在前。彼第三靜慮身第三靜",
    "T27n1545_026:0133c05": "慮入出息。隨第三靜慮心轉。即此心所觀。",
    "T27n1545_026:0133c06": "即彼若欲界初二靜慮心現在前彼第三靜",
    "T27n1545_026:0133c07": "慮身欲界初二靜慮入出息。隨欲界初二靜",
    "T27n1545_026:0133c08": "慮心轉。即此心所觀。諸有欲令入出息隨",
    "T27n1545_026:0133c09": "心地繫者。彼說欲界入出息。唯欲界心所觀。",
    "T27n1545_026:0133c10": "乃至第三靜慮入出息唯第三靜慮心所觀。",
    "T27n1545_026:0133c11": "問若入出息隨心地繫。契經所說當云何通。",
    "T27n1545_026:0133c12": "如說佛告長者。此入出息是身法身為本繫",
    "T27n1545_026:0133c13": "屬身依身而轉。答顯入出息由身力轉必",
    "T27n1545_026:0133c14": "不離身故作是說。不言此息隨身地繫。評",
    "T27n1545_026:0133c15": "曰。此入出息隨身地繫是身分故。前說為善",
    "T27n1545_026:0133c16": "問入出息風為先入耶。為先出耶。答應說",
    "T27n1545_026:0133c17": "先入。謂此息風先入口鼻。流至咽喉復從",
    "T27n1545_026:0133c18": "咽喉流至心胸。復從心胸流至臍輪。復從",
    "T27n1545_026:0133c19": "臍輪漸漸流散。遍諸支節。有說。先出。謂臍",
    "T27n1545_026:0133c20": "輪中有息風起流散上下。開諸毛孔方出",
    "T27n1545_026:0133c21": "至外。評曰。彼不應作是說。息風不能開",
    "T27n1545_026:0133c22": "毛孔故。應作是說。有業生風開諸毛孔。",
    "T27n1545_026:0133c23": "毛孔開已乃有息風於中入出。問於胎卵",
    "T27n1545_026:0133c24": "中至何分位入出息轉。答至具色根六處",
    "T27n1545_026:0133c25": "滿位息風方轉。謂將生時息風先入。息風入",
    "T27n1545_026:0133c26": "已名為已生將欲死時息風後出。不復更",
    "T27n1545_026:0133c27": "入名為已死。由此可觀生死分齊。有餘師",
    "T27n1545_026:0133c28": "說。臨欲生時息風先出。息風出已名為已",
    "T27n1545_026:0133c29": "生。將欲死時息風後入不復更出名為已",
    "T27n1545_026:0134a01": "死。如說。云何使我常活令我入息恒得出",
    "T27n1545_026:0134a02": "耶。諸有欲入第四靜慮息風後出不復更",
    "T27n1545_026:0134a03": "入名已入定。將出定時息風先入息風入",
    "T27n1545_026:0134a04": "已名已出定。有餘師說。諸有欲入第四靜",
    "T27n1545_026:0134a05": "慮息風後入不復更出名已入定。將出定",
    "T27n1545_026:0134a06": "時息風先出息風出已名已出定。評曰。此中",
    "T27n1545_026:0134a07": "前說為善。問此入出息為是有情數為非",
    "T27n1545_026:0134a08": "有情數耶。答是有情數。問此入出息為有執",
    "T27n1545_026:0134a09": "受為無執受耶。答是無執受。身中雖有有",
    "T27n1545_026:0134a10": "執受風而入出息是無執受。問此入出息為",
    "T27n1545_026:0134a11": "是長養。為是異熟。為是等流。答唯是等流。",
    "T27n1545_026:0134a12": "身中雖有異熟生風及長養風。然入出息唯",
    "T27n1545_026:0134a13": "是等流如契經說。佛告阿難。若如射箭筈",
    "T27n1545_026:0134a14": "筈相續調入出息令不亂者。應知彼名殊",
    "T27n1545_026:0134a15": "勝飲食。問何故世尊說入出息名飲食耶。",
    "T27n1545_026:0134a16": "答能損益故。謂無上妙飲食益身。如有方",
    "T27n1545_026:0134a17": "便調入出息。亦無&#x9E81;惡飲食損身。如無方",
    "T27n1545_026:0134a18": "便調入出息。是故世尊說為飲食。問如射",
    "T27n1545_026:0134a19": "箭筈筈相續者是何義耶。答如以後箭",
    "T27n1545_026:0134a20": "射於前箭後觸前筈是此中義。有說此",
    "T27n1545_026:0134a21": "中但顯前後無間斷義。不說後箭觸前箭",
    "T27n1545_026:0134a22": "義。又不定說如以後箭射前箭義如契",
    "T27n1545_026:0134a23": "經說。有持來有持去有持來持去念有",
    "T27n1545_026:0134a24": "修持來持去念。此中持來者。謂入息。持去",
    "T27n1545_026:0134a25": "者謂出息如施設論說。吸風入內名持來。",
    "T27n1545_026:0134a26": "引風出外名持去。如鍜金師囊。囊開合",
    "T27n1545_026:0134a27": "風隨入出。此亦如是。有作是說。出息名持",
    "T27n1545_026:0134a28": "來。入息名持去有餘師說。煖息名持來。",
    "T27n1545_026:0134a29": "冷息名持去。復有說者。上息名持來。下息",
    "T27n1545_026:0134b01": "名持去。評曰。此中初說為善。能緣彼念名",
    "T27n1545_026:0134b02": "持來持去念。即於此念及此相應俱有諸法。",
    "T27n1545_026:0134b03": "若修若習若多所作。名修持來持去念。問此",
    "T27n1545_026:0134b04": "持息念自性是何。答慧為自性。然此聚中念",
    "T27n1545_026:0134b05": "力增故說名為念。如四念住及宿住念本性",
    "T27n1545_026:0134b06": "生念慧為自性。然彼聚中念力增故說名為",
    "T27n1545_026:0134b07": "念。如除色想慧為自性。然彼聚中想力增",
    "T27n1545_026:0134b08": "故說名為想。此亦如是。若并眷屬四蘊五蘊",
    "T27n1545_026:0134b09": "為其自性。此持息念。界者謂欲色界非無色",
    "T27n1545_026:0134b10": "界。地者五地謂欲界靜慮中間及下三靜慮",
    "T27n1545_026:0134b11": "近分。諸有欲令下三根本靜慮地亦有捨",
    "T27n1545_026:0134b12": "根者。彼說此念通八地。謂前五及下三靜",
    "T27n1545_026:0134b13": "慮。所依者。唯依欲界。非色無色界。有餘師",
    "T27n1545_026:0134b14": "說。依欲色界非無色界。然初起時必依欲",
    "T27n1545_026:0134b15": "界。行相者。非聖行相。所緣者。緣息風。念住",
    "T27n1545_026:0134b16": "者。是身念住加行。非根本念住。若依汎爾",
    "T27n1545_026:0134b17": "四念住說是身念住緣色法故。問何故契",
    "T27n1545_026:0134b18": "經說。持息念通四念住。答此能引起四念",
    "T27n1545_026:0134b19": "住故作如是說。問不淨觀亦能引起四念",
    "T27n1545_026:0134b20": "住。何故不說四念住耶。答亦有經說。此不",
    "T27n1545_026:0134b21": "淨觀通四念住。如說若觀青淤膿爛蟲食",
    "T27n1545_026:0134b22": "等事名身念住。又說。若觀此中有受能引",
    "T27n1545_026:0134b23": "淨貪亦令止息名受念住。又說。若觀無損",
    "T27n1545_026:0134b24": "害意憐愍一切遍諸方域名心念住。又說。",
    "T27n1545_026:0134b25": "若觀貪瞋癡斷離染起明得眾苦盡名法",
    "T27n1545_026:0134b26": "念住。問雖此一經說不淨觀通四念住。而",
    "T27n1545_026:0134b27": "無量經說持息念通四念住。非不淨觀有",
    "T27n1545_026:0134b28": "何意耶。答以持息念依處串習牢固可恃。",
    "T27n1545_026:0134b29": "假使失念煩惱現行速可依之伏諸煩惱",
    "T27n1545_026:0134c01": "引四念住。如人怖賊速走歸城處謂大種",
    "T27n1545_026:0134c02": "相決定故。若不淨觀非處串習性不牢固。或",
    "T27n1545_026:0134c03": "時失念煩惱現行不能依之速伏煩惱引",
    "T27n1545_026:0134c04": "四念住。言非處者。謂諸造色相不定故。由",
    "T27n1545_026:0134c05": "此多經說持息念通四念住非不淨觀。復",
    "T27n1545_026:0134c06": "次以持息念增益法想是空觀本。由此速",
    "T27n1545_026:0134c07": "能引四念住。是故偏說。若不淨觀增有情",
    "T27n1545_026:0134c08": "想。如說此骨為女為男障礙空觀。不能",
    "T27n1545_026:0134c09": "速疾引四念住是故不說。復次以持息念所",
    "T27n1545_026:0134c10": "緣憐近無種種相。無定次第不依有情任",
    "T27n1545_026:0134c11": "運而轉。由此速能引四念住是故偏說。若",
    "T27n1545_026:0134c12": "不淨觀與此相違是故不說。復次以持息",
    "T27n1545_026:0134c13": "念唯內道起不共外道。由此速能引四念",
    "T27n1545_026:0134c14": "住是故偏說。若不淨觀外道亦起。不能速",
    "T27n1545_026:0134c15": "疾引四念住是故不說。此持息念。智者一世",
    "T27n1545_026:0134c16": "俗智。三摩地者非三摩地。俱根者一捨根。相",
    "T27n1545_026:0134c17": "應世者。通三世。緣世者過去緣過去。現在",
    "T27n1545_026:0134c18": "緣現在未來。若生法緣未來。若不生法緣",
    "T27n1545_026:0134c19": "三世。善不善無記者唯善。緣善不善無記者",
    "T27n1545_026:0134c20": "唯緣無記。繫不繫者欲色界繫。緣繫不繫者",
    "T27n1545_026:0134c21": "緣欲色界繫。學無學非學非無學者唯非學",
    "T27n1545_026:0134c22": "非無學。緣學無學非學非無學者唯緣非學",
    "T27n1545_026:0134c23": "非無學。見所斷修所斷不斷者唯修所斷。緣",
    "T27n1545_026:0134c24": "見所斷修所斷不斷者唯緣修所斷。緣名緣",
    "T27n1545_026:0134c25": "義者唯緣義。緣自相續他相續非相續者",
    "T27n1545_026:0134c26": "唯緣自相續。復次此持息念由六因故應",
    "T27n1545_026:0134c27": "知其相。一數二隨三止四觀五轉六淨。數有",
    "T27n1545_026:0134c28": "五種。一滿數二減數三增數四亂數五淨數。",
    "T27n1545_026:0134c29": "滿數者。謂從一數至十。減數者。謂於二等",
    "T27n1545_026:0135a01": "數為一等。增數者謂於一等數為二等。亂",
    "T27n1545_026:0135a02": "數者。謂數過十。有餘師說。於入謂出於出",
    "T27n1545_026:0135a03": "謂入名為亂數。復有說者。數無次第故名",
    "T27n1545_026:0135a04": "亂數。淨數者。於五入息數為五入。於五出",
    "T27n1545_026:0135a05": "息數為五出。問為先數入息為先數出",
    "T27n1545_026:0135a06": "息耶。答先數入息。後數出息。以生時息入",
    "T27n1545_026:0135a07": "死時息出故。又如是觀身心安隱非顛倒",
    "T27n1545_026:0135a08": "故。又如是觀顯於生死先入後出非顛倒",
    "T27n1545_026:0135a09": "故。隨者繫心隨息從外入內。謂從口鼻流",
    "T27n1545_026:0135a10": "至咽喉。復從咽喉流至心胸。復從心胸流",
    "T27n1545_026:0135a11": "至臍輪。如是展轉乃至足指心皆隨逐心復",
    "T27n1545_026:0135a12": "隨息從內出外。半麻一麻。半麥一麥。半指",
    "T27n1545_026:0135a13": "節一指節。半指一指。半&#x6429;手一&#x6429;手。半肘一",
    "T27n1545_026:0135a14": "肘。半尋一尋。乃至廣說。隨根勢力。息去近遠",
    "T27n1545_026:0135a15": "心皆隨逐。止者。謂觀息風初住口鼻。次住",
    "T27n1545_026:0135a16": "咽喉。次住心胸次住臍輪。展轉乃至後住",
    "T27n1545_026:0135a17": "足指。隨息所止心住觀之。有說。止者。住心",
    "T27n1545_026:0135a18": "觀息遍住身中如珠中縷。觀者。謂此息風",
    "T27n1545_026:0135a19": "若至口鼻能審觀察。若至咽喉亦審觀察。",
    "T27n1545_026:0135a20": "如是展轉乃至足指亦審觀察。觀息風已。",
    "T27n1545_026:0135a21": "復作是念。此風聚中有四大種。此四大種生",
    "T27n1545_026:0135a22": "諸造色。此所造色是心心所所依止處。如是",
    "T27n1545_026:0135a23": "行者。觀息為先展轉遍能觀五取蘊。轉者。",
    "T27n1545_026:0135a24": "轉此入出息觀起身念住。展轉乃至起法念",
    "T27n1545_026:0135a25": "住。淨者從煖乃至無學。有說。四種順決擇分",
    "T27n1545_026:0135a26": "亦是轉攝。淨謂始從苦法智忍乃至無學。",
    "T27n1545_026:0135a27": "有說。從四念住位乃至金剛喻定皆是轉",
    "T27n1545_026:0135a28": "攝。有煩惱故未名為淨。盡智起後方名為",
    "T27n1545_026:0135a29": "淨。復次此中數作二事。一能數入出息。二",
    "T27n1545_026:0135b01": "能捨耽嗜。依尋隨作二事。一能隨入出息。",
    "T27n1545_026:0135b02": "二能捨出離。依尋止作二事。一能止住息。",
    "T27n1545_026:0135b03": "二能住等持。觀作二事。一能觀入出息。二能",
    "T27n1545_026:0135b04": "取心心所法相無所遺漏。轉作二事。一能",
    "T27n1545_026:0135b05": "轉息觀。二能入諦觀。有說。轉作二事。一能",
    "T27n1545_026:0135b06": "捨異生性。二能得聖性。有說。轉作二事。一",
    "T27n1545_026:0135b07": "能捨煩惱。二能淨智見。淨作二事。一能觀",
    "T27n1545_026:0135b08": "聖諦。二能入聖道。有說。淨作二事。一能捨",
    "T27n1545_026:0135b09": "煩惱。二能淨智見。有說。淨作二事。一能證",
    "T27n1545_026:0135b10": "有餘依涅槃界。二能證無餘依涅槃界。有餘",
    "T27n1545_026:0135b11": "師說。淨作二事。一能證現法樂住。二能證二",
    "T27n1545_026:0135b12": "涅槃界。問此六息念。幾是奢摩他品。幾是毘",
    "T27n1545_026:0135b13": "&#x9262;舍那品耶。有作是說。前三是奢摩他品。",
    "T27n1545_026:0135b14": "後三是毘&#x9262;舍那品。復有說者。前三是毘&#x9262;",
    "T27n1545_026:0135b15": "舍那品。後三是奢摩他品。如是說者。此不決",
    "T27n1545_026:0135b16": "定。或有一切皆是奢摩他品。或有一切皆是",
    "T27n1545_026:0135b17": "毘&#x9262;舍那品。",
    "T27n1545_026:0135b18": "[0135b18] 如薄伽梵於契經中為所化生說伽他曰。",
    "T27n1545_026:0135b19": " 善修息念滿  漸習隨佛教",
    "T27n1545_026:0135b20": " 彼能明照世  如日出重雲",
    "T27n1545_026:0135b21": "[0135b21] 問此頌中。說息念滿者誰名為滿。誰不滿",
    "T27n1545_026:0135b22": "耶。有作是說。佛名為滿。獨覺聲聞俱名不",
    "T27n1545_026:0135b23": "滿。有餘師說。佛及獨覺俱名為滿聲聞不",
    "T27n1545_026:0135b24": "滿。或有說者。聲聞乘中到彼岸者亦名為",
    "T27n1545_026:0135b25": "滿。諸餘聲聞名為不滿。復有說者。三乘無",
    "T27n1545_026:0135b26": "學皆名為滿。學名不滿。或復有說。聖者名",
    "T27n1545_026:0135b27": "滿。異生不滿。如是說者。諸有具上所說六",
    "T27n1545_026:0135b28": "因。說名為滿。若不具者名為不滿。",
    "T27n1545_026:0135b29": "[0135b29] 如契經說佛告苾芻。吾欲兩月宴坐。汝等",
    "T27n1545_026:0135c01": "不須參問。唯除送食布灑他時。於是世尊",
    "T27n1545_026:0135c02": "入室宴坐問世尊何故久宴坐耶。答去來諸",
    "T27n1545_026:0135c03": "佛過殑伽沙法爾皆應如是宴坐。尊者世友",
    "T27n1545_026:0135c04": "作如是言。欲為諸天說密法故。有說。為",
    "T27n1545_026:0135c05": "斷慢緩苾芻放逸心故。有說為觀病苾芻",
    "T27n1545_026:0135c06": "故。有說。欲為他界有情說妙法故。有說。",
    "T27n1545_026:0135c07": "為策退杜多行諸苾芻故。有說。哀愍未來",
    "T27n1545_026:0135c08": "所化諸有情故。謂未來世所化有情聞是事",
    "T27n1545_026:0135c09": "已作如是念。如來猶故多時宴坐。我輩寧得",
    "T27n1545_026:0135c10": "不宴坐耶。有說。為遮外道謗故。謂諸外",
    "T27n1545_026:0135c11": "道毀謗佛言。此喬答摩。好處闠&#x9599;愛多言",
    "T27n1545_026:0135c12": "論捨離閑居寂靜之樂。為止此等種種謗",
    "T27n1545_026:0135c13": "故多時宴坐。有說。任持菩提分法功德樹故。",
    "T27n1545_026:0135c14": "如種樹已須更修治。菩提分樹亦復如是雖",
    "T27n1545_026:0135c15": "已圓滿仍須經久宴坐任持。有說。為受妙",
    "T27n1545_026:0135c16": "法樂故。有說。為觀所證微妙諸佛法故。有",
    "T27n1545_026:0135c17": "說。任持難行苦行所勞身故。有說。欲現雖",
    "T27n1545_026:0135c18": "久證得無上菩提而深敬重猶如今時初證",
    "T27n1545_026:0135c19": "得故。大德說曰。由二因緣如來經於兩月",
    "T27n1545_026:0135c20": "宴坐。一者自受大法樂故。二者哀&#x615C;諸有",
    "T27n1545_026:0135c21": "情故。&#x8107;尊者言。為他於法生渴仰故。",
    "T27n1545_026:0135c22": "如彼經說。過二月已。爾時世尊。從宴坐起",
    "T27n1545_026:0135c23": "出到&#x9008;處敷座而坐現如是相。令諸苾芻",
    "T27n1545_026:0135c24": "來詣佛所。問世尊。爾時現何等相。有作是",
    "T27n1545_026:0135c25": "說令地微動。有餘師說。放勝光明。或有說",
    "T27n1545_026:0135c26": "者。出梵音聲。復有說者。化作苾芻前後圍繞",
    "T27n1545_026:0135c27": "問訊恭侍。時諸苾芻見已知佛從宴坐起深",
    "T27n1545_026:0135c28": "心慚愧。我等何為不早詣佛。便相告命共往",
    "T27n1545_026:0135c29": "佛所。到已頂禮世尊雙足問訊起居退坐一",
    "T27n1545_026:0136a01": "面。世尊告曰。若有外道來問汝言。汝等大",
    "T27n1545_026:0136a02": "師二月宴坐入何等定。應答彼言入持息",
    "T27n1545_026:0136a03": "念。問諸外道輩尚不知有持息念名況知",
    "T27n1545_026:0136a04": "自性。世尊何故作是說耶。答為欲引攝諸",
    "T27n1545_026:0136a05": "外道等所化有情入佛法故。謂有外道及",
    "T27n1545_026:0136a06": "信彼法所化有情。聞佛世尊二月宴坐入",
    "T27n1545_026:0136a07": "持息念生希有心。來詣佛所。佛為說法彼信",
    "T27n1545_026:0136a08": "奉行。復次為欲守護新學苾芻令於佛法",
    "T27n1545_026:0136a09": "不背捨故。謂有苾芻初入佛法學持息念",
    "T27n1545_026:0136a10": "心不敬重欲歸外道更求異法。因佛此言",
    "T27n1545_026:0136a11": "諸外道輩來詣佛所恭敬受法。是諸苾芻心",
    "T27n1545_026:0136a12": "便不退。問佛宴坐時遍入一切靜慮解脫等",
    "T27n1545_026:0136a13": "持等至。何故但說入持息念。答雖入一切",
    "T27n1545_026:0136a14": "靜慮解脫等持等至而持息念是彼上首是",
    "T27n1545_026:0136a15": "故偏說。復次靜慮解脫等持等至皆是息念",
    "T27n1545_026:0136a16": "前後眷屬是故世尊說持息念。",
    "T27n1545_026:0136a17": "[0136a17] 如契經說佛告苾芻。我已念入出息了知",
    "T27n1545_026:0136a18": "我已念入出息。我已念短入出息了知我",
    "T27n1545_026:0136a19": "已念短入出息。我已念長入出息了知我",
    "T27n1545_026:0136a20": "已念長入出息。我已覺遍身入出息了知",
    "T27n1545_026:0136a21": "我已覺遍身入出息。我已止身行入出息了",
    "T27n1545_026:0136a22": "知我已止身行入出息。問入出息。為先短後",
    "T27n1545_026:0136a23": "長為先長後短耶。答先短後長。云何知然。",
    "T27n1545_026:0136a24": "如施設論說。菩薩初入定時其息速疾。久入",
    "T27n1545_026:0136a25": "定已息便安住。如人擔重經嶮難處其息",
    "T27n1545_026:0136a26": "速疾。後至平道息便安住。故入出息先短",
    "T27n1545_026:0136a27": "後長。問此觀息風從鼻而入還從鼻出。何",
    "T27n1545_026:0136a28": "故乃說我覺遍身入出息耶。答息念未成",
    "T27n1545_026:0136a29": "觀入出息從鼻入出。息念成已觀身毛孔",
    "T27n1545_026:0136b01": "猶如藕根息風周遍於中入出。問若爾何故",
    "T27n1545_026:0136b02": "非出定耶。答意樂加行俱未息故。如菩薩",
    "T27n1545_026:0136b03": "時雖作此觀而不出定。亦以意樂加行未",
    "T27n1545_026:0136b04": "息故無有過。尊者世友作如是說。如觀",
    "T27n1545_026:0136b05": "一切大種造色所合成身。皆是無常苦空無",
    "T27n1545_026:0136b06": "我。如病如癰如箭不淨以不捨離。緣息風",
    "T27n1545_026:0136b07": "覺不名出定此亦應爾。止身行者。謂令",
    "T27n1545_026:0136b08": "息風漸漸微細乃至不生。應知此中念入出",
    "T27n1545_026:0136b09": "息者是總。念短入出息等是別。復次念入",
    "T27n1545_026:0136b10": "出息者是欲界持息念。念短息者是初靜慮。",
    "T27n1545_026:0136b11": "念長息者是第二靜慮。覺遍身者是第三",
    "T27n1545_026:0136b12": "靜慮。止身行者是第四靜慮。",
    "T27n1545_026:0136b13": "[0136b13] 又彼經說。我已覺喜入出息了知我已覺喜",
    "T27n1545_026:0136b14": "入出息。我已覺樂入出息了知我已覺樂入",
    "T27n1545_026:0136b15": "出息。我已覺心行入出息了知我已覺心",
    "T27n1545_026:0136b16": "行入出息。我已止心行入出息了知我已止",
    "T27n1545_026:0136b17": "心行入出息。應知此中覺喜者。觀初二靜",
    "T27n1545_026:0136b18": "慮地喜。覺樂者觀第三靜慮地樂。覺心行",
    "T27n1545_026:0136b19": "者觀想及思。止心行者謂令心行漸漸微細",
    "T27n1545_026:0136b20": "乃至不生。又彼經說。我已覺心入出息。了",
    "T27n1545_026:0136b21": "知我已覺心入出息。我已令心歡喜入出息。",
    "T27n1545_026:0136b22": "了知我已令心歡喜入出息。我已令心攝持",
    "T27n1545_026:0136b23": "入出息。了知我已令心攝持入出息。我已令",
    "T27n1545_026:0136b24": "心解脫入出息。了知我已令心解脫入出息。",
    "T27n1545_026:0136b25": "應知此中覺心者。謂觀識體。令心歡喜等",
    "T27n1545_026:0136b26": "者。佛雖不復令心歡喜攝持解脫。然菩薩時",
    "T27n1545_026:0136b27": "有如是事故復重觀又彼經說。我已隨觀",
    "T27n1545_026:0136b28": "無常斷離滅入出息。了知我已隨觀無常斷",
    "T27n1545_026:0136b29": "離滅入出息。尊者世友作如是說。隨觀無常",
    "T27n1545_026:0136b30": "者謂觀息風無常。隨觀斷者觀八結斷。隨觀",
    "T27n1545_026:0136c01": "離者觀愛結斷。隨觀滅者觀結法斷。有說。",
    "T27n1545_026:0136c02": "隨觀無常者觀四大種無常。隨觀斷者觀無",
    "T27n1545_026:0136c03": "明結斷。隨觀離者觀愛結斷隨觀滅者觀餘",
    "T27n1545_026:0136c04": "結斷。有說。隨觀無常者觀色身無常隨觀斷",
    "T27n1545_026:0136c05": "者觀過去結斷。隨觀離者觀現在結斷。隨觀",
    "T27n1545_026:0136c06": "滅者觀未來結斷。有說。隨觀無常者觀大",
    "T27n1545_026:0136c07": "種造色等皆是無常。隨觀斷者觀苦受斷。隨",
    "T27n1545_026:0136c08": "觀離者觀樂受斷。隨觀滅者觀不苦不樂受",
    "T27n1545_026:0136c09": "斷。大德說曰。隨觀無常者觀五取蘊無常。隨",
    "T27n1545_026:0136c10": "觀斷者觀五取蘊空無我。隨觀離者觀五取",
    "T27n1545_026:0136c11": "蘊苦。隨觀滅者觀五取蘊不轉寂滅。又彼經",
    "T27n1545_026:0136c12": "說。今我此定猶為&#x9E81;淺我應更入餘深細",
    "T27n1545_026:0136c13": "定。問此中何者是深細定。有說第四靜慮。有",
    "T27n1545_026:0136c14": "說無色。有說滅定。",
    "T27n1545_026:0136c15": "[0136c15] 又彼經說。時有三天端嚴殊妙過於夜分",
    "T27n1545_026:0136c16": "來至我所。第一天言此已命過。第二天言",
    "T27n1545_026:0136c17": "此當命過。第三天言此非已死亦非當死。",
    "T27n1545_026:0136c18": "然住勝定寂靜如是。問彼是何天寧作異",
    "T27n1545_026:0136c19": "說。答是欲界天根品異故。謂鈍根者作如",
    "T27n1545_026:0136c20": "是念。此大沙門無入出息身不動搖無",
    "T27n1545_026:0136c21": "思作業必已命過。若中根者作如是念。此",
    "T27n1545_026:0136c22": "大沙門猶有煖氣身不爛壞。雖非已死",
    "T27n1545_026:0136c23": "而當命過。若利根者曾見諸佛及聖弟子",
    "T27n1545_026:0136c24": "入如是定。身心不動後時還出故作是",
    "T27n1545_026:0136c25": "言。此非已死乃至廣說。又彼經說佛告",
    "T27n1545_026:0136c26": "苾芻。若有問言。云何聖住。云何天住。云",
    "T27n1545_026:0136c27": "何梵住。云何佛住。云何學住。云何無學住。",
    "T27n1545_026:0136c28": "應正答言。謂持息念。所以者何此持息念能",
    "T27n1545_026:0136c29": "令學者證所未證。能令無學者得現法樂",
    "T27n1545_026:0136c30": "住。此持息念不雜煩惱故名聖住。自性光",
    "T27n1545_026:0137a01": "淨故名天住。自性寂靜故名梵住諸佛多住",
    "T27n1545_026:0137a02": "故名佛住。學所得故名為學住。無學得故",
    "T27n1545_026:0137a03": "名無學住學者由此得勝現觀斷除煩",
    "T27n1545_026:0137a04": "惱故名證所未證無學者由此得不動心",
    "T27n1545_026:0137a05": "解脫故名得現法樂住。有說。此持息念。是",
    "T27n1545_026:0137a06": "聖所有能引聖性故名聖住。廣說乃至。是",
    "T27n1545_026:0137a07": "無學所有能引無學性故名無學住。學者",
    "T27n1545_026:0137a08": "由此能證阿羅漢果故名證所未證。無學",
    "T27n1545_026:0137a09": "者由此住四種樂故名得現法樂住。四種",
    "T27n1545_026:0137a10": "樂者。一出家樂。二遠離樂。三寂靜樂。四三菩",
    "T27n1545_026:0137a11": "提樂。問此持息念是非學非無學。何故名",
    "T27n1545_026:0137a12": "為學無學住。答學無學者身中有故。"
}