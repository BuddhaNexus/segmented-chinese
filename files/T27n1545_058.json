{
    "T27n1545_058:0298b02": "阿毘達磨大毘婆沙論卷第五十",
    "T27n1545_058:0298b03": "八",
    "T27n1545_058:0298b05": "五百大阿羅漢等造",
    "T27n1545_058:0298b06": "三藏法師玄奘奉　詔譯",
    "T27n1545_058:0298b07": "結蘊第二中一行納息第二之三",
    "T27n1545_058:0298b08": "若於此事有過去愛結繫。亦有未來耶。乃",
    "T27n1545_058:0298b09": "至廣說。此中諸結有二種。一迷自相。二迷",
    "T27n1545_058:0298b10": "共相。迷自相者謂愛恚慢嫉慳結。迷共相",
    "T27n1545_058:0298b11": "者謂無明見取疑結。迷自相諸結中。愛結於",
    "T27n1545_058:0298b12": "三界五部事能為繫。未來未斷定繫彼三世",
    "T27n1545_058:0298b13": "一切事。過去不定謂於此事若前生未斷則",
    "T27n1545_058:0298b14": "繫。若前未生設生已斷則不繫。現在亦不定。",
    "T27n1545_058:0298b15": "謂於此事若現在前則繫。不現在前則不",
    "T27n1545_058:0298b16": "繫。慢結亦爾。恚結於欲界五部事能為繫。",
    "T27n1545_058:0298b17": "未來未斷定繫彼三世一切事。過去不定。謂",
    "T27n1545_058:0298b18": "於此事若前生未斷則繫。若前未生設生已",
    "T27n1545_058:0298b19": "斷則不繫。現在亦不定。謂於此事若現在",
    "T27n1545_058:0298b20": "前則繫。不現在前則不繫。嫉結於欲界修",
    "T27n1545_058:0298b21": "所斷事能為繫。未來未斷定繫彼三世一切",
    "T27n1545_058:0298b22": "事。過去不定。謂於此事若前生未斷則繫。若",
    "T27n1545_058:0298b23": "前未生設生已斷則不繫。現在亦不定。謂於",
    "T27n1545_058:0298b24": "此事若現在前則繫。不現在前則不繫。慳",
    "T27n1545_058:0298b25": "結亦爾。迷共相諸結。於三界五部事能為",
    "T27n1545_058:0298b26": "繫。過去未來未斷定繫彼三世一切事。現在",
    "T27n1545_058:0298b27": "不定。謂於此事若現在前則繫。不現在前",
    "T27n1545_058:0298b28": "則不繫。是謂歷六小七大七略毘婆沙。",
    "T27n1545_058:0298b29": "若於此事有過去愛結繫。亦有未來耶。答",
    "T27n1545_058:0298c01": "如是。所以者何。前說愛結於三界五部事",
    "T27n1545_058:0298c02": "能為繫。未來未斷定繫彼三世一切事故。設",
    "T27n1545_058:0298c03": "有未來復有過去耶。答若前生未斷則繫。",
    "T27n1545_058:0298c04": "若前未生設生已斷則不繫。所以者何。前",
    "T27n1545_058:0298c05": "說愛結過去不定。謂於此事若前生未斷則",
    "T27n1545_058:0298c06": "繫。若前未生設生已斷則不繫故。問若時過",
    "T27n1545_058:0298c07": "去愛結已斷。即時未來愛結亦已斷。若時過",
    "T27n1545_058:0298c08": "去愛結未斷。即時未來愛結亦未斷。今何故",
    "T27n1545_058:0298c09": "說若前生未斷則繫。若前未生設生已斷則",
    "T27n1545_058:0298c10": "不繫耶。外國諸師作如是說。若前生未斷則",
    "T27n1545_058:0298c11": "繫者。說中三品結。若前未生則不繫者。說",
    "T27n1545_058:0298c12": "下三品結。設生已斷則不繫者。說上三品結。",
    "T27n1545_058:0298c13": "迦濕彌羅國諸論師言。若前生未斷則繫者。",
    "T27n1545_058:0298c14": "說九品結。若前未生則不繫者。說後三品",
    "T27n1545_058:0298c15": "結。設生已斷則不繫者。說前六品結。如過",
    "T27n1545_058:0298c16": "去前六品愛結已斷未來亦爾。後三品愛結",
    "T27n1545_058:0298c17": "雖未斷而未生故。在未來為繫非過去。",
    "T27n1545_058:0298c18": "此中意說。若於此事有未來愛結未斷。亦",
    "T27n1545_058:0298c19": "有前生愛結未斷。即於此事亦有過去愛",
    "T27n1545_058:0298c20": "結繫義。若於此事雖有未來愛結未斷。而",
    "T27n1545_058:0298c21": "前於此愛結未生。雖餘處生而於此事亦",
    "T27n1545_058:0298c22": "名未生。設生已斷即於此事無有過去愛",
    "T27n1545_058:0298c23": "結繫義。若於此事有過去愛結繫亦有現",
    "T27n1545_058:0298c24": "在耶。答若現在前。所以者何。前說愛結現在",
    "T27n1545_058:0298c25": "亦不定。謂於此事若現在前則繫。不現在",
    "T27n1545_058:0298c26": "前則不繫故。謂於此事若起愛結現在前。",
    "T27n1545_058:0298c27": "則有現在愛結繫義。若於此事或起餘結",
    "T27n1545_058:0298c28": "現在前。或起善無覆無記心現在前。或於",
    "T27n1545_058:0298c29": "餘處起愛結現在前。或無心時則無現在",
    "T27n1545_058:0299a01": "愛結繫義。設有現在復有過去耶。答若前",
    "T27n1545_058:0299a02": "生未斷則繫。若前未生設生已斷則不繫。",
    "T27n1545_058:0299a03": "此中義意如前廣說。若於此事有未來愛",
    "T27n1545_058:0299a04": "結繫亦有現在耶。答若現在前。此中義意",
    "T27n1545_058:0299a05": "亦如前說。設有現在復有未來耶。答如",
    "T27n1545_058:0299a06": "是。此中義意如前已說。",
    "T27n1545_058:0299a07": "若於此事有過去愛結繫亦有未來現在",
    "T27n1545_058:0299a08": "耶答未來必繫現在。若現在前。此中義意並",
    "T27n1545_058:0299a09": "如前說。設有未來現在復有過去耶。答若",
    "T27n1545_058:0299a10": "前生未斷則繫。若前未生設生已斷則不繫。",
    "T27n1545_058:0299a11": "此中義意亦如前說。若於此事有未來愛",
    "T27n1545_058:0299a12": "結繫亦有過去現在耶。答此中有四句。或",
    "T27n1545_058:0299a13": "有未來無過去現在。謂於此事愛結未斷。",
    "T27n1545_058:0299a14": "而前未生設生已斷不現在前。此中愛結未",
    "T27n1545_058:0299a15": "斷者顯有未來愛結。而前未生設生已斷者",
    "T27n1545_058:0299a16": "遮有過去愛結。不現在前者。遮有現在愛",
    "T27n1545_058:0299a17": "結。或有未來及過去無現在。謂於此事有",
    "T27n1545_058:0299a18": "愛結前生未斷不現在前。此中有愛結前",
    "T27n1545_058:0299a19": "生未斷者。顯有過去愛結。不現在前者。遮",
    "T27n1545_058:0299a20": "有現在愛結。既有愛結前生未斷。即亦顯",
    "T27n1545_058:0299a21": "有未來愛結。是故此中不別說有。或有未",
    "T27n1545_058:0299a22": "來及現在無過去。謂於此事有愛結現在",
    "T27n1545_058:0299a23": "前而前未生設生已斷。此中有愛結現在前",
    "T27n1545_058:0299a24": "者顯有現在愛結。而前未生設生已斷者。遮",
    "T27n1545_058:0299a25": "有過去愛結。既有愛結現在前即亦顯彼",
    "T27n1545_058:0299a26": "未來有故不別說未來有義。或有未來及",
    "T27n1545_058:0299a27": "過去現在。謂於此事有愛結前生未斷亦",
    "T27n1545_058:0299a28": "現在前。此中有愛結前生未斷者顯有過",
    "T27n1545_058:0299a29": "去愛結。亦現在前者顯有現在愛結。既有",
    "T27n1545_058:0299b01": "過去現在愛結未來亦有不說自成。設有過",
    "T27n1545_058:0299b02": "去現在復有未來耶。答如是。此中義意已",
    "T27n1545_058:0299b03": "如前說。若於此事有現在愛結繫亦有過",
    "T27n1545_058:0299b04": "去未來耶。答未來必繫過去。若前生未斷",
    "T27n1545_058:0299b05": "則繫。若前未生設生已斷則不繫。此中義",
    "T27n1545_058:0299b06": "意並如前說。設有過去未來復有現在",
    "T27n1545_058:0299b07": "耶。答若現在前。此中義意亦如前說。如愛",
    "T27n1545_058:0299b08": "結歷六。應知恚慢嫉慳非遍行無明結歷",
    "T27n1545_058:0299b09": "六亦爾。迷自相結義相似故雖有廣狹而",
    "T27n1545_058:0299b10": "得相類。若於此事有過去見結繫亦有未",
    "T27n1545_058:0299b11": "來耶。答如是。設有未來復有過去耶。答",
    "T27n1545_058:0299b12": "如是。若於此事有過去見結繫亦有現在",
    "T27n1545_058:0299b13": "耶。答若現在前。設有現在復有過去耶。答",
    "T27n1545_058:0299b14": "如是。若於此事有未來見結繫亦有現在",
    "T27n1545_058:0299b15": "耶。答若現在前。設有現在復有未來耶。答",
    "T27n1545_058:0299b16": "如是。若於此事有過去見結繫亦有未來",
    "T27n1545_058:0299b17": "現在耶。答未來必繫。現在若現在前。設有",
    "T27n1545_058:0299b18": "未來現在復有過去耶。答如是若於此事",
    "T27n1545_058:0299b19": "有未來見結繫亦有過去現在耶。答過去",
    "T27n1545_058:0299b20": "必繫。現在若現在前。設有過去現在復有",
    "T27n1545_058:0299b21": "未來耶。答如是。若於此事有現在見結繫",
    "T27n1545_058:0299b22": "亦有過去未來耶。答如是。設有過去未來",
    "T27n1545_058:0299b23": "復有現在耶。答若現在前。所以者何。先作",
    "T27n1545_058:0299b24": "是說。迷共相諸結於三界五部事能為繫。",
    "T27n1545_058:0299b25": "過去未來未斷定繫彼三世一切事。現在不",
    "T27n1545_058:0299b26": "定。謂於此事若現在前則繫。不現在前則",
    "T27n1545_058:0299b27": "不繫故。如見結歷六。應知取疑遍行無明",
    "T27n1545_058:0299b28": "結歷六亦爾。迷共相結義相似故雖有廣",
    "T27n1545_058:0299b29": "狹而得相類。",
    "T27n1545_058:0299c01": "若於此事有過去愛結繫亦有過去恚結",
    "T27n1545_058:0299c02": "繫耶。答若前生未斷則繫。若前未生設生已",
    "T27n1545_058:0299c03": "斷則不繫。謂於此事若有前生愛結未斷。",
    "T27n1545_058:0299c04": "亦有前生恚結未斷。即於此事亦有過去",
    "T27n1545_058:0299c05": "恚結繫義。若於此事雖有前生愛結未斷",
    "T27n1545_058:0299c06": "而前於此恚結未生雖餘處生而於此事",
    "T27n1545_058:0299c07": "亦名未生。設生已斷即於此事無有過去",
    "T27n1545_058:0299c08": "恚結繫義。設有過去恚結繫。復有過去愛結",
    "T27n1545_058:0299c09": "繫耶。答若前生未斷則繫若前未生設生已",
    "T27n1545_058:0299c10": "斷則不繫。謂於此事若有前生恚結未斷。",
    "T27n1545_058:0299c11": "亦有前生愛結未斷。即於此事亦有過去",
    "T27n1545_058:0299c12": "愛結繫義。若於此事雖有前生恚結未斷",
    "T27n1545_058:0299c13": "而前於此愛結未生。雖餘處生而於此事",
    "T27n1545_058:0299c14": "亦名未生。設生已斷即於此事無有過去",
    "T27n1545_058:0299c15": "愛結繫義。若於此事有過去愛結繫。亦有",
    "T27n1545_058:0299c16": "未來恚結繫耶。答若未斷云何未斷。謂未",
    "T27n1545_058:0299c17": "離欲染必亦有未來恚結繫義。設有未來",
    "T27n1545_058:0299c18": "恚結繫。復有過去愛結繫耶。答若前生未斷",
    "T27n1545_058:0299c19": "則繫。若前未生設生已斷則不繫。謂於此",
    "T27n1545_058:0299c20": "事若有未來恚結未斷。亦有前生愛結未",
    "T27n1545_058:0299c21": "斷。即於此事亦有過去愛結繫義。若於此",
    "T27n1545_058:0299c22": "事雖有未來恚結未斷而前於此愛結未",
    "T27n1545_058:0299c23": "生。雖餘處生而於此事亦名未生。設生已",
    "T27n1545_058:0299c24": "斷即於此事無有過去愛結繫義。若於此",
    "T27n1545_058:0299c25": "事有過去愛結繫。亦有現在恚結繫耶。答",
    "T27n1545_058:0299c26": "若現在前。謂於此事若有前生愛結未斷。",
    "T27n1545_058:0299c27": "亦有恚結現在前則有現在恚結繫義。若",
    "T27n1545_058:0299c28": "於此事或起餘結現在前。或起善無覆無",
    "T27n1545_058:0299c29": "記心現在前。或於餘處起恚結現在前。或",
    "T27n1545_058:0300a01": "無心時則無現在恚結繫義。設有現在恚結",
    "T27n1545_058:0300a02": "繫復有過去愛結繫耶。答若前生未斷則",
    "T27n1545_058:0300a03": "繫。若前未生設生已斷則不繫。謂於此事",
    "T27n1545_058:0300a04": "若有恚結現在前亦有愛結前生未斷。即",
    "T27n1545_058:0300a05": "於此事亦有過去愛結繫義。若於此事雖",
    "T27n1545_058:0300a06": "有恚結現在前而前於此愛結未生。雖餘",
    "T27n1545_058:0300a07": "處生而於此事亦名未生。設生已斷即於",
    "T27n1545_058:0300a08": "此事無有過去愛結繫義。若於此事有過",
    "T27n1545_058:0300a09": "去愛結繫亦有過去現在恚結繫耶。答此中",
    "T27n1545_058:0300a10": "有四句。或有過去愛結繫。無過去現在恚",
    "T27n1545_058:0300a11": "結繫。謂於此事有愛結前生未斷。無恚結",
    "T27n1545_058:0300a12": "前生。設生已斷不現在前。此中有愛結前生",
    "T27n1545_058:0300a13": "未斷者。顯有過去愛結。無恚結前生設生",
    "T27n1545_058:0300a14": "已斷者。遮有過去恚結。不現在前者。遮有",
    "T27n1545_058:0300a15": "現在恚結。或有過去愛結繫及有過去恚結",
    "T27n1545_058:0300a16": "繫無現在。謂於此事有愛結恚結前生未",
    "T27n1545_058:0300a17": "斷無恚結現在前。此中有愛結恚結前生",
    "T27n1545_058:0300a18": "未斷者。顯有過去愛結恚結。無恚結現在",
    "T27n1545_058:0300a19": "前者。遮有現在恚結。或有過去愛結繫。及",
    "T27n1545_058:0300a20": "有現在恚結繫無過去。謂於此事有愛結",
    "T27n1545_058:0300a21": "前生未斷。有恚結現在前而前未生設生已",
    "T27n1545_058:0300a22": "斷。此中有愛結前生未斷者。顯有過去愛",
    "T27n1545_058:0300a23": "結。有恚結現在前者。顯有現在恚結。而前",
    "T27n1545_058:0300a24": "未生設生已斷者。遮有過去恚結。或有過去",
    "T27n1545_058:0300a25": "愛結繫。及有過去現在恚結繫。謂於此事",
    "T27n1545_058:0300a26": "有愛結恚結前生未斷及有恚結現在前。此",
    "T27n1545_058:0300a27": "中有愛結恚結前生未斷者。顯有過去愛",
    "T27n1545_058:0300a28": "結恚結。有恚結現在前者。顯有現在恚結。",
    "T27n1545_058:0300a29": "設有過去現在恚結繫。復有過去愛結繫",
    "T27n1545_058:0300b01": "耶。答若前生未斷則繫。若前未生設生已斷",
    "T27n1545_058:0300b02": "則不繫。此中義意廣如前說。若於此事有",
    "T27n1545_058:0300b03": "過去愛結繫。亦有未來現在恚結繫耶。答此",
    "T27n1545_058:0300b04": "中有三句。或有過去愛結繫無未來現在",
    "T27n1545_058:0300b05": "恚結繫。謂於色無色界法有愛結前生未",
    "T27n1545_058:0300b06": "斷。此中有愛結前生未斷者。顯有過去愛",
    "T27n1545_058:0300b07": "結。於色無色界法者。遮有未來現在恚結。",
    "T27n1545_058:0300b08": "彼無恚結如前應知。或有過去愛結繫及",
    "T27n1545_058:0300b09": "有未來恚結繫無現在。謂於此事有愛結",
    "T27n1545_058:0300b10": "前生未斷及有恚結未斷不現在前。此中",
    "T27n1545_058:0300b11": "有愛結前生未斷者。顯有過去愛結。及有",
    "T27n1545_058:0300b12": "恚結未斷者。顯有未來恚結。未斷者必有",
    "T27n1545_058:0300b13": "未來繫義故。不現在前者。遮有現在恚結。",
    "T27n1545_058:0300b14": "或有過去愛結繫亦有未來現在恚結繫。謂",
    "T27n1545_058:0300b15": "於此事有愛結前生未斷及有恚結現在",
    "T27n1545_058:0300b16": "前。此中有愛結前生未斷者。顯有過去愛",
    "T27n1545_058:0300b17": "結。及有恚結現在前者。顯有現在恚結。",
    "T27n1545_058:0300b18": "此未來有不說自成。以現在前者未來必有",
    "T27n1545_058:0300b19": "故。設有未來現在恚結繫。復有過去愛結",
    "T27n1545_058:0300b20": "繫耶。答若前生未斷則繫。若前未生設生已",
    "T27n1545_058:0300b21": "斷則不繫。此中義意廣如前說。",
    "T27n1545_058:0300b22": "若於此事有過去愛結繫。亦有過去未來",
    "T27n1545_058:0300b23": "恚結繫耶。答此中有三句。或有過去愛結",
    "T27n1545_058:0300b24": "繫。無過去未來恚結繫。謂於色無色界法",
    "T27n1545_058:0300b25": "有愛結前生未斷。此中有愛結前生未斷者",
    "T27n1545_058:0300b26": "顯有過去愛結。於色無色界法者。遮有過",
    "T27n1545_058:0300b27": "去未來恚結。或有過去愛結繫。及有未來恚",
    "T27n1545_058:0300b28": "結繫無過去。謂於此事有愛結前生未斷。",
    "T27n1545_058:0300b29": "及有恚結未斷。而無恚結前生設生已斷。",
    "T27n1545_058:0300c01": "此中有愛結前生未斷者。顯有過去愛結。",
    "T27n1545_058:0300c02": "有恚結未斷者。顯有未來恚結。無恚結前",
    "T27n1545_058:0300c03": "生設生已斷者。遮有過去恚結。或有過去",
    "T27n1545_058:0300c04": "愛結繫。亦有過去未來恚結繫。謂於此事",
    "T27n1545_058:0300c05": "有愛結恚結前生未斷。此中有愛結前生未",
    "T27n1545_058:0300c06": "斷者。顯有過去愛結。有恚結前生未斷者。",
    "T27n1545_058:0300c07": "顯有過去恚結此未來有不說自成。以有",
    "T27n1545_058:0300c08": "過去者未來必有故。設有過去未來恚結",
    "T27n1545_058:0300c09": "繫。復有過去愛結繫耶。答若前生未斷則",
    "T27n1545_058:0300c10": "繫。若前未生設生已斷則不繫。此中義意廣",
    "T27n1545_058:0300c11": "如前說。若於此事有過去愛結繫。亦有過",
    "T27n1545_058:0300c12": "去未來現在恚結繫耶。答此中有五句。或",
    "T27n1545_058:0300c13": "有過去愛結繫。無過去未來現在恚結繫。謂",
    "T27n1545_058:0300c14": "於色無色界法有愛結前生未斷。此中有",
    "T27n1545_058:0300c15": "愛結前生未斷者。顯有過去愛結。於色無",
    "T27n1545_058:0300c16": "色界法者遮有三世恚結。或有過去愛結",
    "T27n1545_058:0300c17": "繫及有未來恚結繫。無過去現在。謂於此",
    "T27n1545_058:0300c18": "事有愛結前生未斷。及有恚結未斷。而前",
    "T27n1545_058:0300c19": "未生設生已斷不現在前。此中有愛結前生",
    "T27n1545_058:0300c20": "未斷者。顯有過去愛結。有恚結未斷者。顯",
    "T27n1545_058:0300c21": "有未來恚結。而前未生設生已斷者。遮有",
    "T27n1545_058:0300c22": "過去恚結。不現在前者遮有現在恚結。或",
    "T27n1545_058:0300c23": "有過去愛結繫。及有未來現在恚結繫無",
    "T27n1545_058:0300c24": "過去。謂於此事有愛結前生未斷。及有恚",
    "T27n1545_058:0300c25": "結現在前。而前未生設生已斷。此中有愛結",
    "T27n1545_058:0300c26": "前生未斷者。顯有過去愛結有恚結現在",
    "T27n1545_058:0300c27": "前者。顯有現在恚結。此未來有不說自成。",
    "T27n1545_058:0300c28": "義如前說。而前未生設生已斷者。遮有過",
    "T27n1545_058:0300c29": "去恚結。或有過去愛結繫及有過去未來恚",
    "T27n1545_058:0301a01": "結繫無現在。謂於此事有愛結恚結前生",
    "T27n1545_058:0301a02": "未斷而無恚結現在前。此中有愛結前生未",
    "T27n1545_058:0301a03": "斷者。顯有過去愛結。有恚結前生未斷者。",
    "T27n1545_058:0301a04": "顯有過去恚結。此未來有不說自成。義如",
    "T27n1545_058:0301a05": "前說。而無恚結現在前者。遮有現在恚結。",
    "T27n1545_058:0301a06": "或有過去愛結繫。亦有過去未來現在恚結",
    "T27n1545_058:0301a07": "繫。謂於此事有愛結恚結前生未斷。及有",
    "T27n1545_058:0301a08": "恚結現在前。此中有愛結前生未斷者。顯",
    "T27n1545_058:0301a09": "有過去愛結。有恚結前生未斷者。顯有過",
    "T27n1545_058:0301a10": "去恚結。有恚結現在前者。顯有現在恚結。",
    "T27n1545_058:0301a11": "此未來有不說自成。有過去現在者必亦",
    "T27n1545_058:0301a12": "有未來故。設有過去未來現在恚結繫。復",
    "T27n1545_058:0301a13": "有過去愛結繫耶。答若前生未斷則繫。若前",
    "T27n1545_058:0301a14": "未生設生已斷則不繫。此中義意廣如前說。",
    "T27n1545_058:0301a15": "如對恚結對嫉結慳結亦爾。俱唯欲界故。",
    "T27n1545_058:0301a16": "以愛對彼作小七句。如對恚結。說差別",
    "T27n1545_058:0301a17": "者。於欲界見所斷法。及於色無色界法。有",
    "T27n1545_058:0301a18": "愛結前生未斷。無過去未來現在嫉結慳結。",
    "T27n1545_058:0301a19": "此中有愛結前生未斷者顯二七句。中有",
    "T27n1545_058:0301a20": "過去愛結於欲界見所斷法。及於色無色界",
    "T27n1545_058:0301a21": "法無三世嫉慳結者。遮二七句。中有過去",
    "T27n1545_058:0301a22": "未來現在嫉慳結。此於欲界見所斷法與前",
    "T27n1545_058:0301a23": "差別。以嫉慳二結唯修所斷故。若於此事",
    "T27n1545_058:0301a24": "有過去愛結繫亦有過去慢結繫耶。答若前",
    "T27n1545_058:0301a25": "生未斷則繫。若前未生設生已斷則不繫。謂",
    "T27n1545_058:0301a26": "於此事若有前生愛結未斷亦有前生慢",
    "T27n1545_058:0301a27": "結未斷。即於此事亦有過去慢結繫義。若",
    "T27n1545_058:0301a28": "於此事雖有前生愛結未斷而前於此慢",
    "T27n1545_058:0301a29": "結未生。雖餘處生而於此事亦名未生。",
    "T27n1545_058:0301b01": "設生已斷即於此事無有過去慢結繫義。",
    "T27n1545_058:0301b02": "設有過去慢結繫。復有過去愛結繫耶。答",
    "T27n1545_058:0301b03": "若前生未斷則繫。若前未生設生已斷則不",
    "T27n1545_058:0301b04": "繫。謂於此事若有前生慢結未斷。亦有前",
    "T27n1545_058:0301b05": "生愛結未斷。即於此事亦有過去愛結繫",
    "T27n1545_058:0301b06": "義。若於此事雖有前生慢結未斷而前於",
    "T27n1545_058:0301b07": "此愛結未生。雖餘處生而於此事亦名未",
    "T27n1545_058:0301b08": "生。設生已斷即於此事無有過去愛結繫",
    "T27n1545_058:0301b09": "義。若於此事有過去愛結繫。亦有未來慢",
    "T27n1545_058:0301b10": "結繫耶。答如是。所以者何。前說慢結於三",
    "T27n1545_058:0301b11": "界五部事能為繫。未來未斷定繫彼三世一",
    "T27n1545_058:0301b12": "切事故。設有未來慢結繫復有過去愛結",
    "T27n1545_058:0301b13": "繫耶。答若前生未斷則繫。若前未生設生已",
    "T27n1545_058:0301b14": "斷則不繫。謂於此事若有未來慢結未斷。",
    "T27n1545_058:0301b15": "亦有前生愛結未斷。即於此事亦有過去",
    "T27n1545_058:0301b16": "愛結繫義。若於此事雖有未來慢結未斷",
    "T27n1545_058:0301b17": "而前於此愛結未生。雖餘處生而於此事",
    "T27n1545_058:0301b18": "亦名未生。設生已斷即於此事無有過去",
    "T27n1545_058:0301b19": "愛結繫義。若於此事有過去愛結繫。亦有",
    "T27n1545_058:0301b20": "現在慢結繫耶。答若現在前。謂於此事若",
    "T27n1545_058:0301b21": "有前生愛結未斷。亦有慢結現在前則有",
    "T27n1545_058:0301b22": "現在慢結繫義。若於此事或起餘結現在",
    "T27n1545_058:0301b23": "前。或起善無覆無記心現在前。或於餘處",
    "T27n1545_058:0301b24": "起慢結現在前。或無心時則無現在慢結繫",
    "T27n1545_058:0301b25": "義。設有現在慢結繫。復有過去愛結繫耶。",
    "T27n1545_058:0301b26": "答若前生未斷則繫。若前未生設生已斷則",
    "T27n1545_058:0301b27": "不繫。謂於此事若有慢結現在前。亦有愛",
    "T27n1545_058:0301b28": "結前生未斷即於此事亦有過去愛結繫",
    "T27n1545_058:0301b29": "義。若於此事雖有慢結現在前而前於此",
    "T27n1545_058:0301c01": "愛結未生。雖餘處生而於此事亦名未生。",
    "T27n1545_058:0301c02": "設生已斷即於此事無有過去愛結繫義。",
    "T27n1545_058:0301c03": "若於此事有過去愛結繫。亦有過去現在",
    "T27n1545_058:0301c04": "慢結繫耶。答此中有四句。或有過去愛結",
    "T27n1545_058:0301c05": "繫無過去現在慢結繫。謂於此事有愛結",
    "T27n1545_058:0301c06": "前生未斷。無慢結前生設生已斷不現在",
    "T27n1545_058:0301c07": "前。此中有愛結前生未斷者。顯有過去愛",
    "T27n1545_058:0301c08": "結未斷。無慢結前生設生已斷者。遮有過",
    "T27n1545_058:0301c09": "去慢結。不現在前者遮有現在慢結。或有",
    "T27n1545_058:0301c10": "過去愛結繫。及有過去慢結繫無現在。謂",
    "T27n1545_058:0301c11": "於此事有愛結慢結前生未斷。無慢結現",
    "T27n1545_058:0301c12": "在前。此中有愛結慢結前生未斷者。顯有",
    "T27n1545_058:0301c13": "過去愛結慢結。無慢結現在前者。遮有現",
    "T27n1545_058:0301c14": "在慢結。或有過去愛結繫。及有現在慢結",
    "T27n1545_058:0301c15": "繫無過去。謂於此事有愛結前生未斷。及",
    "T27n1545_058:0301c16": "有慢結現在前而前未生設生已斷。此中",
    "T27n1545_058:0301c17": "有愛結前生未斷者。顯有過去愛結。有慢",
    "T27n1545_058:0301c18": "結現在前者。顯有現在慢結。而前未生設",
    "T27n1545_058:0301c19": "生已斷者。遮有過去慢結。或有過去愛結",
    "T27n1545_058:0301c20": "繫。及有過去現在慢結繫謂於此事有愛",
    "T27n1545_058:0301c21": "結慢結前生未斷及有慢結現在前。此中有",
    "T27n1545_058:0301c22": "愛結慢結前生未斷者。顯有過去愛結慢",
    "T27n1545_058:0301c23": "結。有慢結現在前者顯有現在慢結。設有",
    "T27n1545_058:0301c24": "過去現在慢結繫。復有過去愛結繫耶。答若",
    "T27n1545_058:0301c25": "前生未斷則繫。若前未生設生已斷則不繫。",
    "T27n1545_058:0301c26": "此中義意廣如前說。",
    "T27n1545_058:0301c27": "若於此事有過去愛結繫亦有未來現在",
    "T27n1545_058:0301c28": "慢結繫耶。答未來必繫現在若現在前。此中",
    "T27n1545_058:0301c29": "未來必繫者。未來慢結若未斷時定繫三界",
    "T27n1545_058:0302a01": "五部一切事故。現在若現在前者義如前說。",
    "T27n1545_058:0302a02": "設有未來現在慢結繫。復有過去愛結繫",
    "T27n1545_058:0302a03": "耶。答若前生未斷則繫。若前未生設生已斷",
    "T27n1545_058:0302a04": "則不繫。此中義意廣如前說。若於此事有",
    "T27n1545_058:0302a05": "過去愛結繫。亦有過去未來慢結繫耶。答未",
    "T27n1545_058:0302a06": "來必繫過去。若前生未斷則繫。若前未生設",
    "T27n1545_058:0302a07": "生已斷則不繫。此中二義並如前說。設有",
    "T27n1545_058:0302a08": "過去未來慢結繫。復有過去愛結繫耶。答若",
    "T27n1545_058:0302a09": "前生未斷則繫。若前未生設生已斷則不繫。",
    "T27n1545_058:0302a10": "此中義意亦如前說。若於此事有過去愛",
    "T27n1545_058:0302a11": "結繫。亦有過去未來現在慢結繫耶。答此中",
    "T27n1545_058:0302a12": "有四句。或有過去愛結繫及有未來慢結",
    "T27n1545_058:0302a13": "繫。無過去現在。謂於此事有愛結前生未",
    "T27n1545_058:0302a14": "斷。無慢結前生設生已斷不現在前。此中",
    "T27n1545_058:0302a15": "有愛結前生未斷者顯有過去愛結。無慢",
    "T27n1545_058:0302a16": "結前生設生已斷者。遮有過去慢結。不現",
    "T27n1545_058:0302a17": "在前者。遮有現在慢結。此未來有不說自",
    "T27n1545_058:0302a18": "成。彼愛結未斷此慢必有故。或有過去愛結",
    "T27n1545_058:0302a19": "繫。及有過去未來慢結繫無現在。謂於此",
    "T27n1545_058:0302a20": "事有愛結慢結前生未斷無慢結現在前。",
    "T27n1545_058:0302a21": "此中有愛結慢結前生未斷者。顯有過去",
    "T27n1545_058:0302a22": "愛結慢結。無慢結現在前者。遮有現在慢",
    "T27n1545_058:0302a23": "結。此未來有不說自成。義如前說。或有過",
    "T27n1545_058:0302a24": "去愛結繫。及有未來現在慢結繫無過去。",
    "T27n1545_058:0302a25": "謂於此事有愛結前生未斷。及有慢結現",
    "T27n1545_058:0302a26": "在前而無前生設生已斷。此中有愛結前",
    "T27n1545_058:0302a27": "生未斷者。顯有過去愛結。有慢結現在前",
    "T27n1545_058:0302a28": "者。顯有現在慢結。而無前生設生已斷者。",
    "T27n1545_058:0302a29": "遮有過去慢結。此未來有不說自成。慢結",
    "T27n1545_058:0302b01": "現在前必有未來故。或有過去愛結繫。亦",
    "T27n1545_058:0302b02": "有過去未來現在慢結繫。謂於此事有愛",
    "T27n1545_058:0302b03": "結慢結前生未斷。及有慢結現在前。此中有",
    "T27n1545_058:0302b04": "愛結慢結前生未斷者。顯有過去愛結慢",
    "T27n1545_058:0302b05": "結。有慢結現在前者。顯有現在慢結。此未",
    "T27n1545_058:0302b06": "來有不說自成。義如前說。設有過去未來",
    "T27n1545_058:0302b07": "現在慢結繫。復有過去愛結繫耶。答若前生",
    "T27n1545_058:0302b08": "未斷則繫。若前未生設生已斷則不繫。此中",
    "T27n1545_058:0302b09": "義意廣如前說。若於此事有過去愛結繫。",
    "T27n1545_058:0302b10": "亦有過去無明結繫耶。答如是。所以者何。",
    "T27n1545_058:0302b11": "前說迷共相諸結於三界五部事能為繫。",
    "T27n1545_058:0302b12": "過去未斷定繫彼三世一切事。無明既亦是",
    "T27n1545_058:0302b13": "共相結故答如是。設有過去無明結繫復",
    "T27n1545_058:0302b14": "有過去愛結繫耶。答若前生未斷則繫。若前",
    "T27n1545_058:0302b15": "未生設生已斷則不繫。謂於此事若有前",
    "T27n1545_058:0302b16": "生無明結未斷。亦有前生愛結未斷。即於",
    "T27n1545_058:0302b17": "此事亦有過去愛結繫義。若於此事雖有",
    "T27n1545_058:0302b18": "前生無明結未斷。而前於此愛結未生。雖",
    "T27n1545_058:0302b19": "餘處生而於此事亦名未生。設生已斷即",
    "T27n1545_058:0302b20": "於此事無有過去愛結繫義。若於此事有",
    "T27n1545_058:0302b21": "過去愛結繫亦有未來無明結繫耶。答如",
    "T27n1545_058:0302b22": "是。所以者何。前說共相諸結於三界五部",
    "T27n1545_058:0302b23": "事能為繫。未來未斷定繫彼三世一切事",
    "T27n1545_058:0302b24": "故。設有未來無明結繫。復有過去愛結繫",
    "T27n1545_058:0302b25": "耶。答若前生未斷則繫。若前未生設生已斷",
    "T27n1545_058:0302b26": "則不繫。謂於此事若有未來無明結未斷。",
    "T27n1545_058:0302b27": "亦有前生愛結未斷。即於此事亦有過去",
    "T27n1545_058:0302b28": "愛結繫義。若於此事雖有未來無明結未",
    "T27n1545_058:0302b29": "斷而前於此愛結未生。雖餘處生而於此",
    "T27n1545_058:0302c01": "事亦名未生。設生已斷即於此事無有過",
    "T27n1545_058:0302c02": "去愛結繫義。若於此事有過去愛結繫。亦",
    "T27n1545_058:0302c03": "有現在無明結繫耶。答若現在前。謂於此",
    "T27n1545_058:0302c04": "事若有前生愛結未斷。亦有無明結現在",
    "T27n1545_058:0302c05": "前則有現在無明結繫義。若於此事或起",
    "T27n1545_058:0302c06": "善無覆無記心現在前。或於餘處起無明",
    "T27n1545_058:0302c07": "結現在前或無心時則無現在無明結繫義。",
    "T27n1545_058:0302c08": "設有現在無明結繫。復有過去愛結繫耶。",
    "T27n1545_058:0302c09": "答若前生未斷則繫。若前未生設生已斷則",
    "T27n1545_058:0302c10": "不繫。謂於此事若有無明結現在前。亦有",
    "T27n1545_058:0302c11": "愛結前生未斷。即於此事亦有過去愛結繫",
    "T27n1545_058:0302c12": "義。若於此事雖有無明結現在前。而前於",
    "T27n1545_058:0302c13": "此愛結未生。雖餘處生而於此事亦名未",
    "T27n1545_058:0302c14": "生。設生已斷即於此事。無有過去愛結繫",
    "T27n1545_058:0302c15": "義若於此事有過去愛結繫。亦有過去現",
    "T27n1545_058:0302c16": "在無明結繫耶。答過去必繫現在若現在前。",
    "T27n1545_058:0302c17": "此中義意並如前說。設有過去現在無明結",
    "T27n1545_058:0302c18": "繫。復有過去愛結繫耶。答若前生未斷則",
    "T27n1545_058:0302c19": "繫。若前未生設生已斷則不繫。此中義意廣",
    "T27n1545_058:0302c20": "如前說。若於此事有過去愛結繫。亦有未",
    "T27n1545_058:0302c21": "來現在無明結繫耶。答未來必繫現在若現",
    "T27n1545_058:0302c22": "在前。此中義意並如前說。設有未來現在無",
    "T27n1545_058:0302c23": "明結繫。復有過去愛結繫耶。答若前生未斷",
    "T27n1545_058:0302c24": "則繫。若前未生設生已斷則不繫。此中義意",
    "T27n1545_058:0302c25": "廣如前說。若於此事。有過去愛結繫。亦有",
    "T27n1545_058:0302c26": "過去未來無明結繫耶。答如是。所以者何。",
    "T27n1545_058:0302c27": "前說共相諸結於三界五部事能為繫。過",
    "T27n1545_058:0302c28": "去未來未斷定繫彼三世一切事故。設有過",
    "T27n1545_058:0302c29": "去未來無明結繫。復有過去愛結繫耶。答",
    "T27n1545_058:0303a01": "若前生未斷則繫。若前未生設生已斷則不",
    "T27n1545_058:0303a02": "繫。此中義意廣如前說。若於此事有過去",
    "T27n1545_058:0303a03": "愛結繫。亦有過去未來現在無明結繫耶。答",
    "T27n1545_058:0303a04": "過去未來必繫。現在若現在前。此中義意皆",
    "T27n1545_058:0303a05": "如前說。設有過去未來現在無明結繫。復",
    "T27n1545_058:0303a06": "有過去愛結繫耶。答若前生未斷則繫。若",
    "T27n1545_058:0303a07": "前未生設生已斷則不繫。此中義意廣如前",
    "T27n1545_058:0303a08": "說。",
    "T27n1545_058:0303a09": "說一切有部發智大毘婆沙論卷第五十八"
}