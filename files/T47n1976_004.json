{
    "T47n1976_004:0398c12": "西方合論卷之四",
    "T47n1976_004:0398c14": "第四教相門",
    "T47n1976_004:0398c15": "[0398c15] 夫一大藏教，如器銜空；空無相體，器有方圓。",
    "T47n1976_004:0398c16": "器盡空除，緣亡教滅。是故隨緣普應，則涅槃",
    "T47n1976_004:0398c17": "真如，一器也；稱智自在，則名相專持，一空",
    "T47n1976_004:0398c18": "也。藥無定方，定方以病。豈謂玉屑珊瑚無上",
    "T47n1976_004:0398c19": "妙藥，概以治四百四病哉！夫病除藥貴，便溺",
    "T47n1976_004:0398c20": "即是醍醐；異證同方，參苓化為酖毒。何況無",
    "T47n1976_004:0398c21": "上醫王，治三乘出世之藥，療人天聲聞凡夫",
    "T47n1976_004:0398c22": "等瘡者哉。故先德約教，或一或多，名相雖別，",
    "T47n1976_004:0398c23": "理趣是同。道人不揣固陋，竊附先哲，分別",
    "T47n1976_004:0398c24": "諸句，用彰一乘；庶使觀者知淨土法門，攝",
    "T47n1976_004:0398c25": "一代時教，毋為儱侗禪宗、輕狂義虎所誑",
    "T47n1976_004:0398c26": "惑云爾。",
    "T47n1976_004:0398c27": "[0398c27] 一、純有教。 二、趨寂教。 三、有餘教(上三教分攝)。",
    "T47n1976_004:0398c28": "[0398c28] 四、無餘教。 五、頓悟教。 六、圓極教(上三教全攝)。",
    "T47n1976_004:0398c29": "[0398c29] 一、純有教者，為諸凡夫耽著愛染，造諸黑業；",
    "T47n1976_004:0399a01": "如來悲憫，為說地獄苦、餓鬼苦、畜生苦、無",
    "T47n1976_004:0399a02": "福德著我所苦，欲生人天，當修善根。如佛",
    "T47n1976_004:0399a03": "初成道，為提胄說世間因果；五百賈人，同受",
    "T47n1976_004:0399a04": "五戒，先懺悔五逆、十惡、謗法等罪，是為有教。",
    "T47n1976_004:0399a05": "《觀經》修三福中，首言孝養父母，奉事師長，慈",
    "T47n1976_004:0399a06": "心不殺，修十善業；又《無量壽經》，極言五惡、五",
    "T47n1976_004:0399a07": "痛、五燒之苦，教化群生令持五善，亦攝此義。",
    "T47n1976_004:0399a08": "然是經為求往生遮諸不善，非是忻心人天",
    "T47n1976_004:0399a09": "小果，修持是同，證果即別。如《楞嚴》、《華嚴》諸方",
    "T47n1976_004:0399a10": "等，雖不單說，亦兼帶之，不名純有。《觀經鈔》",
    "T47n1976_004:0399a11": "曰：「圓頓行者，豈違小乘出家之式、三歸眾戒",
    "T47n1976_004:0399a12": "威儀等事？」又曰：「得前前者，不得後後；得後後",
    "T47n1976_004:0399a13": "者，必得前前。何以故？一切諸佛，無不以十善",
    "T47n1976_004:0399a14": "而得度故。」《華嚴經》曰：「十不善業道，是地獄、畜",
    "T47n1976_004:0399a15": "生、餓鬼受生之因。十善業道，是人天乃至有",
    "T47n1976_004:0399a16": "頂處受生之因。又此上品十善業道，以智慧",
    "T47n1976_004:0399a17": "修習，心狹劣故、怖三界故、闕大悲故、從他聞",
    "T47n1976_004:0399a18": "聲而了解故，成聲聞乘。又此上品十善業道，",
    "T47n1976_004:0399a19": "修治清淨，不從他教，自覺悟故；大悲方便，不",
    "T47n1976_004:0399a20": "具足故，悟解甚深因緣法故，成獨覺乘。又此",
    "T47n1976_004:0399a21": "上品十善業道，修治清淨，心廣無量故、具足",
    "T47n1976_004:0399a22": "悲愍故、方便所攝故、發生大願故、不捨眾生",
    "T47n1976_004:0399a23": "故、希求諸佛大智故、淨治菩薩諸地故、淨修",
    "T47n1976_004:0399a24": "一切諸度故，成菩薩廣大行。又此上上十善",
    "T47n1976_004:0399a25": "業道，一切種清淨故，乃至證十力無畏故，一",
    "T47n1976_004:0399a26": "切佛法皆得成就。是故我今等行十善，應令",
    "T47n1976_004:0399a27": "一切具足清淨，乃至菩薩如是積集善根，成",
    "T47n1976_004:0399a28": "就善根、增長善根、思惟善根、繫念善根、分別",
    "T47n1976_004:0399a29": "善根、愛樂善根、修習善根、安住善根，菩薩摩",
    "T47n1976_004:0399b01": "訶薩如是積集諸善根已，以此善根，所得依",
    "T47n1976_004:0399b02": "果，修菩薩行，於念念中，見無量佛，如其所應",
    "T47n1976_004:0399b03": "承事供養。」又云：「雖無所作，而恒住善根。」又",
    "T47n1976_004:0399b04": "云：「雖知諸法無有所依，而說依善法而得出",
    "T47n1976_004:0399b05": "離。」奉勸悟達之士，猛省永嘉豁達之言，早尋",
    "T47n1976_004:0399b06": "白社不請之友。勿輕戒律，天上無作業之佛；",
    "T47n1976_004:0399b07": "勿貪虛名，地下有對證之鬼。蓮邦不遠，請即",
    "T47n1976_004:0399b08": "加鞭。",
    "T47n1976_004:0399b09": "[0399b09] 二、趨寂教者，即二乘寂滅之教，趨向涅槃，於",
    "T47n1976_004:0399b10": "嚴土利他不生喜樂，是為小乘；與淨土大乘",
    "T47n1976_004:0399b11": "之教正反。今云分攝者，以《無量壽經》及《觀經》",
    "T47n1976_004:0399b12": "中，皆有須陀洹乃至得阿羅漢果故。先德云：",
    "T47n1976_004:0399b13": "「小乘不生，據決定性不生；此中明生，為在此",
    "T47n1976_004:0399b14": "間先發大乘心，熏成種子，退心下地，要由垂",
    "T47n1976_004:0399b15": "終回小向大故生。」[0399b15] 問曰：「既回心向大，何故至",
    "T47n1976_004:0399b16": "彼，復證小果？」[0399b16] 釋曰：「以退大既久，習小功深，",
    "T47n1976_004:0399b17": "是故彼佛稱習說小，且令證果；又此證小果",
    "T47n1976_004:0399b18": "者，不守小位而住，還起大心進行彌速，或五",
    "T47n1976_004:0399b19": "劫或十劫，得成初地，如是階級，猶是殊勝，是",
    "T47n1976_004:0399b20": "故不同。又云：經中亦有頻婆證阿那含，然非",
    "T47n1976_004:0399b21": "此教正所被機；今從正為韋提希等宣淨土",
    "T47n1976_004:0399b22": "觀，尚非通別，豈是小乘？如迦文出世，亦",
    "T47n1976_004:0399b23": "有聲聞。畢竟大乘是正，以羊鹿等車，非實車",
    "T47n1976_004:0399b24": "故。」",
    "T47n1976_004:0399b25": "[0399b25] 三、有餘教者，了二空真理，修習萬行，趣大",
    "T47n1976_004:0399b26": "乘佛果。唯不許闡提、二乘成佛；謂闡提無性、",
    "T47n1976_004:0399b27": "二乘定性，決不可成；未盡大乘真理故，名有",
    "T47n1976_004:0399b28": "餘。此經言：「除五逆不生。」又云：「二乘種不生。」",
    "T47n1976_004:0399b29": "教義似同，二乘上已釋竟。言五逆不生者，以",
    "T47n1976_004:0399c01": "謗法故，以無信心，非是無性，決不可成。故",
    "T47n1976_004:0399c02": "《觀經》中，毀戒眾生臨終惡相見者，聞讚佛功",
    "T47n1976_004:0399c03": "德，地獄猛火化清涼風。乃至五逆十惡，具",
    "T47n1976_004:0399c04": "足十念者，見金蓮華，猶如日輪，一剎那頃，",
    "T47n1976_004:0399c05": "皆得往生。此是自性不思議功德，仗不思議",
    "T47n1976_004:0399c06": "佛力，得顯現故。若不具足佛性，如頑石濁",
    "T47n1976_004:0399c07": "滓，豈能透月？當知念能顯性，如是往生，是",
    "T47n1976_004:0399c08": "性力故。如日能顯空，空非因日。是故一切眾",
    "T47n1976_004:0399c09": "生，皆成佛故，不同始教有餘之教。",
    "T47n1976_004:0399c10": "[0399c10] 四、無餘教者，一切眾生平等一性，悉當成",
    "T47n1976_004:0399c11": "佛，是為大乘極則之教；唯一自心為教體，故",
    "T47n1976_004:0399c12": "云無餘。今此淨土法門，依正信願等法，究極",
    "T47n1976_004:0399c13": "皆歸一心。故經中言：「一心不亂，即得往生。」又",
    "T47n1976_004:0399c14": "《大本》三輩生彼者，皆云發無上菩提之心。菩",
    "T47n1976_004:0399c15": "提心者，即佛性是。《華嚴經》曰：「菩提心者，猶如",
    "T47n1976_004:0399c16": "種子，能生一切諸佛法故；猶如良田，能長眾",
    "T47n1976_004:0399c17": "生白淨法故；猶如大地，能持一切世間故；猶",
    "T47n1976_004:0399c18": "如淨水，能洗一切煩惱垢故；猶如大風，普于",
    "T47n1976_004:0399c19": "世間無所礙故；猶如盛火，能燒一切諸見薪",
    "T47n1976_004:0399c20": "故。」廣在彼經。當知菩提心是鐵砲中利藥，念",
    "T47n1976_004:0399c21": "佛是藥線，《華嚴》初發心時，便成正覺，即是此",
    "T47n1976_004:0399c22": "義。菩薩五位加行，亦只是藥中引線耳。無量",
    "T47n1976_004:0399c23": "妙行，詎有加一行三昧之外者哉？",
    "T47n1976_004:0399c24": "[0399c24] 五、頓悟教者，《長者論》曰：「但一念不生，即名",
    "T47n1976_004:0399c25": "為佛，不從地位漸次而說，故立為頓教。」如《思",
    "T47n1976_004:0399c26": "益經》得諸法正性者，不從一地至一地。《楞伽",
    "T47n1976_004:0399c27": "經》曰：「十地則為初，初則為八地，乃至無所有",
    "T47n1976_004:0399c28": "何次。」當知頓者即是不歷階級之義。天台《觀",
    "T47n1976_004:0399c29": "經疏》曰：「頓悟漸入，此即頓教，正為韋提希及",
    "T47n1976_004:0400a01": "諸侍女，並是凡夫未證小果，故知是頓，不",
    "T47n1976_004:0400a02": "從漸入。」《鈔》曰：「今經頓者，乃于化法以圓為",
    "T47n1976_004:0400a03": "頓。何故？無生忍位，別在初地，圓在初住；別教",
    "T47n1976_004:0400a04": "凡夫，經無數劫，方至此位；唯有圓教，即生可",
    "T47n1976_004:0400a05": "入。」今就韋提希即身得忍，判為頓者，是圓頓",
    "T47n1976_004:0400a06": "故。又他經說，受菩薩戒，身身相續戒行不缺，",
    "T47n1976_004:0400a07": "經一劫二劫三劫，始至初發心住；如是修行",
    "T47n1976_004:0400a08": "十波羅蜜等無量行願，相續不斷，滿一萬劫，",
    "T47n1976_004:0400a09": "至第六正性住；從是修行增進，始至第七不",
    "T47n1976_004:0400a10": "退住。今此經中，五逆十惡，持名即生，皆得不",
    "T47n1976_004:0400a11": "退，正合頓義。如《觀經》中「是心作佛，是心是佛」",
    "T47n1976_004:0400a12": "等語，皆直指心宗，更無迂迴。且如阿彌一聲，",
    "T47n1976_004:0400a13": "是非俱&#x5257;，何等直截，故古人謂之頭則公案。",
    "T47n1976_004:0400a14": "鑊湯波底豈貯寒&#x6C37;；烈火焰中詎容寸草。達",
    "T47n1976_004:0400a15": "磨復起，不易吾說；更或踟&#x8E70;，萬里千年。",
    "T47n1976_004:0400a16": "[0400a16] 六、圓極教者，慈恩《通贊》曰：「此方先德，總判",
    "T47n1976_004:0400a17": "經論有四宗：一、立性宗；二、破性宗；三、破相",
    "T47n1976_004:0400a18": "宗；四、顯實宗。《涅槃》、《法華》、《華嚴》等，是顯于真",
    "T47n1976_004:0400a19": "實中道義，捨化城而歸寶所，故知《彌陀經》",
    "T47n1976_004:0400a20": "乃第四宗也。又以教准宗，宗有其八：一、我",
    "T47n1976_004:0400a21": "法俱有宗；二、有法無我宗；三、法無去來宗；",
    "T47n1976_004:0400a22": "四、現通假實宗；五、俗妄真實宗；六、諸法但名",
    "T47n1976_004:0400a23": "宗；七、勝義皆空宗；八、應理圓實宗。如《華嚴》",
    "T47n1976_004:0400a24": "及《彌陀經》是第八宗收。」又若真歇了禪師等，",
    "T47n1976_004:0400a25": "以帝網千珠，發明淨土圓融之義，諸書具載。",
    "T47n1976_004:0400a26": "近有老宿，以《華嚴》配此經，謂圓全攝此，此",
    "T47n1976_004:0400a27": "分攝圓，得圓少分，分屬圓故。據經判義，甚",
    "T47n1976_004:0400a28": "有旨趣。但圓極義者，無全無分，如月在川，",
    "T47n1976_004:0400a29": "川川皆有全月，乃至瓶池寸水，亦是全月，無",
    "T47n1976_004:0400b01": "分月故；如風在樹，樹樹皆有全風，乃至片",
    "T47n1976_004:0400b02": "葉莖草，亦是全風，無分風故。若圓中有分",
    "T47n1976_004:0400b03": "者，圓即有段；若分中非全者，圓即不遍，分",
    "T47n1976_004:0400b04": "全雙乖，圓義不成。[0400b04] 今約蓮宗圓極，分五種義：",
    "T47n1976_004:0400b05": "一、剎海相含義；二、三世一時義；三、無情作佛",
    "T47n1976_004:0400b06": "義；四、依正無礙義；五、充遍不動義。[0400b06] 一、剎海",
    "T47n1976_004:0400b07": "相含義者，一切諸佛報化國土，互相攝入，全",
    "T47n1976_004:0400b08": "他全此，而無留礙。若計不相入者，此即情見，",
    "T47n1976_004:0400b09": "情見非實。如一室中含一虛空，其中若人、若",
    "T47n1976_004:0400b10": "畜、若鬼、若虫、若几、若瓶、若架之類，皆依虛空",
    "T47n1976_004:0400b11": "建立。虛空屬人時，則諸鬼畜虫几瓶架所依",
    "T47n1976_004:0400b12": "之虛空，一切攝入人中；虛空屬鬼時，則諸人",
    "T47n1976_004:0400b13": "畜虫几瓶架所依之虛空，一切攝入鬼中；虛",
    "T47n1976_004:0400b14": "空屬虫時，諸人鬼畜几瓶架所依之虛空，一",
    "T47n1976_004:0400b15": "切攝入虫中；乃至虛空屬架時，則諸人畜鬼",
    "T47n1976_004:0400b16": "虫几瓶所依之虛空，一切攝入架中。參而不",
    "T47n1976_004:0400b17": "雜，離亦不分，非入非不入。是故經云：「國土",
    "T47n1976_004:0400b18": "光淨遍無與等，徹照無量無數不可思議世",
    "T47n1976_004:0400b19": "界，如明鏡中現其形像。」當知淨方、濁土，交",
    "T47n1976_004:0400b20": "光相入，如千燈一室故。[0400b20] 二、三世一時義者，眾",
    "T47n1976_004:0400b21": "生情見，執有時分，過現未來等事；約實相",
    "T47n1976_004:0400b22": "中，即無時體可得。何以故？若計晦明是時",
    "T47n1976_004:0400b23": "者，晦明則是葉相，如病眼見青，非定相故；",
    "T47n1976_004:0400b24": "若計老少是時者，老少則是幻質，如敝網裹",
    "T47n1976_004:0400b25": "風，非定質故，云何是中而有實義？今約延",
    "T47n1976_004:0400b26": "促相入二義，以明時體：一、促中有延；二、延",
    "T47n1976_004:0400b27": "中有促。一、促中有延者，如人假寐，夢經種種",
    "T47n1976_004:0400b28": "城邑聚落及見故人，悲笑分明，經歷時月；醒",
    "T47n1976_004:0400b29": "而問人：「孰睡幾時？」侍者答言：「數千錢時。」其",
    "T47n1976_004:0400c01": "人自思假寐無幾，云何經歷如許變態？了了",
    "T47n1976_004:0400c02": "記憶，非病非醉，展轉追惟是義，終不可得。二、",
    "T47n1976_004:0400c03": "延中有促者，如人二十忽得顛病，吞刀捉火，",
    "T47n1976_004:0400c04": "或為人言未來事，或對妻子嬉笑如常，及生",
    "T47n1976_004:0400c05": "男女，或忽能文，著種種書，經三十年。遇一異",
    "T47n1976_004:0400c06": "人，&#x546A;水與飲，其人如睡忽覺，即以二十為昨",
    "T47n1976_004:0400c07": "日事；家人屈指，為計歲月，出示子女，及種",
    "T47n1976_004:0400c08": "種書。其人自思：「本無歲月，焉有是事？」亦不復",
    "T47n1976_004:0400c09": "記病與不病。以是二喻，進退互觀，畢竟無有",
    "T47n1976_004:0400c10": "三世可得。是故經云：「觀彼久遠，猶若今日，經",
    "T47n1976_004:0400c11": "須臾間，歷事諸佛遍十方界。」是謂三世無間。",
    "T47n1976_004:0400c12": "三世無間者，時體不可得故。[0400c12] 三、無情作佛義",
    "T47n1976_004:0400c13": "者，權教中言，有情有佛性，無情無佛性，一",
    "T47n1976_004:0400c14": "切草木器界，不能成道及轉法輪。此是執情",
    "T47n1976_004:0400c15": "強計，屬意即有，屬物即無，不了諸法皆住",
    "T47n1976_004:0400c16": "法位。何以故？意是色故，是空根故，是往古來",
    "T47n1976_004:0400c17": "今故，是無情故，一無一切無故；青黃是意",
    "T47n1976_004:0400c18": "故，風鳴谷&#x54CD;是意故，草木瓦礫是意故，是有",
    "T47n1976_004:0400c19": "情故，一有一切有故。故知情之為情，亦可說",
    "T47n1976_004:0400c20": "自，亦可說物，不應說言誰無誰有。如一夫",
    "T47n1976_004:0400c21": "妻，共生一子，不應說言誰生誰不生。夫髮",
    "T47n1976_004:0400c22": "毛介齒，亦是無情，與我俱佛耶？抑與我不",
    "T47n1976_004:0400c23": "俱佛耶？夢中見山見水見木見石，亦是無",
    "T47n1976_004:0400c24": "情，是情想攝耶？抑非情想攝耶？當知，是中",
    "T47n1976_004:0400c25": "尚無是我非我，云何更計有情無情。是故經",
    "T47n1976_004:0400c26": "中道場寶樹，能淨諸根，風枝水&#x54CD;，咸宣妙",
    "T47n1976_004:0400c27": "法，無一物非佛身，無一物不轉法輪，豈是",
    "T47n1976_004:0400c28": "情見妄知所能計度。[0400c28] 四、依正無礙義者，依",
    "T47n1976_004:0400c29": "是器界，正是身根。若約凡情，即橫計有依",
    "T47n1976_004:0401a01": "有正，是義非實。何以故？若言虛空是依者，",
    "T47n1976_004:0401a02": "如人張口，則虛空入，乃至毛孔、骨節、心腹之",
    "T47n1976_004:0401a03": "內，皆有虛空。是依耶？是正耶？若言地水火風",
    "T47n1976_004:0401a04": "是依者，如人涎液，入器為水，髮焦為土，兩",
    "T47n1976_004:0401a05": "手相觸成火，噓氣為風。是依耶？是正耶？是",
    "T47n1976_004:0401a06": "故經中：「無量寶華，一一華中，出三十六億",
    "T47n1976_004:0401a07": "那由他百千光明，一一光明出三十六億那",
    "T47n1976_004:0401a08": "由他百千佛，普為十方說一切法。」以佛力",
    "T47n1976_004:0401a09": "故，現有寶華；以寶華故，復現諸佛。是故當",
    "T47n1976_004:0401a10": "知，盡一剎是佛身，剎剎皆然；無一身非佛",
    "T47n1976_004:0401a11": "剎，身身皆然。非是佛神力變現，唯一真法",
    "T47n1976_004:0401a12": "界智為依正故。[0401a12] 五、充遍不動義者，眾生妄",
    "T47n1976_004:0401a13": "計佛身即有去來，而實佛身無去無來，亦無",
    "T47n1976_004:0401a14": "不去不來。辟如鳥飛空中，一日千里，空非隨",
    "T47n1976_004:0401a15": "鳥，鳥不離空，是故經言：「阿彌陀佛，常在西",
    "T47n1976_004:0401a16": "方。」又言：「至一切行人之所。」如《涅槃經》佛言：",
    "T47n1976_004:0401a17": "「善男子！波羅奈城有優婆夷，已于過去無",
    "T47n1976_004:0401a18": "量光佛種諸善根。是優婆夷夏九十日，請",
    "T47n1976_004:0401a19": "命眾僧，奉施醫藥。是時眾中有一比丘，身",
    "T47n1976_004:0401a20": "嬰重病，良醫診之，當須肉藥，若不得肉，病將",
    "T47n1976_004:0401a21": "不全。時優婆夷，尋自取刀，割其髀肉，切以為",
    "T47n1976_004:0401a22": "[榷-木+月]，送病比丘。比丘服已，病即得差。是優婆",
    "T47n1976_004:0401a23": "夷患瘡苦惱，不能堪忍，即發聲言：『南無佛",
    "T47n1976_004:0401a24": "陀！南無佛陀！』我于爾時，在舍衛城，聞其音",
    "T47n1976_004:0401a25": "聲，於是女人起大慈心，是女尋見我持良",
    "T47n1976_004:0401a26": "藥塗其瘡上，還合如本。我即為其說種種",
    "T47n1976_004:0401a27": "法，聞法歡喜，發阿耨多羅三藐三菩提心。善",
    "T47n1976_004:0401a28": "男子！我于爾時，實不往至波羅柰城，持藥",
    "T47n1976_004:0401a29": "塗是優婆夷瘡，當知皆是慈善根力，令彼",
    "T47n1976_004:0401b01": "女人見如是事。復次善男子！調達惡人，貪",
    "T47n1976_004:0401b02": "不知足，多服酥故，頭痛腹滿，受大苦惱，發",
    "T47n1976_004:0401b03": "如是言：『南無佛陀！南無佛陀！』我時住在優禪",
    "T47n1976_004:0401b04": "尼城，聞其音聲即生慈心；爾時調達，尋便",
    "T47n1976_004:0401b05": "見我往至其所，手摩鹽湯，而令服之，望已平",
    "T47n1976_004:0401b06": "復。善男子，我實不往調達所，摩其頭腹，授",
    "T47n1976_004:0401b07": "湯令服，當知皆是慈善根力，令調達見如",
    "T47n1976_004:0401b08": "是事。復次善男子！憍薩羅國有五百賊，群",
    "T47n1976_004:0401b09": "黨抄掠，波斯匿王遣兵伺捕，得已挑目，逐",
    "T47n1976_004:0401b10": "著黑闇叢林之下，受大苦惱，各作是言：『南無",
    "T47n1976_004:0401b11": "佛陀！南無佛陀！』啼哭號喚。我時住在祇桓精",
    "T47n1976_004:0401b12": "舍，聞其音聲即生慈心；時有涼風，吹香山中",
    "T47n1976_004:0401b13": "種種香藥，滿其眼眶，尋還得眼，如本不異。諸",
    "T47n1976_004:0401b14": "賊開眼，即見如來住立其前而為說法，賊聞",
    "T47n1976_004:0401b15": "法已，發阿耨多羅三藐三菩提心。善男子！我",
    "T47n1976_004:0401b16": "于爾時，實不作風吹香山中種種香藥，住其",
    "T47n1976_004:0401b17": "人前而為說法，當知皆是慈善根力，令彼",
    "T47n1976_004:0401b18": "群賊見如是事。」如上之法，豈容思議？總之",
    "T47n1976_004:0401b19": "皆是一真法界，不得言是自心感見，亦不",
    "T47n1976_004:0401b20": "得言心佛和合，以佛地中離自、離他、離和合",
    "T47n1976_004:0401b21": "故，是故入此門者，莫同凡夫情見分別計度。",
    "T47n1976_004:0401b22": "如清涼云：「阿彌陀佛，即本師盧舍那，猶屬",
    "T47n1976_004:0401b23": "情量。何以故？十方世界，惟一智境無別佛",
    "T47n1976_004:0401b24": "故。」",
    "T47n1976_004:0401b25": "[0401b25] (問：「論中所引《涅槃經》言慈善根力，或者如來法性，無人",
    "T47n1976_004:0401b26": "我遠邇；眾生受苦，皆如來性中境相耶？」)[0401b26] (答：「此止說得正",
    "T47n1976_004:0401b27": "因佛性。然論正因，寧獨如來？雖眾生之性亦爾。但眾",
    "T47n1976_004:0401b28": "生為業所障，於他人受苦，縱親詣彼所，尚不克救，況",
    "T47n1976_004:0401b29": "不往而獲免耶？教中言八地以上菩薩，一呼其名即蒙",
    "T47n1976_004:0401b30": "利益，以分別業盡，法爾如然。故杜順和尚，一履懸門，",
    "T47n1976_004:0401c01": "十年無人竊去，自云：『多生不作盜業，故得如是報。』宋人",
    "T47n1976_004:0401c02": "有鄒&#x69D6;陀者，人一見其面，輒得禍。近時有其妃子貧",
    "T47n1976_004:0401c03": "甚，凡手所觸物尋即廢去，不能自存。此非多生業力",
    "T47n1976_004:0401c04": "之故與！佛善根力，合得如是報，無足怪者。」)"
}