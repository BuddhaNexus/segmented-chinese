{
    "X66n1297_007:0317a20": "宗鑑法林卷七",
    "X66n1297_007:0317a22": "集雲堂 編",
    "X66n1297_007:0317a23": "旁出諸祖",
    "X66n1297_007:0317a24": "牛頭法融禪師(四祖信嗣)[0317a24] 因四祖到山。入庵後見虎&#x8FF9;",
    "X66n1297_007:0317b01": "便作怕勢。師曰和尚猶有者箇在。祖曰者箇是甚",
    "X66n1297_007:0317b02": "麼。師於言下有省。自後百鳥不復銜花。",
    "X66n1297_007:0317b03": "[0317b03] 雪竇顯代融但亦作怕勢。又云。洎合放過。 僧問牛",
    "X66n1297_007:0317b04": "頭未見四祖因甚百鳥銜花。南泉願云。為渠步步蹋",
    "X66n1297_007:0317b05": "佛&#x5826;梯。 趙州云。飽柴飽水。 大溈&#x5586;云。寒毛卓豎。",
    "X66n1297_007:0317b06": " 法林音云。漢地山河在。 又問。見後因甚百鳥不",
    "X66n1297_007:0317b07": "來。泉云。直饒不來。猶較王老師一&#x7DAB;道。 州云。飽柴",
    "X66n1297_007:0317b08": "飽水。 溈云。額頭汗出。 林云。秦宮草木秋。",
    "X66n1297_007:0317b09": "[0317b09] 牛頭峰頂鎖重雲。獨坐寥寥寄此身。百鳥不來春又",
    "X66n1297_007:0317b10": "去。不知誰是到菴人。(明覺顯)",
    "X66n1297_007:0317b11": "[0317b11] 紫氣氤氳透白雲。因逢宗匠指迷津。銜花百鳥空惆",
    "X66n1297_007:0317b12": "悵。不見菴中舊主人。(楊無為)",
    "X66n1297_007:0317b13": "[0317b13] 花落花開百鳥悲。菴前物是主人非。桃源咫尺無尋",
    "X66n1297_007:0317b14": "處。一棹漁蓑寂寞歸。(張無盡)",
    "X66n1297_007:0317b15": "[0317b15] 一榻蕭然傍翠陰。晝扃松戶冷沉沉。懶融得到平常",
    "X66n1297_007:0317b16": "地。百鳥銜花無處尋。(祖印明)",
    "X66n1297_007:0317b17": "[0317b17] 寥寥風月臥煙霞。百鳥從茲不獻花。仁義盡從貧處",
    "X66n1297_007:0317b18": "斷。世情偏向有錢家。(夢庵信)",
    "X66n1297_007:0317b19": "[0317b19] 水因有月方知靜。天為無雲始覺高。獨坐孤峰休更",
    "X66n1297_007:0317b20": "問。此時難著一絲毫。(別峰印)",
    "X66n1297_007:0317b21": "[0317b21] 雨前不見花間葉。雨後渾無葉底花。蝴蜨紛紛過牆",
    "X66n1297_007:0317b22": "去。不知春色屬誰家。(孤峰深)",
    "X66n1297_007:0317b23": "[0317b23] 著鞭騎馬去。空手步行歸。寂寞菴前路。銜花鳥不飛。",
    "X66n1297_007:0317b24": "(鐵山仁)",
    "X66n1297_007:0317c01": "[0317c01] 月滿陂池翠滿山。尋常來往百花間。一回蹋斷來時",
    "X66n1297_007:0317c02": "路。嶺上無雲松自閒。(&#x61F6;牧成)",
    "X66n1297_007:0317c03": "宣州安國玄挺禪師(牛頭威嗣)[0317c03] 因僧問五祖。真性緣起",
    "X66n1297_007:0317c04": "其義云何。祖默然。時師侍立乃曰。大師正興一念。",
    "X66n1297_007:0317c05": "問時是真性中緣起。僧大悟。",
    "X66n1297_007:0317c06": "[0317c06] 徑山杲云。未興一念問時不可無緣起也。時有僧云。",
    "X66n1297_007:0317c07": "未興一念時喚甚麼作緣起。妙喜云。我也祇要你與",
    "X66n1297_007:0317c08": "麼道。 天寧琦云。崑崙奴著鐵褲。打一棒行一步。",
    "X66n1297_007:0317c09": " 靈巖儲云。盡道黃梅就下平高。殊不知&#x811A;頭太嶮。者",
    "X66n1297_007:0317c10": "僧祇顧萬仞巖頭進步。那識身在帝鄉挺禪。妙喜一",
    "X66n1297_007:0317c11": "人點即不到。一人到即不點。",
    "X66n1297_007:0317c12": "天柱崇慧禪師(牛頭威嗣)[0317c12] 因僧問。達磨未來此土時還",
    "X66n1297_007:0317c13": "有佛法也無。師曰。未來且置。即今事作麼生。曰某",
    "X66n1297_007:0317c14": "甲不會乞師指示。師曰萬古長空一朝風月。僧無",
    "X66n1297_007:0317c15": "語。師復曰闍黎會麼。曰不會。師曰自己分上作麼",
    "X66n1297_007:0317c16": "生。干它達磨來與不來作麼。它家來。大似賣卜漢。",
    "X66n1297_007:0317c17": "見汝不會為汝錐破卦文。纔生吉凶盡在汝分上。",
    "X66n1297_007:0317c18": "一切自看。僧曰如何是解卜底人。師曰汝纔出門",
    "X66n1297_007:0317c19": "時便不中也。",
    "X66n1297_007:0317c20": "[0317c20] 萬古長空誰下&#x811A;。一朝風月休拈&#x5374;。一拳拳倒賣卜",
    "X66n1297_007:0317c21": "人。門外騰騰自寥廓。(雲林輅)",
    "X66n1297_007:0317c22": "[0317c22] 天柱因僧問。如何是大通智勝佛。師曰。曠大劫來",
    "X66n1297_007:0317c23": "未曾壅滯。不是大通智勝佛是甚麼。曰為甚麼佛",
    "X66n1297_007:0317c24": "法不現前。師曰。祇為汝不會。所以成不現前。汝若",
    "X66n1297_007:0318a01": "會去。亦無佛可成。",
    "X66n1297_007:0318a02": "[0318a02] 剖羲一云。掀倒天關。蹋翻地軸。不無天柱。爭奈者僧",
    "X66n1297_007:0318a03": "久滯不通。孤負來機。勞它心力。",
    "X66n1297_007:0318a04": "潤州鶴林玄素禪師(牛頭威嗣)[0318a04] 因僧敲門師問是甚麼",
    "X66n1297_007:0318a05": "人。曰是僧。師曰。非但是僧。佛來也不著。曰佛來為",
    "X66n1297_007:0318a06": "甚麼不著。師曰無棲泊處。",
    "X66n1297_007:0318a07": "[0318a07] 寶壽方云。鶴林與麼道。將謂立在高高山頂。殊不知",
    "X66n1297_007:0318a08": "被者僧推在萬丈深淵裡多少時了也。",
    "X66n1297_007:0318a09": "[0318a09] 十月清霜重。臨風徹骨寒。苦無棲泊處。擺手出長安。",
    "X66n1297_007:0318a10": "(松源嶽)",
    "X66n1297_007:0318a11": "[0318a11] 道箇佛來也不著。骨頭節節是黃金。不消三拜勘破",
    "X66n1297_007:0318a12": "了。鶴唳空山竹滿林。(自默恭)",
    "X66n1297_007:0318a13": "[0318a13] 白日閉門常獨坐。虛堂時卷夜明簾。懶隨人事忘迎",
    "X66n1297_007:0318a14": "送。落木金風霜信嚴。(幻寄庭)",
    "X66n1297_007:0318a15": "[0318a15] 牢關把住擊難通。佛祖都來總不容。若是金毛師子",
    "X66n1297_007:0318a16": "子。翻身驀過太虛空。(頤石圓)",
    "X66n1297_007:0318a17": "杭州徑山國一道欽禪師(鶴林素嗣)[0318a17] 馬祖遣人送書到。",
    "X66n1297_007:0318a18": "書中作一圓相。師發緘見。遂於圓相中著一點。&#x5374;",
    "X66n1297_007:0318a19": "封回。忠國師聞乃曰。欽師猶被馬師惑。",
    "X66n1297_007:0318a20": "[0318a20] 保福展云。甚處是惑處。作麼生得不惑。 雪竇顯云。",
    "X66n1297_007:0318a21": "徑山被惑且置。若將呈似。國師別作個甚麼伎倆免",
    "X66n1297_007:0318a22": "被惑去。有老宿云。當時坐&#x5374;便休。亦有道但與畫破。",
    "X66n1297_007:0318a23": "若與麼。祇是不識羞。敢謂天下老師各具金剛眼睛。",
    "X66n1297_007:0318a24": "廣作神通變化。還免得麼。雪竇見處也要諸人共知。",
    "X66n1297_007:0318b01": "祇者馬師當時畫出。早自惑了也。 五祖戒云。兩采",
    "X66n1297_007:0318b02": "一賽。又云。三人指路擬何為。 溈山&#x5586;云。還識馬祖",
    "X66n1297_007:0318b03": "徑山麼。一點水墨兩處成龍。國師道欽師猶被馬師",
    "X66n1297_007:0318b04": "惑。可謂千里同風。不見道手執夜明符。幾箇知天曉。",
    "X66n1297_007:0318b05": " 徑山杲云。馬祖仲冬嚴寒。國一孟夏漸熱。雖然寒",
    "X66n1297_007:0318b06": "熱不同。彼此不失時節。國師因甚道欽師猶被馬師",
    "X66n1297_007:0318b07": "惑。無風荷葉動。決定有魚行。 天寧琦云。圓相中著",
    "X66n1297_007:0318b08": "點。日月無光。天地黯黑。初未惑欽師。馬師先自惑。累",
    "X66n1297_007:0318b09": "及老南陽。也一場狼藉。良久云。平生肝膽向人傾。相",
    "X66n1297_007:0318b10": "識如同不相識。 古南門云。古南有三十棒。一打馬",
    "X66n1297_007:0318b11": "師不應自惑。二打欽師不應被惑。三打雪竇不應判",
    "X66n1297_007:0318b12": "惑。更有一棒款款與諸人道破。 崇先奇云。馬師草",
    "X66n1297_007:0318b13": "草問候。欽師万字折點。雖然往復無差。轉見道路周",
    "X66n1297_007:0318b14": "遮。總謂忠國師道欽師猶被馬師惑。殊不知字經三",
    "X66n1297_007:0318b15": "寫烏焉成馬。",
    "X66n1297_007:0318b16": "[0318b16] 馬祖當時驗徑山。同風微露密機關。無端&#x5374;被南陽",
    "X66n1297_007:0318b17": "老。平地坑人似等閒。(佛印元)",
    "X66n1297_007:0318b18": "[0318b18] 被惑之言事有由。神交千里芥鍼投。誰知解使雲通",
    "X66n1297_007:0318b19": "信。我不然兮石點頭。(照覺總)",
    "X66n1297_007:0318b20": "[0318b20] 自惑惑人非草草。不失時節通一好。蹋著草索骨骨",
    "X66n1297_007:0318b21": "驚。只為當初被蛇&#x9F69;。(雲林輅)",
    "X66n1297_007:0318b22": "[0318b22] 國一因馬祖遣智藏來問。十二時中以何為境。師",
    "X66n1297_007:0318b23": "曰待汝回去時有信。藏曰即今便回去。師曰。傳語",
    "X66n1297_007:0318b24": "馬大師道。&#x5374;須問取曹溪。",
    "X66n1297_007:0318c01": "[0318c01] 雲居莊云。馬師大似埋兵挑&#x9B2C;。國一可謂遇變出奇。",
    "X66n1297_007:0318c02": "者僧雖善通使命。要且勞而無功。驀拈拄杖畫一畫",
    "X66n1297_007:0318c03": "云。三級浪高魚化龍。癡人猶戽夜塘水。 本覺一云。",
    "X66n1297_007:0318c04": "馬祖暗度金鍼。徑山明穿玉&#x7DAB;。若非者僧。怎識文彩",
    "X66n1297_007:0318c05": "全彰。仔細看來。&#x59F9;女已歸霄漢去。獃郎猶向火邊蹲。",
    "X66n1297_007:0318c06": "[0318c06] 國一因唐代宗親加敬禮。一日在大內見帝來乃",
    "X66n1297_007:0318c07": "起立。帝曰師何以起。師曰檀越何得向四威儀中",
    "X66n1297_007:0318c08": "見貧道。",
    "X66n1297_007:0318c09": "[0318c09] 徑山杲云。不向四威儀中。又如何見國一。",
    "X66n1297_007:0318c10": "[0318c10] 立任威儀外。全身在裏頭。重重賜龍袖。難掩面門羞。",
    "X66n1297_007:0318c11": "(西巖惠)",
    "X66n1297_007:0318c12": "[0318c12] 萬乘君王一國師。尋常不離四威儀。山長水遠空相",
    "X66n1297_007:0318c13": "憶。黃葉吹風人未歸。(閒極雲)",
    "X66n1297_007:0318c14": "杭州鳥窠道林禪師(國一欽嗣)[0318c14] 因侍者辭往諸方學佛",
    "X66n1297_007:0318c15": "法去。師曰若是佛法老僧亦有少許。曰如何是和",
    "X66n1297_007:0318c16": "尚佛法。師拈起布毛吹一吹。侍者大悟。",
    "X66n1297_007:0318c17": "[0318c17] 大溈秀云。可惜者僧認他口頭聲色以當平生。殊不",
    "X66n1297_007:0318c18": "知自己光明蓋天蓋地。 神鼎諲舉了遂於身上拈",
    "X66n1297_007:0318c19": "布毛吹云會麼。久後不得辜負老僧。 徑山杲云。溈",
    "X66n1297_007:0318c20": "山與麼批判。也未夢見鳥窠在。 天寧琦云。侍者能",
    "X66n1297_007:0318c21": "於拈起布毛處便喝。免致諸方檢點。我恁麼道也是",
    "X66n1297_007:0318c22": "為他閒事長無明。",
    "X66n1297_007:0318c23": "[0318c23] 白鳳&#x70DF;霞控鳥窠。驪龍珠曜祖山河。當初拈起布毛",
    "X66n1297_007:0318c24": "意。體用毗盧些子多。(克符道者)",
    "X66n1297_007:0319a01": "[0319a01] 鳥窠拈起布毛吹。一道寒光對落暉。雖是老婆心意",
    "X66n1297_007:0319a02": "切。悟來猶在半途歸。(石門易)",
    "X66n1297_007:0319a03": "[0319a03] 無風&#x5E00;&#x5E00;起波痕。碧髻羅紋正眼觀。恰值黃河三凍",
    "X66n1297_007:0319a04": "&#x93BB;。那羅延窟見龍蟠。(雲居祐)",
    "X66n1297_007:0319a05": "[0319a05] 鳥窠吹布毛。紅日午方高。趙王因好劍。合國人帶刀。",
    "X66n1297_007:0319a06": "(真淨文)",
    "X66n1297_007:0319a07": "[0319a07] 老倒忘機是鳥窠。西湖湖上控煙蘿。布毛吹起無多",
    "X66n1297_007:0319a08": "子。鐵眼銅睛不奈何。(寶峰乾)",
    "X66n1297_007:0319a09": "[0319a09] 眼中難著透金塵。悟了今人即古人。大地撮來如粟",
    "X66n1297_007:0319a10": "米。一毛頭上現全身。(佛鑑懃)",
    "X66n1297_007:0319a11": "[0319a11] 布毛一吹。當下知歸。冷光&#x5FA7;地。獨露鍼錘。(楚方安)",
    "X66n1297_007:0319a12": "[0319a12] 遊騎紛紛驟曉風。將軍施令在城東。拈來金鏃些兒",
    "X66n1297_007:0319a13": "妙。射破花心一點紅。(塗毒策)",
    "X66n1297_007:0319a14": "[0319a14] 長林幽鳥謾嘈嘈。&#x5A86;柳臨風舞翠濤。富貴春城誰不",
    "X66n1297_007:0319a15": "受。引人徐步上林&#x7690;。(三宜盂)",
    "X66n1297_007:0319a16": "[0319a16] 一向曾無刀斧痕。還他本色住山人。無端節外生枝",
    "X66n1297_007:0319a17": "者。惹得平空禍到門。(孝如元)",
    "X66n1297_007:0319a18": "[0319a18] 鳥窠因白居易問。如何是佛法大意。師曰。諸惡莫",
    "X66n1297_007:0319a19": "作。眾善奉行。曰三歲孩兒也解恁麼道。師曰。三歲",
    "X66n1297_007:0319a20": "孩兒雖道得。八十老人行不得。",
    "X66n1297_007:0319a21": "[0319a21] 法林音云。趁出婬房。未還酒債。自不契他。居易如今",
    "X66n1297_007:0319a22": "一般漢。坐在明白地上。喚作鳥窠為他說一上佛法",
    "X66n1297_007:0319a23": "得麼。",
    "X66n1297_007:0319a24": "[0319a24] 惡無相貌善無形。皆自心田長養成。不動鋒鋩輕剔",
    "X66n1297_007:0319b01": "破。菩提煩惱等空平。(無量壽)",
    "X66n1297_007:0319b02": "袁州蒙山道明禪師(五祖忍嗣)[0319b02] 因趁六祖盧行者至大",
    "X66n1297_007:0319b03": "庾嶺。祖置衣於石上。師舉之不動乃曰。我為法來。",
    "X66n1297_007:0319b04": "非為衣來。願行者開示。祖曰。不思善。不思惡。正恁",
    "X66n1297_007:0319b05": "麼時。那箇是明上座本來面目。師大悟。作禮曰。上",
    "X66n1297_007:0319b06": "來密語密意外。更別有意旨否。祖曰。我今為汝說",
    "X66n1297_007:0319b07": "者即非密也。汝若返照。密在汝邊。",
    "X66n1297_007:0319b08": "[0319b08] 法林音云。行者深無去就。被箇孟八郎輕輕一拶。便",
    "X66n1297_007:0319b09": "自立地放尿。如今二千年來。大庾嶺頭底衣&#x9262;不知",
    "X66n1297_007:0319b10": "還在否。致今無限無限衲僧。箇箇瞠開眼睛。單單祇",
    "X66n1297_007:0319b11": "要見本來面目。真堪笑煞。",
    "X66n1297_007:0319b12": "[0319b12] 正當恁麼時。歷劫不曾迷。步步趨三界。歸家永絕疑。",
    "X66n1297_007:0319b13": "(龍門遠)",
    "X66n1297_007:0319b14": "[0319b14] 堂堂妙相絕錙銖。善惡都忘見也無。萬里雲收天界",
    "X66n1297_007:0319b15": "淨。海心無浪月輪孤。(佛性泰)",
    "X66n1297_007:0319b16": "[0319b16] 夜深傳付老盧衣。恨殺黃梅老古錐。向道趕人休趕",
    "X66n1297_007:0319b17": "上。果然落節一番歸。(雪溪戒)",
    "X66n1297_007:0319b18": "[0319b18] 十八佳人入繡房。燈前無暇敘炎&#x51C9;。風流不是言傳",
    "X66n1297_007:0319b19": "得。端在儂家自主張。(六愚吉)",
    "X66n1297_007:0319b20": "嵩山慧安國師(五祖忍嗣)[0319b20] 因坦然問如何是祖師西來",
    "X66n1297_007:0319b21": "意。師曰何不問取自己意。曰如何是自己意。師曰",
    "X66n1297_007:0319b22": "當觀密作用。曰如何是密作用。師以目開合示之。",
    "X66n1297_007:0319b23": "然於言下知歸。",
    "X66n1297_007:0319b24": "[0319b24] 阿[蠢-春+者]云。言下知歸。者僧早負自己。乃合掌云。[蠢-春+者]儂",
    "X66n1297_007:0319c01": "不敢望諸人與安國師相見。",
    "X66n1297_007:0319c02": "[0319c02] 提鐙覓火外邊尋。指示分明在己身。驀地頂門開正",
    "X66n1297_007:0319c03": "眼。不從自己不從人。(靈鷲誠)",
    "X66n1297_007:0319c04": "嵩岳破&#x7AC8;墮和尚(安國師嗣)[0319c04] 因嵩山有廟甚靈。殿中惟",
    "X66n1297_007:0319c05": "安一&#x7AC8;。師以杖敲三下曰。咄。此&#x7AC8;祇是泥瓦合成。",
    "X66n1297_007:0319c06": "聖從何來。靈從何起。恁麼烹宰物命。又打三下。&#x7AC8;",
    "X66n1297_007:0319c07": "乃傾墮。須臾有青衣&#x5CE9;冠設拜曰。我本此廟神。久",
    "X66n1297_007:0319c08": "受業報。今蒙師說無生法。得脫此處生天。師曰。是",
    "X66n1297_007:0319c09": "汝本有之性。非我彊言。僧問。某甲久侍左右。未蒙",
    "X66n1297_007:0319c10": "方便。&#x7AC8;神得何宗旨便乃生天。師曰。我祇向伊道",
    "X66n1297_007:0319c11": "是泥瓦合成。別無道理為伊。僧佇思。師曰會麼。曰",
    "X66n1297_007:0319c12": "不會。師曰本有之性為什麼不會。僧作禮。師曰。墮",
    "X66n1297_007:0319c13": "也墮也。破也破也。後有舉似安國師。國師歎曰。此",
    "X66n1297_007:0319c14": "子會盡物我一如。",
    "X66n1297_007:0319c15": "[0319c15] 禍福威嚴不在靈。殘盃冷炙饗何人。一從去後無消",
    "X66n1297_007:0319c16": "息。野老猶敲祭鼓聲。(龍門遠)",
    "X66n1297_007:0319c17": "[0319c17] 倚&#x7AC8;為靈不自靈。靈&#x8E2A;斷處一堆塵。野老不來敲祭",
    "X66n1297_007:0319c18": "鼓。打正因邪別是春。(佛燈珣)",
    "X66n1297_007:0319c19": "[0319c19] 摩天鴆鳥九頭毒。護世那吒八臂長。水向石邊流出",
    "X66n1297_007:0319c20": "冷。風從花裏過來香。(南崖勝)",
    "X66n1297_007:0319c21": "[0319c21] 遭他一擊便低頭。空戴儒冠學楚囚。好看雲空山嶽",
    "X66n1297_007:0319c22": "露。溪聲不斷水長流。(普慈雲)",
    "X66n1297_007:0319c23": "[0319c23] 破&#x7AC8;因僧從牛頭處來。師問來自何人法會。僧近",
    "X66n1297_007:0319c24": "前叉手繞師一&#x5E00;而出。師曰牛頭下不可有此人。",
    "X66n1297_007:0320a01": "僧乃過師左邊叉手而立。師曰果然果然。僧&#x5374;問。",
    "X66n1297_007:0320a02": "應物不由它時如何。師曰爭得不由它。曰與麼則",
    "X66n1297_007:0320a03": "順正歸原去也。師曰歸原何順。曰若非和尚幾錯",
    "X66n1297_007:0320a04": "招愆。師曰猶是未見四祖時道理也。見後通將來。",
    "X66n1297_007:0320a05": "僧&#x5374;繞師一&#x5E00;而出。師曰順正之道古今如然。僧",
    "X66n1297_007:0320a06": "作禮而退。",
    "X66n1297_007:0320a07": "[0320a07] 漢雷見云。破&#x7AC8;垂手自在。縱奪臨時。固是作家宗匠。",
    "X66n1297_007:0320a08": "者僧慣能作客。進退得宜。可謂親見牛頭。然檢點將",
    "X66n1297_007:0320a09": "來。二俱敗露。且那裏是伊敗露處。 三昧真云。者[打-丁+羕]",
    "X66n1297_007:0320a10": "伎死禪和也敢道從牛頭來。破&#x7AC8;老人當時棒折那。",
    "X66n1297_007:0320a11": "嵩山峻極禪師(破&#x7AC8;墮嗣)[0320a11] 因僧問如何是大修行底人。",
    "X66n1297_007:0320a12": "師曰擔枷帶鎖。曰如何是作業底人。師曰修禪入",
    "X66n1297_007:0320a13": "定。僧無語。師乃曰汝問我善。善不從惡。汝問我惡。",
    "X66n1297_007:0320a14": "惡不從善。所以道善惡如浮雲。起滅俱無處。僧契",
    "X66n1297_007:0320a15": "悟。後破&#x7AC8;墮聞舉乃曰。此子會盡諸法無生。",
    "X66n1297_007:0320a16": "[0320a16] 薦福懷云。前頭官不容鍼。後面私通車馬。 昭覺勤",
    "X66n1297_007:0320a17": "云。窮善善自何來。究惡惡從何起。有問崇寧如何是",
    "X66n1297_007:0320a18": "大修行人。但云修禪入定。如何是大作業人。但云擔",
    "X66n1297_007:0320a19": "枷帶&#x93BB;。且道是同是別。 徑山杲云。怎奈在髑髏前",
    "X66n1297_007:0320a20": "作妄想。 烏石道別前語云。橫身當宇宙。別後語云。",
    "X66n1297_007:0320a21": "赤&#x811A;上刀山。",
    "X66n1297_007:0320a22": "[0320a22] 帶&#x93BB;擔枷招罪犯。安禪入定墮深坑。兩頭剔脫無依",
    "X66n1297_007:0320a23": "倚。一箇閒人天地間。(別山智)",
    "X66n1297_007:0320a24": "終南山惟政禪師(北宗嵩山寂嗣)[0320a24] 因唐文宗嗜蛤蜊。一日",
    "X66n1297_007:0320b01": "御饌中有擘不開者。帝以為異。因焚香禱之。俄化",
    "X66n1297_007:0320b02": "為菩薩。梵相具足。即貯以金粟檀香合覆以美錦。",
    "X66n1297_007:0320b03": "賜興善寺。因問&#x7FA3;臣此何祥也。眾言太乙山惟政",
    "X66n1297_007:0320b04": "禪師深明佛法。帝召至問之。師曰物無&#x8657;應。此乃",
    "X66n1297_007:0320b05": "啟陛下信心耳。契經曰。應以何身得度者。即現何",
    "X66n1297_007:0320b06": "身而為說法。帝曰。身已顯矣。且未聞說法。師曰。陛",
    "X66n1297_007:0320b07": "下&#x89A9;此為常耶非常耶。信耶非信耶。帝曰希奇之",
    "X66n1297_007:0320b08": "事朕深信之。師曰陛下已聞說法竟。上大悅。",
    "X66n1297_007:0320b09": "[0320b09] 澗南音云。蛤蜊說法即是。惟政注破&#x5374;不是。",
    "X66n1297_007:0320b10": "[0320b10] 螺螄蚌蛤類。大唐天子心。嗜好即深信。南無觀世音。",
    "X66n1297_007:0320b11": "(西巖惠)",
    "X66n1297_007:0320b12": "[0320b12] 合水和泥底事忙。被渠點破大乖張。雖然默契君王",
    "X66n1297_007:0320b13": "意。已是全身陷鑊湯。(北海心)",
    "X66n1297_007:0320b14": "[0320b14] 蚌蛤之中有應身。更言說法亦非真。補陀大士唐大",
    "X66n1297_007:0320b15": "子。橫眼人無隔宿恩。(閒極雲)",
    "X66n1297_007:0320b16": "[0320b16] 鑊湯深處轉身來。縱使輪槌擊不開。驀地豁開菩薩",
    "X66n1297_007:0320b17": "現。者回不必更疑猜。([、/(、*、)]三圓二)",
    "X66n1297_007:0320b18": "[0320b18] 政老當年不丈夫。妄言說法自糊塗。雖然賺得唐天",
    "X66n1297_007:0320b19": "子。笑倒西天碧眼胡。",
    "X66n1297_007:0320b20": "西京光宅慧忠國師(六祖能嗣)[0320b20] 因肅宗問師在曹溪得",
    "X66n1297_007:0320b21": "何法。師曰陛下還見空中一片雲麼。曰見。師曰釘",
    "X66n1297_007:0320b22": "釘著。懸挂著。",
    "X66n1297_007:0320b23": "[0320b23] 五祖戒云。好事不如無。 磬山修云。且喜國師答話",
    "X66n1297_007:0320b24": "不涉離微。不落理路。可謂超今邁古。獨步乾坤。倘肅",
    "X66n1297_007:0320c01": "宗若解轉身一拶。不知者一片雲又如何收卷。一堂",
    "X66n1297_007:0320c02": "風冷澹。千古意分明。 白崖符云。國師與麼道是曹",
    "X66n1297_007:0320c03": "溪所得耶。不是曹溪所得耶。",
    "X66n1297_007:0320c04": "[0320c04] 無開口處&#x5374;開口。有意歸時即便歸。趙州不在明白",
    "X66n1297_007:0320c05": "裏。未是羚羊挂角時。(慈受深)",
    "X66n1297_007:0320c06": "[0320c06] 國師因肅宗問如何是十身調御。師乃起立曰會",
    "X66n1297_007:0320c07": "麼。曰不會。師曰與老僧過淨瓶來。",
    "X66n1297_007:0320c08": "[0320c08] 帶雪含霜半倚籬。橫&#x887A;影裏露仙姿。前&#x90A8;昨夜春來",
    "X66n1297_007:0320c09": "了。竹屋老僧猶未知。(心聞賁)",
    "X66n1297_007:0320c10": "[0320c10] 靜把酴酥著意傾。少年公子那知情。臨&#x7CDA;祇得塗赦",
    "X66n1297_007:0320c11": "粉。一任人譏太俗生。(浹水洽)",
    "X66n1297_007:0320c12": "[0320c12] 國師因肅宗問如何是無諍三昧。師曰檀越蹋毗",
    "X66n1297_007:0320c13": "盧頂上行。曰此意如何。師曰莫認自己清淨法身。",
    "X66n1297_007:0320c14": "又復問。師都不視之。曰朕是大唐天子師何以殊",
    "X66n1297_007:0320c15": "不顧視。師曰還見&#x8657;空麼。曰見。師曰它還眨眼視",
    "X66n1297_007:0320c16": "陛下否。",
    "X66n1297_007:0320c17": "[0320c17] 徑山杲云。要見國師麼。祇在你眼睛裏。開眼也錯過。",
    "X66n1297_007:0320c18": "合眼也錯過。既在眼睛裏。為甚麼&#x5374;錯過。妙喜恁麼",
    "X66n1297_007:0320c19": "道。也錯過不少。",
    "X66n1297_007:0320c20": "[0320c20] 一國之師亦強名。南陽獨許振嘉聲。大唐扶得真天",
    "X66n1297_007:0320c21": "子。曾蹋毗盧頂上行。(雪竇顯二)",
    "X66n1297_007:0320c22": "[0320c22] 鐵錘打碎黃金骨。天地之間更何物。三千剎海夜澂",
    "X66n1297_007:0320c23": "澂。不知誰入蒼龍窟。",
    "X66n1297_007:0320c24": "[0320c24] 作者清規世莫儔。金鎞曾握上龍樓。良哉撥破毗盧",
    "X66n1297_007:0321a01": "頂。直得文殊笑點頭。(溈山秀二)",
    "X66n1297_007:0321a02": "[0321a02] 寶月含&#x8657;列數&#x5CEF;。高低誰辨澹煙中。須彌擊碎鹽官",
    "X66n1297_007:0321a03": "鼓。降得毗盧在下風。",
    "X66n1297_007:0321a04": "[0321a04] 步步蹋著毗盧頂。亦非自己清淨身。妙入空門得空",
    "X66n1297_007:0321a05": "相。祖師肝膽佛精神。(佛鑑懃)",
    "X66n1297_007:0321a06": "[0321a06] 國師因南泉參乃問甚處來。曰江西來。師曰還將",
    "X66n1297_007:0321a07": "得馬師真來麼。曰祇者是。師曰背後底。泉休去。",
    "X66n1297_007:0321a08": "[0321a08] 長慶稜云。大似不知。 保福展別云。洎不到和尚此",
    "X66n1297_007:0321a09": "間。 五祖戒云。和尚於此路熟。 雲居錫云。長慶保",
    "X66n1297_007:0321a10": "福盡扶背後。祇如南泉休去。為當扶面前。扶背後。",
    "X66n1297_007:0321a11": " 天界盛云。南泉井底架高樓。國師漆桶裏斫額。此外",
    "X66n1297_007:0321a12": "兩兩三三扶面前扶背後。正是揚州拾馬糞。&#x5374;去蘇",
    "X66n1297_007:0321a13": "州賣合香。",
    "X66n1297_007:0321a14": "[0321a14] 國師因大耳三藏得它心通。肅宗命師勘驗。師問",
    "X66n1297_007:0321a15": "汝得它心通耶。曰不敢。師曰你道老僧即今在甚",
    "X66n1297_007:0321a16": "麼處。曰和尚一國之師何得去西川看競渡。師良",
    "X66n1297_007:0321a17": "久再問。藏曰和尚一國之師何得向天津橋上看",
    "X66n1297_007:0321a18": "弄猢猻。師至第三次問。三藏沉吟罔知去處。師叱",
    "X66n1297_007:0321a19": "曰者野狐精它心通在甚麼處。藏無對。",
    "X66n1297_007:0321a20": "[0321a20] 趙州因僧問。第三度不見國師。未審國師在甚處。州",
    "X66n1297_007:0321a21": "云在三藏鼻孔裏。後僧問玄沙。既在三藏鼻孔裏。因",
    "X66n1297_007:0321a22": "什麼不見。沙云。祇為太近。 仰山寂云。前兩度是涉",
    "X66n1297_007:0321a23": "境心。後入自受用三昧。所以不見。法林音云。要見國",
    "X66n1297_007:0321a24": "師則易。要見仰山則難。 玄沙備云。汝道前兩度還",
    "X66n1297_007:0321b01": "見麼。後雪竇顯云。敗也敗也。 白雲端云。國師在三",
    "X66n1297_007:0321b02": "藏鼻孔裏有什麼難見。殊不知國師在三藏眼睛裏。",
    "X66n1297_007:0321b03": " 翠巖芝云。祇如三藏還見國師鼻孔麼。 報慈遂",
    "X66n1297_007:0321b04": "云。前兩度見。後來為什麼不見。且道利害在什麼處。",
    "X66n1297_007:0321b05": " 高&#x5CEF;妙云。大小國師平生伎倆總被者胡僧勘破。",
    "X66n1297_007:0321b06": "雖然。賴遇聖君證明。 報恩秀云。若在眼睛裡。有甚",
    "X66n1297_007:0321b07": "難見。殊不知三藏通身是國師。雖然。也祇道得一半。",
    "X66n1297_007:0321b08": "若要全道。三藏未離西天時早已與國師相見了也。",
    "X66n1297_007:0321b09": " 佛川宗云。三藏待國師道即今在甚麼處。但拍掌",
    "X66n1297_007:0321b10": "呵呵大笑。管教他一國之師分&#x758E;不下。 龍池珍云。",
    "X66n1297_007:0321b11": "大小國師被三藏逼得無地藏身則且置。祇如第三",
    "X66n1297_007:0321b12": "度因甚不見。龍池道非但三藏摸索不著。敢保國師",
    "X66n1297_007:0321b13": "自己亦未知落處在。乃呵呵大笑。 仙巖鑑云。當時",
    "X66n1297_007:0321b14": "待國師問。向道自首者免罪。",
    "X66n1297_007:0321b15": "[0321b15] 他心三藏太顢頇。猢猻觀了看划船。對面國師尋不",
    "X66n1297_007:0321b16": "見。祇為從前被眼瞞。(冶父川)",
    "X66n1297_007:0321b17": "[0321b17] 日應&#x7FA3;機必有方。未知何處覓南陽。自從失&#x5374;猢猻",
    "X66n1297_007:0321b18": "後。橋上多時不作場。(&#x61F6;菴樞)",
    "X66n1297_007:0321b19": "[0321b19] 藏鋒避箭路千差。萬古相饒老作家。好是鷺鷥無覓",
    "X66n1297_007:0321b20": "處。夜深和月宿蘆花。(鐵山仁)",
    "X66n1297_007:0321b21": "[0321b21] 國師因馬祖遣西堂藏馳書至。師問汝師說甚麼",
    "X66n1297_007:0321b22": "法。藏從西過東立。師曰祇者箇更別有。藏&#x5374;過西",
    "X66n1297_007:0321b23": "立。師曰。者箇是馬師底。仁者底作麼生。藏曰早箇",
    "X66n1297_007:0321b24": "呈似和尚了也。",
    "X66n1297_007:0321c01": "[0321c01] 保福展云。大小西堂埋沒馬大師不少。 法林音云。",
    "X66n1297_007:0321c02": "保福祇知西堂埋沒馬大師。殊不知國師自己埋沒",
    "X66n1297_007:0321c03": "更多。",
    "X66n1297_007:0321c04": "[0321c04] 國師問僧近離甚處。曰南方。師曰南方知識以何",
    "X66n1297_007:0321c05": "法示人。曰南方知識道。一朝風火散後。如蛇退皮",
    "X66n1297_007:0321c06": "如龍換骨。本爾真性宛然無壞。師曰苦哉苦哉。南",
    "X66n1297_007:0321c07": "方知識說法半生半滅。曰未審和尚以何法示人。",
    "X66n1297_007:0321c08": "師曰。我者裏身心一如。身外無餘。曰和尚何得將",
    "X66n1297_007:0321c09": "泡幻之身同於法體。師曰汝為什麼入於邪道。曰",
    "X66n1297_007:0321c10": "什麼處是某甲入邪道處。師曰。不見教中道。若以",
    "X66n1297_007:0321c11": "色見我。以音聲求我。是人行邪道。不能見如來。",
    "X66n1297_007:0321c12": "[0321c12] 雲門偃云。身心一如身外無餘。山河大地何處有耶。",
    "X66n1297_007:0321c13": " 神鼎諲云。國師與麼道。龍頭蛇尾。前來身心一如",
    "X66n1297_007:0321c14": "向什麼處去也。 靜慈昌云。者僧當時待國師道若",
    "X66n1297_007:0321c15": "以色見我以音聲求我是人行邪道不能見如來。但",
    "X66n1297_007:0321c16": "云苦哉苦哉。大小國師半生半滅。 東禪觀云。國師",
    "X66n1297_007:0321c17": "與者僧即色聲相見。離色聲相見。若離色聲何異南",
    "X66n1297_007:0321c18": "方知識半生半滅。若即色聲。又道色見聲求是行邪",
    "X66n1297_007:0321c19": "道。莫有為國師作主者麼。我要問你。既是身心一如",
    "X66n1297_007:0321c20": "身外無餘。泡幻之身為什麼不同法體。 元潔瑩云。",
    "X66n1297_007:0321c21": "大小國師前不搆村後不迭店。既道身心一如。為什",
    "X66n1297_007:0321c22": "麼又道色見聲求是行邪道。國師意在什麼處。",
    "X66n1297_007:0321c23": "[0321c23] 國師因僧問如何是佛法大意。師曰文殊堂裏萬",
    "X66n1297_007:0321c24": "菩薩。曰不會師。曰大悲千手眼。",
    "X66n1297_007:0322a01": "[0322a01] 時年蔬菜賤。滿地蘿蔔頭。一文買一箇。得者飽齁齁。",
    "X66n1297_007:0322a02": "(佛鑑懃)",
    "X66n1297_007:0322a03": "[0322a03] 尋真誤入蓬萊島。香風不斷松花老。採芝何處未歸",
    "X66n1297_007:0322a04": "來。白雲滿地無人埽。(棘田心)",
    "X66n1297_007:0322a05": "[0322a05] 國師因虞軍容問師住白巖山如何修行。師喚童",
    "X66n1297_007:0322a06": "子。以手摩頂曰。惺惺直言惺惺。歷歷直言歷歷。向",
    "X66n1297_007:0322a07": "後莫受人瞞。",
    "X66n1297_007:0322a08": "[0322a08] 保福展云。國師著一問。直得手忙&#x811A;亂。 法林音云。",
    "X66n1297_007:0322a09": "賴遇軍容輕輕放過。倘若再一拶。國師恁麼住山直",
    "X66n1297_007:0322a10": "是不易。管教他一國之師有口也要啞&#x5374;。",
    "X66n1297_007:0322a11": "[0322a11] 國師一日喚侍者。侍者應諾。如是三喚三應。師曰",
    "X66n1297_007:0322a12": "將謂我辜負汝。&#x5374;是汝辜負我。",
    "X66n1297_007:0322a13": "[0322a13] 趙州諗云。如人暗中書字。字雖不成文彩已彰。雪竇",
    "X66n1297_007:0322a14": "顯便喝。愚庵盂云。者一喝有賓有主。有照有用。徑山",
    "X66n1297_007:0322a15": "杲云。者一喝在國師侍者分上。在趙州分上。隨後一",
    "X66n1297_007:0322a16": "喝。庵云相罵饒你接[此/束]。 理安問云。妙喜老人前不",
    "X66n1297_007:0322a17": "搆村後不迭店。要見國師侍者。三生六十劫。 投子",
    "X66n1297_007:0322a18": "同云。抑逼人作麼。雪竇云。躲跟漢。 玄沙備云。&#x5374;是",
    "X66n1297_007:0322a19": "侍者會。竇云。停囚長智。 雲門偃云。作麼生是我辜",
    "X66n1297_007:0322a20": "負汝處。若會得也是無端。竇云。原來不會。門又云。作",
    "X66n1297_007:0322a21": "麼生是侍者辜負國師處。粉骨碎身未報得。竇云。無",
    "X66n1297_007:0322a22": "端無端。 法眼益云。且去別時來。竇云。瞞我不得。雲",
    "X66n1297_007:0322a23": "居錫云。法眼恁麼道。為復明國師意。不明國師意。",
    "X66n1297_007:0322a24": " 興化獎云。一盲引眾盲。竇云。端的瞎。有人問。雪竇便",
    "X66n1297_007:0322b01": "打。也要諸方點檢。 報慈遂問僧云。甚處是侍者會",
    "X66n1297_007:0322b02": "處。僧云若不會爭解與麼應。慈云汝少會在。又云。若",
    "X66n1297_007:0322b03": "於此見得便識玄沙。 翠巖芝云。國師與侍者總欠",
    "X66n1297_007:0322b04": "會在。 雪竇云。國師三喚。點即不到。侍者三應。到即",
    "X66n1297_007:0322b05": "不點。將謂我辜負汝。&#x5374;是汝辜負我。瞞雪竇不得。",
    "X66n1297_007:0322b06": " 雲居錫徵云。且道侍者會不會。若會。國師又道汝辜",
    "X66n1297_007:0322b07": "負我。若道不會。玄沙又道&#x5374;是侍者會。 浮山云。國",
    "X66n1297_007:0322b08": "師好肉剜瘡。雲門炙瘢上著艾。雪竇大似隨邪逐惡。",
    "X66n1297_007:0322b09": "殊不知鼻孔總在侍者手裏。 笑巖寶呵呵大笑云。",
    "X66n1297_007:0322b10": "諸人還知者笑落處麼。若知。國師直得瓦解冰消。若",
    "X66n1297_007:0322b11": "不知。侍者依然四棱著地。還委悉麼。一陽已度先春",
    "X66n1297_007:0322b12": "信。臘夜寒梅破雪開。 愚庵盂云。山僧居平亦喚侍",
    "X66n1297_007:0322b13": "者。侍者隨應。侍者擎杯遞盞。山僧隨手應接。山僧與",
    "X66n1297_007:0322b14": "侍者兩不相負。亦不相瞞。夾路桃花風雨。後馬&#x8E4F;何",
    "X66n1297_007:0322b15": "處避殘紅。",
    "X66n1297_007:0322b16": "[0322b16] 龍吟虎嘯與誰同。天際雲生洞下風。從此太平田舍",
    "X66n1297_007:0322b17": "老。兒孫攜手賀年豐。(佛印元)",
    "X66n1297_007:0322b18": "[0322b18] 國師三度喚。侍者三度應。家富小兒嬌。病多諳藥性。",
    "X66n1297_007:0322b19": "吾負汝。隴西鸚鵡能言語。汝負吾。笑殺西來碧眼胡。",
    "X66n1297_007:0322b20": "欲會南陽端的意。大都年老覺心孤。(佛慧泉)",
    "X66n1297_007:0322b21": "[0322b21] 三呼三應諾。彼此不相辜。蹋斷南陽路。馨香滿道途。",
    "X66n1297_007:0322b22": "(五祖演)",
    "X66n1297_007:0322b23": "[0322b23] 國師三喚侍者。侍者三度應諾。若言負汝負吾。真箇",
    "X66n1297_007:0322b24": "可知禮也。(智海清)",
    "X66n1297_007:0322c01": "[0322c01] 國師年老太多圖。截鶴由來要續鳧。彼此無瘡安樂",
    "X66n1297_007:0322c02": "甚。何勞傷損好皮膚。(祖印明)",
    "X66n1297_007:0322c03": "[0322c03] 寶劍連飛急。透頂便通神。有時輕按處。驚動五湖賓。",
    "X66n1297_007:0322c04": "(高菴悟)",
    "X66n1297_007:0322c05": "[0322c05] 世路風波不見君。一回見面一傷神。水流花落知何",
    "X66n1297_007:0322c06": "處。洞口桃花別是春。(鼓山珪)",
    "X66n1297_007:0322c07": "[0322c07] 啞子得夢向誰說。起來相對眼&#x25275;迷。已向人前輸肺",
    "X66n1297_007:0322c08": "腑。從教他自覓便宜。(徑山杲)",
    "X66n1297_007:0322c09": "[0322c09] 三喚須知意不輕。平生肝膽一時傾。負吾負汝還知",
    "X66n1297_007:0322c10": "否。縱有丹青畫不成。(水菴一)",
    "X66n1297_007:0322c11": "[0322c11] 一日君家把酒盃。幾年波浪與塵埃。不知烏石嶺頭",
    "X66n1297_007:0322c12": "路。老去相尋能幾回。(頑石空)",
    "X66n1297_007:0322c13": "[0322c13] 一箭射雙鵰。雙鵰隨手落。波動岳陽城。月滿滕王閣。",
    "X66n1297_007:0322c14": "(雪菴瑾)",
    "X66n1297_007:0322c15": "[0322c15] 鐵枷無孔要人擔。累及兒孫不等閒。欲得牚門並拄",
    "X66n1297_007:0322c16": "戶。更須赤&#x811A;上刀山。(無門開)",
    "X66n1297_007:0322c17": "[0322c17] 一擲神桮定吉凶。再占重卜轉靈通。分明見了今年",
    "X66n1297_007:0322c18": "事。&#x5374;說明年事不同。(無&#x51D6;範)",
    "X66n1297_007:0322c19": "[0322c19] 翠萼香深繡戶春。數聲玉笛最關情。臨軒不盡&#x55C1;鵑",
    "X66n1297_007:0322c20": "淚。結打同心更屬卿。(天章玉)",
    "X66n1297_007:0322c21": "[0322c21] 國師同肅宗到宮前。乃指石獅子曰。陛下。者石獅",
    "X66n1297_007:0322c22": "子奇特。下取一轉語。帝曰。朕下語不得。請師下語。",
    "X66n1297_007:0322c23": "師曰老僧罪過。後耽源問師曰。皇帝還會麼。師曰",
    "X66n1297_007:0322c24": "皇帝會且置。你作麼生會。",
    "X66n1297_007:0323a01": "[0323a01] 玄沙備云。大小國師被侍者勘破。 頤石圓云。言中",
    "X66n1297_007:0323a02": "有響。句裏藏鋒。國師肅宗可謂得人一牛還人一馬。",
    "X66n1297_007:0323a03": "美則美矣善則未善。當時若推倒石師子便行。非惟",
    "X66n1297_007:0323a04": "國師不敢正眼&#x89B0;著。亦免見耽源落節。 東蓮詠云。",
    "X66n1297_007:0323a05": "肅宗若是作家。待南陽恁麼問。向道少賣弄。不惟使",
    "X66n1297_007:0323a06": "它國師結舌。亦不謬為一朝天子。",
    "X66n1297_007:0323a07": "[0323a07] 國師因馬祖遣伏牛自在馳書至。師問馬大師有",
    "X66n1297_007:0323a08": "何言句示徒在。曰即心即佛。師曰是甚麼語話。又",
    "X66n1297_007:0323a09": "問。此外更有何言教在。曰非心非佛。或云不是心",
    "X66n1297_007:0323a10": "不是佛不是物。師曰猶較些子在。曰馬師即恁麼。",
    "X66n1297_007:0323a11": "和尚此間如何。師曰。三點如流水。曲似刈禾鐮。",
    "X66n1297_007:0323a12": "[0323a12] 雪竇於猶較些子處便喝。又於曲似刈禾鐮處云。是",
    "X66n1297_007:0323a13": "甚麼語話。也好與一拶。見之不取。千載難忘。 溈山",
    "X66n1297_007:0323a14": "&#x5586;云。當時但呵呵大笑。復問國師此間如何。待云三",
    "X66n1297_007:0323a15": "點如流水。又呵呵大笑。教他國師進且無門退亦無",
    "X66n1297_007:0323a16": "路。何故。入虎穴。撩虎尾。須是其人。 姜山方云。大小",
    "X66n1297_007:0323a17": "國師有頭無尾。待伊道不是心不是佛不是物。亦向",
    "X66n1297_007:0323a18": "道是什麼語話。豈不光前絕後。 古南門云。馬祖國",
    "X66n1297_007:0323a19": "師鼻孔總被伏牛穿&#x5374;了也。忽有箇漢出來道是什",
    "X66n1297_007:0323a20": "麼語話。劈脊棒云。三段不同。收歸上科。",
    "X66n1297_007:0323a21": "[0323a21] 霜鬢老婆年七十。巧臨&#x7CDA;次整花容。一回步出香閨",
    "X66n1297_007:0323a22": "外。贏得春風滿面紅。(其天浩)",
    "X66n1297_007:0323a23": "[0323a23] 國師因紫璘供奉注思益經。師乃問大德注經須",
    "X66n1297_007:0323a24": "會佛意始得。曰若不會佛意爭解注得。師令侍者",
    "X66n1297_007:0323b01": "盛一&#x76CC;水。內著七粒米。&#x76CC;面安一隻箸。乃問是什",
    "X66n1297_007:0323b02": "麼義。奉無語。師曰。老僧意尚不會。豈況佛意。",
    "X66n1297_007:0323b03": "[0323b03] 溈山果云。供奉先鋒有作。殿後無功。當時纔見問是",
    "X66n1297_007:0323b04": "什麼義。祇對云草本不勞拈出。踢倒便行。直饒國師",
    "X66n1297_007:0323b05": "通身是口也無說處。",
    "X66n1297_007:0323b06": "[0323b06] 國師因與紫璘論義。師陞座。奉曰。請師立義。某甲",
    "X66n1297_007:0323b07": "破。師曰立義已竟。曰是什麼義。師曰。果然不見。非",
    "X66n1297_007:0323b08": "公境界。下座。",
    "X66n1297_007:0323b09": "[0323b09] 廣胤標云。善戰者制人不制於人。紫璘當時若是箇",
    "X66n1297_007:0323b10": "人。待道立義已竟。但云情知者老漢向鬼窟裏作活",
    "X66n1297_007:0323b11": "計。管取因形措勝。縱越人之兵雖多。奚益於勝哉。",
    "X66n1297_007:0323b12": "[0323b12] 國師問紫璘。佛是什麼義。曰覺義。師曰佛曾迷否。",
    "X66n1297_007:0323b13": "曰不曾迷。師曰用覺作麼。奉無語。",
    "X66n1297_007:0323b14": "[0323b14] 徑山杲云。若不入水。爭見長人。 資福侶云。國師也",
    "X66n1297_007:0323b15": "是從井救人。 天嶽晝代云。話墮了也。",
    "X66n1297_007:0323b16": "[0323b16] 國師問紫璘甚處來。曰城南來。師曰城南艸作何",
    "X66n1297_007:0323b17": "色。曰作黃色。師又問童子艸作何色。子曰作黃色。",
    "X66n1297_007:0323b18": "師曰祇者童子亦可簾前賜紫對御談玄。",
    "X66n1297_007:0323b19": "[0323b19] 溈山&#x5586;云。國師恁麼問。供奉與童子恁麼答。且道還",
    "X66n1297_007:0323b20": "有利害麼。若也辨得。許你親見國師。若辨不得。城南",
    "X66n1297_007:0323b21": "草依舊作黃色。 徑山杲云。你道國師&#x62D5;泥帶水說",
    "X66n1297_007:0323b22": "老婆禪得麼。 海門湧云。國師雖慣壓良為賤。檢點",
    "X66n1297_007:0323b23": "將來也是草窠裡輥。",
    "X66n1297_007:0323b24": "[0323b24] 慣使渡頭船。如今不記年。愛他風浪惡。方是趁麤錢。",
    "X66n1297_007:0323c01": "(月堂昌)",
    "X66n1297_007:0323c02": "[0323c02] 欲把枯腸盡底傾。出門不覺又叮嚀。勸君及早回頭",
    "X66n1297_007:0323c03": "去。莫待春風柳眼青。(虛堂愚)",
    "X66n1297_007:0323c04": "[0323c04] 國師問紫璘大德所蘊何業。曰講青龍疏。師曰是",
    "X66n1297_007:0323c05": "金剛經麼。曰是。師曰經文最初兩字喚作什麼字。",
    "X66n1297_007:0323c06": "曰如是。師曰是什麼。奉無對。",
    "X66n1297_007:0323c07": "[0323c07] 明招謙代云。昔日靈山今日親見。 溈山果云。溈山",
    "X66n1297_007:0323c08": "要問明招。昔日靈山今日親見。畢竟是什麼。若下得",
    "X66n1297_007:0323c09": "者一拶。縱使明招通身是眼。也未免一狀領過。 雲",
    "X66n1297_007:0323c10": "溪挺代云。和尚人天之師。字也不識。",
    "X66n1297_007:0323c11": "[0323c11] 國師曰。語漸也。返常合道。論頓也。不留朕&#x8FF9;。",
    "X66n1297_007:0323c12": "[0323c12] 上無衝天之計。下無入地之謀。蔡州千箇萬箇。打破",
    "X66n1297_007:0323c13": "祇在須臾。(雪竇顯)",
    "X66n1297_007:0323c14": "[0323c14] 二六時中合返常。經行坐臥好參詳。相逢不審人人",
    "X66n1297_007:0323c15": "會。問著依前未廝當。(本覺一)",
    "X66n1297_007:0323c16": "[0323c16] 國師問座主講什麼經。曰惟識論。師曰作麼生會",
    "X66n1297_007:0323c17": "惟識。曰三界惟心萬法惟識。師指簾子曰者箇是",
    "X66n1297_007:0323c18": "甚麼法。曰色法。師曰。座主簾前賜紫對御談玄。何",
    "X66n1297_007:0323c19": "得五戒不持。",
    "X66n1297_007:0323c20": "[0323c20] 寶壽方代座主別前語云。者邊是香臺。那邊是露柱。",
    "X66n1297_007:0323c21": "別後語云。國師大似不曾讀論。",
    "X66n1297_007:0323c22": "[0323c22] 國師因丹霞來。纔展坐具。師曰不用不用。霞退後",
    "X66n1297_007:0323c23": "三步。師曰如是如是。霞進前三步。師曰不是不是。",
    "X66n1297_007:0323c24": "霞遶禪&#x7240;一&#x5E00;而出。師曰。去聖時遙。人多懈怠。三",
    "X66n1297_007:0324a01": "十年後覓箇漢也難得。",
    "X66n1297_007:0324a02": "[0324a02] 保福展云。丹霞貪程不覺行困。 溈山&#x5586;云。丹霞可",
    "X66n1297_007:0324a03": "謂懷藏至寶。遇智者乃增輝。國師鴻門大啟。陟者須",
    "X66n1297_007:0324a04": "是其人。如今還有為丹霞作主者麼。出來與大溈相",
    "X66n1297_007:0324a05": "見。有麼。不是龍門客。切忌遭點額。 泐潭準云。客路",
    "X66n1297_007:0324a06": "如天遠。侯門似海深。登彌天釋之門者須是其人。接",
    "X66n1297_007:0324a07": "待高賓應有孟嘗君之度量。苟不如是。便見主賓道",
    "X66n1297_007:0324a08": "異。雲泥不合。 大溈果云。丹霞一進一退。暗中贏得",
    "X66n1297_007:0324a09": "一著。國師倒東擂西。未免旁觀者哂。 蔣山勤云。賓",
    "X66n1297_007:0324a10": "主相見欲展不展。退後進前禮過成諂。猶幸南陽老",
    "X66n1297_007:0324a11": "而不耄。 東禪觀云。明鏡當臺。妍來妍現。媸來媸現。",
    "X66n1297_007:0324a12": "洪鐘在架。大扣大鳴。小扣小鳴。一卷一舒一擒一縱。",
    "X66n1297_007:0324a13": "可謂照用兩全行說俱到。且如國師末後恁麼道。畢",
    "X66n1297_007:0324a14": "竟是褒是貶。 崇先奇云。國師當軒布鼓。難為擊者。",
    "X66n1297_007:0324a15": "丹霞漁陽三弄。意氣天生。眾中總謂賓主穆穆。殊不",
    "X66n1297_007:0324a16": "知雖得場榮。刖&#x5374;雙足。 雪溪挺云。二老有縱有奪",
    "X66n1297_007:0324a17": "識咎識休。不愧一回相見。雖然。黃石公賴遇子房。若",
    "X66n1297_007:0324a18": "是漢高。未免遭他慢罵。 法林音云。湯武之世可謂",
    "X66n1297_007:0324a19": "明良。若論揖讓之風猶欠都俞在。",
    "X66n1297_007:0324a20": "[0324a20] 不用不用。千聖不共。如是如是。蝮蝎蛇虺。不是不是。",
    "X66n1297_007:0324a21": "徹骨徹髓。進前退後遶禪&#x7240;。掣電之機落二三。(印空叟)",
    "X66n1297_007:0324a22": "[0324a22] 密雨柴門鳥亂啼。日高紅影射花枝。五陵年少風流",
    "X66n1297_007:0324a23": "慣。愛勸殷懃上馬杯。(理安問)",
    "X66n1297_007:0324a24": "[0324a24] 嘉客臨門愜素懷。肯將珠玉吝安排。話來膽露肝傾",
    "X66n1297_007:0324b01": "處。更與黃金十二牌。(位中符)",
    "X66n1297_007:0324b02": "[0324b02] 伯牙琴與子期耳。聽不在音彈豈指。一種清聲絕比",
    "X66n1297_007:0324b03": "倫。子期去後付流水。(慧鑑融)",
    "X66n1297_007:0324b04": "[0324b04] 洞口仙人騎白鶴。九天玉女跨青鸞。半隨風雨半隨",
    "X66n1297_007:0324b05": "霧。不是張騫誰解看。(法林音)",
    "X66n1297_007:0324b06": "[0324b06] 國師因肅宗問。百年後所需何物。師曰與老僧造",
    "X66n1297_007:0324b07": "箇無縫塔。帝曰請師塔[打-丁+羕]。師良久曰會麼。帝曰不",
    "X66n1297_007:0324b08": "會。師曰我有付法弟子耽源&#x5374;諳此事。請詔問之。",
    "X66n1297_007:0324b09": "後召源問。源乃有頌曰。湘之南。潭之北。中有黃金",
    "X66n1297_007:0324b10": "充一國。無影樹下合同船。&#x7460;璃殿上無知識。",
    "X66n1297_007:0324b11": "[0324b11] 雪竇顯云。肅宗不會且置。耽源還會麼。祇消箇請師",
    "X66n1297_007:0324b12": "塔樣。盡西天此土諸位祖師遭者一拶。不免將南作",
    "X66n1297_007:0324b13": "北。有旁不肯底出來。我要問你那箇是無縫塔。 神",
    "X66n1297_007:0324b14": "鼎諲云。前來國師作用不能明了。次問耽源。源恁麼",
    "X66n1297_007:0324b15": "頌。且道盡善不盡善。神鼎與你諸人下四轉語。湘之",
    "X66n1297_007:0324b16": "南潭之北。君臣有路。中有黃金充一國。淨妙體圓。無",
    "X66n1297_007:0324b17": "影樹下合同船。千聖同轍。&#x7460;璃殿上無知識。凡聖路",
    "X66n1297_007:0324b18": "絕。若與麼會去。必不相賺。神鼎與麼注解。祇是辜負",
    "X66n1297_007:0324b19": "國師。 保寧勇云。所謂非父不生其子。雖然如是。瞞",
    "X66n1297_007:0324b20": "肅宗一人即得。爭奈天下衲僧眼何。且道那箇是衲",
    "X66n1297_007:0324b21": "僧眼。便下座。 五祖演云。眾中道國師良久。殊不知",
    "X66n1297_007:0324b22": "懸鼓待槌。當時肅宗若是作家君王。待伊教詔耽源。",
    "X66n1297_007:0324b23": "但道國師何必。後詔耽源。源呈頌畢。但云閒言語。",
    "X66n1297_007:0324b24": " 瀛山誾云。國師塔樣太囫圇生。耽源塔樣太玲瓏生。",
    "X66n1297_007:0324c01": "且道國師底是。耽源底是。 金粟元云。好箇塔樣。從",
    "X66n1297_007:0324c02": "古至今。未嘗有一人識得。耽源與麼頌。非惟欺瞞皇",
    "X66n1297_007:0324c03": "帝。亦乃辜負國師。",
    "X66n1297_007:0324c04": "[0324c04] 無縫塔。見還難。澄潭不許蒼龍蟠。層落落。影團團。千",
    "X66n1297_007:0324c05": "古萬古與人看。(明覺顯)",
    "X66n1297_007:0324c06": "[0324c06] 無縫塔從誰手造。雖然有樣不堪傳。如何強寫無層",
    "X66n1297_007:0324c07": "級。永向&#x7460;璃殿上懸。(白雲端)",
    "X66n1297_007:0324c08": "[0324c08] 窣堵無縫立還危。寶鐸玲瓏八面垂。千手大悲捫不",
    "X66n1297_007:0324c09": "著。百重關鎖下金槌。(羅漢南)",
    "X66n1297_007:0324c10": "[0324c10] 前面是珍珠&#x7460;璃。後面是瑪瑙珊瑚。左邊是觀音勢",
    "X66n1297_007:0324c11": "至。右邊是普賢文殊。中間有箇旛子。被風吹著。道胡",
    "X66n1297_007:0324c12": "盧胡盧。(五祖演)",
    "X66n1297_007:0324c13": "[0324c13] 無縫塔兮不見影。廓然一片真如境。爍迦羅眼電光",
    "X66n1297_007:0324c14": "流。杳杳冥冥不見頂。(佛鑑懃)",
    "X66n1297_007:0324c15": "[0324c15] 孤迥迥。圓陀陀。眼力盡處高&#x5CE9;&#x5CE9;。月落潭空夜色重。",
    "X66n1297_007:0324c16": "雲收山瘦秋容多。八卦位正。五行氣和。身先在裏見",
    "X66n1297_007:0324c17": "來麼。南陽父子兮&#x5374;似知有。西竺佛祖兮無如奈何。",
    "X66n1297_007:0324c18": "(宏智覺)",
    "X66n1297_007:0324c19": "[0324c19] 窣堵古形儀。未舉已先知。巍然存海底。影落樹頭輝。",
    "X66n1297_007:0324c20": "(潛菴光)",
    "X66n1297_007:0324c21": "[0324c21] 湘南潭北影團團。面面簷楹風雨寒。突出&#x8657;空無縫",
    "X66n1297_007:0324c22": "罅。從教千古與人看。(無門開)",
    "X66n1297_007:0324c23": "[0324c23] 國師塔[打-丁+羕]最尖新。覿面拈來不露文。&#x5374;被耽源添一",
    "X66n1297_007:0324c24": "線。至今描邈亂紛紛。(高峰妙)",
    "X66n1297_007:0325a01": "[0325a01] 月照蘆花。霜風凜冽。漁歌一曲滄浪裏。芙蓉棲老寒",
    "X66n1297_007:0325a02": "江側。(三宜盂)",
    "X66n1297_007:0325a03": "[0325a03] 一潭舞出三江影。兩岸清光照&#x887A;嶺。霜重風高不可",
    "X66n1297_007:0325a04": "留。梧桐葉落沉金井。(伴我侶)",
    "X66n1297_007:0325a05": "[0325a05] 國師因麻谷來參繞禪&#x7240;三&#x5E00;振錫而立。師曰汝",
    "X66n1297_007:0325a06": "既如是何用見吾。谷又振錫。師叱曰者野狐精。",
    "X66n1297_007:0325a07": "[0325a07] 雪竇顯代麻谷云。洎不到此。 白巖符云。寶符在握",
    "X66n1297_007:0325a08": "與奪從容。還他南陽老作。然終不免麻谷在背地裏",
    "X66n1297_007:0325a09": "冷笑。",
    "X66n1297_007:0325a10": "[0325a10] 手握青鋒建大功。紅旂面面總玲瓏。武&#x77E6;智足能擒",
    "X66n1297_007:0325a11": "縱。司馬謀多暫瞽聾。割據固由高捷足。知機那在並",
    "X66n1297_007:0325a12": "稱雄。一天星斗和雲亂。送入洞庭&#x70DF;雨中。(天岸昇)",
    "X66n1297_007:0325a13": "溫州永嘉真覺禪師(六祖能嗣)[0325a13] 初至曹溪。乃繞禪&#x7240;三",
    "X66n1297_007:0325a14": "&#x5E00;振錫而立。祖曰。夫沙門者。具三千威儀。八萬細",
    "X66n1297_007:0325a15": "行。大德何方而來。生大我慢。師曰。生死事大。無常",
    "X66n1297_007:0325a16": "迅速。祖曰。何不體取無生。了無速乎。師曰。體即無",
    "X66n1297_007:0325a17": "生。了本無速。祖曰如是如是。師方具威儀作禮。須",
    "X66n1297_007:0325a18": "臾告辭。祖曰返太速乎。師曰本自非動豈有速耶。",
    "X66n1297_007:0325a19": "祖曰誰知非動。師曰仁者自生分別。祖曰爾甚得",
    "X66n1297_007:0325a20": "無生之意。師曰無生豈有意耶。祖曰無意誰當分",
    "X66n1297_007:0325a21": "別。師曰分別亦非意。祖曰。善哉。少留一宿。",
    "X66n1297_007:0325a22": "[0325a22] 雪竇顯舉至我慢處便喝云。當時若下得者一喝。免",
    "X66n1297_007:0325a23": "見龍頭蛇尾。又向卓然而立處代祖云。未到曹溪與",
    "X66n1297_007:0325a24": "你三十棒了也。 浮山遠云。先行不到。末後太過。",
    "X66n1297_007:0325b01": " 瑞巖慍云。永嘉承&#x8657;接響。祖師將錯就錯。雪竇龜背",
    "X66n1297_007:0325b02": "刮毛。浮山馬頭安角。繞禪&#x7240;三&#x5E00;兮。眼似銅鈴。勉留",
    "X66n1297_007:0325b03": "一宿兮。頭如木杓。松風江月少人知。南海波斯生白",
    "X66n1297_007:0325b04": "澤。",
    "X66n1297_007:0325b05": "[0325b05] 永嘉萬里到曹溪。三拜云何略不施。&#x5374;繞禪&#x7240;三&#x5E00;",
    "X66n1297_007:0325b06": "後。卓然振錫底威儀。(本覺一)",
    "X66n1297_007:0325b07": "[0325b07] 振錫曹溪。生大我慢。一宿少留。咄哉齪漢。永嘉城裏",
    "X66n1297_007:0325b08": "闡宗風。江月松風無畔岸。(無禪才)",
    "X66n1297_007:0325b09": "[0325b09] 掀翻海嶽求知己。撥轉乾坤建太平。二老不知何處",
    "X66n1297_007:0325b10": "去。宗風千古振宗聲。(正法灝)",
    "X66n1297_007:0325b11": "[0325b11] 永嘉證道歌。心是根。法是塵。兩種猶如鏡上痕。痕",
    "X66n1297_007:0325b12": "垢盡時光始現。心法雙忘性即真。",
    "X66n1297_007:0325b13": "[0325b13] 百丈雪云。我即不然。心是根。法是塵。兩種猶如車兩",
    "X66n1297_007:0325b14": "輪。兩輪未轉車無用。兩輪轉處示車身。",
    "X66n1297_007:0325b15": "[0325b15] 又曰。一切數句非數句。與吾靈覺何交涉。",
    "X66n1297_007:0325b16": "[0325b16] 窮谷璉云。永嘉大似含元殿裏更覓長安。殊不知有",
    "X66n1297_007:0325b17": "水皆含月。無山不帶雲。雖然如是。三十年後趙婆哈",
    "X66n1297_007:0325b18": "酢。",
    "X66n1297_007:0325b19": "[0325b19] 又曰。江月照。松風吹。永夜清宵何所為。佛性戒珠",
    "X66n1297_007:0325b20": "心地印。霧露雲霞體上衣。",
    "X66n1297_007:0325b21": "[0325b21] 徑山杲云。者箇阿師好與三十棒。過在甚處。不合將",
    "X66n1297_007:0325b22": "常住物入衣&#x9262;下。 薦福璨云。江月照。松風吹。永夜",
    "X66n1297_007:0325b23": "清宵何所為。顧示大眾云。薦福門下若有箇樣衲僧。",
    "X66n1297_007:0325b24": "喚來洗&#x811A;。何故。無為無事人。猶是金鎖難。 報恩賢",
    "X66n1297_007:0325c01": "云。妙喜雖則捉賊獻贓。棒不&#x8657;發。怎奈不顧自家失",
    "X66n1297_007:0325c02": "利。還知伊失利處麼。不許他人富。甘得自家貧。",
    "X66n1297_007:0325c03": "[0325c03] 又曰。大丈夫。秉慧劍。般若鋒兮金剛燄。非但空摧",
    "X66n1297_007:0325c04": "外道心。早曾落&#x5374;天魔膽。",
    "X66n1297_007:0325c05": "[0325c05] 一指海云。永嘉老頭兒原來膽小。山僧則不然。大丈",
    "X66n1297_007:0325c06": "夫。秉慧劍。般若鋒兮金剛燄。非但空摧佛祖心。早曾",
    "X66n1297_007:0325c07": "落&#x5374;&#x8657;空膽。"
}