{
    "T14n0451_002:0413c02": "藥師琉璃光七佛本願功德經卷",
    "T14n0451_002:0413c03": "下",
    "T14n0451_002:0413c05": "大唐三藏法師義淨於佛光內寺譯",
    "T14n0451_002:0413c06": "爾時，佛告曼殊室利：「彼藥師琉璃光如來，行",
    "T14n0451_002:0413c07": "菩薩道時，所發大願，及彼佛土功德莊嚴，我",
    "T14n0451_002:0413c08": "於一劫、若過一劫，說不能盡。然彼佛土純",
    "T14n0451_002:0413c09": "一清淨，無諸欲染，亦無女人及三惡趣、苦惱",
    "T14n0451_002:0413c10": "之聲，以淨琉璃而為其地，城闕、宮殿，及諸",
    "T14n0451_002:0413c11": "廊宇、軒窓、羅網，皆七寶成，亦如西方極樂世",
    "T14n0451_002:0413c12": "界功德莊嚴。於彼國中，有二菩薩，一名日",
    "T14n0451_002:0413c13": "光遍照，二名月光遍照，於彼無量菩薩眾",
    "T14n0451_002:0413c14": "中而為上首，能持彼佛正法寶藏。是故，曼",
    "T14n0451_002:0413c15": "殊室利！若有淨信男子、女人，應當願生",
    "T14n0451_002:0413c16": "彼佛世界。",
    "T14n0451_002:0413c17": "「復次，曼殊室利！若有眾生，不識善惡，惟",
    "T14n0451_002:0413c18": "懷貪惜，不知惠施及施果報，愚癡少智，無",
    "T14n0451_002:0413c19": "有信心；多畜珍財，勤勞守護，見乞者來，",
    "T14n0451_002:0413c20": "心生不喜；設不獲已，行惠施時，如割",
    "T14n0451_002:0413c21": "身肉，深生悋惜。復有無量慳貪有情，積集",
    "T14n0451_002:0413c22": "資財，然於自身，尚不能用，況當供給父",
    "T14n0451_002:0413c23": "母、妻子、奴婢、僕使及來乞者？彼諸有情，從此",
    "T14n0451_002:0413c24": "命終，生餓鬼中，或傍生趣。由昔人間曾聞藥",
    "T14n0451_002:0413c25": "師琉璃光如來名故，雖在惡趣，還得憶念",
    "T14n0451_002:0413c26": "彼如來名，即於彼沒，生在人中，得宿命",
    "T14n0451_002:0413c27": "智，念畏惡趣苦，不樂欲樂，好行惠施，",
    "T14n0451_002:0413c28": "讚歎施者，所有財物無慳悋心，漸次尚能",
    "T14n0451_002:0413c29": "以頭目、手足、血肉、身分施來求者，況餘財",
    "T14n0451_002:0414a01": "物？",
    "T14n0451_002:0414a02": "「復次，曼殊室利！若復有人，歸依世尊，受諸",
    "T14n0451_002:0414a03": "學處，而破壞戒威儀，及壞正見；諸有持",
    "T14n0451_002:0414a04": "戒正見，不求多聞，於佛所說契經深義不",
    "T14n0451_002:0414a05": "能解了；雖有多聞，而懷憍慢，由慢心",
    "T14n0451_002:0414a06": "故，自是非他，嫌謗正法，為魔伴黨。如是",
    "T14n0451_002:0414a07": "愚人，自行邪見，復令無量百千俱胝有情墮",
    "T14n0451_002:0414a08": "大險坑。此諸有情，墮於地獄、傍生、鬼趣，若",
    "T14n0451_002:0414a09": "曾聞此藥師琉璃光如來名號，由彼如來本",
    "T14n0451_002:0414a10": "願威力，於地獄中憶佛名號，從彼命盡，",
    "T14n0451_002:0414a11": "還生人間。正見精進，意樂調善，捨俗出家，",
    "T14n0451_002:0414a12": "於佛法中受持學處，無有毀犯，正見多聞，",
    "T14n0451_002:0414a13": "解甚深義，離於憍慢，不謗正法，不為魔",
    "T14n0451_002:0414a14": "伴，漸次修行諸菩薩行，乃至菩提。",
    "T14n0451_002:0414a15": "「復次，曼殊室利！若諸有情，慳貪嫉妬，造諸惡",
    "T14n0451_002:0414a16": "業，自讚毀他，命終當墮三惡趣中，無量",
    "T14n0451_002:0414a17": "千歲受諸劇苦；從彼終已，來生人間，或",
    "T14n0451_002:0414a18": "作牛、馬、駝、驢之屬，恒被鞭撻，飢渴纏心，",
    "T14n0451_002:0414a19": "身常負重，困苦疲極；若得為人，生居下賤、",
    "T14n0451_002:0414a20": "奴婢、僕使，被他驅役，恒不自在。由昔人中",
    "T14n0451_002:0414a21": "曾聞藥師琉璃光如來名號，彼善根力，今復",
    "T14n0451_002:0414a22": "憶念，至心歸依，以佛神力，眾苦解脫，諸根聰",
    "T14n0451_002:0414a23": "利，智慧多聞，恒求勝法，常遇善友，永斷魔",
    "T14n0451_002:0414a24": "羂，破無明[穀禾+卵]，竭煩惱河，解脫一切生老病",
    "T14n0451_002:0414a25": "死、憂悲苦惱，乃至菩提。",
    "T14n0451_002:0414a26": "「復次，曼殊室利！若諸有情，好憙乖離，更相鬪",
    "T14n0451_002:0414a27": "訟，惱亂自他，以身語意造諸惡業，展轉常",
    "T14n0451_002:0414a28": "為不饒益事，互相謀害；告召山林、樹塚等",
    "T14n0451_002:0414a29": "神，殺諸眾生，取其血肉，祭祀藥叉、羅剎神",
    "T14n0451_002:0414b01": "等，書怨人名，或作形像，以惡呪術而呪",
    "T14n0451_002:0414b02": "詛之，厭魅、蠱道、呪起死屍，令斷彼命，及",
    "T14n0451_002:0414b03": "壞其身。是諸有情，若得聞此藥師琉璃光",
    "T14n0451_002:0414b04": "如來名號，彼諸惡緣悉不能害，一切展轉",
    "T14n0451_002:0414b05": "皆起慈悲，利益安樂，無損惱意，及嫌恨心，",
    "T14n0451_002:0414b06": "於自所有，常生喜足。",
    "T14n0451_002:0414b07": "「復次，曼殊室利！若有四眾，苾芻、苾芻尼、近事",
    "T14n0451_002:0414b08": "男、近事女，及餘淨信男子、女人，若能受持八",
    "T14n0451_002:0414b09": "支齋戒，或經一年，或復三月，受持學處，以",
    "T14n0451_002:0414b10": "此善根，願生西方極樂世界，見無量壽佛。",
    "T14n0451_002:0414b11": "若聞藥師琉璃光如來名號，臨命終時，有",
    "T14n0451_002:0414b12": "八菩薩，乘神通來示其去處，即於彼界",
    "T14n0451_002:0414b13": "種種雜色眾寶花中自然化生。或有因此",
    "T14n0451_002:0414b14": "生於天上，雖生天中，而昔善根亦不窮盡，",
    "T14n0451_002:0414b15": "不復更生諸餘惡趣。天上壽盡，還生人間，",
    "T14n0451_002:0414b16": "或為輪王，統攝四洲，威德自在，勸化無量",
    "T14n0451_002:0414b17": "百千有情，於十善道令其修習；或生剎",
    "T14n0451_002:0414b18": "帝利、婆羅門、居士、貴族，多饒財寶，倉庫盈",
    "T14n0451_002:0414b19": "溢，形相端嚴，眷屬隆盛，聰明智慧，勇健威猛，",
    "T14n0451_002:0414b20": "有大身力。若是女人，得聞藥師琉璃光如",
    "T14n0451_002:0414b21": "來名號，至心受持，於後不復更受女身。",
    "T14n0451_002:0414b22": "「復次，曼殊室利！彼藥師琉璃光如來得菩提",
    "T14n0451_002:0414b23": "時，由本願力，觀諸有情，遇眾病苦，瘦瘧、",
    "T14n0451_002:0414b24": "乾消、黃熱等病，或被厭魅、蠱道所中，或復",
    "T14n0451_002:0414b25": "短命，或時橫死，欲令是等病苦消除，所求願",
    "T14n0451_002:0414b26": "滿。時，彼世尊入三摩地，名曰滅除一切眾生",
    "T14n0451_002:0414b27": "苦惱，既入定已，於肉髻中出大光明，光中",
    "T14n0451_002:0414b28": "演說大陀羅尼呪曰：",
    "T14n0451_002:0414b29": "「『南謨薄伽伐帝　鞞殺社寠嚕　薜琉璃鉢喇",
    "T14n0451_002:0414c01": "婆　曷囉闍也　呾他揭多也　阿囉喝帝",
    "T14n0451_002:0414c02": "　三藐三勃陀也呾姪他唵　鞞殺逝鞞殺逝",
    "T14n0451_002:0414c03": "　鞞殺社三沒揭帝　莎訶』",
    "T14n0451_002:0414c04": "「爾時，光中說此呪已，大地震動，放大光明，",
    "T14n0451_002:0414c05": "一切眾生，病苦皆除，受安隱樂。曼殊室利！",
    "T14n0451_002:0414c06": "若見男子、女人，有病苦者，應當一心為彼",
    "T14n0451_002:0414c07": "病人清淨澡漱，或食、或藥、或無蟲水，呪一百",
    "T14n0451_002:0414c08": "八遍，與彼服食，所有病苦悉皆消滅。若有所",
    "T14n0451_002:0414c09": "求，至心念誦，皆得如意，無病延年，命終之",
    "T14n0451_002:0414c10": "後，生彼世界，得不退轉，乃至菩提。是故，曼",
    "T14n0451_002:0414c11": "殊室利！若有男子、女人，於彼藥師琉璃光如",
    "T14n0451_002:0414c12": "來，至心慇重、恭敬供養者，常持此呪，勿令",
    "T14n0451_002:0414c13": "廢忘。",
    "T14n0451_002:0414c14": "「復次，曼殊室利！若有淨信男子、女人，得聞",
    "T14n0451_002:0414c15": "如上七佛、如來、應、正等覺所有名號，聞已誦",
    "T14n0451_002:0414c16": "持，晨嚼齒木，澡漱清淨，以諸香花、末香、燒香、",
    "T14n0451_002:0414c17": "塗香，作眾伎樂，供養形像；於此經典，若",
    "T14n0451_002:0414c18": "自書，若教人書，一心受持，聽聞其義；於彼",
    "T14n0451_002:0414c19": "法師，應修供養，一切所有資身之具，悉皆",
    "T14n0451_002:0414c20": "施與，勿令乏少。如是便蒙諸佛護念，所求",
    "T14n0451_002:0414c21": "願滿，乃至菩提。」",
    "T14n0451_002:0414c22": "爾時，曼殊室利童子白佛言：「世尊！我於末法",
    "T14n0451_002:0414c23": "之時，誓以種種方便，令諸淨信男子、女人，得",
    "T14n0451_002:0414c24": "聞七佛如來名號，乃至睡中亦以佛名令",
    "T14n0451_002:0414c25": "其覺悟。世尊！若於此經，受持讀誦，或復為",
    "T14n0451_002:0414c26": "他演說開示，若自書，若教人書，恭敬尊重，",
    "T14n0451_002:0414c27": "以種種華香、塗香、末香、燒香、華鬘、瓔珞、幡蓋、",
    "T14n0451_002:0414c28": "伎樂而為供養，以五色繒綵，而裹祑之，",
    "T14n0451_002:0414c29": "灑掃淨處，置高座上。",
    "T14n0451_002:0415a01": "「是時，四大天王與其眷屬，及餘無量百千",
    "T14n0451_002:0415a02": "天眾，皆詣其所，供養守護。世尊！若此經寶流",
    "T14n0451_002:0415a03": "行之處，及受持者，以彼七佛如來本願功德，",
    "T14n0451_002:0415a04": "及聞名號威神之力，當知是處無復橫死，亦",
    "T14n0451_002:0415a05": "復不為諸惡鬼神奪其精氣，設已奪者，還得",
    "T14n0451_002:0415a06": "如故，身心安樂。」",
    "T14n0451_002:0415a07": "佛告曼殊室利：「如是！如是！如汝所說。曼殊室",
    "T14n0451_002:0415a08": "利！若有淨信男子、女人，欲供養彼七如來",
    "T14n0451_002:0415a09": "者，應先敬造七佛形像，安在清淨上妙",
    "T14n0451_002:0415a10": "之座，散花、燒香，以諸幢幡，莊嚴其處；七日",
    "T14n0451_002:0415a11": "七夜，受八戒齋，食清淨食，澡浴身體，著新",
    "T14n0451_002:0415a12": "淨衣；心無垢濁，亦無恚害，於諸有情常",
    "T14n0451_002:0415a13": "起利樂、慈悲喜捨、平等之心；鼓樂絃歌，稱讚",
    "T14n0451_002:0415a14": "功德，右繞佛像；念彼如來所有本願，讀誦",
    "T14n0451_002:0415a15": "此經，思惟其義，演說開示。隨其所願，求長",
    "T14n0451_002:0415a16": "壽得長壽，求富饒得富饒，求官位得官",
    "T14n0451_002:0415a17": "位，求男女得男女，一切皆遂。若復有人，",
    "T14n0451_002:0415a18": "忽得惡夢，見諸惡相，或怪鳥來集，或於",
    "T14n0451_002:0415a19": "其家，百怪出現，此人若以上妙資具，恭敬",
    "T14n0451_002:0415a20": "供養彼諸佛者，惡夢、惡相、諸不吉祥，悉皆",
    "T14n0451_002:0415a21": "隱沒，不能為患。或有水火、刀毒、懸崖、險道、",
    "T14n0451_002:0415a22": "惡象、師子、虎狼、熊羆、蛇蠍、蜈蚣如是等怖，若",
    "T14n0451_002:0415a23": "能至心憶念彼佛，恭敬供養，一切怖畏皆得",
    "T14n0451_002:0415a24": "解脫。若他國侵擾，盜賊反亂，憶念恭敬彼",
    "T14n0451_002:0415a25": "如來者，所有怨敵悉皆退散。「復次，曼殊室",
    "T14n0451_002:0415a26": "利！若有淨信男子、女人等，乃至盡形，不事",
    "T14n0451_002:0415a27": "餘天，惟當一心歸佛、法、僧，受持禁戒，若",
    "T14n0451_002:0415a28": "五戒、十戒、菩薩二十四戒、苾芻二百五十戒、",
    "T14n0451_002:0415a29": "苾芻尼五百戒，於諸戒中，或有毀犯，怖墮",
    "T14n0451_002:0415b01": "惡趣，若能專念彼佛名號、恭敬供養者，必",
    "T14n0451_002:0415b02": "定不生三惡趣中。或有女人，臨當產時，受",
    "T14n0451_002:0415b03": "於極苦，若能至心稱名，禮讚恭敬，供養七",
    "T14n0451_002:0415b04": "佛如來，眾苦皆除，所生之子顏貌端正，見者",
    "T14n0451_002:0415b05": "歡喜，利根聰明，少病安樂，無有非人奪其",
    "T14n0451_002:0415b06": "精氣。」",
    "T14n0451_002:0415b07": "爾時，世尊告阿難言：「如我稱揚彼七如來",
    "T14n0451_002:0415b08": "名號功德，此是諸佛甚深境界，難可了知，",
    "T14n0451_002:0415b09": "汝勿生疑。」阿難白言：「世尊！我於如來所說",
    "T14n0451_002:0415b10": "契經深義，不生疑惑。所以者何？一切如來",
    "T14n0451_002:0415b11": "身、語、意業，皆無虛妄。世尊！此日月輪，可令",
    "T14n0451_002:0415b12": "墮落；妙高山王，可使傾動；諸佛所言，終無",
    "T14n0451_002:0415b13": "有異。世尊！然有眾生，信根不具，聞說諸",
    "T14n0451_002:0415b14": "佛甚深境界，作是思惟：『云何但念七佛名",
    "T14n0451_002:0415b15": "號，便獲爾所功德、勝利？』由此不信，便生誹",
    "T14n0451_002:0415b16": "謗。彼於長夜，失大利樂，墮諸惡趣。」佛告阿",
    "T14n0451_002:0415b17": "難：「彼諸有情，若得耳聞諸佛名號，墮惡趣",
    "T14n0451_002:0415b18": "者，無有是處，唯除定業不可轉者。阿難！此",
    "T14n0451_002:0415b19": "是諸佛甚深境界，難可信解。汝能信受，當",
    "T14n0451_002:0415b20": "知皆是如來威力。阿難！一切聲聞及獨覺",
    "T14n0451_002:0415b21": "等，皆不能知，唯除一生補處菩薩。阿難！人",
    "T14n0451_002:0415b22": "身難得；於三寶中信敬、尊重，亦難可得；得",
    "T14n0451_002:0415b23": "聞七佛如來名號，復難於是。阿難！彼諸如",
    "T14n0451_002:0415b24": "來無量菩薩行、無量巧方便、無量廣大願，",
    "T14n0451_002:0415b25": "如是行願、善巧方便，我若一劫、若過一劫，說",
    "T14n0451_002:0415b26": "不能盡。」",
    "T14n0451_002:0415b27": "爾時，眾中有一菩薩摩訶薩，名曰救脫，即從",
    "T14n0451_002:0415b28": "座起，偏袒右肩，右膝著地，合掌向佛，白言：",
    "T14n0451_002:0415b29": "「世尊！於後末世像法起時，若有眾生，為",
    "T14n0451_002:0415c01": "諸病苦之所逼惱，身形羸瘦，不能飲食，喉",
    "T14n0451_002:0415c02": "脣乾燥，目視皆暗，死相現前，父母、親屬、朋友、",
    "T14n0451_002:0415c03": "知識，啼泣圍繞。身臥本處，見彼琰魔法王之",
    "T14n0451_002:0415c04": "使，引其神識，將至王所。然諸有情，有俱生",
    "T14n0451_002:0415c05": "神，隨其所作善惡之業，悉皆記錄，授與彼",
    "T14n0451_002:0415c06": "王，王即依法問其所作，隨彼罪福，而處斷",
    "T14n0451_002:0415c07": "之。是時，病人親屬、知識，若能為彼歸依諸",
    "T14n0451_002:0415c08": "佛，種種莊嚴，如法供養。而彼神識，或經七日，",
    "T14n0451_002:0415c09": "或二七日，乃至七七日，如從夢覺，復本精",
    "T14n0451_002:0415c10": "神，皆自憶知善、不善業所得果報，由自證",
    "T14n0451_002:0415c11": "見業報不虛，乃至命難亦不造惡。是故，淨",
    "T14n0451_002:0415c12": "信男子、女人，皆應受持七佛名號，隨力所",
    "T14n0451_002:0415c13": "能，恭敬供養。」",
    "T14n0451_002:0415c14": "爾時，具壽阿難問救脫菩薩曰：「善男子！恭",
    "T14n0451_002:0415c15": "敬供養彼七如來，其法云何？」救脫菩薩言：「大",
    "T14n0451_002:0415c16": "德！若有病人及餘災厄，欲令脫者，當為",
    "T14n0451_002:0415c17": "其人七日七夜持八戒齋；應以飲食，及餘",
    "T14n0451_002:0415c18": "資具，隨其所有，供佛及僧；晝夜六時，恭敬",
    "T14n0451_002:0415c19": "禮拜七佛如來，讀誦此經四十九遍；然四",
    "T14n0451_002:0415c20": "十九燈，造彼如來形像七軀，一一像前各置",
    "T14n0451_002:0415c21": "七燈，其七燈狀圓若車輪，乃至四十九夜，光",
    "T14n0451_002:0415c22": "明不絕；造雜綵幡四十九首，并一長幡四十",
    "T14n0451_002:0415c23": "九尺；放四十九生。如是即能離災厄難，不",
    "T14n0451_002:0415c24": "為諸橫、惡鬼所持。大德阿難！是為供養如",
    "T14n0451_002:0415c25": "來法式。若有於此七佛之中，隨其一佛稱",
    "T14n0451_002:0415c26": "名供養者，皆得如是無量功德，所求願滿，",
    "T14n0451_002:0415c27": "何況盡能具足供養？",
    "T14n0451_002:0415c28": "「復次，大德阿難！若剎帝利灌頂王等，災難起",
    "T14n0451_002:0415c29": "時，所謂：人眾疾疫難、他國侵逼難、自界叛逆",
    "T14n0451_002:0416a01": "難、星宿變怪難、日月薄蝕難、非時風雨難、過",
    "T14n0451_002:0416a02": "時不雨難，彼剎帝利灌頂王等，爾時當於",
    "T14n0451_002:0416a03": "一切有情起慈悲心，放大恩赦，脫諸幽厄、",
    "T14n0451_002:0416a04": "苦惱眾生，如前法式，供養諸佛。由此善根",
    "T14n0451_002:0416a05": "及彼如來本願力故，令其國界即得安隱，",
    "T14n0451_002:0416a06": "風雨順時，穀稼成熟，國內眾生無病安樂，",
    "T14n0451_002:0416a07": "又無暴惡藥叉等神共相惱亂，一切惡相悉",
    "T14n0451_002:0416a08": "皆隱沒。而剎帝利灌頂王等，皆得增益壽",
    "T14n0451_002:0416a09": "命、色力，無病自在。「大德阿難！若帝后妃主、",
    "T14n0451_002:0416a10": "儲君王子、大臣輔相、宮中婇女、百官黎庶，為",
    "T14n0451_002:0416a11": "病所苦，及餘厄難，亦應敬造七佛形像，讀",
    "T14n0451_002:0416a12": "誦此經，然燈造幡，放諸生命，至誠供養，燒",
    "T14n0451_002:0416a13": "香散花，即得病苦銷除，解脫眾難。」",
    "T14n0451_002:0416a14": "爾時，具壽阿難問救脫菩薩言：「善男子！",
    "T14n0451_002:0416a15": "云何已盡之命而可增益？」救脫菩薩言：「大",
    "T14n0451_002:0416a16": "德！仁豈不聞如來說有九橫死耶？由是",
    "T14n0451_002:0416a17": "世尊為說呪藥，隨事救療，然燈造幡，修諸",
    "T14n0451_002:0416a18": "福業，以修福故，得延壽命。」阿難問言：「九",
    "T14n0451_002:0416a19": "橫云何？」救脫菩薩言：「一者，若諸有情，得病",
    "T14n0451_002:0416a20": "雖輕，然無醫藥及看病者，設復遇醫，不",
    "T14n0451_002:0416a21": "授其藥，實不應死，而便橫死；又信世間邪",
    "T14n0451_002:0416a22": "魔外道、妖孽之師，妄說禍福，便生恐動，心",
    "T14n0451_002:0416a23": "不自正，卜問吉凶，殺諸眾生，求神解奏，呼",
    "T14n0451_002:0416a24": "召魍魎，請福祈恩，欲冀延年，終不能得，",
    "T14n0451_002:0416a25": "愚迷倒見，遂令橫死，入於地獄，無有出期。",
    "T14n0451_002:0416a26": "二者，橫為王法之所誅戮。三者，畋獵嬉戲，耽",
    "T14n0451_002:0416a27": "婬嗜酒，放逸無度，橫為非人奪其精氣。",
    "T14n0451_002:0416a28": "四者，橫為火焚。五者，橫為水溺。六者，橫為",
    "T14n0451_002:0416a29": "種種惡獸所噉。七者，橫墮山崖。八者，橫為",
    "T14n0451_002:0416b01": "毒藥、厭禱、呪詛、起屍鬼等之所中害。九者，飢",
    "T14n0451_002:0416b02": "渴所困，不得飲食，而便橫死。是為如來略",
    "T14n0451_002:0416b03": "說橫死有此九種，其餘復有無量諸橫，難",
    "T14n0451_002:0416b04": "可具說。",
    "T14n0451_002:0416b05": "「復次，阿難！彼琰魔王，簿錄世間所有名籍。若",
    "T14n0451_002:0416b06": "諸有情，不孝、五逆、毀辱三寶、壞君臣法、破",
    "T14n0451_002:0416b07": "於禁戒，琰魔法王隨罪輕重，考而罰之。是",
    "T14n0451_002:0416b08": "故，我今勸諸有情，然燈造幡，放生修福，令",
    "T14n0451_002:0416b09": "度苦厄，不遭眾難。」爾時，眾中有十二藥叉",
    "T14n0451_002:0416b10": "大將，俱在會坐。其名曰：",
    "T14n0451_002:0416b11": "　宮毘羅大將，　　跋折羅大將，",
    "T14n0451_002:0416b12": "　迷企羅大將，　　頞儞羅大將，",
    "T14n0451_002:0416b13": "　末儞羅大將，　　娑儞羅大將，",
    "T14n0451_002:0416b14": "　因陀羅大將，　　波夷羅大將，",
    "T14n0451_002:0416b15": "　薄呼羅大將，　　真達羅大將，",
    "T14n0451_002:0416b16": "　朱杜羅大將，　　毘羯羅大將。",
    "T14n0451_002:0416b17": "此十二藥叉大將，一一各有七千藥叉以為",
    "T14n0451_002:0416b18": "眷屬，同時舉聲，白佛言：「世尊！我等今者，蒙",
    "T14n0451_002:0416b19": "佛威力，得聞七佛如來名號，於諸惡趣無",
    "T14n0451_002:0416b20": "復怖畏。我等相率，皆同一心，乃至盡形，歸",
    "T14n0451_002:0416b21": "佛、法、僧，誓當荷負一切有情，為作義利，饒益",
    "T14n0451_002:0416b22": "安樂。隨於何處城邑、聚落、空閑林中，若有此",
    "T14n0451_002:0416b23": "經流布讀誦，或復受持七佛名號，恭敬供",
    "T14n0451_002:0416b24": "養者，我等眷屬衛護是人，令脫眾難，所",
    "T14n0451_002:0416b25": "有願求悉令滿足。或有疾厄，求度脫者，",
    "T14n0451_002:0416b26": "亦應讀誦此經，以五色縷，結我名字，得",
    "T14n0451_002:0416b27": "如願已，然後解結。」爾時，世尊讚諸藥叉",
    "T14n0451_002:0416b28": "大將言：「善哉！善哉！大藥叉將！汝等念報",
    "T14n0451_002:0416b29": "七佛如來恩德者，常應如是利益、安樂一",
    "T14n0451_002:0416c01": "切有情。」",
    "T14n0451_002:0416c02": "爾時，會中有多天眾，智慧尠少，作如是念：",
    "T14n0451_002:0416c03": "「云何過是殑伽河沙諸佛世界現在如來，",
    "T14n0451_002:0416c04": "暫聞名者，便獲無邊殊勝功德？」爾時，釋迦牟",
    "T14n0451_002:0416c05": "尼如來，知諸天眾心之所念，即入警召一",
    "T14n0451_002:0416c06": "切如來甚深妙定。纔入定已，一切三千大",
    "T14n0451_002:0416c07": "千世界六種震動，雨天妙花及天香末。彼",
    "T14n0451_002:0416c08": "七如來見是相已，各從其國來至索訶世",
    "T14n0451_002:0416c09": "界，與釋迦如來共相問訊。時，佛世尊由其",
    "T14n0451_002:0416c10": "先世本願力故，各各自於天寶莊嚴師子座",
    "T14n0451_002:0416c11": "上隨處安坐，諸菩薩眾，天龍八部，人、非人等，",
    "T14n0451_002:0416c12": "國王、王子、中宮、妃主，并諸大臣、婆羅門、長者、",
    "T14n0451_002:0416c13": "居士，前後圍遶而為說法。時，諸天眾見彼如",
    "T14n0451_002:0416c14": "來皆已雲集，生大希有，疑惑便除。時，諸大",
    "T14n0451_002:0416c15": "眾，歎未曾有，同聲讚言：「善哉！善哉！釋迦如",
    "T14n0451_002:0416c16": "來！饒益我等，為除疑念，令彼如來皆至於",
    "T14n0451_002:0416c17": "此。」時，諸大眾各隨自力，以妙香華、及眾瓔",
    "T14n0451_002:0416c18": "珞、諸天伎樂供養如來，右遶七匝，合掌禮敬，",
    "T14n0451_002:0416c19": "讚言：「希有！希有！諸佛如來甚深境界不可",
    "T14n0451_002:0416c20": "思議，由先願力，善巧方便，共現如是奇",
    "T14n0451_002:0416c21": "異之相。」爾時，大眾各各發願，願諸眾生皆",
    "T14n0451_002:0416c22": "得如是如來勝定。",
    "T14n0451_002:0416c23": "爾時，曼殊室利即從座起，合掌恭敬，遶佛",
    "T14n0451_002:0416c24": "七匝，禮雙足已，白言：「世尊！善哉！善哉！如",
    "T14n0451_002:0416c25": "來定力不可思議，由本願力，方便善巧，成",
    "T14n0451_002:0416c26": "就眾生。惟願為說大力神呪，能令來世",
    "T14n0451_002:0416c27": "薄福眾生，病惱所纏、日月星辰所有厄難、疫",
    "T14n0451_002:0416c28": "病怨惡、及行險道、遭諸恐怖，為作歸依，令",
    "T14n0451_002:0416c29": "得安隱。彼諸眾生，於此神呪，若自書、教",
    "T14n0451_002:0417a01": "人書，受持讀誦，廣為他說，常蒙諸佛之所",
    "T14n0451_002:0417a02": "護念，佛自現身，令願滿足，不墮惡趣，亦無",
    "T14n0451_002:0417a03": "橫死。」時，諸如來讚曼殊室利言：「善哉！善哉！",
    "T14n0451_002:0417a04": "此是我等威神之力，令汝勸請，哀愍眾生，",
    "T14n0451_002:0417a05": "離諸苦難，為說神呪。汝應諦聽，善思念之，",
    "T14n0451_002:0417a06": "我當為說。曼殊室利！有大神呪名曰如來",
    "T14n0451_002:0417a07": "定力琉璃光，若有男子、女人，書寫、讀誦，恭",
    "T14n0451_002:0417a08": "敬供養，於諸含識起大悲心，所有願求皆",
    "T14n0451_002:0417a09": "得滿足，諸佛現身而為護念，離眾障惱，",
    "T14n0451_002:0417a10": "當生佛國。」時七如來以一音聲，即說呪",
    "T14n0451_002:0417a11": "曰：",
    "T14n0451_002:0417a12": "「但姪他　具謎具謎[醫酉+言]尼謎膩呬(上)　末",
    "T14n0451_002:0417a13": "底末底　馺[多*頁]怛他揭多三摩地頞提瑟恥帝",
    "T14n0451_002:0417a14": "　頞帝末帝波例　波跛輸但儞　薩婆波跛那",
    "T14n0451_002:0417a15": "世也　勃睇勃圖　唱答謎隖謎矩謎　佛",
    "T14n0451_002:0417a16": "鐸器怛羅　鉢里輸但儞曇謎昵曇謎　謎嚕",
    "T14n0451_002:0417a17": "謎嚕　謎嚧尸朅囇薩婆哥羅　蜜栗覩(丁庾)",
    "T14n0451_002:0417a18": "　尼婆[口*賴]儞　勃提蘇勃睇　佛陀陀頞提",
    "T14n0451_002:0417a19": "瑟侘泥娜曷[口*洛]叉覩謎　薩婆提婆　三謎頞",
    "T14n0451_002:0417a20": "三謎三曼捼(奴和)漢[口*闌]覩謎薩婆佛陀菩提薩",
    "T14n0451_002:0417a21": "埵　苫謎苫謎　鉢喇苦謎曼　覩謎　薩",
    "T14n0451_002:0417a22": "婆伊底隖波達婆薩婆毘何大也　薩婆薩埵",
    "T14n0451_002:0417a23": "難者晡[口*闌]泥晡[口*闌]泥(去)晡[口*闌]也謎　薩",
    "T14n0451_002:0417a24": "婆阿舍　薜琉璃也　鉢唎底婆細　薩婆",
    "T14n0451_002:0417a25": "波跛　著楊羯囇莎訶」",
    "T14n0451_002:0417a26": "爾時，七佛說此呪時，光明普照，大地震動，",
    "T14n0451_002:0417a27": "種種神變，一時俱現。時，諸大眾見此事已，",
    "T14n0451_002:0417a28": "各各隨力，以天香花、塗香、末香奉上彼佛，",
    "T14n0451_002:0417a29": "咸唱善哉，右遶七匝。彼佛世尊同聲唱言：",
    "T14n0451_002:0417b01": "「汝等一切人天大眾，應如是知：若有善男",
    "T14n0451_002:0417b02": "子、善女人，若王、王子、妃后、大臣、寮庶之類，若",
    "T14n0451_002:0417b03": "於此呪，受持、讀誦、聽聞、演說，以妙香花供",
    "T14n0451_002:0417b04": "養經卷，著新淨衣，在清淨處，持八戒齋，於",
    "T14n0451_002:0417b05": "諸含識常生慈愍，如是供養，得無量福。若",
    "T14n0451_002:0417b06": "復有人，有所祈願，應當造此七佛形像，",
    "T14n0451_002:0417b07": "可於靜處，以諸香華、懸繒幡蓋、上妙飲食、",
    "T14n0451_002:0417b08": "及諸伎樂，而為供養，并復供養菩薩諸天，",
    "T14n0451_002:0417b09": "在佛像前端坐誦呪，於七日中持八戒齋，",
    "T14n0451_002:0417b10": "誦滿一千八遍，彼諸如來及諸菩薩悉皆護",
    "T14n0451_002:0417b11": "念，執金剛菩薩并諸釋梵四天王等，亦來",
    "T14n0451_002:0417b12": "擁衛此人，所有五無間罪，一切業障悉皆",
    "T14n0451_002:0417b13": "消滅，無病延年，亦無橫死及諸疾疫，他方賊",
    "T14n0451_002:0417b14": "盜欲來侵境，鬪諍戰陣，言訟讐隙，飢儉旱",
    "T14n0451_002:0417b15": "澇，如是等怖，一切皆除，共起慈心猶如父",
    "T14n0451_002:0417b16": "母，有所願求，無不遂意。」",
    "T14n0451_002:0417b17": "爾時，執金剛菩薩、釋梵四天王從座而起，",
    "T14n0451_002:0417b18": "合掌恭敬，禮釋迦牟尼佛足，白言：「世尊！我",
    "T14n0451_002:0417b19": "等大眾，皆已得聞諸佛本願殊勝功德，及見",
    "T14n0451_002:0417b20": "諸佛慈悲至此，令我眾生親承供養。世尊！若",
    "T14n0451_002:0417b21": "於其處，有此經典，及七佛名、陀羅尼法，流通",
    "T14n0451_002:0417b22": "供養，乃至書寫，我等悉皆承佛威力，即往",
    "T14n0451_002:0417b23": "其處擁護於彼。國王大臣、城邑聚落、男",
    "T14n0451_002:0417b24": "子女人，勿令眾苦及諸疾病之所惱亂，常",
    "T14n0451_002:0417b25": "得安隱，財食豐足。我等即是報諸佛恩。世",
    "T14n0451_002:0417b26": "尊！我等親於佛前，自立要誓：若有淨信男",
    "T14n0451_002:0417b27": "子、女人，憶念我者，應誦此呪。」即說呪曰：",
    "T14n0451_002:0417b28": "「但姪他　惡寠莫寠　呾羅寠　麼麼",
    "T14n0451_002:0417b29": "寠具曬　訶呼(去)　醯(去)　末囉末囉末囉",
    "T14n0451_002:0417c01": "　緊樹曬布曬　莎訶",
    "T14n0451_002:0417c02": "「若有淨信男子、女人、國王、王子、大臣、輔相、中",
    "T14n0451_002:0417c03": "宮、婇女，誦七佛名及此神呪，讀誦書寫，恭",
    "T14n0451_002:0417c04": "敬供養，現世皆得無病長壽，離眾苦惱，",
    "T14n0451_002:0417c05": "不墮三途，得不退轉，乃至菩提。彼諸佛土，",
    "T14n0451_002:0417c06": "隨意受生，常見諸佛，得宿命智，念定總持，",
    "T14n0451_002:0417c07": "無不具足。若患鬼瘧等病，當書此呪，繫",
    "T14n0451_002:0417c08": "之肘後，病若差已，置清淨處。」爾時，執金剛",
    "T14n0451_002:0417c09": "菩薩詣七佛所，右遶三匝，各申禮敬，白言：",
    "T14n0451_002:0417c10": "「世尊！惟願慈悲，護念於我，我今為欲饒益",
    "T14n0451_002:0417c11": "未來男子、女人，持是經者，我更為說陀羅",
    "T14n0451_002:0417c12": "尼呪。」時，彼七佛讚執金剛言：「善哉！善哉！執",
    "T14n0451_002:0417c13": "金剛！我加護汝，可說神呪，為護未來持經",
    "T14n0451_002:0417c14": "之人，令無眾惱，所求滿足。」時，執金剛菩薩",
    "T14n0451_002:0417c15": "即說呪曰：",
    "T14n0451_002:0417c16": "「南麼馺多喃　三藐三佛陀喃　南麼薩婆跋",
    "T14n0451_002:0417c17": "折囉達囉喃呾姪他　唵跋折曬　跋折曬",
    "T14n0451_002:0417c18": "　莫訶跋折曬　跋折囉波捨　陀[口*賴]儞三",
    "T14n0451_002:0417c19": "麼三麼　三曼[多*頁]　阿鉢[口*賴]底喝多　跋折曬",
    "T14n0451_002:0417c20": "　苫麼苫麼　鉢囉苫曼覩謎　薩婆毘阿",
    "T14n0451_002:0417c21": "大也　矩嚕矩嚕　薩婆羯麼　阿伐[口*賴]拏",
    "T14n0451_002:0417c22": "儞叉也　三麼也末奴三末囉薄伽畔跋折囉",
    "T14n0451_002:0417c23": "波儞薩婆舍謎鉢哩　脯[口*賴]也　莎訶",
    "T14n0451_002:0417c24": "「世尊！若復有人，持七佛名，憶念彼佛本願",
    "T14n0451_002:0417c25": "功德，并持此呪，讀誦演說，我令彼人所願",
    "T14n0451_002:0417c26": "滿足，無所乏少。若欲見我，問善惡者，應",
    "T14n0451_002:0417c27": "當書寫此經，造七佛像，并執金剛菩薩像，",
    "T14n0451_002:0417c28": "皆於像身，安佛舍利，於此像前，如上所說，",
    "T14n0451_002:0417c29": "種種供養，禮拜旋繞。於眾生處起慈悲心，",
    "T14n0451_002:0418a01": "受八戒齋，日別三時，澡浴清淨，三時衣別，",
    "T14n0451_002:0418a02": "從白月八日至十五日，每日誦呪一百八",
    "T14n0451_002:0418a03": "遍，心無散亂。我於夢中即自現身，共為言",
    "T14n0451_002:0418a04": "說，隨所求者，皆令滿足。」時，大會中有諸菩",
    "T14n0451_002:0418a05": "薩，皆悉唱言：「善哉！善哉！執金剛！陀羅尼不",
    "T14n0451_002:0418a06": "可思議，實為善說。」時，七如來作如是語：「我",
    "T14n0451_002:0418a07": "等護汝所說神呪，為欲饒益一切眾生，皆",
    "T14n0451_002:0418a08": "得安樂，所求願滿，不令此呪隱沒於世。」爾",
    "T14n0451_002:0418a09": "時，七佛告諸菩薩、釋梵四天王曰：「我今以",
    "T14n0451_002:0418a10": "此神呪，付屬汝等，并此經卷，於未來世，後",
    "T14n0451_002:0418a11": "五百歲，法欲滅時，汝等皆應護持是經，此",
    "T14n0451_002:0418a12": "經威力、利益甚多，能除眾罪，善願皆遂。勿",
    "T14n0451_002:0418a13": "於薄福眾生，誹謗正法、毀賢聖者，授與斯",
    "T14n0451_002:0418a14": "經，令法速滅。」爾時，東方七佛世尊，見此大",
    "T14n0451_002:0418a15": "眾，所作已辦，機緣滿足，無復疑心，各還本土，",
    "T14n0451_002:0418a16": "於其座上，忽然不現。",
    "T14n0451_002:0418a17": "爾時，具壽阿難陀即從座起，禮佛雙足，右膝",
    "T14n0451_002:0418a18": "著地，合掌恭敬，而白佛言：「世尊！當何名此",
    "T14n0451_002:0418a19": "經？我等云何受持？」佛告阿難陀：「此經名為",
    "T14n0451_002:0418a20": "『七佛如來應正等覺本願功德殊勝莊嚴』，亦",
    "T14n0451_002:0418a21": "名『曼殊室利所問』，亦名『藥師瑠璃光如來本",
    "T14n0451_002:0418a22": "願功德』，亦名『執金剛菩薩發願要期』，亦名『淨",
    "T14n0451_002:0418a23": "除一切業障』，亦名『所有願求皆得圓滿』，亦名",
    "T14n0451_002:0418a24": "『十二大將發願護持』，如是名字，汝當奉持。」時，",
    "T14n0451_002:0418a25": "薄伽梵說是經已，諸大菩薩及聲聞眾，天、龍、",
    "T14n0451_002:0418a26": "藥叉、健闥婆、阿蘇羅、揭路茶、緊那羅、莫呼洛伽，",
    "T14n0451_002:0418a27": "人、非人等，一切大眾，聞佛所說，皆大歡喜，信",
    "T14n0451_002:0418a28": "受奉行。",
    "T14n0451_002:0418a29": "藥師瑠璃光七佛本願經卷下"
}