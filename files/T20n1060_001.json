{
    "T20n1060_001:0105c08": "御製《大悲總持經呪》序",
    "T20n1060_001:0105c10": "朕聞：觀自在菩薩誓願，入微塵國土，拯拔一",
    "T20n1060_001:0105c11": "切有情，離諸苦趣，故說是無量功德總持經",
    "T20n1060_001:0105c12": "呪。世間善男子、善女人、一切眾生，秉心至誠",
    "T20n1060_001:0105c13": "持誦，佩服此經呪者，種種惡趣，種種苦害，咸",
    "T20n1060_001:0105c14": "相遠離，咸得圓融，超登妙道。若此海波霑濡，",
    "T20n1060_001:0105c15": "下風吹觸，業釋障消，獲是勝果。非但耳之所",
    "T20n1060_001:0105c16": "聞，實目之所覩，明効大驗者也。若智慧福德",
    "T20n1060_001:0105c17": "之士，根器深厚，堅持佩誦，勤行不輟，又能廣",
    "T20n1060_001:0105c18": "為演說，是經呪功德，不可思議。若薄福不信",
    "T20n1060_001:0105c19": "者，亦心生信解，亦得同超佛境，真實不虛。夫",
    "T20n1060_001:0105c20": "觀世音誓願弘深，發大悲心，以濟度群生。朕",
    "T20n1060_001:0105c21": "君臨天下，閔眾情之昏瞀，墮五濁而不知，以",
    "T20n1060_001:0105c22": "此經呪，用是方便，覺悟提撕，俾一切庶類，皆",
    "T20n1060_001:0105c23": "超佛域。又況如來化導，首重忠孝。凡忠臣孝",
    "T20n1060_001:0105c24": "子，能盡心以事君，竭力以事親，所作所為，無",
    "T20n1060_001:0105c25": "私智陂行，廣積陰功，濟人利物，又能持誦是",
    "T20n1060_001:0105c26": "經呪，則跬步之間，即見如來。若彼不忠不孝，",
    "T20n1060_001:0105c27": "不知敬畏，則鬼神所錄，陰加譴罰，轉眄之間，",
    "T20n1060_001:0105c28": "即成地獄。蓋善惡兩途，由人所趨，凡我眾庶，",
    "T20n1060_001:0105c29": "宜慎取舍，書此以為勸！",
    "T20n1060_001:0106a01": "永樂九年六月　　日",
    "T20n1060_001:0106a04": "千手千眼觀世音菩薩廣大圓滿",
    "T20n1060_001:0106a05": "無礙大悲心陀羅尼經",
    "T20n1060_001:0106a07": "唐西天竺沙門伽梵達摩譯",
    "T20n1060_001:0106a08": "如是我聞：一時，釋迦牟尼佛在補陀落迦山，",
    "T20n1060_001:0106a09": "觀世音宮殿，寶莊嚴道場中，坐寶師子座。其",
    "T20n1060_001:0106a10": "座純以無量雜摩尼寶，而用莊嚴，百寶幢旛，周",
    "T20n1060_001:0106a11": "匝懸列。爾時，如來於彼座上，將欲演說總",
    "T20n1060_001:0106a12": "持陀羅尼故。與無央數菩薩摩訶薩俱，其名",
    "T20n1060_001:0106a13": "曰：總持王菩薩、寶王菩薩、藥王菩薩、藥上菩",
    "T20n1060_001:0106a14": "薩、觀世音菩薩、大勢至菩薩、華嚴菩薩、大莊",
    "T20n1060_001:0106a15": "嚴菩薩、寶藏菩薩、德藏菩薩、金剛藏菩薩、",
    "T20n1060_001:0106a16": "虛空藏菩薩、彌勒菩薩、普賢菩薩、文殊師利",
    "T20n1060_001:0106a17": "菩薩，如是等菩薩摩訶薩，皆是灌頂大法王",
    "T20n1060_001:0106a18": "子。又與無量無數大聲聞僧，皆行阿羅漢十",
    "T20n1060_001:0106a19": "地，摩訶迦葉，而為上首。又與無量梵摩羅天，",
    "T20n1060_001:0106a20": "善吒梵摩，而為上首。又與無量欲界諸天子",
    "T20n1060_001:0106a21": "俱，瞿婆伽天子，而為上首。又與無量護世四",
    "T20n1060_001:0106a22": "王俱，提頭賴吒，而為上首。又與無量天、龍、夜",
    "T20n1060_001:0106a23": "叉、乾闥婆、阿修羅、迦樓羅、緊那羅、摩睺羅伽、人、",
    "T20n1060_001:0106a24": "非人等俱，天德大龍王，而為上首。又與無量",
    "T20n1060_001:0106a25": "欲界諸天女俱，童目天女，而為上首。又與無",
    "T20n1060_001:0106a26": "量虛空神、江海神、泉源神、河沼神、藥草神、樹",
    "T20n1060_001:0106a27": "林神、舍宅神、水神、火神、地神、風神、土神、山神、",
    "T20n1060_001:0106a28": "石神、宮殿等神，皆來集會。時觀世音菩薩，於",
    "T20n1060_001:0106a29": "大會中密放神通，光明照曜，十方剎土及此",
    "T20n1060_001:0106b01": "三千大千世界，皆作金色。天宮、龍宮、諸尊神",
    "T20n1060_001:0106b02": "宮，皆悉震動；江河、大海、鐵圍山、須彌山、土山、",
    "T20n1060_001:0106b03": "黑山，亦皆大動。日、月、珠、火、星宿之光，皆悉不",
    "T20n1060_001:0106b04": "現。於是總持王菩薩，見此希有之相，怪未曾",
    "T20n1060_001:0106b05": "有。即從座起，叉手合掌，以偈問佛，如此神通",
    "T20n1060_001:0106b06": "之相，是誰所放？以偈問曰：",
    "T20n1060_001:0106b07": "「誰於今日成正覺？　　普放如是大光明，",
    "T20n1060_001:0106b08": "　十方剎土皆金色，　　三千世界亦復然。",
    "T20n1060_001:0106b09": "　誰於今日得自在？　　演放希有大神力，",
    "T20n1060_001:0106b10": "　無邊佛國皆震動，　　龍神宮殿悉不安。",
    "T20n1060_001:0106b11": "　今此大眾咸有疑，　　不測因緣是誰力？",
    "T20n1060_001:0106b12": "　為佛菩薩大聲聞？　　為梵魔天諸釋等？",
    "T20n1060_001:0106b13": "　唯願世尊大慈悲，　　說此神通所由以！」",
    "T20n1060_001:0106b14": "佛告總持王菩薩言：「善男子！汝等當知，今此",
    "T20n1060_001:0106b15": "會中，有一菩薩摩訶薩，名曰『觀世音自在』。從",
    "T20n1060_001:0106b16": "無量劫來，成就大慈大悲，善能修習無量陀",
    "T20n1060_001:0106b17": "羅尼門，為欲安樂諸眾生故，密放如是大神",
    "T20n1060_001:0106b18": "通力。」佛說是語已。爾時，觀世音菩薩，從座而",
    "T20n1060_001:0106b19": "起，整理衣服，向佛合掌，白佛言：「世尊！我有大",
    "T20n1060_001:0106b20": "悲心陀羅尼呪，今當欲說。為諸眾生得安樂",
    "T20n1060_001:0106b21": "故，除一切病故，得壽命故，得富饒故，滅除",
    "T20n1060_001:0106b22": "一切惡業、重罪故，離障難故，增長一切白法",
    "T20n1060_001:0106b23": "諸功德故，成就一切諸善根故，遠離一切諸",
    "T20n1060_001:0106b24": "怖畏故，速能滿足一切諸希求故。惟願世尊，",
    "T20n1060_001:0106b25": "慈哀聽許！」佛言：「善男子！汝大慈悲，安樂眾生。",
    "T20n1060_001:0106b26": "欲說神呪，今正是時，宜應速說。如來隨喜，諸",
    "T20n1060_001:0106b27": "佛亦然。」觀世音菩薩重白佛言：「世尊！我念過",
    "T20n1060_001:0106b28": "去無量億劫，有佛出世，名曰『千光王靜住如",
    "T20n1060_001:0106b29": "來』。彼佛世尊憐念我故，及為一切諸眾生故，",
    "T20n1060_001:0106c01": "說此『廣大圓滿無礙大悲心陀羅尼』。以金色",
    "T20n1060_001:0106c02": "手摩我頂上作如是言：『善男子！汝當持此心",
    "T20n1060_001:0106c03": "呪，普為未來惡世一切眾生，作大利樂。』「我於",
    "T20n1060_001:0106c04": "是時，始住初地，一聞此呪故，超第八地。我時",
    "T20n1060_001:0106c05": "心歡喜故，即發誓言：『若我當來，堪能利益、安",
    "T20n1060_001:0106c06": "樂一切眾生者，令我即時，身生千手、千眼具",
    "T20n1060_001:0106c07": "足。』「發是願已，應時身上，千手千眼，悉皆具足；",
    "T20n1060_001:0106c08": "十方大地，六種震動；十方千佛，悉放光明，照",
    "T20n1060_001:0106c09": "觸我身，及照十方，無邊世界。「從是已後，復於",
    "T20n1060_001:0106c10": "無量佛所、無量會中，重更得聞，親承受持，是",
    "T20n1060_001:0106c11": "陀羅尼。復生歡喜，踊躍無量，便得超越無數",
    "T20n1060_001:0106c12": "億劫微細生死。從是已來，常所誦持，未曾廢",
    "T20n1060_001:0106c13": "忘，由持此呪故，所生之處，恒在佛前，蓮華化",
    "T20n1060_001:0106c14": "生，不受胎藏之身。「若有比丘、比丘尼、優婆塞、",
    "T20n1060_001:0106c15": "優婆夷、童男、童女，欲誦持者，於諸眾生，起慈",
    "T20n1060_001:0106c16": "悲心，先當從我，發如是願：",
    "T20n1060_001:0106c17": "「『南無大悲觀世音！　　願我速知一切法。",
    "T20n1060_001:0106c18": "　　南無大悲觀世音！　　願我早得智慧眼。",
    "T20n1060_001:0106c19": "　　南無大悲觀世音！　　願我速度一切眾。",
    "T20n1060_001:0106c20": "　　南無大悲觀世音！　　願我早得善方便。",
    "T20n1060_001:0106c21": "　　南無大悲觀世音！　　願我速乘般若船。",
    "T20n1060_001:0106c22": "　　南無大悲觀世音！　　願我早得越苦海。",
    "T20n1060_001:0106c23": "　　南無大悲觀世音！　　願我速得戒定道。",
    "T20n1060_001:0106c24": "　　南無大悲觀世音！　　願我早登涅槃山。",
    "T20n1060_001:0106c25": "　　南無大悲觀世音！　　願我速會無為舍。",
    "T20n1060_001:0106c26": "　　南無大悲觀世音！　　願我早同法性身。",
    "T20n1060_001:0106c27": "「『我若向刀山，　　刀山自摧折。",
    "T20n1060_001:0106c28": "　　我若向火湯，　　火湯自消滅。",
    "T20n1060_001:0106c29": "　　我若向地獄，　　地獄自枯竭。",
    "T20n1060_001:0107a01": "　　我若向餓鬼，　　餓鬼自飽滿。",
    "T20n1060_001:0107a02": "　　我若向修羅，　　惡心自調伏。",
    "T20n1060_001:0107a03": "　　我若向畜生，　　自得大智慧。』",
    "T20n1060_001:0107a04": "「發是願已，至心稱念，我之名字，亦應專念，我",
    "T20n1060_001:0107a05": "本師阿彌陀如來，然後即當誦此陀羅尼神",
    "T20n1060_001:0107a06": "呪。一宿誦滿五遍，除滅身中，百千萬億劫生",
    "T20n1060_001:0107a07": "死重罪。」觀世音菩薩復白佛言：「世尊！若諸人",
    "T20n1060_001:0107a08": "天，誦持大悲章句者，臨命終時，十方諸佛，皆",
    "T20n1060_001:0107a09": "來授手。欲生何等佛土，隨願皆得往生。」復",
    "T20n1060_001:0107a10": "白佛言：「世尊！若諸眾生，誦持大悲神呪，墮三",
    "T20n1060_001:0107a11": "惡道者，我誓不成正覺。「誦持大悲神呪者，若",
    "T20n1060_001:0107a12": "不生諸佛國者，我誓不成正覺。「誦持大悲神",
    "T20n1060_001:0107a13": "呪者，若不得無量三昧辯才者，我誓不成正",
    "T20n1060_001:0107a14": "覺。「誦持大悲神呪者，於現在生中一切所求，",
    "T20n1060_001:0107a15": "若不果遂者，不得為大悲心陀羅尼也。唯除",
    "T20n1060_001:0107a16": "不善，除不至誠。「若諸女人，厭賤女身，欲成男",
    "T20n1060_001:0107a17": "子身，誦持大悲陀羅尼章句。若不轉女身成",
    "T20n1060_001:0107a18": "男子身者，我誓不成正覺。生少疑心者，必不",
    "T20n1060_001:0107a19": "果遂也。「若諸眾生，侵損常住、飲食、財物，千佛",
    "T20n1060_001:0107a20": "出世，不通懺悔，縱懺亦不除滅。今誦大悲神",
    "T20n1060_001:0107a21": "呪，即得除滅。若侵損食用，常住飲食、財物，要",
    "T20n1060_001:0107a22": "對十方師懺謝，然始除滅。今誦大悲陀羅尼",
    "T20n1060_001:0107a23": "時，十方師即來，為作證明，一切罪障，悉皆消",
    "T20n1060_001:0107a24": "滅。一切十惡、五逆、謗人、謗法、破齋、破戒、破",
    "T20n1060_001:0107a25": "塔、壞寺、偷僧祇物、污淨梵行，如是等一切惡",
    "T20n1060_001:0107a26": "業、重罪，悉皆滅盡。唯除一事，於呪生疑者，乃",
    "T20n1060_001:0107a27": "至小罪輕業，亦不得滅，何況重罪？雖不即滅",
    "T20n1060_001:0107a28": "重罪，猶能遠作菩提之因。」復白佛言：「世尊！若",
    "T20n1060_001:0107a29": "諸人天，誦持大悲心呪者，得十五種善生，不",
    "T20n1060_001:0107b01": "受十五種惡死也。其惡死者：一者，不令其飢",
    "T20n1060_001:0107b02": "餓困苦死。二者，不為枷禁杖楚死。三者，不為",
    "T20n1060_001:0107b03": "怨家讐對死。四者，不為軍陣相殺死。五者，不",
    "T20n1060_001:0107b04": "為犲狼惡獸殘害死。六者，不為毒蛇蚖蠍所",
    "T20n1060_001:0107b05": "中死。七者，不為水火焚漂死。八者，不為毒藥",
    "T20n1060_001:0107b06": "所中死。九者，不為蠱毒害死。十者，不為狂亂",
    "T20n1060_001:0107b07": "失念死。十一者，不為山樹崖岸墜落死。十二",
    "T20n1060_001:0107b08": "者，不為惡人厭魅死。十三者，不為邪神惡鬼",
    "T20n1060_001:0107b09": "得便死。十四者，不為惡病纏身死。十五者，不",
    "T20n1060_001:0107b10": "為非分自害死。誦持大悲神呪者，不被如是",
    "T20n1060_001:0107b11": "十五種惡死也。「得十五種善生者：一者，所生",
    "T20n1060_001:0107b12": "之處，常逢善王。二者，常生善國。三者，常值好",
    "T20n1060_001:0107b13": "時。四者，常逢善友。五者，身根常得具足。六者，",
    "T20n1060_001:0107b14": "道心純熟。七者，不犯禁戒。八者，所有眷屬，恩",
    "T20n1060_001:0107b15": "義和順。九者，資具財食，常得豐足。十者，恒得",
    "T20n1060_001:0107b16": "他人，恭敬扶接。十一者，所有財寶，無他劫奪。",
    "T20n1060_001:0107b17": "十二者，意欲所求，皆悉稱遂。十三者，龍天善",
    "T20n1060_001:0107b18": "神，恒常擁衛。十四者，所生之處，見佛聞法。十",
    "T20n1060_001:0107b19": "五者，所聞正法，悟甚深義。若有誦持大悲心",
    "T20n1060_001:0107b20": "陀羅尼者，得如是等十五種善生也。一切",
    "T20n1060_001:0107b21": "天、人應常誦持，勿生懈怠。」觀世音菩薩說是語",
    "T20n1060_001:0107b22": "已，於眾會前，合掌正住，於諸眾生，起大悲心，",
    "T20n1060_001:0107b23": "開顏含笑，即說如是「廣大圓滿無礙大悲心",
    "T20n1060_001:0107b24": "大陀羅尼神妙章句陀羅尼」曰：",
    "T20n1060_001:0107b25": "「南無喝囉怛那哆囉夜[口*耶](一)　南無阿唎[口*耶](二)　婆",
    "T20n1060_001:0107b26": "盧羯帝爍鉢囉[口*耶](三)　菩提薩跢婆[口*耶](四)　摩訶薩",
    "T20n1060_001:0107b27": "跢婆[口*耶](五)　摩訶迦盧尼迦[口*耶](六)　唵(上聲)(七)　薩皤囉",
    "T20n1060_001:0107b28": "罰曳(八)　數怛那怛寫(九)　南無悉吉利埵伊蒙阿",
    "T20n1060_001:0107b29": "唎[口*耶](十)　婆盧吉帝室佛囉[口*楞]馱婆(十一)　南無那",
    "T20n1060_001:0107c01": "囉謹墀(十二)　醯唎摩訶皤哆沙咩(羊鳴音)(十三)　薩婆",
    "T20n1060_001:0107c02": "阿他豆輸朋(十四)　阿逝孕(十五)　薩婆薩哆那摩婆",
    "T20n1060_001:0107c03": "伽(十六)　摩罰特豆(十七)　怛姪他(十八)　唵阿婆盧醯(十",
    "T20n1060_001:0107c04": "九)　盧迦帝(二十)　迦羅帝(二十一)　夷醯唎(二十二)　摩訶菩",
    "T20n1060_001:0107c05": "提薩埵(二十三)　薩婆薩婆(二十四)　摩羅摩羅(二十五)　摩醯",
    "T20n1060_001:0107c06": "摩醯唎馱孕(二十六)　俱盧俱盧羯懞(二十七)　度盧度盧",
    "T20n1060_001:0107c07": "罰闍耶帝(二十八)　摩訶罰闍耶帝(二十九)　陀羅陀羅(三十)",
    "T20n1060_001:0107c08": "　地利尼(三十一)　室佛囉耶(三十二)　遮羅遮羅(三十三)　摩摩",
    "T20n1060_001:0107c09": "罰摩囉(三十四)　穆帝囇(三十五)　伊醯移醯(三十六)　室那室",
    "T20n1060_001:0107c10": "那(三十七)　阿囉嘇佛囉舍利(三十八)　罰沙罰嘇(三十九)　佛",
    "T20n1060_001:0107c11": "羅舍耶(四十)　呼嚧呼嚧摩囉(四十一)　呼嚧呼嚧醯利",
    "T20n1060_001:0107c12": "(四十二)　娑囉娑囉(四十三)　悉利悉利(四十四)　蘇嚧蘇嚧(四十",
    "T20n1060_001:0107c13": "五)　菩提夜菩提夜(四十六)　菩馱夜菩馱夜(四十七)　彌帝",
    "T20n1060_001:0107c14": "利夜(四十八)　那囉謹墀(四十九)　地唎瑟尼那(五十)　波夜",
    "T20n1060_001:0107c15": "摩那(五十一)　娑婆訶(五十二)　悉陀夜(五十三)　娑婆訶(五十四)　摩",
    "T20n1060_001:0107c16": "訶悉陀夜(五十五)　娑婆訶(五十六)　悉陀喻藝(五十七)　室皤",
    "T20n1060_001:0107c17": "囉耶(五十八)　娑婆訶(五十九)　那囉謹墀(六十)　娑婆訶(六十",
    "T20n1060_001:0107c18": "一)　摩囉那囉(六十二)　娑婆訶(六十三)　悉囉僧阿穆佉耶",
    "T20n1060_001:0107c19": "(六十四)　娑婆訶(六十五)　娑婆摩訶阿悉陀夜(六十六)　娑婆",
    "T20n1060_001:0107c20": "訶(六十七)　者吉囉阿悉陀夜(六十八)　娑婆訶(六十九)　波陀",
    "T20n1060_001:0107c21": "摩羯悉哆夜(七十)　娑婆訶(七十一)　那囉謹墀皤伽囉",
    "T20n1060_001:0107c22": "[口*耶](七十二)　娑婆訶(七十三)　摩婆利勝羯囉夜(七十四)　娑婆",
    "T20n1060_001:0107c23": "訶(七十五)　南無喝囉怛那哆囉夜耶(七十六)　南無阿唎",
    "T20n1060_001:0107c24": "[口*耶](七十七)　婆嚧吉帝(七十八)　爍皤囉夜(七十九)　娑婆訶(八",
    "T20n1060_001:0107c25": "十)　唵悉殿都曼哆囉鉢馱耶(八十一)　娑婆訶(八十二)」",
    "T20n1060_001:0107c26": "觀世音菩薩說此呪已。大地六變震動，天雨",
    "T20n1060_001:0107c27": "寶華，繽紛而下。十方諸佛悉皆歡喜，天魔外",
    "T20n1060_001:0107c28": "道恐怖毛竪，一切眾會皆獲果證。或得須陀",
    "T20n1060_001:0108a01": "洹果，或得斯陀含果，或得阿那含果，或得阿",
    "T20n1060_001:0108a02": "羅漢果者，或得一地、二地、三地、四地、五地，乃",
    "T20n1060_001:0108a03": "至十地者。無量眾生發菩提心。",
    "T20n1060_001:0108a04": "爾時，大梵天王，從座而起，整理衣服，合掌恭",
    "T20n1060_001:0108a05": "敬，白觀世音菩薩言：「善哉！大士！我從昔來，經",
    "T20n1060_001:0108a06": "無量佛會，聞種種法、種種陀羅尼，未曾聞說，",
    "T20n1060_001:0108a07": "如此無礙大悲心、大悲陀羅尼神妙章句。唯",
    "T20n1060_001:0108a08": "願大士，為我說此陀羅尼形貌狀相，我等大",
    "T20n1060_001:0108a09": "眾，願樂欲聞！」觀世音菩薩告梵王言：「汝為方",
    "T20n1060_001:0108a10": "便利益一切眾生故，作如是問。汝今善聽，吾",
    "T20n1060_001:0108a11": "為汝等，略說少耳！」觀世音菩薩言：「大慈悲心",
    "T20n1060_001:0108a12": "是，平等心是，無為心是，無染著心是，空觀心",
    "T20n1060_001:0108a13": "是，恭敬心是，卑下心是，無雜亂心，無見取心",
    "T20n1060_001:0108a14": "是，無上菩提心是。當知如是等心，即是陀羅",
    "T20n1060_001:0108a15": "尼相貌。汝當依此而修行之。」大梵王言：「我",
    "T20n1060_001:0108a16": "等大眾，今始識此陀羅尼相貌。從今受持，不",
    "T20n1060_001:0108a17": "敢忘失。」觀世音言：「若善男子、善女人，誦持此",
    "T20n1060_001:0108a18": "神呪者，發廣大菩提心，誓度一切眾生。身持",
    "T20n1060_001:0108a19": "齋戒，於諸眾生，起平等心。常誦此呪，莫令斷",
    "T20n1060_001:0108a20": "絕。住於淨室，澡浴清淨，著淨衣服。懸旛、然燈、",
    "T20n1060_001:0108a21": "香華、百味飲食，以用供養。制心一處，更莫異",
    "T20n1060_001:0108a22": "緣，如法誦持。「是時當有，日光菩薩、月光菩薩",
    "T20n1060_001:0108a23": "與無量神仙，來為作證，益其効驗。我時當以",
    "T20n1060_001:0108a24": "千眼照見，千手護持。從是以往，所有世間經",
    "T20n1060_001:0108a25": "書，悉能受持；一切外道法術、韋陀典籍，亦能",
    "T20n1060_001:0108a26": "通達。誦持此神呪者，世間八萬四千種病，悉",
    "T20n1060_001:0108a27": "皆治之，無不差者。亦能使令一切鬼神，降諸",
    "T20n1060_001:0108a28": "天魔，制諸外道。若在山野，誦經坐禪，有諸山",
    "T20n1060_001:0108a29": "精、雜魅、魍魎、鬼神，橫相惱亂，心不安定者，誦",
    "T20n1060_001:0108b01": "此呪一遍，是諸鬼神，悉皆被縛也。「若能如法",
    "T20n1060_001:0108b02": "誦持，於諸眾生，起慈悲心者，我時當勅一切",
    "T20n1060_001:0108b03": "善神、龍王、金剛密迹，常隨衛護，不離其側，如",
    "T20n1060_001:0108b04": "護眼睛，如護已命。」說偈勅曰：",
    "T20n1060_001:0108b05": "「我遣密跡金剛士，　　烏芻君荼鴦俱尸，",
    "T20n1060_001:0108b06": "　八部力士賞迦羅，　　常當擁護受持者。",
    "T20n1060_001:0108b07": "　我遣摩醯那羅延，　　金剛羅陀迦毘羅，",
    "T20n1060_001:0108b08": "　常當擁護受持者。　　我遣婆馺娑樓羅，",
    "T20n1060_001:0108b09": "　滿善車鉢真陀羅，　　常當擁護受持者。",
    "T20n1060_001:0108b10": "　我遣薩遮摩和羅，　　鳩闌單吒半祇羅，",
    "T20n1060_001:0108b11": "　常當擁護受持者。　　我遣畢婆伽羅王，",
    "T20n1060_001:0108b12": "　應德毘多薩和羅，　　常當擁護受持者。",
    "T20n1060_001:0108b13": "　我遣梵摩三鉢羅，　　五部淨居炎摩羅，",
    "T20n1060_001:0108b14": "　常當擁護受持者。　　我遣釋王三十三，",
    "T20n1060_001:0108b15": "　大辯功德婆怛那，　　常當擁護受持者。",
    "T20n1060_001:0108b16": "　我遣提頭賴吒王，　　神母女等大力眾，",
    "T20n1060_001:0108b17": "　常當擁護受持者。　　我遣毘樓勒叉王，",
    "T20n1060_001:0108b18": "　毘樓博叉毘沙門，　　常當擁護受持者。",
    "T20n1060_001:0108b19": "　我遣金色孔雀王，　　二十八部大仙眾，",
    "T20n1060_001:0108b20": "　常當擁護受持者。　　我遣摩尼跋陀羅，",
    "T20n1060_001:0108b21": "　散支大將弗羅婆，　　常當擁護受持者。",
    "T20n1060_001:0108b22": "　我遣難陀跋難陀，　　婆伽羅龍伊鉢羅，",
    "T20n1060_001:0108b23": "　常當擁護受持者。　　我遣脩羅乾闥婆，",
    "T20n1060_001:0108b24": "　迦樓緊那摩睺羅，　　常當擁護受持者。",
    "T20n1060_001:0108b25": "　我遣水火雷電神，　　鳩槃荼王毘舍闍，",
    "T20n1060_001:0108b26": "　常當擁護受持者。",
    "T20n1060_001:0108b27": "「是諸善神及神龍王、神母女等，各有五百眷",
    "T20n1060_001:0108b28": "屬，大力夜叉，常隨擁護，誦持大悲神呪者。其",
    "T20n1060_001:0108b29": "人若在空山、曠野，獨宿孤眠，是諸善神，番代",
    "T20n1060_001:0108c01": "宿衛，辟除災障。若在深山，迷失道路，誦此呪",
    "T20n1060_001:0108c02": "故，善神龍王，化作善人，示其正道。若在山林、",
    "T20n1060_001:0108c03": "曠野，乏少水火，龍王護故，化出水火。」觀世音",
    "T20n1060_001:0108c04": "菩薩復為誦持者，說消除災禍，清涼之偈：",
    "T20n1060_001:0108c05": "「若行曠野山澤中，　　逢值虎狼諸惡獸，",
    "T20n1060_001:0108c06": "　蛇蚖精魅魍魎鬼，　　聞誦此呪莫能害。",
    "T20n1060_001:0108c07": "　若行江湖滄海間，　　毒龍蛟龍摩竭獸，",
    "T20n1060_001:0108c08": "　夜叉羅剎魚黿鼈，　　聞誦此呪自藏隱。",
    "T20n1060_001:0108c09": "　若逢軍陣賊圍繞，　　或被惡人奪財寶，",
    "T20n1060_001:0108c10": "　至誠稱誦大悲呪，　　彼起慈心復道歸。",
    "T20n1060_001:0108c11": "　若為王官收錄身，　　囹圄禁閉杻枷鎖，",
    "T20n1060_001:0108c12": "　至誠稱誦大悲呪，　　官自開恩釋放還。",
    "T20n1060_001:0108c13": "　若入野道蠱毒家，　　飲食有藥欲相害，",
    "T20n1060_001:0108c14": "　至誠稱誦大悲呪，　　毒藥變成甘露漿。",
    "T20n1060_001:0108c15": "　女人臨難生產時，　　邪魔遮障苦難忍，",
    "T20n1060_001:0108c16": "　至誠稱誦大悲呪，　　鬼神退散安樂生。",
    "T20n1060_001:0108c17": "　惡龍疫鬼行毒氣，　　熱病侵陵命欲終，",
    "T20n1060_001:0108c18": "　至心稱誦大悲呪，　　疫病消除壽命長。",
    "T20n1060_001:0108c19": "　龍鬼流行諸毒腫，　　癰瘡膿血痛叵堪，",
    "T20n1060_001:0108c20": "　至心稱誦大悲呪，　　三唾毒腫隨口消。",
    "T20n1060_001:0108c21": "　眾生濁惡起不善，　　厭魅呪詛結怨讐，",
    "T20n1060_001:0108c22": "　至心稱誦大悲呪，　　厭魅還著於本人。",
    "T20n1060_001:0108c23": "　惡生濁亂法滅時，　　婬欲火盛心迷倒，",
    "T20n1060_001:0108c24": "　棄背妻婿外貪染，　　晝夜邪思無暫停，",
    "T20n1060_001:0108c25": "　若能稱誦大悲呪，　　婬欲火滅邪心除。",
    "T20n1060_001:0108c26": "　我若廣讚呪功力，　　一劫稱揚無盡期。」",
    "T20n1060_001:0108c27": "爾時，觀世音菩薩，告梵天言：「誦此呪五遍，取",
    "T20n1060_001:0108c28": "五色線作索，呪二十一遍，結作二十一結，繫",
    "T20n1060_001:0108c29": "項。「此陀羅尼，是過去九十九億恒河沙諸佛",
    "T20n1060_001:0109a01": "所說。彼等諸佛，為諸行人，修行六度，未滿足",
    "T20n1060_001:0109a02": "者，速令滿足故；未發菩提心者，速令發心故。",
    "T20n1060_001:0109a03": "若聲聞人，未證果者，速令證故。「若三千大千",
    "T20n1060_001:0109a04": "世界內，諸神仙人，未發無上菩提心者，令速",
    "T20n1060_001:0109a05": "發心故。若諸眾生，未得大乘信根者，以此陀",
    "T20n1060_001:0109a06": "羅尼威神力故，令其大乘種子，法芽增長。以",
    "T20n1060_001:0109a07": "我方便慈悲力故，令其所須，皆得成辦。「若三",
    "T20n1060_001:0109a08": "千大千世界，幽隱闇處，三塗眾生，聞我此呪，",
    "T20n1060_001:0109a09": "皆得離苦。有諸菩薩，未階初住者，速令得故，",
    "T20n1060_001:0109a10": "乃至令得十住地故。又令得到佛地故，自然",
    "T20n1060_001:0109a11": "成就三十二相、八十隨形好。「若聲聞人，聞此",
    "T20n1060_001:0109a12": "陀羅尼，一經耳者，修行、書寫此陀羅尼者，以",
    "T20n1060_001:0109a13": "質直心，如法而住者，四沙門果，不求自得。「若",
    "T20n1060_001:0109a14": "三千大千世界內，山河、石壁、四大海水，能令",
    "T20n1060_001:0109a15": "涌沸；須彌山及鐵圍山，能令搖動；又令碎如",
    "T20n1060_001:0109a16": "微塵，其中眾生，悉令發無上菩提心。「若諸眾",
    "T20n1060_001:0109a17": "生，現世求願者，於三七日，淨持齋戒，誦此陀",
    "T20n1060_001:0109a18": "羅尼，必果所願。從生死際，至生死際，一切惡",
    "T20n1060_001:0109a19": "業，並皆滅盡。三千大千世界內，一切諸佛、菩",
    "T20n1060_001:0109a20": "薩、梵釋四天王、神仙、龍王，悉皆證知。「若諸人",
    "T20n1060_001:0109a21": "天，誦持此陀羅尼者，其人若在江河大海中",
    "T20n1060_001:0109a22": "沐浴，其中眾生，得此人浴身之水，霑著其身，",
    "T20n1060_001:0109a23": "一切惡業、重罪，悉皆消滅，即得轉生他方淨",
    "T20n1060_001:0109a24": "土，蓮華化生，不受胎身、濕卵之身，何況受持",
    "T20n1060_001:0109a25": "讀誦者？「若誦持者，行於道路，大風時來，吹此",
    "T20n1060_001:0109a26": "人身、毛髮、衣服，餘風下過，諸類眾生，得其人",
    "T20n1060_001:0109a27": "飃身風，吹著身者，一切重罪、惡業，並皆滅盡，",
    "T20n1060_001:0109a28": "更不受三惡道報，常生佛前。「當知受持者，福",
    "T20n1060_001:0109a29": "德果報，不可思議。誦持此陀羅尼者，口中所",
    "T20n1060_001:0109b01": "出言音，若善、若惡，一切天魔、外道、天龍、鬼神",
    "T20n1060_001:0109b02": "聞者，皆是清淨法音，皆於其人起恭敬心，尊",
    "T20n1060_001:0109b03": "重如佛。「誦持此陀羅尼者，當知其人，即是佛",
    "T20n1060_001:0109b04": "身藏，九十九億恒河沙諸佛所愛惜故。當知",
    "T20n1060_001:0109b05": "其人，即是光明藏，一切如來光明照故。當知",
    "T20n1060_001:0109b06": "其人，是慈悲藏，恒以陀羅尼救眾生故。當知",
    "T20n1060_001:0109b07": "其人，是妙法藏，普攝一切諸陀羅尼門故。當",
    "T20n1060_001:0109b08": "知其人，是禪定藏，百千三昧常現前故。當知",
    "T20n1060_001:0109b09": "其人，是虛空藏，常以空慧觀眾生故。當知其",
    "T20n1060_001:0109b10": "人，是無畏藏，龍天善神常護持故。當知其人，",
    "T20n1060_001:0109b11": "是妙語藏，口中陀羅尼音無斷絕故。當知其",
    "T20n1060_001:0109b12": "人，是常住藏，三災惡劫不能壞故。當知其人，",
    "T20n1060_001:0109b13": "是解脫藏，天魔外道不能稽留故。當知其人，",
    "T20n1060_001:0109b14": "是藥王藏，常以陀羅尼療眾生病故。當知其",
    "T20n1060_001:0109b15": "人，是神通藏，遊諸佛國得自在故。其人功德",
    "T20n1060_001:0109b16": "讚不可盡。「善男子！若復有人，厭世間苦，求長",
    "T20n1060_001:0109b17": "生樂者，在閑淨處，清淨結界。呪衣著。若水、若",
    "T20n1060_001:0109b18": "食、若香、若藥，皆呪一百八遍，服，必得長命。「若",
    "T20n1060_001:0109b19": "能如法結界，依法受持，一切成就。其結界法",
    "T20n1060_001:0109b20": "者，取刀，呪二十一遍，劃地為界。或取淨水，",
    "T20n1060_001:0109b21": "呪二十一遍，散著四方為界。或取白芥子，呪",
    "T20n1060_001:0109b22": "二十一遍，擲著四方為界。或以想到處為界，",
    "T20n1060_001:0109b23": "或取淨灰，呪二十一遍為界。或呪五色線二",
    "T20n1060_001:0109b24": "十一遍，圍繞四邊為界。皆得。「若能如法受持，",
    "T20n1060_001:0109b25": "自然剋果。若聞此陀羅尼名字者，尚滅無量",
    "T20n1060_001:0109b26": "劫生死重罪，何況誦持者？若得此神呪誦者，",
    "T20n1060_001:0109b27": "當知其人，已曾供養無量諸佛，廣種善根。「若",
    "T20n1060_001:0109b28": "能為諸眾生，拔其苦難，如法誦持者，當知其",
    "T20n1060_001:0109b29": "人，即是具大悲者。成佛不久，所見眾生，皆悉",
    "T20n1060_001:0109c01": "為誦，令彼耳聞，與作菩提因，是人功德，無量",
    "T20n1060_001:0109c02": "無邊，讚不可盡。「若能精誠用心，身持齋戒，為",
    "T20n1060_001:0109c03": "一切眾生，懺悔先業之罪，亦自懺謝，無量劫",
    "T20n1060_001:0109c04": "來，種種惡業，口中馺馺，誦此陀羅尼，聲聲不",
    "T20n1060_001:0109c05": "絕者，四沙門果，此生即證。其利根有慧，觀方",
    "T20n1060_001:0109c06": "便者，十地果位，剋獲不難，何況世間小小福",
    "T20n1060_001:0109c07": "報？所有求願，無不果遂者也。「若欲使鬼者，取",
    "T20n1060_001:0109c08": "野髑髏淨洗，於千眼像前設壇場，以種種香",
    "T20n1060_001:0109c09": "華、飲食祭之，日日如是，七日必來現身，隨人",
    "T20n1060_001:0109c10": "使令。「若欲使四天王者，呪檀香燒之。「由此",
    "T20n1060_001:0109c11": "菩薩大悲願力深重故，亦為此陀羅尼威神",
    "T20n1060_001:0109c12": "廣大故。」佛告阿難：「若有國土，災難起時，是土",
    "T20n1060_001:0109c13": "國王，若以正法治國，寬縱人物，不枉眾生，赦",
    "T20n1060_001:0109c14": "諸有過，七日七夜，身心精進，誦持如是大悲",
    "T20n1060_001:0109c15": "心陀羅尼神呪，令彼國土，一切災難，悉皆除",
    "T20n1060_001:0109c16": "滅，五穀豐登，萬姓安樂。「又若為於他國怨敵，",
    "T20n1060_001:0109c17": "數來侵擾，百姓不安，大臣謀叛，疫氣流行，水",
    "T20n1060_001:0109c18": "旱不調，日月失度。如是種種災難起時，當造",
    "T20n1060_001:0109c19": "千眼大悲心像，面向西方，以種種香華、幢旛、",
    "T20n1060_001:0109c20": "寶蓋、或百味飲食，至心供養。其王又能七日",
    "T20n1060_001:0109c21": "七夜，身心精進，誦持如是陀羅尼神妙章句。",
    "T20n1060_001:0109c22": "外國怨敵，即自降伏，各還政治，不相擾惱，國",
    "T20n1060_001:0109c23": "土通同，慈心相向。王子百官，皆行忠赤，妃后",
    "T20n1060_001:0109c24": "婇女，孝敬向王。諸龍鬼神，擁護其國。雨澤順",
    "T20n1060_001:0109c25": "時，果實豐饒，人民歡樂。「又若家內，遇大惡病，",
    "T20n1060_001:0109c26": "百怪競起，鬼神邪魔，耗亂其家，惡人橫造口",
    "T20n1060_001:0109c27": "舌以相謀害，室家大小內外不和者，當向千",
    "T20n1060_001:0109c28": "眼大悲像前，設其壇場，至心念觀世音菩薩。",
    "T20n1060_001:0109c29": "誦此陀羅尼，滿其千遍，如上惡事，悉皆消滅，",
    "T20n1060_001:0110a01": "永得安隱。」",
    "T20n1060_001:0110a02": "阿難白佛言：「世尊！此呪名何？云何受持？」佛告",
    "T20n1060_001:0110a03": "阿難：「如是神呪有種種名。一名：廣大圓滿。一",
    "T20n1060_001:0110a04": "名：無礙大悲。一名：救苦陀羅尼。一名：延壽陀",
    "T20n1060_001:0110a05": "羅尼。一名：滅惡趣陀羅尼。一名：破惡業障陀",
    "T20n1060_001:0110a06": "羅尼。一名：滿願陀羅尼。一名：隨心自在陀",
    "T20n1060_001:0110a07": "羅尼。一名：速超上地陀羅尼。如是受持。」阿",
    "T20n1060_001:0110a08": "難白佛言：「世尊！此菩薩摩訶薩，名字何等？善",
    "T20n1060_001:0110a09": "能宣說如是陀羅尼。」佛言：「此菩薩名『觀世音",
    "T20n1060_001:0110a10": "自在』，亦名『撚索』，亦名『千光眼』。「善男子！此觀世",
    "T20n1060_001:0110a11": "音菩薩，不可思議威神之力，已於過去無量",
    "T20n1060_001:0110a12": "劫中，已作佛竟，號『正法明如來』。大悲願力，為",
    "T20n1060_001:0110a13": "欲發起一切菩薩，安樂成熟諸眾生故，現作",
    "T20n1060_001:0110a14": "菩薩。「汝等大眾、諸菩薩摩訶薩、梵、釋、龍、神，皆",
    "T20n1060_001:0110a15": "應恭敬，莫生輕慢。一切人天，常須供養。專稱",
    "T20n1060_001:0110a16": "名號，得無量福，滅無量罪，命終往生阿彌陀",
    "T20n1060_001:0110a17": "佛國。」佛告阿難：「此觀世音菩薩，所說神呪，真",
    "T20n1060_001:0110a18": "實不虛。若欲請此菩薩來，呪拙具羅香(拙具羅香，安息香也)三七",
    "T20n1060_001:0110a19": "遍，燒，菩薩即來。「若有猫兒所著者，取",
    "T20n1060_001:0110a20": "弭哩吒那(死猫兒頭骨也)燒作灰，和淨土泥，捻作猫",
    "T20n1060_001:0110a21": "兒形，於千眼像前，呪鑌鐵刀子一百八遍，段",
    "T20n1060_001:0110a22": "段割之，亦一百八段，遍遍一呪，一稱彼名，即",
    "T20n1060_001:0110a23": "永差不著。「若為蠱毒所害者，取藥劫布羅(龍腦香也)，",
    "T20n1060_001:0110a24": "和拙具羅香，各等分，以井華水一升和煎，取",
    "T20n1060_001:0110a25": "一升，於千眼像前，呪一百八遍，服，即差。「若為",
    "T20n1060_001:0110a26": "惡蛇蠍所螫者，取乾薑末，呪一七遍，著瘡中，",
    "T20n1060_001:0110a27": "立即除差。「若為惡怨橫相謀害者，取淨土、或",
    "T20n1060_001:0110a28": "麵、或蠟，捻作本形，於千眼像前，呪鑌鐵刀",
    "T20n1060_001:0110a29": "一百八遍，一呪一截，一稱彼名，燒盡一百八",
    "T20n1060_001:0110b01": "段，彼即歡喜，終身厚重，相愛敬。「若有患眼睛",
    "T20n1060_001:0110b02": "壞者，若青盲眼暗者，若白暈、赤膜，無光明者，",
    "T20n1060_001:0110b03": "取訶梨勒果、菴摩勒果、鞞醯勒果，三種各一",
    "T20n1060_001:0110b04": "顆，擣破細研。當研時，唯須護淨，莫使新產婦",
    "T20n1060_001:0110b05": "人及猪、狗見。口中念佛，以白蜜、若人乳汁，和",
    "T20n1060_001:0110b06": "封眼中。著其人乳，要須男孩子母乳，女母乳",
    "T20n1060_001:0110b07": "不成。其藥和竟，還須千眼像前，呪一千八遍，",
    "T20n1060_001:0110b08": "著眼中，滿七日，在深室慎風，眼睛還生。青盲、",
    "T20n1060_001:0110b09": "白暈者，光奇盛也。「若患瘧病著者，取虎、豹、犲、",
    "T20n1060_001:0110b10": "狼皮，呪三七遍，披著身上，即差。師子皮最上。",
    "T20n1060_001:0110b11": "若被蛇螫，取被螫人結[月*寧]，呪三七遍，著瘡中，",
    "T20n1060_001:0110b12": "即差。「若患惡瘧，入心悶絕欲死者，取桃膠一",
    "T20n1060_001:0110b13": "顆，大小亦如桃顆，清水一升和煎，取半升，呪",
    "T20n1060_001:0110b14": "七遍，頓服盡，即差。其藥莫使婦人煎。「若患傳",
    "T20n1060_001:0110b15": "屍鬼氣、伏屍連病者，取拙具羅香，呪三七遍，",
    "T20n1060_001:0110b16": "燒熏鼻孔中。又取七丸如兔糞，呪三七遍，吞，",
    "T20n1060_001:0110b17": "即差。慎酒肉五辛及惡罵。若取摩那屎羅",
    "T20n1060_001:0110b18": "(雄黃是也)，和白芥子印成鹽，呪三七遍，於病兒床",
    "T20n1060_001:0110b19": "下燒，其作病兒，即魔掣迸走，不敢住也。「若患",
    "T20n1060_001:0110b20": "耳聾者，呪胡麻油，著耳中，即差。「若患一邊偏",
    "T20n1060_001:0110b21": "風，耳鼻不通、手脚不隨者，取胡麻油，煎青木",
    "T20n1060_001:0110b22": "香，呪三七遍，摩拭身上，永得除差。又方取",
    "T20n1060_001:0110b23": "純牛酥，呪三七遍，摩，亦差。「若患難產者，取胡",
    "T20n1060_001:0110b24": "麻油，呪三七遍，摩產婦臍中及玉門中，即易",
    "T20n1060_001:0110b25": "生。「若婦人懷妊，子死腹中，取阿波末利伽草",
    "T20n1060_001:0110b26": "(牛膝草也)一大兩，清水二升和煎，取一升，呪三七",
    "T20n1060_001:0110b27": "遍，服，即出一，無苦痛。胎衣不出者，亦服此藥，",
    "T20n1060_001:0110b28": "即差。「若卒患心痛不可忍者，名『遁屍疰』，取君",
    "T20n1060_001:0110b29": "柱魯香(薰陸香)，乳頭成者一顆，呪三七遍，口中",
    "T20n1060_001:0110c01": "嚼咽，不限多少，令變吐，即差。慎五辛、酒肉。「若",
    "T20n1060_001:0110c02": "被火燒瘡，取熱瞿摩夷(烏牛屎也)，呪三七遍，塗瘡",
    "T20n1060_001:0110c03": "上，即差。「若患蛔蟲齩心，取骨魯末遮(白馬尿也)半",
    "T20n1060_001:0110c04": "升，呪三七遍，服，即差。重者一升，蟲如綟索出",
    "T20n1060_001:0110c05": "來。「若患丁瘡者，取凌鎖葉擣取汁，呪三七",
    "T20n1060_001:0110c06": "遍，瀝著瘡上，即拔根出，立差。「若患蠅螫眼中，",
    "T20n1060_001:0110c07": "骨魯怛佉(新驢屎也)濾取汁，呪三七遍，夜臥著眼",
    "T20n1060_001:0110c08": "中，即差。「若患腹中痛，和井華水，和印成鹽三",
    "T20n1060_001:0110c09": "七顆，呪三七遍，服半升，即差。「若患赤眼者，及",
    "T20n1060_001:0110c10": "眼中有努肉及有翳者，取奢奢彌葉(苟杞葉也)，擣濾",
    "T20n1060_001:0110c11": "取汁，呪三七遍，浸青錢一宿，更呪七遍，著眼",
    "T20n1060_001:0110c12": "中，即差。「若患畏夜，不安恐怖，出入驚怕者，取",
    "T20n1060_001:0110c13": "白線作索，呪三七遍，作二十一結，繫項，恐怖",
    "T20n1060_001:0110c14": "即除。非但除怖，亦得滅罪。「若家內橫起災難",
    "T20n1060_001:0110c15": "者，取石榴枝，寸截一千八段，兩頭塗酥酪蜜，",
    "T20n1060_001:0110c16": "一呪一燒，盡千八遍，一切災難悉皆除滅，要",
    "T20n1060_001:0110c17": "在佛前作之。「若取白菖蒲，呪三七遍，繫著右",
    "T20n1060_001:0110c18": "臂上，一切鬪處、論義處，皆得勝他。「若取奢奢",
    "T20n1060_001:0110c19": "彌葉枝柯，寸截，兩頭塗真牛酥、白蜜牛酥，一",
    "T20n1060_001:0110c20": "呪一燒，盡一千八段，日別三時，時別一千八",
    "T20n1060_001:0110c21": "遍，滿七日，呪師自悟通智也。「若欲降伏大力",
    "T20n1060_001:0110c22": "鬼神者，取阿唎瑟迦柴(木患子也)，呪七七遍，火中",
    "T20n1060_001:0110c23": "燒，還須塗酥酪蜜，要須於大悲心像前作之。",
    "T20n1060_001:0110c24": "若取胡嚧遮那(牛黃是也)一大兩，著瑠璃瓶中，置",
    "T20n1060_001:0110c25": "大悲心像前，呪一百八遍，塗身、點額，一切天、",
    "T20n1060_001:0110c26": "龍、鬼、神、人及非人，皆悉歡喜也。「若有身被枷",
    "T20n1060_001:0110c27": "鎖者，取白鴿糞，呪一百八遍，塗於手上，用摩",
    "T20n1060_001:0110c28": "枷鎖，枷鎖自脫也。「若有夫婦不和，狀如水火",
    "T20n1060_001:0110c29": "者，取鴛鴦尾，於大悲心像前，呪一千八遍，帶，",
    "T20n1060_001:0111a01": "彼即終身歡喜相愛敬。「若有被蟲食，田苗及",
    "T20n1060_001:0111a02": "五果子者，取淨灰、淨沙或淨水，呪三七遍，散",
    "T20n1060_001:0111a03": "田苗四邊，蟲即退散也。果樹兼呪水灑者，樹",
    "T20n1060_001:0111a04": "上蟲不敢食果也。」佛告阿難：「若為富饒，種種",
    "T20n1060_001:0111a05": "珍寶資具者，當於如意珠手。若為種種不安",
    "T20n1060_001:0111a06": "求安隱者，當於羂索手。若為腹中諸病，當",
    "T20n1060_001:0111a07": "於寶鉢手。若為降伏一切魍魎鬼神者，當於",
    "T20n1060_001:0111a08": "寶劍手。若為降伏一切天魔神者，當於跋折",
    "T20n1060_001:0111a09": "羅手。若為摧伏一切怨敵者，當於金剛杵手。",
    "T20n1060_001:0111a10": "若為一切處怖畏不安者，當於施無畏手。若",
    "T20n1060_001:0111a11": "為眼闇無光明者，當於日精摩尼手。若為熱",
    "T20n1060_001:0111a12": "毒病求清涼者，當於月精摩尼手。若為榮官",
    "T20n1060_001:0111a13": "益職者，當於寶弓手。若為諸善朋友早相逢",
    "T20n1060_001:0111a14": "者，當於寶箭手。若為身上種種病者，當於楊",
    "T20n1060_001:0111a15": "枝手。若為除身上惡障難者，當於白拂手。若",
    "T20n1060_001:0111a16": "為一切善和眷屬者，當於胡瓶手。若為辟除",
    "T20n1060_001:0111a17": "一切虎狼犲豹諸惡獸者，當於旁牌手。若為",
    "T20n1060_001:0111a18": "一切時處好離官難者，當於斧鉞手。若為男",
    "T20n1060_001:0111a19": "女僕使者，當於玉環手。若為種種功德者，當",
    "T20n1060_001:0111a20": "於白蓮華手。若為欲得往生十方淨土者，當",
    "T20n1060_001:0111a21": "於青蓮華手。若為大智慧者，當於寶鏡手。若",
    "T20n1060_001:0111a22": "為面見十方一切諸佛者，當於紫蓮華手。若",
    "T20n1060_001:0111a23": "為地中伏藏者，當於寶篋手。若為仙道者，當",
    "T20n1060_001:0111a24": "於五色雲手。若為生梵天者，當於軍遲手。若",
    "T20n1060_001:0111a25": "為往生諸天宮者，當於紅蓮華手。若為辟除",
    "T20n1060_001:0111a26": "他方逆賊者，當於寶戟手。若為召呼一切諸",
    "T20n1060_001:0111a27": "天善神者，當於寶螺手。若為使令一切鬼神",
    "T20n1060_001:0111a28": "者，當於髑髏杖手。若為十方諸佛速來授手",
    "T20n1060_001:0111a29": "者，當於數珠手。若為成就一切上妙梵音聲",
    "T20n1060_001:0111b01": "者，當於寶鐸手。若為口業辭辯巧妙者，當",
    "T20n1060_001:0111b02": "於寶印手。若為善神龍王常來擁護者，當於",
    "T20n1060_001:0111b03": "俱尸鐵鉤手。若為慈悲覆護一切眾生者，當",
    "T20n1060_001:0111b04": "於錫杖手。若為一切眾生常相恭敬愛念者，",
    "T20n1060_001:0111b05": "當於合掌手。若為生生之處不離諸佛邊者，",
    "T20n1060_001:0111b06": "當於化佛手。若為生生世世常在佛宮殿中，",
    "T20n1060_001:0111b07": "不處胎藏中受身者，當於化宮殿手。若為多",
    "T20n1060_001:0111b08": "聞廣學者，當於寶經手。若為從今身至佛身，",
    "T20n1060_001:0111b09": "菩提心常不退轉者，當於不退金輪手。若為",
    "T20n1060_001:0111b10": "十方諸佛速來摩頂授記者，當於頂上化佛",
    "T20n1060_001:0111b11": "手。若為果蓏諸穀稼者，當於蒲萄手。如是可",
    "T20n1060_001:0111b12": "求之法，有其千條，今粗略說少耳。」",
    "T20n1060_001:0111b13": "日光菩薩為受持大悲心陀羅尼者，說大神",
    "T20n1060_001:0111b14": "呪，而擁護之：",
    "T20n1060_001:0111b15": "「南無勃陀瞿(上聲)那(上聲)迷(一)　南無達摩莫訶低",
    "T20n1060_001:0111b16": "(二)　南無僧伽多夜泥(三)　底(丁以切)哩部畢薩(僧沒切)咄",
    "T20n1060_001:0111b17": "(登沒切)檐納摩",
    "T20n1060_001:0111b18": "「誦此呪，滅一切罪，亦能辟魔及除天災。「若誦",
    "T20n1060_001:0111b19": "一遍，禮佛一拜，如是日別三時，誦呪禮佛，未",
    "T20n1060_001:0111b20": "來之世，所受身處，當得一一相貌端正，可喜",
    "T20n1060_001:0111b21": "果報。」",
    "T20n1060_001:0111b22": "月光菩薩亦復為諸行人，說陀羅尼呪，而擁",
    "T20n1060_001:0111b23": "護之：",
    "T20n1060_001:0111b24": "「深低帝屠蘇吒(一)　阿若蜜帝烏都吒(二)　深耆吒",
    "T20n1060_001:0111b25": "(三)　波賴帝(四)　耶彌若吒烏都吒(五)　拘羅帝吒耆",
    "T20n1060_001:0111b26": "摩吒(六)　沙婆訶",
    "T20n1060_001:0111b27": "「誦此呪五遍，取五色線，作呪索，痛處繫。「此呪",
    "T20n1060_001:0111b28": "乃是過去四十恒河沙諸佛所說，我今亦說。",
    "T20n1060_001:0111b29": "為諸行人，作擁護故，除一切障難故，除一切",
    "T20n1060_001:0111c01": "惡病痛故，成就一切諸善法故，遠離一切諸",
    "T20n1060_001:0111c02": "怖畏故。」佛告阿難：「汝當深心清淨，受持此陀",
    "T20n1060_001:0111c03": "羅尼，廣宣流布於閻浮提，莫令斷絕。「此陀羅",
    "T20n1060_001:0111c04": "尼，能大利益三界眾生，一切患苦縈身者，以",
    "T20n1060_001:0111c05": "此陀羅尼治之，無有不差者。「此大神呪，呪乾",
    "T20n1060_001:0111c06": "枯樹，尚得生枝、柯、華、果，何況有情、有識眾生？",
    "T20n1060_001:0111c07": "身有病患，治之不差者，必無是處。「善男子！此",
    "T20n1060_001:0111c08": "陀羅尼，威神之力，不可思議！不可思議！歎莫",
    "T20n1060_001:0111c09": "能盡。若不過去久遠已來廣種善根，乃至名",
    "T20n1060_001:0111c10": "字不可得聞，何況得見？汝等大眾，天、人、龍、神，",
    "T20n1060_001:0111c11": "聞我讚歎，皆應隨喜。「若有謗此呪者，即為謗",
    "T20n1060_001:0111c12": "彼九十九億恒河沙諸佛。若於此陀羅尼，生",
    "T20n1060_001:0111c13": "疑不信者，當知其人，永失大利，百千萬劫，常",
    "T20n1060_001:0111c14": "淪惡趣，無有出期，常不見佛、不聞法、不覩僧。」",
    "T20n1060_001:0111c15": "一切眾會菩薩摩訶薩、金剛密跡、梵釋四天、",
    "T20n1060_001:0111c16": "龍、鬼、神，聞佛如來讚歎此陀羅尼，皆悉歡喜，",
    "T20n1060_001:0111c17": "奉教修行。"
}