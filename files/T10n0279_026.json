{
    "T10n0279_026:0139a02": "大方廣佛華嚴經卷第二十六",
    "T10n0279_026:0139a04": "于闐國三藏實叉難陀奉 制譯",
    "T10n0279_026:0139a05": "十迴向品第二十五之四",
    "T10n0279_026:0139a06": "[0139a06] 「佛子！菩薩摩訶薩以種種車，眾寶嚴飾，奉施",
    "T10n0279_026:0139a07": "諸佛及諸菩薩、師長、善友、聲聞、緣覺，如是無",
    "T10n0279_026:0139a08": "量種種福田，乃至貧窮、孤露之者。此諸人眾，",
    "T10n0279_026:0139a09": "或從遠來，或從近來，或承菩薩名聞故來，或",
    "T10n0279_026:0139a10": "是菩薩因緣故來，或聞菩薩往昔所發施願",
    "T10n0279_026:0139a11": "故來，或是菩薩心願請來。菩薩是時，或施寶",
    "T10n0279_026:0139a12": "車，或施金車，悉妙莊嚴，鈴網覆上，寶帶垂下；",
    "T10n0279_026:0139a13": "或施上妙&#x7460;璃之車，無量珍奇以為嚴飾；或",
    "T10n0279_026:0139a14": "復施與白銀之車，覆以金網，駕以駿馬；或復",
    "T10n0279_026:0139a15": "施與無量雜寶所莊嚴車，覆以寶網，駕以香",
    "T10n0279_026:0139a16": "象；或復施與栴檀之車，妙寶為輪，雜寶為蓋，",
    "T10n0279_026:0139a17": "寶師子座敷置嚴好，百千采女列坐其上，",
    "T10n0279_026:0139a18": "十萬丈夫牽御而行；或復施與玻&#x74C8;寶車，眾",
    "T10n0279_026:0139a19": "雜妙寶以為嚴飾，端正女人充滿其中，寶帳",
    "T10n0279_026:0139a20": "覆上，幢幡侍側；或復施與碼&#x78AF;藏車，飾以眾",
    "T10n0279_026:0139a21": "寶，熏諸雜香，種種妙華散布莊嚴，百千采",
    "T10n0279_026:0139a22": "女持寶瓔珞，駕馭均調，涉險能安；或復施與",
    "T10n0279_026:0139a23": "堅固香車，眾寶為輪，莊嚴巨麗，寶帳覆上，寶",
    "T10n0279_026:0139a24": "網垂下，種種寶衣敷布其中，清淨好香流芬",
    "T10n0279_026:0139a25": "外徹，其香美妙稱悅人心，無量諸天翼從而",
    "T10n0279_026:0139a26": "行，載以眾寶隨時給施；或復施與光明寶車，",
    "T10n0279_026:0139a27": "種種諸寶妙色映徹，眾妙寶網羅覆其上，雜",
    "T10n0279_026:0139a28": "寶瓔珞周匝垂下，散以末香內外芬潔，所愛",
    "T10n0279_026:0139a29": "男女悉載其上。[0139a29] 「佛子！菩薩摩訶薩以如是等",
    "T10n0279_026:0139b01": "眾妙寶車奉施佛時，以此善根如是迴向，所",
    "T10n0279_026:0139b02": "謂：『願一切眾生悉解供養最上福田，深信施",
    "T10n0279_026:0139b03": "佛，得無量報；願一切眾生一心向佛，常遇無",
    "T10n0279_026:0139b04": "量清淨福田；願一切眾生於諸如來無所",
    "T10n0279_026:0139b05": "吝惜，具足成就大捨之心；願一切眾生於諸",
    "T10n0279_026:0139b06": "佛所修行施行，離二乘願，逮得如來無礙解",
    "T10n0279_026:0139b07": "脫一切智智；願一切眾生於諸佛所行無盡",
    "T10n0279_026:0139b08": "施，入佛無量功德智慧；願一切眾生入佛勝",
    "T10n0279_026:0139b09": "智，得成清淨無上智王；願一切眾生得佛遍",
    "T10n0279_026:0139b10": "至無礙神通，隨所欲往，靡不自在；願一切眾",
    "T10n0279_026:0139b11": "生深入大乘，獲無量智，安住不動；願一切",
    "T10n0279_026:0139b12": "眾生皆能出生一切智法，為諸天人最上福",
    "T10n0279_026:0139b13": "田；願一切眾生於諸佛所無嫌恨心，勤種善",
    "T10n0279_026:0139b14": "根，樂求佛智；願一切眾生任運能往一切佛",
    "T10n0279_026:0139b15": "剎，一剎那中普周法界而無懈倦；願一切眾",
    "T10n0279_026:0139b16": "生逮得菩薩自在神通，分身遍滿等虛空界",
    "T10n0279_026:0139b17": "一切佛所親近供養；願一切眾生得無比身，",
    "T10n0279_026:0139b18": "遍往十方而無厭倦；願一切眾生得廣大身，",
    "T10n0279_026:0139b19": "飛行迅疾，隨意所往，終無懈退；願一切眾生",
    "T10n0279_026:0139b20": "得佛究竟自在威力，一剎那中盡虛空界，悉",
    "T10n0279_026:0139b21": "現諸佛神通變化；願一切眾生修安樂行，隨",
    "T10n0279_026:0139b22": "順一切諸菩薩道；願一切眾生得速疾行，究",
    "T10n0279_026:0139b23": "竟十力智慧神通；願一切眾生普入法界十",
    "T10n0279_026:0139b24": "方國土，悉盡邊際等無差別；願一切眾生行",
    "T10n0279_026:0139b25": "普賢行無有退轉，到於彼岸成一切智；願一",
    "T10n0279_026:0139b26": "切眾生昇於無比智慧之乘，隨順法性見如",
    "T10n0279_026:0139b27": "實理。』是為菩薩摩訶薩以眾寶車奉施現在",
    "T10n0279_026:0139b28": "一切諸佛及佛滅後所有塔廟善根迴向，為",
    "T10n0279_026:0139b29": "令眾生得於如來究竟出離無礙乘故。[0139b29] 「佛",
    "T10n0279_026:0139c01": "子！菩薩摩訶薩以眾寶車施菩薩等善知識",
    "T10n0279_026:0139c02": "時，以諸善根如是迴向，所謂：『願一切眾生心",
    "T10n0279_026:0139c03": "常憶持善知識教，專勤守護，令不忘失；願一",
    "T10n0279_026:0139c04": "切眾生與善知識同一義利，普攝一切與共",
    "T10n0279_026:0139c05": "善根；願一切眾生近善知識，尊重供養，悉捨",
    "T10n0279_026:0139c06": "所有，順可其心；願一切眾生得善志欲，隨逐",
    "T10n0279_026:0139c07": "善友，未&#x751E;捨離；願一切眾生常得值遇諸善",
    "T10n0279_026:0139c08": "知識，專意承奉，不違其教；願一切眾生樂善",
    "T10n0279_026:0139c09": "知識，常不捨離，無間無雜，亦無誤失；願一切",
    "T10n0279_026:0139c10": "眾生能以其身施善知識，隨其教命靡有違",
    "T10n0279_026:0139c11": "逆；願一切眾生為善知識之所攝受，修習大",
    "T10n0279_026:0139c12": "慈，遠離諸惡；願一切眾生隨善知識聽聞諸",
    "T10n0279_026:0139c13": "佛所說正法；願一切眾生與善知識同一善",
    "T10n0279_026:0139c14": "根清淨業果，與諸菩薩同一行願究竟十",
    "T10n0279_026:0139c15": "力；願一切眾生悉能受持善知識法，逮得一",
    "T10n0279_026:0139c16": "切三昧境界智慧神通；願一切眾生悉能受",
    "T10n0279_026:0139c17": "持一切正法，修習諸行到於彼岸；願一切",
    "T10n0279_026:0139c18": "眾生乘於大乘無所障礙，究竟成就一切",
    "T10n0279_026:0139c19": "智道；願一切眾生悉得上於一切智乘，至",
    "T10n0279_026:0139c20": "安隱處無有退轉；願一切眾生知如實行，",
    "T10n0279_026:0139c21": "隨其所聞一切佛法，皆得究竟，永無忘失；",
    "T10n0279_026:0139c22": "願一切眾生普為諸佛之所攝受，得無礙",
    "T10n0279_026:0139c23": "智，究竟諸法；願一切眾生得無退失自",
    "T10n0279_026:0139c24": "在神通，所欲往詣，一念皆到；願一切眾生",
    "T10n0279_026:0139c25": "往來自在，廣行化導，令住大乘；願一切眾",
    "T10n0279_026:0139c26": "生所行不空，載以智乘到究竟位；願一",
    "T10n0279_026:0139c27": "切眾生得無礙乘，以無礙智至一切處。』是為",
    "T10n0279_026:0139c28": "菩薩摩訶薩施善知識種種車時善根迴向，",
    "T10n0279_026:0139c29": "為令眾生功德具足與佛菩薩等無異故。[0139c29] 「佛",
    "T10n0279_026:0139c30": "子！菩薩摩訶薩以眾寶車布施僧時，起學一",
    "T10n0279_026:0140a01": "切施心、智善了心、淨功德心、隨順捨心、僧寶",
    "T10n0279_026:0140a02": "難遇心、深信僧寶心、攝持正教心，住勝志樂，",
    "T10n0279_026:0140a03": "得未曾有，為大施會，出生無量廣大功德，深",
    "T10n0279_026:0140a04": "信佛教不可沮壞；以諸善根如是迴向，所謂：",
    "T10n0279_026:0140a05": "『願一切眾生普入佛法，憶持不忘；願一切眾",
    "T10n0279_026:0140a06": "生離凡愚法，入賢聖處；願一切眾生速入聖",
    "T10n0279_026:0140a07": "位，能以佛法次第開誘；願一切眾生舉世",
    "T10n0279_026:0140a08": "宗重，言必信用；願一切眾生善入一切諸",
    "T10n0279_026:0140a09": "法平等，了知法界自性無二；願一切眾生從",
    "T10n0279_026:0140a10": "於如來智境而生，諸調順人所共圍遶；願一",
    "T10n0279_026:0140a11": "切眾生住離染法，滅除一切煩惱塵垢；願一",
    "T10n0279_026:0140a12": "切眾生皆得成就無上僧寶，離凡夫地，入賢",
    "T10n0279_026:0140a13": "聖眾；願一切眾生勤修善法，得無礙智，具聖",
    "T10n0279_026:0140a14": "功德；願一切眾生得智慧心，不著三世，於諸",
    "T10n0279_026:0140a15": "眾中自在如王；願一切眾生乘智慧乘，轉正",
    "T10n0279_026:0140a16": "法輪；願一切眾生具足神通，一念能往不可",
    "T10n0279_026:0140a17": "說不可說世界；願一切眾生乘虛空身，於諸",
    "T10n0279_026:0140a18": "世間智慧無礙；願一切眾生普入一切虛空",
    "T10n0279_026:0140a19": "法界諸佛眾會，成就第一波羅蜜行；願一切",
    "T10n0279_026:0140a20": "眾生得輕舉身殊勝智慧，悉能遍入一切佛",
    "T10n0279_026:0140a21": "剎；願一切眾生獲無邊際善巧神足，於一切",
    "T10n0279_026:0140a22": "剎普現其身；願一切眾生得於一切無所依",
    "T10n0279_026:0140a23": "身，以神通力如影普現；願一切眾生得不思",
    "T10n0279_026:0140a24": "議自在神力，隨應可化，即現其前，教化調",
    "T10n0279_026:0140a25": "伏；願一切眾生得入法界無礙方便，一念遍",
    "T10n0279_026:0140a26": "遊十方國土。』是為菩薩摩訶薩施僧寶車善",
    "T10n0279_026:0140a27": "根迴向；為令眾生普乘清淨無上智乘，於一",
    "T10n0279_026:0140a28": "切世間轉無礙法智慧輪故。[0140a28] 「佛子！菩薩摩訶",
    "T10n0279_026:0140a29": "薩以眾寶車布施聲聞、獨覺之時，起如是",
    "T10n0279_026:0140b01": "心，所謂：福田心、尊敬心、功德海心、能出生功",
    "T10n0279_026:0140b02": "德智慧心、從如來功德勢力所生心、百千億",
    "T10n0279_026:0140b03": "那由他劫修習心、能於不可說劫修菩薩行",
    "T10n0279_026:0140b04": "心、解脫一切魔繫縛心、摧滅一切魔軍眾心、",
    "T10n0279_026:0140b05": "慧光照了無上法心；以此施車所有善根如",
    "T10n0279_026:0140b06": "是迴向，所謂：『願一切眾生為世所信第一福",
    "T10n0279_026:0140b07": "田，具足無上檀波羅蜜；願一切眾生離無",
    "T10n0279_026:0140b08": "益語，常樂獨處，心無二念；願一切眾生成最",
    "T10n0279_026:0140b09": "第一清淨福田，攝諸眾生令修福業；願一切",
    "T10n0279_026:0140b10": "眾生成智慧淵，能與眾生無量無數善根果",
    "T10n0279_026:0140b11": "報；願一切眾生住無礙行，滿足清淨第一福",
    "T10n0279_026:0140b12": "田；願一切眾生住無諍法，了一切法皆無所",
    "T10n0279_026:0140b13": "作、無性為性；願一切眾生常得親近最上福",
    "T10n0279_026:0140b14": "田，具足修成無量福德；願一切眾生能現無",
    "T10n0279_026:0140b15": "量自在神通，以淨福田攝諸含識；願一切",
    "T10n0279_026:0140b16": "眾生具足無盡功德福田，能與眾生如來十",
    "T10n0279_026:0140b17": "力第一乘果；願一切眾生為能辦果真實",
    "T10n0279_026:0140b18": "福田，成一切智，無盡福聚；願一切眾生得滅",
    "T10n0279_026:0140b19": "罪法，悉能受持所未曾聞佛法句義；願一切",
    "T10n0279_026:0140b20": "眾生常勤聽受一切佛法，聞悉解悟，無空過",
    "T10n0279_026:0140b21": "者；願一切眾生聽聞佛法通達究竟，如其所",
    "T10n0279_026:0140b22": "聞，隨順演說；願一切眾生於如來教信解修",
    "T10n0279_026:0140b23": "行，捨離一切九十六種外道邪見；願一切眾",
    "T10n0279_026:0140b24": "生常見賢聖，增長一切最勝善根；願一切眾",
    "T10n0279_026:0140b25": "生心常信樂智行之士，與諸聖哲同止共歡；",
    "T10n0279_026:0140b26": "願一切眾生聽聞佛名悉不唐捐，隨其所聞，",
    "T10n0279_026:0140b27": "咸得目見；願一切眾生善分別知諸佛正教，",
    "T10n0279_026:0140b28": "悉能守護持佛法者；願一切眾生常樂聽聞",
    "T10n0279_026:0140b29": "一切佛法，受持讀誦，開示照了；願一切眾生",
    "T10n0279_026:0140c01": "信解佛教如實功德，悉捨所有，恭敬供養。』是",
    "T10n0279_026:0140c02": "為菩薩摩訶薩施聲聞、獨覺種種車時善根迴",
    "T10n0279_026:0140c03": "向；為令眾生皆得成就清淨第一智慧神通，",
    "T10n0279_026:0140c04": "精進修行無有懈怠，獲一切智、力、無畏故。[0140c04] 「佛",
    "T10n0279_026:0140c05": "子！菩薩摩訶薩以眾寶車施諸福田乃至貧",
    "T10n0279_026:0140c06": "窮、孤獨者時，隨其所求，一切悉捨，心生歡",
    "T10n0279_026:0140c07": "喜，無有厭倦，仍向彼人自悔責言：『我應往就",
    "T10n0279_026:0140c08": "供養供給，不應勞汝遠來疲頓。』言已拜跪，問",
    "T10n0279_026:0140c09": "訊起居，凡有所須，一切施與；或時施彼摩尼",
    "T10n0279_026:0140c10": "寶車，以閻浮提第一女寶充滿其上；或復施",
    "T10n0279_026:0140c11": "與金莊嚴車，人間女寶充滿其上；或復施與",
    "T10n0279_026:0140c12": "妙&#x7460;璃車，內宮妓女充滿其上；或施種種奇",
    "T10n0279_026:0140c13": "妙寶車，童女充滿，如天采女；或施無數寶",
    "T10n0279_026:0140c14": "莊嚴車，寶女滿中，柔明辯慧；或施所乘妙栴",
    "T10n0279_026:0140c15": "檀車，或復施與玻&#x74C8;寶車，悉載寶女，充滿其",
    "T10n0279_026:0140c16": "上，顏容端正，色相無比，袨服莊嚴，見者欣",
    "T10n0279_026:0140c17": "悅；或復施與碼&#x78AF;寶車，灌頂王子身載其上；",
    "T10n0279_026:0140c18": "或時施與堅固香車，所有男女悉載其中；或",
    "T10n0279_026:0140c19": "施一切寶莊嚴車，載以難捨親善眷屬。[0140c19] 「佛子！",
    "T10n0279_026:0140c20": "菩薩摩訶薩以如是等無量寶車，隨其所求，",
    "T10n0279_026:0140c21": "恭敬施與，皆令遂願，歡喜滿足；以此善根如",
    "T10n0279_026:0140c22": "是迴向，所謂：『願一切眾生乘不退轉無障礙",
    "T10n0279_026:0140c23": "輪廣大之乘，詣不可議菩提樹下；願一切",
    "T10n0279_026:0140c24": "眾生乘清淨因大法智乘，盡未來劫，修菩薩",
    "T10n0279_026:0140c25": "行永不退轉；願一切眾生乘一切法無所有",
    "T10n0279_026:0140c26": "乘，永離一切分別執著，而常修習一切智道；",
    "T10n0279_026:0140c27": "願一切眾生乘無諂誑正直之乘，往諸佛剎，",
    "T10n0279_026:0140c28": "自在無礙；願一切眾生隨順安住一切智乘，",
    "T10n0279_026:0140c29": "以諸佛法共相娛樂；願一切眾生皆乘菩薩",
    "T10n0279_026:0141a01": "清淨行乘，具足菩薩十出離道及三昧樂；願",
    "T10n0279_026:0141a02": "一切眾生乘四輪乘，所謂住好國土、依止善",
    "T10n0279_026:0141a03": "人、集勝福德、發大誓願，以此成滿一切菩薩",
    "T10n0279_026:0141a04": "清淨梵行；願一切眾生得普照十方法光明",
    "T10n0279_026:0141a05": "乘，修學一切如來智力；願一切眾生乘佛法",
    "T10n0279_026:0141a06": "乘，到一切法究竟彼岸；願一切眾生載眾",
    "T10n0279_026:0141a07": "福善難思法乘，普示十方安隱正道；願一切",
    "T10n0279_026:0141a08": "眾生乘大施乘，捨慳吝垢；願一切眾生乘淨",
    "T10n0279_026:0141a09": "戒乘，持等法界無邊淨戒；願一切眾生乘忍",
    "T10n0279_026:0141a10": "辱乘，常於眾生離瞋濁心；願一切眾生乘大",
    "T10n0279_026:0141a11": "精進不退轉乘，堅修勝行，趣菩提道；願一切",
    "T10n0279_026:0141a12": "眾生乘禪定乘，速至道場，證菩提智；願一切",
    "T10n0279_026:0141a13": "眾生乘於智慧巧方便乘，化身充滿一切法",
    "T10n0279_026:0141a14": "界、諸佛境界；願一切眾生乘法王乘，成就無",
    "T10n0279_026:0141a15": "畏，恒普惠施一切智法；願一切眾生乘無所",
    "T10n0279_026:0141a16": "著智慧之乘，悉能遍入一切十方，於真法性",
    "T10n0279_026:0141a17": "而無所動；願一切眾生乘於一切諸佛法乘，",
    "T10n0279_026:0141a18": "示現受生遍十方剎，而不失壞大乘之道；願",
    "T10n0279_026:0141a19": "一切眾生乘一切智最上寶乘，滿足普賢菩",
    "T10n0279_026:0141a20": "薩行願而無厭倦。』是為菩薩摩訶薩以眾寶",
    "T10n0279_026:0141a21": "車施諸福田乃至貧窮、孤露之人善根迴向；",
    "T10n0279_026:0141a22": "為令眾生具無量智，歡喜踊躍，究竟皆得一",
    "T10n0279_026:0141a23": "切智乘故。[0141a23] 「佛子！菩薩摩訶薩布施象寶，其性",
    "T10n0279_026:0141a24": "調順，七支具足，年齒盛壯，六牙清淨，口色紅",
    "T10n0279_026:0141a25": "赤猶如蓮華，形體鮮白譬如雪山，金幢為",
    "T10n0279_026:0141a26": "飾，寶網羅覆，種種妙寶莊嚴其鼻，見者欣",
    "T10n0279_026:0141a27": "玩無有厭足，超步萬里曾不疲倦；或復施",
    "T10n0279_026:0141a28": "與調良馬寶，諸相具足猶如天馬，妙寶月輪",
    "T10n0279_026:0141a29": "以為光飾，真金鈴網羅覆其上，行步平正，乘",
    "T10n0279_026:0141b01": "者安隱，隨意所往迅疾如風，遊歷四洲自在",
    "T10n0279_026:0141b02": "無礙。菩薩以此象寶、馬寶，或奉養父母及善",
    "T10n0279_026:0141b03": "知識，或給施貧乏、苦惱眾生，其心曠然，不生",
    "T10n0279_026:0141b04": "悔吝，但倍增欣慶，益加悲愍，修菩薩德，淨菩",
    "T10n0279_026:0141b05": "薩心；以此善根如是迴向，所謂：『願一切眾生",
    "T10n0279_026:0141b06": "住調順乘，增長一切菩薩功德；願一切眾生",
    "T10n0279_026:0141b07": "得善巧乘，能隨出生一切佛法；願一切眾生",
    "T10n0279_026:0141b08": "得信解乘，普照如來無礙智力；願一切眾生",
    "T10n0279_026:0141b09": "得發趣乘，能普發興一切大願；願一切眾生",
    "T10n0279_026:0141b10": "具足平等波羅蜜乘，成滿一切平等善根；願",
    "T10n0279_026:0141b11": "一切眾生成就寶乘，生諸佛法無上智寶；願",
    "T10n0279_026:0141b12": "一切眾生成就菩薩行莊嚴乘，開敷菩薩",
    "T10n0279_026:0141b13": "諸三昧華；願一切眾生得無邊速疾乘，於無",
    "T10n0279_026:0141b14": "數劫淨菩薩心，精勤思惟，了達諸法；願一切",
    "T10n0279_026:0141b15": "眾生成就最勝調順大乘，以善方便具菩薩",
    "T10n0279_026:0141b16": "地；願一切眾生成最高廣堅固大乘，普能運",
    "T10n0279_026:0141b17": "載一切眾生，皆得至於一切智位。』是為菩薩",
    "T10n0279_026:0141b18": "摩訶薩施象、馬時善根迴向；為令眾生皆得",
    "T10n0279_026:0141b19": "乘於無礙智乘，圓滿究竟至佛乘故。",
    "T10n0279_026:0141b20": "[0141b20] 「佛子！菩薩摩訶薩布施座時，或施所處師子",
    "T10n0279_026:0141b21": "之座。其座高廣殊特妙好，&#x7460;璃為足，金鏤所",
    "T10n0279_026:0141b22": "成，柔軟衣服以敷其上；建以寶幢，熏諸妙",
    "T10n0279_026:0141b23": "香，無量雜寶莊嚴之具以為莊校；金網覆",
    "T10n0279_026:0141b24": "上，寶鐸風搖，出妙音聲；奇珍萬計周匝填",
    "T10n0279_026:0141b25": "飾，一切臣民所共瞻仰。灌頂大王獨居其",
    "T10n0279_026:0141b26": "上，宣布法化，萬邦遵奉。其王復以妙寶嚴",
    "T10n0279_026:0141b27": "身。所謂：普光明寶、帝青寶、大帝青寶、勝藏摩",
    "T10n0279_026:0141b28": "尼寶，明淨如日，清涼猶月，周匝繁布譬如眾",
    "T10n0279_026:0141b29": "星，上妙莊嚴第一無比；海殊妙寶、海堅固幢",
    "T10n0279_026:0141c01": "寶，奇文異表，種種莊嚴，於大眾中最尊最",
    "T10n0279_026:0141c02": "勝。閻浮檀金離垢寶繒以冠其首，享灌頂",
    "T10n0279_026:0141c03": "位，王閻浮提，具足無量大威德力；以慈為",
    "T10n0279_026:0141c04": "主，伏諸怨敵，教令所行，靡不承順。時，轉輪",
    "T10n0279_026:0141c05": "王以如是等百千萬億無量無數寶莊嚴座，",
    "T10n0279_026:0141c06": "施於如來第一福田，及諸菩薩、真善知識、賢",
    "T10n0279_026:0141c07": "聖僧寶、說法之師、父母、宗親、聲聞、獨覺，及以",
    "T10n0279_026:0141c08": "發趣菩薩乘者，或如來塔，乃至一切貧窮、孤",
    "T10n0279_026:0141c09": "露；隨其所須，悉皆施與。以此善根如是迴向，",
    "T10n0279_026:0141c10": "所謂：『願一切眾生坐菩提座，悉能覺悟諸佛",
    "T10n0279_026:0141c11": "正法；願一切眾生處自在座，得法自在，諸金",
    "T10n0279_026:0141c12": "剛山所不能壞，能悉摧伏一切魔軍；願一切",
    "T10n0279_026:0141c13": "眾生得佛自在師子之座，一切眾生之所瞻",
    "T10n0279_026:0141c14": "仰；願一切眾生得不可說不可說種種殊妙",
    "T10n0279_026:0141c15": "寶莊嚴座，於法自在，化導眾生；願一切眾生",
    "T10n0279_026:0141c16": "得三種世間最殊勝座，廣大善根之所嚴飾；",
    "T10n0279_026:0141c17": "願一切眾生得周遍不可說不可說世界座，",
    "T10n0279_026:0141c18": "阿僧祇劫歎之無盡；願一切眾生得大深密",
    "T10n0279_026:0141c19": "福德之座，其身充滿一切法界；願一切眾生",
    "T10n0279_026:0141c20": "得不思議種種寶座，隨其本願所念眾生，廣",
    "T10n0279_026:0141c21": "開法施；願一切眾生得善妙座，現不可說諸",
    "T10n0279_026:0141c22": "佛神通；願一切眾生得一切寶座、一切香座、",
    "T10n0279_026:0141c23": "一切華座、一切衣座、一切鬘座、一切摩尼座、",
    "T10n0279_026:0141c24": "一切&#x7460;璃等不思議種種寶座、無量不可說",
    "T10n0279_026:0141c25": "世界座、一切世間莊嚴清淨座、一切金剛座，",
    "T10n0279_026:0141c26": "示現如來威德自在，成最正覺。』是為菩薩摩",
    "T10n0279_026:0141c27": "訶薩施寶座時善根迴向；為令眾生獲離世",
    "T10n0279_026:0141c28": "間大菩提座，自然覺悟一切佛法故。[0141c28] 「佛子！菩",
    "T10n0279_026:0141c29": "薩摩訶薩施諸寶蓋。此蓋殊特，尊貴所用，種",
    "T10n0279_026:0142a01": "種大寶而為莊嚴，百千億那由他上妙蓋中",
    "T10n0279_026:0142a02": "最為第一；眾寶為竿，妙網覆上，寶繩金鈴周",
    "T10n0279_026:0142a03": "匝垂下，摩尼瓔珞次第懸布，微風吹動，妙音",
    "T10n0279_026:0142a04": "克諧；珠玉寶藏種種充滿，無量奇珍悉以嚴",
    "T10n0279_026:0142a05": "飾，栴檀、沈水妙香普熏，閻浮檀金光明清",
    "T10n0279_026:0142a06": "淨。如是無量百千億那由他阿僧祇眾妙寶",
    "T10n0279_026:0142a07": "物具足莊嚴，以清淨心奉施於佛，及佛滅",
    "T10n0279_026:0142a08": "後所有塔廟，或為法故施諸菩薩及善知",
    "T10n0279_026:0142a09": "識、名聞法師，或施父母，或施僧寶，或復奉",
    "T10n0279_026:0142a10": "施一切佛法，或施種種眾生福田，或施師僧",
    "T10n0279_026:0142a11": "及諸尊宿，或施初發菩提之心乃至一切貧",
    "T10n0279_026:0142a12": "窮、孤露；隨有求者，悉皆施與。以此善根如是",
    "T10n0279_026:0142a13": "迴向，所謂：『願一切眾生勤修善根以覆其身，",
    "T10n0279_026:0142a14": "常為諸佛之所庇廕；願一切眾生功德智慧",
    "T10n0279_026:0142a15": "以為其蓋，永離世間一切煩惱；願一切眾生覆",
    "T10n0279_026:0142a16": "以善法，除滅世間塵垢熱惱；願一切眾生得",
    "T10n0279_026:0142a17": "智慧藏，令眾樂見，心無厭足；願一切眾生以",
    "T10n0279_026:0142a18": "寂靜白法而自覆蔭，皆得究竟不壞佛法；願",
    "T10n0279_026:0142a19": "一切眾生善覆其身，究竟如來清淨法身；願",
    "T10n0279_026:0142a20": "一切眾生作周遍蓋，十力智慧遍覆世間；願",
    "T10n0279_026:0142a21": "一切眾生得妙智慧，出過三世無所染著；願",
    "T10n0279_026:0142a22": "一切眾生得應供蓋，成勝福田，受一切供；願",
    "T10n0279_026:0142a23": "一切眾生得最上蓋，獲無上智，自然覺悟。』是",
    "T10n0279_026:0142a24": "為菩薩摩訶薩布施蓋時善根迴向；為令一",
    "T10n0279_026:0142a25": "切眾生得自在蓋，能持一切諸善法故；為令",
    "T10n0279_026:0142a26": "一切眾生能以一蓋，普覆一切虛空法界一",
    "T10n0279_026:0142a27": "切剎土，示現諸佛自在神通無退轉故；為令",
    "T10n0279_026:0142a28": "一切眾生能以一蓋，莊嚴十方一切世界，供",
    "T10n0279_026:0142a29": "養佛故；為令一切眾生以妙幢幡及諸寶蓋，",
    "T10n0279_026:0142b01": "供養一切諸如來故；為令一切眾生得普莊",
    "T10n0279_026:0142b02": "嚴蓋，遍覆一切諸佛國土盡無餘故；為令一",
    "T10n0279_026:0142b03": "切眾生得廣大蓋，普蓋眾生，皆令於佛生信",
    "T10n0279_026:0142b04": "解故；為令一切眾生以不可說眾妙寶蓋，供",
    "T10n0279_026:0142b05": "養一佛，於不可說一一佛所皆如是故；為令",
    "T10n0279_026:0142b06": "一切眾生得佛菩提高廣之蓋，普覆一切諸",
    "T10n0279_026:0142b07": "如來故；為令一切眾生得一切摩尼寶莊嚴",
    "T10n0279_026:0142b08": "蓋、一切寶瓔珞莊嚴蓋、一切堅固香莊嚴蓋、",
    "T10n0279_026:0142b09": "種種寶清淨莊嚴蓋、無量寶清淨莊嚴蓋、廣",
    "T10n0279_026:0142b10": "大寶清淨莊嚴蓋，寶網彌覆，寶鈴垂下，隨風",
    "T10n0279_026:0142b11": "搖動，出微妙音，普覆法界、虛空界、一切世界",
    "T10n0279_026:0142b12": "諸佛身故；為令一切眾生得無障無礙智莊",
    "T10n0279_026:0142b13": "嚴蓋，普覆一切諸如來故；又欲令一切眾生",
    "T10n0279_026:0142b14": "得第一智慧故；又欲令一切眾生得佛功德",
    "T10n0279_026:0142b15": "莊嚴故；又欲令一切眾生於佛功德生清淨",
    "T10n0279_026:0142b16": "欲願心故；又欲令一切眾生得無量無邊自",
    "T10n0279_026:0142b17": "在心寶故；又欲令一切眾生滿足諸法自在",
    "T10n0279_026:0142b18": "智故；又欲令一切眾生以諸善根普覆一切",
    "T10n0279_026:0142b19": "故；又欲令一切眾生成就最勝智慧蓋故；又",
    "T10n0279_026:0142b20": "欲令一切眾生成就十力普遍蓋故；又欲令",
    "T10n0279_026:0142b21": "一切眾生能以一蓋彌覆法界諸佛剎故；又",
    "T10n0279_026:0142b22": "欲令一切眾生於法自在為法王故；又欲令",
    "T10n0279_026:0142b23": "一切眾生得大威德自在心故；又欲令一切",
    "T10n0279_026:0142b24": "眾生得廣大智恒無絕故；又欲令一切眾生",
    "T10n0279_026:0142b25": "得無量功德普覆一切皆究竟故；又欲令一",
    "T10n0279_026:0142b26": "切眾生以諸功德蓋其心故；又欲令一切眾",
    "T10n0279_026:0142b27": "生以平等心覆眾生故；又欲令一切眾生得",
    "T10n0279_026:0142b28": "大智慧平等蓋故；又欲令一切眾生具大迴",
    "T10n0279_026:0142b29": "向巧方便故；又欲令一切眾生獲勝欲樂清",
    "T10n0279_026:0142c01": "淨心故；又欲令一切眾生得善欲樂清淨意",
    "T10n0279_026:0142c02": "故；又欲令一切眾生得大迴向普覆一切諸",
    "T10n0279_026:0142c03": "眾生故。[0142c03] 「佛子！菩薩摩訶薩或施種種上妙幢",
    "T10n0279_026:0142c04": "幡。眾寶為竿，寶繒為幡，種種雜綵以為其",
    "T10n0279_026:0142c05": "幢；寶網垂覆，光色遍滿；寶鐸微搖，音節相",
    "T10n0279_026:0142c06": "和；奇特妙寶形如半月，閻浮檀金光逾皦",
    "T10n0279_026:0142c07": "日，悉置幢上；隨諸世界業果所現，種種妙",
    "T10n0279_026:0142c08": "物以為嚴飾。如是無數千萬億那由他諸妙",
    "T10n0279_026:0142c09": "幢幡，接影連輝遞相間發，光明嚴潔周遍大",
    "T10n0279_026:0142c10": "地，充滿十方虛空法界一切佛剎。菩薩摩訶",
    "T10n0279_026:0142c11": "薩淨心信解，以如是等無量幢幡，或施現",
    "T10n0279_026:0142c12": "在一切諸佛及佛滅後所有塔廟，或施法",
    "T10n0279_026:0142c13": "寶，或施僧寶，或施菩薩、諸善知識，或施聲",
    "T10n0279_026:0142c14": "聞及辟支佛，或施大眾，或施別人；諸來求",
    "T10n0279_026:0142c15": "者，普皆施與。以此善根如是迴向，所謂：『願",
    "T10n0279_026:0142c16": "一切眾生皆能建立一切善根福德幢幡，不",
    "T10n0279_026:0142c17": "可毀壞；願一切眾生建一切法自在幢幡，",
    "T10n0279_026:0142c18": "尊重愛樂，勤加守護；願一切眾生常以寶繒",
    "T10n0279_026:0142c19": "書寫正法，護持諸佛菩薩法藏；願一切眾生",
    "T10n0279_026:0142c20": "建高顯幢，然智慧燈普照世間；願一切眾生",
    "T10n0279_026:0142c21": "立堅固幢，悉能摧殄一切魔業；願一切眾生",
    "T10n0279_026:0142c22": "建智力幢，一切諸魔所不能壞；願一切眾生",
    "T10n0279_026:0142c23": "得大智慧那羅延幢，摧滅一切世間慢幢；",
    "T10n0279_026:0142c24": "願一切眾生得智慧日大光明幢，以智日光",
    "T10n0279_026:0142c25": "普照法界；願一切眾生具足無量寶莊嚴幢，",
    "T10n0279_026:0142c26": "充滿十方一切世界供養諸佛；願一切眾生",
    "T10n0279_026:0142c27": "得如來幢，摧滅一切九十六種外道邪見。』是",
    "T10n0279_026:0142c28": "為菩薩摩訶薩施幢幡時善根迴向，為令一",
    "T10n0279_026:0142c29": "切眾生得甚深高廣菩薩行幢及諸菩薩神",
    "T10n0279_026:0143a01": "通行幢清淨道故。[0143a01] 「佛子！菩薩摩訶薩開眾寶",
    "T10n0279_026:0143a02": "藏，以百千億那由他諸妙珍寶，給施無數一",
    "T10n0279_026:0143a03": "切眾生，隨意與之，心無吝惜；以諸善根如是",
    "T10n0279_026:0143a04": "迴向，所謂：『願一切眾生常見佛寶，捨離愚癡，",
    "T10n0279_026:0143a05": "修行正念；願一切眾生皆得具足法寶光明，",
    "T10n0279_026:0143a06": "護持一切諸佛法藏；願一切眾生能悉攝受",
    "T10n0279_026:0143a07": "一切僧寶，周給供養，恒無厭足；願一切眾生",
    "T10n0279_026:0143a08": "得一切智無上心寶，淨菩提心，無有退轉；願",
    "T10n0279_026:0143a09": "一切眾生得智慧寶，普入諸法，心無疑惑；願",
    "T10n0279_026:0143a10": "一切眾生具足菩薩諸功德寶，開示演說無",
    "T10n0279_026:0143a11": "量智慧；願一切眾生得於無量妙功德寶，修",
    "T10n0279_026:0143a12": "成正覺十力智慧；願一切眾生得妙三昧十",
    "T10n0279_026:0143a13": "六智寶，究竟成滿廣大智慧；願一切眾生成",
    "T10n0279_026:0143a14": "就第一福田之寶，悟入如來無上智慧；願一",
    "T10n0279_026:0143a15": "切眾生得成第一無上寶主，以無盡辯開",
    "T10n0279_026:0143a16": "演諸法。』是為菩薩摩訶薩施眾寶時善根迴",
    "T10n0279_026:0143a17": "向，為令一切眾生皆得成滿第一智寶、如來",
    "T10n0279_026:0143a18": "無礙淨眼寶故。[0143a18] 「佛子！菩薩摩訶薩或以種",
    "T10n0279_026:0143a19": "種妙莊嚴具而為布施。所謂：一切身莊嚴具，",
    "T10n0279_026:0143a20": "令身淨妙，靡不稱可。菩薩摩訶薩等觀一切",
    "T10n0279_026:0143a21": "世間眾生，猶如一子，欲令皆得身淨莊嚴，成",
    "T10n0279_026:0143a22": "就世間最上安樂、佛智慧樂，安住佛法，利益",
    "T10n0279_026:0143a23": "眾生。以如是等百千億那由他種種殊妙寶",
    "T10n0279_026:0143a24": "莊嚴具，勤行布施。行布施時，以諸善根如是",
    "T10n0279_026:0143a25": "迴向，所謂：『願一切眾生成就無上妙莊嚴具，",
    "T10n0279_026:0143a26": "以諸清淨功德智慧莊嚴人天；願一切眾生",
    "T10n0279_026:0143a27": "得清淨莊嚴相，以淨福德莊嚴其身；願一切",
    "T10n0279_026:0143a28": "眾生得上妙莊嚴相，以百福相莊嚴其身；願",
    "T10n0279_026:0143a29": "一切眾生得不雜亂莊嚴相，以一切相莊嚴",
    "T10n0279_026:0143b01": "其身；願一切眾生得善淨語言莊嚴相，具足",
    "T10n0279_026:0143b02": "種種無盡辯才；願一切眾生得一切功德聲",
    "T10n0279_026:0143b03": "莊嚴相，其音清淨，聞者喜悅；願一切眾生得",
    "T10n0279_026:0143b04": "可愛樂諸佛語言莊嚴相，令諸眾生聞法歡",
    "T10n0279_026:0143b05": "喜修清淨行；願一切眾生得心莊嚴相，入深",
    "T10n0279_026:0143b06": "禪定，普見諸佛；願一切眾生得總持莊嚴相，",
    "T10n0279_026:0143b07": "照明一切諸佛正法；願一切眾生得智慧莊",
    "T10n0279_026:0143b08": "嚴相，以佛智慧莊嚴其心。』是為菩薩摩訶薩",
    "T10n0279_026:0143b09": "惠施一切莊嚴具時善根迴向；為令眾生具",
    "T10n0279_026:0143b10": "足一切無量佛法，功德智慧圓滿莊嚴，永離",
    "T10n0279_026:0143b11": "一切憍慢放逸故。[0143b11] 「佛子！菩薩摩訶薩以受灌",
    "T10n0279_026:0143b12": "頂自在王位摩尼寶冠及髻中珠，普施眾",
    "T10n0279_026:0143b13": "生，心無吝惜，常勤修習，為大施主，修學施",
    "T10n0279_026:0143b14": "慧，增長捨根，智慧善巧，其心廣大，給施一",
    "T10n0279_026:0143b15": "切，以彼善根如是迴向，所謂：『願一切眾生",
    "T10n0279_026:0143b16": "得諸佛法之所灌頂，成一切智；願一切眾生",
    "T10n0279_026:0143b17": "具足頂髻，得第一智，到於彼岸；願一切眾生",
    "T10n0279_026:0143b18": "以妙智寶普攝眾生，皆令究竟功德之頂；願",
    "T10n0279_026:0143b19": "一切眾生皆得成就智慧寶頂，堪受世間之",
    "T10n0279_026:0143b20": "所禮敬；願一切眾生以智慧冠莊嚴其首，為",
    "T10n0279_026:0143b21": "一切法自在之王；願一切眾生智慧明珠繫",
    "T10n0279_026:0143b22": "其頂上，一切世間無能見者；願一切眾生皆",
    "T10n0279_026:0143b23": "悉堪受世間頂禮，成就慧頂，照明佛法；願一",
    "T10n0279_026:0143b24": "切眾生首冠十力莊嚴之冠，智慧寶海清淨",
    "T10n0279_026:0143b25": "具足；願一切眾生至大地頂，得一切智，究竟",
    "T10n0279_026:0143b26": "十力，破欲界頂諸魔眷屬；願諸眾生得成第",
    "T10n0279_026:0143b27": "一無上頂王，獲一切智光明之頂，無能映",
    "T10n0279_026:0143b28": "奪。』是為菩薩摩訶薩施寶冠時善根迴向，為",
    "T10n0279_026:0143b29": "令眾生得第一智最清淨處智慧摩尼妙寶",
    "T10n0279_026:0143c01": "冠故。[0143c01] 「佛子！菩薩摩訶薩見有眾生處在牢獄",
    "T10n0279_026:0143c02": "黑暗之處，杻械、枷鎖檢繫其身，起坐不安，眾",
    "T10n0279_026:0143c03": "苦競集，無有親識，無歸無救，裸露、飢羸，酸劇",
    "T10n0279_026:0143c04": "難忍。菩薩見已，捨其所有一切財寶、妻子、眷",
    "T10n0279_026:0143c05": "屬及以自身，於牢獄中救彼眾生，如大悲",
    "T10n0279_026:0143c06": "菩薩、妙眼王菩薩；既救度已，隨其所須，普皆",
    "T10n0279_026:0143c07": "給施，除其苦患，令得安隱；然後施以無上法",
    "T10n0279_026:0143c08": "寶，令捨放逸，安住善根，於佛教中，心無退",
    "T10n0279_026:0143c09": "轉。佛子！菩薩摩訶薩於牢獄中救眾生時，",
    "T10n0279_026:0143c10": "以諸善根如是迴向，所謂：『願一切眾生究竟",
    "T10n0279_026:0143c11": "解脫貪愛纏縛；願一切眾生斷生死流，昇智",
    "T10n0279_026:0143c12": "慧岸；願一切眾生除滅愚癡，生長智慧，解脫",
    "T10n0279_026:0143c13": "一切煩惱纏縛；願一切眾生滅三界縛，得一",
    "T10n0279_026:0143c14": "切智，究竟出離；願一切眾生永斷一切煩",
    "T10n0279_026:0143c15": "惱結縛，到無煩惱、無障礙地智慧彼岸；願一",
    "T10n0279_026:0143c16": "切眾生離諸動念、思惟、分別，入於平等不動",
    "T10n0279_026:0143c17": "智地；願一切眾生脫諸欲縛，永離世間一切",
    "T10n0279_026:0143c18": "貪欲，於三界中無所染著；願一切眾生得勝",
    "T10n0279_026:0143c19": "志樂，常蒙諸佛為說法門；願一切眾生得無",
    "T10n0279_026:0143c20": "著、無縛解脫，心廣大如法界，究竟如虛空；願",
    "T10n0279_026:0143c21": "一切眾生得菩薩神通，一切世界調伏眾生，",
    "T10n0279_026:0143c22": "令離世間，住於大乘。』是為菩薩摩訶薩救度",
    "T10n0279_026:0143c23": "牢獄苦眾生時善根迴向，為令眾生普入如",
    "T10n0279_026:0143c24": "來智慧地故。[0143c24] 「佛子！菩薩摩訶薩見有獄囚五",
    "T10n0279_026:0143c25": "處被縛，受諸苦毒；防衛驅逼，將之死地，欲斷",
    "T10n0279_026:0143c26": "其命，捨閻浮提一切樂具，親戚、朋友悉將永",
    "T10n0279_026:0143c27": "訣，置高碪上以刀屠割，或用木槍豎貫其",
    "T10n0279_026:0143c28": "體，衣纏油沃以火焚燒，如是等苦，種種逼迫。",
    "T10n0279_026:0143c29": "菩薩見已，自捨其身而代受之；如阿逸多菩",
    "T10n0279_026:0144a01": "薩、殊勝行王菩薩及餘無量諸大菩薩，為眾",
    "T10n0279_026:0144a02": "生故，自捨身命，受諸苦毒。菩薩爾時語主者",
    "T10n0279_026:0144a03": "言：『我願捨身以代彼命，如此等苦可以與",
    "T10n0279_026:0144a04": "我。如治彼人，隨意皆作；設過彼苦阿僧祇",
    "T10n0279_026:0144a05": "倍，我亦當受，令其解脫。我若見彼將被殺",
    "T10n0279_026:0144a06": "害，不捨身命救贖其苦，則不名為住菩薩",
    "T10n0279_026:0144a07": "心。何以故？我為救護一切眾生，發一切智菩",
    "T10n0279_026:0144a08": "提心故。』佛子！菩薩摩訶薩自捨身命救眾生",
    "T10n0279_026:0144a09": "時，以諸善根如是迴向，所謂：『願一切眾生得",
    "T10n0279_026:0144a10": "無斷盡究竟身命，永離一切災橫逼惱；願一",
    "T10n0279_026:0144a11": "切眾生依諸佛住，受一切智，具足十力，菩",
    "T10n0279_026:0144a12": "提記別；願一切眾生普救含識，令無怖畏，",
    "T10n0279_026:0144a13": "永出惡道；願一切眾生得一切命，入於不死",
    "T10n0279_026:0144a14": "智慧境界；願一切眾生永離怨敵，無諸厄難，",
    "T10n0279_026:0144a15": "常為諸佛、善友所攝；願一切眾生捨離一切",
    "T10n0279_026:0144a16": "刀劍兵仗、諸惡苦具，修行種種清淨善業；願",
    "T10n0279_026:0144a17": "一切眾生離諸怖畏，菩提樹下摧伏魔軍；願",
    "T10n0279_026:0144a18": "一切眾生離大眾怖，於無上法心淨無畏，能",
    "T10n0279_026:0144a19": "為最上大師子吼；願一切眾生得無障礙師",
    "T10n0279_026:0144a20": "子智慧，於諸世間修行正業；願一切眾生到",
    "T10n0279_026:0144a21": "無畏處，常念救護諸苦眾生。』是為菩薩摩訶",
    "T10n0279_026:0144a22": "薩自捨身命救彼臨刑諸獄囚時善根迴向；",
    "T10n0279_026:0144a23": "為令眾生離生死苦，得於如來上妙樂故。"
}