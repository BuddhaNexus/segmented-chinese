{
    "X63n1257_001:0755a03": " 博山警語序",
    "X63n1257_001:0755a05": "警乃醒覺之義。或云驚也。譬有賊瞰巨室。主人張燈",
    "X63n1257_001:0755a06": "夜坐堂皇之上。謦欬作聲。賊懼不能便。稍爾昬睡。則",
    "X63n1257_001:0755a07": "乘間而入。橐為之傾。故嚴城擊柝。刁斗鳴轅。卒有變",
    "X63n1257_001:0755a08": "而無虞。以其警俻於機先也。人有生死大患。廼萬劫",
    "X63n1257_001:0755a09": "不醒之長夢。況亦為賊媒。日劫家寶。不有大覺之雄",
    "X63n1257_001:0755a10": "痛語警醒。則終身醉夢。了無悟日。非但睡時做不得",
    "X63n1257_001:0755a11": "主。即白晝開眼魔語尤甚。故愽山大師乘悲願力。來",
    "X63n1257_001:0755a12": "作大醫王。用一味伽陀遍療狂狷業病。故有示禪病",
    "X63n1257_001:0755a13": "警語五章。直捷簡當。把參禪骨髓中病都說透過。其",
    "X63n1257_001:0755a14": "開示做工夫語最為喫緊。真是禪門一種切要新書。",
    "X63n1257_001:0755a15": "亦捄世之金丹九轉也。夫禪也。假名無體。何有病乎。",
    "X63n1257_001:0755a16": "盖參禪人多起執情謬解。被心意識哄殺。不向機境",
    "X63n1257_001:0755a17": "上求。便向學解中討。或被古人言句礙膺。或向死水",
    "X63n1257_001:0755a18": "裏浸殺。或坐在無事甲裏。不是靈利心死不得。便是",
    "X63n1257_001:0755a19": "癡著心轉不得。故命根難斷。生滅宛然。通身都是我",
    "X63n1257_001:0755a20": "病。非是禪有病也。甚則成枉著魔。佛亦不可捄。此名",
    "X63n1257_001:0755a21": "業病。亦非禪病也。假饒死得種種心。不肯做工夫與",
    "X63n1257_001:0755a22": "法身理相應。不曾踏著向上關棙。坐在飯籮裡輕安",
    "X63n1257_001:0755a23": "自在。只箇輕安。正是禪病。故僧問古德。如何是清淨",
    "X63n1257_001:0755a24": "法身。德云。無量大病源。此語如栗棘蓬。吞吐誠難。古",
    "X63n1257_001:0755b01": "人從真參實悟中病過一番來。其垂手處自不亂下",
    "X63n1257_001:0755b02": "針錐。要箇絕氣息。識痛痒底漢。方肯診視。是以識病",
    "X63n1257_001:0755b03": "乃能去病。調己然後調人。可謂三折肱為良醫歟。愽",
    "X63n1257_001:0755b04": "山大師自來參究此道。極是融通。凡有言句。皆中肯",
    "X63n1257_001:0755b05": "綮。非故為高玅玄著之談。使人不知。乃平日親證實",
    "X63n1257_001:0755b06": "履境界。見到說到。行到用到。其義理精明。辨才無礙。",
    "X63n1257_001:0755b07": "所以快說禪病。如握秦宮玉鏡。照見羣僚肝膽。一毫",
    "X63n1257_001:0755b08": "隱諱不得。古今踞曲盝牀。稱善知識說禪者。如師之",
    "X63n1257_001:0755b09": "玅罕儷。然禪病最難說。說亦不能盡。何哉。病即法身",
    "X63n1257_001:0755b10": "之病。法身無數。病寧有極。善救法身病者。以病為玅",
    "X63n1257_001:0755b11": "劑。以病為家常茶飯。以病為貼肉汗衫。在善葆之而",
    "X63n1257_001:0755b12": "已。古人於病假中游戲而為佛事。盖看破法身無主。",
    "X63n1257_001:0755b13": "病自霍然。故洞山道老僧看時不見有病。特由妄想",
    "X63n1257_001:0755b14": "執著。故禪病競生。昔佛說楞嚴五蘊魔事及外道徧",
    "X63n1257_001:0755b15": "計。即是今人禪病中事。然著即成魔。計則名外。不著",
    "X63n1257_001:0755b16": "不計。亦未為病。所以云。不作勝心。名善境界。若作聖",
    "X63n1257_001:0755b17": "解。即受羣邪。法華云。有一導師。善知通塞險難道路。",
    "X63n1257_001:0755b18": "故能導彼眾人前至寶所。然則大師此書。正末世舟",
    "X63n1257_001:0755b19": "杭。初心徑路。豈但有益於今日。亦有補於將來。決欲",
    "X63n1257_001:0755b20": "參禪做工夫。求大悟門。肯細觀此書。大有相為作略。",
    "X63n1257_001:0755b21": "能使疑情發不起處發起。病根點不破處點破。如披",
    "X63n1257_001:0755b22": "沙露寶。要渠自取。如開霧見天。使人不迷。截路中有",
    "X63n1257_001:0755b23": "出身之路。死句裏有活人之句。如圓珠走盤。不滯一",
    "X63n1257_001:0755b24": "語。其妙用如此。人人知此用心。可以坐睡見道。不費",
    "X63n1257_001:0755c01": "許多草鞋錢。直到大安樂田地。與佛祖同一鼻孔通",
    "X63n1257_001:0755c02": "風。有能以此自警者而警眾。復以此自愈者而愈人。",
    "X63n1257_001:0755c03": "亦名現在醫王。使祖師命脉流通。國脉與慧脉並固。",
    "X63n1257_001:0755c04": "庶不負大師垂示之方便願力云爾。是為序。",
    "X63n1257_001:0755c05": "萬曆辛亥歲孟秋月　信州弟子劉崇慶和南題",
    "X63n1257_001:0755c09": "博山和尚參禪警語目次",
    "X63n1257_001:0755c10": "卷上",
    "X63n1257_001:0755c11": "示初心做工夫警語評古德垂示警語",
    "X63n1257_001:0755c12": "卷下",
    "X63n1257_001:0755c13": "評古德垂示警語示疑情發不起警語",
    "X63n1257_001:0755c14": "示疑情發得起警語示禪人參公案警語",
    "X63n1257_001:0755c15": "示參禪偈十首",
    "X63n1257_001:0756a03": "博山和尚參禪警語",
    "X63n1257_001:0756a05": "首座　成正　集",
    "X63n1257_001:0756a06": "示初心做工夫警語",
    "X63n1257_001:0756a07": "做工夫最初要發箇破生死心堅硬。看破世界身心",
    "X63n1257_001:0756a08": "悉是假緣。無實主宰。若不發明本具底大理。則生死",
    "X63n1257_001:0756a09": "心不破。生死心既不破。無常殺鬼念念不停。却如何",
    "X63n1257_001:0756a10": "排遣。將此一念作箇敲門瓦子。如坐在烈火燄中求",
    "X63n1257_001:0756a11": "出相似。亂行一步不得。停止一步不得。別生一念不",
    "X63n1257_001:0756a12": "得。望別人救不得。當恁麼時。只須不顧猛火。不顧身",
    "X63n1257_001:0756a13": "命。不望人救。不生別念。不肯暫止。往前直奔。奔得出。",
    "X63n1257_001:0756a14": "是好手。",
    "X63n1257_001:0756a15": "做工夫。貴在起疑情。何謂疑情。如生不知何來。不得",
    "X63n1257_001:0756a16": "不疑來處。死不知何去。不得不疑去處。生死關竅不",
    "X63n1257_001:0756a17": "破。則疑情頓發。結在眉睫上。放亦不下。趂亦不去。忽",
    "X63n1257_001:0756a18": "朝樸破疑團。生死二字是甚麼閑家具。噁。古德云。大",
    "X63n1257_001:0756a19": "疑大悟。小疑小悟。不疑不悟。",
    "X63n1257_001:0756a20": "做工夫。把箇死字貼在額頭上。將血肉身心如死去",
    "X63n1257_001:0756a21": "一般。祇有要究明底這一念子。現前這一念子如倚",
    "X63n1257_001:0756a22": "天長劍。若觸其鋒者。了不可得。若淘滯磨鈍。則劒去",
    "X63n1257_001:0756a23": "久矣。",
    "X63n1257_001:0756a24": "做工夫。最怕躭著靜境。使人困於枯寂。不覺不知。動",
    "X63n1257_001:0756b01": "境人厭。靜境多不生厭。良以行人一向處乎喧閙之",
    "X63n1257_001:0756b02": "場。一與靜境相應。如食飴食蜜。如人倦久喜睡。安得",
    "X63n1257_001:0756b03": "自知耶。",
    "X63n1257_001:0756b04": "外道使身心斷滅。化為頑石。亦從靜境而入。良以歲",
    "X63n1257_001:0756b05": "久月深。枯之又枯。寂之又寂。墮於無知。與木石何異。",
    "X63n1257_001:0756b06": "吾人或處於靜境。祇要發明衣線下一段大事。不知",
    "X63n1257_001:0756b07": "在靜境始得。於大事中求其靜相了不可得。斯為得",
    "X63n1257_001:0756b08": "也。",
    "X63n1257_001:0756b09": "做工夫。要中正勁挺。不近人情。苟循情應對。則工夫",
    "X63n1257_001:0756b10": "做不上。不但做不上。日久月深。則隨流俗阿師無疑",
    "X63n1257_001:0756b11": "也。",
    "X63n1257_001:0756b12": "做工夫人。擡頭不見天。低頭不見地。看山不是山。見",
    "X63n1257_001:0756b13": "水不是水。行不知行。坐不知坐。千人萬人之中。不見",
    "X63n1257_001:0756b14": "有一人。通身內外只是一箇疑團。可謂攪渾世界疑",
    "X63n1257_001:0756b15": "團。不破誓不休心。此為工夫緊要。",
    "X63n1257_001:0756b16": "何謂攪渾世界。無量劫來本具的大理。沉沉寂寂。未",
    "X63n1257_001:0756b17": "甞動著。要在當人抖擻精神。天旋地轉。自有波翻浪",
    "X63n1257_001:0756b18": "湧一段受用。",
    "X63n1257_001:0756b19": "做工夫。不怕死不得活。只怕活不得死。果與疑情廝",
    "X63n1257_001:0756b20": "結在一處。動境不待遣而自遣。妄心不待淨而自淨。",
    "X63n1257_001:0756b21": "六根門頭自然虗豁地。點著即到。呼著即應。何愁不",
    "X63n1257_001:0756b22": "活耶。",
    "X63n1257_001:0756b23": "工夫做得上。如挑千斤担子。放亦不下。如覓要緊的",
    "X63n1257_001:0756b24": "失物相似。若覔不著。誓不休心。其中但不可生執生",
    "X63n1257_001:0756c01": "著生計。執成病。著成魔。計成外。果得一心一意。如覔",
    "X63n1257_001:0756c02": "失物相似。則三種泮然沒交涉。所謂生心動念。即乖",
    "X63n1257_001:0756c03": "法體矣。",
    "X63n1257_001:0756c04": "做工夫。舉起話頭時要歷歷明明。如猫捕鼠相似。古",
    "X63n1257_001:0756c05": "所謂不斬黎奴誓不休。不然則坐在鬼窟裡昏昏沉",
    "X63n1257_001:0756c06": "沉過了一生。有何所益。",
    "X63n1257_001:0756c07": "猫捕鼠。睜開兩眼。四脚撑撑。只要拿鼠到口始得。縱",
    "X63n1257_001:0756c08": "有鷄犬在傍。亦不暇顧。參禪者亦復如是。只是憤然",
    "X63n1257_001:0756c09": "要明此理。縱八境交錯於前。亦不暇顧。纔有別念。非",
    "X63n1257_001:0756c10": "但鼠。兼走却猫兒。",
    "X63n1257_001:0756c11": "做工夫一日。要見一日工夫。若因因循循。百劫千生。",
    "X63n1257_001:0756c12": "未有了的日子。博山當時插一枝香。見香了便云。工",
    "X63n1257_001:0756c13": "夫如前。無有損益。一日幾枝香耶。一年若干許香耶。",
    "X63n1257_001:0756c14": "又云。光景易過。時不待人。大事未明。何日是了。由此",
    "X63n1257_001:0756c15": "痛惜。更多加策勵。",
    "X63n1257_001:0756c16": "做工夫。不可在古人公案上卜度。妄加解釋。縱一一",
    "X63n1257_001:0756c17": "領略得過。與自己沒交涉。殊不知古人一語一言。如",
    "X63n1257_001:0756c18": "大火聚。近之不得。觸之不得。何況坐臥其中耶。更於",
    "X63n1257_001:0756c19": "其間分大分小。論上論下。不喪身失命者幾希。",
    "X63n1257_001:0756c20": "此事不與教乘合。故久脩習大椉業者不知不識。何",
    "X63n1257_001:0756c21": "況聲聞緣覺諸小椉耶。三賢十聖豈不通教。說此一",
    "X63n1257_001:0756c22": "事。三乘膽戰。十地魂驚。等覺菩薩說法如雲如雨。度",
    "X63n1257_001:0756c23": "不可思議眾生。入無生法忍。尚喚作所知愚。與道全",
    "X63n1257_001:0756c24": "乖。又何況其餘耶。葢此事從凡夫地。頓同佛體。人所",
    "X63n1257_001:0757a01": "難信。信者器。不信非器。諸行人欲入斯宗乘者。悉從",
    "X63n1257_001:0757a02": "信而入。信之一字。有淺有深。有邪有正。不可不辯。淺",
    "X63n1257_001:0757a03": "者。凡入法門。誰云不信。但信法門。非信自心。深者。諸",
    "X63n1257_001:0757a04": "大乘菩薩尚不具信。如華嚴疏云。見有能說法者。有",
    "X63n1257_001:0757a05": "所聽法眾。尚未入乎信門。如云即心即佛。誰云不信。",
    "X63n1257_001:0757a06": "及乎問汝是佛耶。則支梧排遣。承當不下。法華云。盡",
    "X63n1257_001:0757a07": "思共度量。不能測佛智。何以有盡思度量之心。盖信",
    "X63n1257_001:0757a08": "不具耳。",
    "X63n1257_001:0757a09": "邪正者。自心即佛名正信。心外取法名邪信。即佛要",
    "X63n1257_001:0757a10": "究明自心。親履實踐到不疑之地。始名正信。如顢頇",
    "X63n1257_001:0757a11": "儱侗猜三枚相似。但云心即佛。實不識自心。即名邪",
    "X63n1257_001:0757a12": "信。",
    "X63n1257_001:0757a13": "古人摘桃便定去。鋤地便定去。作務時亦定。豈是坐",
    "X63n1257_001:0757a14": "久遏捺令心不起然後為定耶。若如此。即名邪定。非",
    "X63n1257_001:0757a15": "禪者正意。",
    "X63n1257_001:0757a16": "六祖云。那伽常在定。無有不定時。須徹見本體。方與",
    "X63n1257_001:0757a17": "此定相應。釋迦老子下兜率。降皇宮。入雪山。覩明星。",
    "X63n1257_001:0757a18": "開幻眾。未出此定。不然則被動境漂溺。孰名為定。",
    "X63n1257_001:0757a19": "動境中求起處不可得。靜境中亦求起處不可得。動",
    "X63n1257_001:0757a20": "靜既無起處。將何為境耶。會得此意。總是一箇定體。",
    "X63n1257_001:0757a21": "充塞彌亘。無餘蘊也。",
    "X63n1257_001:0757a22": "做工夫。不得沾著世法。佛法中尚沾著一點也不得。",
    "X63n1257_001:0757a23": "何況世法耶。若真正話頭現前。履氷不見寒。蹈火不",
    "X63n1257_001:0757a24": "見熱。荊棘林中橫身直過。不見有掛礙。始可在世法",
    "X63n1257_001:0757b01": "中橫行直撞。不然盡被境緣轉將去。欲得工夫成一",
    "X63n1257_001:0757b02": "片。驢年也未夢見在。",
    "X63n1257_001:0757b03": "做工夫人。不可尋文逐句。記言記語。不但無益。與工",
    "X63n1257_001:0757b04": "夫作障礙。真實工夫返成緣慮。欲得心行處絕。豈可",
    "X63n1257_001:0757b05": "得乎。",
    "X63n1257_001:0757b06": "做工夫。最怕比量。將心凑泊。與道轉遠。做到彌勒下",
    "X63n1257_001:0757b07": "生去。管取沒交涉。若是疑情頓發的漢子。畐塞虗空。",
    "X63n1257_001:0757b08": "不知有虗空名字。如坐在銀山鐵壁之中。祗要得箇",
    "X63n1257_001:0757b09": "活路。若不得箇活路。如何得安穩去。但恁麼做去。時",
    "X63n1257_001:0757b10": "節到來。自有箇倒斷。",
    "X63n1257_001:0757b11": "近時有等邪師。教學者不在工夫上。又云古人未甞",
    "X63n1257_001:0757b12": "做工夫。此語最毒。迷悞後生。入地獄如箭射。",
    "X63n1257_001:0757b13": "大義禪師坐禪銘云。切莫信道不須參。古聖孜孜為",
    "X63n1257_001:0757b14": "指南。雖然舊閣閑田地。一度嬴來得也未。若不須參",
    "X63n1257_001:0757b15": "究。便云得理。此是天生彌勒。自然釋迦。此輩名為可",
    "X63n1257_001:0757b16": "憐憫者。盖自己不曾參究。或見古人一問一答便領",
    "X63n1257_001:0757b17": "悟去。遂將識情解將去。便誑妄於人。或得一場熱病。",
    "X63n1257_001:0757b18": "呌苦連天。生平解的用不著。或到臨命終時。如螃蠏",
    "X63n1257_001:0757b19": "入湯鍋。手忙脚亂。悔之何及。",
    "X63n1257_001:0757b20": "黃蘗禪師云。塵勞逈脫事非常。緊把繩頭做一場。不",
    "X63n1257_001:0757b21": "是一翻寒徹骨。爭得梅花醭鼻香。此語最親切。若將",
    "X63n1257_001:0757b22": "此偈時時警策。工夫自然做得上。如百里程途。行一",
    "X63n1257_001:0757b23": "步則少一步。不行。祗住在這裡。縱說得鄉里事業了",
    "X63n1257_001:0757b24": "了明明。終不到家。當得甚麼邊事。",
    "X63n1257_001:0757c01": "做工夫。[宋木+取]要緊是箇切字。切字最有力。不切則懈怠。",
    "X63n1257_001:0757c02": "為懈怠生。則放逸縱意靡所不至。若用心真切。放逸",
    "X63n1257_001:0757c03": "懈怠何由得生。當知切之一字。不愁不到古人田地。",
    "X63n1257_001:0757c04": "不愁生死心不破。捨此切字。別求佛法。皆是痴狂外",
    "X63n1257_001:0757c05": "邊走。豈可以做工夫同日而語也。",
    "X63n1257_001:0757c06": "切之一字。豈但離過。當下超善．惡．無記三性。一句話",
    "X63n1257_001:0757c07": "頭。用心甚切則不思善。用心甚切則不思惡。用心甚",
    "X63n1257_001:0757c08": "切則不落無記。話頭切無掉舉。話頭切無昏沉。話頭",
    "X63n1257_001:0757c09": "現前則不落無記。",
    "X63n1257_001:0757c10": "切之一字。是[宋木+取]親切句。用心親切。則無間隙。故魔不",
    "X63n1257_001:0757c11": "能入。用心親切。不生計度有無等。則不落外道。",
    "X63n1257_001:0757c12": "做工夫人。行不知行。坐不知坐。謂話頭現前。疑情不",
    "X63n1257_001:0757c13": "破。尚不知有身心。何況行坐耶。",
    "X63n1257_001:0757c14": "做工夫。最怕思惟做詩做偈做文賦等。詩偈成則名",
    "X63n1257_001:0757c15": "詩僧。文賦工則稱文字僧。與參禪沒交涉。凡遇著逆",
    "X63n1257_001:0757c16": "順境緣。動人念處。便當覺破。提起話頭。不隨境緣轉",
    "X63n1257_001:0757c17": "始得。或云不打緊。這三箇字最是悞人。學者不可不",
    "X63n1257_001:0757c18": "審。",
    "X63n1257_001:0757c19": "做工夫人。多怕落空。話頭現前。那得空去。只此怕落",
    "X63n1257_001:0757c20": "空的。便空不去。何況話頭現前耶。",
    "X63n1257_001:0757c21": "做工夫。疑情不破。如臨深淵。如履薄氷。毫釐失念。則",
    "X63n1257_001:0757c22": "喪身失命。為疑情不破。則大理不明。一口氣不來。又",
    "X63n1257_001:0757c23": "是一生被中陰牽引。未免隨業識去。改頭換面。不覺",
    "X63n1257_001:0757c24": "不知。由此則疑上更添箇疑。提起話頭。不明決定要",
    "X63n1257_001:0758a01": "明。不破決定要破。譬如捉賊。須是見贓始得。",
    "X63n1257_001:0758a02": "做工夫。不得將心待悟。如人行路。住在路上待到家。",
    "X63n1257_001:0758a03": "終不到家。只須行到家。若將心待悟。終不悟。只須逼",
    "X63n1257_001:0758a04": "拶令悟。若大悟時。如蓮花忽開。如大夢忽覺。良以夢",
    "X63n1257_001:0758a05": "不待覺。睡熟時自覺。華不得開。時節到自開。悟不待",
    "X63n1257_001:0758a06": "悟。因緣會合時自悟。余云因緣會合時。貴在話頭真",
    "X63n1257_001:0758a07": "切。逼拶令悟。非待悟耶。又悟時如披雲見天而廓落",
    "X63n1257_001:0758a08": "無依。天旋地轉又是一飜境界。",
    "X63n1257_001:0758a09": "做工夫。要緊要正。要綿密。要融豁。何謂緊。人命在呼",
    "X63n1257_001:0758a10": "吸。大事未明。一口氣不來。前路茫茫。未知何往。不得",
    "X63n1257_001:0758a11": "不緊。古德云。如麻繩著水。一步緊一步。何謂正。學人",
    "X63n1257_001:0758a12": "須具擇法眼。三千七百祖師大有樣子。若毫釐有差。",
    "X63n1257_001:0758a13": "則入邪徑。經云。唯此一事實。餘二則非真。何謂綿密。",
    "X63n1257_001:0758a14": "眉毛與虗空廝結。針劄不入。水洒不濕。不容有毫釐",
    "X63n1257_001:0758a15": "間隙。若有毫釐間隙。則魔境乘隙而入。古德云。一時",
    "X63n1257_001:0758a16": "不在。如同死人。何謂融豁。世界濶一丈。則古鏡濶一",
    "X63n1257_001:0758a17": "丈。古鏡濶一丈。則火爐濶一丈。決不拘執住在一處。",
    "X63n1257_001:0758a18": "捉定死蛇頭。亦不繫墜在兩頭。漭漭蕩蕩。古德云。圓",
    "X63n1257_001:0758a19": "同太虗。無欠無餘。真到融豁處。則內不見有身心。外",
    "X63n1257_001:0758a20": "不見有世界。始得箇入頭。",
    "X63n1257_001:0758a21": "緊而不正則枉用工。正而不緊則不能入。既入。須要",
    "X63n1257_001:0758a22": "綿密始得相應。既相應。須要融豁方為化境。",
    "X63n1257_001:0758a23": "做工夫。著不得一絲毫別念。行住坐臥。單單只提起",
    "X63n1257_001:0758a24": "本參話頭。發起疑情。憤然要討箇下落。若有絲毫別",
    "X63n1257_001:0758b01": "念。古所謂雜毒入心。豈但傷身命。此傷乎慧命。學者",
    "X63n1257_001:0758b02": "不可不謹。",
    "X63n1257_001:0758b03": "余云別念。非但世間法。除究心之外。佛法中一切好",
    "X63n1257_001:0758b04": "事悉名別念。又豈但佛法中事。於心體上取之捨之。",
    "X63n1257_001:0758b05": "執之化之。悉別念矣。",
    "X63n1257_001:0758b06": "做工夫人。多云做不上。即此做不上便做去。如人不",
    "X63n1257_001:0758b07": "識路。便好尋路。不可云尋不著路便休耶。如尋著路",
    "X63n1257_001:0758b08": "的。貴在行。直至到家乃可爾。不得站在路上不行。終",
    "X63n1257_001:0758b09": "無到家日子。",
    "X63n1257_001:0758b10": "做工夫。做到無可用心處．萬仞懸崖處．水窮山盡處．",
    "X63n1257_001:0758b11": "羅紋結角處。如老鼠入牛角。自有倒斷也。",
    "X63n1257_001:0758b12": "做工夫。最怕的一箇伶俐心。伶俐心為之藥忌。犯著",
    "X63n1257_001:0758b13": "些毫。雖真藥現前。不能救耳。若真是個參禪漢。眼如",
    "X63n1257_001:0758b14": "盲。耳如聾。心念纔起時。如撞著銀山鐵壁相似。如此",
    "X63n1257_001:0758b15": "則工夫始得相應耳。",
    "X63n1257_001:0758b16": "工夫做得真切。將身心與器界煉得如鐵橛子相似。",
    "X63n1257_001:0758b17": "只待渠爆得斷。卒得折。更要撮得聚始得。",
    "X63n1257_001:0758b18": "做工夫。不怕錯。只怕不知非。縱然行在錯處。若肯一",
    "X63n1257_001:0758b19": "念知非。便是成佛作祖底基本。出生死底要路。破魔",
    "X63n1257_001:0758b20": "網底利器也。釋迦大師於外道法一一證過。祇是不",
    "X63n1257_001:0758b21": "坐在窠臼裏。將知非便捨四箇字。從凡夫只到大聖",
    "X63n1257_001:0758b22": "地位。此意豈但出世法。在世法中有失念處。只消箇",
    "X63n1257_001:0758b23": "知非便捨。便做得一箇淨白底好人。",
    "X63n1257_001:0758b24": "若抱定錯處為是。不肯知非。縱是活佛現前。救他不",
    "X63n1257_001:0758c01": "得。",
    "X63n1257_001:0758c02": "做工夫。不可避喧向寂。瞑目合眼。坐在鬼窟裏作活",
    "X63n1257_001:0758c03": "計。古所謂黑山下坐。死水浸。濟得甚麼邊事。只須在",
    "X63n1257_001:0758c04": "境緣上做得去。始是得力處。一句話頭頓在眉睫上。",
    "X63n1257_001:0758c05": "行裏坐裏。著衣喫飯裏。迎賓待客裏。祇要明這一句",
    "X63n1257_001:0758c06": "話頭落處。一朝洗面時。摸著鼻孔。原來太近。便得箇",
    "X63n1257_001:0758c07": "省力。",
    "X63n1257_001:0758c08": "做工夫。[宋木+取]怕認識神為佛事。或揚眉瞬目。搖頭轉腦。",
    "X63n1257_001:0758c09": "將謂有多少奇特。若把識神當事。做外道奴也不得。",
    "X63n1257_001:0758c10": "做工夫。正要心行處滅。切不可將心湊泊。思惟問答",
    "X63n1257_001:0758c11": "機緣等。洞山云。體妙失宗。機昧終始。便不堪共語也。",
    "X63n1257_001:0758c12": "若大理徹時。一一三昧從自心中流出。思惟造作。何",
    "X63n1257_001:0758c13": "啻霄壤也。",
    "X63n1257_001:0758c14": "工夫不怕做不上。做不上要做上。便是工夫。古德云。",
    "X63n1257_001:0758c15": "無門解脫之門。無意道人之意。貴在體悉箇入處。若",
    "X63n1257_001:0758c16": "做不上。便打退皷。縱百劫千生。其柰爾何。",
    "X63n1257_001:0758c17": "疑情發得起。放不下。便是上路。將生死二字貼在額",
    "X63n1257_001:0758c18": "頭上。如猛虎趕來。若不直走到家。必喪身失命。猶可",
    "X63n1257_001:0758c19": "住脚耶。",
    "X63n1257_001:0758c20": "做工夫。祇在一則公案上用心。不可一切公案上作",
    "X63n1257_001:0758c21": "解會。縱能解得。終是解。非悟耶。法華經云。是法非思",
    "X63n1257_001:0758c22": "量分別之所能到。圓覺云。以思惟心測度如來圓覺",
    "X63n1257_001:0758c23": "境界。如將螢火熱須彌山。終不能得。洞山云。擬將心",
    "X63n1257_001:0758c24": "意學玄宗。大似西行却向東。大凡穿鑿公案者。須皮",
    "X63n1257_001:0759a01": "下有血。識慚愧始得。",
    "X63n1257_001:0759a02": "做工夫。提起話頭。祇是知疑情打不被。必竟無第二",
    "X63n1257_001:0759a03": "念。決不可向經書上引證。牽動識情。識情一動。則妄",
    "X63n1257_001:0759a04": "念紛馳。欲得言語道斷。心行處滅。安可得乎。",
    "X63n1257_001:0759a05": "道不可須臾離。可離非道也。工夫不可須臾間斷。可",
    "X63n1257_001:0759a06": "間斷非工夫也。真正參究人。如火燒眉毛上。又如救",
    "X63n1257_001:0759a07": "頭然。何暇為他事動念耶。古德云。如一人與萬人敵。",
    "X63n1257_001:0759a08": "覿面那容眨眼。看此語做工夫最要。不可不知。",
    "X63n1257_001:0759a09": "做工夫。自己打未徹。祇可辦自己事。不可教人。如人",
    "X63n1257_001:0759a10": "未到京城。便為他人說京城中事。非但瞞人。亦自瞞",
    "X63n1257_001:0759a11": "耳。",
    "X63n1257_001:0759a12": "做工夫。曉夕不敢自怠。如慈明大師夜欲將睡。用引",
    "X63n1257_001:0759a13": "錐刺之。又云。古人為道。不食不寢。余又何人耶。",
    "X63n1257_001:0759a14": "古人畫一石灰圈。道理不明。脚步不出圈內。今人縱",
    "X63n1257_001:0759a15": "意肆情。遊蕩不覊。謂之活潑。大可笑耳。",
    "X63n1257_001:0759a16": "工夫或得輕安。或有省發。不可便為悟也。博山當時",
    "X63n1257_001:0759a17": "看船子和尚沒踪跡句。一日因閱傳燈。見趙州囑僧",
    "X63n1257_001:0759a18": "云。三千里外逢人始得。不覺打失布袋。如放下千斤",
    "X63n1257_001:0759a19": "担子。自謂大悟。逮見寶方。如方木逗圓孔。始具慚愧。",
    "X63n1257_001:0759a20": "若悟後不見大善知識。縱得安逸。終是未了。",
    "X63n1257_001:0759a21": "寶方勉余偈云。空拶空兮功莫大。有追有也德猶微。",
    "X63n1257_001:0759a22": "謗他迦葉安生理。得便宜處失便宜。此是百尺竿頭",
    "X63n1257_001:0759a23": "進步句。衲僧輩不可不審。余甞謂學者云。我得寶方",
    "X63n1257_001:0759a24": "不肯兩箇字。受用不盡。",
    "X63n1257_001:0759b01": "做工夫。不得作道理會。但硬硬參去。始發得起疑情。",
    "X63n1257_001:0759b02": "若作道理會。祇是乾爆爆底。豈但打不徹自己事。連",
    "X63n1257_001:0759b03": "疑情亦發不起。如人云。器中盛底是何物。實不是彼",
    "X63n1257_001:0759b04": "所指底物。彼以非為是。便不能發疑。又不但不起疑。",
    "X63n1257_001:0759b05": "即以彼物為此物。以此物為彼物。如此謬解。若不開",
    "X63n1257_001:0759b06": "器親見一回。則終其身而不可辨也。",
    "X63n1257_001:0759b07": "做工夫。不可作無事會。但憤然要明此理。若作無事",
    "X63n1257_001:0759b08": "會。一生祇是箇無事人。衣線下一件大事終是不了。",
    "X63n1257_001:0759b09": "如人覓失物相似。若覓著始了。若覓不著。便置在無",
    "X63n1257_001:0759b10": "事甲裏。無有覓意。縱然失物現前。亦當面錯過。盖無",
    "X63n1257_001:0759b11": "覔物意耳。",
    "X63n1257_001:0759b12": "做工夫。不可作擊石火電光會。若光影門頭瞥有瞥",
    "X63n1257_001:0759b13": "無。濟得甚事。要得親履實踐。親見一回始得。若真真",
    "X63n1257_001:0759b14": "得意。如青天白日之下見親生父母相似。世間之樂",
    "X63n1257_001:0759b15": "事更無過者。",
    "X63n1257_001:0759b16": "做工夫。不得向意根下卜度思惟。卜度。使工夫不得",
    "X63n1257_001:0759b17": "成片。不能發得起疑情。思惟卜度四箇字。障正信。障",
    "X63n1257_001:0759b18": "正行。兼障道眼。學者於彼如生冤家相似。乃可耳。",
    "X63n1257_001:0759b19": "做工夫。不得向舉起處承當。若承當。正所謂瞞頇儱",
    "X63n1257_001:0759b20": "侗。與參究便不相應。只須發起疑情。打教徹。無承當",
    "X63n1257_001:0759b21": "處。亦無承當者。如空中樓閣。七通八達。不然。認賊為",
    "X63n1257_001:0759b22": "子。認奴作郎。古德云。莫將驢鞍橋喚作阿爺下頷。斯",
    "X63n1257_001:0759b23": "之謂也。",
    "X63n1257_001:0759b24": "做工夫。不得求人說破。若說破。終是別人底。與自己",
    "X63n1257_001:0759c01": "沒相干。如人問路到長安。但可指路。不可更問長安",
    "X63n1257_001:0759c02": "事。彼一一說明長安事。終是波見底。非問路者親見",
    "X63n1257_001:0759c03": "耶。若不力行。便求人說破。亦復如是。",
    "X63n1257_001:0759c04": "做工夫。不祇是念公案。念來念去。有甚麼交涉。念到",
    "X63n1257_001:0759c05": "彌勒下生時亦沒交涉。何不念阿彌陀佛。更有利益。",
    "X63n1257_001:0759c06": "不但教不必念。不妨一一舉起話頭。如看無字。便就",
    "X63n1257_001:0759c07": "無上起疑情。如看栢樹子。便就栢樹子起疑情。如看",
    "X63n1257_001:0759c08": "一歸何處。便就一歸何處起疑情。疑情發得起。盡十",
    "X63n1257_001:0759c09": "方世界是一個疑團。不知有父母底身心。通身是箇",
    "X63n1257_001:0759c10": "疑團。不知有十方世界。非內非外。滾成一團。只待彼",
    "X63n1257_001:0759c11": "如桶篐自爆。再見善知識。不待開口。則大事了畢。始",
    "X63n1257_001:0759c12": "撫掌大笑。回觀念公案。大似鸚鵡學語。亦何預哉。",
    "X63n1257_001:0759c13": "做工夫。不可須臾失正念。若失了參究一念。必流入",
    "X63n1257_001:0759c14": "異端。忘忘不返。如人淨坐。只喜澄澄湛湛。純清絕點",
    "X63n1257_001:0759c15": "為佛事。此喚作失正念。墮在澄湛中。或認定一個能",
    "X63n1257_001:0759c16": "講能譚。能動能靜為佛事。此喚作失正念。認識神或",
    "X63n1257_001:0759c17": "將妄心遏捺。令妄心不起為佛事。此喚作失正念。將",
    "X63n1257_001:0759c18": "妄心捺妄心。如石壓草。又如剝芭蕉葉。剝一重又一",
    "X63n1257_001:0759c19": "重。終無了底日子。或觀想身心如虗空。不起念。如墻",
    "X63n1257_001:0759c20": "壁。此喚作失正念。玄沙云。便擬凝心斂念。攝事歸空。",
    "X63n1257_001:0759c21": "即是落空亡外道。魂不散底死人。總而言之。皆失正",
    "X63n1257_001:0759c22": "念故。",
    "X63n1257_001:0759c23": "做工夫。疑情發得起。更要撲得破。若撲不破時。當確",
    "X63n1257_001:0759c24": "實正念。發大勇猛。切中更加箇切字始得。徑山云。大",
    "X63n1257_001:0760a01": "丈夫漢。決欲究竟此一段大事因緣。一等打破面皮。",
    "X63n1257_001:0760a02": "性燥竪起脊梁骨。莫順人情。把自平昔所疑處貼在",
    "X63n1257_001:0760a03": "額頭上。常時一似欠人萬百貫錢。被人追索。無物可",
    "X63n1257_001:0760a04": "償。生怕被人耻辱。無急得急。無忙得忙。無大得大底",
    "X63n1257_001:0760a05": "一件事。方有趣向分。",
    "X63n1257_001:0760a06": "評古德垂示警語",
    "X63n1257_001:0760a07": "趙州云。三十年不雜用心。除著衣喫飯是雜用心。",
    "X63n1257_001:0760a08": "評。非不用心。不雜用心耳。所謂置之一處。無事不辦。",
    "X63n1257_001:0760a09": "趙州云。汝但究理坐看。三二十年若不會。截取老僧",
    "X63n1257_001:0760a10": "頭去。評。趙州著甚死急。然雖如是。歲月長。討箇三",
    "X63n1257_001:0760a11": "二十年不異心者也難得。",
    "X63n1257_001:0760a12": "趙州云。老僧十八歲便解破家蕩產。又云。我當時被",
    "X63n1257_001:0760a13": "十二時辰使。如今使得十二時。評。在家產上作活",
    "X63n1257_001:0760a14": "計。被十二時辰使。破得家產者。便使得十二時。忽有",
    "X63n1257_001:0760a15": "僧問。如何是家產。博山答云。卸却皮囊即向汝道。",
    "X63n1257_001:0760a16": "趙州云。你若一生不離叢林。不語五年十年。無人喚",
    "X63n1257_001:0760a17": "你作啞漢。已後佛也不柰你何。評。不語即是不雜",
    "X63n1257_001:0760a18": "用心。若不向衣線下究理。則太遠在。",
    "X63n1257_001:0760a19": "天台韶國師云。假饒答話揀辨如懸河。祇成得箇顛",
    "X63n1257_001:0760a20": "倒知見。若祗貴答話揀辨。有甚麼難。但恐無益於人。",
    "X63n1257_001:0760a21": "翻成賺悞。評。今時人學得一肚皮。尋常問來答去。",
    "X63n1257_001:0760a22": "將佛法為戲具。非但無益。多成罪過。而今恣閑言閑",
    "X63n1257_001:0760a23": "語以當宗乘。看古人說話。面皮厚多少。",
    "X63n1257_001:0760a24": "國師云。諸上座從前所學揀辨．問答．記持。說道理極",
    "X63n1257_001:0760b01": "多。為甚麼疑心不息。聞古人方便。特地不會。祇為多",
    "X63n1257_001:0760b02": "虗少實。評。揀辨．記持皆屬緣慮。生死根不斷。如何",
    "X63n1257_001:0760b03": "會得古人意。所以云。微言滯於心首。返為緣慮之場。",
    "X63n1257_001:0760b04": "實際居於目前。翻為名相之境。",
    "X63n1257_001:0760b05": "國師云。上座不知從脚跟下一時覷破。看是甚麼道",
    "X63n1257_001:0760b06": "理。有多少法門與上座作疑求解。始知從前所學底",
    "X63n1257_001:0760b07": "事。祇是生死根源。陰界裏活計。所以古人道。見聞不",
    "X63n1257_001:0760b08": "脫。如水裏月。評。見聞緣慮。誰人不有。要有大轉變",
    "X63n1257_001:0760b09": "始得。若不與工夫相應。從水晶宮裡穿下過來。終沒",
    "X63n1257_001:0760b10": "交涉。古德云。知解入心。如油入麵。永無出期。不可不",
    "X63n1257_001:0760b11": "謹。",
    "X63n1257_001:0760b12": "紹巖禪師云。諸仁者。今日國主致請。祇圖諸仁者明",
    "X63n1257_001:0760b13": "心。此外別無道理。諸仁者還明心也未。莫不是語言",
    "X63n1257_001:0760b14": "譚笑時。凝然杜默時。參尋知識時。道伴商略時。觀山",
    "X63n1257_001:0760b15": "翫水時。耳目絕對時。是汝心否。如上所解。盡為魔魅",
    "X63n1257_001:0760b16": "所著。豈曰明心。評。語不是。默不是。見聞不是。離見",
    "X63n1257_001:0760b17": "聞亦不是。作麼生會。即今禪者莫亂統好。",
    "X63n1257_001:0760b18": "巖云。更有一類人。離身中妄想外。別認徧十方世界。",
    "X63n1257_001:0760b19": "含日月。包太虗。謂是本來真心。斯亦外道所計。非明",
    "X63n1257_001:0760b20": "心也。評。此喚作偏空外道。又安得身心一如。身外",
    "X63n1257_001:0760b21": "無餘耶。即今禪和子不曾遇人。自作主宰。多落斯見。",
    "X63n1257_001:0760b22": "又諸仁者要會麼。心無是者。亦無不是者。汝擬執認。",
    "X63n1257_001:0760b23": "其可得乎。評。前二種是病。過在執認二字上。此段",
    "X63n1257_001:0760b24": "是藥。但無是非執認。病即愈矣。",
    "X63n1257_001:0760c01": "瑞鹿禪師云。大凡參學。未必學問話是參學。未必學",
    "X63n1257_001:0760c02": "揀話是參學。未必學代語是參學。未必學別語是參",
    "X63n1257_001:0760c03": "學。未必學捻破經論中奇特言語是參學。未必捻破",
    "X63n1257_001:0760c04": "祖師奇特言語是參學。若於如是等參學。任你七通",
    "X63n1257_001:0760c05": "八達。於佛法中倘無見處。喚作乾慧之徒。豈不聞。聦",
    "X63n1257_001:0760c06": "明不敵生死。乾慧豈免苦輪。評。今時人類皆如是。",
    "X63n1257_001:0760c07": "正所謂拋却真金拾瓦礫。不肯真實參究。恣口頭三",
    "X63n1257_001:0760c08": "昧。如香巖問一答十。問十答百。豈不是通達。於佛法",
    "X63n1257_001:0760c09": "中。無有見處。父母未生前一句子便不柰何。今時學",
    "X63n1257_001:0760c10": "語之流。且道濟得甚麼邊事。",
    "X63n1257_001:0760c11": "瑞鹿禪師云。若也參學。應須真實參學始得。行時。行",
    "X63n1257_001:0760c12": "時參取。立時。立時參取。坐時。坐時參取。眠時。眠時參",
    "X63n1257_001:0760c13": "取。語時。語時參取。默時。默時參取。一切作務時。一切",
    "X63n1257_001:0760c14": "作務時參取。既向如是等時參。且道參箇甚麼人。參",
    "X63n1257_001:0760c15": "箇甚麼語。到這裏。須自有箇明白處始得。若不如是。",
    "X63n1257_001:0760c16": "喚作造次之流。則無究竟之旨。評。要切究此參底",
    "X63n1257_001:0760c17": "語是甚麼語。參底人是甚麼人。若不究此語。不識此",
    "X63n1257_001:0760c18": "參底人。是謂空過。非參學也。",
    "X63n1257_001:0760c19": "芭蕉云。如人行次。忽遇前面萬丈深坑。背後野火來",
    "X63n1257_001:0760c20": "逼。兩畔是荊棘林。若也向前。則墮在坑壍。若也退後。",
    "X63n1257_001:0760c21": "則野火燒身。轉側。則被荊棘林礙。當與恁麼時。作麼",
    "X63n1257_001:0760c22": "生免得。若也免得。有出身之路。若免不得。墮身死漢。",
    "X63n1257_001:0760c23": "評。直須不顧危亡。始得箇徹頭。稍生疑議。則喪身",
    "X63n1257_001:0760c24": "失命。芭蕉此語。最為工夫緊要。學者多求知解。墮在",
    "X63n1257_001:0761a01": "玄奧窠臼裏。不向這裏留意。是謂空過一生。",
    "X63n1257_001:0761a03": "博山和尚參禪警語卷之上"
}