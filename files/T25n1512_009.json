{
    "T25n1512_009:0860a08": "金剛仙論卷第九",
    "T25n1512_009:0860a10": "魏天平二年菩提流支三藏於洛陽譯",
    "T25n1512_009:0860a11": "「須菩提！三千大千世界中所有須彌山王」等，",
    "T25n1512_009:0860a12": "此是斷疑分中第十段經文。此三千譬喻已",
    "T25n1512_009:0860a13": "四遍來，何故數來而非重者？此乃文句相似",
    "T25n1512_009:0860a14": "而義有別，故非重也。此復所以來者，有疑故",
    "T25n1512_009:0860a15": "來也。云何為疑？前段經中答疑四句，初有三",
    "T25n1512_009:0860a16": "句，明法身菩提性淨涅槃，本體圓滿非修得",
    "T25n1512_009:0860a17": "法；後一句，明報佛方便涅槃，由修一切善法",
    "T25n1512_009:0860a18": "方便因滿法身有用，是修得法。難意：若法性",
    "T25n1512_009:0860a19": "法身非修得者，身有報佛亦不聽是修行得",
    "T25n1512_009:0860a20": "得也。何以故？上挍量分中，明受持讀誦此經",
    "T25n1512_009:0860a21": "能詮言教，依而修行善法滿足故得三菩提。",
    "T25n1512_009:0860a22": "然此經教音聲之性，證法中無念念生滅，無",
    "T25n1512_009:0860a23": "有習因增長之義，體是無記，非為善法故。受",
    "T25n1512_009:0860a24": "持經教不能發生三慧之善，不生三慧善故",
    "T25n1512_009:0860a25": "無有因義，既無因義則不證菩提。那得道言",
    "T25n1512_009:0860a26": "一切善法得阿耨三菩提也？故千須彌七寶",
    "T25n1512_009:0860a27": "布施勝福譬喻以答此疑，明此般若一偈經",
    "T25n1512_009:0860a28": "教從證法中來，非是無記而能詮於法身。若",
    "T25n1512_009:0860a29": "依經修行因緣，能顯性證果，得大菩提，勝於",
    "T25n1512_009:0860b01": "三千須彌珍寶布施之福不可算數故。不應",
    "T25n1512_009:0860b02": "難言經教是無記故，受持修行不能得大菩",
    "T25n1512_009:0860b03": "提。為除此疑，次明此一段經也。",
    "T25n1512_009:0860b04": "「百分不及一等」者，論云「算類勝」，此明有漏福",
    "T25n1512_009:0860b05": "德是有盡法故數亦有限，明無漏善法是無",
    "T25n1512_009:0860b06": "盡之法數亦無限，所以勝也。「歌羅分不及一」",
    "T25n1512_009:0860b07": "者，論云「力勝」，歌羅者，西國正音，如析一毛",
    "T25n1512_009:0860b08": "以為百分，一分名一歌羅。此義憣為力勝，以",
    "T25n1512_009:0860b09": "無漏善法功德勢力勝於有漏善法故，名為",
    "T25n1512_009:0860b10": "力勝也。「數分不及一」者，論云「不相似勝」，猶是",
    "T25n1512_009:0860b11": "其數數中轉微轉細，乃至少許猶不及一",
    "T25n1512_009:0860b12": "故，名不相似勝也。明此無漏善法若有形色",
    "T25n1512_009:0860b13": "者，虛空法界所不容受，以有為有盡法形無",
    "T25n1512_009:0860b14": "為無盡法故，假令乃至少許亦不相似。如分",
    "T25n1512_009:0860b15": "芥子以為萬分擬須彌山，唐失其身，終不相",
    "T25n1512_009:0860b16": "類也。「優波尼沙陀分」者，論中義憣云「因勝」，",
    "T25n1512_009:0860b17": "明因果不相似。珍寶有漏善法但得三界報，",
    "T25n1512_009:0860b18": "因果俱是不如。無漏善法乃遠得佛果，因果",
    "T25n1512_009:0860b19": "俱勝故，名因果不相似也。",
    "T25n1512_009:0860b20": "「論曰：復有疑」以下至「不能得大菩提」，執經作",
    "T25n1512_009:0860b21": "難。何以故？以所說法是無記法，釋成難意。為",
    "T25n1512_009:0860b22": "斷此疑，以下略申答意，生於下偈也。凡以二",
    "T25n1512_009:0860b23": "偈釋茲一段經。初一偈，解持經功德勝布施",
    "T25n1512_009:0860b24": "之福，經教是無記非因之疑也。第二偈，釋四",
    "T25n1512_009:0860b25": "種勝，從「百分不及一」乃至「所不能及也」。「雖言",
    "T25n1512_009:0860b26": "無記法」者，舉疑意。前疑言：經教是音聲性無",
    "T25n1512_009:0860b27": "記之法，依此無記法受持修行，則無善、則",
    "T25n1512_009:0860b28": "無因義，何得言以一切善法得三菩提也？故",
    "T25n1512_009:0860b29": "答云「雖言無記法」，此句順疑者意，故云「雖言",
    "T25n1512_009:0860c01": "無記法」。音聲言教雖是無記之法，而能詮於",
    "T25n1512_009:0860c02": "佛性涅槃之理，依而修行發生三慧勝解，能",
    "T25n1512_009:0860c03": "使行者終剋常果，有詮理益初咸果之能。此",
    "T25n1512_009:0860c04": "明言教雖是無記而有因義，故次下句云「而",
    "T25n1512_009:0860c05": "說是彼因」。若爾，那得難言以無記故無有因義",
    "T25n1512_009:0860c06": "則無修行得菩提者也？此釋上半偈也。又一",
    "T25n1512_009:0860c07": "解：經非是無記。何以故？以此經教從真如證",
    "T25n1512_009:0860c08": "法中來，是其一分，為此真如證法所勳故。",
    "T25n1512_009:0860c09": "言教非是無記，有其因義。如以須摩那華及",
    "T25n1512_009:0860c10": "薝蔔華勳胡麻子，後押得油，名須摩那油",
    "T25n1512_009:0860c11": "及薝蔔油。此言教亦如是，為證法所勳，非",
    "T25n1512_009:0860c12": "是無記故，受持讀誦此能詮言教，發生聞",
    "T25n1512_009:0860c13": "慧，從聞生思，從思生修，次第修行乃至證得",
    "T25n1512_009:0860c14": "無上菩提，勝於三千須彌七寶施福。以三千",
    "T25n1512_009:0860c15": "須彌七寶有漏施福不能得大菩提，是故不",
    "T25n1512_009:0860c16": "如。故下半偈言「是故一法寶，勝無量珍寶」。",
    "T25n1512_009:0860c17": "「一法寶」者，此般若經一行偈名為法寶。「是故」",
    "T25n1512_009:0860c18": "者，是故經教非是無記，有其因義故，便勝",
    "T25n1512_009:0860c19": "無量珍寶布施有相之福也。",
    "T25n1512_009:0860c20": "「此義云何？雖言所說法乃至能為菩提因」，釋",
    "T25n1512_009:0860c21": "上半偈。論主且順疑者意，明經教雖是無記",
    "T25n1512_009:0860c22": "而有因義也。「又言無記者，此義不然者至勝",
    "T25n1512_009:0860c23": "無量珍寶故」，此解下半偈，即舉偈結也。此違",
    "T25n1512_009:0860c24": "疑者意，正解經教非是無記法也。「汝法是無",
    "T25n1512_009:0860c25": "記而我法是記」者，汝小乘法中謂聲教為無",
    "T25n1512_009:0860c26": "記，今依我大乘中，明音聲經教從佛法身",
    "T25n1512_009:0860c27": "記法中來故，是記法非是無記。又行者身口",
    "T25n1512_009:0860c28": "意業有所起作，皆有招感之能，亦有順理益",
    "T25n1512_009:0860c29": "物之義，故諸佛說所經教，音聲之性是口",
    "T25n1512_009:0861a01": "業善，能慎理益物非無記也。「是故此所說法",
    "T25n1512_009:0861a02": "勝彼阿僧祇須彌珍寶故」者，結受持經教福",
    "T25n1512_009:0861a03": "德勝珍寶施福也。「如經」以下，以經結論也。",
    "T25n1512_009:0861a04": "「此示何義」者，此一段向如經者，通引持經",
    "T25n1512_009:0861a05": "福，結作勝珍寶施福義。然未知釋勝有幾",
    "T25n1512_009:0861a06": "種，故設問，問此百分不及一等此示何義也。",
    "T25n1512_009:0861a07": "即作第二偈，答「數力無似勝」也。此一句中合",
    "T25n1512_009:0861a08": "釋三種勝，謂數勝、力勝、無似勝也。「無似因亦",
    "T25n1512_009:0861a09": "然」者，此明第四因勝，為成句故通引無似來",
    "T25n1512_009:0861a10": "也。「一切世間法不可得為喻」者，無漏善法能",
    "T25n1512_009:0861a11": "與佛果作無盡之因，一切世間有漏法中無",
    "T25n1512_009:0861a12": "可為比者，故云不可得喻故也。",
    "T25n1512_009:0861a13": "「此說何等義？示於前福德此福為勝」者，此一問答，",
    "T25n1512_009:0861a14": "通解一偈所明勝義也。「云何為勝？一者數勝」",
    "T25n1512_009:0861a15": "等，數出上半偈中四種勝也。「是故偈言」等，舉",
    "T25n1512_009:0861a16": "下半偈，結作勝也。「數勝」者以下，一一別提四",
    "T25n1512_009:0861a17": "種勝名，略釋名，舉經屬當可知也。「又此法",
    "T25n1512_009:0861a18": "最勝，無有世法可喻」，「此法」者，釋下半偈，即引",
    "T25n1512_009:0861a19": "偈結也。「如是此福德中」以下，結受持福勝",
    "T25n1512_009:0861a20": "也。「須菩提！於意云何？汝謂如來作是念：我度",
    "T25n1512_009:0861a21": "眾生耶」等，此是斷疑分中第十一段經文。所",
    "T25n1512_009:0861a22": "以來者，斯有疑故來也。云何疑？上第九段經",
    "T25n1512_009:0861a23": "中，前三句明法身平等，本來滿足、無所缺",
    "T25n1512_009:0861a24": "少，不由修行而得，復無高下，亦無我人眾生",
    "T25n1512_009:0861a25": "壽者相，平等得三菩提。此明就佛性法身平",
    "T25n1512_009:0861a26": "等理中古今湛然無有彼此、凡聖兩別也。難",
    "T25n1512_009:0861a27": "者云：若法身平等無有凡聖差別者，則亦無",
    "T25n1512_009:0861a28": "修道得果之人。若無修道得果，云何經中言",
    "T25n1512_009:0861a29": "如來度眾生。若佛度眾生，則知如來修行斷",
    "T25n1512_009:0861b01": "惑可有滿足法身，眾生未修行斷惑則無滿",
    "T25n1512_009:0861b02": "足法身。若然，便由修行斷惑因緣得大菩提，",
    "T25n1512_009:0861b03": "非有古今圓滿法身不由修得，明矣。上第三",
    "T25n1512_009:0861b04": "住分及此斷疑分第四經中並言「菩薩若作",
    "T25n1512_009:0861b05": "是念：我度眾生。則非菩薩」。此二處，明菩薩於",
    "T25n1512_009:0861b06": "真如平等理中不見眾生真如法身異於己身",
    "T25n1512_009:0861b07": "真如法身而可度者。然菩薩位在學地，處不",
    "T25n1512_009:0861b08": "定之境，斷惑不盡、見理未圓，於平等理中",
    "T25n1512_009:0861b09": "若見眾生真如法身不滿，異於己身真如法",
    "T25n1512_009:0861b10": "身，起心度者尚非菩薩，況如來行滿惑盡、位",
    "T25n1512_009:0861b11": "居無學，云何而言佛度眾生也？此明佛與眾",
    "T25n1512_009:0861b12": "生法身平等無有增減亦無高下，故離真如",
    "T25n1512_009:0861b13": "法身無別眾生可度。若言佛度眾生，則法身",
    "T25n1512_009:0861b14": "是修得法，非本淨平等凡聖共有。以此驗知，",
    "T25n1512_009:0861b15": "諸佛修行得果可有法身，眾生未修則無法",
    "T25n1512_009:0861b16": "身。若眾生無法身，則不得言法身平等體無",
    "T25n1512_009:0861b17": "增減無所缺少，亦不得言法身本淨無我人",
    "T25n1512_009:0861b18": "等也。以有此疑故，經答言「汝謂如來作是念：",
    "T25n1512_009:0861b19": "我度眾生耶」。此佛問須菩提，汝謂如來起心",
    "T25n1512_009:0861b20": "分別：我由修行因緣斷滅盡故有滿足法身，",
    "T25n1512_009:0861b21": "眾生未修行斷惑故無滿足法身。謂異真如",
    "T25n1512_009:0861b22": "法界外別有眾生，而欲起心度之，令得",
    "T25n1512_009:0861b23": "解脫也。",
    "T25n1512_009:0861b24": "「莫作是見」者，遮其見心也。「何以故」者，釋前，",
    "T25n1512_009:0861b25": "明我何以故止汝莫作是見也。即答「實無眾",
    "T25n1512_009:0861b26": "生如來度者」。然佛與眾生雖凡聖有異，而",
    "T25n1512_009:0861b27": "滿足法身平等無差，此明即真如來平等理",
    "T25n1512_009:0861b28": "上有此眾生名字，更無別定實眾生異於真",
    "T25n1512_009:0861b29": "法界而為如來度也。",
    "T25n1512_009:0861c01": "如《文殊般若經》說：「假使十方一切諸佛，一一",
    "T25n1512_009:0861c02": "佛住世若一劫、若過一劫，晝夜說法心不暫",
    "T25n1512_009:0861c03": "息，各各度於無量恒河沙眾生皆入涅槃，而",
    "T25n1512_009:0861c04": "眾生界亦不增不減。何以故？離真如法界外，",
    "T25n1512_009:0861c05": "眾生定相不可得故，是故眾生界不增不減。」",
    "T25n1512_009:0861c06": "又《華嚴經》云：「不增眾生界、不減眾生界。」此就",
    "T25n1512_009:0861c07": "平等法身真實法界理中明無增減也。又《小",
    "T25n1512_009:0861c08": "品般若》中說：「一切眾生本來清淨。假令諸",
    "T25n1512_009:0861c09": "佛於百千萬劫唱言眾生眾生，而無一定實",
    "T25n1512_009:0861c10": "眾生可得也。」若以此等文驗，於平等理中無",
    "T25n1512_009:0861c11": "有眾生異於諸佛而可度也。又若佛度眾生，",
    "T25n1512_009:0861c12": "則是佛自度佛、法界還度法界。以此故知即",
    "T25n1512_009:0861c13": "法身上有此眾生名字，不離法界外別有眾",
    "T25n1512_009:0861c14": "生可度也。故《不增不減經》言：「惑覆法身名為",
    "T25n1512_009:0861c15": "眾生也。」即復有疑：正可無定實眾生可度，非",
    "T25n1512_009:0861c16": "無五陰所成虛假眾生，如來何故不度？故經",
    "T25n1512_009:0861c17": "答云「須菩提！若實有眾生如來度者，如來則",
    "T25n1512_009:0861c18": "有我人相等見」，此明非但無有定實眾生可",
    "T25n1512_009:0861c19": "度，乃至亦無虛假眾生可度。何以故？正五陰",
    "T25n1512_009:0861c20": "法上名為眾生，然此五陰無眾生體。非但無",
    "T25n1512_009:0861c21": "眾生體，復不異佛性土有是眾生五陰虛妄",
    "T25n1512_009:0861c22": "名字故，亦不可度。若如來起心，謂異於真如",
    "T25n1512_009:0861c23": "法界有五陰所成虛假眾生可度者，則猶有",
    "T25n1512_009:0861c24": "我相等惑不盡也。",
    "T25n1512_009:0861c25": "乘復有疑：若如來無有我相等惑者，如來何",
    "T25n1512_009:0861c26": "故自云我過去曾作轉輪聖王帝釋梵王等。",
    "T25n1512_009:0861c27": "以此驗之，明知如來有我相未盡，不應言如",
    "T25n1512_009:0861c28": "來無有我相也。故答言「須菩提！如來說有我",
    "T25n1512_009:0861c29": "者則非有我」，明如來隨世俗語故言有我，",
    "T25n1512_009:0862a01": "非謂有我人等相未盡故也。",
    "T25n1512_009:0862a02": "乘復生疑：應有神我。若實無有神我，何故一",
    "T25n1512_009:0862a03": "切人皆云有我，我過去從天道中來、人道中",
    "T25n1512_009:0862a04": "來也。故答「而毛道凡夫生者以為有我」，明毛",
    "T25n1512_009:0862a05": "道凡夫懷取相之心，於無我法中計有神",
    "T25n1512_009:0862a06": "我，從過去中來，不滅至於現在，故妄言有我，",
    "T25n1512_009:0862a07": "非謂理中實有我也。「毛道」者，此義釋云愚癡",
    "T25n1512_009:0862a08": "闇冥無有智慧名為毛道。此中須菩提應問：",
    "T25n1512_009:0862a09": "世尊！云何名為毛道凡夫？我未解此義，願如",
    "T25n1512_009:0862a10": "來為我解釋。故佛答須菩提「毛道凡夫生者，",
    "T25n1512_009:0862a11": "如來說名非生」。此云「生」者，生之言起毛道凡",
    "T25n1512_009:0862a12": "夫。起於我見，故言生也。此生，西域云禪那，依",
    "T25n1512_009:0862a13": "世辨論，無正名相憣故，且就義解，作名云",
    "T25n1512_009:0862a14": "毛道凡夫生也。「說名非生」者，明毛道凡夫但",
    "T25n1512_009:0862a15": "能起於我見等，或不能生彼出世無漏聖解，",
    "T25n1512_009:0862a16": "故言非生也。是故言毛道凡夫生者，是但能",
    "T25n1512_009:0862a17": "起於我見，不生聖人法故，結名為毛道凡夫",
    "T25n1512_009:0862a18": "生也。「論曰：復有疑，若是法平等相無高下」者，",
    "T25n1512_009:0862a19": "牒此段第九生疑處前三子句經也。「云何如",
    "T25n1512_009:0862a20": "來名為度眾生」者，設疑難意也。「自下經文為",
    "T25n1512_009:0862a21": "斷此疑」者，申此經來意為斷此疑也。此一",
    "T25n1512_009:0862a22": "段經以二偈釋。初偈作問答意，釋前二疑",
    "T25n1512_009:0862a23": "經，義勢未盡拘瑣入下第二偈上三句也，第",
    "T25n1512_009:0862a24": "四句釋後二疑經也。",
    "T25n1512_009:0862a25": "「平等真法界，佛不度眾生」者，明真如理中佛",
    "T25n1512_009:0862a26": "與眾生法身平等，無凡聖兩異，何得謂於真",
    "T25n1512_009:0862a27": "如法界外更有一定實眾生與佛有異而可",
    "T25n1512_009:0862a28": "度也，釋經中「何以故？實無眾生如來度者」以",
    "T25n1512_009:0862a29": "前經文也。即難：若真如平等理中無眾生可",
    "T25n1512_009:0862b01": "度者，非無虛假眾生，何故不度也？故下半偈",
    "T25n1512_009:0862b02": "云「以名共彼陰，不離於法界」，此明假名眾生",
    "T25n1512_009:0862b03": "為五陰所成，此五陰法體亦是虛妄，依真如",
    "T25n1512_009:0862b04": "有故，無別虛妄眾生可度也。",
    "T25n1512_009:0862b05": "「此義云何」以下至「偈言不離於法界故」，先釋",
    "T25n1512_009:0862b06": "下半偈眾生假名與五陰共故，解偈第三句",
    "T25n1512_009:0862b07": "也。彼名共陰不離法界者，釋作名陰共義",
    "T25n1512_009:0862b08": "也，即引第四句證不離也。論主何故先釋下",
    "T25n1512_009:0862b09": "半偈者，疑者謂眾生無法身，此下半偈明眾",
    "T25n1512_009:0862b10": "生五陰即是法界中名，當知等有法身，故先",
    "T25n1512_009:0862b11": "解下半偈然後釋上半偈，平等中佛不度眾",
    "T25n1512_009:0862b12": "生便故也，自下解上半偈也。「彼法界無差別」",
    "T25n1512_009:0862b13": "者，正解初句，即提所釋偈言「平等真法界」故",
    "T25n1512_009:0862b14": "也。「是故如來不度一眾生」者，是法界平等、凡",
    "T25n1512_009:0862b15": "聖無異，故佛尚不度一眾生，何況多也。即以",
    "T25n1512_009:0862b16": "偈第二句結佛不度眾生故也。「如經何以故",
    "T25n1512_009:0862b17": "實無眾生如來度」者，結上半偈也。",
    "T25n1512_009:0862b18": "「佛言須菩提」以下，結後半偈，復拘瑣生下第",
    "T25n1512_009:0862b19": "二偈也。第二偈「取我度為過，以取彼法是，取",
    "T25n1512_009:0862b20": "度眾生故」，此三句共前偈下二句同釋經中",
    "T25n1512_009:0862b21": "「若實有生如來度者，如來則有我人眾生壽",
    "T25n1512_009:0862b22": "者相」等。此句為明如來無有取眾生相而欲",
    "T25n1512_009:0862b23": "度之，今言若度則是取相過者，此舉有過",
    "T25n1512_009:0862b24": "以明無過，故知異法界外無別有五陰所成",
    "T25n1512_009:0862b25": "虛假眾生為如來度者也。「取我度為過」者，明",
    "T25n1512_009:0862b26": "如來若專念見有五陰所成虛假眾生異真法",
    "T25n1512_009:0862b27": "界而取度之者，即有取相之過。云何是過？答",
    "T25n1512_009:0862b28": "「以取彼法是」，以取五陰等法虛妄有為以為",
    "T25n1512_009:0862b29": "眾生，欲度之令得解脫，故為過也。上雖言",
    "T25n1512_009:0862c01": "「以取彼法是」，未知作何等意取，故第三句云",
    "T25n1512_009:0862c02": "「取度眾生故」。若如來自謂已是佛無煩惱人，",
    "T25n1512_009:0862c03": "見眾生是凡夫具足煩惱、無有法身，令拔之",
    "T25n1512_009:0862c04": "令離此或，此是取相過也。「不取取應知」者，",
    "T25n1512_009:0862c05": "釋經中「如來說有我者則非有我，而毛道凡夫",
    "T25n1512_009:0862c06": "生者以為有我」也，答第三何故說我疑也。「不",
    "T25n1512_009:0862c07": "取」者，明如來解生陰本來虛妄，無實眾生可",
    "T25n1512_009:0862c08": "度，故云不取。「取」者，毛道眾生不解生陰體虛，",
    "T25n1512_009:0862c09": "謂為定實有我，故言為取。「應知」者，此凡聖二",
    "T25n1512_009:0862c10": "人取不取義，勸人知也。",
    "T25n1512_009:0862c11": "「此義云何至取我度為過故」，釋偈初句，即舉",
    "T25n1512_009:0862c12": "偈來結也。「以取彼法是至有如是相故」，此中",
    "T25n1512_009:0862c13": "間二句，先提偈於前，然後解釋也。「經復言須",
    "T25n1512_009:0862c14": "菩提如來說有我者等，此義云何」者，此提第",
    "T25n1512_009:0862c15": "四句所釋經為問也。偈言「不取取應知」者，提",
    "T25n1512_009:0862c16": "偈與經相屬當也。「此以何義」以下，釋偈中「取",
    "T25n1512_009:0862c17": "不取」義，明如來不取凡夫取也。「又須菩提毛",
    "T25n1512_009:0862c18": "道凡夫生者，如來說非生者」，以此經偈中未",
    "T25n1512_009:0862c19": "釋，故別提來也。「不生聖人法故名非生」者，此",
    "T25n1512_009:0862c20": "是彌勒世尊釋，明所以言毛道凡夫生為不生",
    "T25n1512_009:0862c21": "者，由不能生聖人法故名非生也。",
    "T25n1512_009:0862c22": "「須菩提！於意云何？可以相成就得見如來不」",
    "T25n1512_009:0862c23": "者，此斷疑分中第十二段經文，已六遍來。所",
    "T25n1512_009:0862c24": "以復來者，有疑故來也。謂雖復上來廣為我",
    "T25n1512_009:0862c25": "解法身如來無有色相可見，若不了見便應",
    "T25n1512_009:0862c26": "是無；然復言雖不可見而是妙有，若有應是",
    "T25n1512_009:0862c27": "可見，然今道有而不可見者，明知無別無為",
    "T25n1512_009:0862c28": "法身非修得法也。正修方便萬善，三十二相",
    "T25n1512_009:0862c29": "因緣福德業，所得佛果無量相好身時，即",
    "T25n1512_009:0863a01": "有法身，那得離此之外別有法身也？若由修",
    "T25n1512_009:0863a02": "行因緣得相好身時即有法身者，便以修福",
    "T25n1512_009:0863a03": "德因緣得真法身。如經中明，佛修三十二相",
    "T25n1512_009:0863a04": "業時，以頭頂禮拜三寶師長父母故，得無見",
    "T25n1512_009:0863a05": "頂相；助他為善故，手中得羅網相等。以此報",
    "T25n1512_009:0863a06": "相既為因得，類知法身亦應是可修得。若可",
    "T25n1512_009:0863a07": "修得，前經中不應以初三句明法身無修得，",
    "T25n1512_009:0863a08": "後一句一切善法得三菩提，明報身有修得。",
    "T25n1512_009:0863a09": "以此比知，由修福德行見報佛色相者，即",
    "T25n1512_009:0863a10": "法身。故知法身是可修得法，不應別有古今",
    "T25n1512_009:0863a11": "一定法身是非修德法也。有如此疑，故答意",
    "T25n1512_009:0863a12": "明不可以報佛色相為因、所得是可見故，如",
    "T25n1512_009:0863a13": "此比類亦謂法身是可見亦為福田所得也。",
    "T25n1512_009:0863a14": "「須菩提！於意云何？可以相成就見如來不」者，",
    "T25n1512_009:0863a15": "佛問須菩提，於汝意地以智慧思惟籌量，",
    "T25n1512_009:0863a16": "可以福德業所得大夫相身見法身如來不",
    "T25n1512_009:0863a17": "也？故須菩提即答，如我解如來所說義意，",
    "T25n1512_009:0863a18": "不可以報佛福德業所得成就相身見法身如",
    "T25n1512_009:0863a19": "來也。",
    "T25n1512_009:0863a20": "「佛言如是」者，如來印可須菩提所說當理。佛",
    "T25n1512_009:0863a21": "去大眾疑心，明實如汝所說，不可以福德",
    "T25n1512_009:0863a22": "相成就身比知見法身如來也。「佛言：須菩提！",
    "T25n1512_009:0863a23": "若以相成就觀如來者，轉輪聖王應是如來」",
    "T25n1512_009:0863a24": "者，明若以報佛有色相身為修因所得，謂法",
    "T25n1512_009:0863a25": "身佛亦為因得，由修行因緣後方有者，世間",
    "T25n1512_009:0863a26": "輪王亦有三十二相八十種好，豈可亦是法",
    "T25n1512_009:0863a27": "身佛也？此中乃難法、報二佛，何故引輪王來",
    "T25n1512_009:0863a28": "反質者，然此二種佛義有一異，別相難分，",
    "T25n1512_009:0863a29": "引輪王非況類釋，使疑者解撥理雖一，就",
    "T25n1512_009:0863b01": "體用義殊故，所以二佛異相歷然可見也。",
    "T25n1512_009:0863b02": "「論曰：復有疑，雖相成就不可得見如來至法",
    "T25n1512_009:0863b03": "身為體」，此惑者詭順如來上來所釋法身之",
    "T25n1512_009:0863b04": "義。然雖似領解，而猶有疑心未盡，意欲更作",
    "T25n1512_009:0863b05": "疑難，故牒來也。「而如來法身以見相成就比",
    "T25n1512_009:0863b06": "智，則知如來法身為福相成就」者，此是作",
    "T25n1512_009:0863b07": "難之辭也。「而如來法身」者，疑者云：如來雖",
    "T25n1512_009:0863b08": "作此解，而我意猶謂無別無為法身不可以",
    "T25n1512_009:0863b09": "相見、不為因得也。「以見相成就」者，疑者謂以",
    "T25n1512_009:0863b10": "見報佛福相成就身時即有法身，非本有也。",
    "T25n1512_009:0863b11": "「比智則知如來法身為福相成就」者，明報佛",
    "T25n1512_009:0863b12": "既為福得因所得、可以相見故，比智類知",
    "T25n1512_009:0863b13": "法身如來亦應為因所得、可以相見，寧別有",
    "T25n1512_009:0863b14": "無為法身古今一定，不為因得不可以相見",
    "T25n1512_009:0863b15": "也。",
    "T25n1512_009:0863b16": "「自下經文為斷此疑」者，申經之來意也。此一",
    "T25n1512_009:0863b17": "段經以二偈釋。初偈釋經答疑。「非是色身相，",
    "T25n1512_009:0863b18": "可比知如來」者，明非以福德業方便因所得色",
    "T25n1512_009:0863b19": "相之身是可見故，謂以比此知法身如來同",
    "T25n1512_009:0863b20": "於色相亦是可見，更無別無相法身故。下半",
    "T25n1512_009:0863b21": "偈云「諸佛唯法身，轉輪王非佛」。「諸佛唯法身」",
    "T25n1512_009:0863b22": "者，明法身佛雖不同報佛色相可見是修得",
    "T25n1512_009:0863b23": "法，而有二種莊嚴：真如解脫、具足色相也。若",
    "T25n1512_009:0863b24": "以報佛有色相即謂是法身者，輪王有三十",
    "T25n1512_009:0863b25": "二相應是法身；然輪王有相非法身者，報",
    "T25n1512_009:0863b26": "佛有相亦非即法身佛也。「此義云何？有人言：",
    "T25n1512_009:0863b27": "福德能成是相至阿耨三菩提」，此是論主重",
    "T25n1512_009:0863b28": "引疑者之辭也，「為遮此故」以下還舉釋疑經",
    "T25n1512_009:0863b29": "來為解也。「是故非以相成就得見如來故」者，",
    "T25n1512_009:0863c01": "是輪王有相非法身義，故非以報佛可以相",
    "T25n1512_009:0863c02": "見為因得故，亦令古今一定無為法身同使",
    "T25n1512_009:0863c03": "為因得可以相見也。而此長行論直舉疑意，",
    "T25n1512_009:0863c04": "指經為解疑答義盡，不釋於偈也。然以上一",
    "T25n1512_009:0863c05": "偈，釋經答疑俱盡，何故復作第二偈者，上偈",
    "T25n1512_009:0863c06": "就別相義邊一向明色相非法身佛，懼畏眾",
    "T25n1512_009:0863c07": "生以報身色相全異法身，即棄捨報佛之義，",
    "T25n1512_009:0863c08": "故作下偈。明雖法身不可以報佛色相比類",
    "T25n1512_009:0863c09": "而取，就一義邊，然即此法身顯用名為報佛",
    "T25n1512_009:0863c10": "故，不應全棄也。此偈上之三句，猶釋法身體",
    "T25n1512_009:0863c11": "非色相不為因得，不異於上；所以重來，但取",
    "T25n1512_009:0863c12": "下句「方便異相故」，為欲成偈所以重來也。「方",
    "T25n1512_009:0863c13": "便異相」者，明如來有二種身：一者智相身；二",
    "T25n1512_009:0863c14": "者異相身。智相者，是法身如來真如解脫相。",
    "T25n1512_009:0863c15": "方便異相身者，謂報佛福德相好莊嚴之身，",
    "T25n1512_009:0863c16": "為方便同所得，與法身義殊故，名異相身也。",
    "T25n1512_009:0863c17": "而此相好報身正是法身顯用，故名報相語",
    "T25n1512_009:0863c18": "其體也。本無殊技，那得聞言就異義邊辨",
    "T25n1512_009:0863c19": "法身無相好，便謂離法身之外條然有報佛",
    "T25n1512_009:0863c20": "色相可得，棄其所以一義也。",
    "T25n1512_009:0863c21": "「爾時世尊說二行偈」者，是斷疑分中第十三",
    "T25n1512_009:0863c22": "經文。所以來者，次前段經解法身古今湛然",
    "T25n1512_009:0863c23": "猶如虛空，不可以福德業所得報佛大丈夫",
    "T25n1512_009:0863c24": "相見。將欲釋成此義故，說兩偈也。初偈上",
    "T25n1512_009:0863c25": "二句，明法身體絕色聲，不可以視聽而取。下",
    "T25n1512_009:0863c26": "二句，明若以因見聞而取法身者，是人行耶",
    "T25n1512_009:0863c27": "道，不能見法身如來也。第二偈上兩句，正出",
    "T25n1512_009:0863c28": "法身體有真解脫色聲，古今湛然，非一向無",
    "T25n1512_009:0863c29": "色聲也。下半偈，明此法身雖體有真實色",
    "T25n1512_009:0864a01": "聲，而非識相之境，故所以不知。「若以色見我，",
    "T25n1512_009:0864a02": "以音聲求我」者，若語當時發聲說偈者，是應",
    "T25n1512_009:0864a03": "佛口業亦道報佛口業；若就理而言之，是",
    "T25n1512_009:0864a04": "法身佛說也。明不可以報、應二佛所得色聲",
    "T25n1512_009:0864a05": "見聞於我也。此明就釋迦法身不可以色聲",
    "T25n1512_009:0864a06": "見聞，類一切眾生法身如來亦不可以色聲",
    "T25n1512_009:0864a07": "見聞也。若謂法身同此色聲可見聞者，是不",
    "T25n1512_009:0864a08": "正見，故第三句云「是人行邪道」也。「不能見",
    "T25n1512_009:0864a09": "如來」者，如是取法身同於色聲，不能見彼法",
    "T25n1512_009:0864a10": "身如來也。",
    "T25n1512_009:0864a11": "有人乘此生疑：若法身如來不可以色聲而",
    "T25n1512_009:0864a12": "見聞者，一向無法身，又法身一向無色聲，此",
    "T25n1512_009:0864a13": "之色聲則條然異於法身故。第二偈答彼如",
    "T25n1512_009:0864a14": "來妙體，明彼法身雖不可以色聲見聞，而向",
    "T25n1512_009:0864a15": "者色聲即此法身妙有體上有彼色聲故。上",
    "T25n1512_009:0864a16": "經云「不離法身有色相可見，不離證智有聲",
    "T25n1512_009:0864a17": "教可說」。又《十地經》七地中言「知諸佛法身自",
    "T25n1512_009:0864a18": "性無身，而起色身相好莊嚴行。知諸佛音聲",
    "T25n1512_009:0864a19": "無聲，本來寂滅不可說相，而隨一切眾生差",
    "T25n1512_009:0864a20": "別莊嚴音聲行也」。以此文驗，故知法身雖",
    "T25n1512_009:0864a21": "無色聲，不離法身有此色聲故。第二句云「即",
    "T25n1512_009:0864a22": "法身諸佛」，明法身之體具足萬德故，有色聲",
    "T25n1512_009:0864a23": "性也。或者聞即法身上有色聲之性，便謂",
    "T25n1512_009:0864a24": "法身有色聲，可用凡夫虛妄分別心意意識而",
    "T25n1512_009:0864a25": "得見聞，故第三句云「法體不可見」，明法身雖",
    "T25n1512_009:0864a26": "有色聲之性，不可以凡夫視聽而見聞也。雖",
    "T25n1512_009:0864a27": "云法身不可見，未知不見者誰？故第四句云",
    "T25n1512_009:0864a28": "「彼識不能知」，明彼法身雖體有色聲，而無色",
    "T25n1512_009:0864a29": "聲之用；又不聞下地色聲故，凡夫六識不能",
    "T25n1512_009:0864b01": "見聞也。非但凡夫不能見聞，二乘聖智亦所",
    "T25n1512_009:0864b02": "不見聞也。",
    "T25n1512_009:0864b03": "此二偈經，論主但以一偈釋。初二句，釋前一",
    "T25n1512_009:0864b04": "偈，明若以法身同於二佛色聲而可見聞者，",
    "T25n1512_009:0864b05": "是人不知法身佛也。下半偈兩句釋後一偈，",
    "T25n1512_009:0864b06": "明真實法身雖有色聲之性，非六識境界故，",
    "T25n1512_009:0864b07": "不可見聞也。「此示何義？如來法身至不應如",
    "T25n1512_009:0864b08": "是見聞」，論主釋偈論初句，解經中前偈上二",
    "T25n1512_009:0864b09": "句。「以何等人不能見？謂凡夫不能見」者，釋偈",
    "T25n1512_009:0864b10": "論第二句，解經中前偈下二句也。解已舉論",
    "T25n1512_009:0864b11": "中上半偈，釋經中前偈下兩句結也。「是人」者，",
    "T25n1512_009:0864b12": "凡夫人等，牒前所引是人不能見法身如來",
    "T25n1512_009:0864b13": "也，即拘瑣釋論中下半偈，解經中第二偈，即",
    "T25n1512_009:0864b14": "具引所釋經結也。",
    "T25n1512_009:0864b15": "「須菩提！於意云何？如來可以相成就得三",
    "T25n1512_009:0864b16": "菩提耶」，此一段經，是斷疑分中第十四段經",
    "T25n1512_009:0864b17": "文，此經已七遍來。所以復來者，上已廣解",
    "T25n1512_009:0864b18": "無為法身古今一定妙有湛然體無諸相，不為",
    "T25n1512_009:0864b19": "修行所得；又次前二段經明法身體自滿",
    "T25n1512_009:0864b20": "足，非修福德業所得相好色聲而可見聞。或",
    "T25n1512_009:0864b21": "者執謂正以菩薩始從發菩提心，三大阿僧",
    "T25n1512_009:0864b22": "祇劫修，十地行滿金剛心謝證種智時，名為",
    "T25n1512_009:0864b23": "報佛，有無量相好者即是法身，故謂法身是",
    "T25n1512_009:0864b24": "修得亦可見聞。今聞別有無為法身不為因",
    "T25n1512_009:0864b25": "得，復不可以色聲見聞，乘生疑難：若法身體",
    "T25n1512_009:0864b26": "無諸相不可見聞，非修福德業可得者，諸菩",
    "T25n1512_009:0864b27": "薩摩訶薩三大阿僧祇所修功德智慧十地",
    "T25n1512_009:0864b28": "勝因，為當定有所得、定無所得也？若定無所",
    "T25n1512_009:0864b29": "得者，則因果俱失，同於小乘斷滅之見，無",
    "T25n1512_009:0864c01": "菩提可得，前言一切善法得三菩提，此言則",
    "T25n1512_009:0864c02": "壞。若爾，既無菩提可得，諸菩薩何為三大阿",
    "T25n1512_009:0864c03": "僧祇徒自勞苦而無所剋獲？所修福德勝因",
    "T25n1512_009:0864c04": "既不感果，向何處去也？有如是疑，將釋",
    "T25n1512_009:0864c05": "此疑故，佛問須菩提：於意云何？如來可以相",
    "T25n1512_009:0864c06": "成就得三菩提不耶？此佛還以前人所疑問",
    "T25n1512_009:0864c07": "須菩提也。「莫作是念」者，遮其所見。汝莫作是",
    "T25n1512_009:0864c08": "念，謂法身佛同於報佛修福相可得。此未是",
    "T25n1512_009:0864c09": "正答也。「汝若作是念：菩薩發三菩提。說諸",
    "T25n1512_009:0864c10": "法斷滅相」者，明須菩提疑云：若不可以相成",
    "T25n1512_009:0864c11": "就得三菩提者，菩薩則所修功德智慧之",
    "T25n1512_009:0864c12": "因，果畢竟無有菩提果可得。若無菩提可",
    "T25n1512_009:0864c13": "得，則因無所招，便失福因亦失果報，故云說",
    "T25n1512_009:0864c14": "斷滅相也。所以此中乃言菩薩發三菩提心",
    "T25n1512_009:0864c15": "者說諸法斷滅相也。然小乘之人，以自身所",
    "T25n1512_009:0864c16": "證灰身涅槃畢竟滅故，即以己所得准於菩",
    "T25n1512_009:0864c17": "薩謂亦聞其所得，故起斷滅相。此小乘人，",
    "T25n1512_009:0864c18": "於菩薩法中齊何處來作斷滅意？有曇無德、",
    "T25n1512_009:0864c19": "彌沙塞人。此二家小乘計，得初地無生忍解",
    "T25n1512_009:0864c20": "時，捨一切地前所修功德亦不受果報。何故",
    "T25n1512_009:0864c21": "如此？小乘人斷三界煩惱、盡分段生死，灰",
    "T25n1512_009:0864c22": "身滅智入無餘涅槃，善惡因果一切俱",
    "T25n1512_009:0864c23": "捨。既見初地菩薩斷四住煩惱出於分段生",
    "T25n1512_009:0864c24": "死，意謂聞已滅於身智，亦捨因中萬行及",
    "T25n1512_009:0864c25": "失果報，故言說諸法斷滅相。復有一家小",
    "T25n1512_009:0864c26": "乘曇無德人計，謂至五地六地，作十四諦",
    "T25n1512_009:0864c27": "觀，善學五明及十種逆慎觀十二因緣，",
    "T25n1512_009:0864c28": "方得無生忍，斷三界煩惱、出分段生死，灰",
    "T25n1512_009:0864c29": "身盡智無餘涅槃。爾時同小乘斷滅，因果俱",
    "T25n1512_009:0865a01": "失。後有一家薩婆多中日出道人計，第七地",
    "T25n1512_009:0865a02": "中始得無生忍，方盡三界煩惱、出分段生",
    "T25n1512_009:0865a03": "死，同已小乘捨於身智亦無依報淨土。復",
    "T25n1512_009:0865a04": "有一家小乘計，至八地中得大無生忍無功",
    "T25n1512_009:0865a05": "用解，爾時方出三界，捨於身智一切皆失。最",
    "T25n1512_009:0865a06": "後一家薩婆多人計，十地中始得阿那含，斷",
    "T25n1512_009:0865a07": "三界煩惱盡，金剛心後出分段生死，得阿羅",
    "T25n1512_009:0865a08": "漢即名為佛，入無餘涅槃，捨諸功德滅於身",
    "T25n1512_009:0865a09": "智，故說斷滅相也。",
    "T25n1512_009:0865a10": "「須菩提！莫作是念乃至說諸法斷滅相」者，此",
    "T25n1512_009:0865a11": "且止其見情，明非斷滅，未是正答，依下論",
    "T25n1512_009:0865a12": "中應有一行半。「經言：何以故？菩薩發阿耨多",
    "T25n1512_009:0865a13": "羅三藐三菩提心者於法不說斷滅相」者，此是",
    "T25n1512_009:0865a14": "正答，釋上我何以故止汝莫作是念者，明古",
    "T25n1512_009:0865a15": "今湛然無為法身，雖復不可以修福德相成",
    "T25n1512_009:0865a16": "就所得，而菩薩證初地無生法忍阿耨三菩",
    "T25n1512_009:0865a17": "提心，乃至無上佛果阿耨三菩提心，非是斷",
    "T25n1512_009:0865a18": "滅。此無生忍三菩提心所以名為不斷滅",
    "T25n1512_009:0865a19": "者，明菩薩由一大阿僧祇所修功德智慧八",
    "T25n1512_009:0865a20": "萬四千波羅蜜行因緣，得初地無生法忍，了",
    "T25n1512_009:0865a21": "出佛性無為法身。以此一大阿僧祇功德智",
    "T25n1512_009:0865a22": "慧，即與法身理冥，泯然一觀不可分別，故不",
    "T25n1512_009:0865a23": "失因。既得無生法忍，便分有出世間實報真",
    "T25n1512_009:0865a24": "如法性身上二種涅槃無方圓用故，果亦不",
    "T25n1512_009:0865a25": "失。乃至第二第三阿僧祇，因果皆如是不失，",
    "T25n1512_009:0865a26": "故言於法不就斷滅相也。今者如來將明菩",
    "T25n1512_009:0865a27": "薩於初地中得無生法忍，乃至十地無漏",
    "T25n1512_009:0865a28": "功德及果頭圓報悉皆不失，不聞小乘捨",
    "T25n1512_009:0865a29": "於身智失無漏果報。若爾得無漏功德，可容",
    "T25n1512_009:0865b01": "不失地前有漏功德是世間法，得出世解時",
    "T25n1512_009:0865b02": "應捨此功德，未知地前因行為失不失？故即",
    "T25n1512_009:0865b03": "答世間功德亦不失。何以故爾？要世間善",
    "T25n1512_009:0865b04": "滿，得出世間善轉。地前有漏功德作彼地",
    "T25n1512_009:0865b05": "上無漏功德轉轉增勝，菩薩爾時境智雙夷",
    "T25n1512_009:0865b06": "泯然一觀，不見有世間出世間及能照所照",
    "T25n1512_009:0865b07": "之異，唯有真如一味等味，如萬川歸海同一",
    "T25n1512_009:0865b08": "醎味，無有諸河味別故，亦不失地前功德",
    "T25n1512_009:0865b09": "也。初地既爾不失功德，乃至十地無漏功德",
    "T25n1512_009:0865b10": "及以果報皆不失也。此中就三大阿僧祇劫",
    "T25n1512_009:0865b11": "三時辨因果，若以地前為因，初地無生法忍",
    "T25n1512_009:0865b12": "見道為果；若七地已還修道勝行為因，八地",
    "T25n1512_009:0865b13": "中大無生忍無功用道為果；若金以還無",
    "T25n1512_009:0865b14": "功用行為因，佛地功德為果。如今廣解，地",
    "T25n1512_009:0865b15": "地相望皆有因果。乘生疑問：若得初地無",
    "T25n1512_009:0865b16": "生忍乃至十地，不失功德非斷滅者，可得幾",
    "T25n1512_009:0865b17": "許功德？為多為少？應有此疑問故，引恒沙七",
    "T25n1512_009:0865b18": "寶施福挍量，明得福甚多，用比初地無生",
    "T25n1512_009:0865b19": "忍無漏功德乃至一念，百千萬億不及一分，",
    "T25n1512_009:0865b20": "明此有漏功德甚為多也。縱使七寶施福是",
    "T25n1512_009:0865b21": "無漏，甚多雖多，比於無生忍一念功德，亦百",
    "T25n1512_009:0865b22": "千萬億恒河沙倍不可為喻也。若菩薩知一",
    "T25n1512_009:0865b23": "切法無我得無生忍，勝前所得福德者，出初",
    "T25n1512_009:0865b24": "地無生忍功德勝前七寶施福也。知一切法",
    "T25n1512_009:0865b25": "無我者，於一切眾生五陰有為法中，解知從",
    "T25n1512_009:0865b26": "本以來無有神我人及以壽者，故言知一切",
    "T25n1512_009:0865b27": "法無我也。得無生忍者，是因緣真如二種法",
    "T25n1512_009:0865b28": "無我，明因緣法體本來不生名為無生，真如",
    "T25n1512_009:0865b29": "法體本來寂絕我無我相，名為無生，亦得云",
    "T25n1512_009:0865c01": "無於三相。就初地為言，故云無生法忍，以",
    "T25n1512_009:0865c02": "此菩薩得真如無我無生忍解故，不起二種",
    "T25n1512_009:0865c03": "無相也。又疑問：若有漏無漏二種福德悉皆",
    "T25n1512_009:0865c04": "不失者，此菩薩便是取有漏福德。若取有漏",
    "T25n1512_009:0865c05": "福德因，使受三界果報故，如來答以諸菩",
    "T25n1512_009:0865c06": "薩不取福德故，此且據偏而答，明菩薩於初",
    "T25n1512_009:0865c07": "地中不取世間有漏福德。然須菩提亦就偏",
    "T25n1512_009:0865c08": "領解，言以諸菩薩不取福德如佛所說也。",
    "T25n1512_009:0865c09": "「佛言：須菩提！菩薩受福德不取福德」，上須菩",
    "T25n1512_009:0865c10": "提似謬解佛意，聞言菩薩不取福德，疑謂有",
    "T25n1512_009:0865c11": "漏無漏悉皆不取，故佛答須菩提，菩薩受福",
    "T25n1512_009:0865c12": "德不取福德。不取福德，明非是全不取不受",
    "T25n1512_009:0865c13": "有漏無漏一切福德，止不取有漏福德、非不",
    "T25n1512_009:0865c14": "受無漏福德。然菩薩若得云受福德，亦得言",
    "T25n1512_009:0865c15": "取福德。若使得云不取福德，亦得言不受",
    "T25n1512_009:0865c16": "福德，何故言菩薩受福德？此明直綺互彰名",
    "T25n1512_009:0865c17": "也。又解：何故但言受，不言取福德者，恐即濫",
    "T25n1512_009:0865c18": "於取相之取，故單言受福德，不言取也。是",
    "T25n1512_009:0865c19": "故菩薩取福德者，明取出世間無漏福德也，",
    "T25n1512_009:0865c20": "亦得言是故菩薩不取福德。然此中得云取",
    "T25n1512_009:0865c21": "福德者，明知須菩提言不取者是偏語耳，故",
    "T25n1512_009:0865c22": "知亦得言取受不取不受也。",
    "T25n1512_009:0865c23": "「論曰：有人起如是心」等，作生疑答之意，不異",
    "T25n1512_009:0865c24": "經中也。此一段經凡以二偈釋。初一偈，作問",
    "T25n1512_009:0865c25": "答意釋疑，明菩薩得無生忍時不失因果，非",
    "T25n1512_009:0865c26": "是斷滅。第二偈，釋引喻挍量不及無漏福德",
    "T25n1512_009:0865c27": "也。上經中有疑，今問云何斷疑？即作偈答。「不",
    "T25n1512_009:0865c28": "失功德因，及彼勝果報」，此二句釋「莫作是念",
    "T25n1512_009:0865c29": "說諸法斷滅相」已前經也。明菩薩得初地無",
    "T25n1512_009:0866a01": "生忍，不失地前一阿僧祇所修萬行。此辨乃",
    "T25n1512_009:0866a02": "藉地前功德為因，方得初地真無漏解，故不",
    "T25n1512_009:0866a03": "失因也；然初地以上出世間無生法忍無漏",
    "T25n1512_009:0866a04": "勝福，不同二乘灰身盡滅故，亦不失果報。雖",
    "T25n1512_009:0866a05": "言不失因不失果，未知何時不失？故第三句",
    "T25n1512_009:0866a06": "答云「得勝忍不失」。自下半偈超釋經中「若",
    "T25n1512_009:0866a07": "有菩薩得無生忍勝前福德」等，明菩薩證初",
    "T25n1512_009:0866a08": "地無生勝忍，乃至十地行滿得佛時，亦不失",
    "T25n1512_009:0866a09": "因果也。得勝忍時何故不失？第四句云「以得",
    "T25n1512_009:0866a10": "無垢果」故。明初地斷除二障，得出世無漏法",
    "T25n1512_009:0866a11": "性報身真實淨土無垢果時，轉勝增明，故不",
    "T25n1512_009:0866a12": "失也。「示勝福德相，故重說勝喻」者，此二句",
    "T25n1512_009:0866a13": "釋前恒沙世界七寶施等經，明所以引此恒",
    "T25n1512_009:0866a14": "沙譬喻來者，為欲挍量顯示無漏勝福德故，",
    "T25n1512_009:0866a15": "即是證成不失無漏福德也。「是福德無報」",
    "T25n1512_009:0866a16": "者，下半偈釋「以諸菩薩不取福德」以下經也。",
    "T25n1512_009:0866a17": "「是福德」者，是初地無漏勝福德也。「無報」者，",
    "T25n1512_009:0866a18": "明此無漏勝福德無世間有漏報也。「如是受",
    "T25n1512_009:0866a19": "不取」者，如是受無漏勝福德，如是不取有漏",
    "T25n1512_009:0866a20": "福德，受取不受不取義聞於前也。「此義云何？",
    "T25n1512_009:0866a21": "雖不依福德至功德莊嚴」，釋前偈上二句，作",
    "T25n1512_009:0866a22": "答疑難云意，明不斷滅也。「何故依彼福德重",
    "T25n1512_009:0866a23": "說譬喻」者，問後偈上二句喻來之意也，即以",
    "T25n1512_009:0866a24": "初偈下二句答。「偈言得勝忍不失，以得無垢",
    "T25n1512_009:0866a25": "果」，明譬喻所況得無生忍時不失因果，非斷",
    "T25n1512_009:0866a26": "滅義也。「此義云何」者，問引此珍寶施福校量，",
    "T25n1512_009:0866a27": "云菩薩得無生忍時獲多福德，非是斷滅之",
    "T25n1512_009:0866a28": "義云何也。「有人起如是心以下至是故不失」，",
    "T25n1512_009:0866a29": "提疑人失因果之疑。為遮斷此疑故，引喻挍",
    "T25n1512_009:0866b01": "量，明得無生忍時不失因果不斷滅也。「如經",
    "T25n1512_009:0866b02": "何以至不說斷滅相」，舉經來結。然此經文，",
    "T25n1512_009:0866b03": "前憣經漏闕，依此論引來，明知應有也。",
    "T25n1512_009:0866b04": "「若復有菩薩知一切法無我得無生法忍」者，",
    "T25n1512_009:0866b05": "將釋此經故提來也。「有二種無我，不生二種",
    "T25n1512_009:0866b06": "無我相」者，即解前「知一切法無我」經也。「是故",
    "T25n1512_009:0866b07": "受而不取」者，是菩薩得無生忍時，有二種無",
    "T25n1512_009:0866b08": "我解，而不生二種無我相故，但受地上無生",
    "T25n1512_009:0866b09": "忍功德，不取地前有漏福德也。此句有成上",
    "T25n1512_009:0866b10": "生下義也。「如經」以下，舉經來結也。「云何菩薩",
    "T25n1512_009:0866b11": "受福德不取福德」者，論主問向所結經。若菩",
    "T25n1512_009:0866b12": "薩受福德者即是其取，何故言受而復云不",
    "T25n1512_009:0866b13": "取也？即指偈言「是福德無報，如是受不取」，以",
    "T25n1512_009:0866b14": "此為釋也。「此義云何」以下，論主釋向半偈也。",
    "T25n1512_009:0866b15": "「須菩提！若有人言：如來若去若來、若行住坐",
    "T25n1512_009:0866b16": "臥，是人不解我所說義」者，此是斷疑分中第",
    "T25n1512_009:0866b17": "十五段經文。所以來者，前廣解法身如來古",
    "T25n1512_009:0866b18": "今一定，體絕萬相湛然常住，非修行所得。",
    "T25n1512_009:0866b19": "次前段明菩薩得出世間解，受無漏福德，不",
    "T25n1512_009:0866b20": "取世間有漏福德。有人乘此生疑：菩薩本因",
    "T25n1512_009:0866b21": "地時發心許度一切眾生，我所修善根與一",
    "T25n1512_009:0866b22": "切眾生共之。疑云：若諸菩薩得真法身，出於",
    "T25n1512_009:0866b23": "世間，受無漏果報、不受三界有漏果報；眾生",
    "T25n1512_009:0866b24": "在世間，受無漏果、不受無漏果報。然人天",
    "T25n1512_009:0866b25": "果報，聞是三界中法，人尚不得受天報，況",
    "T25n1512_009:0866b26": "無漏福德出世果報得眾生受用也。若爾，世",
    "T25n1512_009:0866b27": "間出世間條然有別，云何諸菩薩所修善根",
    "T25n1512_009:0866b28": "令眾生受用得其利益？以此驗之，菩薩雖出",
    "T25n1512_009:0866b29": "三界得真法身，猶有去來化物受三界報，不",
    "T25n1512_009:0866c01": "條然方外不去不來也。若不去不來者，菩薩",
    "T25n1512_009:0866c02": "福德眾生不得受用，則菩薩虛發此願無所",
    "T25n1512_009:0866c03": "利益。為斷此疑故，答明諸佛菩薩真實法身",
    "T25n1512_009:0866c04": "雖無去無來，而應身從感去來化物，眾生",
    "T25n1512_009:0866c05": "用之益真實不虛。如此則菩薩善根眾生",
    "T25n1512_009:0866c06": "用之，本願不虛，非謂法身有去來坐臥四種",
    "T25n1512_009:0866c07": "威儀教化眾生，故次明也。",
    "T25n1512_009:0866c08": "「須菩提！若有人言如來若去若來等，是人不",
    "T25n1512_009:0866c09": "解我所說義」者，有人見應佛來去從感說法",
    "T25n1512_009:0866c10": "益物，謂即是真佛有四威儀去來，從感受",
    "T25n1512_009:0866c11": "三界報、處世化物，故言是人不解我所說義",
    "T25n1512_009:0866c12": "也。明此人不解如來所說三佛一異義也。乘",
    "T25n1512_009:0866c13": "此生二種疑，下論偈生起序其疑意，微塵喻",
    "T25n1512_009:0866c14": "中釋也。「何以故？如來者無所至去無所從來」，",
    "T25n1512_009:0866c15": "此釋前經「何以故謂如來有去來坐臥者，不",
    "T25n1512_009:0866c16": "解我所說義」者，以見應身去來從感化物，謂",
    "T25n1512_009:0866c17": "法身亦然，故曰不解。明應身如來有去有來，",
    "T25n1512_009:0866c18": "法身無去無來也。若就報、應二佛，得云如來。",
    "T25n1512_009:0866c19": "據法身佛而論，不應言如來，正應云如住。所",
    "T25n1512_009:0866c20": "以然者，語報佛也。得道始從菩提心，修十",
    "T25n1512_009:0866c21": "地行，乘因向果，以果望因得云如來既有真",
    "T25n1512_009:0866c22": "報，必有影像，故應佛從真，亦得道乘因向果",
    "T25n1512_009:0866c23": "名為如來。然法身佛，古今湛然體性圓滿，非",
    "T25n1512_009:0866c24": "修得法，不可得言乘因向果故，正得云如住，",
    "T25n1512_009:0866c25": "不得言如來，故言「何故？如來者無所至去",
    "T25n1512_009:0866c26": "無所從來」也。法身如來不從此至彼入涅槃",
    "T25n1512_009:0866c27": "故，言無所至去。不從彼至此來在世間教化",
    "T25n1512_009:0866c28": "眾生，故曰無所從來。「故曰如來」者，依胡本，名",
    "T25n1512_009:0866c29": "多陀阿伽度，漢憣為如住。此應言如住，但",
    "T25n1512_009:0867a01": "以依昔什公所釋，還存如來之號也。此一",
    "T25n1512_009:0867a02": "段經以二偈釋。初偈釋疑，解經中「若去來",
    "T25n1512_009:0867a03": "坐臥等至不解我所說義」。第二偈，釋經中「何",
    "T25n1512_009:0867a04": "以故」以下也，序經中二疑，生下微塵喻經。",
    "T25n1512_009:0867a05": "初句言「是福德應報」者，上疑云：菩薩得真法",
    "T25n1512_009:0867a06": "身，離於世間、不受三界報、無去來者，眾生云",
    "T25n1512_009:0867a07": "何而得受用菩薩福德？故以偈答「是福德應",
    "T25n1512_009:0867a08": "報，為化諸眾生」。「福德」者，菩薩所修善根也。",
    "T25n1512_009:0867a09": "「應報」者，為化眾生現入三界，三業教化，令眾",
    "T25n1512_009:0867a10": "生得益。如此則是菩薩福德與眾生共受，非",
    "T25n1512_009:0867a11": "謂法身有來去也。難者言：上來廣解法、報二",
    "T25n1512_009:0867a12": "佛湛然常住無去無來。既無心去來，何由有",
    "T25n1512_009:0867a13": "此應化去來化物？若爾，諸佛如求，為有心",
    "T25n1512_009:0867a14": "去來？為無心去來也？故下半偈答「自然如",
    "T25n1512_009:0867a15": "是業，諸佛現十方」，明諸佛既成道已，本願力",
    "T25n1512_009:0867a16": "故，隨眾生感，自然應身遍十方界教化眾生，",
    "T25n1512_009:0867a17": "不待作意方有去來也。",
    "T25n1512_009:0867a18": "「此義云何？明諸佛化身有用」等，釋上半偈，作",
    "T25n1512_009:0867a19": "答疑意。明雖法身無去來用，而化身去來益",
    "T25n1512_009:0867a20": "物也。",
    "T25n1512_009:0867a21": "「偈言」以下，用下半偈釋成上半偈也。第二偈",
    "T25n1512_009:0867a22": "上二句言「去來化身佛」者，牒前偈，明應佛有",
    "T25n1512_009:0867a23": "去來。「如來常不動」者，正釋經「何以故如來者",
    "T25n1512_009:0867a24": "無所至去無所從來」等。復欲乘作疑意，生下",
    "T25n1512_009:0867a25": "微塵喻及無量七寶挍量經文，明供養應佛及",
    "T25n1512_009:0867a26": "持應佛所說與真佛無異。下半偈正生微塵",
    "T25n1512_009:0867a27": "喻，明三佛不一異也。何故作此上半偈？以生",
    "T25n1512_009:0867a28": "於下七寶施福挍量經文。有人因前經生第",
    "T25n1512_009:0867a29": "一疑：若法身佛不去不來，應佛有去來，隨感",
    "T25n1512_009:0867a30": "處於世間，為眾生供養得福，即是菩薩因地",
    "T25n1512_009:0867b01": "福德眾生受用者，是義不然。何故不然？以此",
    "T25n1512_009:0867b02": "應佛化身去來無有實體故也。又上第五段",
    "T25n1512_009:0867b03": "經中明應佛有生住滅三相故非佛，次第六",
    "T25n1512_009:0867b04": "段經中明應佛不發心修行證果說法，此便",
    "T25n1512_009:0867b05": "應一向非佛。以此三處經驗，丈六如來應非",
    "T25n1512_009:0867b06": "是佛。若非佛者，云何供養應佛即是眾生受",
    "T25n1512_009:0867b07": "用菩薩福德也？又若供養應佛得福者，與供",
    "T25n1512_009:0867b08": "養真佛有何異也？有如此疑故，論主設此",
    "T25n1512_009:0867b09": "半偈發起疑意也。此明應身有去來，法報湛",
    "T25n1512_009:0867b10": "然無去來等故，云常不動。因即生第二疑，疑",
    "T25n1512_009:0867b11": "云，若應化佛有去來，法報二佛無去來者，此",
    "T25n1512_009:0867b12": "之三佛為一處住如眾僧在堂，為冥然念作",
    "T25n1512_009:0867b13": "一不可分別？為條然異處住如東方阿閦、",
    "T25n1512_009:0867b14": "西方無量壽等也？若合作一者，不應有去來",
    "T25n1512_009:0867b15": "不去不來別；若條然異者，則三佛有別體，此",
    "T25n1512_009:0867b16": "云何也？故下半偈答云「於是法界處，非一亦",
    "T25n1512_009:0867b17": "非異」，此明三佛於真如法界中不可定說冥",
    "T25n1512_009:0867b18": "然合作一一處聚集住，亦不可說條然有差別",
    "T25n1512_009:0867b19": "也。又時一解於是法界處非一亦非異者，此",
    "T25n1512_009:0867b20": "論主假作問答，為欲生下微塵譬喻。云何生",
    "T25n1512_009:0867b21": "下？上廣釋法報二佛不一不異，亦通應佛不",
    "T25n1512_009:0867b22": "一不異。又此段經中明法報二佛無去無來，",
    "T25n1512_009:0867b23": "應佛有去來，因此生疑：若法報二佛無有去",
    "T25n1512_009:0867b24": "來，則是常住；應佛有去來，便是無常。若然，",
    "T25n1512_009:0867b25": "此之三佛為一為異？又乘疑：十方諸佛斷",
    "T25n1512_009:0867b26": "或證果之時，於真法界中為一處聚集",
    "T25n1512_009:0867b27": "住，為冥然合作一？為條然異處住？及一切眾",
    "T25n1512_009:0867b28": "生所有真如佛性，為一為異？為多為少？有如",
    "T25n1512_009:0867b29": "此疑故，於此二句中具引向所疑一異之義",
    "T25n1512_009:0867c01": "假作問答，拘瑣向下。「於是法界處」，是問問意。",
    "T25n1512_009:0867c02": "此三佛斷煩惱盡時，於真如法界中為一處",
    "T25n1512_009:0867c03": "住？為異處住也？故下句答云「非一亦非異」。答",
    "T25n1512_009:0867c04": "意明諸佛成道斷煩惱時，此之三佛於真如",
    "T25n1512_009:0867c05": "法界中，不可說言一處住、異處住也。此明不",
    "T25n1512_009:0867c06": "去不來至無所至去無所從來故、釋偈第二",
    "T25n1512_009:0867c07": "句、以經結也。「此義云何」以下，問答釋經，解如",
    "T25n1512_009:0867c08": "來為如住義也。",
    "T25n1512_009:0867c09": "金剛仙論卷第九"
}