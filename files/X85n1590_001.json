{
    "X85n1590_001:0121b05": "No. 1590",
    "X85n1590_001:0121b06": "錦江禪燈卷第一",
    "X85n1590_001:0121b08": "昭覺丈雪 通醉 輯",
    "X85n1590_001:0121b09": "紹興幻菴 胡昇猷 訂",
    "X85n1590_001:0121b10": "四祖下第六世(旁出)",
    "X85n1590_001:0121b11": "金陵牛頭山智威法嗣",
    "X85n1590_001:0121b12": "舒州天柱山崇慧禪師[0121b12] 彭州陳氏子。唐乾元初。往舒",
    "X85n1590_001:0121b13": "州天柱山創寺。永泰元年賜額。僧問。如何是天柱境。",
    "X85n1590_001:0121b14": "師曰。主簿山高難見日。玉鏡峰前易曉人。問達磨未",
    "X85n1590_001:0121b15": "來此土時。還有佛法也無。師曰。未來且置。即今事作",
    "X85n1590_001:0121b16": "麼生。曰某甲不會。乞師指示。師曰。萬古長空。一朝風",
    "X85n1590_001:0121b17": "月。僧無語。師復曰。闍黎會麼。曰不會。師曰。自己分上",
    "X85n1590_001:0121b18": "作麼生。干他達磨來與未來作麼。他家來大似賣卜",
    "X85n1590_001:0121b19": "漢。見汝不會。為汝錐破卦文。纔生吉凶。盡在汝分上。",
    "X85n1590_001:0121b20": "一切自看。僧曰。如何是解卜底人。師曰。汝纔出門時。",
    "X85n1590_001:0121b21": "便不中也。問如何是天柱家風。師曰。時有白雲來閉",
    "X85n1590_001:0121b22": "戶。更無風月四山流。問亡僧遷化向甚麼處去也。師",
    "X85n1590_001:0121b23": "曰。灊嶽峰高長積翠。舒江明月色光暉。問如何是大",
    "X85n1590_001:0121b24": "通智勝佛。師曰。曠大劫來未曾壅滯。不是大通智勝",
    "X85n1590_001:0121c01": "佛是甚麼。曰為甚麼佛法不現前。師曰。只為汝不會。",
    "X85n1590_001:0121c02": "所以成不現前。汝若會去。亦無佛可成。問如何是道。",
    "X85n1590_001:0121c03": "師曰。白雲覆青嶂。蜂蝶戀庭華。問從上諸聖有何言",
    "X85n1590_001:0121c04": "說。師曰。汝今見吾有何言說。問宗門中事請師舉唱。",
    "X85n1590_001:0121c05": "師曰。石牛長吼真空外。木馬嘶時月隱山。問如何是",
    "X85n1590_001:0121c06": "和尚利人處。師曰。一雨普滋。千山秀色。問如何是天",
    "X85n1590_001:0121c07": "柱山中人。師曰。獨步千峰頂。優游九曲泉。問如何是",
    "X85n1590_001:0121c08": "西來意。師曰。白猿抱子來青嶂。蜂蝶銜華綠藥間。大",
    "X85n1590_001:0121c09": "曆十四年歸寂。塔于山之北。",
    "X85n1590_001:0121c10": "五祖下第四世",
    "X85n1590_001:0121c11": "益州無相法嗣",
    "X85n1590_001:0121c12": "益州保唐寺無住禪師[0121c12] 初得法於無相大師。乃居南",
    "X85n1590_001:0121c13": "陽白崖山。專務宴寂。經累歲。學者漸至。勤請不已。自",
    "X85n1590_001:0121c14": "此垂誨。雖廣演言教。而唯以無念為宗。唐相國杜鴻",
    "X85n1590_001:0121c15": "漸。出撫坤維。聞師名。思一瞻禮。遣使到山延請。時節",
    "X85n1590_001:0121c16": "度使崔寧。亦命諸寺僧徒。遠出迎引。至空慧寺。時杜",
    "X85n1590_001:0121c17": "公與戎帥。召三學碩德。俱會寺中。致禮訖。公問曰。弟",
    "X85n1590_001:0121c18": "子聞。和尚說無憶無念莫妄三句法門。是否。師曰然。",
    "X85n1590_001:0121c19": "公曰。此三句是一是三。師曰。無憶名戒。無念名定。莫",
    "X85n1590_001:0121c20": "妄名慧。一心不生。具戒定慧。非一非三也。公曰。後句",
    "X85n1590_001:0121c21": "妄字。莫是從心之忘乎。曰從女者是也。公曰。有據否。",
    "X85n1590_001:0121c22": "師曰。法句經云。若起精進心。是妄非精進。若能心不",
    "X85n1590_001:0121c23": "妄。精進無有涯。公聞疑情盪然。公又問。師還以三句",
    "X85n1590_001:0121c24": "示人否。師曰。初心學人還令息念。澄停識浪。水清影",
    "X85n1590_001:0122a01": "現。悟無念體。寂滅現前。無念亦不立也。于時庭樹&#x9D76;",
    "X85n1590_001:0122a02": "鳴。公問。師聞否。師曰聞。&#x9D76;去已又問。師聞否。師曰聞。",
    "X85n1590_001:0122a03": "公曰。&#x9D76;去無聲。云何言聞。師乃普告大眾曰。佛世難",
    "X85n1590_001:0122a04": "值。正法難聞。各各諦聽。聞無有聞。非關聞性。本來不",
    "X85n1590_001:0122a05": "生。何曾有滅。有聲之時。是聲塵自生。無聲之時。是聲",
    "X85n1590_001:0122a06": "塵自滅。而此聞性不隨聲生。不隨聲滅。悟此聞性。則",
    "X85n1590_001:0122a07": "免聲塵之所轉。當知聞無生滅。聞無去來。公與僚屬",
    "X85n1590_001:0122a08": "大眾稽首又問。何名第一義。第一義者從何次第得",
    "X85n1590_001:0122a09": "入。師曰。第一義無有次第。亦無出入。世諦一切有。第",
    "X85n1590_001:0122a10": "一義即無。諸法無性性。說名第一義。佛言。有法名俗",
    "X85n1590_001:0122a11": "諦。無性第一義。公曰。如師開示。實不可思議。公又曰。",
    "X85n1590_001:0122a12": "弟子性識微淺。昔因公暇。撰得起信論章疏兩卷。可",
    "X85n1590_001:0122a13": "得稱佛法否。師曰。夫造章疏。皆用識心思量分別。有",
    "X85n1590_001:0122a14": "為有作。起心動念。然可造成。據論文云。當知一切法。",
    "X85n1590_001:0122a15": "從本以來。離言說相。離名字相。離心緣相。畢竟平等",
    "X85n1590_001:0122a16": "無有變異。唯有一心。故名真如。今相公著言說相。著",
    "X85n1590_001:0122a17": "名字相。著心緣相。既著種種相。云何是佛法。公起作",
    "X85n1590_001:0122a18": "禮曰。弟子亦曾問諸供奉大德。皆贊弟子不可思議。",
    "X85n1590_001:0122a19": "當知彼等但徇人情。師今從理解說。合心地法。實是",
    "X85n1590_001:0122a20": "真理不可思議。公又問。云何不生。云何不滅。如何得",
    "X85n1590_001:0122a21": "解脫。師曰。見境心不起名不生。不生即不滅。既無生",
    "X85n1590_001:0122a22": "滅。即不被前塵所縛。當處解脫。不生名無念。無念即",
    "X85n1590_001:0122a23": "無滅。無念即無縛。無念即無脫。舉要而言。識心即離",
    "X85n1590_001:0122a24": "念。見性即解脫。離識心見性外。更有法門識無上菩",
    "X85n1590_001:0122b01": "提者。無有是處。公曰。何名識心見性。師曰。一切學道",
    "X85n1590_001:0122b02": "人。隨念流浪。&#x8462;為不識真心。真心者。念生亦不順生。",
    "X85n1590_001:0122b03": "念滅亦不依寂。不來不去。不定不亂。不取不捨。不沈",
    "X85n1590_001:0122b04": "不浮。無為無相。活鱍鱍。平常自在。此心體畢竟不可",
    "X85n1590_001:0122b05": "得。無可知覺。觸目皆如。無非見性也。公與大眾作禮",
    "X85n1590_001:0122b06": "稱贊。踊躍而去。師後居保唐寺而終。",
    "X85n1590_001:0122b07": "大鑒下第一世",
    "X85n1590_001:0122b08": "南嶽懷讓禪師[0122b08] 金州杜氏子。於唐儀鳳二年四月八",
    "X85n1590_001:0122b09": "日降誕。感白氣應於玄像。在安康之分。太史瞻見。奏",
    "X85n1590_001:0122b10": "聞高宗皇帝。帝乃問。是何祥瑞。太史對曰。國之法器。",
    "X85n1590_001:0122b11": "不染世榮。帝傳&#x52C5;金州太守韓偕。親往存慰其家。家",
    "X85n1590_001:0122b12": "有三子。唯師最小。炳然殊異。性唯恩讓。父乃安名懷",
    "X85n1590_001:0122b13": "讓。年十歲。唯樂佛書。時有三藏玄靜過舍。告其父母",
    "X85n1590_001:0122b14": "曰。此子若出家。必獲上乘。廣度眾生。至垂拱三年。方",
    "X85n1590_001:0122b15": "十五歲。辭親往荊州玉泉寺。依弘景律師出家。通天",
    "X85n1590_001:0122b16": "二年受戒。後習毗尼藏。一日自歎曰。夫出家者。為無",
    "X85n1590_001:0122b17": "為法。天上人間無有勝者。時同學坦然。知師志氣高",
    "X85n1590_001:0122b18": "邁。勸師謁嵩山安和尚。安啟發之。乃直指詣曹谿。參",
    "X85n1590_001:0122b19": "六祖。祖問。甚麼處來。曰嵩山來。祖曰。甚麼物恁麼來。",
    "X85n1590_001:0122b20": "師無語。遂經八載。忽然有省。乃白祖曰。某甲有個會",
    "X85n1590_001:0122b21": "處。祖曰。作麼生。師曰。說似一物即不中。祖曰。還假修",
    "X85n1590_001:0122b22": "證否。師曰。修證則不無。污染即不得。祖曰。祇此不污",
    "X85n1590_001:0122b23": "染。諸佛之所護念。汝既如是。吾亦如是。西天般若多",
    "X85n1590_001:0122b24": "羅讖汝。足下出一馬駒。踏殺天下人。病在汝心。不須",
    "X85n1590_001:0122c01": "速說。師執侍左右一十五年。先天二年。住衡嶽居般",
    "X85n1590_001:0122c02": "若寺。開元中。有沙門道一。在衡嶽山。常習坐禪。師知",
    "X85n1590_001:0122c03": "是法器。往問曰。大德坐禪圖甚麼。一曰。圖作佛。師乃",
    "X85n1590_001:0122c04": "取一&#x750E;。於彼菴前石上磨。一曰。磨作甚麼。師曰。磨作",
    "X85n1590_001:0122c05": "鏡。一曰。磨&#x750E;豈得成鏡邪。師曰。磨&#x750E;既不成鏡。坐禪",
    "X85n1590_001:0122c06": "豈得作佛。一曰。如何即是。師曰。如牛駕車。車若不行。",
    "X85n1590_001:0122c07": "打車即是。打牛即是。一無對。師又曰。汝學坐禪。為學",
    "X85n1590_001:0122c08": "坐佛。若學坐禪。禪非坐臥。若學坐佛。佛非定相。於無",
    "X85n1590_001:0122c09": "住法不應取捨。汝若坐佛。即是殺佛。若執坐相。非達",
    "X85n1590_001:0122c10": "其理。一聞示誨。如飲醍醐。禮拜問曰。如何用心即合",
    "X85n1590_001:0122c11": "無相三昧。師曰。汝學心地法門。如下種子。我說法要。",
    "X85n1590_001:0122c12": "譬彼天澤。汝緣合故當見其道。又問。道非色相。云何",
    "X85n1590_001:0122c13": "能見。師曰。心地法眼能見乎道。無相三昧亦復然矣。",
    "X85n1590_001:0122c14": "一曰。有成壞否。師曰。若以成壞聚散而見道者。非見",
    "X85n1590_001:0122c15": "道也。聽吾偈曰。心地含諸種。遇澤悉皆萌。三昧華無",
    "X85n1590_001:0122c16": "相。何壞復何成。一蒙開悟。心意超然。侍奉十秋。日益",
    "X85n1590_001:0122c17": "玄奧。入室弟子總有六人。師各印可曰。汝等六人同",
    "X85n1590_001:0122c18": "證吾身。各契其一。一人得吾眉。善威儀。一人得吾眼。",
    "X85n1590_001:0122c19": "善顧盻。一人得吾耳。善聽理。一人得吾鼻。善知氣。一",
    "X85n1590_001:0122c20": "人得吾舌。善談說。一人得吾心。善古今。曰一切法皆",
    "X85n1590_001:0122c21": "從心生。心無所生。法無所住。若達心地。所作無礙。非",
    "X85n1590_001:0122c22": "遇上根。宜慎辭哉。天寶三年八月十一日。圓寂於衡",
    "X85n1590_001:0122c23": "嶽。諡大慧禪師。最勝輪之塔。",
    "X85n1590_001:0122c24": "大鑒下第二世",
    "X85n1590_001:0123a01": "南嶽讓法嗣",
    "X85n1590_001:0123a02": "江西道一禪師[0123a02] 漢州[障-音]邡縣馬氏子。本邑羅漢寺出",
    "X85n1590_001:0123a03": "家。容貌奇異。牛行虎視。引舌過鼻。足下有二輪文。幼",
    "X85n1590_001:0123a04": "歲依資州唐和尚落髮。受具於渝州圓律師。唐開元",
    "X85n1590_001:0123a05": "中。習禪定於衡嶽山中。遇讓和尚。同參六人。唯師密",
    "X85n1590_001:0123a06": "受心印。始自建陽佛&#x8FF9;嶺。遷至臨川。次至南康龔公",
    "X85n1590_001:0123a07": "山。大曆中。&#x96B7;名於鍾陵開元寺。時連帥路嗣恭。聆風",
    "X85n1590_001:0123a08": "景慕。親受宗旨。由是四方學者雲集座下。一日謂眾",
    "X85n1590_001:0123a09": "曰。汝等諸人。各信自心是佛。此心即是佛心。達磨大",
    "X85n1590_001:0123a10": "師從南天竺國。來至中華。傳上乘一心之法。令汝等",
    "X85n1590_001:0123a11": "開悟。又引楞伽經文。以印眾生心地。恐汝顛倒不自",
    "X85n1590_001:0123a12": "信。此一心之法各各有之。故楞伽經以佛語心為宗。",
    "X85n1590_001:0123a13": "無門為法門。夫求法者。應無所求。心外無別佛。佛外",
    "X85n1590_001:0123a14": "無別心。不取善不捨惡。淨穢兩邊俱不依怙。達罪性",
    "X85n1590_001:0123a15": "空。念念不可得。無自性故。故三界唯心。森羅萬象。一",
    "X85n1590_001:0123a16": "法之所印。凡所見色皆是見心。心不自心。因色故有。",
    "X85n1590_001:0123a17": "汝但隨&#x65F9;言說。即事即理。都無所礙。菩提道果亦復",
    "X85n1590_001:0123a18": "如是。於心所生。即名為色。知色空故。生即不生。若了",
    "X85n1590_001:0123a19": "此意。乃可隨時著衣喫飯。長養聖胎。任運過時。更有",
    "X85n1590_001:0123a20": "何事。汝受吾教。聽吾偈曰。心地隨時說。菩提亦祇寧。",
    "X85n1590_001:0123a21": "事理俱無礙。當生即不生。僧問。和尚為甚麼說即心",
    "X85n1590_001:0123a22": "即佛。師曰。為止小兒啼。曰啼止時如何。師曰。非心非",
    "X85n1590_001:0123a23": "佛。曰除此二種人來。如何指示。師曰。向伊道不是物。",
    "X85n1590_001:0123a24": "曰忽遇其中人來時如何。師曰。且教伊體會大道。問",
    "X85n1590_001:0123b01": "如何是西來意。師曰。即今是甚麼意。龐居士問。不昧",
    "X85n1590_001:0123b02": "本來人。請師高著眼。師直下&#x89B0;。士曰。一等沒絃琴。唯",
    "X85n1590_001:0123b03": "師彈得妙。師直上&#x89B0;。士禮拜。師歸方丈。居士隨後曰。",
    "X85n1590_001:0123b04": "適來弄巧成拙。又問。如水無筋骨。能勝萬斛舟。此理",
    "X85n1590_001:0123b05": "如何。師曰。者裏無水亦無舟。說甚麼筋骨。一夕西堂",
    "X85n1590_001:0123b06": "百丈南泉隨侍翫月次。師問。正恁麼時如何。堂曰。正",
    "X85n1590_001:0123b07": "好供養。丈曰。正好修行。泉拂袖便行。師曰。經入藏。禪",
    "X85n1590_001:0123b08": "歸海。唯有普願獨超物外。百丈問。如何是佛法旨趣。",
    "X85n1590_001:0123b09": "師曰。正是汝放身命處。師問百丈。汝以何法示人。丈",
    "X85n1590_001:0123b10": "豎起拂子。師曰。祗者個。為當別有。丈拋下拂子。僧問。",
    "X85n1590_001:0123b11": "如何得合道。師曰。吾早不合道。問如何是西來意。師",
    "X85n1590_001:0123b12": "便打曰。吾若不打汝。諸方笑吾也。有小師耽源行&#x811A;",
    "X85n1590_001:0123b13": "回。於師前畫個圓相。就上拜了立。師曰。汝莫欲作佛",
    "X85n1590_001:0123b14": "否。曰某甲不解&#x63D1;目。師曰。吾不如汝。小師不對。鄧隱",
    "X85n1590_001:0123b15": "&#x5CEF;辭師。師曰。甚麼處去。曰石頭去。師曰。石頭路滑。曰",
    "X85n1590_001:0123b16": "竿木隨身。逢場作戲。便去。纔到石頭。即繞禪&#x7240;一匝。",
    "X85n1590_001:0123b17": "振錫一聲。問是何宗旨。石頭曰。蒼天蒼天。峰無語。&#x5374;",
    "X85n1590_001:0123b18": "回舉似師。師曰。汝更去問。待他有答。汝便噓兩聲。&#x5CEF;",
    "X85n1590_001:0123b19": "又去依前問。石頭乃噓兩聲。&#x5CEF;又無語。回舉似師。師",
    "X85n1590_001:0123b20": "曰。向汝道石頭路滑。有僧於師前作四畫。上一畫長。",
    "X85n1590_001:0123b21": "下三畫短。曰不得道一畫長三畫短。離此四字外。請",
    "X85n1590_001:0123b22": "和尚答。師乃畫地一畫曰。不得道長短。答汝了也。有",
    "X85n1590_001:0123b23": "講僧來問曰。未審禪宗傳持何法。師&#x5374;問曰。座主傳",
    "X85n1590_001:0123b24": "持何法。主曰。忝講得經論二十餘本。師曰。莫是師子",
    "X85n1590_001:0123c01": "兒否。主曰不敢。師作噓噓聲。主曰。此是法。師曰。是甚",
    "X85n1590_001:0123c02": "麼法。主曰。師子出窟法。師乃默然。主曰。此亦是法。師",
    "X85n1590_001:0123c03": "曰。是甚麼法。主曰。師子在窟法。師曰。不出不入。是甚",
    "X85n1590_001:0123c04": "麼法。主無對。遂辭出門。師召曰座主。主回首。師曰。是",
    "X85n1590_001:0123c05": "甚麼。主亦無對。師曰。者鈍根阿師。洪州廉使問曰。喫",
    "X85n1590_001:0123c06": "酒肉即是。不喫即是。師曰。若喫是中丞祿。不喫是中",
    "X85n1590_001:0123c07": "丞福。師入室弟子一百三十九人。各為一方宗主。轉",
    "X85n1590_001:0123c08": "化無窮。師於真元四年正月中。登建昌石門山。於林",
    "X85n1590_001:0123c09": "中經行。見洞壑平坦。謂侍者曰。吾之朽質。當於來月",
    "X85n1590_001:0123c10": "歸茲地矣。言訖而回。既而示疾。院主問。和尚近日尊",
    "X85n1590_001:0123c11": "候如何。師曰。日面佛月面佛。二月一日。沐浴跏趺入",
    "X85n1590_001:0123c12": "滅。元和中諡大寂禪師。塔曰大莊嚴。",
    "X85n1590_001:0123c13": "荷澤神會法嗣",
    "X85n1590_001:0123c14": "西隱進平禪師[0123c14] 京兆吳氏子。出家於永安山明福院。",
    "X85n1590_001:0123c15": "風表端雅。諸經大論皆所研尋。銷文鍊注令人樂聞。",
    "X85n1590_001:0123c16": "末思禪觀。於洛下遇荷澤會師了悟。且曰。甚矣不自",
    "X85n1590_001:0123c17": "外知者所知難乎哉。後至唐州。遂居西隱山。刺史鄭",
    "X85n1590_001:0123c18": "文簡。請入城闡揚宗旨。示滅年八十一。大曆十四年",
    "X85n1590_001:0123c19": "三月。塔於雲頂。",
    "X85n1590_001:0123c20": "大鑒下第三世",
    "X85n1590_001:0123c21": "馬祖一法嗣",
    "X85n1590_001:0123c22": "西山亮座主[0123c22] 蜀人也。頗講經論。因參馬祖。祖問。見說",
    "X85n1590_001:0123c23": "座主大講得經論。是否。師曰不敢。祖曰。將甚麼講。師",
    "X85n1590_001:0123c24": "曰。將心講。祖曰。心如工伎兒。意如和伎者。爭解講得。",
    "X85n1590_001:0124a01": "師抗聲曰。心既講不得。&#x8657;空莫講得麼。祖曰。&#x5374;是&#x8657;",
    "X85n1590_001:0124a02": "空講得。師不肯便出。將下&#x5826;。祖召曰座主。師回首。祖",
    "X85n1590_001:0124a03": "曰。是甚麼。師豁然大悟。便禮拜。祖曰。者鈍根阿師。禮",
    "X85n1590_001:0124a04": "拜作麼。師曰。某甲所講經論。將謂無人及得。今日被",
    "X85n1590_001:0124a05": "大師一問。平生功業一時冰釋。禮謝而退。乃隱于洪",
    "X85n1590_001:0124a06": "州西山。更無消息。",
    "X85n1590_001:0124a07": "則川和尚[0124a07] 蜀人也。龐居士相看次。師曰。還記得見石",
    "X85n1590_001:0124a08": "頭時道理否。士曰。猶得阿師重舉在。師曰。情知久參",
    "X85n1590_001:0124a09": "事慢。士曰。阿師老耄。不啻龐公。師曰。二彼同時。又爭",
    "X85n1590_001:0124a10": "幾許。士曰。龐公鮮健。且勝阿師。師曰。不是勝我。祇欠",
    "X85n1590_001:0124a11": "汝個&#x5E5E;頭。士拈下&#x5E5E;頭曰。恰與師相似。師大笑而已。",
    "X85n1590_001:0124a12": "師摘茶次。士曰。法界不容身。師還見我否。師曰。不是",
    "X85n1590_001:0124a13": "老師。洎答公話。士曰。有問有答&#x8462;是尋常。師乃摘茶",
    "X85n1590_001:0124a14": "不聽。士曰。莫怪適來容易借問。師亦不顧。士喝曰。者",
    "X85n1590_001:0124a15": "無禮儀老漢。待我一一舉向明眼人。師乃拋&#x5374;茶籃。",
    "X85n1590_001:0124a16": "便歸方丈。",
    "X85n1590_001:0124a17": "大鑒下第四世",
    "X85n1590_001:0124a18": "歸宗常法嗣",
    "X85n1590_001:0124a19": "漢南高亭和尚[0124a19] 有僧自夾山來禮拜。師便打。僧曰。特",
    "X85n1590_001:0124a20": "來禮拜。何得打某甲。僧再禮拜。師又打&#x8D82;。僧回舉似",
    "X85n1590_001:0124a21": "夾山。山曰。汝會也無。曰不會。山曰。賴汝不會。若會。即",
    "X85n1590_001:0124a22": "夾山口&#x7602;。",
    "X85n1590_001:0124a23": "章敬&#x816A;法嗣",
    "X85n1590_001:0124a24": "金州操禪師[0124a24] 請米和尚齋。不排坐位。米到展坐具禮",
    "X85n1590_001:0124b01": "拜。師下禪&#x7240;。米乃坐師位。師&#x5374;席地而坐。齋訖。米便",
    "X85n1590_001:0124b02": "去。侍者曰。和尚受一切人欽仰。今日坐位被人奪&#x5374;。",
    "X85n1590_001:0124b03": "師曰。三日後若來。即受救在。米三日後果來。曰前日",
    "X85n1590_001:0124b04": "遭賊。",
    "X85n1590_001:0124b05": "南泉普願法嗣",
    "X85n1590_001:0124b06": "雲頂日子和尚[0124b06] 亞谿來參。師作起勢。谿曰。者老山鬼。",
    "X85n1590_001:0124b07": "猶見某甲在。師曰。罪過罪過。適來失祇對。谿欲進語。",
    "X85n1590_001:0124b08": "師乃叱之。谿曰。大陣前不妨難禦。師曰是是。谿曰。不",
    "X85n1590_001:0124b09": "是不是。趙州云。可憐兩個漢。不識轉身句。",
    "X85n1590_001:0124b10": "大鑒下第五世(旁出)",
    "X85n1590_001:0124b11": "遂州圓法嗣",
    "X85n1590_001:0124b12": "終南山圭峰宗密禪師[0124b12] 果州西充何氏子。家本豪盛。",
    "X85n1590_001:0124b13": "髫&#x9F53;通儒書。冠歲探釋典。唐元和二年。將赴貢舉。偶",
    "X85n1590_001:0124b14": "造圓和尚法席。欣然契會。遂求披剃。當年進具。一日",
    "X85n1590_001:0124b15": "隨眾僧。齋于府吏任灌家。居下位。以次受經。得圓覺",
    "X85n1590_001:0124b16": "十二章。&#x89A7;未終軸。感悟流涕。歸以所悟之旨告于圓。",
    "X85n1590_001:0124b17": "圓撫之曰。汝當大弘圓頓之教。此諸佛授汝耳。行矣。",
    "X85n1590_001:0124b18": "無自滯于一隅也。師涕泣奉命禮辭而去。因謁荊南",
    "X85n1590_001:0124b19": "忠禪師。忠曰。傳教人也。當宣導於帝都。復見洛陽照",
    "X85n1590_001:0124b20": "禪師。照曰。菩薩人也。誰能識之。尋抵襄漢。因病僧付",
    "X85n1590_001:0124b21": "華嚴疏。即上都澄觀大師之所撰也。師未&#x751E;聽習。一",
    "X85n1590_001:0124b22": "&#x89A7;而講。自欣所遇曰。向者諸師述作。罕窮厥旨。未若",
    "X85n1590_001:0124b23": "此疏辭源流暢。幽賾煥然。吾禪遇南宗。教逢圓覺。一",
    "X85n1590_001:0124b24": "言之下心地開通。一軸之中義天朗耀。今復偶茲絕",
    "X85n1590_001:0124c01": "筆。罄竭于懷。暨講終思見疏主。時屬門人泰恭斷臂",
    "X85n1590_001:0124c02": "酬恩。師先齎書上疏主。遙敘師資。往復慶慰。尋泰恭",
    "X85n1590_001:0124c03": "痊損。方隨侍至上都。執弟子之禮。觀曰。毗盧華藏。能",
    "X85n1590_001:0124c04": "隨我遊者。其汝乎。師預觀之室。惟日新其德。而認筌",
    "X85n1590_001:0124c05": "執象之患永亡矣。北遊清&#x51C9;山。四住鄠縣草堂寺。未",
    "X85n1590_001:0124c06": "幾復入終南圭峰蘭若。大和中。徵入內賜紫衣。帝累",
    "X85n1590_001:0124c07": "問法要。朝士歸慕。唯相國裴公休。深入堂奧。受教為",
    "X85n1590_001:0124c08": "外護。師以禪教學者。互相非毀。遂著禪源諸詮。為錄",
    "X85n1590_001:0124c09": "諸家所述。詮表禪門根源道理文字句偈。集為一藏。",
    "X85n1590_001:0124c10": "以貽後代。其都序略云。禪是天竺之語。具云禪那。此",
    "X85n1590_001:0124c11": "云思惟修。亦云靜慮。皆定慧之通稱也。源者是一切",
    "X85n1590_001:0124c12": "眾生本覺真性。亦名佛性。亦名心地。悟之名慧。修之",
    "X85n1590_001:0124c13": "名定。定慧通名為禪。此性是禪之本源。故云禪源。亦",
    "X85n1590_001:0124c14": "名禪那。理行者。此之本源是禪理。忘情契之是禪行。",
    "X85n1590_001:0124c15": "故云理行。然今所集諸家述作。多譚禪理。少說禪行。",
    "X85n1590_001:0124c16": "故且以禪源題之。今時有人。但目真性為禪者。是不",
    "X85n1590_001:0124c17": "達理行之旨。又不辨華竺之音也。然非離真性別有",
    "X85n1590_001:0124c18": "禪體。但眾生迷真合塵。即名散亂。背塵合真。方名禪",
    "X85n1590_001:0124c19": "定。若直論本性。即非真非妄。無背無合。無定無亂。誰",
    "X85n1590_001:0124c20": "言禪乎。況此真性。非唯是禪門之源。亦是萬法之源。",
    "X85n1590_001:0124c21": "故名法性。亦是眾生迷悟之源。故名如來藏藏識。亦",
    "X85n1590_001:0124c22": "是諸佛萬德之源。故名佛性。亦是菩薩萬行之源。故",
    "X85n1590_001:0124c23": "名心地。萬行不出六波羅蜜。禪者但是六中之一。當",
    "X85n1590_001:0124c24": "其第五。豈可都目真性。為一禪行哉。",
    "X85n1590_001:0125a01": "長慶安法嗣",
    "X85n1590_001:0125a02": "益州大隨法真禪師[0125a02] 梓州王氏子。妙齡夙悟。決志尋",
    "X85n1590_001:0125a03": "師。於慧義寺出家。圓具後南遊。初見藥山道吾雲巖",
    "X85n1590_001:0125a04": "洞山。次至嶺外。大溈會下數載。食不至充。臥不求暖。",
    "X85n1590_001:0125a05": "清苦鍊行。操履不&#x7FA3;。溈深器之。一日問曰。闍黎在老",
    "X85n1590_001:0125a06": "僧此間。不曾問一轉話。師曰。教某甲向甚麼處下口。",
    "X85n1590_001:0125a07": "溈曰。何不道如何是佛。師便作手勢掩溈口。溈歎曰。",
    "X85n1590_001:0125a08": "子真得其髓。從此名傳四海。爾後還蜀。寄錫天彭堋",
    "X85n1590_001:0125a09": "口山龍懷寺。於路旁煎茶。普施三年。因往後山。見一",
    "X85n1590_001:0125a10": "古院號大隨。&#x7FA3;峰矗秀。澗水清冷。中有一樹圍四丈",
    "X85n1590_001:0125a11": "餘。南開一門。中空無礙。不假斧斤。自然一菴。顏曰木",
    "X85n1590_001:0125a12": "禪。師乃居之。十餘載影不出山。聲聞于外。四方玄學",
    "X85n1590_001:0125a13": "千里趨風。蜀主欽尚。遣使屢徵。師皆辭以老病。署神",
    "X85n1590_001:0125a14": "照大師。上堂。此性本來清淨。具足萬德。但以染淨二",
    "X85n1590_001:0125a15": "緣。而有差別。故諸聖悟之。一向淨用而成覺道。凡夫",
    "X85n1590_001:0125a16": "迷之。一向染用沒溺輪迴。其體不二。故般若云。無二",
    "X85n1590_001:0125a17": "無二分無別無斷故。僧問。劫火洞然大千俱壞。未審",
    "X85n1590_001:0125a18": "者個壞不壞。師曰壞。曰恁麼則隨他去也。師曰。隨他",
    "X85n1590_001:0125a19": "去。僧不肯。後到投子舉前話。子遂裝香遙禮曰。西川",
    "X85n1590_001:0125a20": "古佛出世。謂其僧曰。汝速回去懺悔。僧回大隨。師已",
    "X85n1590_001:0125a21": "歿。僧再至投子。子亦遷化。問如何是大人相。師曰。肚",
    "X85n1590_001:0125a22": "上不貼榜。問僧。甚處去。曰西山住菴去。師曰。我向東",
    "X85n1590_001:0125a23": "山頭喚汝。汝便來得麼。曰不然。師曰。汝住菴未得。問",
    "X85n1590_001:0125a24": "生死到來時如何。師曰。遇茶喫茶。遇飯喫飯。曰誰受",
    "X85n1590_001:0125b01": "供養。師曰。合取&#x9262;盂。菴側有一龜。僧問。一切眾生皮",
    "X85n1590_001:0125b02": "裹骨。者個眾生為甚骨裹皮。師拈草履覆龜背上。僧",
    "X85n1590_001:0125b03": "無語。問如何是諸佛法要。師舉拂子曰會麼。曰不會。",
    "X85n1590_001:0125b04": "師曰。麈尾拂子。問如何是學人自己。師曰。是我自己。",
    "X85n1590_001:0125b05": "曰為甚麼&#x5374;是和尚自己。師曰。是汝自己。問如何是",
    "X85n1590_001:0125b06": "大隨一面事。師曰。東西南北。問佛法&#x5FA7;在一切處。教",
    "X85n1590_001:0125b07": "學人向甚麼處駐足。師曰。大海從魚躍。長空任鳥飛。",
    "X85n1590_001:0125b08": "問父子至親。岐路各別時如何。師曰。為有父子。問如",
    "X85n1590_001:0125b09": "何是無縫塔。師曰。高五尺。曰學人不會。師曰。鶻崙&#x750E;。",
    "X85n1590_001:0125b10": "問和尚百年後。法付何人。師曰。露柱火爐。曰還受也",
    "X85n1590_001:0125b11": "無。師曰。火爐露柱。問僧。甚處去。曰&#x5CE9;眉禮普賢去。師",
    "X85n1590_001:0125b12": "舉拂子曰。文殊普賢總在者裏。僧作圓相拋向後乃",
    "X85n1590_001:0125b13": "禮拜。師喚侍者。取一貼茶與者僧。眾僧參次。師以口",
    "X85n1590_001:0125b14": "作患風勢曰。還有人醫得吾口麼。眾僧競送藥以至。",
    "X85n1590_001:0125b15": "俗士聞之。亦多送藥。師並不受。七日後師自摑口令",
    "X85n1590_001:0125b16": "正。乃曰。如許多時鼓者兩片皮。至今無人醫得。即端",
    "X85n1590_001:0125b17": "坐而逝。",
    "X85n1590_001:0125b18": "趙州諗法嗣",
    "X85n1590_001:0125b19": "益州西睦和尚[0125b19] 上堂。有俗士舉手曰。和尚便是一頭",
    "X85n1590_001:0125b20": "驢。師曰。老僧被汝騎。士無語。去後三日再來白言。某",
    "X85n1590_001:0125b21": "甲三日前著賊。師拈杖&#x8D82;出。師有時驀喚侍者。者應",
    "X85n1590_001:0125b22": "諾。師曰。更深夜靜。共伊商量。",
    "X85n1590_001:0125b23": "龍潭信法嗣",
    "X85n1590_001:0125b24": "鼎州德山宣鑒禪師[0125b24] 簡州周氏子。廿歲出家依年受",
    "X85n1590_001:0125c01": "具。精究律藏。於性相諸經貫通旨趣。常講金剛般若。",
    "X85n1590_001:0125c02": "時謂之周金剛。忽謂同學曰。一毛吞海。海性無虧。纖",
    "X85n1590_001:0125c03": "芥投鋒。鋒利不動。學與無學。唯我知焉。後聞南方禪",
    "X85n1590_001:0125c04": "席頗盛。師氣不平。乃曰。出家兒千劫學佛威儀。萬劫",
    "X85n1590_001:0125c05": "學佛細行。不得成佛。南方魔子敢言。直指人心見性",
    "X85n1590_001:0125c06": "成佛。我當摟其窟穴。滅其種類。以報佛恩。遂擔青龍",
    "X85n1590_001:0125c07": "疏鈔出蜀。至澧陽路上。見一婆子賣餅。因息肩買餅",
    "X85n1590_001:0125c08": "點心。婆指擔曰。者個是甚麼文字。師曰。青龍疏鈔。婆",
    "X85n1590_001:0125c09": "曰。講何經。師曰。金剛經。婆曰。我有一問。你若答得。施",
    "X85n1590_001:0125c10": "與點心。若答不得。且別處去。金剛經道。過去心不可",
    "X85n1590_001:0125c11": "得。現在心不可得。未來心不可得。未審上座點那個",
    "X85n1590_001:0125c12": "心。師無語。遂往龍潭。至法堂曰。久嚮龍潭。及乎到來。",
    "X85n1590_001:0125c13": "潭又不見。龍又不現。潭引身曰。子親到龍潭。師無語。",
    "X85n1590_001:0125c14": "遂棲止焉。一夕侍立次。潭曰。更深何不下去。師珍重",
    "X85n1590_001:0125c15": "便出。&#x5374;回曰。外面黑。潭點紙燭度與師。師擬接。潭復",
    "X85n1590_001:0125c16": "吹滅。師於此大悟。便禮拜。潭曰。子見個甚麼。師曰。從",
    "X85n1590_001:0125c17": "今向去。更不疑天下老和尚舌頭也。至來日。龍潭陞",
    "X85n1590_001:0125c18": "座謂眾曰。可中有一漢。牙如劍樹。口似血盆。一棒打",
    "X85n1590_001:0125c19": "不回頭。他時向孤峰頂上。立吾道去在。師將疏鈔。堆",
    "X85n1590_001:0125c20": "法堂前。舉火炬曰。窮諸玄辯。若一毫置於太&#x8657;。竭世",
    "X85n1590_001:0125c21": "樞機。似一滴投於巨壑。遂焚之。於是禮辭。直抵溈山。",
    "X85n1590_001:0125c22": "挾複子上法堂。從西過東。從東過西。顧視方丈曰。有",
    "X85n1590_001:0125c23": "麼有麼。山坐次殊不顧盻。師曰無無。便出。至門首乃",
    "X85n1590_001:0125c24": "曰。雖然如此。也不得草草。遂具威儀再入相見。纔跨",
    "X85n1590_001:0126a01": "門提起坐具曰。和尚。山擬取拂子。師便喝。拂袖而出。",
    "X85n1590_001:0126a02": "溈山至晚問首座。今日新到在否。座曰。當時背&#x5374;法",
    "X85n1590_001:0126a03": "堂著草鞋出去也。山曰。此子已後向孤峰頂上。盤結",
    "X85n1590_001:0126a04": "草菴。呵佛罵祖去在。師住澧陽三十年。屬唐武宗廢",
    "X85n1590_001:0126a05": "教。避難於獨浮山之石室。大中初。武陵太守薛廷望。",
    "X85n1590_001:0126a06": "再崇德山精舍。號古德禪院。將訪求哲匠住持。聆師",
    "X85n1590_001:0126a07": "道行。屢請不下山。廷望乃設詭計。遣吏以茶鹽誣之。",
    "X85n1590_001:0126a08": "言犯禁法。取師入州。瞻禮堅請。居之大闡宗風。上堂。",
    "X85n1590_001:0126a09": "若也於己無事。則勿妄求。妄求而得。亦非得也。汝但",
    "X85n1590_001:0126a10": "無事於心。無心於事。則&#x8657;而靈。空而妙。若毛端許言",
    "X85n1590_001:0126a11": "之本末者。皆為自欺。何故。毫釐繫念。三塗業因。瞥爾",
    "X85n1590_001:0126a12": "情生。萬劫羈鎖。聖名凡號盡是&#x8657;聲。殊相劣形皆為",
    "X85n1590_001:0126a13": "幻色。汝欲求之。得無累乎。及其厭之。又成大患。終而",
    "X85n1590_001:0126a14": "無益。小參示眾曰。今夜不答話。問話者三十棒。時有",
    "X85n1590_001:0126a15": "僧出禮拜。師便打。僧曰。某甲話也未問。和尚因甚麼",
    "X85n1590_001:0126a16": "打某甲。師曰。汝是甚麼處人。曰新羅人。師曰。未跨船",
    "X85n1590_001:0126a17": "舷。好與三十棒。僧參。師問維那。今日幾人新到。曰八",
    "X85n1590_001:0126a18": "人。師曰。喚來一時生按著。龍牙問。學人仗鏌&#x9381;劍。擬",
    "X85n1590_001:0126a19": "取師頭時如何。師引頸近前曰[囗@力]。牙曰。頭落也。師呵",
    "X85n1590_001:0126a20": "呵大笑。牙後到洞山舉前話。山曰。德山道甚麼。牙曰。",
    "X85n1590_001:0126a21": "德山無語。洞曰。莫道無語。且將德山落底頭。呈似老",
    "X85n1590_001:0126a22": "僧看。牙方省便懺謝。有僧舉似師。師曰。洞山老人不",
    "X85n1590_001:0126a23": "識好惡。者漢死來多少時。救得有甚麼用處。僧問。如",
    "X85n1590_001:0126a24": "何是菩提。師打曰出去。莫向者裏屙。問如何是佛。師",
    "X85n1590_001:0126b01": "曰。佛是西天老比丘。雪峰問。從上宗乘。學人還有分",
    "X85n1590_001:0126b02": "也無。師打一棒曰。道甚麼。曰不會。至明日請益。師曰。",
    "X85n1590_001:0126b03": "我宗無語句。實無一法與人。峰因此有省。巖頭聞之",
    "X85n1590_001:0126b04": "曰。德山老人一條脊梁骨。硬似銕。&#x629D;不折。然雖如此。",
    "X85n1590_001:0126b05": "於唱教門中。猶較些子。曰道得也三十棒。道不得也",
    "X85n1590_001:0126b06": "三十棒。臨濟聞得。謂洛浦曰。汝去問他。道得為甚麼",
    "X85n1590_001:0126b07": "也三十棒。待伊打。汝接住棒送一送。看伊作麼生。浦",
    "X85n1590_001:0126b08": "如教而問。師便打。浦接住送一送。師便歸方丈。浦回",
    "X85n1590_001:0126b09": "舉似臨濟。濟曰。我從來疑著者漢。雖然如是。你還識",
    "X85n1590_001:0126b10": "德山麼。浦擬議。濟便打。上堂。問即有過。不問猶乖。有",
    "X85n1590_001:0126b11": "僧出禮拜。師便打。僧曰。某甲始禮拜。為甚麼便打。師",
    "X85n1590_001:0126b12": "曰。待汝開口。堪作甚麼。師令侍者喚義存。存上來。師",
    "X85n1590_001:0126b13": "曰。我自喚義存。汝又來作甚麼。存無對。上堂。我先祖",
    "X85n1590_001:0126b14": "見處即不然。者裏無祖無佛。達磨是老臊胡。釋迦老",
    "X85n1590_001:0126b15": "子是乾屎橛。文殊普賢是擔屎漢。等覺妙覺是破執",
    "X85n1590_001:0126b16": "凡夫。菩提涅槃是繫驢橛。十二分教是鬼神簿。拭瘡",
    "X85n1590_001:0126b17": "疣紙。四果三賢初心十地。是守古塚鬼。自救不了。有",
    "X85n1590_001:0126b18": "僧相看。乃近前作相撲勢。師曰。與麼無禮。合喫山僧",
    "X85n1590_001:0126b19": "手裏棒。僧拂袖便行。師曰。饒汝如是。也祇得一半。僧",
    "X85n1590_001:0126b20": "轉身便喝。師打曰。須是我打你始得。曰諸方有明眼",
    "X85n1590_001:0126b21": "人在。師曰。天然有眼。僧擘開眼曰&#x732B;。便出。師曰。黃河",
    "X85n1590_001:0126b22": "三千年一度清。師見僧來。乃閉門。其僧敲門。師曰阿",
    "X85n1590_001:0126b23": "誰。曰師子兒。師乃開門。僧禮拜。師騎僧項曰。者畜生",
    "X85n1590_001:0126b24": "甚處去來。雪峰問。南泉斬&#x732B;兒意旨如何。師乃打&#x8D82;。",
    "X85n1590_001:0126c01": "&#x5374;喚曰會麼。峰曰不會。師曰。我恁麼老婆心也不會。",
    "X85n1590_001:0126c02": "僧問。凡聖相去多少。師便喝。師因疾。僧問。還有不病",
    "X85n1590_001:0126c03": "者也無。師曰有。曰如何是不病者。師曰。阿[口*耶]阿[口*耶]。師",
    "X85n1590_001:0126c04": "復告眾曰。捫空追響。勞汝心神。夢覺覺非。竟有何事。",
    "X85n1590_001:0126c05": "言訖安坐而化。即唐咸通六年十二月三日也。諡見",
    "X85n1590_001:0126c06": "性禪師。"
}