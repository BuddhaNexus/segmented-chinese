{
    "T32n1664_001:0563a07": "No. 1664",
    "T32n1664_001:0563a08": "廣釋菩提心論卷第一",
    "T32n1664_001:0563a10": "蓮華戒菩薩造",
    "T32n1664_001:0563a11": "西天譯經三藏傳法大師",
    "T32n1664_001:0563a12": "施護奉 詔譯",
    "T32n1664_001:0563a13": " 歸命三世一切佛  略集大乘諸法行",
    "T32n1664_001:0563a14": " 建立最初勝事業  我今廣釋菩提心",
    "T32n1664_001:0563a15": "[0563a15] 此中云何。若欲速證一切智者。總略標心住",
    "T32n1664_001:0563a16": "於三處。出生悲心。從悲發生大菩提心。所",
    "T32n1664_001:0563a17": "有最勝一切佛法。皆由悲心而為根本。此悲",
    "T32n1664_001:0563a18": "所因為觀眾生故。如聖法集經云。爾時觀自",
    "T32n1664_001:0563a19": "在菩薩摩訶薩。白佛言世尊。諸菩薩不應修",
    "T32n1664_001:0563a20": "學多種法門。但於一法而自勤行。即於一切",
    "T32n1664_001:0563a21": "法如掌中得。何等一法所謂大悲。諸菩薩乘",
    "T32n1664_001:0563a22": "此大悲。即於一切佛法如掌中得。世尊譬如",
    "T32n1664_001:0563a23": "轉輪聖王輪寶行處。即得一切力聚。而諸菩",
    "T32n1664_001:0563a24": "薩亦復如是。大悲行處。即能成就一切佛法",
    "T32n1664_001:0563a25": "力聚。世尊又如士夫命根堅固。即能令諸根",
    "T32n1664_001:0563a26": "而得轉故。而諸菩薩亦復如是。大悲堅固。乃",
    "T32n1664_001:0563a27": "能令諸菩提行法而得轉故。",
    "T32n1664_001:0563a28": "[0563a28] 如無盡意經云。復次舍利子。當知諸菩薩大",
    "T32n1664_001:0563a29": "悲無盡。何以故與一切法為先導故。舍利子",
    "T32n1664_001:0563b01": "譬如士夫所有命根與出入息而為先導。大",
    "T32n1664_001:0563b02": "乘法門廣大普集亦復如是。菩薩大悲為先",
    "T32n1664_001:0563b03": "導故。如象頭經云。爾時有一天子。問妙吉",
    "T32n1664_001:0563b04": "祥菩薩言。當云何能發起一切菩薩勝行。復",
    "T32n1664_001:0563b05": "云何住。妙吉祥言。天子大悲乃能發起一切",
    "T32n1664_001:0563b06": "菩薩勝行。菩薩緣諸眾生為境界住。是故",
    "T32n1664_001:0563b07": "菩薩常起愛念一切眾生。而於己身無所顧",
    "T32n1664_001:0563b08": "惜。純一為他長養利益。於長時中難作能作。",
    "T32n1664_001:0563b09": "發生諸行。",
    "T32n1664_001:0563b10": "[0563b10] 如信力法門經云。彼諸菩薩悲心堅固。為救",
    "T32n1664_001:0563b11": "度一切眾生。時而無少分苦想。若得度已亦",
    "T32n1664_001:0563b12": "無所度之想。不捨一切難行苦行。如是不久",
    "T32n1664_001:0563b13": "諸行圓滿。成本所願證一切智。得一切佛法。",
    "T32n1664_001:0563b14": "如是皆由悲為根本。所有佛世尊現證一切",
    "T32n1664_001:0563b15": "智。大悲普攝。廣為世間作最勝利益。安住無",
    "T32n1664_001:0563b16": "住涅槃。如是佛所行。悉以大悲而為其因。諸",
    "T32n1664_001:0563b17": "佛因中設有苦惱。爾時乃緣眾生作意。轉復",
    "T32n1664_001:0563b18": "多作增長不退。如佛於諸經中說。一切眾生",
    "T32n1664_001:0563b19": "於諸趣中有種種苦。如其所應極大苦惱。菩",
    "T32n1664_001:0563b20": "薩常為眾生悲愍觀察。所謂地獄趣中有種",
    "T32n1664_001:0563b21": "種苦。業火燒然長時無間苦惱無盡。如世盜",
    "T32n1664_001:0563b22": "賊種種治罰。繫縛捶打鐵叉驅逐。斷截身",
    "T32n1664_001:0563b23": "分受諸苦惱。此苦亦然。餓鬼趣中有其種種",
    "T32n1664_001:0563b24": "極饑渴苦。身體乾枯。為伺求食故互相殘害。",
    "T32n1664_001:0563b25": "雖常伺求縱經百歲。終不能得少分殘棄及",
    "T32n1664_001:0563b26": "不淨等。又有餓鬼自力劣薄依他勝者。雖復",
    "T32n1664_001:0563b27": "依止而無所得。設有所得。轉為強力諸鬼。欺",
    "T32n1664_001:0563b28": "陵逼奪埵打治罰。受如是等無量苦惱。受是",
    "T32n1664_001:0563b29": "苦者。是昔人中富樂自在等類。由起諸惡",
    "T32n1664_001:0563c01": "故墮是趣中。畜生趣中受無數苦。起恚害心",
    "T32n1664_001:0563c02": "互相食噉。或有穿通其鼻或破裂其身。或打",
    "T32n1664_001:0563c03": "縛等極不自在。遍身楚痛。實無少分可愛",
    "T32n1664_001:0563c04": "樂處。如人負重&#x751E;無懈倦。雖復長時不念疲",
    "T32n1664_001:0563c05": "乏。又諸畜生於廣野中一心肆逸。此彼奔",
    "T32n1664_001:0563c06": "馳曾無暫住。互相殘害互起怖畏。於此趣中",
    "T32n1664_001:0563c07": "復有是苦。如是地獄餓鬼畜生諸趣。由起種",
    "T32n1664_001:0563c08": "種煩惱惡業。為其因故。彼彼趣中受諸苦惱。",
    "T32n1664_001:0563c09": "如人墮於崖險之處。苦惱亦然。彼人趣中有",
    "T32n1664_001:0563c10": "種種苦。如餘處說。復次欲界諸天。欲火燒然",
    "T32n1664_001:0563c11": "心意散亂。欲令自心於剎那間定聚一處。竟",
    "T32n1664_001:0563c12": "不能得。當知欲樂壞時苦即現前。如貧苦者",
    "T32n1664_001:0563c13": "云何有樂。此欲天中常所墮滅。怖畏憂惱及",
    "T32n1664_001:0563c14": "破壞等亦非其樂。所有色界諸天。謂由諸行",
    "T32n1664_001:0563c15": "常所遷轉。彼天報盡。或復墮於地獄等趣。如",
    "T32n1664_001:0563c16": "是等諸趣類中。煩惱業等常所纏縛不得自",
    "T32n1664_001:0563c17": "在。由是生諸苦惱。是故當知苦火熾盛。燒然",
    "T32n1664_001:0563c18": "世間而不休息。菩薩見是苦已即起悲心。普",
    "T32n1664_001:0563c19": "觀一切眾生。又復菩薩見諸眾生受種種苦",
    "T32n1664_001:0563c20": "時。無怨無親起悲愍心。平等觀察而為救度。",
    "T32n1664_001:0563c21": "又一切眾生無始已來輪迴流轉。菩薩未&#x751E;",
    "T32n1664_001:0563c22": "於一眾生不起親友之想。起是平等心故。即",
    "T32n1664_001:0563c23": "以是行。於十方一切眾生普遍觀察。若見一",
    "T32n1664_001:0563c24": "眾生有苦惱者。菩薩愛之如子。即當代受不",
    "T32n1664_001:0563c25": "令眾生受是苦惱。以是悲心轉故。能令一切",
    "T32n1664_001:0563c26": "眾生苦惱息滅。乃得成就大悲勝行。",
    "T32n1664_001:0563c27": "[0563c27] 如無盡意經云。此悲觀行。世尊於阿毘達磨",
    "T32n1664_001:0563c28": "經最初演說。為欲救度一切有情故。起悲願",
    "T32n1664_001:0563c29": "等力。趣求阿耨多羅三藐三菩提。若不為度",
    "T32n1664_001:0564a01": "眾生我即不發是菩提心。",
    "T32n1664_001:0564a02": "[0564a02] 如十法經云。一切眾生中。諸無救護者無歸",
    "T32n1664_001:0564a03": "趣者。無依止者無知見者。菩薩見已即生悲",
    "T32n1664_001:0564a04": "念。乃發阿耨多羅三藐三菩提心。若不為他",
    "T32n1664_001:0564a05": "開導教示。菩薩即不發阿耨多羅三藐三菩",
    "T32n1664_001:0564a06": "提心。是故當知諸菩薩。勇發阿耨多羅三藐",
    "T32n1664_001:0564a07": "三菩提心者。謂即悲心堅固。",
    "T32n1664_001:0564a08": "[0564a08] 如如來智印三摩地勝上經云。菩提心所行",
    "T32n1664_001:0564a09": "能壞輪迴苦。",
    "T32n1664_001:0564a10": "[0564a10] 如彌勒解脫經云。善男子譬如有人不取大",
    "T32n1664_001:0564a11": "金剛寶。別得一切金莊嚴具。而亦不捨大金",
    "T32n1664_001:0564a12": "剛寶。於貧窮者而能普濟。善男子。菩薩亦",
    "T32n1664_001:0564a13": "復如是。不取一切智心大金剛寶。別得一切",
    "T32n1664_001:0564a14": "聲聞緣覺功德金莊嚴具。而亦不捨彼菩薩",
    "T32n1664_001:0564a15": "行。所有一切輪迴貧窮者而能普濟。菩薩能",
    "T32n1664_001:0564a16": "於一切種一切學。平等而修。是為無量勝行。",
    "T32n1664_001:0564a17": "是故從菩提心出生方便。成就大菩提果。",
    "T32n1664_001:0564a18": "[0564a18] 如如來示教勝軍王經云。佛言大王。若汝所",
    "T32n1664_001:0564a19": "作多種事業。於一切種一切處。應共布施波",
    "T32n1664_001:0564a20": "羅蜜多乃至般若波羅蜜多相應而學。是故",
    "T32n1664_001:0564a21": "大王汝應如是於正等覺。起欲信求願趣向",
    "T32n1664_001:0564a22": "等心。若住若行若臥若立。若飲若食若諸所",
    "T32n1664_001:0564a23": "作。決定常時思念作意。觀想一切佛菩薩緣",
    "T32n1664_001:0564a24": "覺聲聞。諸愚夫異生及己身等。所有過去未",
    "T32n1664_001:0564a25": "來現在。一切善根合集一處。發勝上心自當",
    "T32n1664_001:0564a26": "隨喜已。普於一切佛菩薩緣覺聲聞眾中。供",
    "T32n1664_001:0564a27": "養承事所有功德。與一切眾生共之。普願眾",
    "T32n1664_001:0564a28": "生乃至得一切智。一切佛法皆悉圓滿若日",
    "T32n1664_001:0564a29": "日三時。迴向阿耨多羅三藐三菩提。大王汝",
    "T32n1664_001:0564b01": "所作事皆得清淨。菩提行等亦悉成就。復次",
    "T32n1664_001:0564b02": "大王。阿耨多羅三藐三菩提心。所生善根果",
    "T32n1664_001:0564b03": "報無數。若生人中或生天上。於一切處常得",
    "T32n1664_001:0564b04": "最勝。而汝大王亦如是作。斯為廣大。又復",
    "T32n1664_001:0564b05": "大王大菩提心最上最勝。若復所行真實。即",
    "T32n1664_001:0564b06": "能成就大菩提果。",
    "T32n1664_001:0564b07": "[0564b07] 如無畏撫問經云。發菩提心所生諸福如虛",
    "T32n1664_001:0564b08": "空界。廣大勝上無有窮盡。正使有人以殑伽",
    "T32n1664_001:0564b09": "沙數佛剎。滿中珍寶供養世尊。若有人能合",
    "T32n1664_001:0564b10": "掌至誠。一發阿耨多羅三藐三菩提心者。而",
    "T32n1664_001:0564b11": "此福德勝前福德不可較計。",
    "T32n1664_001:0564b12": "[0564b12] 如華嚴經云。善男子從菩提心生一切佛法。",
    "T32n1664_001:0564b13": "廣大勝上莊嚴。菩提心有其一種。一者願",
    "T32n1664_001:0564b14": "心二者分位心。又彼經云。善男子一切眾生",
    "T32n1664_001:0564b15": "極難得者。所謂阿耨多羅三藐三菩提。若廣",
    "T32n1664_001:0564b16": "起行願。即得阿耨多羅三藐三菩提現前安",
    "T32n1664_001:0564b17": "住。普盡世間能作利益。善男子我得成佛。",
    "T32n1664_001:0564b18": "謂由發起求菩提心乘本願心。後以所行諸",
    "T32n1664_001:0564b19": "行。從先所起彼一切行。而悉普攝成分位心。",
    "T32n1664_001:0564b20": "是故行願等力若悉成立。即得善知識現前",
    "T32n1664_001:0564b21": "攝受。捨去一切不實境相。如妙吉祥菩薩於",
    "T32n1664_001:0564b22": "上衣王所發菩提心。菩薩如是發菩提心已。",
    "T32n1664_001:0564b23": "自行布施等諸波羅蜜多相應勝行。若人自",
    "T32n1664_001:0564b24": "不能調伏。何能調伏他人。是故當知菩薩若",
    "T32n1664_001:0564b25": "不自修諸行。而何能得大菩提果。",
    "T32n1664_001:0564b26": "[0564b26] 又如象頭經云。諸菩薩所行真實故得菩提。",
    "T32n1664_001:0564b27": "非諸所行不真實故。",
    "T32n1664_001:0564b28": "[0564b28] 如三摩地王經云。童子如我所行得真實故。",
    "T32n1664_001:0564b29": "而汝童子應如是學。何以故童子。若所行真",
    "T32n1664_001:0564c01": "實。即不難得阿耨多羅三藐三菩提。",
    "T32n1664_001:0564c02": "[0564c02] 如是菩薩諸所行行。若以十波羅蜜多四無",
    "T32n1664_001:0564c03": "量四攝法等。廣分別者。如無盡意經寶雲等",
    "T32n1664_001:0564c04": "經說。又學有二種。謂世間出世間。云何世",
    "T32n1664_001:0564c05": "間學。謂技能功巧等。云何出世間學。謂禪",
    "T32n1664_001:0564c06": "定等。餘復云何。謂利益眾生所作一切事業。",
    "T32n1664_001:0564c07": "此中應知諸菩薩所行。要略而言謂慧及方",
    "T32n1664_001:0564c08": "便。而此二法無令減少。",
    "T32n1664_001:0564c09": "[0564c09] 如維摩詰經云。菩薩無方便慧縛。有方便慧",
    "T32n1664_001:0564c10": "解。無慧方便縛。有慧方便解。又如象頭經",
    "T32n1664_001:0564c11": "云。諸菩薩總略而言有二種道。於是二道若",
    "T32n1664_001:0564c12": "具足者。諸菩薩即能速證阿耨多羅三藐三",
    "T32n1664_001:0564c13": "菩提。何等為二所謂慧及方便。若離般若波",
    "T32n1664_001:0564c14": "羅蜜多行。諸波羅蜜多四攝法等。云何能嚴",
    "T32n1664_001:0564c15": "淨佛土大富自在。成熟有情作諸化事。普攝",
    "T32n1664_001:0564c16": "諸法善巧方便。是故此慧與彼方便。為無顛",
    "T32n1664_001:0564c17": "倒性。有分別因。由此因故起正方便。如所說",
    "T32n1664_001:0564c18": "諸法。起無顛倒思惟分別。而能畢竟利樂自",
    "T32n1664_001:0564c19": "他。能令煩惱不起。猶如諸毒為&#x546A;所害。又此",
    "T32n1664_001:0564c20": "經云。智慧攝方便。此是有分別智。",
    "T32n1664_001:0564c21": "[0564c21] 又如信力法門經云。云何為善巧方便。謂攝",
    "T32n1664_001:0564c22": "一切法。云何為慧。謂於一切法無破壞善。",
    "T32n1664_001:0564c23": "[0564c23] 如是慧及方便二種。遍入諸地一切時常行。",
    "T32n1664_001:0564c24": "不得於中令其減少。所有十地諸菩薩。行十",
    "T32n1664_001:0564c25": "波羅蜜多乃至廣行諸行。如十地經廣說。所",
    "T32n1664_001:0564c26": "有八地菩薩。從佛威儀起住止息行故。彼經",
    "T32n1664_001:0564c27": "云。復次佛子菩薩摩訶薩。應當依先所起大",
    "T32n1664_001:0564c28": "願加持善根力住。諸佛世尊亦從是法門。流",
    "T32n1664_001:0564c29": "出大智圓滿諸所作。此即是為最上忍門。一",
    "T32n1664_001:0565a01": "切佛法由此而集。又善男子不應如是起止",
    "T32n1664_001:0565a02": "息行。如我所得十力四無所畏十八不共。諸",
    "T32n1664_001:0565a03": "神通等一切佛法。而汝未具當發精進。起諸",
    "T32n1664_001:0565a04": "願求相應而行。是故汝於如是忍門。不應捨",
    "T32n1664_001:0565a05": "離。善男子汝豈不觀察諸愚夫異生等。積集",
    "T32n1664_001:0565a06": "種種煩惱。起種種尋求相續不斷。云何欲起",
    "T32n1664_001:0565a07": "止息之行。又善男子。當知諸法法性而自常",
    "T32n1664_001:0565a08": "住。以法性常住故。如來即無生。謂諸聲聞緣",
    "T32n1664_001:0565a09": "覺。不了一切法無分別無生故。如來以善方",
    "T32n1664_001:0565a10": "便出現世間。又善男子。汝見我身無量智無",
    "T32n1664_001:0565a11": "量。佛剎無量圓光無量。智現前門無量清淨",
    "T32n1664_001:0565a12": "無量如是等諸廣大法。是故汝乘本願行。應",
    "T32n1664_001:0565a13": "常思念利益眾生。即得如是不思議智門。",
    "T32n1664_001:0565a14": "[0565a14] 如十地經所說行相。與維摩詰經相違故。彼",
    "T32n1664_001:0565a15": "經云妙吉祥若人於如來所說法起輕謗者。",
    "T32n1664_001:0565a16": "是人雖出謗言。如我所說亦得清淨。此中理",
    "T32n1664_001:0565a17": "事亦不相違。",
    "T32n1664_001:0565a18": "[0565a18] 如象頭經云。佛言慈氏諸菩薩為菩提故。積",
    "T32n1664_001:0565a19": "集六波羅蜜多。或有癡人作如是言。般若波",
    "T32n1664_001:0565a20": "羅蜜多是菩薩學。云何復學餘波羅蜜多。或",
    "T32n1664_001:0565a21": "有聞已於方便等諸波羅蜜多起捨離意。慈",
    "T32n1664_001:0565a22": "氏於汝意云何。如迦尸王取自身肉而救於",
    "T32n1664_001:0565a23": "鴿。是王豈愚癡耶。慈氏白言不也世尊。佛言",
    "T32n1664_001:0565a24": "慈氏我修菩薩行時。廣修六波羅蜜多相應",
    "T32n1664_001:0565a25": "善根。應無利益耶。慈氏白言不也世尊。佛",
    "T32n1664_001:0565a26": "言如是慈氏。如汝於六十劫中積集。布施等",
    "T32n1664_001:0565a27": "諸波羅蜜多。乃至六十劫中積集。般若波羅",
    "T32n1664_001:0565a28": "蜜多亦復如是。彼中廣說行。相應知。"
}