{
    "X56n0921_005:0070a03": "止觀義例纂要卷第五",
    "X56n0921_005:0070a05": "永嘉沙門釋　(從義)　撰",
    "X56n0921_005:0070a06": "內心若淨下。次明內心觀成歷法吻合者。修觀次第",
    "X56n0921_005:0070a07": "既先內心。是故內心妙觀若成方乃清淨。故用內觀",
    "X56n0921_005:0070a08": "清淨之心。歷於行想受等心數及以色等依正諸法。",
    "X56n0921_005:0070a09": "任運吻合皆同清淨。以由初心發觀之時。去丈就尺",
    "X56n0921_005:0070a10": "去尺就寸唯觀心王。故今心王觀成。乃歷心數及以",
    "X56n0921_005:0070a11": "色等依正諸法。無不清淨也。既是內心觀成歷法。豈",
    "X56n0921_005:0070a12": "非從於五品已去。故止觀明初隨喜品一心三諦豁",
    "X56n0921_005:0070a13": "爾開明。如臨淨鏡徧了諸色。於一念心圓解成就。不",
    "X56n0921_005:0070a14": "加功力任運分明。初品既爾後品已去節節勝前。是",
    "X56n0921_005:0070a15": "故當知。以此淨心歷一切法。不得濫同唯識歷事。又",
    "X56n0921_005:0070a16": "亦不可濫作外觀觀色而說。往人未曉。誠可悲哉。",
    "X56n0921_005:0070a17": "次又亦下。次示妙解修觀之人。必先妙解次方用觀。",
    "X56n0921_005:0070a18": "今先明觀次示解者。但為問中問於立觀。是故先答",
    "X56n0921_005:0070a19": "修觀次第必先內心。故今方乃示其妙解。既云又亦",
    "X56n0921_005:0070a20": "先了萬法唯心方可觀心。豈非據義必須先解次方",
    "X56n0921_005:0070a21": "立行乎。了者解也。不二門云。所言內者先了外色。心",
    "X56n0921_005:0070a22": "一念無念。唯內體三千即空假中。即此意也。能了諸",
    "X56n0921_005:0070a23": "法則見諸法唯心唯色者。上句既云又亦先了萬法",
    "X56n0921_005:0070a24": "唯心。故今應云則見諸法唯是心耳。言唯色者。蓋是",
    "X56n0921_005:0070b01": "文勢相帶來耳。又恐文意以內例外。四念處云。非但",
    "X56n0921_005:0070b02": "唯識亦乃唯色。即其義也。言唯心者。唯者獨也。心外",
    "X56n0921_005:0070b03": "無境故曰唯心。唯心既爾唯色準知。當知一切由心",
    "X56n0921_005:0070b04": "分別諸法何曾自謂同異者。即前所謂由心變故謂",
    "X56n0921_005:0070b05": "內心外色也。而其諸法何曾自謂有同於心及異於",
    "X56n0921_005:0070b06": "心邪。是知心若無所分別。深造(七到切)根源。則心非內",
    "X56n0921_005:0070b07": "外。故色無內外矣。金剛錍云。故達唯心了體具者焉",
    "X56n0921_005:0070b08": "有異同。即此意也。",
    "X56n0921_005:0070b09": "次引占察經證。文為二。初正引。文言占察者。彼經中",
    "X56n0921_005:0070b10": "說滅後四眾。於世出世因果之法未得決定信。不能",
    "X56n0921_005:0070b11": "修學。於三乘中皆無定向。若有種種諸障礙事。當用",
    "X56n0921_005:0070b12": "木輪占察善惡宿世之業。現在苦樂吉凶等事。善惡",
    "X56n0921_005:0070b13": "業報木輪相者。先當剋木如小指許。使長短減於一",
    "X56n0921_005:0070b14": "寸。正中令其四面方平。自餘向兩頭邪漸去之。仰手",
    "X56n0921_005:0070b15": "傍擲令使易轉。其輪有三差別不同。如經廣說。開皇",
    "X56n0921_005:0070b16": "三寶錄云。占察經二卷。檢羣錄無目。而經首題云。菩",
    "X56n0921_005:0070b17": "提登在外國譯。似近代出。今諸藏中並寫流傳。大唐",
    "X56n0921_005:0070b18": "天后朝萬歲元年。勑佛授記寺沙門明佺等刊定編",
    "X56n0921_005:0070b19": "入正經。又今家所引乳光經．像法決疑經．初教經．九",
    "X56n0921_005:0070b20": "十六道經．淨度三昧經．妙勝定經．清淨法行經．提謂",
    "X56n0921_005:0070b21": "經等。羣錄或謂是偽。至天后朝勑明佺以淨度三昧",
    "X56n0921_005:0070b22": "經等入藏。故知諸師撰集目錄去取真偽。一切依情",
    "X56n0921_005:0070b23": "觀有二種者。標也。一者唯識二者實相者。列也。實相",
    "X56n0921_005:0070b24": "觀理唯識歷事者。釋也。下文云。從理則唯達法性更",
    "X56n0921_005:0070c01": "不餘塗。即此所謂實相觀理也。從事則專照起心四",
    "X56n0921_005:0070c02": "性叵得(以問顯答須兼四運)。即此所謂唯識歷事也。既引占察",
    "X56n0921_005:0070c03": "二觀為證。故知前文修觀次第必先內心。乃是總示",
    "X56n0921_005:0070c04": "事理二觀先觀內心。故使下文料簡問答乃云。觀心",
    "X56n0921_005:0070c05": "有事有理。故不可云內觀屬理外觀屬事也。",
    "X56n0921_005:0070c06": "次事理下。點示不二。達前二觀二而不二。是故名為",
    "X56n0921_005:0070c07": "事理不二。故下文云。亦名本末。本末相映事理不二",
    "X56n0921_005:0070c08": "也。稍者說文云出物有漸也。開者明也。從初品已去",
    "X56n0921_005:0070c09": "漸漸開明故云稍開也。是故若能了達此意。方可與",
    "X56n0921_005:0070c10": "之論議觀道也。然雖如是。解者亦稀。故須點示方堪",
    "X56n0921_005:0070c11": "進行。言唯識歷事者。占察經云。唯心識觀。於一切時",
    "X56n0921_005:0070c12": "及一切處。隨身口意所有作業。悉當觀察知唯是心。",
    "X56n0921_005:0070c13": "勿令於心無記攀緣。既言唯識。何故經云從是當得",
    "X56n0921_005:0070c14": "色寂三昧。須知觀察知唯是心。則於色界及諸外境",
    "X56n0921_005:0070c15": "不起分別。所以經云色寂三昧。非謂事觀但觀外色",
    "X56n0921_005:0070c16": "不得觀心也。唯心識觀既乃歷於一切時處三業所",
    "X56n0921_005:0070c17": "作一切之事。觀察推檢方乃開悟。是故唯識名為歷",
    "X56n0921_005:0070c18": "事。須知歷事其名稍通。今此乃是歷於四運四性之",
    "X56n0921_005:0070c19": "事。故名歷事耳。與夫託事觀等歷事稍異也。何者。輔",
    "X56n0921_005:0070c20": "行云。然歷事觀法。經論皆爾。非獨今文。如大經云頭",
    "X56n0921_005:0070c21": "為殿堂等。法華云忍辱衣等。淨名云法喜妻等。大論",
    "X56n0921_005:0070c22": "中師子吼等。槃特掃帚支佛華飛。並是託事見理之",
    "X56n0921_005:0070c23": "明文也。此豈非是託事觀之歷事邪。況託事觀歷於",
    "X56n0921_005:0070c24": "王舍耆山等事最為顯著。宜熟思之。輔行又云。常坐",
    "X56n0921_005:0071a01": "觀於三道。常行觀佛三十二相。方等觀於摩訶袒持",
    "X56n0921_005:0071a02": "尊容道具。法華觀於六牙白象。隨自意觀於善惡無",
    "X56n0921_005:0071a03": "記等。並是約於所歷事說。此豈非是從行觀之歷事",
    "X56n0921_005:0071a04": "亦兼託事觀之歷事乎(兼於託事觀之歷事。如向所引大經云頭為殿堂等是也)。",
    "X56n0921_005:0071a05": "況附法觀乃是歷於法相之事。若不爾者。釋籤那云",
    "X56n0921_005:0071a06": "隨聞一句攝事成理邪。故知歷事其名稍通。通於從",
    "X56n0921_005:0071a07": "行託事附法三種觀相。亦通真如唯識二觀。以四三",
    "X56n0921_005:0071a08": "昧皆歷事故。四種三昧既皆歷事。而輔行云又觀四",
    "X56n0921_005:0071a09": "運者是隨自意中(隨自意三昧有四科。一約諸經。二約諸善。三約諸惡。四約諸無記。從",
    "X56n0921_005:0071a10": "第二約諸善去。乃以四運四性推檢。故云隨自意中也)。從末從事而修觀法(唯識",
    "X56n0921_005:0071a11": "歷事名末名事也)。如常坐等或唯觀理。謂一切法無非法性",
    "X56n0921_005:0071a12": "(真如觀理名本名理也)。豈非歷事通於四種三昧及真如唯識",
    "X56n0921_005:0071a13": "二觀邪。歷事既通真如唯識。今文那云實相觀理唯",
    "X56n0921_005:0071a14": "識歷事。然須了知常坐三昧等於所歷之事直達真",
    "X56n0921_005:0071a15": "如實相之理便能開悟。不巡四運四性推尋。是故名",
    "X56n0921_005:0071a16": "為真如觀理。既是歷事直達真理。則非偏指清淨真",
    "X56n0921_005:0071a17": "如。若乃於其所歷之事。具以四運四性撿察然後開",
    "X56n0921_005:0071a18": "悟。方乃名為唯識歷事。故知唯識名為歷事。與託事",
    "X56n0921_005:0071a19": "等名為歷事。義必區分。不應參濫也。言實相觀理者。",
    "X56n0921_005:0071a20": "占察經云。真如實觀思惟心性不生不滅。以能超過",
    "X56n0921_005:0071a21": "無色四空。心及心所二俱寂滅。是故經云心寂三昧。",
    "X56n0921_005:0071a22": "非謂理觀但觀內心不得觀色也。真如實觀既乃先",
    "X56n0921_005:0071a23": "知唯心所作。不待檢後方始開悟。所以真如名為觀",
    "X56n0921_005:0071a24": "理。故利根人修真如觀。鈍根之人習唯識觀。以鈍根",
    "X56n0921_005:0071b01": "人不知心性不生不滅故。染著情厚數起蓋纏。若非",
    "X56n0921_005:0071b02": "一一推究研窮何由開悟。利根反是。心性寂然萬緣",
    "X56n0921_005:0071b03": "頓息便能通達。由是而知。事理二觀發軫雖異。及其",
    "X56n0921_005:0071b04": "悟理則無差降也。此約利鈍兩根各從一門而入作",
    "X56n0921_005:0071b05": "如是說。若論本末相映事理不二。須知止觀十法成",
    "X56n0921_005:0071b06": "乘。問。或云事觀定約第四三昧觀於四運。理觀定約",
    "X56n0921_005:0071b07": "上三三昧不推四運。此義云何。答。荊谿但將四種三",
    "X56n0921_005:0071b08": "昧約義斟酌。會同占察經中真如唯識二觀耳。不曾",
    "X56n0921_005:0071b09": "定判也。故輔行云。今文觀於十界四運。義當占察一",
    "X56n0921_005:0071b10": "切唯心。既云義當。奚甞局判。以占察經中元無四運",
    "X56n0921_005:0071b11": "之名。但云一切時處三業所作悉當觀察知唯是心。",
    "X56n0921_005:0071b12": "今止觀中既約四運一一推窮方乃開悟。豈非義當",
    "X56n0921_005:0071b13": "占察經中一切時處三業所作悉當觀察知唯是心。",
    "X56n0921_005:0071b14": "故第四三昧觀於四運也。輔行既云如常坐等或唯",
    "X56n0921_005:0071b15": "觀理。或之一字豈非不定。且常坐等或云諸法即是",
    "X56n0921_005:0071b16": "法性。豈非占察經中思惟心性不生不滅。故常坐等",
    "X56n0921_005:0071b17": "或唯觀理。偏得理觀之名。非謂理觀定判在於常坐",
    "X56n0921_005:0071b18": "等三三昧也。問。事觀若乃不局在於第四三昧中觀",
    "X56n0921_005:0071b19": "於四運。莫是事觀亦通上三三昧乎。又復理觀若乃",
    "X56n0921_005:0071b20": "不定屬常坐等。莫是理觀亦通隨自意中乎。答。事理",
    "X56n0921_005:0071b21": "二觀其實通於四種三昧。何者。以今下文料簡問中",
    "X56n0921_005:0071b22": "既云諸法即是法性。又云四運四性檢。以問顯答不",
    "X56n0921_005:0071b23": "應差殊。是故答中謂之從理則唯達法性更不餘塗。",
    "X56n0921_005:0071b24": "即是問中云或云諸法即是法性也。從事則專照起",
    "X56n0921_005:0071c01": "心四性叵得。即是問中云或云四運四性推檢也。是",
    "X56n0921_005:0071c02": "知事觀四性必須兼於四運。俱是答中文體窄故略",
    "X56n0921_005:0071c03": "云四性耳。事觀既兼四運四性。豈非四種三昧皆通",
    "X56n0921_005:0071c04": "事理二觀乎。美哉。以常坐十乘中或云諸法即是法",
    "X56n0921_005:0071c05": "性。或云四性推檢叵得。故十乘中初觀心是不思議",
    "X56n0921_005:0071c06": "境。此境有三。第一理境。一念三千非一異等。豈可不",
    "X56n0921_005:0071c07": "是實相觀理。次修德境。四性推檢豈可不是唯識歷",
    "X56n0921_005:0071c08": "事。三化他境。但是化他三千赴物耳。初乘既爾餘九",
    "X56n0921_005:0071c09": "準知。文句記云。若本自二空即是性德。豈非從理則",
    "X56n0921_005:0071c10": "唯達法性更不餘塗。是性德境邪。若推檢入空即是",
    "X56n0921_005:0071c11": "修德。豈非從事則專照起心四性叵得是修德境邪。",
    "X56n0921_005:0071c12": "又云知者照也。具如止觀不思議境一念三千非自",
    "X56n0921_005:0071c13": "他等。須知理觀乃是直照。陰心即理頓忘自他(即止觀云",
    "X56n0921_005:0071c14": "非一非異非縱非橫。以縱橫等不出自他四性故也。人不見之。乃云理境不亡自他。良由未思真如觀理本自",
    "X56n0921_005:0071c15": "二空頓亡四性。不待一一推檢四性然後方悟者也)。性相俱泯是故名為本自",
    "X56n0921_005:0071c16": "二空。即是性德不思議境。事觀乃是巡檢四性。一一",
    "X56n0921_005:0071c17": "照察方破自他性相等執。所以名為推檢入空即是",
    "X56n0921_005:0071c18": "修德不思議境。是則文句記云。知者照也。具如止觀",
    "X56n0921_005:0071c19": "不思議境一念三千非自他等。其實通於理事二觀",
    "X56n0921_005:0071c20": "性修兩境。人不見之。乃云專指修德境者。謬之甚矣",
    "X56n0921_005:0071c21": "(一念三千非自他者。理觀則直了一念三千妙假。非一非異即空即中。是故名為非自他等。事觀則歷於自他",
    "X56n0921_005:0071c22": "四性。一一推檢一念三千妙假。然後方悟即空即中。是故名為非自他等)。況文句記云。今",
    "X56n0921_005:0071c23": "家依於智論．中論。準理準義緣於心性立此二空。準",
    "X56n0921_005:0071c24": "理豈非實相觀理本自二空即是性德。準義豈非唯",
    "X56n0921_005:0072a01": "識歷事推檢入空即是修德。若不爾者。輔行那云今",
    "X56n0921_005:0072a02": "文準經以義開拓委作觀法。故於四大各以四性推",
    "X56n0921_005:0072a03": "令如空。故知準義委作觀法即是唯識歷事推檢。準",
    "X56n0921_005:0072a04": "理乃是唯達法性實相觀理更不餘塗。人不見之。誠",
    "X56n0921_005:0072a05": "可悲矣。況發心中云。一苦一切苦。一樂一切樂。安心",
    "X56n0921_005:0072a06": "中云。但信法性不信其諸。豈非皆是實相觀理唯達",
    "X56n0921_005:0072a07": "法性更不餘塗。若破徧中既委作觀法具推四性。豈",
    "X56n0921_005:0072a08": "非唯識歷事專照起心四性叵得(破徧中云。如是四句即是觀門。若離",
    "X56n0921_005:0072a09": "此四無修觀處。此約事觀作如是說。人不見之一向永執。悲哉悲哉)。通塞已去。隨文思",
    "X56n0921_005:0072a10": "之準例可解。故止觀中明十乘畢乃云。端坐觀陰入",
    "X56n0921_005:0072a11": "如上說。輔行云。所言端坐豈隔餘儀。四三昧中常坐",
    "X56n0921_005:0072a12": "居首。是故先明常行等三。亦可通用常行等三。既皆",
    "X56n0921_005:0072a13": "通用常坐十乘。而十乘中或云諸法即是法性。或云",
    "X56n0921_005:0072a14": "四性推檢叵得。豈非四種三昧只一十乘妙觀而理",
    "X56n0921_005:0072a15": "事兼通乎。且十乘妙觀既兼通理事。則亦名本末。故",
    "X56n0921_005:0072a16": "本末相映而理事不二。其在於此矣。然須了知。約四",
    "X56n0921_005:0072a17": "性推檢則通四種三昧。約四運窮研則但在於隨自",
    "X56n0921_005:0072a18": "意中耳。雖分四運四性之殊。莫不皆是唯識歷事也。",
    "X56n0921_005:0072a19": "故止觀明第四三昧歷善惡中。不獨檢於四運。亦乃",
    "X56n0921_005:0072a20": "推於四性(四性推檢通四三昧其義更明)。故止觀中云。有無雙亦及",
    "X56n0921_005:0072a21": "以雙非。內外中間常自有等。即是自．他．共．無因等四",
    "X56n0921_005:0072a22": "性故也。況輔行云。若其具出轉計之相。至第五卷三",
    "X56n0921_005:0072a23": "假四句。具足推之若爾。豈非破法徧中推於三假四",
    "X56n0921_005:0072a24": "句叵得方悟二空。乃是唯識歷事之觀。若謂第四三",
    "X56n0921_005:0072b01": "昧但約四運為事觀者。文中何故亦破自他內外性",
    "X56n0921_005:0072b02": "相。輔行何故指破徧中三假四句。以此觀之。修德境",
    "X56n0921_005:0072b03": "中推檢四句性相叵得。乃是唯識歷事。明矣。性德境",
    "X56n0921_005:0072b04": "中直達陰心無一異相。乃是實相觀理。明矣。若不爾",
    "X56n0921_005:0072b05": "者。止觀明於修德境中。何故問云心起必託緣等邪。",
    "X56n0921_005:0072b06": "輔行何故云今此正推一念起心邪。此與下文專照",
    "X56n0921_005:0072b07": "起心名為事觀不亦同邪。人不見之。妄授他法。此時",
    "X56n0921_005:0072b08": "人情雖則和合。長劫受苦他孰代之。又輔行釋歷諸",
    "X56n0921_005:0072b09": "善中云。心無前思等者。念念稱理無橫計思。後方覺",
    "X56n0921_005:0072b10": "了。故起信云。覺知前念起惡能止。後念令其不起。雖",
    "X56n0921_005:0072b11": "復名覺即是不覺。思即法界。能覺者誰。雖是不覺即",
    "X56n0921_005:0072b12": "名為覺。此非理觀唯達法性。更指何邪。輔行又釋歷",
    "X56n0921_005:0072b13": "諸惡中云。欲心纔破。妙境宛然。事助尚須正助合行。",
    "X56n0921_005:0072b14": "況此推窮寧不即理。即理之時方見四運心性真如。",
    "X56n0921_005:0072b15": "又推無記與記同異。即見無記法性之理。又云。但觀",
    "X56n0921_005:0072b16": "貪欲即是法性。又觀九界四運即是佛界四運。仍觀",
    "X56n0921_005:0072b17": "佛界四運不出九界四運。方乃名為不思議境。仍須",
    "X56n0921_005:0072b18": "發心乃至離愛。方成一家入道之相。必須十法和合",
    "X56n0921_005:0072b19": "成乘。故十乘妙觀不獨歷事推檢。亦須唯達法性。以",
    "X56n0921_005:0072b20": "四種三昧只一十乘故也。是故十乘但於常坐陰境",
    "X56n0921_005:0072b21": "廣明。而下之九境及常行等三亦皆通用。是則但以",
    "X56n0921_005:0072b22": "十法成乘隨發隨義轉照而已。非關委示也。如是方",
    "X56n0921_005:0072b23": "見十乘妙觀本末相映理事兼通。若不爾者。何異驢",
    "X56n0921_005:0072b24": "車。且夫圓觀不明。尚以三教為助。豈可實相觀理不",
    "X56n0921_005:0072c01": "假唯識相資。安有唯識推尋不藉實相而顯。是故但",
    "X56n0921_005:0072c02": "用十乘則無所不攝矣。本末相映理事不二。斯之謂",
    "X56n0921_005:0072c03": "與。此義稍細不可麤心。淺學未知勿生疑謗。自杜觀",
    "X56n0921_005:0072c04": "門。塞他正路。斷佛種性。為旃陀羅。",
    "X56n0921_005:0072c05": "十一料簡安心中云體其實不起滅妄謂起滅。文為",
    "X56n0921_005:0072c06": "二。初問。體者達也。故止觀云體達既成也。此約止而",
    "X56n0921_005:0072c07": "說也。其者語辭也。亦指召之辭也。次答中云若單論",
    "X56n0921_005:0072c08": "理非起非性者。理本寂滅一法叵存。誰起誰滅何性",
    "X56n0921_005:0072c09": "何修。若謂有性還成有待。故前文云是諸法性本無",
    "X56n0921_005:0072c10": "名字。即此意也。理尚假立。事豈存乎。若約果德則性",
    "X56n0921_005:0072c11": "不妨起者。果德即是果上之德。全體起用普現色身",
    "X56n0921_005:0072c12": "依正融通也。若約眾生唯起迷性者。即是眾生以我",
    "X56n0921_005:0072c13": "執取故唯生無佛也。若聖鑒凡(聖字之上合有約字)即起只是",
    "X56n0921_005:0072c14": "性者。鑒者照也。照於眾生所起迷性(迷性乃是性分之性。金光明云",
    "X56n0921_005:0072c15": "心識二性。即此意也)即是真如妙性也。今從反迷歸悟以說令",
    "X56n0921_005:0072c16": "離起歸性見非起性等者。正明於止總安心意。體諸",
    "X56n0921_005:0072c17": "顛倒即是法性。雖顛倒起滅。不信顛倒起滅。唯信此",
    "X56n0921_005:0072c18": "心但是法性。即是反迷歸悟離起歸性也。對所離之",
    "X56n0921_005:0072c19": "起說所歸之性(能離能歸皆由止觀)則有起有性。今既離起性",
    "X56n0921_005:0072c20": "亦自亡。是故名為見非起性。故止觀云。體達既成不",
    "X56n0921_005:0072c21": "得妄想。亦不得法性。亦如下文對華說空空無名字。",
    "X56n0921_005:0072c22": "又復仍恐迷教之者。離妄起外別求其性。是故乃令",
    "X56n0921_005:0072c23": "體達妄起其實不起。全是法性更無別性。斯猶達冰",
    "X56n0921_005:0072c24": "其實無冰。全是於水更無別水。起既不起全是法性。",
    "X56n0921_005:0073a01": "滅亦無滅全是法性。不待滅後別有法性。是故名為",
    "X56n0921_005:0073a02": "起既不起滅亦無滅也。",
    "X56n0921_005:0073a03": "十二料簡安心行相六十四番。文為二。初問意者即",
    "X56n0921_005:0073a04": "是問於止觀中云又一心止觀復有六十四番也。如",
    "X56n0921_005:0073a05": "前具引。次答中云約根約行者。根謂信．法根性。故止",
    "X56n0921_005:0073a06": "觀云。今師遠討根源。久劫聽學。久劫坐禪。得為信法",
    "X56n0921_005:0073a07": "種子。世世熏習則成根性。各於聞思開悟耳(能生名根。不改",
    "X56n0921_005:0073a08": "為性)。行謂信．法二行。從他聞法開悟即是信行。內自觀",
    "X56n0921_005:0073a09": "法開悟即是法行。故此兩種根性之行。各有止觀四",
    "X56n0921_005:0073a10": "悉安心。二八乃成一十六番。言迴轉者。即迴法行轉",
    "X56n0921_005:0073a11": "為信行。又迴信行轉為法行。一十六番成三十二。化",
    "X56n0921_005:0073a12": "他既爾。自行亦然。成六十四言相資者。以聞資法。以",
    "X56n0921_005:0073a13": "坐資信。其間亦有轉不轉等三十二番。亦有化他及",
    "X56n0921_005:0073a14": "以自行三十二番。成六十四。并前乃成一百二十八",
    "X56n0921_005:0073a15": "番之心。今文但言六十四者。義兼兩番六十四也。行",
    "X56n0921_005:0073a16": "者何必盡具諸數者。止觀云。若心安於諦一句即足。",
    "X56n0921_005:0073a17": "如其不安。巧用方便令心得安。一目之羅不能得鳥。",
    "X56n0921_005:0073a18": "得鳥者羅之一目耳。又論其體性。只是約於法性寂",
    "X56n0921_005:0073a19": "照自在堪用故爾許耳者。總安別安皆依前文法性",
    "X56n0921_005:0073a20": "妙境。故開總出別。隨事雖則不同。論其體性依境安",
    "X56n0921_005:0073a21": "心。只是約於止觀同依妙境之體。法性圓具寂照定",
    "X56n0921_005:0073a22": "慧。隨人根性自在堪任。約四悉檀用於止觀。故有爾",
    "X56n0921_005:0073a23": "許六十四番安心行相耳。豈徒然哉。良有以也。是則",
    "X56n0921_005:0073a24": "不可專執一句而得心安。便謂不須六十四也。何哉。",
    "X56n0921_005:0073b01": "止觀云。眾生心行各各不同。或多人同一心行。或一",
    "X56n0921_005:0073b02": "人多種心行。如為一人眾多亦然。如為多人一人亦",
    "X56n0921_005:0073b03": "然。故須廣施法網之目捕於心行之鳥耳。故大經云。",
    "X56n0921_005:0073b04": "是諸眾生非唯一性一行一根一種國土一善知識。",
    "X56n0921_005:0073b05": "是故如來為彼種種宣說法要。以是因緣。十方三世",
    "X56n0921_005:0073b06": "諸佛如來為眾生故開示演說十二部經。今人不知。",
    "X56n0921_005:0073b07": "乃以自行一句入道斥於廣學多聞法要開示一切。",
    "X56n0921_005:0073b08": "豈不誤哉。",
    "X56n0921_005:0073b09": "十三料簡理觀唯達法性事觀應須推檢。文為二。初",
    "X56n0921_005:0073b10": "問。即此文中或云諸法即是法性者。如前文云破昔",
    "X56n0921_005:0073b11": "計故約對治說。令於諸法純見法性。又云體妄即是",
    "X56n0921_005:0073b12": "法性。或云四運四性推檢者。即前第二番料簡十界",
    "X56n0921_005:0073b13": "四運。及第四番料簡中云心非內外故色無內外。既",
    "X56n0921_005:0073b14": "無內外亦無中間及常自有。豈非四性叵得之文邪。",
    "X56n0921_005:0073b15": "又前文中但簡四運而自他等四性檢檢已在其中。",
    "X56n0921_005:0073b16": "若不爾者。何故止觀推四運中亦言自他內外等邪。",
    "X56n0921_005:0073b17": "何者為要者。恐人不知妄生去取。故問此二何者以",
    "X56n0921_005:0073b18": "為的要之門。次答意者此二皆是入道之門。不可於",
    "X56n0921_005:0073b19": "中妄生去取。故輔行云。修三昧者於此二塗一不可",
    "X56n0921_005:0073b20": "廢。但隨根性所尚不同。或宜思惟心性之理不生不",
    "X56n0921_005:0073b21": "滅。謂一切法無非法性。而得開悟。或宜觀察一切時",
    "X56n0921_005:0073b22": "處三業所作未欲等運自他等性並皆叵存。而得開",
    "X56n0921_005:0073b23": "悟。或思惟心性不生不滅未能通達而滯諸法。必假",
    "X56n0921_005:0073b24": "四性推檢而明。或觀四運不知心性本自寂然。必籍",
    "X56n0921_005:0073c01": "唯達法性而顯。如安心中信法迴轉相資之例可以",
    "X56n0921_005:0073c02": "意得。是則但舉十法成乘而理事二塗無所不攝矣。",
    "X56n0921_005:0073c03": "本末相映不其然哉。委如向說宜熟詳之。問。若云理",
    "X56n0921_005:0073c04": "事更互相映。文中那云更不餘塗。答。此簡理觀異於",
    "X56n0921_005:0073c05": "事觀。是故謂之更不餘塗。故知理觀但觀心性本無",
    "X56n0921_005:0073c06": "生滅。降斯已外則非實相觀理之觀。是故謂之更不",
    "X56n0921_005:0073c07": "餘塗。若更餘塗便同四運四性推檢。人不見之。往往",
    "X56n0921_005:0073c08": "異論。",
    "X56n0921_005:0073c09": "十四料簡法華玄文境能照智。文為二。初問法華玄",
    "X56n0921_005:0073c10": "文境能照智。雖引誠證理亦難明者。玄文第三(現行印本)",
    "X56n0921_005:0073c11": "明智妙中初總明諸智有六。第四明智照境云。若由",
    "X56n0921_005:0073c12": "智照境。由境發智。四句皆墮性中。如別記(釋籤云。如止觀第三",
    "X56n0921_005:0073c13": "及淨名玄等說。若離性過皆不可說。故云如別記也。今謂此約第一義中一法不可得。是故若云由智照境是",
    "X56n0921_005:0073c14": "他性境。由境發智是他性智。境不由智是自性境。智不由境是自性智。境智因緣故智。境智因緣故境。則是共",
    "X56n0921_005:0073c15": "性。若謂不爾。自然境智名無因性。故此四句皆墮性計。並有過失。何者。第一義中一法不可得。何故乃作由智",
    "X56n0921_005:0073c16": "照境四句而得。以有得心解於大乘圓頓法門。無有是處。宜熟思之。不可謗法)。若四悉檀因",
    "X56n0921_005:0073c17": "緣立境智。但有名字(釋籤云。次明為他隨機徧立四悉因緣。可作四說。如止觀第五。",
    "X56n0921_005:0073c18": "記今謂此世間俗諦故無名相中假名相說。無妨約於自他四句方便適時。故下文中明不思議境智相照等。",
    "X56n0921_005:0073c19": "皆是約於世諦而說。即是隨順世間而論境智相照成不思議耳。例如佛本無身無壽亦無數量。但是隨順世",
    "X56n0921_005:0073c20": "間而論三身三壽三量耳。此語虗玄亦無住著。如病除已即可進食。食則消化。若不爾者。根本見慢既乃未除。",
    "X56n0921_005:0073c21": "更加新封豈不猶如長冰添水愈增凝結。何由融散邪)。問。智能照境。境亦能照",
    "X56n0921_005:0073c22": "智不(釋籤云。先問中云智能照境如常所論。境亦能照智不者。為顯不可思議故有此問也)。答。",
    "X56n0921_005:0073c23": "若作不思議釋更互相照。義亦無妨。仁王般若云。說",
    "X56n0921_005:0073c24": "智及智處皆名為般若。譬鏡面互相照。亦大地一能",
    "X56n0921_005:0074a01": "生種種芽亦能生地一。且置斯義(釋籤云。答中有三。先正答。次引證。三",
    "X56n0921_005:0074a02": "舉譬。初正答者。還依不思議答。故能相照何者。智既是心。境亦是心。既俱是心。俱是法界。心心相照。有何不可。",
    "X56n0921_005:0074a03": "次引仁王證成相照。智處是境。當知境智俱名般若。故得說境及境照俱名為實相。三舉譬者。鏡面如文。地生",
    "X56n0921_005:0074a04": "芽如境生智。芽生地如智照境。此譬猶分。未是境智體一而展轉相照相發。故說不可盡。恐妨後義是故且置)。",
    "X56n0921_005:0074a05": "今所問者問於玄文境能照智。雖引仁王般若經云",
    "X56n0921_005:0074a06": "說智及智處皆名為般若。以為誠實明證。顯於更互",
    "X56n0921_005:0074a07": "相照。且智能照境義稍易解。而境能照智意甚難曉。",
    "X56n0921_005:0074a08": "是故謂之雖引誠證理亦難明也。問。今此釋疑何故",
    "X56n0921_005:0074a09": "料簡法華玄文。答。以彼玄文境能照智。與今止觀境",
    "X56n0921_005:0074a10": "即是觀。其致一揆。是故料簡法華玄文。意實顯今摩",
    "X56n0921_005:0074a11": "訶止觀境即是觀也。",
    "X56n0921_005:0074a12": "次答。文為二。初約方便。圓極對辨別教教道名為方",
    "X56n0921_005:0074a13": "便。既智境體別。故理不可會。不可會者不可融會也。",
    "X56n0921_005:0074a14": "圓頓無上名為極說。即境是智所以易融。言易融者",
    "X56n0921_005:0074a15": "由體一也。次以心下。正約圓極解釋。文為二。初明境",
    "X56n0921_005:0074a16": "智體同故相照。此如向引釋籤中云。智既是心。境亦",
    "X56n0921_005:0074a17": "是心。既俱是心。俱是法界。心心相照有何不可。是則",
    "X56n0921_005:0074a18": "若非境智體同。安能相照以成融妙。故不可下。次引",
    "X56n0921_005:0074a19": "止觀之文證成。文為二。初正引文。此即章安一十六",
    "X56n0921_005:0074a20": "番私料簡中第十一番料簡之文也。彼文問云。問五",
    "X56n0921_005:0074a21": "陰俱是境。色心外別有觀邪(輔行云。問五陰下。六番問答為成不思議意。如",
    "X56n0921_005:0074a22": "前所明必先觀陰。陰具色心。為即四陰以為能觀。為四陰外別有能觀。若色心外別有能觀。則所觀境攝法不",
    "X56n0921_005:0074a23": "盡。若只四陰以為能觀。如何以陰〔而為能觀〕)。答。不思議境智即陰是觀(輔行",
    "X56n0921_005:0074a24": "云。次答中約不思議相即而說。無始色心本是理性妙境妙智。而隨妄轉不覺不知。今既聞名知陰。即是即四",
    "X56n0921_005:0074b01": "陰心而能成觀。乃至云故不思議即陰是觀而境智宛然)。言不可思議境初云者。",
    "X56n0921_005:0074b02": "即指智者大師正說十乘不思議境之初。章安私云",
    "X56n0921_005:0074b03": "也。故輔行釋修德境中亦有此語。故輔行云。故妙境",
    "X56n0921_005:0074b04": "初文章安料簡云。法性自爾非作所成。故知章安深",
    "X56n0921_005:0074b05": "領玄旨。此指章安第十六番料簡尚得謂之初云。豈",
    "X56n0921_005:0074b06": "今指於第十一番而不得謂之初云邪。章安料簡既",
    "X56n0921_005:0074b07": "為成於不思議意。何異大師正說十乘不思議境。況",
    "X56n0921_005:0074b08": "輔行釋十乘初觀不思議境文中亦云。是故今文妙",
    "X56n0921_005:0074b09": "觀觀之令成妙境。境方稱理。復以所觀顯於能觀。妙",
    "X56n0921_005:0074b10": "境義成。妙觀斯立。為是義故復明於境。以是下。約四",
    "X56n0921_005:0074b11": "句分別。文為四。初標。以此觀之既乃是於不可思議。",
    "X56n0921_005:0074b12": "故得乃為四句分別不相妨礙也。次境照下。列。然此",
    "X56n0921_005:0074b13": "四句第一句云境照於境者。即玄文中七科諦境展",
    "X56n0921_005:0074b14": "轉相照。相照即是諸境開合。名異故開。義同故合。義",
    "X56n0921_005:0074b15": "同既合豈非相照。故十如中初如是性合因緣境初",
    "X56n0921_005:0074b16": "無明支。以無明支轉即為明。明即了因。是故乃成如",
    "X56n0921_005:0074b17": "是性也。此則豈非初十如中如是性境。照因緣中初",
    "X56n0921_005:0074b18": "無明境。此一既爾餘可準知。故此乃是境照於境。若",
    "X56n0921_005:0074b19": "不爾者。前文那云然義解者非消文時。欲出文意必",
    "X56n0921_005:0074b20": "須出沒開合。先令妙境周圓。又如止觀十二因緣妙",
    "X56n0921_005:0074b21": "境文中。亦以因緣之境對法華中十如。又對陰入等",
    "X56n0921_005:0074b22": "境。並在一念之中。皆名不可思議。豈非境照於境邪。",
    "X56n0921_005:0074b23": "第二句云境照於智者。即以佛界十如等境。照於圓",
    "X56n0921_005:0074b24": "教五品等智(二十智中圓教有四。一五品智。二六根智。三分證智。四究竟智)。境照於",
    "X56n0921_005:0074c01": "智既乃如此。其第三句智照於境翻此可知。但第二",
    "X56n0921_005:0074c02": "句境照於智。即以妙境而為能照。妙智為所。其第三",
    "X56n0921_005:0074c03": "句即以妙智而為能照。妙境為所。能所雖分心體無",
    "X56n0921_005:0074c04": "別。第四句云智照於智者。即是圓教五品等智展轉",
    "X56n0921_005:0074c05": "相照。初後不二因果無殊。又復應知約相待妙作如",
    "X56n0921_005:0074c06": "是說。約絕待妙還開三教麤境麤智以為圓教妙境",
    "X56n0921_005:0074c07": "妙智。是則六道十如等境世間等智。咸皆微妙並須",
    "X56n0921_005:0074c08": "圓論。境智相照四句之義思之可知。但今文中既以",
    "X56n0921_005:0074c09": "圓極簡於方便。是故如前約相待妙而論境智相照",
    "X56n0921_005:0074c10": "四句耳。三照者下。明圓極說照非方便教之所窮了。",
    "X56n0921_005:0074c11": "照者說者並是人也。方者正也。應者當也。此中一一",
    "X56n0921_005:0074c12": "皆以圓極簡於方便。思之可解。若不爾者。前文那云",
    "X56n0921_005:0074c13": "順方便教理不可會。若從極說於理易融。下文那云",
    "X56n0921_005:0074c14": "又亦不同偏小妄心以為所照邪。四是故下。簡異邪",
    "X56n0921_005:0074c15": "妄及偏小等偽。上文既以圓極簡於方便。所以今文",
    "X56n0921_005:0074c16": "乃云是故不同等也。世謂頑境者。下文喻疑顯正例",
    "X56n0921_005:0074c17": "云。偏指文中一句兩句以為頑頓。義同頑境。體心踏",
    "X56n0921_005:0074c18": "心(踏字他合切。著地也。恐非文意。應作麤字)。止觀云。又一種禪人。不達他",
    "X56n0921_005:0074c19": "根性。純教乳藥。體心踏心。和融覺覓。若泯若了。斯一",
    "X56n0921_005:0074c20": "轍之意。障難萬途。紛然不識。輔行云。又一種下。明化",
    "X56n0921_005:0074c21": "他失密。引慧文已前諸失。顯得一往斥其不達障難",
    "X56n0921_005:0074c22": "尚失於小況復大邪。於中先明人非。以不能用化他",
    "X56n0921_005:0074c23": "安心六十四番。是故成失。況復九乘等邪(輔行第一云。若準九",
    "X56n0921_005:0074c24": "師相承所用。第一諱明。多用七方便故。第二諱最。多用融心性融相融諸法無礙。第三諱嵩。多用本心三世無",
    "X56n0921_005:0075a01": "來去真性不動。第四諱就。多用寂心。第五諱監。多用了心能觀一如。第六諱慧。多用踏心內外中間心不可得",
    "X56n0921_005:0075a02": "泯然清淨五處止心。第七文師。多用覺心重觀三昧滅盡三昧無間三昧。於一切法心無分別。第八諱思。多用",
    "X56n0921_005:0075a03": "隨自意安樂行。第九諱顗。用次第觀如次第禪門。用不定觀如六妙門。用圓頓觀如大止觀。以此觀之。雖云相",
    "X56n0921_005:0075a04": "承法門改轉。文師已來既依大論。則知爾前非所承也)。體心等者。明化他法非。",
    "X56n0921_005:0075a05": "雖體達如空。非體法實智(此空既非體法實智。則是頑境。亦名頑空。頑謂癡頑。",
    "X56n0921_005:0075a06": "無有覺知。以由此空不是中道第一義空佛性覺照。是故斥之為頑境耳)。雖推(他回切)踏不",
    "X56n0921_005:0075a07": "受非無作捨覺。雖調和融通非混同法界。雖覺察求",
    "X56n0921_005:0075a08": "覓非反照心源。雖泯然亡離非契理寂滅。雖了本無",
    "X56n0921_005:0075a09": "生非智鑑妙境。如此等用非不一途。故云一轍。轍者",
    "X56n0921_005:0075a10": "車行迹也。故知此等永迷十觀及所觀境。又亦不同",
    "X56n0921_005:0075a11": "偏小妄心者。偏謂偏僻。即別教教道已還也。小謂小",
    "X56n0921_005:0075a12": "乘三藏也。妄心之言即是陰等十境也。釋籤云。陰等",
    "X56n0921_005:0075a13": "十境唯在三教。輔行云。前之八境但在凡夫。後二名",
    "X56n0921_005:0075a14": "為聖人方便。若前三教差降不同。別教乃於菩薩之",
    "X56n0921_005:0075a15": "境但觀二。通教但觀一。三藏全無。但觀九境。通二乘",
    "X56n0921_005:0075a16": "人觀八境半。三藏二乘觀八境全。又云。前八在凡可",
    "X56n0921_005:0075a17": "見。後二既是圓實方便。故知十境位並在凡。又亦不",
    "X56n0921_005:0075a18": "同假立真如者。他宗之中有假立真如之說。故今斥",
    "X56n0921_005:0075a19": "之耳。又假立者。猶別立也。故輔行云。今家用此十法",
    "X56n0921_005:0075a20": "為境不同。常途別立清淨真如無生無漏。如是觀者",
    "X56n0921_005:0075a21": "如離此空別更求空。問。既云用此十法為境。何故簡",
    "X56n0921_005:0075a22": "於偏小妄心。答。此約圓極妙境而說。是故須簡偏小",
    "X56n0921_005:0075a23": "妄心。故止觀云。此十重觀法橫豎收束微妙精巧。初",
    "X56n0921_005:0075a24": "則簡境真偽(云云)。輔行云。攝諸法盡故云收束。理幽",
    "X56n0921_005:0075b01": "為微。絕待為妙。不濫偏小名精。安布次比名巧。初則",
    "X56n0921_005:0075b02": "簡圓極境名真。以偏小為偽。文句記云。簡境及心者。",
    "X56n0921_005:0075b03": "境既簡於真偽。心亦須辨偏圓。以若非圓心不具三",
    "X56n0921_005:0075b04": "千。若非三千攝法不徧。故須簡於思議心生。取不思",
    "X56n0921_005:0075b05": "議心具者也。若通而言之。心即是境。故文句記云。心",
    "X56n0921_005:0075b06": "境俱心也。若別而言之。心謂剎那不思議心。境謂百",
    "X56n0921_005:0075b07": "界三千妙境。文句記中從別而說。是故謂之簡境及",
    "X56n0921_005:0075b08": "心也。以圓妙境簡於麤境。雖則不同偏小妄心。然而",
    "X56n0921_005:0075b09": "圓妙不思議境。其實觀前思議陰心以成圓妙不思",
    "X56n0921_005:0075b10": "議境。故止觀云。一觀心是不思議境。又釋籤云。今是",
    "X56n0921_005:0075b11": "圓人所觀境界。觀已俱成不思議故。即此意也。又輔",
    "X56n0921_005:0075b12": "行云。已聞思議十界歷別。示此十界同在一心。則一",
    "X56n0921_005:0075b13": "心中十界可識。乃至云。人見註云非今所用(舊本止觀非今",
    "X56n0921_005:0075b14": "所用四字註於文下。現行印本則改注文)。便棄思議別求不思議者。遠矣。",
    "X56n0921_005:0075b15": "如為實施權。權是實權。開權顯實。實是權實。相待絕",
    "X56n0921_005:0075b16": "待次與不次悉亦如是。若棄思議。當知是人二法俱",
    "X56n0921_005:0075b17": "失。又下文云。若無十境乘則無體。所照既爾能照亦",
    "X56n0921_005:0075b18": "然者。亦應簡云。不同偏小世智等也。率爾者。輕率聊",
    "X56n0921_005:0075b19": "爾也。論語云。子路率爾而對(云云)。",
    "X56n0921_005:0075b20": "十五料簡破法徧中智斷之說。文為二。初問。破法徧",
    "X56n0921_005:0075b21": "中云須先用無生為首者。止觀云。今且置三門。且依",
    "X56n0921_005:0075b22": "空無生門。輔行云。淨名．大品並以無生為首。故今亦",
    "X56n0921_005:0075b23": "然。文列雖以有門居初。依前諸意且用無生也。問後",
    "X56n0921_005:0075b24": "料簡云何復云無生是智無滅是斷者。即止觀中引",
    "X56n0921_005:0075c01": "佛藏示相。涅槃釋義。地持對教。文後料簡云。問。若無",
    "X56n0921_005:0075c02": "生門攝一切法者。則無復諸門。答。無生門亦攝諸門。",
    "X56n0921_005:0075c03": "諸門亦攝無生門。若依智德義便。故言無生門。此應",
    "X56n0921_005:0075c04": "四句。生門。無生門。雙亦。雙非。若依斷德義便。應有滅",
    "X56n0921_005:0075c05": "門。不滅門。雙亦。雙非。大經舉十五日月光增正喻智",
    "X56n0921_005:0075c06": "德。十六日月光減正喻斷德。輔行云。既從智斷二德",
    "X56n0921_005:0075c07": "以立門名。三十二門未甞別異。隨舉一門攝三十一。",
    "X56n0921_005:0075c08": "智則是觀。斷則是止。觀異名如。釋名中會異科說。若",
    "X56n0921_005:0075c09": "其然者。依無生門說破法徧。則但有觀而無止邪。次",
    "X56n0921_005:0075c10": "答中言破徧門意從事偏說者。約理而論止觀同體。",
    "X56n0921_005:0075c11": "約事而辨止觀隨宜。故無生門屬於智德。智德是觀。",
    "X56n0921_005:0075c12": "既是隨宜。是故從事偏說無妨。則不可以止觀同體",
    "X56n0921_005:0075c13": "而為難也。故文中云。有定之慧而盡淨之者。破徧文",
    "X56n0921_005:0075c14": "初云。若未相應。應用有定之慧而盡淨之。故言破耳。",
    "X56n0921_005:0075c15": "具如記中廣分別說者。安心破徧並是絕待。咸具定",
    "X56n0921_005:0075c16": "慧。今據初心欲入未入。隨事調熟用與不同。或宜有",
    "X56n0921_005:0075c17": "慧之定如前安心。或宜有定之慧如今破徧。故從行",
    "X56n0921_005:0075c18": "立名名不虗設。又前安心中先推法性。義多從定。是",
    "X56n0921_005:0075c19": "故云安。今此破徧中先準教門。義多從慧。是故云破。",
    "X56n0921_005:0075c20": "二文兼具法體無偏。故前信．法莫非法性止觀故也。",
    "X56n0921_005:0075c21": "今此無生亦由同體止觀故也。故會異中云。止中有",
    "X56n0921_005:0075c22": "觀觀中有止(云云)。",
    "X56n0921_005:0075c23": "十六料簡禪境初因緣妙境中云不同取著一念能",
    "X56n0921_005:0075c24": "具三千。文為二。初問止觀所觀開為十境。第六即是",
    "X56n0921_005:0076a01": "禪定境也。而禪定境自開為十。初根本四禪。十神通",
    "X56n0921_005:0076a02": "禪前七種禪但直明所發禪定之相。至第八因緣禪",
    "X56n0921_005:0076a03": "中乃明發於十二因緣禪境。約此十二因緣禪境以",
    "X56n0921_005:0076a04": "明十乘妙觀。而初妙境中乃云。不同世人取著一念",
    "X56n0921_005:0076a05": "能具三千。故云禪境。句初十二因緣觀不思議境。初",
    "X56n0921_005:0076a06": "云不同等也。然止觀中但云。復次言一念不同世人",
    "X56n0921_005:0076a07": "取著一異定相。一念乃是非一非異而論一耳。止觀",
    "X56n0921_005:0076a08": "此文雖則不言百界三千。而前文中乃云復次十二",
    "X56n0921_005:0076a09": "因緣十如十境在一念心中。乃至云一人一念悉皆",
    "X56n0921_005:0076a10": "具足十界十如。而又簡於不同世人取著一異定相。",
    "X56n0921_005:0076a11": "一念文一念具足十界十如乃是非一非異。而論一",
    "X56n0921_005:0076a12": "念之一。十界十如之異。故此乃簡不同世人取著一",
    "X56n0921_005:0076a13": "念能具三千也。輔行解此具引如前。以一例諸。文中",
    "X56n0921_005:0076a14": "引之。此不煩錄。為唯此中諸境皆然者。今問取著一",
    "X56n0921_005:0076a15": "念不具三千。為獨在此禪境之中因緣妙境。為復通",
    "X56n0921_005:0076a16": "於陰入煩惱。乃至菩薩諸妙境中皆如是邪。次答中",
    "X56n0921_005:0076a17": "言一切皆爾者。意云文雖在此義通上下。故知始自",
    "X56n0921_005:0076a18": "觀陰入界成於妙境。乃至觀於二乘菩薩以成妙境。",
    "X56n0921_005:0076a19": "一念具於百界三千皆同於取著一念能具三千。並",
    "X56n0921_005:0076a20": "是約於非一而論一念。非異而論三千耳。是故謂之",
    "X56n0921_005:0076a21": "一切皆爾。故輔行云。故知三千非三千。具足三佛性。",
    "X56n0921_005:0076a22": "三千既爾。一念亦然。故前文云。以一例諸。部內唯有",
    "X56n0921_005:0076a23": "一文說之。以此一文而均上下。使處處文義通徹照",
    "X56n0921_005:0076a24": "然。若爾何但止觀如此。以至妙玄文句亦然。近來學",
    "X56n0921_005:0076b01": "者都迷此旨。將何以明一念三千乃是終窮究竟極",
    "X56n0921_005:0076b02": "說。章安云。若定謂一念具含萬法是如來藏。即同迦",
    "X56n0921_005:0076b03": "毗羅外道因中先有果計。若定謂心無萬法修之方",
    "X56n0921_005:0076b04": "有。即同優樓僧佉外道因中無果之計。若定謂亦具",
    "X56n0921_005:0076b05": "亦不具。即同勒娑婆外道因中亦有果亦無果之計。",
    "X56n0921_005:0076b06": "以至六師各有計著。並屬外道之所計耳。所以若聞",
    "X56n0921_005:0076b07": "心具萬法是如來藏。即謂如囊盛沙。若聞心無萬法。",
    "X56n0921_005:0076b08": "即謂猶如兔角。斯並永執邪見之人。何可論道。故涅",
    "X56n0921_005:0076b09": "槃經喻以癡王求於斷弦之聲。蓋由此也。以此明之。",
    "X56n0921_005:0076b10": "近代所傳止觀之道。率爾發頭便謂一念具足三千。",
    "X56n0921_005:0076b11": "豈不同彼迦毗羅哉。若不爾者。何故聞於一念三千",
    "X56n0921_005:0076b12": "泯絕叵得。輙便難云打疊向於何方而去。嗚呼哀哉。",
    "X56n0921_005:0076b13": "此等師徒從無始來。不知一念諸法寂然。故使於今",
    "X56n0921_005:0076b14": "不解妄念無一異相。達此無相空中之理。方能具足",
    "X56n0921_005:0076b15": "三千妙假。一多相即帝網重重。且執權迷實則權實",
    "X56n0921_005:0076b16": "俱亡。況執邪迷正其道何在。尚非小乘入道之門。豈",
    "X56n0921_005:0076b17": "能通於大乘妙性邪。故知若迷此旨。不請濫傳吾教。",
    "X56n0921_005:0076b18": "自誤誤他非同小事。幸希後德試為思之。",
    "X56n0921_005:0076b19": "十七料簡以據理不隔難取著不具。文為二。初問言",
    "X56n0921_005:0076b20": "若爾者。若者如也。爾者詞之必然也。謂若如上所說",
    "X56n0921_005:0076b21": "者。應當取著之心凡情妄念不具三千之妙法邪。此",
    "X56n0921_005:0076b22": "中所問既言應當取著心中不具三千。則是據理不",
    "X56n0921_005:0076b23": "隔取著亦具三千。以難修觀觀於妙境簡異妄念之",
    "X56n0921_005:0076b24": "不具耳。故輔行云。若據理論無非法界。亦何隔於取",
    "X56n0921_005:0076c01": "著妄情。須知據理不隔妄念亦具三千。與輔行云。故",
    "X56n0921_005:0076c02": "至止觀正明觀法並以三千而為指南。不可雷同。若",
    "X56n0921_005:0076c03": "不爾者。前文那云又亦不同偏小妄念以為所照。由",
    "X56n0921_005:0076c04": "是明之。十乘初觀不思議境。一念具於三千之法。不",
    "X56n0921_005:0076c05": "可濫於取著妄情據理不隔亦具三千也。若其然者。",
    "X56n0921_005:0076c06": "近人競說三境之中初性德境一念三千。於六即中",
    "X56n0921_005:0076c07": "是理即收。於文句記四句立法。乃是理則性德緣了。",
    "X56n0921_005:0076c08": "殊乖文意甚失旨歸。雖輔行云。性德緣了本自有之。",
    "X56n0921_005:0076c09": "斯乃約於真如觀理。照於性德本自二空耳。人不見",
    "X56n0921_005:0076c10": "之。誠可悲哉。次答中文為四。初明取著不具異於據",
    "X56n0921_005:0076c11": "理不隔意言。止觀中云。一念不同世人取著一念能",
    "X56n0921_005:0076c12": "具三千者。此乃準的用於妙觀觀於妙境而說一念",
    "X56n0921_005:0076c13": "具三千耳。不可同於據埋而論不隔妄情任運本具",
    "X56n0921_005:0076c14": "也。故輔行云。此據初心習觀之人。恐濫託於妄情觀",
    "X56n0921_005:0076c15": "境(妄情觀境即向所謂頑境及偏小妄心也)。是故應須簡示入門。簡示入",
    "X56n0921_005:0076c16": "門即止觀云。不同世人取著一念能具三千。乃是非",
    "X56n0921_005:0076c17": "一非異而論一念具三千耳。故輔行云。為是何等一",
    "X56n0921_005:0076c18": "心能具。故簡示言。不得同於妄計一念。能了妄念無",
    "X56n0921_005:0076c19": "一異相。達此無相具一切心三千具足。方能照於一",
    "X56n0921_005:0076c20": "多相即辨別真偽。故名簡示。從茲入道故名為門。次",
    "X56n0921_005:0076c21": "取著下。明能了取著妄念成三諦之境。取著之心本",
    "X56n0921_005:0076c22": "是諸法者。據理雖則不隔。望觀乃屬於事。是故取著",
    "X56n0921_005:0076c23": "之心本是陰等諸法。亦如前文云。眾生久劫但著諸",
    "X56n0921_005:0076c24": "法也。照此著心緣生虗假假中(中字但是語助而已)三千者。即",
    "X56n0921_005:0077a01": "能了妄念陰入從賴緣生。虗假無實非一異相。方能",
    "X56n0921_005:0077a02": "具足三千之法。故得名為假中三千也。自體性空者。",
    "X56n0921_005:0077a03": "達於性具三千俗假但有名字(諸文所明圓教三諦。而其俗諦乃是幻有。",
    "X56n0921_005:0077a04": "幻有無實但存俗假名字而已)。名字叵得。是故名為自體性空。即真",
    "X56n0921_005:0077a05": "諦也即是心性者空假俱蕩二邊雙亡即是中道第",
    "X56n0921_005:0077a06": "一義諦。故輔行云。心性不動假立中名也。不可思議",
    "X56n0921_005:0077a07": "圓妙三諦者。總結上文也。故三千妙假即空即中。乃",
    "X56n0921_005:0077a08": "是不可思議圓妙之三諦矣。三舉空華為喻者。法華",
    "X56n0921_005:0077a09": "文句云。比況名譬。曉訓名喻。即託此比彼。寄淺訓深",
    "X56n0921_005:0077a10": "也。空喻真如三諦妙理。華喻諸法取著妄情。華與空",
    "X56n0921_005:0077a11": "體無二無別。喻於真妄其理本同。此空不當華之與",
    "X56n0921_005:0077a12": "空。喻於本性常自寂滅。妄元叵得真亦無名對華說",
    "X56n0921_005:0077a13": "空。喻於對治取著妄情。乃說三諦真實之理空無名",
    "X56n0921_005:0077a14": "字。喻於真理對妄立。而今既照妄情叵得。是故真理",
    "X56n0921_005:0077a15": "名字亦無。故金剛錍四十六問中有空華一問。故彼",
    "X56n0921_005:0077a16": "問云。病眼見華。華處空處。同異存沒。法譬如何。今此",
    "X56n0921_005:0077a17": "與彼辭異意同。何者。太虗空中本自無華。由病眼者",
    "X56n0921_005:0077a18": "徧空見華。是故名存而虗空中華實不生。病眼若除",
    "X56n0921_005:0077a19": "見空無華。是故名沒而實無華於空中滅。以病眼故",
    "X56n0921_005:0077a20": "於空見華。空華處異。若能體病知華即空。空華處同。",
    "X56n0921_005:0077a21": "無明本惑佛眼不明。於法性空見於諸法。故名為存",
    "X56n0921_005:0077a22": "而法性空。妄情諸法實不曾生。本惑若除佛眼圓照。",
    "X56n0921_005:0077a23": "見法性空諸法叵得。故名為沒。然而諸法實不從於",
    "X56n0921_005:0077a24": "法性空滅。以本惑故於法性空見於諸法。是故諸法",
    "X56n0921_005:0077b01": "與法性空其處則異。若達本惑則知諸法即是性空。",
    "X56n0921_005:0077b02": "是故諸法與法性空其體本同。是故當知。空華處同",
    "X56n0921_005:0077b03": "即是今文華與空體無二無別。此空不當華之與空",
    "X56n0921_005:0077b04": "及以下句空無名字也。空華處異即是今文對華說",
    "X56n0921_005:0077b05": "空也。四以此下。例推諸法。以此空華之喻。委悉推尋",
    "X56n0921_005:0077b06": "真妄事理迷悟縛脫。一切諸法莫不皆如空華之喻",
    "X56n0921_005:0077b07": "也。",
    "X56n0921_005:0077b08": "十八料簡因緣妙境文中以三道對三德。文為二。初",
    "X56n0921_005:0077b09": "問束為三道者。即是收束十二因緣不出三道也。故",
    "X56n0921_005:0077b10": "無明．愛．取即煩惱道。行．有即業道。識等五支及以生",
    "X56n0921_005:0077b11": "死即苦道。以對三德者。無明．愛．取轉變為明。即般若",
    "X56n0921_005:0077b12": "德。了因佛性也。行．有業縛變成解脫德。即緣因佛性",
    "X56n0921_005:0077b13": "也。苦道是生死。變成法身德。即正因佛性也。此從別",
    "X56n0921_005:0077b14": "對而說。故輔行云。若別對者。翻對義便。若通論者。觀",
    "X56n0921_005:0077b15": "十二因緣真如實理名正因佛性法身德。觀十二因",
    "X56n0921_005:0077b16": "緣智慧是了因佛性般若德。觀十二因緣心具足諸",
    "X56n0921_005:0077b17": "行是緣因佛性解脫德也。故輔行云。若通對者據理",
    "X56n0921_005:0077b18": "通故。雖有通別皆是圓義也。苦身質礙那對法身者。",
    "X56n0921_005:0077b19": "即是問於別對三德以苦道對法身也。識等七支苦",
    "X56n0921_005:0077b20": "道之身既是分段質礙之軀。何得對於中道正因法",
    "X56n0921_005:0077b21": "身無相邪。次答中言此約理說等者。約於性德之理",
    "X56n0921_005:0077b22": "而說。是故的相翻對。以苦道之身對遮那之身。是故",
    "X56n0921_005:0077b23": "作此翻對說耳。故文句記釋三道即三德是相對論",
    "X56n0921_005:0077b24": "種云。言相對者。且從當體敵對相翻。即事理因果迷",
    "X56n0921_005:0077c01": "悟縛脫等始終理一。故名為性。有生性故。故名為種。",
    "X56n0921_005:0077c02": "生時此種純變為修。且從當體敵對相翻。雖則如此。",
    "X56n0921_005:0077c03": "其如三道三德之性本無二體。故前文云。華與空體",
    "X56n0921_005:0077c04": "無二無別。故今謂之實論三德體更無前後。若約迷",
    "X56n0921_005:0077c05": "悟當體敵對相翻而說。則三道在前。無始本迷故也。",
    "X56n0921_005:0077c06": "三德在後。今日方悟故也。前後雖分體非隔異。是故",
    "X56n0921_005:0077c07": "得云始終理一。且論無始苦輪(止觀明十二因緣亦名十二輪。束縛不窮",
    "X56n0921_005:0077c08": "故名為輪。輔行云。展轉不窮猶如車輪。今文且明苦道故云苦輪耳)無際(既是無窮故無際畔)。與",
    "X56n0921_005:0077c09": "業煩惱不並(不一也)不別(不異也)者。未言今文不思議境。",
    "X56n0921_005:0077c10": "是故且論無始三道。且論無始三道尚然。況今妙觀",
    "X56n0921_005:0077c11": "觀於妙境邪。是故謂之況今文中等也。故大經三十",
    "X56n0921_005:0077c12": "六云。一切眾生。身及煩惱。俱無先後。一時而有。雖一",
    "X56n0921_005:0077c13": "時有。要因煩惱而得有身。終不因身而有煩惱。荊谿",
    "X56n0921_005:0077c14": "私謂。諸大乘經云無始者。不獨云身。不獨煩惱。若一",
    "X56n0921_005:0077c15": "在先一則有始。今經從於對治機說。故云要因煩惱",
    "X56n0921_005:0077c16": "而得有身。實而言之。非但過去言無先後。只於現在",
    "X56n0921_005:0077c17": "煩惱為身。而作因時亦無先後。何者。因果無二色心",
    "X56n0921_005:0077c18": "體一。三道三德一念無乖。五陰五脫剎那理等。貴在",
    "X56n0921_005:0077c19": "破執。破執了已性同虗空。空無先後內外誰施。三十",
    "X56n0921_005:0077c20": "六軸唯從涅槃。五十二眾咸成佛性。故今謂之約於",
    "X56n0921_005:0077c21": "一念十界百界以論因緣(止觀云十二因緣十如十境在一念心中)。約此",
    "X56n0921_005:0077c22": "因緣以論三道(束十二因緣為三道)。約此三道以論三德(即以三道",
    "X56n0921_005:0077c23": "別對三德)。既在一念。是故三道及以三德並無前後。故性",
    "X56n0921_005:0077c24": "德三因無時不具(止觀云。性德因中不縱不橫名三佛性。修德果不縱不橫名為三德",
    "X56n0921_005:0078a01": "含生○具足故云爾)。理體既同相亦無相。豈得更問苦身質礙",
    "X56n0921_005:0078a02": "那對法身邪。",
    "X56n0921_005:0078a03": "十九料簡一家所傳理事三觀。文為二。初問中引有",
    "X56n0921_005:0078a04": "人問云。此土真詮稟承有緒者。有人即是濫禪之人",
    "X56n0921_005:0078a05": "也。彼濫禪人見今天台說於止觀修證之法。乃設問",
    "X56n0921_005:0078a06": "云此土真詮稟承有緒(緒者由也耑也)。西域始自迦葉傳燈。",
    "X56n0921_005:0078a07": "此土初則達磨持法。而所傳之法是佛心印。故曰真",
    "X56n0921_005:0078a08": "詮遞相分付。是故名為稟承有緒。雖教科開廣者。科",
    "X56n0921_005:0078a09": "者條也品也。謂教門科目條品為緣開之廣愽。即一",
    "X56n0921_005:0078a10": "代修多羅藏也。而本味仍存者。即真詮心印有在也。",
    "X56n0921_005:0078a11": "但尋求此真詮宗源。自然可得會於根本。何須天台",
    "X56n0921_005:0078a12": "復更立於實相觀理一心之三觀。唯識歷事四運等",
    "X56n0921_005:0078a13": "推檢。溷(胡困切)濁於我心水清流邪。所以濫禪之者亦",
    "X56n0921_005:0078a14": "有謂之。若未頓超方便且於教法留心等。以彼自謂",
    "X56n0921_005:0078a15": "所傳之法頓超方便。乃是教外別傳故也。遂斥依經",
    "X56n0921_005:0078a16": "立行之人乃是偏小漸次方便。此蓋濫禪之者迷於",
    "X56n0921_005:0078a17": "圓頓修行方法。偏計理性無說無示。而廢修德解行",
    "X56n0921_005:0078a18": "二門。端拱無為。乃言我是頓機直入。若諸經論乃被",
    "X56n0921_005:0078a19": "中下。漸次之流一家所斥。暗證之徒良由於此。亦如",
    "X56n0921_005:0078a20": "圭峯禪源詮云。達磨未到。古來諸家所解皆是四禪",
    "X56n0921_005:0078a21": "八定。南嶽天台依三諦理修三止觀。教義雖圓終成",
    "X56n0921_005:0078a22": "次第。唯達磨所傳最上乘禪。亦名如來禪。頓同佛體",
    "X56n0921_005:0078a23": "逈異諸門。又云。講者偏談漸義。禪徒多示頓門。又自",
    "X56n0921_005:0078a24": "謂之禪遇南宗教逢圓覺。嗚呼。圭峯濫附他禪。謬斥",
    "X56n0921_005:0078b01": "衡嶽。孔子所謂道聽塗說德之棄也。具如大部補註",
    "X56n0921_005:0078b02": "中辨。又清涼云。賢首所立頓教。訶教泯相即順禪宗。",
    "X56n0921_005:0078b03": "悲哉。清凉一至於此。吾佛所說大小乘法教化眾生。",
    "X56n0921_005:0078b04": "奚嘗少於訶泯遣蕩邪。又有人謂。崇法禪師昔日聽",
    "X56n0921_005:0078b05": "律。乃歎云。解脫之道天壤相隔。遂棄之。學經論。洞明",
    "X56n0921_005:0078b06": "智者一宗偏說法華十妙。後又歎云。余以不退心慕",
    "X56n0921_005:0078b07": "常樂果。當自初地至於十地。豈為名相所縛邪。乃捨",
    "X56n0921_005:0078b08": "之直造韶禪師道場。韶公接之云。自性清淨無一法",
    "X56n0921_005:0078b09": "可得者佛之理也。百福莊嚴無一善可棄者佛之事",
    "X56n0921_005:0078b10": "也。雖分二途皆強名耳。吾是崇壽之子玄沙之孫。建",
    "X56n0921_005:0078b11": "大法幢以金剛體全付於汝。今問。若爾將何以為教",
    "X56n0921_005:0078b12": "外別傳乎。戒律是三學之初章。入道之前陣。何乖解",
    "X56n0921_005:0078b13": "脫之路邪。況維摩云。其知此者是名奉律。若其然者",
    "X56n0921_005:0078b14": "何法非律乎。佛所說經菩薩造論。豈以名相束縛於",
    "X56n0921_005:0078b15": "人邪。苟如韶公所說。將何以高南嶽天台邪。而崇法",
    "X56n0921_005:0078b16": "禪師云為名相所縛者。自是汝學天台不得其門耳。",
    "X56n0921_005:0078b17": "而十妙之法奚嘗束縛於汝哉。諒是徒聞十妙之名。",
    "X56n0921_005:0078b18": "不達一心三觀之旨。妄生取捨。真可哀哉。孟子云。吾",
    "X56n0921_005:0078b19": "聞出於幽谷遷于喬木者。未聞下喬木而入於幽谷",
    "X56n0921_005:0078b20": "者。斯言信矣。",
    "X56n0921_005:0078b21": "次答文為二。初責來問濬(私閏切深也)流本清撓(玉篇云乃飽乃",
    "X56n0921_005:0078b22": "教二切訓亂也)之未濁者。先責所問云四運推撿溷我清流",
    "X56n0921_005:0078b23": "也。是知深流本自清潔。設使撓之亦未溷濁。何得聞",
    "X56n0921_005:0078b24": "於唯識歷事推撿四運四性叵得。自疑謂之亂於清",
    "X56n0921_005:0078c01": "淨之心邪。次真源下。責其所問云一心三觀未會宗",
    "X56n0921_005:0078c02": "源也。是知真源其體本淨。如或混(胡本切)也。詎(其呂切。豈也。亦",
    "X56n0921_005:0078c03": "去聲呼)有妨(去聲通乎)礙乎。何得聞於實相觀理更不餘塗。",
    "X56n0921_005:0078c04": "便謂不能尋源會本邪。此中既舉源流枝本。若不約",
    "X56n0921_005:0078c05": "於實相觀理。唯識歷事如何消之。",
    "X56n0921_005:0078c06": "次設使下。正明所傳。文為二。初斥天竺來儀。未若兜",
    "X56n0921_005:0078c07": "率垂降。言印度者。此云日月。良以彼方聖賢相繼開",
    "X56n0921_005:0078c08": "悟眾生猶如日月。故以名焉。舊云天竺。身毒(音篤)。賢豆",
    "X56n0921_005:0078c09": "也。設者猶縱也亦猶假也。謂縱使西域印度有於一",
    "X56n0921_005:0078c10": "聖來儀。戾止傳佛心印。未若(若者如也)兜率(此云喜足亦云妙足)補",
    "X56n0921_005:0078c11": "處慈尊二生垂降化身開導也。言一聖者。或謂此是",
    "X56n0921_005:0078c12": "假立耳。其實無人也。今尋文意。恐指達磨耳。謂縱使",
    "X56n0921_005:0078c13": "達磨乃是西域一聖來儀。亦乃未如兜率慈氏二生",
    "X56n0921_005:0078c14": "垂降也。良以補處其位超過一切菩薩之聖故也。豈",
    "X56n0921_005:0078c15": "可以達磨西來便是傳佛心印。而貶補處垂降名為",
    "X56n0921_005:0078c16": "教家偏漸邪。言二生者。淨名廣疏解世尊授彌勒菩",
    "X56n0921_005:0078c17": "薩一生記云。言一生者。但取未來更來閻浮提中生",
    "X56n0921_005:0078c18": "也。大論云。三生謂此生一也。兜率天生二也。未來更",
    "X56n0921_005:0078c19": "來閻浮提生三也。今云二生垂降者。即第二生也。又",
    "X56n0921_005:0078c20": "慈恩基師上生疏云。一者一生所繫。二者最後之身。",
    "X56n0921_005:0078c21": "三者坐道場身。上生即一生所繫。下生局後二身。此",
    "X56n0921_005:0078c22": "非今文二生垂降之義也。",
    "X56n0921_005:0078c23": "故東陽下。次正明天台祖承心要。文為三。初明近承",
    "X56n0921_005:0078c24": "補處心要。文為二。初總敘祖承人法。東陽大士者。人",
    "X56n0921_005:0079a01": "也。三觀四運而為心要者。法也。言東陽者。古稱東陽",
    "X56n0921_005:0079a02": "郡。今為東陽縣。縣有東陽山。屬婺州。言大士者。大論",
    "X56n0921_005:0079a03": "以菩薩為大士。大者簡小也。士者事也。按大士實錄",
    "X56n0921_005:0079a04": "及李華員外撰左谿行狀。皆云東陽大士姓傅名翕。",
    "X56n0921_005:0079a05": "時謂彌勒化身。而左谿即大士六代之孫也。位居等",
    "X56n0921_005:0079a06": "覺者。一生補處也。亦名無垢地。過十地。解入百千三",
    "X56n0921_005:0079a07": "昧。照一相無相寂滅無為。若望妙覺猶有一等。故名",
    "X56n0921_005:0079a08": "等覺。雖有一品微細無明。亦乃如無。故名無垢。且一",
    "X56n0921_005:0079a09": "生補處彌勒大士。尚以理事三觀四運而為心要。豈",
    "X56n0921_005:0079a10": "有印度一聖來儀便廢此邪。高僧傳云。達磨禪師初",
    "X56n0921_005:0079a11": "到宋境。北度至魏。隨其所在誨以禪寂。于時國中盛",
    "X56n0921_005:0079a12": "弘講授。乍聞禪法多生譏謗。乃有道育．慧可二人。年",
    "X56n0921_005:0079a13": "雖在後銳志高遠。初逢法將弘道有歸。感其精誠誨",
    "X56n0921_005:0079a14": "以定法。如是安心謂壁觀也。如是發行謂四法也。如",
    "X56n0921_005:0079a15": "是順物教護譏嫌。如是方便教令不著。入道多塗要",
    "X56n0921_005:0079a16": "唯二種。謂理．行也。藉教悟宗深信含生同一真性。以",
    "X56n0921_005:0079a17": "客塵故捨偽歸真。凝住壁觀。無自無他凡聖等一。堅",
    "X56n0921_005:0079a18": "住不隨他教。與道冥符寂然無為。名理入也。行入四",
    "X56n0921_005:0079a19": "行萬行同攝。初報怨行。當念往劫捨本逐末多起愛",
    "X56n0921_005:0079a20": "憎。今雖無犯是我宿怨。甘心受之。二隨緣行。眾生無",
    "X56n0921_005:0079a21": "我苦樂隨緣。三無所求行。世人長迷處處貪著名之",
    "X56n0921_005:0079a22": "為求。道士(古之釋子皆稱道士。後為黃巾濫竊呼之)悟真理與俗反。四名",
    "X56n0921_005:0079a23": "稱法行。即是性淨之理故也。濫禪之人請讀斯文。何",
    "X56n0921_005:0079a24": "得斥今立於理事三觀四運。自疑謂之溷我清流不",
    "X56n0921_005:0079b01": "能復本邪。況達磨以四卷楞伽授於慧可。乃云吾觀",
    "X56n0921_005:0079b02": "漢地唯有此經。仁者依行自可度世。可附玄理如前",
    "X56n0921_005:0079b03": "所陳。遭賊斫臂以法御心不覺痛苦。火燒斫處血斷",
    "X56n0921_005:0079b04": "帛裹乞食如故。況復又云。藉教悟宗。深信含生同一",
    "X56n0921_005:0079b05": "真性。後人何得棄此法言。自謂達磨西來乃是教外",
    "X56n0921_005:0079b06": "別傳心印邪。何得輙云宗門之旨非教家所知邪。嗚",
    "X56n0921_005:0079b07": "呼。若苟執此見。其猶捨五經而談堯舜之道耳。异哉。",
    "X56n0921_005:0079b08": "高僧傳云。南嶽禪師。定慧凝遠性戒自然。威德尊嚴",
    "X56n0921_005:0079b09": "道風遐扇。幼感梵僧勸令出俗。長蒙徧吉現形摩頂。",
    "X56n0921_005:0079b10": "諷誦法華智通宿命。翹勤方等靈相鬱蒸。九旬策修",
    "X56n0921_005:0079b11": "一時圓證。法華三昧大乘法門朗然開發。自是之後",
    "X56n0921_005:0079b12": "寂照幽深辯才無滯。於是內求之士重繭雲集。以所",
    "X56n0921_005:0079b13": "證法傳授學人。並託靜山林宴居巖籔。練微入寂弘",
    "X56n0921_005:0079b14": "益巨多。昔江左佛法盛弘義門。自思南度定慧雙舉",
    "X56n0921_005:0079b15": "矣。天台智者。幼冥禎感夙稟玄風。蘊道天台尋師衡",
    "X56n0921_005:0079b16": "嶺。雙弘定慧圓照一乘。受四教於神僧。稟三觀于上",
    "X56n0921_005:0079b17": "德。入法華三昧。證陀羅尼門。照了法華若高輝之臨",
    "X56n0921_005:0079b18": "幽谷。說摩訶衍似長風之遊太虗。假令文字之師千",
    "X56n0921_005:0079b19": "羣萬眾。尋其妙辯莫能窮也。自發軫南嶽。弘道金陵。",
    "X56n0921_005:0079b20": "託業玉泉。遁迹台嶺。三十餘載盛演一乘。止觀禪門",
    "X56n0921_005:0079b21": "利益唯遠。義同指月不滯筌罤。或於一法中演無量",
    "X56n0921_005:0079b22": "義。攝無量義還入一心。實觀玄微清辯無盡。由是四",
    "X56n0921_005:0079b23": "方法侶請益如林。若定若慧傳燈逾廣。為大機感著",
    "X56n0921_005:0079b24": "述其文。並理會無生宗歸一極。禪門止觀及法華玄。",
    "X56n0921_005:0079c01": "但約觀心為眾敷演。灌頂．法慎隨聽筆錄。顗自印可",
    "X56n0921_005:0079c02": "天下盛傳。可謂行人之心鏡。巨夜之明燈。自古觀門",
    "X56n0921_005:0079c03": "未之加矣。豈達磨西來別傳心印而勝於此邪。是知",
    "X56n0921_005:0079c04": "圭峯云。南嶽．天台依三諦理。修三止觀。教義雖圓。終",
    "X56n0921_005:0079c05": "成次第者。斯言謬矣。況復圭峯稟受清涼。而清涼云。",
    "X56n0921_005:0079c06": "撮台衡三觀之趣。使教合忘言之旨。心同諸佛之心。",
    "X56n0921_005:0079c07": "不假更看他面。謂別有忘機之門。昔人不參善友。但",
    "X56n0921_005:0079c08": "尚尋文。年事稍衰便欲廢教求禪。豈唯抑乎佛心。亦",
    "X56n0921_005:0079c09": "乃翻誤後學。況復清涼亦稟賢首。而賢首起信論疏",
    "X56n0921_005:0079c10": "及心經疏。凡明修行方法並指天台止觀。圭峯何得",
    "X56n0921_005:0079c11": "背祖違師妄生形斥。豈不懼於後之明哲考其虗實",
    "X56n0921_005:0079c12": "邪。",
    "X56n0921_005:0079c13": "故獨自下。次別引理事心要之詩。此詩具在大士實",
    "X56n0921_005:0079c14": "錄。初引獨自精詩者。證於今家一心三觀實相觀理。",
    "X56n0921_005:0079c15": "謂一切法無非法性更不餘塗也。言荊棘者。唐章懷",
    "X56n0921_005:0079c16": "太子注後漢書云。荊棘者榛(仕銀切。木叢生也)梗之謂也。亦",
    "X56n0921_005:0079c17": "名楚亦云荊也。次引獨自作詩者。證於今家四運四",
    "X56n0921_005:0079c18": "性唯識歷事推檢叵得也。併(早政切)者並也皆也。此中",
    "X56n0921_005:0079c19": "既引獨自作詩以證唯識歷事推檢。而輔行中前文",
    "X56n0921_005:0079c20": "所引獨自作詩以證唯識四運推檢。與今文同。後文",
    "X56n0921_005:0079c21": "所引獨自精詩以證作受修唯識觀。恐是誤也。況復",
    "X56n0921_005:0079c22": "於其作受修觀。合當引於獨自作詩。故不可引獨自",
    "X56n0921_005:0079c23": "精詩也。又復若以本末相映理事不二而消之者。故",
    "X56n0921_005:0079c24": "雖唯識四運推檢。亦可引於獨自精詩實相觀理。以",
    "X56n0921_005:0080a01": "顯唯識歷事悟理也。",
    "X56n0921_005:0080a02": "況復下。次明遠稟佛瓔珞經。今家所明三觀妙行。非",
    "X56n0921_005:0080a03": "但近承東陽大士。亦乃遠稟佛瓔珞經。輔行云。本業",
    "X56n0921_005:0080a04": "瓔珞經有兩處文明此三觀。上卷明十迴向中一一",
    "X56n0921_005:0080a05": "迴向各各有十所緣境界。第十迴向中第十觀者。名",
    "X56n0921_005:0080a06": "為無相第一義觀。得入初地。初地已上三觀一心言",
    "X56n0921_005:0080a07": "三觀者。從假入空名二諦觀。從空入假名平等觀。二",
    "X56n0921_005:0080a08": "觀為方便。因是二空觀得入中道第一義觀。雙照二",
    "X56n0921_005:0080a09": "諦心心寂滅。自然進入初地法流水中名摩訶薩。此",
    "X56n0921_005:0080a10": "即別教次第三觀耳。下卷云。敬首菩薩白佛言。如上",
    "X56n0921_005:0080a11": "所說若因若果若賢若聖一切功德。今此會中十四",
    "X56n0921_005:0080a12": "億那由他。人誰能不起此座受學修習。從始至終入",
    "X56n0921_005:0080a13": "菩薩位。時佛頂髮放一切光。復集十方百億佛土諸",
    "X56n0921_005:0080a14": "菩薩眾。即於眾中告文殊．普賢．法慧．功德林．金剛幢．",
    "X56n0921_005:0080a15": "金剛藏．善財童子等。汝見是眾中敬首菩薩問三觀",
    "X56n0921_005:0080a16": "法界諸佛自性清淨道。一切菩薩所修三觀法門不。",
    "X56n0921_005:0080a17": "汝等各領百萬大眾。皆應修學如是法門。此即圓教",
    "X56n0921_005:0080a18": "一心三觀也。今文所指正在於圓。是故謂之本宗瓔",
    "X56n0921_005:0080a19": "珞。輔行問云。若爾唯應上地修此三觀。何關凡下。答。",
    "X56n0921_005:0080a20": "經文既云各領百萬大眾皆應修學。何獨上地。又大",
    "X56n0921_005:0080a21": "瓔珞經云。攝意入定分別三觀。亦不見人入定意者。",
    "X56n0921_005:0080a22": "游心十方無量世界。承事供養觀一切法。是則名為",
    "X56n0921_005:0080a23": "具足禪度。是故當知三觀未圓禪度未滿。三智具如",
    "X56n0921_005:0080a24": "大品三智品中(止觀大意中註云。三觀名義在大瓔珞等經。三諦名義在仁王等經。今謂",
    "X56n0921_005:0080b01": "此指舊仁王經耳。而慈恩宗人不達於此。却準新仁王經但明二諦。以斥天台所明三諦。況復又迷二諦三諦",
    "X56n0921_005:0080b02": "但是開合之不同耳)。故三觀智文理有憑。非徒胸臆虗張無據",
    "X56n0921_005:0080b03": "也。",
    "X56n0921_005:0080b04": "補處下。三結遠近同歸一轍。文為四。初明大士金口",
    "X56n0921_005:0080b05": "親承一生補處彌勒大士。釋迦如來紫磨金身。口業",
    "X56n0921_005:0080b06": "所說瓔珞等經三觀妙行。親於佛前稟承遵奉流通",
    "X56n0921_005:0080b07": "永永。所以兜率二生垂降。乃以三觀四運撿尋。豈唯",
    "X56n0921_005:0080b08": "自照兼以利他。故知下。次明天台稟承符契。以是故",
    "X56n0921_005:0080b09": "知一家教門所明三觀。遠則承稟佛所說經。近則復",
    "X56n0921_005:0080b10": "與大士符契。東陽大士道王梁朝。滅於陳代大建年",
    "X56n0921_005:0080b11": "中。天台智者生於梁末法化陳隋。故東陽大士與天",
    "X56n0921_005:0080b12": "台智者往往相遇矣。邊下中高邊高中下名之為宛。",
    "X56n0921_005:0080b13": "顯了可見名為宛然。言符契者。符亦契也。漢書封功",
    "X56n0921_005:0080b14": "臣以竹長六寸分而合之為符。故字從竹也。契者約",
    "X56n0921_005:0080b15": "也即契券也。釋名云。券。綣也。相約束繾(去善切)綣(口阮切。玉",
    "X56n0921_005:0080b16": "篇云不離散也。韻集云謹慎也)為限也。況所用下。三明一家通宗諸",
    "X56n0921_005:0080b17": "教。摩訶止觀正明觀法。並以法華諸法實相即實之",
    "X56n0921_005:0080b18": "權百界三千而為妙境。乃至離愛不離境故。故諸境",
    "X56n0921_005:0080b19": "十乘皆以法華大車為喻。是故名為所用義旨以法",
    "X56n0921_005:0080b20": "華為宗骨。良以靈嶽親承道場契悟。正在於此故也。",
    "X56n0921_005:0080b21": "故智者臨終聽唱法華竟乃云。法門父母慧解由生。",
    "X56n0921_005:0080b22": "本迹曠大微妙難測。止觀序云。智者事南嶽。南嶽事",
    "X56n0921_005:0080b23": "文師。文師用心一依釋論(諸文亦云智度論。論云。智度大道佛善來。智度深海",
    "X56n0921_005:0080b24": "佛窮底。智度相義佛無礙。稽首智度無等佛。亦云摩訶衍論。亦云大論。以摩訶衍翻為大故。般若翻為智故。故",
    "X56n0921_005:0080c01": "云大智度論。亦云釋論。叡公序云。憲章智典作茲釋論)。論是龍樹所說。付法藏",
    "X56n0921_005:0080c02": "中第十三師智者觀心論云。歸命龍樹師。驗知龍樹",
    "X56n0921_005:0080c03": "是高祖也。論云。因緣所生法。我說即是空。亦為是假",
    "X56n0921_005:0080c04": "名。亦是中道義。今止觀中既用智論因緣生法即空",
    "X56n0921_005:0080c05": "假中。是故謂之以智論為指南也。言指南者。文選吳",
    "X56n0921_005:0080c06": "都賦云。指南司方。註云。指南車也。車上有木人常。指",
    "X56n0921_005:0080c07": "其南。故云司方也。又古今註云。指南車起於黃帝與",
    "X56n0921_005:0080c08": "蚩尤戰于涿鹿之野。蚩尤作大霧以迷四方。於是乃",
    "X56n0921_005:0080c09": "作指南車以示四方。遂擒蚩尤而即帝位。問。若以智",
    "X56n0921_005:0080c10": "論為指南者。輔行那云以三千為指南邪。答。此亦無",
    "X56n0921_005:0080c11": "別。但是隨文趣舉為況耳。散引諸文該乎一代。文體",
    "X56n0921_005:0080c12": "正意唯歸二經。一依法華本迹顯實(即向所謂以法華為宗骨也)。",
    "X56n0921_005:0080c13": "二依涅槃扶律談常。良以法華雖則顯實。末代根鈍",
    "X56n0921_005:0080c14": "若無扶助則正行傾覆。故正助相添方能乘於大車",
    "X56n0921_005:0080c15": "遠運。故云以大經為扶疏也。扶字應從木從手。乃是",
    "X56n0921_005:0080c16": "扶持字耳。疏字平聲呼。應從草。文選讀山海經詩云。",
    "X56n0921_005:0080c17": "孟夏草木長。繞屋樹扶疏。註云。枝葉四布貌也。今文",
    "X56n0921_005:0080c18": "之意乃取扶助之義以解扶蔬之名。何以知之。文句",
    "X56n0921_005:0080c19": "記釋藥草喻品文句中云。言扶蔬者。扶謂扶助。爾雅",
    "X56n0921_005:0080c20": "云。林有草木曰蔬。記作此解扶蔬之名。恐是誤也。若",
    "X56n0921_005:0080c21": "爾今文應云以大經為扶助。方乃允合扶律談常之",
    "X56n0921_005:0080c22": "義。不須謂之以大經為扶蔬也。妙玄中明別教斷伏",
    "X56n0921_005:0080c23": "高下。依大品三觀。引大品云。菩薩欲具道慧當學般",
    "X56n0921_005:0080c24": "若。即是十住。習從假入空觀。伏愛見論。欲入十住位。",
    "X56n0921_005:0081a01": "若得十住即斷界內見思也。欲以道慧具足道種慧",
    "X56n0921_005:0081a02": "當學般若。此即修從空入假觀入十行也。欲以道種",
    "X56n0921_005:0081a03": "慧具足一切智當學般若。此即修中道正觀入十迴",
    "X56n0921_005:0081a04": "向也。欲以一切智具足一切種智當學般若。此即是",
    "X56n0921_005:0081a05": "證中道觀入十地也。欲以一切種智斷煩惱習當學",
    "X56n0921_005:0081a06": "般若。此即等覺也。無明煩惱習盡。此即妙覺也。釋籤",
    "X56n0921_005:0081a07": "問云。今此文中將此四義以對三觀。與大論中釋因",
    "X56n0921_005:0081a08": "中總別果上總別何異。答。言異意同。何者。空假為因。",
    "X56n0921_005:0081a09": "中道為果。從假入空為因中總相。從空入假為因中",
    "X56n0921_005:0081a10": "別相。別人修中初但總相為果上總。若入初地雙照",
    "X56n0921_005:0081a11": "二諦為果上別。當四義與三不殊。若以別顯圓則其",
    "X56n0921_005:0081a12": "義可見。故止觀中明四智云。四智者如大品明道慧．",
    "X56n0921_005:0081a13": "道種慧．一切智一．切種智。釋論解此有多種。或言因",
    "X56n0921_005:0081a14": "中但有理體名道慧．道種慧。果上事理皆滿名一切",
    "X56n0921_005:0081a15": "智．一切種智。或言因中權實故言道慧．道種慧。入空",
    "X56n0921_005:0081a16": "為實慧。入假為權慧。或言果上權實故言一切智．一",
    "X56n0921_005:0081a17": "切種智。直緣中道名一切智。雙照二諦名一切種智。",
    "X56n0921_005:0081a18": "或言因中總別。果上總別。或言道慧．道種慧是單明",
    "X56n0921_005:0081a19": "權實。一切智．一切種智是複明權實。如是等種種釋",
    "X56n0921_005:0081a20": "四智。四智只是照三諦耳。輔行云。四智亦是權實二",
    "X56n0921_005:0081a21": "智對因果等。是故成四。開合觀諦不出於三。具如向",
    "X56n0921_005:0081a22": "說。止觀又引大品云。王三昧攝一切三昧。首楞嚴定",
    "X56n0921_005:0081a23": "攝一切定。大品云。欲得道慧．道種慧．一切智．一切種",
    "X56n0921_005:0081a24": "智當學般若。問。釋論云。三智在一心中。云何言欲得",
    "X56n0921_005:0081b01": "道慧等當學般若。答。實爾。三智在一心中。為向人說",
    "X56n0921_005:0081b02": "令易解故作如此說耳。輔行云。大品下引證佛智具",
    "X56n0921_005:0081b03": "三智故皆云學。初問中言欲得者。或是一人前後欲",
    "X56n0921_005:0081b04": "得。或是多人各各欲得。但云當學豈名一心。次答意",
    "X56n0921_005:0081b05": "者。法在一心說必次第。豈說次第令法縱橫。此則名",
    "X56n0921_005:0081b06": "為以大品為觀法也。如引華嚴等經以證圓頓止觀",
    "X56n0921_005:0081b07": "竟。然後結云。如是引證寧不信乎。故此即是引諸經",
    "X56n0921_005:0081b08": "以增信也。如引地論．中論及十住婆娑論等。即是引",
    "X56n0921_005:0081b09": "諸論以助成也。觀心下。四明所傳與他永異。止觀序",
    "X56n0921_005:0081b10": "云。止觀明靜前代未聞。又云。此之止觀。天台智者說",
    "X56n0921_005:0081b11": "己心中所行法門。又止觀體相中云。如此解釋本於",
    "X56n0921_005:0081b12": "觀心。實非讀經安置次比。為避人嫌疑為增長信。幸",
    "X56n0921_005:0081b13": "與修多羅合。故引為證耳。妙玄云。經者緯義。如世絹",
    "X56n0921_005:0081b14": "經以緯織之龍鳳文章成(緯者橫織絲也。經者竪絲也)。佛以世界",
    "X56n0921_005:0081b15": "悉檀說菩薩。以世界緯織經緯合故賢聖文章成。又",
    "X56n0921_005:0081b16": "約行論經緯者。慧行為經。行行為緯。經緯合故八正",
    "X56n0921_005:0081b17": "文章成。又約理論經緯者。詮真為經。詮俗為緯。經緯",
    "X56n0921_005:0081b18": "合故二諦文章成。乃至云。觀境為經。觀智為緯。觀察",
    "X56n0921_005:0081b19": "迴轉織成一切文章。今此止觀乃是天台智者觀心",
    "X56n0921_005:0081b20": "為經。諸法(即一代聖教中之諸法也)為緯。織成部袟(正作袠。亦作帙。直一切。書",
    "X56n0921_005:0081b21": "帙也。亦云書衣也)。不與他宗行法同類。故僧傳云。自古觀門",
    "X56n0921_005:0081b22": "未之加矣。自古觀門尚無以加。而圭峯輒斥之。其猶",
    "X56n0921_005:0081b23": "可濵之人捧土以塞孟津(孟是地名。在洛北。都道所湊。古今以為津。今河陽津",
    "X56n0921_005:0081b24": "是也)。蓋不知其量也。",
    "X56n0921_005:0081c01": "二十料簡大師禪門口訣(現行印本文有六紙)治病心要。文為",
    "X56n0921_005:0081c02": "二。初問可解。次答文為二。初明諸皆治病。彼文初明",
    "X56n0921_005:0081c03": "安般守意。次文方明病相。不同今文謂之諸皆治病",
    "X56n0921_005:0081c04": "者。且從次文而答之耳。彼文明病乃有多種。一身作",
    "X56n0921_005:0081c05": "病。二鬼作病。三魔作病。四不調息成病。五業障病。治",
    "X56n0921_005:0081c06": "此諸病如彼具說。如治第一身作病云。坐時或倚壁",
    "X56n0921_005:0081c07": "或衣襟。大眾未出而臥。此心懈怠。魔得其便入身成",
    "X56n0921_005:0081c08": "病。使人身體背脊骨欲疼痛。名為注病難治。行者慎",
    "X56n0921_005:0081c09": "之。治法者。用息從頭流氣向背脊。歷骨節邊注下。須",
    "X56n0921_005:0081c10": "好用心方得差耳。唯有下。次明一偈心要。文為二。初",
    "X56n0921_005:0081c11": "引偈文。此偈即是次文明病之初文耳。故彼文云。坐",
    "X56n0921_005:0081c12": "禪人問種種病。師誡言但繫心在境不令他緣。病自",
    "X56n0921_005:0081c13": "差耳。用之者遠至三日無有不差。問。心亂橫見。答。攝",
    "X56n0921_005:0081c14": "念可愈。問。四大增損那得復差。答。心之動轉猶扇之",
    "X56n0921_005:0081c15": "有風。住止理數。然師教誡常言具引偈文。即如今也。",
    "X56n0921_005:0081c16": "實心者圓心也。實境者妙境也。繫者如止觀云。繫緣",
    "X56n0921_005:0081c17": "法界一念法界也。繫緣是止。一念是觀。輔行云。雖繫",
    "X56n0921_005:0081c18": "雖念不出法界。雖止雖觀寂照同時。迭(徒納切)。遞也更",
    "X56n0921_005:0081c19": "也。注者。記也專也。亦猶水之灌注也。釋曰下。次釋所",
    "X56n0921_005:0081c20": "以心注於境境注於心等。應以前文四句分別來此",
    "X56n0921_005:0081c21": "用之。又復應以諸文大旨開拓此中。使夫心境相注",
    "X56n0921_005:0081c22": "之義泠然可解。細思細思。今不委示。",
    "X56n0921_005:0081c23": "○第六行解相資例",
    "X56n0921_005:0081c24": "文為二。初牒名。次釋義。文為二。初判解行文為二。初",
    "X56n0921_005:0082a01": "約前七正判解行。如分別中等者。十義亦名十門也。",
    "X56n0921_005:0082a02": "故止觀第一約十義分別十章。始自真俗終至橫竪。",
    "X56n0921_005:0082a03": "其第六義即是自他。而前八章名為自行。起教一章",
    "X56n0921_005:0082a04": "名為化他。旨歸乃是非自非他。故云於中且約自行",
    "X56n0921_005:0082a05": "化他等也。果報為果非今正意者。以行解相資正在",
    "X56n0921_005:0082a06": "於因。因成方乃剋獲大果。所以果報非今正意也。前",
    "X56n0921_005:0082a07": "五生解後二為行者。次文顯矣。",
    "X56n0921_005:0082a08": "次分別下。釋疑。文為二。初釋疑。明自行之解唯前五",
    "X56n0921_005:0082a09": "章。言釋疑者。止觀十義分別十章。而第七義即是目",
    "X56n0921_005:0082a10": "足。大意至起教是目。方便至果報是足。旨歸非目非",
    "X56n0921_005:0082a11": "足。輔行云。大意至起教是目者。亦隨語便。準理應云。",
    "X56n0921_005:0082a12": "初五章及起教是目。目譬於解。前之五章即自行目。",
    "X56n0921_005:0082a13": "起教一章令他生目。方便至果報是足者。足譬於行。",
    "X56n0921_005:0082a14": "方便正觀有功用行。果報位在初住已上。無功用行",
    "X56n0921_005:0082a15": "自然作意。雖小不同同屬於行。若準第五卷(現行印本文在",
    "X56n0921_005:0082a16": "第四)初云。前六重是解(輔行云。方便望五稍似行始。若望正觀全未論行。是故前六並",
    "X56n0921_005:0082a17": "屬於解)。是則方便亦屬解收。今以方便得為行始。且判",
    "X56n0921_005:0082a18": "屬行。今文中云。越次取文兼化他故者。以初五章及",
    "X56n0921_005:0082a19": "後起教同譬於目。乃是越於中間方便正觀果報三",
    "X56n0921_005:0082a20": "章次第故也。起教既是化他之解。故自行之解唯前",
    "X56n0921_005:0082a21": "五章是也。故恐人疑目既譬解。是則始從大意終至",
    "X56n0921_005:0082a22": "起教莫非是解。何故向來但判七中前五屬解。故茲",
    "X56n0921_005:0082a23": "釋云。分別文中雖以等也。是故須知解有自他。今既",
    "X56n0921_005:0082a24": "論於自行之解。故不須以化他之解而為妨也。",
    "X56n0921_005:0082b01": "次大意下。釋疑明五略行果非正修之相。文為二。初",
    "X56n0921_005:0082b02": "正明言釋疑者。以輔行云。問前五略中有行有解有",
    "X56n0921_005:0082b03": "因有果。何故但云六重是解。答言大意者冠於行解",
    "X56n0921_005:0082b04": "自他因果。意既難顯。還作行解因果等釋。非謂己有",
    "X56n0921_005:0082b05": "行果等也。故大意是總。餘八是別。別是別釋行解因",
    "X56n0921_005:0082b06": "果。若復有人依前五略修行證果能利他等。自是一",
    "X56n0921_005:0082b07": "途(輔行釋常坐三昧意止觀中云此去乃至非行非坐。並粗準本輕示觀門之語。縱有似於十觀之相而文",
    "X56n0921_005:0082b08": "並約略。未可以辨觀法始終。初發大心及下三略亦復如是。故此五略但名大意。若欲消釋必善下文十乘觀",
    "X56n0921_005:0082b09": "法方可離謬云云。)若論文意但屬於解。於屬解中恐解不周。",
    "X56n0921_005:0082b10": "故須委明名體及以攝法等相。方堪成下十境十乘。",
    "X56n0921_005:0082b11": "如大意中雖云發心十種不同及四三昧明行差別。",
    "X56n0921_005:0082b12": "但列頭數辨相未足。是故都未涉於十境十乘。故今",
    "X56n0921_005:0082b13": "謂之大意。雖有行及果報等。乃至云非謂即是修行",
    "X56n0921_005:0082b14": "相也。",
    "X56n0921_005:0082b15": "次何者下。舉方便正修以驗之。文為二。初正舉。何以",
    "X56n0921_005:0082b16": "得知前五略中未是正修之相。以由修行之相俱須",
    "X56n0921_005:0082b17": "用於二十五法以為方便。十境十乘以為正修。而五",
    "X56n0921_005:0082b18": "略中既未明此。驗知但是解於始末而已。未即便為",
    "X56n0921_005:0082b19": "修行之相也。次所以下。釋意。然此但釋正修所以。故",
    "X56n0921_005:0082b20": "云若無十境等也。仍闕釋於方便所以。是故應云若",
    "X56n0921_005:0082b21": "無方便正行難立。若無十境乘則無體。體者即當體",
    "X56n0921_005:0082b22": "之體也。若所依之體即諸法實相耳。故輔行云。又此",
    "X56n0921_005:0082b23": "十境即是前文所顯之體。前約所顯能攝故立體名。",
    "X56n0921_005:0082b24": "今對能觀所發故立境名。又前從理說故體唯一。今",
    "X56n0921_005:0082c01": "從事邊故境有十。事即理故。故一一境皆不思議。理",
    "X56n0921_005:0082c02": "即事故。故一一境相別不同。是知若無所觀十境則",
    "X56n0921_005:0082c03": "無能觀十乘之體。以由理無所存徧在於事。故須即",
    "X56n0921_005:0082c04": "事以顯於理。方有十乘大車之體也。不二門云。故撮",
    "X56n0921_005:0082c05": "十妙為觀法大體者。即所依之體也。若望能觀。是則",
    "X56n0921_005:0082c06": "十妙還成陰入等境當體之體。以第一義雖理。圓頓",
    "X56n0921_005:0082c07": "雖實。本雖久遠望觀屬事。事即當體之體故也。故知",
    "X56n0921_005:0082c08": "今云若無十境乘則無體者。即當體之體也。而前文",
    "X56n0921_005:0082c09": "云。諸法實相以為車體者。即所依之體也。雖分二塗",
    "X56n0921_005:0082c10": "理無異轍。故全所依而為當體。仍了當體即是所依。",
    "X56n0921_005:0082c11": "即理而事即事而理。不其然哉。問。若以十境為十乘",
    "X56n0921_005:0082c12": "體。十境不出火宅煩惱。而釋籤云。以火宅為寶渚必",
    "X56n0921_005:0082c13": "為所焚。以煩惱為能乘義須傾覆。與今相反。如何會",
    "X56n0921_005:0082c14": "之。答。今以十境為十乘體。但是車體。而此車體若無",
    "X56n0921_005:0082c15": "眾寶莊校白牛引駕僕從侍衛十乘之行緣了顯發。",
    "X56n0921_005:0082c16": "但是禿乘。灼然傾覆必為所焚矣。故次句云。若無十",
    "X56n0921_005:0082c17": "法名壞驢車。良由此也。若無十法名壞驢車者。大經",
    "X56n0921_005:0082c18": "梵行品云。乘壞驢車正南而游。章安解云。乘壞驢車。",
    "X56n0921_005:0082c19": "譬惡法自運也。正南而游自有三解。一云南是離地。",
    "X56n0921_005:0082c20": "北是坎地。去坎就離譬失善起惡。二云就諸方而說。",
    "X56n0921_005:0082c21": "北是上方。譬斷善人從上墜下。三云天子南面殺活",
    "X56n0921_005:0082c22": "自在。此人邪見判無因果。其心自在亦復如是。故止",
    "X56n0921_005:0082c23": "觀明觀陰十乘文畢乃云。今人只謂捨惡取空是大",
    "X56n0921_005:0082c24": "乘。此空尚不免六十二見單複之惡。何得動出為乘。",
    "X56n0921_005:0083a01": "設借為乘。只一禿乘。無法門具度。正法大城金剛寶",
    "X56n0921_005:0083a02": "藏具足無缺。何所而無。豈容禿空而已。若但爾者。乘",
    "X56n0921_005:0083a03": "邪見乘入險惡道是壞驢車耳。輔行云。今人下。斥邪",
    "X56n0921_005:0083a04": "也。正法下。顯正也。如此妙乘豈同惡空。與而言之。但",
    "X56n0921_005:0083a05": "有車體既無具度。故名為禿。奪而言之。體用俱非故",
    "X56n0921_005:0083a06": "名為禿。故引大經乘壞驢車。非但闕於白牛。般若為",
    "X56n0921_005:0083a07": "驢所乘。任運非正故非高廣。又復言壞全無莊嚴。況",
    "X56n0921_005:0083a08": "復起見入三惡道。",
    "X56n0921_005:0083a09": "次故知下。明相資。文為三。初明妙解導於方便行始。",
    "X56n0921_005:0083a10": "文為二。初明解有廣略。如上所論。是故當知必定須",
    "X56n0921_005:0083a11": "以前之五章以生自行不思議解。於生解中大意則",
    "X56n0921_005:0083a12": "略解始終自他因果者。輔行云。大意為總。餘八是別。",
    "X56n0921_005:0083a13": "總別皆有自行因果化他能所。何者。於總釋中發心",
    "X56n0921_005:0083a14": "修行。自行因也。次感大果。自行果也。次裂大綱。化他",
    "X56n0921_005:0083a15": "能也。既有能化必有所被。文略舉能以攝於所。能所",
    "X56n0921_005:0083a16": "事畢同入旨歸。又云。行始為因。行終為果。豈非自行",
    "X56n0921_005:0083a17": "之始終邪。次別釋中。始從釋名終至正觀。自行因也。",
    "X56n0921_005:0083a18": "次果報章。自行果也。起教一章。化他能也。所被義當",
    "X56n0921_005:0083a19": "化他所也。後三大章其文雖闕。義同大意。後之三略",
    "X56n0921_005:0083a20": "言始終者。即是自他各有始終也。自行之始者因也。",
    "X56n0921_005:0083a21": "自行之終者果也。化他之始者能也。化他之終者所",
    "X56n0921_005:0083a22": "也。例如十妙始終之意(云云)。文略意寬者。即前所謂",
    "X56n0921_005:0083a23": "以大意文略意廣也。次四專在名體者。四者總舉四",
    "X56n0921_005:0083a24": "章也。名體者別舉初二章也。雖別舉初二亦兼後兩。",
    "X56n0921_005:0083b01": "故輔行云。如釋名中先待次絕。絕只是開通。德會異",
    "X56n0921_005:0083b02": "共成絕義。顯體四段並先偏後圓以為待絕。體為所",
    "X56n0921_005:0083b03": "詮。名既開顯體亦隨名。用所開體偏攝諸法。法相難",
    "X56n0921_005:0083b04": "明仍分六義。徧於事理因果自他。還以六義展轉相",
    "X56n0921_005:0083b05": "收。復以五門判所攝法。方曉體內所攝互融。復了融",
    "X56n0921_005:0083b06": "中實權不濫。更以權實四章互顯。是故但舉名體二",
    "X56n0921_005:0083b07": "章則攝法偏圓從可知矣。文理但廣者。既開四章豈",
    "X56n0921_005:0083b08": "非文為能詮理為所詮。故理亦廣也。",
    "X56n0921_005:0083b09": "故以下。次明導於行始。但言廣解者。文體承便耳。其",
    "X56n0921_005:0083b10": "實須云五章妙解導於行始。故輔行云。圓解稍利。復",
    "X56n0921_005:0083b11": "以此解導於方便。又云。亦歷二十五法約事生解。方",
    "X56n0921_005:0083b12": "乃堪為正修方便。方便之言通於偏圓。故云。使二十",
    "X56n0921_005:0083b13": "五法隨教甄分也。施開廢會方可得名妙行之首。思",
    "X56n0921_005:0083b14": "之可見。",
    "X56n0921_005:0083b15": "是故下。次明妙解資於正修之行。文為二。初正明。言",
    "X56n0921_005:0083b16": "名宗者。方便正觀果報三章。於五重玄義既乃是宗。",
    "X56n0921_005:0083b17": "故今正修十法名之為宗也。言次第者。生起不亂也。",
    "X56n0921_005:0083b18": "於理自足者。以前妙解之中備明已竟故也。而今文",
    "X56n0921_005:0083b19": "中相猶廣者等者。即正修文中觀法之相廣愽乃。是",
    "X56n0921_005:0083b20": "為於鈍根者耳。若利根者。得前妙解之旨。於今正修",
    "X56n0921_005:0083b21": "文中則但釋十法名宗次第。於其理趣自然具足矣。",
    "X56n0921_005:0083b22": "今仍恐於鈍根之者不曉十乘觀法次第。故特引於",
    "X56n0921_005:0083b23": "前文妙解。入正觀中委論其相。何者。且如正修十法",
    "X56n0921_005:0083b24": "之中一心止觀。豈非前文釋名之中絕待止觀乎。法",
    "X56n0921_005:0083c01": "性妙理豈非前文止觀體相乎。能破止觀所破之惑",
    "X56n0921_005:0083c02": "等豈非前文所攝之法乎。大小權實麤妙炳然豈非",
    "X56n0921_005:0083c03": "前文偏圓之相乎。是知正修十法之相。乃是引前妙",
    "X56n0921_005:0083c04": "解入觀委論耳。若不爾者。解非行家之解。行非解家",
    "X56n0921_005:0083c05": "之行。安能相資而契於理邪。然正修中陰等十境。皆",
    "X56n0921_005:0083c06": "須委論十法妙行。但恐繁文。是故乃於陰境具明十",
    "X56n0921_005:0083c07": "乘觀法。下之九境但將陰境十乘觀法比例可知。故",
    "X56n0921_005:0083c08": "前文云。十法成觀。但於陰入委識根由。餘九待發方",
    "X56n0921_005:0083c09": "可設觀。故九境中但分別境。境下十觀不細委論。但",
    "X56n0921_005:0083c10": "隨境轉照非關廣說。是故諸文不無傍正者。此有二",
    "X56n0921_005:0083c11": "義。一者約於解行而說。則前五章妙解為正。妙行為",
    "X56n0921_005:0083c12": "傍。故五略中雖有行果。非謂便是修行之相。正修之",
    "X56n0921_005:0083c13": "中雖引前解入觀委論。不可謂之但明妙解。故正修",
    "X56n0921_005:0083c14": "中妙行為正妙解為傍。二者陰境傍明境相。正示十",
    "X56n0921_005:0083c15": "乘。故陰境中十乘最委。下之九境正示境相。傍辨十",
    "X56n0921_005:0083c16": "乘。故九境中但分別境。境下十觀不細委論。文雖傍",
    "X56n0921_005:0083c17": "正義必圓備。",
    "X56n0921_005:0083c18": "且如下。次明正修之行成道樹法身。文為二。初明道",
    "X56n0921_005:0083c19": "樹。文為三。初先明地種。故止觀中章安私謂云。譬如",
    "X56n0921_005:0083c20": "大地一。能生種種芽。輔行云。法性如地。種子如境。又",
    "X56n0921_005:0083c21": "止觀云。然界內外一切陰入皆由心。起是惑本。心攝",
    "X56n0921_005:0083c22": "一切。輔行云。若示境體觀心即足。以心徧故。攝餘法",
    "X56n0921_005:0083c23": "故。故今謂之且如十境只一念心行之地也。以由心",
    "X56n0921_005:0083c24": "體徧攝一切。故得喻之猶如地也。故輔行云。法性如",
    "X56n0921_005:0084a01": "地。此心既是觀家之境。所以名為行之地也。一一顯",
    "X56n0921_005:0084a02": "示境相不同者。即陰入等十境差別不相混濫也。行",
    "X56n0921_005:0084a03": "之種也者。即輔行云。種子如境也。種者生義。此種生",
    "X56n0921_005:0084a04": "時純變為修。此修既乃全於法性大地而起。故得修",
    "X56n0921_005:0084a05": "性皆是一如。更無別體從外而來也。若無十境乘則",
    "X56n0921_005:0084a06": "無體。義在於斯。問。若爾。種之與性如何分別。答。能生",
    "X56n0921_005:0084a07": "為種。不變名性。請以喻顯。從穀生穀故名為種。穀種",
    "X56n0921_005:0084a08": "不變故名為性。從一念心法性地生。是故如種。無始",
    "X56n0921_005:0084a09": "至今其種不變。是故名性。種性雖別體元不二。從用",
    "X56n0921_005:0084a10": "而辨二義宛然。具如淨名疏(云云)。",
    "X56n0921_005:0084a11": "一一起於下。次正明道樹。文為二。初正明。輔行但云。",
    "X56n0921_005:0084a12": "觀行如雨。發如抽芽。仍略不言幹藥華果。於法性地",
    "X56n0921_005:0084a13": "起十乘觀。潤於境種令其發生。故喻如雨也。牙字誤",
    "X56n0921_005:0084a14": "也。應作芽字。即萌芽也。陰等十境因觀行雨資潤發",
    "X56n0921_005:0084a15": "生轉成妙境。猶如種子萌芽抽發也。幹(古案切)者莖幹",
    "X56n0921_005:0084a16": "也。發心上求是故喻如莖幹上聳。安心既有六十四",
    "X56n0921_005:0084a17": "番。是故喻如枝葉眾多。破徧乃至對治既是正助兩",
    "X56n0921_005:0084a18": "行。而行始為因。故喻之如華也。又行終為果。故云次",
    "X56n0921_005:0084a19": "位以至離愛行之果也。既離法愛即入初住名為分",
    "X56n0921_005:0084a20": "果。此約離於似愛而說。若離真愛。乃至須論究竟滿",
    "X56n0921_005:0084a21": "果等賜大車游方至極。即此義也。次若無下。總結。若",
    "X56n0921_005:0084a22": "無第一觀行之雨。乃至第六離愛之果。是則道樹不",
    "X56n0921_005:0084a23": "能端嚴。故須六事道樹方成。以樹喻於因果之道。故",
    "X56n0921_005:0084a24": "云道樹耳。若輔行中乃云。婆娑．大論並以樹譬道品",
    "X56n0921_005:0084b01": "故名道樹(云云)。",
    "X56n0921_005:0084b02": "三次第下。明三根不同次第雖爾者。指上六事至離",
    "X56n0921_005:0084b03": "愛已方乃成果。此即約於十法觀行次第而明。若從",
    "X56n0921_005:0084b04": "人說意則不然。何者。人有三根。上根即於心地境種",
    "X56n0921_005:0084b05": "用微妙觀而生於果。不必次第至於第十離法愛已。",
    "X56n0921_005:0084b06": "方入初住以至妙覺。故文云者。故病患境十乘初觀",
    "X56n0921_005:0084b07": "妙境中文云也。故止觀中明觀病患是妙境已。引金",
    "X56n0921_005:0084b08": "光明除病品云。直聞是言病即除愈。即初觀意也。輔",
    "X56n0921_005:0084b09": "行云。直聞是言所患即除。譬聞妙境得入初住。言初",
    "X56n0921_005:0084b10": "觀者即是初觀不思議境也。為中下根等者。止觀又",
    "X56n0921_005:0084b11": "云。復有深重難除差者。至長者所為合眾藥病乃得",
    "X56n0921_005:0084b12": "差。即後九觀意也。輔行云。譬觀妙境無明未除。如是",
    "X56n0921_005:0084b13": "發心乃至離愛。故云眾藥。如是用觀亦得入於初住",
    "X56n0921_005:0084b14": "位也。縱未入位得入五品名小除差。是故當知至離",
    "X56n0921_005:0084b15": "愛已方乃名果。則是約於中下根說。若上根人。即觀",
    "X56n0921_005:0084b16": "境種成不思議。便登初住以至妙覺。故輔行云。十乘。",
    "X56n0921_005:0084b17": "文十義十。根三意二。分遠近故。近期初住遠在妙覺。",
    "X56n0921_005:0084b18": "又大意云。上根唯一法。中根二或七。下根方具十(高麗",
    "X56n0921_005:0084b19": "四教以發心至第六道品名為中根。從對治至離法愛名為下根)。",
    "X56n0921_005:0084b20": "次又於下。明法身。文為二。初別明又為二。初正約妙",
    "X56n0921_005:0084b21": "行明法身。且約初乘觀於妙境明四事者。一觀心是",
    "X56n0921_005:0084b22": "不思議境。觀之一字豈非寂照之止觀邪。又云。既自",
    "X56n0921_005:0084b23": "達妙境即起慈悲。豈非生起邪。如引華嚴。心如畫師",
    "X56n0921_005:0084b24": "造五陰等。豈非引事邪。又斥世人判前五如是屬權",
    "X56n0921_005:0084c01": "在凡。後五如是屬實在聖。豈非破古邪。又問心起必",
    "X56n0921_005:0084c02": "託緣等。豈非問答釋疑邪。初乘既爾。餘九準知。次又",
    "X56n0921_005:0084c03": "釋下。兼約妙解明法身。且從廣解而說。故云釋名等",
    "X56n0921_005:0084c04": "四也。文是能顯故屬於膚。義是所顯故屬於肉。志在",
    "X56n0921_005:0084c05": "正修故意是骨。正修本期滅理真性。故意所詣名為",
    "X56n0921_005:0084c06": "髓也。次若無下。總詰。即是總結行解各四。以成法身",
    "X56n0921_005:0084c07": "也。須知法身有全有碎。諸方便教名之為碎。法華一",
    "X56n0921_005:0084c08": "實名之為全。故法華論明此法華有十七名。其第十",
    "X56n0921_005:0084c09": "二名一切佛堅固舍利。今此止觀既是法華妙解妙",
    "X56n0921_005:0084c10": "行。當知乃是法身全也。故妙經云。若經卷所住處。皆",
    "X56n0921_005:0084c11": "應起七寶塔。不須復安舍利(生身舍利耳)。所以者何。此中",
    "X56n0921_005:0084c12": "已有如來全身。即此意也。",
    "X56n0921_005:0084c13": "三是故下。斥非顯是。文為二。初斥當時學者讀文昧",
    "X56n0921_005:0084c14": "旨。此文全是結斥清凉謬指偏僻一句兩句以立頓",
    "X56n0921_005:0084c15": "頓。令今止觀十乘妙行而不周足。委如上下文中所",
    "X56n0921_005:0084c16": "辨(云云)。次修行下。正顯所傳妙盡淵底。文為二。初明",
    "X56n0921_005:0084c17": "解行圓成同歸妙理。言集解者。集字恐誤。當作習字。",
    "X56n0921_005:0084c18": "今之下。次結十章攝法周備。意唯若是者。指上修行",
    "X56n0921_005:0084c19": "之來等文也。故前習解方便等文。即是止觀十大章",
    "X56n0921_005:0084c20": "也。故知十章無所不攝矣。如此立例發揮輔行。尚恐",
    "X56n0921_005:0084c21": "未明止觀之旨。豈以搜要簡略之說能通行門。斯蓋",
    "X56n0921_005:0084c22": "往代愚昧之者。假託荊谿之名妄生率爾之見。輙懷",
    "X56n0921_005:0084c23": "去取傷害尤多。略如大部補註中辨(云云)。",
    "X56n0921_005:0084c24": "○第七喻疑顯正例",
    "X56n0921_005:0085a01": "文為二。初牒名此即曉喻清涼觀師之迷惑。顯明所",
    "X56n0921_005:0085a02": "傳止觀之正行也。問。何以得知此是曉喻清涼觀師。",
    "X56n0921_005:0085a03": "答。大宋高僧傳云。清涼觀師大曆十年依荊谿湛然",
    "X56n0921_005:0085a04": "法師習天台止觀及法華．維摩經疏等(云云)。余亦甞",
    "X56n0921_005:0085a05": "覧清涼觀師華嚴疏鈔。見其固執涅槃權文瓦石非",
    "X56n0921_005:0085a06": "性。又復謬立漸頓．頓頓。由是而知金錍之作義例之",
    "X56n0921_005:0085a07": "興。皆為曉喻清涼觀師。以至釋籤．輔行記等諸文所",
    "X56n0921_005:0085a08": "斥。莫不皆然。故輔行述緣起十意第二意云。曾師承",
    "X56n0921_005:0085a09": "者而棄根本隨末見故。良由於此。而近代諸師不深",
    "X56n0921_005:0085a10": "本宗未廣看習。往往亦有背本宗之義。附僻者之見。",
    "X56n0921_005:0085a11": "悲哉悲哉。此如金錍寓言記中委彈其謬。學者尋之。",
    "X56n0921_005:0085a12": "次此所下。釋義。文為三。初明因由。此所學宗等者。今",
    "X56n0921_005:0085a13": "此一家自章安以來至于荊谿所學之宗。皆共遵稟",
    "X56n0921_005:0085a14": "天台智者一師而已。故金錍云。天台大師靈山親承",
    "X56n0921_005:0085a15": "大蘇妙悟。是余師也。摩訶止觀所承法也。故止觀之",
    "X56n0921_005:0085a16": "法。文理相承代代傳授。以為心要。同歸一轍終無異",
    "X56n0921_005:0085a17": "解。但由忽遇清凉觀師僻執之者。因而問之。乃生異",
    "X56n0921_005:0085a18": "答故事。不得已而微召於止觀之法。曉喻清涼觀師",
    "X56n0921_005:0085a19": "之迷惑耳。然清涼觀師本學天台甞講止觀(裴休作於清涼",
    "X56n0921_005:0085a20": "行狀有此說也)。既生僻解。遂被荊谿辭而關之。乃背天台附",
    "X56n0921_005:0085a21": "於賢首。依賢首五教造華嚴疏鈔(言五教。一者愚法小乘教。二大乘始",
    "X56n0921_005:0085a22": "教。三大乘終教。四大乘頓教。五大乘圓教)。又於疏鈔之中全用止觀之法。",
    "X56n0921_005:0085a23": "雖用止觀之法。又立兩頓之教。嗚呼哀哉。教宗賢首。",
    "X56n0921_005:0085a24": "行稟天台。教行殊塗。師資無準。既迷止觀濫用何疑。",
    "X56n0921_005:0085b01": "故今曉喻其致照然。或問曰。義例．輔行明所傳之法",
    "X56n0921_005:0085b02": "須有師承。故荊谿述輔行緣起凡有十意。第一為知",
    "X56n0921_005:0085b03": "有於師承非任胸臆。而近代學者傳天台之道皆宗",
    "X56n0921_005:0085b04": "於四明。今觀吾子所述。凡至法門淵奧之處多排四",
    "X56n0921_005:0085b05": "明。而眾人聞之咸生驚怪。亦有笑於吾子學無師承。",
    "X56n0921_005:0085b06": "僕雖無似彌積欽慕。幸垂開示用息羣疑。余對曰。輔",
    "X56n0921_005:0085b07": "行．義例明師承者。乃是以智者為師。止觀為所承之",
    "X56n0921_005:0085b08": "法。蓋破清涼觀師違背於天台乖僻於止觀耳。余今",
    "X56n0921_005:0085b09": "秉筆。既袒述於智者又。憲章於止觀。而眾人笑余無",
    "X56n0921_005:0085b10": "師承者。是為妄笑耳。何傷於余哉。謂排於四明是無",
    "X56n0921_005:0085b11": "師承者。且四明稟受寶雲通師。而通師亦頗有撰述。",
    "X56n0921_005:0085b12": "何故四明不遵所稟之見而別自建立邪(通師撰記解光明玄。",
    "X56n0921_005:0085b13": "而四明反云寶雲講次第。學徒隨錄。義或闕如。通師又解十六觀經疏。而四明斥云。多談事相少示觀門)。又",
    "X56n0921_005:0085b14": "孤山稟受奉先清師。亦多有改作(清師解不二門曰示珠指。孤山解不",
    "X56n0921_005:0085b15": "二門曰正義。清師解十六觀疏曰顯要。孤山解觀經疏曰刊正)。嗚呼。世人只知笑余",
    "X56n0921_005:0085b16": "學無師承。而不能笑孤山．四明道無所稟。悲哉悲哉。",
    "X56n0921_005:0085b17": "問頓教下。次正曉喻。文為四十六段。然金錍中開導",
    "X56n0921_005:0085b18": "野客情懷亦立四十六問。既為斷於鈍根疑惑及對",
    "X56n0921_005:0085b19": "六即。而今四十六段喻疑顯正。豈不然乎。",
    "X56n0921_005:0085b20": "初辨謬立二種頓教之失。文為三。初問。次答。三喻疑",
    "X56n0921_005:0085b21": "顯正。應知初問即是荊谿問於清涼。次答乃是清涼",
    "X56n0921_005:0085b22": "答於荊谿。三喻乃是荊谿喻於清涼。餘四十五段準",
    "X56n0921_005:0085b23": "此可知。又下文中或無問辭。但直引於清涼謬立便",
    "X56n0921_005:0085b24": "乃喻之。然此喻疑四十六段。文皆顯了。不煩碎釋。其",
    "X56n0921_005:0085c01": "間或有關涉之處則為示之。言講貫者。講者和解也。",
    "X56n0921_005:0085c02": "貫者貫華也。法華文句云。天竺有散華貫華之說。如",
    "X56n0921_005:0085c03": "此間序後之銘也。故長行之說如散華。偈頌之說如",
    "X56n0921_005:0085c04": "貫華。又修多羅有翻之中第四翻線。線能貫持。如貫",
    "X56n0921_005:0085c05": "華也。此乃通指諸經皆名貫華耳。四分律云。如種華",
    "X56n0921_005:0085c06": "散置案上。風吹則散。何以故。無線貫穿故也。是則別",
    "X56n0921_005:0085c07": "而言之。除長行散說。凡是偈頌皆名貫華。通而言之。",
    "X56n0921_005:0085c08": "長行偈頌皆名貫華。故修多羅五種翻中第四翻線",
    "X56n0921_005:0085c09": "也。若名體俱無修行何託者。以不憑教。修行皆是無",
    "X56n0921_005:0085c10": "依虗妄故也。若以頓頓是圓。如圓圓等。此義可爾者。",
    "X56n0921_005:0085c11": "縱而許之也。故妙玄明宗中約四句料簡云。自有漸",
    "X56n0921_005:0085c12": "圓(此約七種方便同開佛知見。始見圓理。見圓理者。良由理外七種方便漸入圓因。故言漸圓也)。自",
    "X56n0921_005:0085c13": "有圓漸(謂初住已上也)。自有漸漸(謂七方便各自有因也)。自有圓圓(謂唯",
    "X56n0921_005:0085c14": "妙覺也)。此約偏圓相對論四句也。又單約圓論四句。今",
    "X56n0921_005:0085c15": "不煩錄。又止觀第三明偏圓中亦四句。文中仍指如",
    "X56n0921_005:0085c16": "法華玄。然此圓圓即是四教最後之圓。而清涼以天",
    "X56n0921_005:0085c17": "台四教最後之圓判為漸圓。亦云漸頓。於漸頓外又",
    "X56n0921_005:0085c18": "更別立頓頓之教。故今斥云。既分二頓。漸頓為圓。更",
    "X56n0921_005:0085c19": "加頓頓。為何所擬。又涅槃玄明經用中亦云頓頓。仍",
    "X56n0921_005:0085c20": "指如前明經宗中復有一行。是如來行及以常住大",
    "X56n0921_005:0085c21": "般涅槃。故下文云。正是四教最後之圓。而清涼指不",
    "X56n0921_005:0085c22": "次第行十信斷惑名為漸頓。不斷惑者謂之頓頓。是",
    "X56n0921_005:0085c23": "故下文復更斥之(云云)。",
    "X56n0921_005:0085c24": "次辨謬立二位斷惑之失。文為三。初問。次答。三喻。言",
    "X56n0921_005:0086a01": "四住者。見為一住。思分三住。更加無明即五住也。圓",
    "X56n0921_005:0086a02": "教四念處者。大師自有別行四卷四念處文。即以四",
    "X56n0921_005:0086a03": "教四種念處各為一卷也。冶(羊者切。銷也)鐵作器等者。彼",
    "X56n0921_005:0086a04": "文圓教四念處云。五品名外凡。十信名內凡。皆圓伏",
    "X56n0921_005:0086a05": "無明。而界內見思自然而盡。如火燒鐵。鐵雖未融垢",
    "X56n0921_005:0086a06": "在前去。正慧觀無明。無明未除見思前盡。非關漸次",
    "X56n0921_005:0086a07": "者。若據麤惑任運斷處。亦與次第次位相齊。而從初",
    "X56n0921_005:0086a08": "來三觀圓修。與次第義永不相關。故妙玄云。三藏佛",
    "X56n0921_005:0086a09": "位斷見思盡。望圓六根有齊有劣。同除四住此處為",
    "X56n0921_005:0086a10": "齊。若伏無明三藏則劣。佛尚為劣二乘可知。永嘉宿",
    "X56n0921_005:0086a11": "覺集中既用天台此文。驗知永嘉本學天台。而云認",
    "X56n0921_005:0086a12": "得曹谿路者。豈非矛盾。苟順永嘉宿覺集中明於修",
    "X56n0921_005:0086a13": "證。將何超於天台止觀邪。",
    "X56n0921_005:0086a15": "止觀義例纂要卷第五"
}