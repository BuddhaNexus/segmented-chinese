{
    "X04n0223_024:0161c09": "大方廣佛新華嚴經合論卷第二十四",
    "X04n0223_024:0161c10": "唐于闐國三藏沙門實叉難陀譯經",
    "X04n0223_024:0161c11": "唐太原方山長者李通玄造論",
    "X04n0223_024:0161c12": "唐福州開元寺沙門志寧釐經合論",
    "X04n0223_024:0161c13": "毗盧遮那品第六",
    "X04n0223_024:0161c14": "[0161c14] 【論】將釋此品約作三門分別一釋品來意二釋品",
    "X04n0223_024:0161c15": "名目三隨文釋義一釋品來意者前之五品以舉",
    "X04n0223_024:0161c16": "現世毗盧遮那佛果恐不成信何以然者為古無",
    "X04n0223_024:0161c17": "舊&#x8FF9;今何所來以此引古證今明道不謬故又明",
    "X04n0223_024:0161c18": "古今諸佛三世法相似故成其信者不狐疑故二",
    "X04n0223_024:0161c19": "釋品名毗盧遮那品者此品依主得名明引古佛",
    "X04n0223_024:0161c20": "成今信還以佛號以為品名毗云種種遮那云光",
    "X04n0223_024:0161c21": "明言以法身悲智設種種教行之光破眾生之業",
    "X04n0223_024:0161c22": "暗故問曰古佛今佛為一為異答曰為一為異何",
    "X04n0223_024:0161c23": "以然者為法身智身九十七大人之相大慈大悲",
    "X04n0223_024:0161c24": "智慧解脫是一各各眾生發心成佛是異又無量",
    "X04n0223_024:0162a01": "三世諸佛皆同一念成佛無前後際是一然亦不",
    "X04n0223_024:0162a02": "壞一念中見無量眾生三世劫量是異以十玄門",
    "X04n0223_024:0162a03": "六相義該通可解經云一切諸佛身唯是一法身",
    "X04n0223_024:0162a04": "一身一智慧力無畏亦然三隨文釋義者於此一",
    "X04n0223_024:0162a05": "品經中長科總有十五段經文於此十五段文中",
    "X04n0223_024:0162a06": "有四佛出世總明毗盧遮那一號各隨世間應緣",
    "X04n0223_024:0162a07": "名異非是佛名號異此經下文佛名號品一一佛",
    "X04n0223_024:0162a08": "皆具等法界眾生界隨緣名號世間一切名號皆",
    "X04n0223_024:0162a09": "是諸佛名為如來德&#x5FA7;一切法故猶如&#x8657;空&#x5FA7;含",
    "X04n0223_024:0162a10": "眾法無不淨故一切眾生名入佛名號無不淨故",
    "X04n0223_024:0162a11": "又如有香名為象藏因龍&#x9B2C;而生燒之一丸凝停",
    "X04n0223_024:0162a12": "七日降金色雨霑人身者悉皆金色一切名言入",
    "X04n0223_024:0162a13": "佛名號者悉皆清淨亦復如是如是佛名號&#x5FA7;一",
    "X04n0223_024:0162a14": "切世界名字故始名毗盧遮那以種種教行之光",
    "X04n0223_024:0162a15": "&#x5FA7;照一切以法眼照之其長科十五段者。",
    "X04n0223_024:0162a16": "[0162a16] 【經】爾時普賢菩薩復告大眾言諸佛子乃往古世過",
    "X04n0223_024:0162a17": "世界微塵數劫復倍是數有世界海名普門淨光明",
    "X04n0223_024:0162a18": "此世界海中有世界名勝音依摩尼華網海住須彌",
    "X04n0223_024:0162a19": "山微塵數世界而為眷屬其形正圓其地具有無量",
    "X04n0223_024:0162a20": "莊嚴三百重眾寶樹輪圍山所共圍遶一切寶雲而",
    "X04n0223_024:0162a21": "覆其上清淨無垢光明照耀城邑宮殿如須彌山衣",
    "X04n0223_024:0162a22": "服飲食隨念而至其劫名曰種種莊嚴。",
    "X04n0223_024:0162a23": "[0162a23] 【論】一爾時已下一段八行經明普賢告眾欲說其",
    "X04n0223_024:0162a24": "法於此段中復分為十一舉古佛所過之劫數二",
    "X04n0223_024:0162b01": "舉古世界海之名三舉世界海中別有世界之號",
    "X04n0223_024:0162b02": "四舉世界所依住處五舉世界周圍眷屬之數六",
    "X04n0223_024:0162b03": "舉世界形狀七舉世界地上莊嚴八舉世界寶樹",
    "X04n0223_024:0162b04": "及山輪圍重數九舉世界城邑宮殿十舉世界人",
    "X04n0223_024:0162b05": "飲食衣服隨念而至及舉劫名此已上但隨文自",
    "X04n0223_024:0162b06": "具不煩更解。",
    "X04n0223_024:0162b07": "[0162b07] 【經】諸佛子彼勝音世界中有香水海名清淨光明其",
    "X04n0223_024:0162b08": "海中有大蓮華須彌山出現名華燄普莊嚴幢十寶",
    "X04n0223_024:0162b09": "欄楯周&#x5E00;圍遶於其山上有一大林名摩尼華枝輪",
    "X04n0223_024:0162b10": "無量華樓閣無量寶臺觀周迴布列無量妙香幢無",
    "X04n0223_024:0162b11": "量寶山幢迥極莊嚴無量寶芬陀利華處處敷榮無",
    "X04n0223_024:0162b12": "量香摩尼蓮華網周&#x5E00;垂布樂音和悅香雲照耀數",
    "X04n0223_024:0162b13": "各無量不可紀極有百萬億那由他城周&#x5E00;圍遶種",
    "X04n0223_024:0162b14": "種眾生於中止住。",
    "X04n0223_024:0162b15": "[0162b15] 【論】二諸佛子已下有八行半經於中大意義分為",
    "X04n0223_024:0162b16": "八一明勝音世界中香水海及舉其名二明海中",
    "X04n0223_024:0162b17": "有華山出現形如須彌三明山上莊嚴有十四明",
    "X04n0223_024:0162b18": "山上有一大樹林及舉林名五舉山上五種無量",
    "X04n0223_024:0162b19": "眾事莊嚴六明都舉莊嚴難紀七明山上諸城之",
    "X04n0223_024:0162b20": "數八明&#x894D;類眾生共居云芬陀利華者此云白蓮",
    "X04n0223_024:0162b21": "華也此上一段文自顯著不煩更解。",
    "X04n0223_024:0162b22": "[0162b22] 【經】諸佛子此林東有一大城名燄光明人王所都百",
    "X04n0223_024:0162b23": "萬億那由他城周&#x5E00;圍遶清淨妙寶所共成立縱廣",
    "X04n0223_024:0162b24": "各有七千由旬七寶為郭樓櫓&#x5374;敵悉皆崇麗七重",
    "X04n0223_024:0162c01": "寶&#x58CD;香水盈滿優&#x9262;羅華波頭摩華拘物頭華芬陀",
    "X04n0223_024:0162c02": "利華悉是眾寶處處分布以為嚴飾寶多羅樹七重",
    "X04n0223_024:0162c03": "圍遶宮殿樓閣悉寶莊嚴種種妙網張施其上塗香",
    "X04n0223_024:0162c04": "散華芬瑩其中有百萬億那由他門悉寶莊嚴一一",
    "X04n0223_024:0162c05": "門前各有四十九寶尸羅幢次第行列復有百萬億",
    "X04n0223_024:0162c06": "園林周&#x5E00;圍遶其中皆有種種&#x894D;香摩尼樹香周流",
    "X04n0223_024:0162c07": "普熏眾鳥和鳴聽者歡悅此大城中所有居人靡不",
    "X04n0223_024:0162c08": "成就業報神足乘空往來行同諸天心有所欲應念",
    "X04n0223_024:0162c09": "皆至其城次南有一天城名樹華莊嚴其次右旋有",
    "X04n0223_024:0162c10": "大龍城名曰究竟次有夜叉城名金剛勝妙幢次有",
    "X04n0223_024:0162c11": "乾闥婆城名曰妙宮次有阿脩羅城名曰寶輪次有",
    "X04n0223_024:0162c12": "迦樓羅城名妙寶莊嚴次有梵天王城名種種妙莊",
    "X04n0223_024:0162c13": "嚴如是等百萬億那由他數此一一城各有百萬億",
    "X04n0223_024:0162c14": "那由他樓閣所共圍遶一一皆有無量莊嚴。",
    "X04n0223_024:0162c15": "[0162c15] 【論】三諸佛子已下十九行半經明林東之城於此",
    "X04n0223_024:0162c16": "段中義分為十一舉城之名二舉人王所居三舉",
    "X04n0223_024:0162c17": "諸城圍遶四明城體眾寶所成五明城廣狹六明",
    "X04n0223_024:0162c18": "城郭莊嚴悉皆崇麗七明城上下眾事莊嚴言櫓",
    "X04n0223_024:0162c19": "者依音義解云城上守禦曰櫓出頭前引曰敵眾",
    "X04n0223_024:0162c20": "飾高勝曰崇美而可觀曰麗城下遶而長坑深廣",
    "X04n0223_024:0162c21": "者曰壕狹者曰&#x58CD;優&#x9262;羅華者此云青色華根似",
    "X04n0223_024:0162c22": "藕其葉狹長近下小圓上漸尖似佛眼故其華莖",
    "X04n0223_024:0162c23": "無刺准歎佛中目淨脩廣如青蓮即是青蓮華葉",
    "X04n0223_024:0162c24": "也波頭摩華此云赤蓮華其華莖有刺拘物頭華",
    "X04n0223_024:0163a01": "其莖有刺或曰赤白華也其華葉頭稍短未開敷",
    "X04n0223_024:0163a02": "時狀如郁蹙然也芬陀利華者白蓮華也寶多羅",
    "X04n0223_024:0163a03": "樹者(或云無憂樹此之未定撿文未得也)七重圍遶法事中或一三",
    "X04n0223_024:0163a04": "五七九契陽數也尸羅此云清淨寶幢(已上莊嚴總為眾寶)",
    "X04n0223_024:0163a05": "八明城中居人九明人得業報神通也所念皆至",
    "X04n0223_024:0163a06": "十明城四遶天龍乾闥婆等七種&#x894D;類諸城所居",
    "X04n0223_024:0163a07": "及都結城及莊嚴無量問曰此中一種是人非天",
    "X04n0223_024:0163a08": "龍神何得業報神通衣服飲食隨念而至又所居",
    "X04n0223_024:0163a09": "高勝依報寶嚴以何業故報得如是答曰為因廣",
    "X04n0223_024:0163a10": "大故業報廣大為因高勝故業報所居高勝問曰",
    "X04n0223_024:0163a11": "何者是因廣大高勝答曰為於往因於此毗盧遮",
    "X04n0223_024:0163a12": "那法界智體用無依住門性清淨法而生信心修",
    "X04n0223_024:0163a13": "信解力常信自他凡聖一體同知來智無所依住",
    "X04n0223_024:0163a14": "無我無我所心境平等無二相故無我所故一切",
    "X04n0223_024:0163a15": "凡聖本唯法界無造作性無生滅性依真而住住",
    "X04n0223_024:0163a16": "無所住與一切諸佛眾生同一心智住性真法界",
    "X04n0223_024:0163a17": "所有分別是一切諸佛本不動智凡聖一真共同",
    "X04n0223_024:0163a18": "此智全信自心是佛種智及一切智故不於心外",
    "X04n0223_024:0163a19": "別有信佛之心亦不於自心之內見自心有佛相",
    "X04n0223_024:0163a20": "故信如斯法自力未充以此是人獲諸人中一切",
    "X04n0223_024:0163a21": "勝報以是信力還得毗盧遮那佛在國同居而恒",
    "X04n0223_024:0163a22": "出現神足通力與天同處一切諸城所居神天龍",
    "X04n0223_024:0163a23": "八部等皆是同緣於此法中而生信解故以此信",
    "X04n0223_024:0163a24": "因高勝廣大獲得如斯勝妙依正果報故。",
    "X04n0223_024:0163b01": "[0163b01] 【經】諸佛子此寶華枝輪大林之中有一道場名寶華",
    "X04n0223_024:0163b02": "&#x5FA7;照以眾大寶分布莊嚴摩尼華輪&#x5FA7;滿開敷然以",
    "X04n0223_024:0163b03": "香燈具眾寶色燄雲彌覆光網普照諸莊嚴具常出",
    "X04n0223_024:0163b04": "妙寶一切樂中恒奏雅音摩尼寶王現菩薩身種種",
    "X04n0223_024:0163b05": "妙華周&#x5FA7;十方其道場前有一大海名香摩尼金剛",
    "X04n0223_024:0163b06": "出大蓮華名華&#x8602;燄輪其華廣大百億由旬莖葉鬚",
    "X04n0223_024:0163b07": "臺皆是妙寶十不可說百千億那由他蓮華所共圍",
    "X04n0223_024:0163b08": "遶常放光明恒出妙音周&#x5FA7;十方。",
    "X04n0223_024:0163b09": "[0163b09] 【論】四諸佛子已下有九行經明華枝林中道場并",
    "X04n0223_024:0163b10": "陳嚴飾廣大此林眾華嚴飾常有妓樂之音。",
    "X04n0223_024:0163b11": "[0163b11] 【經】諸佛子彼勝音世界最初劫中有十須彌山微塵",
    "X04n0223_024:0163b12": "數如來出興於世其第一佛號一切功德山須彌勝",
    "X04n0223_024:0163b13": "雲諸佛子應知彼佛將出現時一百年前此摩尼華",
    "X04n0223_024:0163b14": "枝輪大林中一切莊嚴周&#x5FA7;清淨所謂出不思議寶",
    "X04n0223_024:0163b15": "燄雲發歎佛功德音演無數佛音聲舒光布網彌覆",
    "X04n0223_024:0163b16": "十方宮殿樓閣互相照耀寶華光明騰聚成雲復出",
    "X04n0223_024:0163b17": "妙音說一切眾生前世所行廣大善根說三世一切",
    "X04n0223_024:0163b18": "諸佛名號說諸菩薩所修願行究竟之道說諸如來",
    "X04n0223_024:0163b19": "轉妙法輪種種言辭現如是等莊嚴之相顯示如來",
    "X04n0223_024:0163b20": "當出於世其世界中一切諸王見此相故善根成熟",
    "X04n0223_024:0163b21": "悉欲見佛而來道場。",
    "X04n0223_024:0163b22": "[0163b22] 【論】五諸佛子已下有十二行半經明初劫中佛出",
    "X04n0223_024:0163b23": "現之數并陳初佛名號及舉華枝大林先現之瑞。",
    "X04n0223_024:0163b24": "[0163b24] 【經】爾時一切功德山須彌勝雲佛於其道場大蓮華",
    "X04n0223_024:0163c01": "中忽然出現其身周普等真法界一切佛剎皆示出",
    "X04n0223_024:0163c02": "生一切道場悉詣其所無邊妙色具足清淨一切世",
    "X04n0223_024:0163c03": "間無能&#x668E;奪具眾寶相一一分明一切宮殿悉現其",
    "X04n0223_024:0163c04": "像一切眾生咸得目見無邊化佛從其身出種種色",
    "X04n0223_024:0163c05": "光充滿世界如於此清淨光明香水海華燄莊嚴幢",
    "X04n0223_024:0163c06": "須彌頂上摩尼華枝輪大林中出現其身而坐於座",
    "X04n0223_024:0163c07": "其勝音世界有六十八千億須彌山頂悉亦於彼現",
    "X04n0223_024:0163c08": "身而坐。",
    "X04n0223_024:0163c09": "[0163c09] 【論】六爾時已下有九行半經明初佛蓮華中忽然",
    "X04n0223_024:0163c10": "出現并陳佛身&#x5FA7;坐一切法界道場眾生皆見等",
    "X04n0223_024:0163c11": "事問曰何故此佛蓮華化現出興釋迦佛母胎出",
    "X04n0223_024:0163c12": "現答曰隨根所見母胎出現唯劣解眾生自根見",
    "X04n0223_024:0163c13": "爾如離世間品云為劣解眾生母胎出爾應大根",
    "X04n0223_024:0163c14": "眾生皆見蓮華出現也。",
    "X04n0223_024:0163c15": "[0163c15] 【經】爾時彼佛即於眉間放大光明其光名發起一切",
    "X04n0223_024:0163c16": "善根音十佛剎微塵數光明而為眷屬充滿一切十",
    "X04n0223_024:0163c17": "方國土若有眾生應可調伏其光照觸即自開悟息",
    "X04n0223_024:0163c18": "諸惑熱裂諸蓋網摧諸障山淨諸垢濁發大信解生",
    "X04n0223_024:0163c19": "勝善根永離一切諸難恐怖滅除一切身心苦惱起",
    "X04n0223_024:0163c20": "見佛心趣一切智時一切世間主并其眷屬無量百",
    "X04n0223_024:0163c21": "千蒙佛光明所開覺故悉詣佛所頭面禮足。",
    "X04n0223_024:0163c22": "[0163c22] 【論】七爾時已下有八行經明初佛出現放光集眾",
    "X04n0223_024:0163c23": "并陳光德大眾來集。",
    "X04n0223_024:0163c24": "[0163c24] 【經】諸佛子彼燄光明大城中有王名喜見善慧統領",
    "X04n0223_024:0164a01": "百萬億那由他城夫人婇女三萬七千人福吉祥為",
    "X04n0223_024:0164a02": "上首王子五百人(別本云二萬五千人)大威光為上首大威光",
    "X04n0223_024:0164a03": "太子有十千夫人妙見為上首爾時大威光太子見",
    "X04n0223_024:0164a04": "佛光明已以昔所修善根力故即時證得十種法門",
    "X04n0223_024:0164a05": "何謂為十所謂證得一切諸佛功德輪三昧證得一",
    "X04n0223_024:0164a06": "切佛法普門陀羅尼證得廣大方便藏般若波羅蜜",
    "X04n0223_024:0164a07": "證得調伏一切眾生大莊嚴大慈證得普雲音大悲",
    "X04n0223_024:0164a08": "證得生無邊功德最勝心大喜證得如實覺悟一切",
    "X04n0223_024:0164a09": "法大捨證得廣大方便平等藏大神通證得增長信",
    "X04n0223_024:0164a10": "解力大願證得普入一切智光明辯才門爾時大威",
    "X04n0223_024:0164a11": "光太子獲得如是法光明已承佛威力普觀大眾而",
    "X04n0223_024:0164a12": "說頌言。",
    "X04n0223_024:0164a13": " 世尊坐道場  清淨大光明  譬如千日出",
    "X04n0223_024:0164a14": " 普照&#x8657;空界  無量億千劫  導師時乃現",
    "X04n0223_024:0164a15": " 佛今出世間  一切所瞻奉  汝觀佛光明",
    "X04n0223_024:0164a16": " 化佛難思議  一切宮殿中  寂然而正受",
    "X04n0223_024:0164a17": " 汝觀佛神通  毛孔出燄雲  照耀於世間",
    "X04n0223_024:0164a18": " 光明無有盡  汝應觀佛身  光網極清淨",
    "X04n0223_024:0164a19": " 現形等一切  &#x5FA7;滿於十方  妙音&#x5FA7;世間",
    "X04n0223_024:0164a20": " 聞者皆欣樂  隨諸眾生語  讚歎佛功德",
    "X04n0223_024:0164a21": " 世尊光所照  眾生悉安樂  有苦皆滅除",
    "X04n0223_024:0164a22": " 心生大歡喜  觀諸菩薩眾  十方來萃止",
    "X04n0223_024:0164a23": " 悉放摩尼雲  現前稱讚佛  道場出妙音",
    "X04n0223_024:0164a24": " 其音極深遠  能滅眾生苦  此是佛神力",
    "X04n0223_024:0164b01": " 一切咸恭敬  心生大歡喜  共在世尊前",
    "X04n0223_024:0164b02": " 瞻仰於法王",
    "X04n0223_024:0164b03": "[0164b03] 【論】八諸佛子已下有十四行經明光明大城有人",
    "X04n0223_024:0164b04": "王名喜見善慧王與眷屬俱集并陳太子威光以",
    "X04n0223_024:0164b05": "自善根見佛光明得十種法門具如經說最下三",
    "X04n0223_024:0164b06": "句明威光說頌歎佛於此十行頌中歎佛之德及",
    "X04n0223_024:0164b07": "德與眾生益如文可知。",
    "X04n0223_024:0164b08": "[0164b08] 【經】諸佛子彼大威光太子說此頌時以佛神力其聲",
    "X04n0223_024:0164b09": "普&#x5FA7;勝音世界時喜見善慧王聞此頌已心大歡喜",
    "X04n0223_024:0164b10": "觀諸眷屬而說頌言。",
    "X04n0223_024:0164b11": " 汝應速召集  一切諸王眾  王子及大臣",
    "X04n0223_024:0164b12": " 城邑宰官等  普告諸城內  疾應擊大鼓",
    "X04n0223_024:0164b13": " 共集所有人  俱行往見佛  一切四衢道",
    "X04n0223_024:0164b14": " 悉應鳴寶鐸  妻子眷屬俱  共往觀如來",
    "X04n0223_024:0164b15": " 一切諸城郭  宜令悉清淨  普建勝妙幢",
    "X04n0223_024:0164b16": " 摩尼以嚴飾  寶帳羅眾網  妓樂如雲布",
    "X04n0223_024:0164b17": " 嚴備在&#x8657;空  處處令充滿  道路皆嚴淨",
    "X04n0223_024:0164b18": " 普雨妙衣服  巾馭汝寶乘  與我同觀佛",
    "X04n0223_024:0164b19": " 各各隨自力  普雨莊嚴具  一切如雲布",
    "X04n0223_024:0164b20": " &#x5FA7;滿&#x8657;空中  香燄蓮華蓋  半月寶纓珞",
    "X04n0223_024:0164b21": " 及無數妙衣  汝等皆應雨  須彌香水海",
    "X04n0223_024:0164b22": " 上妙摩尼輪  及清淨栴檀  悉應雨滿空",
    "X04n0223_024:0164b23": " 眾寶華纓珞  莊嚴淨無垢  及以摩尼燈",
    "X04n0223_024:0164b24": " 皆令在空住  一切持向佛  心生大歡喜",
    "X04n0223_024:0164c01": " 妻子眷屬俱  往見世所尊",
    "X04n0223_024:0164c02": "[0164c02] 【論】九諸佛子已下有兩行半經明威光說頌以佛",
    "X04n0223_024:0164c03": "神力其聲&#x5FA7;聞父王聞之歡喜說頌於此十一行",
    "X04n0223_024:0164c04": "頌中明其善慧王敕眾令集并令辦供具。",
    "X04n0223_024:0164c05": "[0164c05] 【經】爾時喜見善慧王與三萬七千夫人婇女俱福吉",
    "X04n0223_024:0164c06": "祥為上首五百王子俱大威光為上首六萬大臣俱",
    "X04n0223_024:0164c07": "慧力為上首如是等七十七百千億那由他眾前後",
    "X04n0223_024:0164c08": "圍遶從燄光明大城出以王力故一切大眾乘空而",
    "X04n0223_024:0164c09": "往諸供養具&#x5FA7;滿&#x8657;空至於佛所頂禮佛足&#x5374;坐一",
    "X04n0223_024:0164c10": "面復有妙華城善化幢天王與十億那由他眷屬俱",
    "X04n0223_024:0164c11": "復有究竟大城淨光龍王與二十五億眷屬俱復有",
    "X04n0223_024:0164c12": "金剛勝幢城猛健夜叉王與七十七億眷屬俱復有",
    "X04n0223_024:0164c13": "無垢城喜見乾闥婆王與九十七億眷屬俱復有妙",
    "X04n0223_024:0164c14": "輪城淨色思惟阿脩羅王與五十八億眷屬俱復有",
    "X04n0223_024:0164c15": "妙莊嚴城十方行迦樓羅王與九十九千眷屬俱復",
    "X04n0223_024:0164c16": "有遊戲快樂城金剛德緊那羅王與十八億眷屬俱",
    "X04n0223_024:0164c17": "復有金剛幢城寶稱幢摩&#x777A;羅伽王與三億百千那",
    "X04n0223_024:0164c18": "由他眷屬俱復有淨妙莊嚴城最勝梵王與十八億",
    "X04n0223_024:0164c19": "眷屬俱如是等百萬億那由他大城中所有諸王并",
    "X04n0223_024:0164c20": "其眷屬悉共往詣一切功德須彌勝雲如來所頂禮",
    "X04n0223_024:0164c21": "佛足&#x5374;坐一面時彼如來為欲調伏諸眾生故於眾",
    "X04n0223_024:0164c22": "會道場海中說普集一切三世佛自在法脩多羅世",
    "X04n0223_024:0164c23": "界微塵數脩多羅而為眷屬隨眾生心悉令獲益是",
    "X04n0223_024:0164c24": "時大威光菩薩聞是法已即獲一切功德須彌勝雲",
    "X04n0223_024:0165a01": "佛宿世所集法海光明所謂得一切法聚平等三昧",
    "X04n0223_024:0165a02": "智光明一切法悉入最初菩提心中住智光明十方",
    "X04n0223_024:0165a03": "法界普光明藏清淨眼智光明觀察一切佛法大願",
    "X04n0223_024:0165a04": "海智光明入無邊功德海清淨行智光明趣向不退",
    "X04n0223_024:0165a05": "轉大力速疾藏智光明法界中無量變化力出離輪",
    "X04n0223_024:0165a06": "智光明決定入無量功德圓滿海智光明了知一切",
    "X04n0223_024:0165a07": "佛決定解莊嚴成就海智光明了知法界無邊佛現",
    "X04n0223_024:0165a08": "一切眾生前神通海智光明了知一切佛力無所畏",
    "X04n0223_024:0165a09": "法智光明爾時大威光菩薩得如是無量智光明已",
    "X04n0223_024:0165a10": "承佛威力而說頌言。",
    "X04n0223_024:0165a11": " 我聞佛妙法  而得智光明  以是見世尊",
    "X04n0223_024:0165a12": " 往昔所行事  一切所生處  名號身差別",
    "X04n0223_024:0165a13": " 及供養於佛  如是我咸見  往昔諸佛所",
    "X04n0223_024:0165a14": " 一切皆承事  無量劫修行  嚴淨諸剎海",
    "X04n0223_024:0165a15": " 捨施於自身  廣大無涯際  修治最勝行",
    "X04n0223_024:0165a16": " 嚴淨諸剎海  耳鼻頭手足  及以諸宮殿",
    "X04n0223_024:0165a17": " 捨之無有量  嚴淨諸剎海  能於一一剎",
    "X04n0223_024:0165a18": " 億劫不思議  修習菩提行  嚴淨諸剎海",
    "X04n0223_024:0165a19": " 普賢大願力  一切佛海中  修行無量行",
    "X04n0223_024:0165a20": " 嚴淨諸剎海  如因日光照  還見於日輪",
    "X04n0223_024:0165a21": " 我以佛智光  見佛所行道  我觀佛剎海",
    "X04n0223_024:0165a22": " 清淨大光明  寂靜證菩提  法界悉周&#x5FA7;",
    "X04n0223_024:0165a23": " 我當如世尊  廣淨諸剎海  以佛威神力",
    "X04n0223_024:0165a24": " 修習菩提行",
    "X04n0223_024:0165b01": "[0165b01] 【論】十爾時已下有三十四行半經明十王興供見",
    "X04n0223_024:0165b02": "佛并陳所聞脩多羅經威光獲益脩多羅者此為",
    "X04n0223_024:0165b03": "長行經也最下兩句明威光說偈此十行頌中明",
    "X04n0223_024:0165b04": "威光聞法獲益得宿命智力見佛所行往因之事",
    "X04n0223_024:0165b05": "并自立願如佛所行。",
    "X04n0223_024:0165b06": "[0165b06] 【經】諸佛子時大威光菩薩以見一切功德山須彌勝",
    "X04n0223_024:0165b07": "雲佛承事供養故於如來所心得悟了為一切世間",
    "X04n0223_024:0165b08": "顯示如來往昔行海顯示往昔菩薩行方便顯示一",
    "X04n0223_024:0165b09": "切佛功德海顯示普入一切法界清淨智顯示一切",
    "X04n0223_024:0165b10": "道場中成佛自在力顯示佛力無畏無差別智顯示",
    "X04n0223_024:0165b11": "普示現如來身顯示不可思議佛神變顯示莊嚴無",
    "X04n0223_024:0165b12": "量清淨佛土顯示普賢菩薩所有行願令如須彌山",
    "X04n0223_024:0165b13": "微塵數眾生發菩提心佛剎微塵數眾生成就如來",
    "X04n0223_024:0165b14": "清淨國土爾時一切功德山須彌勝雲佛為大威光",
    "X04n0223_024:0165b15": "菩薩而說頌言。",
    "X04n0223_024:0165b16": " 善哉大威光  福藏廣名稱  為利眾生故",
    "X04n0223_024:0165b17": " 發趣菩提道  汝獲智光明  法界悉充滿",
    "X04n0223_024:0165b18": " 福慧咸廣大  當得深智海  一剎中修行",
    "X04n0223_024:0165b19": " 經於剎塵劫  如汝見於我  當獲如是智",
    "X04n0223_024:0165b20": " 非諸劣行者  能知此方便  獲大精進力",
    "X04n0223_024:0165b21": " 乃能淨剎海  一一微塵中  無量劫修行",
    "X04n0223_024:0165b22": " 彼人乃能得  莊嚴諸佛剎  為一一眾生",
    "X04n0223_024:0165b23": " 輪迴經劫海  其心不疲懈  當成世導師",
    "X04n0223_024:0165b24": " 供養一一佛  悉盡未來際  心無暫疲厭",
    "X04n0223_024:0165c01": " 當成無上道  三世一切佛  當共滿汝願",
    "X04n0223_024:0165c02": " 一切佛會中  汝身安住彼  一切諸如來",
    "X04n0223_024:0165c03": " 誓願無有邊  大智通達者  能知此方便",
    "X04n0223_024:0165c04": " 大光供養我  故獲大威力  令塵數眾生",
    "X04n0223_024:0165c05": " 成熟向菩提  諸修普賢行  大名稱菩薩",
    "X04n0223_024:0165c06": " 莊嚴佛剎海  法界普周&#x5FA7;",
    "X04n0223_024:0165c07": "[0165c07] 【論】十一諸佛子已下有十一行經明威光菩薩以",
    "X04n0223_024:0165c08": "見初佛承事供養故得十種顯示如來所行法令",
    "X04n0223_024:0165c09": "須彌山塵數眾生發菩提心功德山須彌勝雲如",
    "X04n0223_024:0165c10": "來為威光說頌歎威光之德於此十一行頌中明",
    "X04n0223_024:0165c11": "功德山如來歎威光所得如佛所行廣大如文可",
    "X04n0223_024:0165c12": "知。",
    "X04n0223_024:0165c13": "[0165c13] 【經】諸佛子汝等應知彼大莊嚴劫中有恒河沙數小",
    "X04n0223_024:0165c14": "劫人壽命二小劫諸佛子彼一切功德須彌勝雲佛",
    "X04n0223_024:0165c15": "壽命五十億歲彼佛滅度後有佛出世名波羅蜜善",
    "X04n0223_024:0165c16": "眼莊嚴王亦於彼摩尼華枝輪大林中而成正覺爾",
    "X04n0223_024:0165c17": "時大威光童子見彼如來成等正覺現神通力即得",
    "X04n0223_024:0165c18": "念佛三昧名無邊海藏門即得陀羅尼名大智力法",
    "X04n0223_024:0165c19": "淵即得大慈名普隨眾生調伏度脫即得大悲名&#x5FA7;",
    "X04n0223_024:0165c20": "覆一切境界雲即得大喜名一切佛功德海威力藏",
    "X04n0223_024:0165c21": "即得大捨名法性&#x8657;空平等清淨即得般若波羅蜜",
    "X04n0223_024:0165c22": "名自性離垢法界清淨身即得神通名無礙光普隨",
    "X04n0223_024:0165c23": "現即得辯才名善入離垢淵即得智光名一切佛法",
    "X04n0223_024:0165c24": "清淨藏如是等十千法門皆得通達爾時大威光童",
    "X04n0223_024:0166a01": "子承佛威力為諸眷屬而說頌言。",
    "X04n0223_024:0166a02": " 不可思議億劫中  導世明師難一遇",
    "X04n0223_024:0166a03": " 此土眾生多善利  而今得見第二佛",
    "X04n0223_024:0166a04": " 佛身普放大光明  色相無邊極清淨",
    "X04n0223_024:0166a05": " 如雲充滿一切土  處處稱揚佛功德",
    "X04n0223_024:0166a06": " 光明所照咸歡喜  眾生有苦悉除滅",
    "X04n0223_024:0166a07": " 各令恭敬起慈心  此是如來自在用",
    "X04n0223_024:0166a08": " 出不思議變化雲  放無量色光明網",
    "X04n0223_024:0166a09": " 十方國土皆充滿  此佛神通之所現",
    "X04n0223_024:0166a10": " 一一毛孔現光雲  普&#x5FA7;&#x8657;空發大音",
    "X04n0223_024:0166a11": " 所有幽冥靡不照  地獄眾苦咸令滅",
    "X04n0223_024:0166a12": " 如來妙音&#x5FA7;十方  一切言音咸具演",
    "X04n0223_024:0166a13": " 隨諸眾生宿善力  此是大師神變用",
    "X04n0223_024:0166a14": " 無量無邊大眾海  佛於其中皆出現",
    "X04n0223_024:0166a15": " 普轉無盡妙法輪  調伏一切諸眾生",
    "X04n0223_024:0166a16": " 佛神通力無有邊  一切剎中皆出現",
    "X04n0223_024:0166a17": " 善逝如是智無礙  為利眾生成正覺",
    "X04n0223_024:0166a18": " 汝等應生歡喜心  踊躍愛樂極尊重",
    "X04n0223_024:0166a19": " 我當與汝同詣彼  若見如來眾苦滅",
    "X04n0223_024:0166a20": " 發心迴向趣菩提  慈念一切諸眾生",
    "X04n0223_024:0166a21": " 悉住普賢廣大願  當如法王得自在",
    "X04n0223_024:0166a22": "[0166a22] 【論】十二諸佛子已下有十四行半經明莊嚴劫中",
    "X04n0223_024:0166a23": "佛及人壽命長短初佛去世第二佛出興并明威",
    "X04n0223_024:0166a24": "光見第二佛得十種利并為眷屬說頌此二十行",
    "X04n0223_024:0166b01": "頌中明威光歎佛慈悲出世難遇勸其眷屬同往",
    "X04n0223_024:0166b02": "佛所。",
    "X04n0223_024:0166b03": "[0166b03] 【經】諸佛子大威光童子說此頌時以佛神力其聲無",
    "X04n0223_024:0166b04": "礙一切世界皆悉得聞無量眾生發菩提心時大威",
    "X04n0223_024:0166b05": "光王子與其父母并諸眷屬及無量百千億那由他",
    "X04n0223_024:0166b06": "眾生前後圍遶寶蓋如雲&#x5FA7;覆&#x8657;空共詣波羅蜜善",
    "X04n0223_024:0166b07": "眼莊嚴王如來所其佛為說法界體性清淨莊嚴脩",
    "X04n0223_024:0166b08": "多羅世界海微塵等脩多羅而為眷屬彼諸大眾聞",
    "X04n0223_024:0166b09": "此經已得清淨智名入一切淨方便得於地名離垢",
    "X04n0223_024:0166b10": "光明得波羅蜜輪名示現一切世間愛樂莊嚴得增",
    "X04n0223_024:0166b11": "廣行輪名普入一切剎土無邊光明清淨見得趣向",
    "X04n0223_024:0166b12": "行輪名離垢福德雲光明幢得隨入證輪名一切法",
    "X04n0223_024:0166b13": "海廣大光明得轉深發趣行名大智莊嚴得灌頂智",
    "X04n0223_024:0166b14": "慧海名無功用修極妙見得顯了大光明名如來功",
    "X04n0223_024:0166b15": "德海相光影&#x5FA7;照得出生願力清淨智名無量願力",
    "X04n0223_024:0166b16": "信解藏時彼佛為大威光菩薩而說頌言。",
    "X04n0223_024:0166b17": " 善哉功德智慧海  發心趣向大菩提",
    "X04n0223_024:0166b18": " 汝當得佛不思議  普為眾生作依處",
    "X04n0223_024:0166b19": " 汝已出生大智海  悉能&#x5FA7;了一切法",
    "X04n0223_024:0166b20": " 當以難思妙方便  入佛無盡所行境",
    "X04n0223_024:0166b21": " 已見諸佛功德雲  已入無盡智慧地",
    "X04n0223_024:0166b22": " 諸波羅蜜方便海  大名稱者當滿足",
    "X04n0223_024:0166b23": " 已得方便總持門  及以無盡辯才門",
    "X04n0223_024:0166b24": " 種種行願皆修習  當成無等大智慧",
    "X04n0223_024:0166c01": " 汝已出生諸願海  汝已入於三昧海",
    "X04n0223_024:0166c02": " 當具種種大神通  不可思議諸佛法",
    "X04n0223_024:0166c03": " 究竟法界不思議  廣大深心已清淨",
    "X04n0223_024:0166c04": " 普見十方一切佛  離垢莊嚴眾剎海",
    "X04n0223_024:0166c05": " 汝已入我菩提行  昔時本事方便海",
    "X04n0223_024:0166c06": " 如我修行所淨治  如是妙行汝皆悟",
    "X04n0223_024:0166c07": " 我於無量一一剎  種種供養諸佛海",
    "X04n0223_024:0166c08": " 如彼修行所得果  如是莊嚴汝咸見",
    "X04n0223_024:0166c09": " 廣大劫海無有盡  一切剎中修淨行",
    "X04n0223_024:0166c10": " 堅固誓願不可思  當得如來此神力",
    "X04n0223_024:0166c11": " 諸佛供養盡無餘  國土莊嚴悉清淨",
    "X04n0223_024:0166c12": " 一切劫中修妙行  汝當成佛大功德",
    "X04n0223_024:0166c13": "[0166c13] 【論】十三諸佛子已下有十六行經明威光說頌其",
    "X04n0223_024:0166c14": "聲&#x5FA7;聞威光與眷屬同往佛所得十種利第二佛",
    "X04n0223_024:0166c15": "為威光說頌此二十行頌中明第二如來歎威光",
    "X04n0223_024:0166c16": "入道得益所得之益是八地法門如經云得灌頂",
    "X04n0223_024:0166c17": "智慧海名無功用修極妙見。",
    "X04n0223_024:0166c18": "[0166c18] 【經】諸佛子波羅蜜善眼莊嚴王如來入涅槃已喜見",
    "X04n0223_024:0166c19": "善慧王尋亦去世大威光童子受轉輪王位彼摩尼",
    "X04n0223_024:0166c20": "華枝輪大林中第三如來出現於世名最勝功德海",
    "X04n0223_024:0166c21": "時大威光轉輪聖王見彼如來成佛之相與其眷屬",
    "X04n0223_024:0166c22": "及四兵眾城邑聚落一切人民并持七寶俱往佛所",
    "X04n0223_024:0166c23": "以一切香摩尼莊嚴大樓閣奉上於佛時彼如來於",
    "X04n0223_024:0166c24": "其林中說菩薩普眼光明行修多羅世界微塵數修",
    "X04n0223_024:0167a01": "多羅而為眷屬爾時大威光菩薩聞此法已得三昧",
    "X04n0223_024:0167a02": "名大福德普光明得此三昧故悉能了知一切菩薩",
    "X04n0223_024:0167a03": "一切眾生過現未來福非福海時彼佛為大威光菩",
    "X04n0223_024:0167a04": "薩而說頌言。",
    "X04n0223_024:0167a05": " 善哉福德大威光  汝等今來至我所",
    "X04n0223_024:0167a06": " 愍念一切眾生海  發勝菩提大願心",
    "X04n0223_024:0167a07": " 汝為一切苦眾生  起大悲心令解脫",
    "X04n0223_024:0167a08": " 當作&#x7FA3;迷所依怙  是名菩薩方便行",
    "X04n0223_024:0167a09": " 若有菩薩能堅固  修諸勝行無厭怠",
    "X04n0223_024:0167a10": " 最勝最上無礙解  如是妙智彼當得",
    "X04n0223_024:0167a11": " 福德光者福幢者  福德處者福海者",
    "X04n0223_024:0167a12": " 普賢菩薩所有願  是汝大光能趣入",
    "X04n0223_024:0167a13": " 汝能以此廣大願  入不思議諸佛海",
    "X04n0223_024:0167a14": " 諸佛福海無有邊  汝以妙解皆能見",
    "X04n0223_024:0167a15": " 汝於十方國土中  悉見無量無邊佛",
    "X04n0223_024:0167a16": " 彼佛往昔諸行海  如是一切汝咸見",
    "X04n0223_024:0167a17": " 若有住此方便海  必得入於智地中",
    "X04n0223_024:0167a18": " 地是隨順諸佛學  決定當成一切智",
    "X04n0223_024:0167a19": " 汝於一切剎海中  微塵劫海修諸行",
    "X04n0223_024:0167a20": " 一切如來諸行海  汝皆學已當成佛",
    "X04n0223_024:0167a21": " 如汝所見十方中  一切剎海極嚴淨",
    "X04n0223_024:0167a22": " 汝剎嚴淨亦如是  無邊願者所當得",
    "X04n0223_024:0167a23": " 今此道場眾會海  聞汝願已生欣樂",
    "X04n0223_024:0167a24": " 皆入普賢廣大乘  發心迴向趣菩提",
    "X04n0223_024:0167b01": " 無邊國土一一中  悉入修行經劫海",
    "X04n0223_024:0167b02": " 以諸願力能圓滿  普賢菩薩一切行",
    "X04n0223_024:0167b03": "[0167b03] 【論】十四諸佛子已下有十二行經明第二佛去世",
    "X04n0223_024:0167b04": "善慧王亦去世大威光受輪王位第三如來於舊",
    "X04n0223_024:0167b05": "道場出興於世威光見佛聞法得益第三如來說",
    "X04n0223_024:0167b06": "頌歎威光之德此二十二行頌明第三如來歎威",
    "X04n0223_024:0167b07": "光所得之法。",
    "X04n0223_024:0167b08": "[0167b08] 【經】諸佛子彼摩尼華枝輪大林中復有佛出號名稱",
    "X04n0223_024:0167b09": "普聞蓮華眼幢是時大威光於此命終生須彌山上",
    "X04n0223_024:0167b10": "寂靜寶宮天城中為大天王名離垢福德幢共諸天",
    "X04n0223_024:0167b11": "眾俱詣佛所雨寶華雲以為供養時彼如來為說廣",
    "X04n0223_024:0167b12": "大方便普門&#x5FA7;照脩多羅世界海微塵數脩多羅而",
    "X04n0223_024:0167b13": "為眷屬時天王眾聞此經已得三昧名普門歡喜藏",
    "X04n0223_024:0167b14": "以三昧力能入一切法實相海獲是益已從道場出",
    "X04n0223_024:0167b15": "還歸本處。",
    "X04n0223_024:0167b16": "[0167b16] 【論】十五諸佛子已下有八行半經明第四如來於",
    "X04n0223_024:0167b17": "舊道場中出現大威光去世生須彌山頂為大天",
    "X04n0223_024:0167b18": "王還來見佛獲益而去此一品經來文未足未有",
    "X04n0223_024:0167b19": "結終之處此品但明引古印今毗盧遮那出世之",
    "X04n0223_024:0167b20": "法古今相襲不異又明所信樂道高法勝人壽命",
    "X04n0223_024:0167b21": "長遠福德所居依正果勝見佛聞法所獲利益勝",
    "X04n0223_024:0167b22": "故。",
    "X04n0223_024:0167b24": "大方廣佛新華嚴經合論卷第二十四",
    "X04n0223_024:0167c02": "音切",
    "X04n0223_024:0167c03": "縱[0167c03] (足容切)。櫓[0167c03] (魯音)。崇[0167c03] (土弓切)。敵[0167c03] (徒力切)。&#x58CD;[0167c03] (七焰切)。奪[0167c03] (徒活切)。裂[0167c03] (列音)。",
    "X04n0223_024:0167c04": "萃[0167c04] (秦醉切)。妓[0167c04] (奇綺切)。馭[0167c04] (魚據切)。乘[0167c04] (去聲)劣(力月切)。怙[0167c04] (胡古切)。禦[0167c04] (魚舉"
}