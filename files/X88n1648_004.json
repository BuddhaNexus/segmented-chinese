{
    "X88n1648_004:0315b11": "冥報記輯書卷第四",
    "X88n1648_004:0315b13": "唐隴西李知禮[0315b13] 少趫捷善弓射。能騎乘兼攻放彈。所",
    "X88n1648_004:0315b14": "殺甚多。有時罩魚不可勝數。貞觀十九年微患。三四",
    "X88n1648_004:0315b15": "日即死。乃見一鬼。并牽馬一疋。大於俗間所乘之馬。",
    "X88n1648_004:0315b16": "謂知禮曰。閻羅王追公。乃令知禮乘馬。須臾之間。忽",
    "X88n1648_004:0315b17": "至王前。王約束云。遣汝討賊。必不得敗。敗即殺汝。有",
    "X88n1648_004:0315b18": "同侶二十四人。向東北望。賊不見邊際。天地盡昏。埃",
    "X88n1648_004:0315b19": "下如雨。知禮等敗。語同行曰。王教嚴重。寧向前死不",
    "X88n1648_004:0315b20": "可敗歸。知禮迴馬前射三箭。以後諸賊似稍&#x5374;縮。數",
    "X88n1648_004:0315b21": "滿五發賊遂敗散。事畢謁王。王責知禮。汝敵雖退何",
    "X88n1648_004:0315b22": "為初戰之時即敗。以麻辮髮。并縛手足。臥在石上。以",
    "X88n1648_004:0315b23": "大石鎮而用磨之。前後四人體並潰爛。次到知禮勵",
    "X88n1648_004:0315b24": "聲叫曰。向者賊敗。並是知禮之力。還被王殺。無以勵",
    "X88n1648_004:0315c01": "後。王遂釋放更無屬著。恣意游行凡經三日。向於西",
    "X88n1648_004:0315c02": "北出行入一牆院。禽獸一群可滿三&#x755E;餘地。總來索",
    "X88n1648_004:0315c03": "命漸相逼近。曾射殺一雌犬。直向前嚙其面。次及身",
    "X88n1648_004:0315c04": "體無不被傷。見三大鬼。各長一丈五尺。圍亦如之。共",
    "X88n1648_004:0315c05": "剝知禮皮肉。須臾總盡。唯面及目白骨。兼見五藏。及",
    "X88n1648_004:0315c06": "以此肉分乞禽獸。其肉落而復生。生而復剝。如此三",
    "X88n1648_004:0315c07": "日。苦毒之甚不可勝記。事畢大鬼及禽獸等。忽然總",
    "X88n1648_004:0315c08": "失。知禮迴顧不見一物。遂即踰牆南走。莫知所之。意",
    "X88n1648_004:0315c09": "中似如一跳千里。復見一鬼逐及知禮。乃以鐵籠罩",
    "X88n1648_004:0315c10": "之。有無數魚競來唼食。良久鬼遂到迴。魚亦不見。其",
    "X88n1648_004:0315c11": "家舊供養一僧。其僧先死。來與知禮去籠。語知禮云。",
    "X88n1648_004:0315c12": "檀越大飢。授之三丸白物如棗。令禮噉之。時便大飽。",
    "X88n1648_004:0315c13": "而語之曰。檀越還家。僧亦別去。禮到所居宅北見一",
    "X88n1648_004:0315c14": "大坑。其中有諸槍&#x77DF;攢植不可得過。見其兄女并婢",
    "X88n1648_004:0315c15": "&#x8CF7;箱。并有錢絹及一器飲食在坑東北。知禮心中將",
    "X88n1648_004:0315c16": "此婢及以姪女遊戲。意甚怪之。迴首北望即見一鬼。",
    "X88n1648_004:0315c17": "挺&#x5292;直進。知禮惶懼委身投坑。即得蘇也。自從初死",
    "X88n1648_004:0315c18": "至於重生。凡經六日。後問家中。乃是姪女持紙錢絹。",
    "X88n1648_004:0316a01": "解送知禮。當時所視。乃見銅錢絲絹也。",
    "X88n1648_004:0316a02": "[0316a02] 唐貞觀二十年征龜茲。有[薩-產+(辛/工)]孤訓者。為行軍倉曹參",
    "X88n1648_004:0316a03": "軍。及屠龜茲城。後乃於精舍剝佛面取金。旬日之間",
    "X88n1648_004:0316a04": "眉毛總落。還至伊州。乃於佛前悔過。所得金者皆迴",
    "X88n1648_004:0316a05": "造功德。未幾眉毛復生。",
    "X88n1648_004:0316a06": "[0316a06] 唐吳郡陸懷素家。貞觀二十年失火屋宇總焚。爰及",
    "X88n1648_004:0316a07": "精廬並從煙滅。有一函金剛般若波羅蜜經獨存。經",
    "X88n1648_004:0316a08": "函及褾軸並盡。唯有經字竟不被燒。爾時人聞者莫",
    "X88n1648_004:0316a09": "不驚歎。懷素即高陽許仁則前妻之兄。仁則當時目",
    "X88n1648_004:0316a10": "&#x89A9;。於後具自言之。",
    "X88n1648_004:0316a11": "唐雍州醴泉縣東陽鄉人楊師操[0316a11] 至貞觀初任司竹",
    "X88n1648_004:0316a12": "監。後因公事遷任藍田縣尉。貞觀二十一年。為身老",
    "X88n1648_004:0316a13": "還家躬耕為業。然操立性毒惡暴口。但一生已來喜",
    "X88n1648_004:0316a14": "見人過。每鄉人有事即錄告官。縣司以操曾在朝流",
    "X88n1648_004:0316a15": "亦與顏色。然操長惡不悛數&#x5FD3;擾官司。覓鄉人事過",
    "X88n1648_004:0316a16": "無問大小常生恐嚇。於自村社之內。無事橫生整理。",
    "X88n1648_004:0316a17": "大小譏訶是非浪作。但有牛羊蹤暴士女相爭。即將",
    "X88n1648_004:0316a18": "向縣。縣令斐瞿曇用為煩碎。初二三迴與理。後見事",
    "X88n1648_004:0316a19": "繁不與理。操後經州。或上表聞徹。惡心日盛。人皆不",
    "X88n1648_004:0316a20": "喜見操自知性惡。亦向人說云。吾性多急暴口。從武",
    "X88n1648_004:0316a21": "德已來四度受戒。持行禮拜。日誦經論。化人為善。然",
    "X88n1648_004:0316a22": "有大小侵己操不能忍。後至永徽元年四月七日夜。",
    "X88n1648_004:0316a23": "忽有一人。從東來。騎白馬著青衣。直到操門。操見遂",
    "X88n1648_004:0316a24": "共溫&#x51C9;訖。人云。東陽大監故遣我追&#x511E;。為&#x511E;自生已",
    "X88n1648_004:0316b01": "來。毒心纏縛不能忍捨。逢人即說勸善。己身持戒不",
    "X88n1648_004:0316b02": "全。慳貪不施。自&#x5675;我有善心供養三寶。然未曾布施",
    "X88n1648_004:0316b03": "片財。雖口云&#x6159;愧。心中即生別計惑亂凡俗。為此喚",
    "X88n1648_004:0316b04": "汝。須臾不見來人。操身在門忽然倒地。口不能言。唯",
    "X88n1648_004:0316b05": "心上少暖。家人轝將入舍臥。經宿不蘇。然操已到東",
    "X88n1648_004:0316b06": "陽都錄處。于時府君大衙未散。操遂私行曹司。皆有",
    "X88n1648_004:0316b07": "机案&#x7240;席。甚大精好。亦有囚人。或著枷鎖露頭散腰。",
    "X88n1648_004:0316b08": "或坐立行住。如是罪人不可算數。操向東行過到一",
    "X88n1648_004:0316b09": "處。處孔極小。唯見火星流出臭煙&#x71A2;[燉-享+孛]。不中人立。復",
    "X88n1648_004:0316b10": "有兩人。手把鐵棒修理門首。操因問把棒人。此是何。",
    "X88n1648_004:0316b11": "曹司答云。是猛火地獄。擬著持戒不全人。或修善中",
    "X88n1648_004:0316b12": "休人。知而故犯。死入此處。聞道有一楊師操。一生喜",
    "X88n1648_004:0316b13": "論人過。每告官司&#x5675;他長短。逢人詐言&#x6159;愧。有片侵",
    "X88n1648_004:0316b14": "[夌*欠]實不能忍。今欲遣入此處。故修理之。其人今日是",
    "X88n1648_004:0316b15": "四月八日。家人為操身死布施齋供。曹司平章還欲",
    "X88n1648_004:0316b16": "放歸。未得進止。我在此間待師操。操便叩頭禮謝自",
    "X88n1648_004:0316b17": "云。楊師操者弟子身是。願作方便。若為得脫。此人答",
    "X88n1648_004:0316b18": "云。&#x511E;但至心禮十方佛。殷心懺悔改&#x5374;毒心。即隨往",
    "X88n1648_004:0316b19": "生。不來此處。雖懷惡意一期能悔。如菩薩行。不惜身",
    "X88n1648_004:0316b20": "命得生淨土。師操得此語已。即便依教發露殷勤懺",
    "X88n1648_004:0316b21": "悔。遂放還家。經三日得活。操得穌已具述此事。操於",
    "X88n1648_004:0316b22": "後時便向惠靖禪師處改過懺悔。身今見在。年至七",
    "X88n1648_004:0316b23": "十有五。每一食長齋六時禮懺。操田臨官道。因行看",
    "X88n1648_004:0316b24": "麥。見牛三頭暴食麥苗。操就牛&#x6159;愧。不復驅出。歸家",
    "X88n1648_004:0316c01": "後日行麥不死。但有牛跡。涇陽西界有陳王佛堂。多",
    "X88n1648_004:0316c02": "人聚集。操向眾人具述其事。道俗驚&#x6060;禮懺彌殷。其",
    "X88n1648_004:0316c03": "夜作夢見有人來語操云。我是使人故來誡&#x511E;。&#x511E;既",
    "X88n1648_004:0316c04": "止惡更不追&#x511E;。但&#x511E;勤誠修善。不須憂之。有僧見操。",
    "X88n1648_004:0316c05": "傳向臨說。",
    "X88n1648_004:0316c06": "唐冀州頓丘縣有老母姓李[0316c06] 年可七十。無子孤老。唯",
    "X88n1648_004:0316c07": "有奴婢兩人。家鎮酤酒。添&#x7070;少量分毫經紀。貞觀年",
    "X88n1648_004:0316c08": "中因病氣斷。死經兩日。凶器已具。但以心上少溫。然",
    "X88n1648_004:0316c09": "始蘇活。口云。初有兩人並著赤衣。門前召出之。有上",
    "X88n1648_004:0316c10": "符遣追。便即隨去。行至一城。有若州郭。引到側院。見",
    "X88n1648_004:0316c11": "一官人。衣冠大袖憑案而坐。左右甚多。階下大有著",
    "X88n1648_004:0316c12": "枷鎖人。防援如生。官府者遣問老母。何因行濫酤酒",
    "X88n1648_004:0316c13": "多取他物。擬作法華經已向十年何為不造。老母具",
    "X88n1648_004:0316c14": "言。酒使婢作。量亦是婢。經已付錢一千文與隱師。即",
    "X88n1648_004:0316c15": "遣追婢。須臾即至。勘當元由。婢即笞四十放還。遣問",
    "X88n1648_004:0316c16": "隱師。報云。是實。乃語老母云。放汝七日去。經了當來",
    "X88n1648_004:0316c17": "得生善處。遂爾得活。復有人問。勘校老母。初死之時。",
    "X88n1648_004:0316c18": "婢得惺悟久而始蘇。腹背青腫。&#x8462;是四十杖&#x8FF9;。隱禪",
    "X88n1648_004:0317a01": "師者。本是客僧。配寺頓丘。年向六七十。自從出家即",
    "X88n1648_004:0317a02": "頭陀乞食。常一食齋。未&#x751E;暫輟。遠近大德並皆敬慕。",
    "X88n1648_004:0317a03": "老母病死之後。隱師夢有赤衣人來問。夢中答云。造",
    "X88n1648_004:0317a04": "經是實。老母乃屈鄉閭眷屬及隱禪師行道。雇諸經",
    "X88n1648_004:0317a05": "生眾手寫經。經了正當七日。還見往者二人來前。母",
    "X88n1648_004:0317a06": "云。使人已來。並皆好住。聲絕即死。隱師見存。道俗欽",
    "X88n1648_004:0317a07": "敬。",
    "X88n1648_004:0317a08": "[0317a08] 唐貞觀中。有人任嶲州一縣令。往高昌。於寺得一真",
    "X88n1648_004:0317a09": "珠像。至京師諸大寺。欲與千貫錢買之。不肯。遂毀破。",
    "X88n1648_004:0317a10": "賣得一千三百貫。後月餘患腫。寤寐之間。見一僧云。",
    "X88n1648_004:0317a11": "何因毀壞尊像。遂遣人&#x39DE;其舌。長尺餘。苦痛呻吟。數",
    "X88n1648_004:0317a12": "日而死。德安縣令薛達。備知此事。",
    "X88n1648_004:0317a13": "[0317a13] 唐顯慶三年。徐玉任晉州刺史之時。有屠兒在市東",
    "X88n1648_004:0317a14": "衖。殺一&#x732A;。命斷湯燖。皮毛並落。死經半日。貪殺餘豬。",
    "X88n1648_004:0317a15": "未及開解。至曉以刀破腹。長劃腹。下一刀刃猶未入",
    "X88n1648_004:0317a16": "腹。其豬忽起走出門。直入市西壁。至一賢者店內&#x7240;",
    "X88n1648_004:0317a17": "下而臥。市人競往看之。屠兒猶執刀逐走。看者問其",
    "X88n1648_004:0317a18": "所由。屠兒答云。我一生已來殺豬未曾聞見此事。猶",
    "X88n1648_004:0317a19": "欲將去。看者數百人。皆瞋責屠兒。競出錢贖得。諸人",
    "X88n1648_004:0317a20": "共為造舍安置。身毛久始得生。胭下及腹下瘡處差",
    "X88n1648_004:0317a21": "已作大肉疣。麤如臂許。出入往來常不汙其室。性潔",
    "X88n1648_004:0317a22": "不同餘豬。至四五年方卒(并州晉陽縣人王同仁徐王府〔掾〕正具見說之)。",
    "X88n1648_004:0317a23": "僧義孚[0317a23] 青社人。解琴。寓於江陵龍興寺。行止詭譎。府",
    "X88n1648_004:0317a24": "主優容之。俾齎錢帛。詣西川寫藏經。或有人偷竊社",
    "X88n1648_004:0317b01": "戶所造藏經出貨。義孚以廉價贖之。其羨財。遂為所",
    "X88n1648_004:0317b02": "有。一旦發覺賣經者。斃於枯木下。此僧雖免罪。未久",
    "X88n1648_004:0317b03": "得疾。兩唇反引。有似驢口。具熱痛不可忍也。人皆畏",
    "X88n1648_004:0317b04": "見。苦楚備極而死。同寺有數輩。販鬻經像。懼而捨財。",
    "X88n1648_004:0317b05": "修功德以孚為鑒戒。"
}