{
    "X56n0942_002:0672c10": "No. 942-2",
    "X56n0942_002:0672c11": "圓澄疑問",
    "X56n0942_002:0672c13": "一 法華為八教攝之為不攝耶",
    "X56n0942_002:0672c14": "二 毗盧舍那經何部何時何教攝之",
    "X56n0942_002:0672c15": "三 光宅因果六義今家所破",
    "X56n0942_002:0672c16": "四 為破因果之實體為破邪執",
    "X56n0942_002:0672c17": "五 佛果隔生有無",
    "X56n0942_002:0672c18": "六 圓十二因緣生滅不生滅",
    "X56n0942_002:0672c19": "七 別教傍正伏斷義據何經論",
    "X56n0942_002:0672c20": "八 五忍次第如仁王大師配位不相似",
    "X56n0942_002:0672c21": "九 圓人經歷二住已去歟",
    "X56n0942_002:0672c22": "十 實佛本師本時別號",
    "X56n0942_002:0672c23": "十一 一家多用四教今更立三教何為正義",
    "X56n0942_002:0672c24": "十二 退座五千涅槃中收者不見明文",
    "X56n0942_002:0673a01": "十三 私錄異聞者從誰聞法",
    "X56n0942_002:0673a02": "十四 定法在法華授記何故初釋云彼土得聞",
    "X56n0942_002:0673a03": "十五 依法華疏尸棄初禪何淨名疏云二禪王",
    "X56n0942_002:0673a04": "十六 身子六心中退是何位退",
    "X56n0942_002:0673a05": "十七 無情應發修成覺何故不爾",
    "X56n0942_002:0673a06": "十八 苦集即滅道者為滅苦集名道乎",
    "X56n0942_002:0673a07": "十九 六即何等聖教的出其名",
    "X56n0942_002:0673a08": "二十 唯識唯心同異二師所立其趣如何",
    "X56n0942_002:0673a09": "二十一 法華三昧證相門九種證相出何經論",
    "X56n0942_002:0673a10": "二十二 圓頓中道期寂光何故實報以為其期",
    "X56n0942_002:0673a11": "二十三 體相章出六師所立不審其人與所據",
    "X56n0942_002:0673a12": "二十四 圓伊三點何故釋與經意異",
    "X56n0942_002:0673a13": "二十五 乘急人無戒不備何故名為戒緩",
    "X56n0942_002:0673a14": "二十六 癡迷與無明此二有何殊",
    "X56n0942_002:0673a15": "二十七 五品十信差別不同諸忍位號亦異",
    "X56n0942_002:0673a16": "二十八 見思即無明矣何故文云二信已去斷",
    "X56n0942_002:0673a17": "思",
    "X56n0942_002:0673a18": "二十九 自初品至初住可一生修證者誰為其",
    "X56n0942_002:0673a19": "人",
    "X56n0942_002:0673a20": "三十 六氣一一作氣其如何等",
    "X56n0942_002:0673a21": "[0673a21] 已上。",
    "X56n0942_002:0673b07": "日本國三十問謹案科直答如後",
    "X56n0942_002:0673b08": "天台沙門 廣修 撰",
    "X56n0942_002:0673b09": "[0673b09] 第一疑引籤云今法華是顯露等者對非祕密故",
    "X56n0942_002:0673b10": "云顯露於顯露七中通奪而言之並非七也別與",
    "X56n0942_002:0673b11": "而言之但非前六何者七中雖有圓教以兼帶故",
    "X56n0942_002:0673b12": "是故不同此約部說也彼七中圓與法華圓其體",
    "X56n0942_002:0673b13": "不別故但簡六此約教說也(已上文也)今尋文意若約",
    "X56n0942_002:0673b14": "與義則法華經同八中圓若爾此經亦為頓漸化",
    "X56n0942_002:0673b15": "儀攝之為不攝耶又約奪義則非八攝若爾者此",
    "X56n0942_002:0673b16": "法華經為何化儀為化法此義如何(已上本疑)。",
    "X56n0942_002:0673b17": "[0673b17] 謹案法華是顯露非前七之中有華嚴一頓與法華",
    "X56n0942_002:0673b18": "同下文云其體不別約部說如文示知故但簡六此",
    "X56n0942_002:0673b19": "約教說今謂與義約部奪義約宗所疑則法華同八",
    "X56n0942_002:0673b20": "中圓者非也只合云七中圓以藏教中無圓故如文",
    "X56n0942_002:0673b21": "云七中雖有圓以兼帶故言此經亦為頓漸化儀所",
    "X56n0942_002:0673b22": "攝奪非八者亦應言七問意為何化儀為何化法則",
    "X56n0942_002:0673b23": "攝此法華經者尋意如此今答前七約部此圓與法",
    "X56n0942_002:0673b24": "華同何以知同一圓故圓門內無別法施於兼但對",
    "X56n0942_002:0673c01": "帶之事故得圓名今法華圓與前七中圓無二無別",
    "X56n0942_002:0673c02": "但當體自圓非相待故猶得稱妙之意如此若問為",
    "X56n0942_002:0673c03": "何化儀為何化法者且云五時八教之法如來應病",
    "X56n0942_002:0673c04": "設藥化儀即有漸頓祕密不定化法即有藏通別圓",
    "X56n0942_002:0673c05": "今若約部不論漸頓教中化各有儀一一教中化各",
    "X56n0942_002:0673c06": "有法隨部對事一一具八藏故亦具儀法何者且如",
    "X56n0942_002:0673c07": "鹿園是漸教化儀本為漸人八萬諸天便發大道此",
    "X56n0942_002:0673c08": "是密得不定之得此教用漸法故無頓機謂也密不",
    "X56n0942_002:0673c09": "定儀此非教本意所得者機也單用藏教宗但是漸",
    "X56n0942_002:0673c10": "一教餘七宗皆不用通別圓中用不用類例比知亦",
    "X56n0942_002:0673c11": "如是具如四教圖中可解名言法華何化儀何化法",
    "X56n0942_002:0673c12": "者此是圓教宗化儀唯圓化法唯頓故稱圓頓在法",
    "X56n0942_002:0673c13": "華中獨得稱妙如前說餘華嚴方等般若若據所化",
    "X56n0942_002:0673c14": "各有儀亦各有法教法教之中皆具八教但有用不",
    "X56n0942_002:0673c15": "用殊此義應知。",
    "X56n0942_002:0673c16": "[0673c16] 第二問毗盧遮那經五時四教八所不說為法華",
    "X56n0942_002:0673c17": "前說為法華後說此義如何。",
    "X56n0942_002:0673c18": "[0673c18] 答一切經題得名不同以大師說不離人法喻三或",
    "X56n0942_002:0673c19": "複或單或具足者皆可隨名定實以解一切經義已",
    "X56n0942_002:0673c20": "上大師意也今經題稱毗盧遮那者此經從教主以",
    "X56n0942_002:0673c21": "題名豈非人攝名下定體即有其理毗盧遮那西天",
    "X56n0942_002:0673c22": "本號唐翻為遍一切處此是三身之一號即法身如",
    "X56n0942_002:0673c23": "來也既是如來所說經義理亦遍一切處既一切處",
    "X56n0942_002:0673c24": "總被(去聲呼)此經所攝教必逗機必有四種根性於此",
    "X56n0942_002:0674a01": "得悟既有四教機根豈不為第三時攝方等教收以",
    "X56n0942_002:0674a02": "理撿之即知是法華前說并八教之中並攝。",
    "X56n0942_002:0674a03": "[0674a03] 第三問引光宅因果六義謂昔因狹位下用短今",
    "X56n0942_002:0674a04": "因廣位高用長今破若取昔因總判為說華嚴頓",
    "X56n0942_002:0674a05": "教因非狹華嚴位非下華嚴用非短方等般若亦",
    "X56n0942_002:0674a06": "然。",
    "X56n0942_002:0674a07": "[0674a07] 徵言若如汝判狹下短只判得藏教一途餘三教中",
    "X56n0942_002:0674a08": "謂華嚴兼方等前三般若前二則可同為狹下短若",
    "X56n0942_002:0674a09": "華嚴圓方等圓般若圓與法華圓不別此並是廣高",
    "X56n0942_002:0674a10": "長何以同判為狹下短汝判諸教為狹下短獨判法",
    "X56n0942_002:0674a11": "華為廣高長法華實如所判且前諸教非不廣非不",
    "X56n0942_002:0674a12": "高非不長何以單約三藏判如此因果六義到今日",
    "X56n0942_002:0674a13": "咸成四一既四皆成一何事定昔教皆狹下短獨今",
    "X56n0942_002:0674a14": "法華是廣高長故四六二十四失則是今家所判光",
    "X56n0942_002:0674a15": "宅之失意也。",
    "X56n0942_002:0674a16": "[0674a16] 第四問約所疑者謂破實體為破邪執。",
    "X56n0942_002:0674a17": "[0674a17] 答此義不然所破者只破他不解教意只四教之中",
    "X56n0942_002:0674a18": "若如前所判只定判得藏教通別圓在前四時有廣",
    "X56n0942_002:0674a19": "高長何以同於藏教一判故非也不論破體及邪執",
    "X56n0942_002:0674a20": "可破下文今家正釋借彼三名顯於妙義因果俱異",
    "X56n0942_002:0674a21": "如文可見若言此六義與蓮華六喻若為相對者此",
    "X56n0942_002:0674a22": "釋借彼義名顯今家釋妙本非相對當與法華相對",
    "X56n0942_002:0674a23": "為釋意若釋華喻自如別論必若義求亦同不可思",
    "X56n0942_002:0674a24": "如因義者一法界具九法界是體廣如為蓮故華蓮",
    "X56n0942_002:0674b01": "是法界華是十界只此一華十界具足故是體廣義",
    "X56n0942_002:0674b02": "九法界即佛法界如華開蓮現只此一華便具佛界",
    "X56n0942_002:0674b03": "佛界豈非位高十法界即空假中如華落蓮成明此",
    "X56n0942_002:0674b04": "華有蓮能華蓮能落能成華喻於空蓮喻於假落成",
    "X56n0942_002:0674b05": "喻於中既體具三軌此即用長此三一不異故稱為",
    "X56n0942_002:0674b06": "妙此因義也如文云如此是推義配之非文有也如",
    "X56n0942_002:0674b07": "此相對當意具玄文。",
    "X56n0942_002:0674b08": "[0674b08] 第五問佛果十如是約現生後報論九論十者有",
    "X56n0942_002:0674b09": "現報故名為有報無生後故亦言無報始自初入",
    "X56n0942_002:0674b10": "變易土中受法性身既並無復隔生之義故無生",
    "X56n0942_002:0674b11": "後二報者疑云無漏為因無明為緣生彼變易若",
    "X56n0942_002:0674b12": "無隔生者妙覺位佛損生受時無明為緣所感之",
    "X56n0942_002:0674b13": "身何為真實若棄捨者既有隔生以何為無隔(已上",
    "X56n0942_002:0674b14": "問也)。",
    "X56n0942_002:0674b15": "[0674b15] 答如疑中云妙覺位佛損生受時無明為緣此何疑",
    "X56n0942_002:0674b16": "也既云損生受何處更有無明為緣復云&#x8657;妄和合",
    "X56n0942_002:0674b17": "所感之身此問今都疑非問也未測高意何謂也夫",
    "X56n0942_002:0674b18": "生變易是無漏人不更漏落三界內也此人唯有界",
    "X56n0942_002:0674b19": "外無明塵沙惑在假無明是因生於變易土緣無明",
    "X56n0942_002:0674b20": "未盡故招變易生四十二位四十二位進入易麤入",
    "X56n0942_002:0674b21": "細緣無明故到於變易土受法性身一受已後不復",
    "X56n0942_002:0674b22": "是生死身故無隔生義不如界內果身滅亡更受後",
    "X56n0942_002:0674b23": "身若界內果報身故名為有報&#x8657;妄所感便是分段",
    "X56n0942_002:0674b24": "身非變易身灼然無隔生義不得疑分段生是變易",
    "X56n0942_002:0674c01": "應知。",
    "X56n0942_002:0674c02": "[0674c02] 第六問圓教二諦但點法性為真諦無明十二因",
    "X56n0942_002:0674c03": "緣為俗諦(文)疑云此十二因緣為生滅為不生滅",
    "X56n0942_002:0674c04": "若生滅者何故名圓十二因緣。",
    "X56n0942_002:0674c05": "[0674c05] 答圓教法性是真無明十二因緣是俗既明圓教真",
    "X56n0942_002:0674c06": "俗同體無復差別且無明十二因緣俗即俗而真即",
    "X56n0942_002:0674c07": "真而俗故以真諦不異一一法皆不生不滅故而亦",
    "X56n0942_002:0674c08": "能生能滅以能生能滅故故名於圓文云不可思議",
    "X56n0942_002:0674c09": "正斯義也若生定是生滅定是滅者小乘法耳今大",
    "X56n0942_002:0674c10": "乘不可思議即生能滅即滅能生生滅隨機不定之",
    "X56n0942_002:0674c11": "一故不同聲聞之二諦也所問何故名假觀者此法",
    "X56n0942_002:0674c12": "性具一切法何獨十二因緣既具一切法即是假觀",
    "X56n0942_002:0674c13": "境也達此假時體本空故即是空觀觀冥中道即中",
    "X56n0942_002:0674c14": "觀也能知世間生滅法相如實而見復名入假觀三",
    "X56n0942_002:0674c15": "觀不出法性一法是真一法能具一切法是俗如此",
    "X56n0942_002:0674c16": "真俗故是圓宗真俗之二諦也。",
    "X56n0942_002:0674c17": "[0674c17] 第七問諸經論中無此傍正伏斷之文請示誠文",
    "X56n0942_002:0674c18": "者。",
    "X56n0942_002:0674c19": "[0674c19] 答玄文云別教非前二非後一前二者非藏通也非",
    "X56n0942_002:0674c20": "後一者非最後圓也此等之中正就恒沙佛法當名",
    "X56n0942_002:0674c21": "然實通諸四諦謂四教四諦此別教中總通緣具有",
    "X56n0942_002:0674c22": "今據次第為論不無傍正者且當教以恒沙佛法當",
    "X56n0942_002:0674c23": "名是正餘三教中四諦是傍四教之中修伏進斷亦",
    "X56n0942_002:0674c24": "各各不同亦一一據當教之中為正望餘三悉是傍",
    "X56n0942_002:0675a01": "故云傍正斷也所言初心緣諸無量發心初正以生",
    "X56n0942_002:0675a02": "滅四諦伏通見思傍修無生無量無作即藏通別三",
    "X56n0942_002:0675a03": "種四諦也今別教正以無生破見思傍修別圓無量",
    "X56n0942_002:0675a04": "無作次正以無量四諦慧破內外塵沙次亦將此慧",
    "X56n0942_002:0675a05": "伏無明次正以無作破此此是四教之中階級次第",
    "X56n0942_002:0675a06": "伏破之分伏破之教教中分伏分破四教相望即是",
    "X56n0942_002:0675a07": "傍正大師用義以理推顯於理自明旨須更別求經",
    "X56n0942_002:0675a08": "論覓此證據諸經論中伏破之名處處皆有大師准",
    "X56n0942_002:0675a09": "用理絕於疑學人應知亦如文句中明三周中定三",
    "X56n0942_002:0675a10": "根性一周之中具有三說彼文云各有傍正此義亦",
    "X56n0942_002:0675a11": "然當教是正望餘三教伏斷為傍其理如然豈更求",
    "X56n0942_002:0675a12": "證知。",
    "X56n0942_002:0675a13": "[0675a13] 第八問引忍位號不同者五忍名位次第如仁王。",
    "X56n0942_002:0675a14": "[0675a14] 答大師配位釋名隨處取理故有不同仁王經據別",
    "X56n0942_002:0675a15": "法華中用義據圓且大師立義凡諸所釋皆有通別",
    "X56n0942_002:0675a16": "兩途若准通釋初伏忍名極至等覺總名伏忍下四",
    "X56n0942_002:0675a17": "忍名亦如是其第五寂滅忍從初伏其伏處煩惱不",
    "X56n0942_002:0675a18": "起分得寂滅之名亦名寂滅忍此是分寂滅義餘四",
    "X56n0942_002:0675a19": "亦如是已上通釋若別釋者從初伏忍乃至寂滅是",
    "X56n0942_002:0675a20": "妙覺位此即終極為寂滅忍今依通義故忍名處處",
    "X56n0942_002:0675a21": "不同亦是圓別位言故使不同也仁王中有一往義",
    "X56n0942_002:0675a22": "亦有再往義今一往者從十信至十向名伏即十地",
    "X56n0942_002:0675a23": "名信順無生三忍據下再往中即第十與佛同寂滅",
    "X56n0942_002:0675a24": "忍此是一往義若再往者於五十位中分別五忍謂",
    "X56n0942_002:0675b01": "四十心為伏十地初三為信四五六地為順次三為",
    "X56n0942_002:0675b02": "無生忍第十與佛同為寂滅忍言第十與佛同此位",
    "X56n0942_002:0675b03": "開兩即等覺及妙覺也又言今家釋但言伏亦無信",
    "X56n0942_002:0675b04": "忍者即下文取住行向為順文在此也既取住行向",
    "X56n0942_002:0675b05": "為順明知取十住為信忍也今師取住行向為順忍",
    "X56n0942_002:0675b06": "五品為伏十信為信即至住行向正是順忍如此次",
    "X56n0942_002:0675b07": "第故不相違其趣如是文云彼經取四十心為信忍",
    "X56n0942_002:0675b08": "今此圓位取五品為伏忍彼經舉四五六地為順忍",
    "X56n0942_002:0675b09": "今圓位取十信為順忍此亦是一往判即是通途義",
    "X56n0942_002:0675b10": "耳應知圓位中伏即是信信即是順順即無生無生",
    "X56n0942_002:0675b11": "即是寂滅但舉一忍名即具初後足今只言十信為",
    "X56n0942_002:0675b12": "順忍尚讓五品為伏忍但如此釋亦是據別家義且",
    "X56n0942_002:0675b13": "一途分(去聲呼)釋而未全是圓家義自但得圓家義諸",
    "X56n0942_002:0675b14": "不同自望不疑。",
    "X56n0942_002:0675b15": "[0675b15] 第九問若有為門從門證果三德具足不縱不橫",
    "X56n0942_002:0675b16": "因亦如是一法門具足一切法門通至佛地華嚴",
    "X56n0942_002:0675b17": "從初地具足諸地功德大品初阿後荼餘三門亦",
    "X56n0942_002:0675b18": "如是是為圓教四門相(已上本文)牒所疑云一地既具",
    "X56n0942_002:0675b19": "諸地功德圓人但居初位不應歷二住已去若經",
    "X56n0942_002:0675b20": "歷者何故云一地具諸地功德一一字表一一位",
    "X56n0942_002:0675b21": "等。",
    "X56n0942_002:0675b22": "[0675b22] 答此圓人初發心入圓見解用一心三觀普見始終",
    "X56n0942_002:0675b23": "一一法門無物不具即一觀而三觀即一心而一切",
    "X56n0942_002:0675b24": "心圓具萬德是如來藏法名實相體具眾德不應先",
    "X56n0942_002:0675c01": "後見小分毫此謂實相理具修行之失若能圓見無",
    "X56n0942_002:0675c02": "先後際故初發心即具足故所言初阿後荼此是舉",
    "X56n0942_002:0675c03": "況釋耳雖分地位亦無地位雖無地位地位宛然故",
    "X56n0942_002:0675c04": "增道損生分別功德所具現其相即雖為前後前後",
    "X56n0942_002:0675c05": "宛然故涅槃經舉月為喻月體非偏而晦朔之異晦",
    "X56n0942_002:0675c06": "朔自異非月體異亦如初發心時具諸地功德如疏",
    "X56n0942_002:0675c07": "中言雖即具足細尋非不明晦此明修行之士初以",
    "X56n0942_002:0675c08": "圓知此法無二無別獨自皆是不分明晦對機被事",
    "X56n0942_002:0675c09": "明晦宛然只為眾生未盡見思無明故使用與差別",
    "X56n0942_002:0675c10": "不應難只令居初發心位不容更進後後位也今更",
    "X56n0942_002:0675c11": "舉況釋示如日本人知天台山在大唐國尋記傳知",
    "X56n0942_002:0675c12": "此是南岳弟子智者大師住處一一事相無不分明",
    "X56n0942_002:0675c13": "即論初發心位也若不假彼船筏進趣往去即不可",
    "X56n0942_002:0675c14": "云我到彼見了於中進趣漸遠漸近豈非四十位中",
    "X56n0942_002:0675c15": "差別之相既到彼台山中差別之相既到彼台山與",
    "X56n0942_002:0675c16": "元在日本國時傳見不異此論最後位也初傳未見",
    "X56n0942_002:0675c17": "不了道元若只傳聞不來亦名初見亦非後見到後",
    "X56n0942_002:0675c18": "見時與初傳見不別豈非先後一如今圓位初後亦",
    "X56n0942_002:0675c19": "復如是不可住初心便言是後心也故一一字表一",
    "X56n0942_002:0675c20": "一位斯理明矣。",
    "X56n0942_002:0675c21": "[0675c21] 第十疑問誠成三妙是本時因妙非跡也(已上本文)疑",
    "X56n0942_002:0675c22": "云此等實佛從何等如來最初發心本行大道時",
    "X56n0942_002:0675c23": "其別號如何者。",
    "X56n0942_002:0675c24": "[0675c24] 答經曰我本行菩薩道時此是經自立本何疑之有",
    "X56n0942_002:0676a01": "夫言本者有近有遠本通在一家宗教中不在更引",
    "X56n0942_002:0676a02": "若欲定指應信經語第四卷授學無學人記品云我",
    "X56n0942_002:0676a03": "與阿難等同時於空王佛所發菩提心且據此語為",
    "X56n0942_002:0676a04": "最初發心可不是分明此即當經誠文更疑也若更",
    "X56n0942_002:0676a05": "徵其遠本經中舉微塵數微塵數尚不可知更求何",
    "X56n0942_002:0676a06": "佛何名而發心耶彼疏云本跡者立本中云今取最",
    "X56n0942_002:0676a07": "初成佛時以立為本彼舉諭釋猶如大樹同宗一根",
    "X56n0942_002:0676a08": "不得傳傳相指但取最故成佛為其本也如此經文",
    "X56n0942_002:0676a09": "及疏消釋斯理已明可見耳。",
    "X56n0942_002:0676a10": "[0676a10] 第十一問判教相為六文云一舉大綱乃至六增",
    "X56n0942_002:0676a11": "數明教大綱三種一頓二漸三不定此三名同舊",
    "X56n0942_002:0676a12": "義異也疑云一家文中多用四教判一代教今至",
    "X56n0942_002:0676a13": "此文更立三教何為正義者。",
    "X56n0942_002:0676a14": "[0676a14] 答此問失前大綱意所言大綱三種謂佛一化之中",
    "X56n0942_002:0676a15": "大途綱要之法不出頓漸不定之三也今有祕密只",
    "X56n0942_002:0676a16": "可屬佛道祕密不傳故無也此大綱三法四教之中",
    "X56n0942_002:0676a17": "一一教中各有此三具且如華嚴頓部兼其一別即",
    "X56n0942_002:0676a18": "是漸亦有不定機如經可尋鹿苑但漸部亦有頓八",
    "X56n0942_002:0676a19": "萬諸天是也亦有不定機般若亦如是此三是佛法",
    "X56n0942_002:0676a20": "之大綱四教各各具有知之耶。",
    "X56n0942_002:0676a21": "[0676a21] 第十二設五千起去被移人天不許涅槃中收者",
    "X56n0942_002:0676a22": "意謂不見明文謂彼不收。",
    "X56n0942_002:0676a23": "[0676a23] 答義云法華收機猶如大陳涅槃捃拾猶如殘黨法",
    "X56n0942_002:0676a24": "華未入理在後收但是涅槃得度之機理然在教何",
    "X56n0942_002:0676b01": "得更疑若一一今經文對當知相承方為是者如佛",
    "X56n0942_002:0676b02": "本說亦不妨有譯人隨要翻之略不稍出無妨矣。",
    "X56n0942_002:0676b03": "[0676b03] 第十三疑云私錄異聞者今疑從誰聞法示其人。",
    "X56n0942_002:0676b04": "[0676b04] 答此段章安稱異聞非記大師語故稱異聞也 疑",
    "X56n0942_002:0676b05": "者言從誰聞者如釋籤云不關記於大師說也有者",
    "X56n0942_002:0676b06": "謂此一段文中所擇錄異總攬大師所傳教法一期",
    "X56n0942_002:0676b07": "大意章節科折求古引今決判是非今文義周足不",
    "X56n0942_002:0676b08": "混易見自是章安一意故非大師如此說也故籤云",
    "X56n0942_002:0676b09": "不關記大師語也亦不妨章安於異時處傍參講席",
    "X56n0942_002:0676b10": "處處不一所聞之說故得為異章安既自不的指其",
    "X56n0942_002:0676b11": "人傳者亦何須更覓故不然也言就中義門繁多為",
    "X56n0942_002:0676b12": "聞不用為面用者 答此是章安一段要義若辨同",
    "X56n0942_002:0676b13": "異明離合四教名義五時七階此並是扶大師釋教",
    "X56n0942_002:0676b14": "意則證據但所錄擇諸處義因有相應處便與引用",
    "X56n0942_002:0676b15": "淮章安私記異聞中如此之說普並可用乎然可用",
    "X56n0942_002:0676b16": "耶然行藏之意取探隨宜不得一向用不得一向不",
    "X56n0942_002:0676b17": "用又不得一向用亦不得不簡用其義如是。",
    "X56n0942_002:0676b18": "[0676b18] 第十四疑問以迦葉等既名定性今在法華授記",
    "X56n0942_002:0676b19": "何故初釋云定性者彼土得聞故此義如何。",
    "X56n0942_002:0676b20": "[0676b20] 答定性者在法華會定得授記許其無不在此會亦",
    "X56n0942_002:0676b21": "聞得記如經可知今疏判言定性者彼土得故者可",
    "X56n0942_002:0676b22": "以進退消文然聖得授記何以故根利鈍故前後悟",
    "X56n0942_002:0676b23": "理然如是請定所疑餘如疏記以廣釋若迦葉已於",
    "X56n0942_002:0676b24": "法華中授記訖故四大聲聞領解如來一代時敢藥",
    "X56n0942_002:0676c01": "草喻中如來讚述與記更無疑也以斯之微甚善。",
    "X56n0942_002:0676c02": "[0676c02] 第十五問依法華尸棄是初禪王淨名疏云望法",
    "X56n0942_002:0676c03": "華序恐是二禪王此義如何者。",
    "X56n0942_002:0676c04": "[0676c04] 答法華經云娑婆世界主梵天王尸棄大梵光明大",
    "X56n0942_002:0676c05": "梵等疏釋云經標梵王復舉尸棄似兩人依釋論正",
    "X56n0942_002:0676c06": "以尸棄為王今經舉位顯名恐目一人耳又云光明",
    "X56n0942_002:0676c07": "者二禪天也及淨名疏中云望法華序恐是二禪王",
    "X56n0942_002:0676c08": "今若從釋論取釋棄定是初禪王今大師經文稱梵",
    "X56n0942_002:0676c09": "天王復舉尸棄師云似兩人亦不定判是初禪王即",
    "X56n0942_002:0676c10": "引釋論定位下云恐目一人若尋大師意淨名疏又",
    "X56n0942_002:0676c11": "云恐是二禪王亦不定判何故為尋釋論解故今尋",
    "X56n0942_002:0676c12": "意既前云似中恐淨名疏又云恐此皆不定判也若",
    "X56n0942_002:0676c13": "以世界主梵天王准經即是初禪王便敘云初禪有",
    "X56n0942_002:0676c14": "梵眾梵輔大梵今舉主攝諸也既舉大梵即定知是",
    "X56n0942_002:0676c15": "世主既大梵是世主故知是初禪主也言尸棄者彼",
    "X56n0942_002:0676c16": "梵天有三位無尸棄名依憑釋論故云舉位顯名恐",
    "X56n0942_002:0676c17": "目一人耳若將位攝名尸棄定是初禪王若分名位",
    "X56n0942_002:0676c18": "即有兩人尸棄即是二禪王也二禪亦有三人謂小",
    "X56n0942_002:0676c19": "光天無量光極光既云尸棄大梵是二禪王光明大",
    "X56n0942_002:0676c20": "梵即是二禪中無量光極光天也何以知以義求之",
    "X56n0942_002:0676c21": "言梵者淨義可通諸天二禪中諸天雖無梵名目天",
    "X56n0942_002:0676c22": "天身莫不並淨更據初禪又無光明之名既云光明",
    "X56n0942_002:0676c23": "大梵即恐是二禪天也大師證位之人三界諸天必",
    "X56n0942_002:0676c24": "定知委今不定判兩處互指皆下恐字以釋光明之",
    "X56n0942_002:0677a01": "名以二禪天名又見大梵兩字似初禪天名釋論既",
    "X56n0942_002:0677a02": "是西天菩薩所作定言尸棄是王且依釋論心有進",
    "X56n0942_002:0677a03": "退故著似著恐於法華疏云初禪王淨名疏云是二",
    "X56n0942_002:0677a04": "禮王但尋文取意即既相違具如上敘。",
    "X56n0942_002:0677a05": "[0677a05] 第十六問身子六心中退是何位退。",
    "X56n0942_002:0677a06": "[0677a06] 答據本業經云即十住中第六住退亦示實行故退",
    "X56n0942_002:0677a07": "非實退也何者從十信至初住即不退今言至六住",
    "X56n0942_002:0677a08": "中猶況於下輩也彼本業經云七住已前名為退分",
    "X56n0942_002:0677a09": "若不值善知識者若一劫乃至十劫退菩提心如淨",
    "X56n0942_002:0677a10": "目天子法才王子舍利弗等欲入第七住其間值惡",
    "X56n0942_002:0677a11": "知識因緣退故入凡夫不善惡中乃至廣說具案彼",
    "X56n0942_002:0677a12": "經起信論疏云但是權教非實退也天台意權必引",
    "X56n0942_002:0677a13": "實況進名信為住此但諸家立義各異任彼所言亦",
    "X56n0942_002:0677a14": "不應有是非今並是據名約理消通未有見機人也",
    "X56n0942_002:0677a15": "准大論謂十信中位位皆有退義至第十信成就時",
    "X56n0942_002:0677a16": "便進入初住入住位即不退也故本業經云言身子",
    "X56n0942_002:0677a17": "六住退者權引實恐下。",
    "X56n0942_002:0677a18": "[0677a18] 第十七說圓頓觀文一色一香無非中道疑云若",
    "X56n0942_002:0677a19": "三身性遍諸法者何故在有情身有知覺義在非",
    "X56n0942_002:0677a20": "情身中無耶有情發修成佛無情亦應發修成覺",
    "X56n0942_002:0677a21": "何故不爾又約戒罪福不同微如何耶者。",
    "X56n0942_002:0677a22": "[0677a22] 答輔行記中已引釋佛性具三身不可獨云有應身",
    "X56n0942_002:0677a23": "性若具三身法身許遍何隔無情二從體三身相即",
    "X56n0942_002:0677a24": "未&#x751E;相離如如法身遍一切佛性該有情此土有言",
    "X56n0942_002:0677b01": "青青翠竹總是法身&#x9B31;&#x9B31;黃華無非般若先賢教語",
    "X56n0942_002:0677b02": "非是&#x609E;&#x8657;理事相遊故有此說圓教緣於實相造境",
    "X56n0942_002:0677b03": "即中無不真實故云繫緣亦是法界一念亦是法界",
    "X56n0942_002:0677b04": "何&#x751E;相離何以故圓體具故不簡有情無情同一法",
    "X56n0942_002:0677b05": "體故若簡無情是法體即偏非圓也今疑有情有發",
    "X56n0942_002:0677b06": "修成佛義無情無者不爾無情亦發修成佛何者是",
    "X56n0942_002:0677b07": "隨有情成佛故一成一切成何&#x751E;簡無情若言無情",
    "X56n0942_002:0677b08": "不發修不成佛有情亦不發修亦不成佛何以故俱",
    "X56n0942_002:0677b09": "不發故一發一切發體不相離故今說但同一體上",
    "X56n0942_002:0677b10": "求不須外覓外覓即遠約體易見且如人耳目是有",
    "X56n0942_002:0677b11": "情亦自是無情更何須外計何者重約事釋亦有情",
    "X56n0942_002:0677b12": "能為無情無情能為有情有情無情更互有無故四",
    "X56n0942_002:0677b13": "大能成於身即身為四大所成也身是有情四大是",
    "X56n0942_002:0677b14": "無情即此身全是有情即此身全是無情此身若發",
    "X56n0942_002:0677b15": "修成佛四大亦同發修成佛也此有情無情俱發俱",
    "X56n0942_002:0677b16": "成故云一發一切發一成一切成更何疑於無情不",
    "X56n0942_002:0677b17": "發耶更何疑殺不得罪何輕何重也今若殺此有情",
    "X56n0942_002:0677b18": "無情俱重俱輕其義如是故淨名曰是身無知如草",
    "X56n0942_002:0677b19": "木瓦礫豈非全是無情雖同草木瓦礫而為五蘊所",
    "X56n0942_002:0677b20": "持即有情也內身既爾外境咸然是故如來修業感",
    "X56n0942_002:0677b21": "成之身一切無情草木隨所至方悉皆傾頭向眾會",
    "X56n0942_002:0677b22": "先化內無情成佛而外無情是所依故以所依故有",
    "X56n0942_002:0677b23": "內無情悉同成佛也妙記云法身何嘗不遍法身不",
    "X56n0942_002:0677b24": "獨未&#x751E;離報應之不單須得其本本法身既具一切",
    "X56n0942_002:0677c01": "法明知報應悉具一切法以一切具故不隔情無如",
    "X56n0942_002:0677c02": "先說何不得重者且如帛錢體是無情盜之滿之得",
    "X56n0942_002:0677c03": "波羅夷此豈非有情耶亦望有情為至故犯此豈非",
    "X56n0942_002:0677c04": "有情無情合而有此罪亦如身與四大合故殺戒亦",
    "X56n0942_002:0677c05": "爾以情無情合故殺即得重若斬截死屍不得殺罪",
    "X56n0942_002:0677c06": "豈非無情不犯重乎其理如此智者熟思之彌陀佛",
    "X56n0942_002:0677c07": "土水鳥樹林皆能說法便具上不能的犯一樹一石",
    "X56n0942_002:0677c08": "定成佛而說法乎。",
    "X56n0942_002:0677c09": "[0677c09] 第十八疑云引文云陰入皆如無苦可捨無明塵",
    "X56n0942_002:0677c10": "勞即是菩提無集可斷邊邪皆中正無道可修生",
    "X56n0942_002:0677c11": "死即涅槃無滅可證 答已下文談於圓常無極",
    "X56n0942_002:0677c12": "之體即此陰入便是法身故無苦可捨無明塵勞",
    "X56n0942_002:0677c13": "即是菩提淨名云塵勞之儔皆如來種故圓機之",
    "X56n0942_002:0677c14": "人無心而斷煩惱但觀一法界麤惑自去真諦自",
    "X56n0942_002:0677c15": "顯故 答論中冶鐵成銅麤垢自落非故意先除",
    "X56n0942_002:0677c16": "也是以煩惱即菩提諸業即解脫生死即涅槃吾",
    "X56n0942_002:0677c17": "今此身即是常身不老不死體既如是更有何集",
    "X56n0942_002:0677c18": "所合斷之更有何道而合修之更有何滅而合滅",
    "X56n0942_002:0677c19": "之無邊邪觸境皆中中不分而分分而不分圓滿",
    "X56n0942_002:0677c20": "若此自在轉變無所&#x262B1;礙其義如是澄神靜思之",
    "X56n0942_002:0677c21": "可得之即圓體也今據疑情云所定苦集即滅道",
    "X56n0942_002:0677c22": "者為滅苦滅集名道乎。",
    "X56n0942_002:0677c23": "[0677c23] 答此問是藏教意故非即是所言即是滅道者圓意",
    "X56n0942_002:0677c24": "既言即是亦即不是何以故煩惱菩提各各別故即",
    "X56n0942_002:0678a01": "是者菩提煩惱體非二故以體具故能即是能即不",
    "X56n0942_002:0678a02": "是何者圓體之上能應萬機凡有機召悉皆赴之藏",
    "X56n0942_002:0678a03": "中作生滅說通中作無生說別中作次第說圓中作",
    "X56n0942_002:0678a04": "不次第說若次第說除苦斷集修道證滅折說體說",
    "X56n0942_002:0678a05": "說空說假說中說圓說權說實說一一執定者即可",
    "X56n0942_002:0678a06": "云苦集滅道定有如此引起信論中大海水因風波",
    "X56n0942_002:0678a07": "動大海水即圓法百川同歸復本名故此喻法身本",
    "X56n0942_002:0678a08": "體實相一法因風波動即是隨機赴應又云眾生自",
    "X56n0942_002:0678a09": "性清淨心因無明風動釋眾生自性清淨心者即正",
    "X56n0942_002:0678a10": "因理實此實體不動隨境起惑故動即非寂故即眾",
    "X56n0942_002:0678a11": "生起業處若動不妨寂寂不妨動體明一如故無煩",
    "X56n0942_002:0678a12": "惱即菩提也此義如是。",
    "X56n0942_002:0678a13": "[0678a13] 第十九疑問六即云藏等三教所明歷位各有證",
    "X56n0942_002:0678a14": "文今此六即義致圓滿未見經論誠文何等聖教",
    "X56n0942_002:0678a15": "的出其名請示者。",
    "X56n0942_002:0678a16": "[0678a16] 答涅槃一論師分六釋又三因正性出自大經正因",
    "X56n0942_002:0678a17": "之性豈非理即緣因之性豈非觀行即了因之性豈",
    "X56n0942_002:0678a18": "非究竟即見經文中有此三因之性豈非名字即信",
    "X56n0942_002:0678a19": "有此理依行向修斷煩惱諸分分果案揩入位豈非",
    "X56n0942_002:0678a20": "相似即得聖人氣分斷四十一品無明豈非分真即",
    "X56n0942_002:0678a21": "故止觀文中引貧女寶藏為論師以六即通釋更何",
    "X56n0942_002:0678a22": "疑也若疑不見即字故覓誠文今即還取涅槃三佛",
    "X56n0942_002:0678a23": "性義即三即有文餘三即案義大師又引釋論五菩",
    "X56n0942_002:0678a24": "提證豈之非有文懿實若斯更求何文即是大師說",
    "X56n0942_002:0678b01": "義具書進上文云有文有義常人用之無文有義智",
    "X56n0942_002:0678b02": "者用之無文無義愚者用之故四依中依義不依語",
    "X56n0942_002:0678b03": "依了義不依了義也南山宣律師云以理為正彼引",
    "X56n0942_002:0678b04": "五百羅漢論先敘根本次及句義復觀法師語曰以",
    "X56n0942_002:0678b05": "意方便度用今文天台大師尋所用義亦合斯矩況",
    "X56n0942_002:0678b06": "大師證復說有過於是文云說己心中所證法門實",
    "X56n0942_002:0678b07": "非聰講量次比幸與修多羅合故引為證故文云無",
    "X56n0942_002:0678b08": "文有義智者用之又如金光明疏云古云俗諦有文",
    "X56n0942_002:0678b09": "字真諦無文字大師云真諦有文字依俗諦無文字",
    "X56n0942_002:0678b10": "何以故若無真理俗何所依故知一切文字皆從真",
    "X56n0942_002:0678b11": "而生故此是立義異古來聞若非法華方便陀羅尼",
    "X56n0942_002:0678b12": "力誰敢如此顛倒宣說使理炳然有無不濫今之六",
    "X56n0942_002:0678b13": "即大師證說更何疑也若傍有人不肯信者自是闡",
    "X56n0942_002:0678b14": "提一輩非菩薩說無一切文字皆是可說一切文字",
    "X56n0942_002:0678b15": "皆不可說如此之理十聖三賢仰信而已執瓦礫者",
    "X56n0942_002:0678b16": "寧知&#x7460;璃乎。",
    "X56n0942_002:0678b17": "[0678b17] 第二十疑問唯識唯心義輔行云一者唯識謂一",
    "X56n0942_002:0678b18": "切唯心二者實觀謂觀真如唯識歷事真如觀理",
    "X56n0942_002:0678b19": "疑云唯識唯心其趣全同更無差別邃和尚所判",
    "X56n0942_002:0678b20": "唯識唯心其義不同唯識者未泯緣境故唯心心",
    "X56n0942_002:0678b21": "境不二故唯識者亦狹亦淺所以者何存境故唯",
    "X56n0942_002:0678b22": "心者亦廣亦深以不存境故已上邃和尚釋今所",
    "X56n0942_002:0678b23": "據疑情謂其義全異二師所立其趣如何。",
    "X56n0942_002:0678b24": "[0678b24] 答唯識唯心輔行記中釋是別義非是同義但媿尋",
    "X56n0942_002:0678c01": "文未審耳文云一者唯識謂一切唯心二者實觀謂",
    "X56n0942_002:0678c02": "觀真如唯識歷事真如觀理此謂心是主識是心家",
    "X56n0942_002:0678c03": "用用故是事主故是真從主起用故稱一切唯心此",
    "X56n0942_002:0678c04": "兩義從來差別非一故邃和尚解云唯識者未泯境",
    "X56n0942_002:0678c05": "故唯心者心境不二故即是泯其識境歸心故不二",
    "X56n0942_002:0678c06": "了即是輔行中真如即心王心所內外合故故稱不",
    "X56n0942_002:0678c07": "二若未泯境故是未合若未合時炳然是二言唯識",
    "X56n0942_002:0678c08": "者亦狹亦淺者狹者從心起用一心對一境故是狹",
    "X56n0942_002:0678c09": "淺者未泯境故以存境故是淺言唯心者亦深亦廣",
    "X56n0942_002:0678c10": "者此心王是能應萬機非一非二故是廣此心能會",
    "X56n0942_002:0678c11": "眾境同歸不二不二之理極至淵底故是深也二師",
    "X56n0942_002:0678c12": "解義理實相扶炳然不異請細心會之。",
    "X56n0942_002:0678c13": "[0678c13] 第二十一疑問法華三昧證相之門約上中下各",
    "X56n0942_002:0678c14": "出三品三品合九疑情情證相必當須依佛菩薩",
    "X56n0942_002:0678c15": "說未知此等證相出何經論。",
    "X56n0942_002:0678c16": "[0678c16] 答佛無二法但隨眾生相而有眾多以眾生種類若",
    "X56n0942_002:0678c17": "干階級悉異故今修道次位萬途一一苦啟二見於",
    "X56n0942_002:0678c18": "眾生未識唯佛獨有心所以將可知之法說尚眾生",
    "X56n0942_002:0678c19": "從初發心五停心別想總想四向四果三賢十聖等",
    "X56n0942_002:0678c20": "覺妙覺立初立後階位差分若更於事細分非說能",
    "X56n0942_002:0678c21": "了粗陳總別念處四向四果況於初果更開十八學",
    "X56n0942_002:0678c22": "人三賢十聖五十二位悉大綱非謂佛法只定如致",
    "X56n0942_002:0678c23": "故約眾生塵勞之門非一略指八萬四千約對此為",
    "X56n0942_002:0678c24": "憑故云八萬四千法門也若具足說或有人聞心則",
    "X56n0942_002:0679a01": "犯亂狐疑不信此之謂也今師謹案修證略述三三",
    "X56n0942_002:0679a02": "九階位近程其問細派亦復應有多種今乃粗說耳",
    "X56n0942_002:0679a03": "正法如是豈可以定一求更結餘疑言須依佛菩薩",
    "X56n0942_002:0679a04": "也大師的承佛旨親稟靈山有說更疑復更&#x5374;求餘",
    "X56n0942_002:0679a05": "證故不應也如何見有文者生無文者死應知實相",
    "X56n0942_002:0679a06": "之理本無名字如來逗機赴四教名字說本體既非",
    "X56n0942_002:0679a07": "一物何處而有眾多教開五七九乘定從何處生出",
    "X56n0942_002:0679a08": "今師只作三三九說故不應疑但從理具不可單求",
    "X56n0942_002:0679a09": "事相具如上說勸莫疑師莫疑法。",
    "X56n0942_002:0679a10": "[0679a10] 第二十二疑問引文云為明菩薩清淨大果報故",
    "X56n0942_002:0679a11": "說是止觀者行順中道即有勝妙果報記文云果",
    "X56n0942_002:0679a12": "報者在實報無障礙土必方便有餘外者疑云圓",
    "X56n0942_002:0679a13": "頓中道期寂光土何故實報以為其期順道法愛",
    "X56n0942_002:0679a14": "為因無明為緣生彼土故非所期果也。",
    "X56n0942_002:0679a15": "[0679a15] 答圓觀修行理本期於常寂餘所期故如所問合為",
    "X56n0942_002:0679a16": "總圓見約行進修為此無明為緣故任運受果報生",
    "X56n0942_002:0679a17": "非本期也若據圓觀中道即不生彼實報修行之便",
    "X56n0942_002:0679a18": "路次逕過非故過也何以故四十一位分分斷分分",
    "X56n0942_002:0679a19": "證此斷此證故在實報土中若最後一品盡入妙覺",
    "X56n0942_002:0679a20": "即是寂光若圓說初後不二初發心便是寂光何故",
    "X56n0942_002:0679a21": "居實報者如前說且界外三土方便有餘土即二乘",
    "X56n0942_002:0679a22": "所居實報無障礙即三賢十聖所居故仁王經云三",
    "X56n0942_002:0679a23": "賢十聖住果報唯佛一人居淨土即此義也又此四",
    "X56n0942_002:0679a24": "土&#x7AEA;論次第應爾橫論&#x4E98;彼八方今如此說者約機",
    "X56n0942_002:0679b01": "悟淺深隨根性對說若以圓常一理本非橫&#x7AEA;只一",
    "X56n0942_002:0679b02": "土中備有四土不離同居即上界三土宛然如文云",
    "X56n0942_002:0679b03": "我實見此土安穩天人常充滿而見尊常在靈鷲山",
    "X56n0942_002:0679b04": "及餘諸住處共大菩薩聲聞眾圍遶說法即方便土",
    "X56n0942_002:0679b05": "相也又觀見娑婆如&#x7460;璃為地坦然平正諸臺樓觀",
    "X56n0942_002:0679b06": "眾寶所成純諸菩薩咸處其中此即言娑婆是實報",
    "X56n0942_002:0679b07": "也只此淨穢同居土中既是實報定非即是寂光為",
    "X56n0942_002:0679b08": "分別令人易解故分為四相說亦凡聖階漸作次第",
    "X56n0942_002:0679b09": "說若一圓觀中道不可思議法中即不可說不可示",
    "X56n0942_002:0679b10": "況復論所期土處有是非耶。",
    "X56n0942_002:0679b11": "[0679b11] 第二十三疑問引文釋不縱不橫義大小乘師各",
    "X56n0942_002:0679b12": "有三者。",
    "X56n0942_002:0679b13": "[0679b13] 答此明其各是偏證非圓意也此是依義立又明此",
    "X56n0942_002:0679b14": "三解若不識圓將法偏況顯出圓理若欲得經論所",
    "X56n0942_002:0679b15": "出但尋上品師之文出處便依此等六釋大小六師",
    "X56n0942_002:0679b16": "即古輩先德人師立義皆有二意大護謙故不出其",
    "X56n0942_002:0679b17": "人二簡繁從要故義用是急人名是傍若要須微求",
    "X56n0942_002:0679b18": "出經論處且當宗學人大唐一國皆同稟一實見悉",
    "X56n0942_002:0679b19": "信大師所錄依教奉行文外餘詞大師不通致令後",
    "X56n0942_002:0679b20": "學並不根尋必經論有者任撿經論而自傳錄亦如",
    "X56n0942_002:0679b21": "大論數有其例彼論云又有人云如此等例不少亦",
    "X56n0942_002:0679b22": "譯人簡要以理為正餘意屬事門故收何必須成覺",
    "X56n0942_002:0679b23": "也且當宗中如此之例亦復不少何但此一收也知",
    "X56n0942_002:0679b24": "之。",
    "X56n0942_002:0679c01": "[0679c01] 第二十四疑問三點圓伊不縱不橫不並不別舉",
    "X56n0942_002:0679c02": "橫川走火火縱橫縱橫並並別。",
    "X56n0942_002:0679c03": "[0679c03] 答今見疑問不見用法單見事求何也本此圓伊三",
    "X56n0942_002:0679c04": "點元喻三德法身案光明疏凡一十箇三法皆一三",
    "X56n0942_002:0679c05": "無異在果時謂三德三身三解脫在因時云三德三",
    "X56n0942_002:0679c06": "煩惱三識等如此之三法一一此中體不相離三一",
    "X56n0942_002:0679c07": "身三身三不定離則非一合亦非三名不可思議之",
    "X56n0942_002:0679c08": "三一也即舉圓伊以為其喻三因以比其功耳若云",
    "X56n0942_002:0679c09": "橫川即&#x7AEA;四教意若云走火即橫四教意如此分橫",
    "X56n0942_002:0679c10": "&#x7AEA;故非圓法我今如來藏智三德法身何&#x751E;次第何",
    "X56n0942_002:0679c11": "&#x751E;不次第何&#x751E;偏何&#x751E;圓何&#x751E;不偏何&#x751E;不圓今此",
    "X56n0942_002:0679c12": "圓中其法如此故能次第能不次第能偏能圓故名",
    "X56n0942_002:0679c13": "不可思議如圓伊三點其法如是今不見法況但見",
    "X56n0942_002:0679c14": "事求故云非宜也文中云三點具足即成圓伊如今",
    "X56n0942_002:0679c15": "但取一點自體相即那得非得伊非伊何得不縱不",
    "X56n0942_002:0679c16": "橫只是一分點字若如此見無情只說一點何處有",
    "X56n0942_002:0679c17": "三若爾何只有一身無三身也只有一德無三德也",
    "X56n0942_002:0679c18": "眾生只有一性無三性也只有一煩惱業無三業也",
    "X56n0942_002:0679c19": "如此三數邐迆配之但此一而二三也若云秤互相",
    "X56n0942_002:0679c20": "即只得其名此何名也此名何所召召何理也若言",
    "X56n0942_002:0679c21": "橫川走火亦復點字者亦非也本將偏以顯圓明橫",
    "X56n0942_002:0679c22": "川走火非今將點字稱雖難此何顯名故知非也古",
    "X56n0942_002:0679c23": "德釋祕密藏云解脫之法亦非涅槃如來之身亦非",
    "X56n0942_002:0679c24": "涅槃摩訶般若亦非涅槃釋三法各異亦非涅槃我",
    "X56n0942_002:0680a01": "今安住如是三法為眾生故名入涅槃如世伊字三",
    "X56n0942_002:0680a02": "點若並則不成伊縱亦不成更舉喻釋如摩醯首羅",
    "X56n0942_002:0680a03": "面上三目乃得成伊三目三相一在額上二如人眼",
    "X56n0942_002:0680a04": "故舉此況伊也三點若別亦不成伊故結云我亦如",
    "X56n0942_002:0680a05": "是今故只取一點作不互為不縱不橫義云今釋與",
    "X56n0942_002:0680a06": "經異者具如先述應知仁者用心大論取意太過失",
    "X56n0942_002:0680a07": "圓伊義今若作此釋只得一點不得三點若爾與為",
    "X56n0942_002:0680a08": "論只單得一分法身並無報應只云一分能應德般",
    "X56n0942_002:0680a09": "若解脫並無此是孤獨解脫無諸權用聲聞一法尚",
    "X56n0942_002:0680a10": "非具足況如來圓常耶。",
    "X56n0942_002:0680a11": "[0680a11] 第二十五疑問引文云乘戒四句破事戒受三惡",
    "X56n0942_002:0680a12": "身持理觀見佛得道又案持相文云前來諸戒律",
    "X56n0942_002:0680a13": "儀防止故名不具足中道之戒無戒不備故名具",
    "X56n0942_002:0680a14": "足又云理觀觀心論持戒者具足能持上十戒也",
    "X56n0942_002:0680a15": "疑云若准此文乘急之人無戒不備何故名為戒",
    "X56n0942_002:0680a16": "緩亦名為破事戒受三惡身者。",
    "X56n0942_002:0680a17": "[0680a17] 答以理觀觀心具足持十戒者理中無造作何論持",
    "X56n0942_002:0680a18": "破又云中道之戒無戒不備此理與中道左右異名",
    "X56n0942_002:0680a19": "無二體也既無造作但名理戒持之是乘乘於此乘",
    "X56n0942_002:0680a20": "見佛聞法而事戒律儀之中違犯七聚以違犯事戒",
    "X56n0942_002:0680a21": "故的須受三惡身何以故違事戒故以乘急故於惡",
    "X56n0942_002:0680a22": "道身見佛聞法今問乘急之人無戒不備何故名戒",
    "X56n0942_002:0680a23": "緩者 答單觀此乘緩事戒否乘戒兩事各別體不",
    "X56n0942_002:0680a24": "相關不得將乘戒為事戒故四句中各具乘緩急義",
    "X56n0942_002:0680b01": "為(去聲呼)有緩急故報有昇沉乘是理戒戒是事戒若",
    "X56n0942_002:0680b02": "事理合持是第一句受人天身於華嚴中見佛聞法",
    "X56n0942_002:0680b03": "豈有三惡道受餘如常談今何事事單守一理既無",
    "X56n0942_002:0680b04": "造作此理何所至到若爾此理具無記之體守此為",
    "X56n0942_002:0680b05": "三惡之根何謂是持戒不應爾。",
    "X56n0942_002:0680b06": "[0680b06] 第二十六疑問引文云無明癡惑本是法性以癡",
    "X56n0942_002:0680b07": "迷故法性變作無明起諸顛倒等疑云癡迷與無",
    "X56n0942_002:0680b08": "明此二有何殊而云癡迷故法性作無明又元初",
    "X56n0942_002:0680b09": "無明為從法性起為從法性外起若法性起法喻",
    "X56n0942_002:0680b10": "不合若外起者無明癡迷法本非法性也又元初",
    "X56n0942_002:0680b11": "法性由何等因緣而起癡迷也。",
    "X56n0942_002:0680b12": "[0680b12] 答此難意太過文云無明癡惑本是法性以癡迷故",
    "X56n0942_002:0680b13": "法性變作無明起顛倒善不善等彼舉喻如寒來結",
    "X56n0942_002:0680b14": "水為&#x6C37;水本非&#x6C37;被寒所加法性本非癡迷被無明",
    "X56n0942_002:0680b15": "所加變作癡迷迷生故造作諸惡業如寒寒重故以",
    "X56n0942_002:0680b16": "水結成&#x6C37;所問為癡迷與無明此亦何殊者 答無",
    "X56n0942_002:0680b17": "明與法性淨穢無乖的迷悟論此即無二元理既一",
    "X56n0942_002:0680b18": "無明與癡迷不是兩物何名無明何名癡迷 答觸",
    "X56n0942_002:0680b19": "事不知名為無明只緣觸事不知名之為癡以癡不",
    "X56n0942_002:0680b20": "知故不識是非故名為迷為此無明不知不識不知",
    "X56n0942_002:0680b21": "是不識非造作諸業招生死果十二因緣三世輪轉",
    "X56n0942_002:0680b22": "此即是迷若法性者本是清淨一如真諦諦備萬德",
    "X56n0942_002:0680b23": "不是癡迷今只為無明所覆法性不明全此法愛作",
    "X56n0942_002:0680b24": "無明無明若明朗然大照此無明全是法性此法性",
    "X56n0942_002:0680c01": "全是無明何以故迷故悟故下文云無明即是法性",
    "X56n0942_002:0680c02": "見思破即是無明破無明破即是見法性何曾是二",
    "X56n0942_002:0680c03": "如人迷東為西至可悟時即上來迷西處便是東無",
    "X56n0942_002:0680c04": "別東也不得離無明外覓法性不得離法性外別覓",
    "X56n0942_002:0680c05": "無明先問元初癡迷為從法性起為法性外起此合",
    "X56n0942_002:0680c06": "即是兩體更喻說如一人具解種種妓得種種名&#x5C05;",
    "X56n0942_002:0680c07": "名定實非二人也應知不得言從四句起皆妄計也",
    "X56n0942_002:0680c08": "中論所破(云云)",
    "X56n0942_002:0680c09": "[0680c09] 第二十七疑問五品十信差別不同諸忍位號亦",
    "X56n0942_002:0680c10": "異者。",
    "X56n0942_002:0680c11": "[0680c11] 答五忍名位次第如仁王大師配位釋名隨處取理",
    "X56n0942_002:0680c12": "故有不同仁王據別法華中用義據圓大師立義具",
    "X56n0942_002:0680c13": "准經文法華經中所列五品十信文相挌量非不分",
    "X56n0942_002:0680c14": "明乃約如來在世滅後之異佛世時四信弟子佛滅",
    "X56n0942_002:0680c15": "後名五品弟子若約修證論其階位無差別大師云",
    "X56n0942_002:0680c16": "約佛世滅後之異耳又云初隨喜品是入信心位分",
    "X56n0942_002:0680c17": "一品為兩心五品即十信心即是鐵輪六根清淨位",
    "X56n0942_002:0680c18": "也已上並是大師說法意應馮取解何更搆疑若於",
    "X56n0942_002:0680c19": "大師至疑更從誰受法耶言忍位不同者大師立義",
    "X56n0942_002:0680c20": "凡諸所釋皆通別兩途若准通釋初伏忍名極至等",
    "X56n0942_002:0680c21": "覺總名伏忍下四忍亦如是其第五品寂滅忍從初",
    "X56n0942_002:0680c22": "伏忍隨其伏處煩惱不起分得寂滅忍之名亦寂滅",
    "X56n0942_002:0680c23": "忍此是分寂滅義餘四亦如是已上通釋若別釋者",
    "X56n0942_002:0680c24": "從初伏忍終至寂滅是妙覺位此則終極為寂滅忍",
    "X56n0942_002:0681a01": "也今依通義故忍名處處不同亦是圓別異故不同",
    "X56n0942_002:0681a02": "也仁王中有一往義亦有再往義一往者從十信至",
    "X56n0942_002:0681a03": "十向名伏忍即十地名信順無生三忍據下再往中",
    "X56n0942_002:0681a04": "即第十與佛同為寂滅忍此是一往義若再往者於",
    "X56n0942_002:0681a05": "十地中分別五忍謂前四十心為伏十地初三為信",
    "X56n0942_002:0681a06": "四五六地為順次三為無第十與佛同為寂滅忍言",
    "X56n0942_002:0681a07": "第十與佛同者此位開兩即等覺菩薩及妙覺也又",
    "X56n0942_002:0681a08": "言今家釋但言伏亦無信忍者下文取住行向為順",
    "X56n0942_002:0681a09": "文在此既取住行向為順明知取十信為信忍也此",
    "X56n0942_002:0681a10": "理明(矣)今取住行向為順忍五品為伏為信即至住",
    "X56n0942_002:0681a11": "行向正是順忍如此次第故不相違其趣如是望不",
    "X56n0942_002:0681a12": "疑也若圓位中初伏即是後寂滅即信即順即寂滅",
    "X56n0942_002:0681a13": "但舉一忍名即具初後是但得圓宗意諸不同自更",
    "X56n0942_002:0681a14": "何疑也。",
    "X56n0942_002:0681a15": "[0681a15] 第二十八疑問引文破法遍中見思即是無明無",
    "X56n0942_002:0681a16": "明即是法性疑云見思惑即無明何故文云初信",
    "X56n0942_002:0681a17": "斷見二信已去斷思惟惑八九十信斷界內外塵",
    "X56n0942_002:0681a18": "沙惑也十信已去斷無明又見思等即無明者初",
    "X56n0942_002:0681a19": "信位應見中道何故待至初住方得見乎輔行釋",
    "X56n0942_002:0681a20": "意不明者。",
    "X56n0942_002:0681a21": "[0681a21] 答止觀本文中總相說亦名圓說輔行中別相說總",
    "X56n0942_002:0681a22": "相說者見思即無明同一體故只為有無明故便生",
    "X56n0942_002:0681a23": "見生思若無無明見思無處生無明本是法性只為",
    "X56n0942_002:0681a24": "迷故法性變作無明無明若明法性即顯法性若顯",
    "X56n0942_002:0681b01": "無明即破無明破即見法性入實相空既入實相何",
    "X56n0942_002:0681b02": "法不空與非破遍何也輔行中別相說者云若從文",
    "X56n0942_002:0681b03": "說見思障真無明障中若從意說見思之外無別無",
    "X56n0942_002:0681b04": "明何者體法性見思豈離法性故云亦即法性何故",
    "X56n0942_002:0681b05": "以同體故如此銷釋甚為分明不測高意如何取別",
    "X56n0942_002:0681b06": "稱意不明請細尋之(云云)。",
    "X56n0942_002:0681b07": "[0681b07] 第二十九疑問引文云始自初品終至初住一生",
    "X56n0942_002:0681b08": "可修一生可證者誰為其人若龍女是應先世種",
    "X56n0942_002:0681b09": "修非一生修證之例也又引起信論云是菩薩或",
    "X56n0942_002:0681b10": "示超地速成正覺以為怯弱眾生故說於無量阿",
    "X56n0942_002:0681b11": "僧祇劫當成佛道又云以為懈怠眾生故示如是",
    "X56n0942_002:0681b12": "無數方便不可思議而實菩薩種性根等發心亦",
    "X56n0942_002:0681b13": "等所證亦等無有超過之法以一切菩薩皆經三",
    "X56n0942_002:0681b14": "阿僧祇劫故但隨眾生世界不同所見所聞根欲",
    "X56n0942_002:0681b15": "性異故示所行亦有差別者。",
    "X56n0942_002:0681b16": "[0681b16] 答如此二說本非相乖只為機悟不同如來種種方",
    "X56n0942_002:0681b17": "便為對懈怠眾生說佛道長遠久受勤苦方可得成",
    "X56n0942_002:0681b18": "為治厭長眾生故云佛道易得然諸佛一法本無長",
    "X56n0942_002:0681b19": "短亦非難易皆是隨機性也為怯弱者說法長劫故",
    "X56n0942_002:0681b20": "下文證為懈怠者示如是無數方便不可思議而實",
    "X56n0942_002:0681b21": "菩薩根性發心所證並皆俱等此文證上上機也有",
    "X56n0942_002:0681b22": "言無有超過之法一切菩薩皆經三阿僧祇劫者此",
    "X56n0942_002:0681b23": "證隨機說法示中機也所所但隨眾生世界不同故",
    "X56n0942_002:0681b24": "所見所聞根欲性異故示所行亦有差別者此即俱",
    "X56n0942_002:0681c01": "證頓漸之機是悉檀隨機性施益之義也釋隨眾生",
    "X56n0942_002:0681c02": "世界不同者即有三五七九乘機緣不同也釋隨云",
    "X56n0942_002:0681c03": "文明矣斷見者約機且分四品謂上上上中下上上",
    "X56n0942_002:0681c04": "機乘上上乘即見實相理具一切佛法無缺少也即",
    "X56n0942_002:0681c05": "圓頓入也上機見實相事一切法無非實相故此人",
    "X56n0942_002:0681c06": "得事不同理謂須假緣修方便顯出此理次第修行",
    "X56n0942_002:0681c07": "故此別教也中機見體法空真下下機折空真隨見",
    "X56n0942_002:0681c08": "聞處悟解脫破惡故是對治也隨見聞處歡喜是為",
    "X56n0942_002:0681c09": "人也隨見聞處得入理是第一義也故立根欲性異",
    "X56n0942_002:0681c10": "根即世界欲即為人性即對治異即第一義也願見",
    "X56n0942_002:0681c11": "長者示長願見短者云短如此悟解在機故菩薩示",
    "X56n0942_002:0681c12": "亦超四悉檀之益也更別示者前本文云一生可證",
    "X56n0942_002:0681c13": "者約理也經云龍女者約事也且理者圓極之理無",
    "X56n0942_002:0681c14": "初中後一念備足無所闕少頗有凡夫初發心時便",
    "X56n0942_002:0681c15": "登正覺者此理即有此事即無也能知此理具足圓",
    "X56n0942_002:0681c16": "滿者此身心而是三身三德十界三法具足一心三",
    "X56n0942_002:0681c17": "觀是了了分明見具足無減修若備此知即是一生",
    "X56n0942_002:0681c18": "可修一生可證之義離此修外無復別論離此證外",
    "X56n0942_002:0681c19": "無復可證即是此生得義不待進位登到初住方破",
    "X56n0942_002:0681c20": "無明耳夫無明是出假名若知無明即是明明了何",
    "X56n0942_002:0681c21": "處更有無明只為朝夕行住坐臥即全是無明若能",
    "X56n0942_002:0681c22": "了達即此朝夕行住坐臥便是明了不得將明了了",
    "X56n0942_002:0681c23": "見之是無明若爾者眾生作明白之見行既非是明",
    "X56n0942_002:0681c24": "菩薩更示何法而令求解脫耶可云發心畢竟二不",
    "X56n0942_002:0682a01": "別是其義也今理既備心令此知依法行即是到妙",
    "X56n0942_002:0682a02": "覺地豈假歷別方便諸教簡麤顯妙千徹萬途耶我",
    "X56n0942_002:0682a03": "今能如是知亦如是行如是證任運如是觀智恒隨",
    "X56n0942_002:0682a04": "彌又彌明轉深轉固功德智顯故四十一位始末並",
    "X56n0942_002:0682a05": "如即大品云初阿後荼無二無別此是理具頓見頓",
    "X56n0942_002:0682a06": "修非謂不修而自進路名之曰修故經云煩惱即菩",
    "X56n0942_002:0682a07": "提結業即解脫生死即法身不待斷然後證故是頓",
    "X56n0942_002:0682a08": "故是圓也舉龍女答是事也終不以不修而自得果",
    "X56n0942_002:0682a09": "今且舉此事作答證其圓頓得而有積修之義者正",
    "X56n0942_002:0682a10": "是龍女初發心時一發一切發圓見中道理能依圓",
    "X56n0942_002:0682a11": "而修但於事戒緩而受於龍報而於圓乘急於彼法",
    "X56n0942_002:0682a12": "華中而現作佛事故於此生而速證圓位之義如此",
    "X56n0942_002:0682a13": "故不應別覓其證也如此說者可以意會之不可以",
    "X56n0942_002:0682a14": "事求之難云。",
    "X56n0942_002:0682a15": "[0682a15] 第三十疑問止觀中用氣治病文謂吹呼嚂呵噓",
    "X56n0942_002:0682a16": "[口*詩]皆於脣吻吐納轉側牙舌徐運心帶想作氣者",
    "X56n0942_002:0682a17": "疑云此等六氣一一作氣其如何等。",
    "X56n0942_002:0682a18": "[0682a18] 答如文○吹去冷鼻徐內溫並是一一作乃至[口*詩]去",
    "X56n0942_002:0682a19": "勞乏鼻內和補皆出於口門吹者其相如吹火法是",
    "X56n0942_002:0682a20": "鼻中徐徐納其冷氣內於腹中帶想者帶涼冷之想",
    "X56n0942_002:0682a21": "想其涼冷之氣從鼻湍入至齊輪繞香輪又還到鼻",
    "X56n0942_002:0682a22": "帶其涼冷之想想其氣出入所到一畢已又更作重",
    "X56n0942_002:0682a23": "吹重納取&#x9262;中綃了覺以噓涼也是以一法也呼氣",
    "X56n0942_002:0682a24": "者依名作氣呼(虎胡反)呼法如此此經舉出盡後還出",
    "X56n0942_002:0682b01": "鼻中徐徐納同得體涼此兩氣共治乏用鼻內和補",
    "X56n0942_002:0682b02": "嚂氣亦如呼氣法盡氣任去依嚂名依氣治法如文",
    "X56n0942_002:0682b03": "呵噓[諿-耳+可]各依名呼召之即是也但依&#x8657;言呼喚依字",
    "X56n0942_002:0682b04": "呼之即是只為彼方言不同故未語耳又疑云各各",
    "X56n0942_002:0682b05": "作氣其如何者若勞乏即用吹呼氣治病及除風用",
    "X56n0942_002:0682b06": "嚂氣治一一依文用氣次一一和補但覺稍稍有&#x52B9;",
    "X56n0942_002:0682b07": "可即帶想除之補之是也又息有四伴如文細心推",
    "X56n0942_002:0682b08": "之即是無別法也又則則則勞則定言上三不是息",
    "X56n0942_002:0682b09": "守之則散則結即勞守息則定今應去上三伴守第",
    "X56n0942_002:0682b10": "四息大師果果之命人識知如文可解請細詳之即",
    "X56n0942_002:0682b11": "是又出入有盡有不盡者文具細委之非言示面對",
    "X56n0942_002:0682b12": "方決又云別運十二息者帶假想心若有上來六種",
    "X56n0942_002:0682b13": "疾病此吐納以吐六并納六共十二息以共治之帶",
    "X56n0942_002:0682b14": "假想者如冷須帶暖想若熱須帶冷想想此冷熱息",
    "X56n0942_002:0682b15": "到其病處此謂假想也故名依息帶想即能治病也",
    "X56n0942_002:0682b16": "然此六氣四伴十二息想如文已細作了若得之見",
    "X56n0942_002:0682b17": "文合得雖然甚難至難此須面對口決文字中傳示"
}