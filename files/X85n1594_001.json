{
    "X85n1594_001:0555a05": "No. 1594-A",
    "X85n1594_001:0555a06": " 佛祖綱目序",
    "X85n1594_001:0555a08": "[0555a08] 余不佞。浮沉史局。垂五十年。而知古今事。無更難於",
    "X85n1594_001:0555a09": "史者。無論正史難。即偏記小錄亦難。無論稗史難。即",
    "X85n1594_001:0555a10": "璅語雜簿亦難。若更進而史天史地。又進而史仙史",
    "X85n1594_001:0555a11": "佛。自非以山河為法身。以人天為手眼者。未有能撮",
    "X85n1594_001:0555a12": "其要而薈其成者也。心空居士。以三十年精力。&#x5F5A;為",
    "X85n1594_001:0555a13": "佛祖綱目一書。於是梵網有總持。法門有紀載。宗教",
    "X85n1594_001:0555a14": "有源流。廢興有考覈。而合之則曰。此七佛以來。一部",
    "X85n1594_001:0555a15": "大史也。宋元徽中。王儉為七志。僅以佛書。附圖譜之",
    "X85n1594_001:0555a16": "末。梁初。命任昉等。於文德殿。列藏眾書。於華林園。另",
    "X85n1594_001:0555a17": "集釋典。其後阮孝緒。&#x613D;采經籍。獨尊佛錄。於七錄之",
    "X85n1594_001:0555a18": "外。然亦不過資&#x613D;&#x89A7;示瑰異而已。唐宋以來。宗學熾",
    "X85n1594_001:0555a19": "盛。枝葉各分。自景德傳燈錄出。續之者至。合為五燈。",
    "X85n1594_001:0555a20": "於是曹溪之後。思讓再分。馬祖以來。五宗各顯。至宋",
    "X85n1594_001:0555a21": "僧法槃。別立教宗。以法華為經。天台為統。止觀為門。",
    "X85n1594_001:0555a22": "此佛祖統記所繇作也。迨元僧智常。復作統載。名依",
    "X85n1594_001:0555a23": "統記。而立例則殊。始用史家編年之法。其意以宗為",
    "X85n1594_001:0555a24": "主。以教為輔。凡淨行神足。性相義觀。無所不備。而識",
    "X85n1594_001:0555b01": "者摘其漏誤。至不可寘辨。&#x8462;史之難如此。居士宿身",
    "X85n1594_001:0555b02": "了了。自謂明教嵩再來。故於定祖正宗大義凜凜。巨",
    "X85n1594_001:0555b03": "綱細目標識精詳。至其略化跡而重機緣。合宗乘而",
    "X85n1594_001:0555b04": "歸淨土。則又善誘曲導。無非融和水乳。吹亮薪傳。俾",
    "X85n1594_001:0555b05": "見性成佛之旨。人人開卷。直下領會。將居士顯化。報",
    "X85n1594_001:0555b06": "恩之願。於是焉畢矣。何至如小師諍士。橫分正閏。妄",
    "X85n1594_001:0555b07": "劃南北。始以病史而究。為宗教戈矛哉。嗟乎。韋昭仗",
    "X85n1594_001:0555b08": "正書落窖坑。崔浩觸諱族冤駢覆。至使貞臣節士。默",
    "X85n1594_001:0555b09": "標張儼之文。私存孫盛之本。木天金馬&#x7A7D;廁盈途。豈",
    "X85n1594_001:0555b10": "如旃檀林邊。可以逍遙撰述。大圓海畔。從無意外風",
    "X85n1594_001:0555b11": "波。人鬼天龍俱供筆削。闥城鹿苑倚作直廬。如居士",
    "X85n1594_001:0555b12": "之肩史責。誰謂極樂國中。珥毫簪筆。無其位。無其人",
    "X85n1594_001:0555b13": "也。",
    "X85n1594_001:0555b14": "[0555b14] 皇明崇禎歲在甲戌仲秋吉旦 賜進士出身資政",
    "X85n1594_001:0555b15": "大夫太子太保禮部尚書兼翰林院學士掌詹事府",
    "X85n1594_001:0555b16": "事 實錄副總裁董其昌撰",
    "X85n1594_001:0555b18": "No. 1594-B",
    "X85n1594_001:0555b19": " 佛祖綱目序",
    "X85n1594_001:0555b21": "[0555b21] 余輯是書。竊有深願。經云。自未得度。先度人者。菩薩",
    "X85n1594_001:0555b22": "發心。自覺已圓。能覺他者。如來應世。曰發心正以求",
    "X85n1594_001:0555b23": "其自覺。曰應世正以滿其初心。心之未形。杳杳冥冥。",
    "X85n1594_001:0555b24": "不見一物。無佛無祖無綱無目者。此性之纖塵不立",
    "X85n1594_001:0555c01": "也。心之已形。浩浩蕩蕩。不遺一物。有佛有祖有綱有",
    "X85n1594_001:0555c02": "目者。此性之萬法朗然也。故曰不可以有心求。不可",
    "X85n1594_001:0555c03": "以無心得。不可以語言造。不可以寂默通。離四句。絕",
    "X85n1594_001:0555c04": "百非。如空裏栽花。如波心踏月。無汝湊泊處。無汝擬",
    "X85n1594_001:0555c05": "議處。畢竟如何。以佛祖遣佛祖。以綱目奪綱目。神而",
    "X85n1594_001:0555c06": "明之。存乎其人而已。是書草創於萬曆三十八年之",
    "X85n1594_001:0555c07": "庚戌。卒業於崇禎四年之辛未。嘔心枯鬚者。歷二十",
    "X85n1594_001:0555c08": "有一年。遂成佛祖綱目四十一卷。一時蓮社行人。相",
    "X85n1594_001:0555c09": "與謀付剞劂。作人天眼目。余乃歡喜踴躍。而說偈言。",
    "X85n1594_001:0555c10": "偈曰。",
    "X85n1594_001:0555c11": " 我述此書  不為名聞  事理俱備  權實雙行",
    "X85n1594_001:0555c12": " 庶幾觀者  了如鏡明  開卷展讀  發無上心",
    "X85n1594_001:0555c13": " 不願佛子  &#x8EAD;著句味  但願反求  直下便是",
    "X85n1594_001:0555c14": " 剪葛藤根  伐無明樹  不願佛子  瞥生知解",
    "X85n1594_001:0555c15": " 但願窮源  掃開奇怪  赤手歸家  塵塵出礙",
    "X85n1594_001:0555c16": " 不願佛子  貢高我慢  但願知非  靈光顯現",
    "X85n1594_001:0555c17": " 佛不柰何  魔軍自散  不願佛子  輕忽毗尼",
    "X85n1594_001:0555c18": " 但願性戒  無犯無持  赤肉團上  出摩尼珠",
    "X85n1594_001:0555c19": " 不願佛子  沉空枯坐  但願明心  了無退墮",
    "X85n1594_001:0555c20": " 管甚蒲團  破與不破  不願佛子  &#x8657;度光陰",
    "X85n1594_001:0555c21": " 但願精進  拳拳服膺  萬年一念  大地平沉",
    "X85n1594_001:0555c22": " 不願佛子  儱侗顢頇  但願悟徹  擊碎疑團",
    "X85n1594_001:0555c23": " 竿頭進步  桶底踢穿  不願佛子  浮飾外護",
    "X85n1594_001:0555c24": " 但願實心  圓修六度  法海無邊  剎那涉過",
    "X85n1594_001:0556a01": " 我作此偈  諸佛證明  滄海可竭  須彌可崩",
    "X85n1594_001:0556a02": " 而此願力  與佛長存",
    "X85n1594_001:0556a04": "No. 1594-C",
    "X85n1594_001:0556a05": " 附刻原疏",
    "X85n1594_001:0556a07": "[0556a07] 伏念。時恩博地凡夫。渺無福慧。四十餘載。&#x8657;度光陰。",
    "X85n1594_001:0556a08": "幼承父母教育。竊佩孔聖遺言。既而母氏先亡。遂慕",
    "X85n1594_001:0556a09": "佛門教典。當其步趨乎儒也。幾欲效顰而攻乎佛。及",
    "X85n1594_001:0556a10": "其歸依乎佛也。又因&#x751E;鼎而薄乎儒。皆緣不&#x6ED9;大聖",
    "X85n1594_001:0556a11": "之淵源。遂致下同流俗之軌轍。往歲萬曆丁未。正當",
    "X85n1594_001:0556a12": "四十四歲。發無上心。勤求妙道。晨夕參叩。不敢怠遑。",
    "X85n1594_001:0556a13": "夢寐之間。默蒙印可。始信千古法道。匪從人得。河沙",
    "X85n1594_001:0556a14": "妙用。總在心源。度生為急。僧俗何拘。愚者自迷。妄分",
    "X85n1594_001:0556a15": "儒釋。原夫  世尊說十二部經。而人天瞻仰。孔子",
    "X85n1594_001:0556a16": "作春秋。而亂臣賊子懼。苟可開世間眼目。豈復愛一",
    "X85n1594_001:0556a17": "己髮膚。今恩竊不自揣。思報佛恩。照依歷代年號。編",
    "X85n1594_001:0556a18": "輯佛祖綱目。意倣乎孔子。名同乎紫陽。須以十年。或",
    "X85n1594_001:0556a19": "可卒業。顧孔子聖人也。春秋猶世諦也。當時且冒罪",
    "X85n1594_001:0556a20": "我之嫌。況恩何人。斯所編年而載者。皆天中天。聖中",
    "X85n1594_001:0556a21": "聖。非古佛現身。即菩薩救世。上自天魔外道。下至拘",
    "X85n1594_001:0556a22": "儒曲士。能無惱亂。或多謗毀。用是投誠懇求 三世",
    "X85n1594_001:0556a23": "諸佛十方諸大菩薩天龍八部護法善神。被無量之",
    "X85n1594_001:0556a24": "神力。多方護持。假莫大之靈通。曲垂方便。苦心思索。",
    "X85n1594_001:0556b01": "智慧&#x8109;&#x8109;自流。殫力挍&#x8B90;。精神奕奕長旺。或奇書古",
    "X85n1594_001:0556b02": "帙。或斷簡殘編。奚所求而弗獲。或助以刻貲。或牖以",
    "X85n1594_001:0556b03": "知識。將善士之必逢。數年&#x5F5A;集。無異剎那。千葉詞章。",
    "X85n1594_001:0556b04": "如出一氣。帙成。而鷲嶺芳規。儼若未散。展畢。而龍華",
    "X85n1594_001:0556b05": "勝會。預掇目前。無論後有作者。相續不斷。化為無盡",
    "X85n1594_001:0556b06": "之燈。即今有志禪那。一覽無遺。觸目菩提之路。 明",
    "X85n1594_001:0556b07": "主收入藏中流通。&#x7ADD;天長地久。鬼神不忘遺囑呵護。",
    "X85n1594_001:0556b08": "同玉策金函。天魔外道拱手歸降。曲士拘儒回心嚮",
    "X85n1594_001:0556b09": "道。自非大慈大力。何以成始成終。謹當發心纂集之。",
    "X85n1594_001:0556b10": "初不勝祈禱&#x6B35;誠之至。時萬曆庚戌四月八日。弟子",
    "X85n1594_001:0556b11": "朱時恩謹疏。",
    "X85n1594_001:0556b12": "[0556b12] 時恩既於如來像前。發弘願已。屢獲瑞夢。不一而",
    "X85n1594_001:0556b13": "足。或夢三教後聖人。私感之。私服之。或夢明教嵩",
    "X85n1594_001:0556b14": "禪師再來。後聖者以是書所載。乃先聖化跡。讀是",
    "X85n1594_001:0556b15": "書而興起者。皆三教後聖人也。私者。非佛非祖。以",
    "X85n1594_001:0556b16": "一俗士。而編輯佛祖綱目。即孔子所謂。其義則丘",
    "X85n1594_001:0556b17": "竊取之者。雖公而亦私也。感之者。因是書而明心",
    "X85n1594_001:0556b18": "見性。自應銘感之不忘也。服之者。因是書而惑斷",
    "X85n1594_001:0556b19": "執空。自應佩服之無斁也。明教再來者。昔以比丘",
    "X85n1594_001:0556b20": "而著傳法正宗記。今以居士而著佛祖綱目。前後",
    "X85n1594_001:0556b21": "若出一人也。自是而知。佛祖加被我矣。雖蒐羅未",
    "X85n1594_001:0556b22": "盡。而千聖不傳之奧旨。超出語言文字之外者。已",
    "X85n1594_001:0556b23": "若含若吐於是書。古德云。將此深心奉塵剎。是則",
    "X85n1594_001:0556b24": "名為報佛恩。",
    "X85n1594_001:0556c01": "佛祖綱目凡例",
    "X85n1594_001:0556c02": "佛祖 福慧兩足。正覺無上。故名為佛。明佛心宗。",
    "X85n1594_001:0556c03": "行解相應。故名為祖。現在賢劫第四尊佛。號曰釋",
    "X85n1594_001:0556c04": "迦。王此五濁大千世界。釋迦傳迦葉。二十八傳至",
    "X85n1594_001:0556c05": "達磨。是謂西天二十八祖。達磨傳慧可。六傳至惠",
    "X85n1594_001:0556c06": "能。是謂東土六祖。嗣後五宗繼興。法法相傳。無忝",
    "X85n1594_001:0556c07": "祖位 教門則有瑜伽宗南山宗天台宗慈恩宗",
    "X85n1594_001:0556c08": "賢首宗。",
    "X85n1594_001:0556c09": "綱目 綱者大綱。目者細目。儒書綱目。為世間法。",
    "X85n1594_001:0556c10": "善惡俱陳。以備法戒。故有褒有貶。佛祖綱目。為出",
    "X85n1594_001:0556c11": "世間法專為託彼已成之佛祖。顯我自性之佛祖。",
    "X85n1594_001:0556c12": "故無褒無貶。",
    "X85n1594_001:0556c13": "卷帙 如來示生印度。大教漸被支那。則此方著",
    "X85n1594_001:0556c14": "述。斷以釋迦為主。今不論篇數多寡。以一甲子。週",
    "X85n1594_001:0556c15": "為一卷。起周康王二年甲子。止洪武十六年癸亥。",
    "X85n1594_001:0556c16": "總計四十一甲子。成四十一卷。仍編字號以便查",
    "X85n1594_001:0556c17": "考。",
    "X85n1594_001:0556c18": "年號 西土東土。不同世法。道法亦異。今每卷綱",
    "X85n1594_001:0556c19": "目前。先將此土年號。注入甲子內。然後專書佛祖",
    "X85n1594_001:0556c20": "機緣化跡。庶不混雜。",
    "X85n1594_001:0556c21": "五時 如來示現有五時。一降生。二出家。三成道。",
    "X85n1594_001:0556c22": "四說法。五涅槃。如來說法亦有五時。一華嚴。二塵",
    "X85n1594_001:0556c23": "苑。三方等。四般若。五法華。",
    "X85n1594_001:0556c24": "機緣 教外別傳。纔出母胎。便已漏逗。何待拈花",
    "X85n1594_001:0557a01": "綱目。於涅槃後。純錄機緣者。良有深意。上流之士。",
    "X85n1594_001:0557a02": "若於此處&#x89B7;得破時。一千七百則公案。不消一&#x63D1;。",
    "X85n1594_001:0557a03": "化跡 神通變化。雖佛祖。亦時藉以折伏魔外。實",
    "X85n1594_001:0557a04": "則正法不係乎此。如溈山雲門。道滿天下。未聞以",
    "X85n1594_001:0557a05": "三世國王失通之故。而少貶其宗風。故綱目雖不",
    "X85n1594_001:0557a06": "削化跡。亦不滯化跡。",
    "X85n1594_001:0557a07": "宗教 教是佛語。宗是佛心。但愁心不作佛。不愁",
    "X85n1594_001:0557a08": "佛不解語。然通宗不通教。開口便亂道。故是書以",
    "X85n1594_001:0557a09": "傳法正宗。為主而教。尤不可不看。",
    "X85n1594_001:0557a10": "淨土 佛開淨土一門。實救世之良方。亦參禪之",
    "X85n1594_001:0557a11": "捷徑。達磨未來。遠公始創蓮社。教人一心念佛。要",
    "X85n1594_001:0557a12": "其歸極與直指單傳。毫髮無異。近世雲棲宏師。古",
    "X85n1594_001:0557a13": "佛再來。儼然德山臨濟而不用棒喝。單提念佛話",
    "X85n1594_001:0557a14": "頭。可謂善學柳下惠。不師其跡。讀綱目者。直須識",
    "X85n1594_001:0557a15": "得此意。",
    "X85n1594_001:0557a16": "宗派 調字號第三十一卷。馬祖石頭會下有二",
    "X85n1594_001:0557a17": "道悟。不可不辨。一道悟嗣石頭。東陽張氏子。初參",
    "X85n1594_001:0557a18": "國一。後謁石頭。頓悟。住荊州城東天皇寺。弟子三",
    "X85n1594_001:0557a19": "人。一慧真。一文賁。一幽閑。&#x604A;律即符載撰&#x7891;。一道",
    "X85n1594_001:0557a20": "悟嗣馬祖。渚宮崔氏子。初謁石頭不契。次謁忠國",
    "X85n1594_001:0557a21": "師。後謁馬祖。言下大悟。授記返荊門。節使以天王",
    "X85n1594_001:0557a22": "嗔責。造天王寺於府西供師。弟子一人龍潭崇信。",
    "X85n1594_001:0557a23": "荊南節度使丘玄素撰&#x7891;。據此則龍潭嗣天王。天",
    "X85n1594_001:0557a24": "王嗣馬祖無疑。傳燈乃誤列於石頭法派。而宋景",
    "X85n1594_001:0557b01": "濂護法後記。亦因之。何也。況唐聞人歸登南嶽&#x7891;。",
    "X85n1594_001:0557b02": "圭峰答裴相國宗趣。權德輿馬祖塔銘。皆以天王",
    "X85n1594_001:0557b03": "嗣法馬祖。而佛國白達觀&#x9834;呂夏卿張無盡。亦皆",
    "X85n1594_001:0557b04": "著辨證傳燈之誤。綱目查明。一一改正。",
    "X85n1594_001:0557b05": "辨訛 騰字號第三十四卷。乾祐庚戌。吳越王以",
    "X85n1594_001:0557b06": "誕辰飯僧。王問永明。今有真僧降否。曰長耳和尚。",
    "X85n1594_001:0557b07": "乃定光佛應身也。王趨駕參禮。稱為定光出世。長",
    "X85n1594_001:0557b08": "耳但云。永明饒舌。遂跏趺而化。令參號。永明與長",
    "X85n1594_001:0557b09": "耳。同嗣雪峰。初住翠巖天福。丁酉王請住龍冊。即",
    "X85n1594_001:0557b10": "所問之永明也。顯德甲寅。王始建永明寺。請道潛",
    "X85n1594_001:0557b11": "居之。宋建隆辛酉。道潛化王。乃請延壽住永明。自",
    "X85n1594_001:0557b12": "辛酉&#x9061;至庚戌。凡十有一年。此時壽未出世。永明",
    "X85n1594_001:0557b13": "寺亦未建。安得謂王所問之永明乃延壽之永明",
    "X85n1594_001:0557b14": "哉。佛書中如此類者頗多。而遺漏處亦不少。姑俟",
    "X85n1594_001:0557b15": "博雅詳訂再續。",
    "X85n1594_001:0557b16": "序文 綱目卷首。除自述願文及原疏外。止錄宋",
    "X85n1594_001:0557b17": "景濂序傳法正宗記及護教編後記二首。更不敢",
    "X85n1594_001:0557b18": "乞文名公以相粉飾。",
    "X85n1594_001:0557b19": "[0557b19] (此書業已鐫成於癸酉。乃甲戌秋。思翁 予告南還。一見欣然。願序洪&#x613D;典要。遂為此書冠冕)。",
    "X85n1594_001:0557b20": "[0557b20] 佛祖綱目凡例(終)",
    "X85n1594_001:0557c04": "佛祖綱目總次",
    "X85n1594_001:0557c05": "[0557c05] 全部綱目內所載。雖西方聖人為大千教主。實",
    "X85n1594_001:0557c06": "遵東土帝王花甲。編年紀號。自序文起至末卷",
    "X85n1594_001:0557c07": "助貲姓氏。止分列四十一卷。共成十二策開後。",
    "X85n1594_001:0557c08": "[0557c08]  第一策 董序 (黃引許跋) 自序 凡例 宋序",
    "X85n1594_001:0557c09": "  七佛偈 首卷至十八卷",
    "X85n1594_001:0557c10": " 第二策 十九卷至二十八卷",
    "X85n1594_001:0557c11": " 第三策 二十九卷至三十一卷",
    "X85n1594_001:0557c12": " 第四策 三十二卷",
    "X85n1594_001:0557c13": " 第五策 三十三卷",
    "X85n1594_001:0557c14": " 第六策 三十四卷",
    "X85n1594_001:0557c15": " 第七策 三十五卷",
    "X85n1594_001:0557c16": " 第八策 三十六卷",
    "X85n1594_001:0557c17": " 第九策 三十七卷之上",
    "X85n1594_001:0557c18": " 第十策 三十七卷之下",
    "X85n1594_001:0557c19": " 第十一策 三十八卷至三十九卷",
    "X85n1594_001:0557c20": " 第十二策 四十卷至四十一卷 自跋 善信",
    "X85n1594_001:0557c21": "  助貲數目",
    "X85n1594_001:0557c23": "[0557c23] 佛祖綱目總次(終)",
    "X85n1594_001:0558a01": "No. 1594-D",
    "X85n1594_001:0558a02": " 佛祖綱目緣引",
    "X85n1594_001:0558a04": "[0558a04] 刻分燈錄既竣。則諸善信夙生種子已蘇蘇發動矣。",
    "X85n1594_001:0558a05": "然心空氏弘願深慈。增進無已。且其一生精力。注之",
    "X85n1594_001:0558a06": "佛祖綱目一書。蓋蒐輯全藏纂要鉤玄。而用編年法",
    "X85n1594_001:0558a07": "詮次焉。以迦文為教主。以西竺東土諸祖一花五葉",
    "X85n1594_001:0558a08": "為正宗。以經教義觀淨行神足為旁翼。洎宰官長者",
    "X85n1594_001:0558a09": "諸善知識。靡不賅攝。雖倣通載之例。而盡刊七誤之",
    "X85n1594_001:0558a10": "短。採擷參訂。功兼勞倍。洵可謂貝笈之巨筏。法印之",
    "X85n1594_001:0558a11": "金鎞。令學人薰習。其中不待遍閱三乘十二分教。而",
    "X85n1594_001:0558a12": "心知眼孔一時洞開。如渴飲天漿。如饑餐王膳。又如",
    "X85n1594_001:0558a13": "東海狂。且忽游眾香之國。負茲孱子扶笻百藥之肆。",
    "X85n1594_001:0558a14": "其踴躍歡喜。又詎可量哉。卷凡四十。而嬴&#x5F5A;為十二",
    "X85n1594_001:0558a15": "策。將託重十二大法力人。流通演化。業有獨任之者。",
    "X85n1594_001:0558a16": "不佞則謂。末法凌夷。盡大地人。迷&#x5374;向上一著。與其",
    "X85n1594_001:0558a17": "獨為君子。寧若善與人同。於是&#x5EFC;有分募之脫。悉照",
    "X85n1594_001:0558a18": "徑山規式。各刻姓名卷後。庶幾財法二施。一雨普潤。",
    "X85n1594_001:0558a19": "即半滿功德。不且平等無二乎。莫道心空居士特特",
    "X85n1594_001:0558a20": "漫天頓網打鳳羅龍也。",
    "X85n1594_001:0558a21": "[0558a21] 崇禎五年壬申四月 佛示生日黃廷鵠澹志甫題",
    "X85n1594_001:0558b01": "No. 1594-E",
    "X85n1594_001:0558b02": " 傳法正宗記序",
    "X85n1594_001:0558b04": "宋 濂",
    "X85n1594_001:0558b05": "[0558b05] 表大法之真傳。起群生之正信。宜莫如書。然而真丹",
    "X85n1594_001:0558b06": "身毒。相去絕遠。梵言華言。重譯或殊。況屢遭滅斥之",
    "X85n1594_001:0558b07": "禍。生乎其後者。必蒐羅墜逸。&#x5FA7;觀會通。然後能定是",
    "X85n1594_001:0558b08": "非之真諛。聞之士苟獲窺其一偏。遂執為確然之論。",
    "X85n1594_001:0558b09": "斯亦過矣。嗚呼闢邪說之謬。固伸正議於千載之下。",
    "X85n1594_001:0558b10": "不有先覺學者。將何所從哉。昔者濂讀涅槃經。及智",
    "X85n1594_001:0558b11": "度論。頗知釋迦文佛以正法授迦葉。世世相傳。具有",
    "X85n1594_001:0558b12": "明證。故自前魏支彊梁樓至洛邑。譯續法傳。自七佛",
    "X85n1594_001:0558b13": "至二十五祖婆舍斯多而止。東晉佛馱跋陀羅至廬",
    "X85n1594_001:0558b14": "山。所譯禪經。自迦葉至二十八祖達摩多羅而止。逮",
    "X85n1594_001:0558b15": "夫後魏之時。崇道屏釋。而沙門曇曜蒼黃逃竄。單錄",
    "X85n1594_001:0558b16": "諸祖之名。匿巖穴間。僅及二十四祖師子尊者而止。",
    "X85n1594_001:0558b17": "佛運重啟。曇曜進為僧統。吉迦夜等遂因之。為付法",
    "X85n1594_001:0558b18": "藏傳。其去前魏已一百九十餘年。東晉亦六十二年",
    "X85n1594_001:0558b19": "矣。東魏那連耶舍至鄴。復備譯西域諸所傳授事跡。",
    "X85n1594_001:0558b20": "其次第與禪經不差毫髮。則全闕之分。有不待辨而",
    "X85n1594_001:0558b21": "自明矣。唐興曹溪。大弘達磨之道。傳布益盛。義學者",
    "X85n1594_001:0558b22": "忌之。而神清為甚。乃據法藏傳所列。謂師子遭難。絕",
    "X85n1594_001:0558b23": "嗣不傳。猶以為未足。誣迦葉為小智。不足承佛心印。",
    "X85n1594_001:0558b24": "指禪經實。後來傳會。難以取徵。而好議論之徒。紛紛",
    "X85n1594_001:0558c01": "而起矣。宋明教大師契嵩。讀而病之。博采出三藏記。",
    "X85n1594_001:0558c02": "洎諸家紀載。釋迦為表。三十三祖為傳。持法一千三",
    "X85n1594_001:0558c03": "百四人。為分家略傳。而旁出宗證繼焉。名曰傳法正",
    "X85n1594_001:0558c04": "宗記。復&#x7575;佛祖相承之像。明其世系。名曰定祖圖。申",
    "X85n1594_001:0558c05": "述禪經。及西域諸師為證。以闢義學者之妄。名曰正",
    "X85n1594_001:0558c06": "宗論。共十二卷。其衛道之嚴。凜凜乎不可犯也。濂竊",
    "X85n1594_001:0558c07": "聞之。太平真君之七年。魏太武用崔浩言。宣告征鎮",
    "X85n1594_001:0558c08": "佛像胡書皆擊破焚燒。當是時諸種經論。多煨燼之",
    "X85n1594_001:0558c09": "末。屋壁之深藏。蓋至於久而後出。以此觀之。曇曜之",
    "X85n1594_001:0558c10": "流。固未必能見禪經。至於諸師之論義。學者亦未必",
    "X85n1594_001:0558c11": "能盡聞之。顧執一時單錄不全之文。而相為詬病。猶",
    "X85n1594_001:0558c12": "將十指而掩日月之光。一口而吸滄溟之水。多見其",
    "X85n1594_001:0558c13": "不知量也。大師之辨析。夫豈得已者哉。甬東祖杲禪",
    "X85n1594_001:0558c14": "師以誠篤契道汲汲焉。惟恐法輪不運。合眾緣重刻",
    "X85n1594_001:0558c15": "以傳。嗚呼。書不流通。與無書等。大師固有功於宗乘。",
    "X85n1594_001:0558c16": "而杲公之為。則又有功於大師者也。皆不可以不記。",
    "X85n1594_001:0558c17": "因追序其作者之意於首簡云。",
    "X85n1594_001:0558c19": "No. 1594-F",
    "X85n1594_001:0558c20": " 釋氏護教編後記",
    "X85n1594_001:0558c21": "宋 濂",
    "X85n1594_001:0558c22": "[0558c22] 西方聖人。以一大事因緣。出現於世。自從鹿野苑中。",
    "X85n1594_001:0558c23": "直至於跋提河。演說苦空無我無量妙義。隨機鈍利。",
    "X85n1594_001:0558c24": "分為頓漸。無小無大。盡皆攝入薩婆若海。既滅度後。",
    "X85n1594_001:0559a01": "其弟子阿難陀。多聞總持。有大智慧。結集為修多羅",
    "X85n1594_001:0559a02": "藏。而諸尊者或後或先。各闡化源。優波離集四部律。",
    "X85n1594_001:0559a03": "謂之毗尼。金剛薩埵。於毗盧遮那前。親受瑜伽五部。",
    "X85n1594_001:0559a04": "謂之秘密章句。無著天親頻升知足天宮。咨參慈氏。",
    "X85n1594_001:0559a05": "相與造論。發明大乘。謂之唯識宗旨。西竺龍勝。以所",
    "X85n1594_001:0559a06": "得毗羅之法。弘其經要。謂之中觀論。燉煌杜法順。深",
    "X85n1594_001:0559a07": "入華嚴不思議境。大宣玄旨。謂之華嚴法界觀。毗尼",
    "X85n1594_001:0559a08": "之法。魏嘉平初。曇柯羅始持僧祇戒本。至洛陽。而曇",
    "X85n1594_001:0559a09": "無德曇諦等。繼之立羯磨法。唐南山澄照律師道宣。",
    "X85n1594_001:0559a10": "作疏明之。四分律遂大行。是為行事防非止惡之宗。",
    "X85n1594_001:0559a11": "薩埵以瑜伽授龍猛。猛授龍智。智授金剛智。唐開元",
    "X85n1594_001:0559a12": "中。智始來中國。大建曼茶羅法事。大智道氤。大慧一",
    "X85n1594_001:0559a13": "行及不空三藏。咸師尊之。是為瑜伽微妙祕密之宗。",
    "X85n1594_001:0559a14": "唐貞觀三年。三藏玄奘往西域諸國。會戒賢於那蘭",
    "X85n1594_001:0559a15": "陀寺。因受唯識宗旨以歸。授慈恩窺基。基乃網羅舊",
    "X85n1594_001:0559a16": "說。廣制疏論。是為三乘法相顯理之宗。梁陳之間。北",
    "X85n1594_001:0559a17": "齊惠聞。因讀中觀論。悟旨。遂遙禮龍勝為師。開空假",
    "X85n1594_001:0559a18": "中三觀止觀法門。以法華宗旨。授慧思。思授天台國",
    "X85n1594_001:0559a19": "師智覬。覬授灌頂。頂授智威。智威授惠威。惠威授玄",
    "X85n1594_001:0559a20": "朗。朗授湛然。是為四教法性觀行之宗。隋末順以法",
    "X85n1594_001:0559a21": "界觀授智儼。儼授賢首法藏。至清&#x51C9;大統國師澄觀。",
    "X85n1594_001:0559a22": "追宗其學。著華嚴疏論數百萬言。圭峰宗密繼之。而",
    "X85n1594_001:0559a23": "其化廣被西方。是為一念圓融具德之宗。瑜伽久亡。",
    "X85n1594_001:0559a24": "南山亦僅存。其盛行於今者。唯天台慈恩賢首而已。",
    "X85n1594_001:0559b01": "此則世之所謂教者也。世尊大法。自迦葉二十八傳。",
    "X85n1594_001:0559b02": "至菩提達摩。達摩悲學佛者纏蔽於竹帛間。乃弘教",
    "X85n1594_001:0559b03": "外別傳之旨。不立文字而見性成佛。達摩傳慧可。可",
    "X85n1594_001:0559b04": "傳僧璨。璨傳道信。信傳弘忍。忍傳曹溪大鑑禪師惠",
    "X85n1594_001:0559b05": "能。而其法特盛。能之二弟子。懷讓行思。皆深入其閫",
    "X85n1594_001:0559b06": "奧。讓傳道一。一之學。江西宗之。其傳為懷海。海傳希",
    "X85n1594_001:0559b07": "運。運傳臨濟慧照大師義玄。玄立三玄門。策厲學徒。",
    "X85n1594_001:0559b08": "是為臨濟之宗。海之旁出。為溈山大圓禪師靈祐。祐",
    "X85n1594_001:0559b09": "傳仰山智通大師慧寂。父唱子和。微妙玄機。不可湊",
    "X85n1594_001:0559b10": "泊。是為溈仰之宗。思傳希遷。遷之學。湖南宗之。其傳",
    "X85n1594_001:0559b11": "為道悟。悟傳崇信。信傳宣鑑。鑑傳義存。存傳雲門匡",
    "X85n1594_001:0559b12": "真大師文偃。偃之氣宇如王。三句之設。如青天震雷。",
    "X85n1594_001:0559b13": "聞者掩耳。是為雲門之宗。玄沙師備。偃之同門友也。",
    "X85n1594_001:0559b14": "其傳為桂琛。琛傳法眼大師文益。益雖依華嚴六相",
    "X85n1594_001:0559b15": "唱明宗旨。迥然獨立。不涉凡情。是為法眼之宗。遷之",
    "X85n1594_001:0559b16": "旁出。為藥山惟儼。儼以寶鏡三昧五位。顯三種滲漏。",
    "X85n1594_001:0559b17": "傳曇晟。晟傳洞山悟本大師良价。价傳曹山元證大",
    "X85n1594_001:0559b18": "師本寂。而復大震。是為曹洞之宗。法眼再傳。至延壽。",
    "X85n1594_001:0559b19": "流入高句驪。仰山三傳之芭蕉徹。當石晉開運中。遂",
    "X85n1594_001:0559b20": "亡弗繼。雲門曹洞僅不絕如&#x7DAB;。唯臨濟一宗。大用大",
    "X85n1594_001:0559b21": "機。震盪無際。若聖若凡。無不宗仰。此則世之所謂禪",
    "X85n1594_001:0559b22": "者也。嗚呼。教之與禪。本無二門。依教修行。蓋不出於",
    "X85n1594_001:0559b23": "六度梵行。而禪定特居其一。繇眾生根有不齊。故先",
    "X85n1594_001:0559b24": "佛示化。亦不免其異耳。柰何後世各建門庭。互相盾",
    "X85n1594_001:0559c01": "矛。教則譏禪。滯乎空寂。禪則譏教。泥乎名相。籍籍紛",
    "X85n1594_001:0559c02": "紛。莫克有定。是果何為者耶。此則教禪異塗。猶可說",
    "X85n1594_001:0559c03": "也。自禪一宗言之。佛大勝多。與達摩同學禪觀。達摩",
    "X85n1594_001:0559c04": "則遠契真宗。勝多所見一差。遂分為有相無相定慧",
    "X85n1594_001:0559c05": "戒行無得寂靜六門。非達摩闢之。安能至今廓如也。",
    "X85n1594_001:0559c06": "慧能與神秀。同受法於弘忍。能則為頓宗。秀則別為",
    "X85n1594_001:0559c07": "漸宗。荊吳秦洛各行其教。道一神會又同出於能者",
    "X85n1594_001:0559c08": "也。道一則密受心印。神會則復流於知解。一去弗返。",
    "X85n1594_001:0559c09": "而其末流若大珠明教慈受輩。尚何以議為哉。自教",
    "X85n1594_001:0559c10": "一宗言之。慈恩立三教。天台則分四教。賢首則又分",
    "X85n1594_001:0559c11": "五教。&#x9E81;妙各見。漸圓互指。終不能歸之一致。可勝嘆",
    "X85n1594_001:0559c12": "哉。此雖通名為教。各自立宗。猶可說也。自夫本教之",
    "X85n1594_001:0559c13": "內言之。律學均以南山為宗。真悟智圓律師允堪著",
    "X85n1594_001:0559c14": "會正記等文。識者謂其超出六十家釋義之外。何不",
    "X85n1594_001:0559c15": "可者。至大智律師元照。復別以法華開顯圓意。作資",
    "X85n1594_001:0559c16": "持記。又與會正之師殊指矣。不特此也。四明法智尊",
    "X85n1594_001:0559c17": "者知禮。孤山法慧大師智圓。同祖天台。同學心觀。真",
    "X85n1594_001:0559c18": "妄之異觀。三諦之異說。既已抵牾之甚。霅川仁岳。以",
    "X85n1594_001:0559c19": "禮之弟子。又操戈入室。略不相容。諫書辨謗之作。逮",
    "X85n1594_001:0559c20": "今猶使人凜然也。其他尚可以一二數之哉。嗚呼。毗",
    "X85n1594_001:0559c21": "盧華藏圓滿廣大。&#x5FA7;河沙界無欠無餘。非相而相。非",
    "X85n1594_001:0559c22": "緣而緣。非同而同。非別而別。苟涉思惟。即非聖諦。又",
    "X85n1594_001:0559c23": "何在分教與禪之異哉。又何在互相盾矛業擅專門",
    "X85n1594_001:0559c24": "哉。又何在操戈相攻遽背其師說哉。雖然適長安者。",
    "X85n1594_001:0560a01": "南北異塗。東西殊轍。及其所至。未&#x751E;不同。要在善學",
    "X85n1594_001:0560a02": "者慎夫所趨而已。比丘永壽。&#x751E;以閩僧一源所著護",
    "X85n1594_001:0560a03": "教編示予。自大迦葉至於近代諸師。皆有傳贊。文辭",
    "X85n1594_001:0560a04": "簡古。誠奇作也。壽獨惜其不著教禪承傳同異之詳。",
    "X85n1594_001:0560a05": "請予為記。以補其闕略。予因以所聞。疏之如右。文繁",
    "X85n1594_001:0560a06": "而不殺者。欲其事之著明。蓋不得不然也。",
    "X85n1594_001:0560a07": "[0560a07] 王忠文公褘叢錄中。載佛學一篇。與此文同。末一",
    "X85n1594_001:0560a08": "段云。佛之為道。本無二門。自去聖既邈。源遠而流",
    "X85n1594_001:0560a09": "益分。於是師異指殊。各建戶庭。互相矛盾。禪則譏",
    "X85n1594_001:0560a10": "教。為滯於名相。教則譏禪。為溺於空寂。若律之為",
    "X85n1594_001:0560a11": "用。雖禪教所共持。而取舍各不同。至於為教禪之",
    "X85n1594_001:0560a12": "學者。又各立異以取勝。一彼一此。不相出入。自教",
    "X85n1594_001:0560a13": "宗言之。慈恩立三教。天台則分四教。賢首則又為",
    "X85n1594_001:0560a14": "五教。自禪宗言之。慧能與神秀。同受法於弘忍。能",
    "X85n1594_001:0560a15": "則為頓宗。秀則為漸宗。道一神會同出於能。道一",
    "X85n1594_001:0560a16": "則密契心印。神會則復流於知解。其不同如此。至",
    "X85n1594_001:0560a17": "若天台教宗之一也。而四明知禮。孤山智圓。性善",
    "X85n1594_001:0560a18": "性惡之說。如&#x6C37;炭之不相投。臨濟禪宗之一也。而",
    "X85n1594_001:0560a19": "或以棒或以喝。至橫川珙。則復以聲偈。其示人之",
    "X85n1594_001:0560a20": "要。如枘鑿之不相合。支派乖錯。論說紛紜。殆不得",
    "X85n1594_001:0560a21": "而悉數也。忠文與文憲。同里同門。故其問學之相",
    "X85n1594_001:0560a22": "合如此。",
    "X85n1594_001:0560b02": "No. 1594-G",
    "X85n1594_001:0560b03": " 敘七佛",
    "X85n1594_001:0560b05": "[0560b05] 傳燈錄云。古佛應世。綿歷無窮。難以悉數。現在賢劫。",
    "X85n1594_001:0560b06": "有千如來。暨於釋迦。但紀七佛。案長阿含經云。七佛",
    "X85n1594_001:0560b07": "精進力。放光滅暗冥。各各坐樹下。於中成正覺。又曼",
    "X85n1594_001:0560b08": "殊室利。為七佛祖師。金華善慧大士。登松山嵿行道。",
    "X85n1594_001:0560b09": "感七佛引前。維摩接後。今之撰述。斷自七佛而下。",
    "X85n1594_001:0560b10": "毗婆尸佛(過去莊嚴劫第九百九十八尊)",
    "X85n1594_001:0560b11": "[0560b11] 長阿含云。人壽八萬歲時。此佛出世。種剎利。姓拘",
    "X85n1594_001:0560b12": "利若。父盤頭。母盤頭婆提。居盤頭婆提城。坐波波",
    "X85n1594_001:0560b13": "羅樹下。說法三會。度三十四萬八千人。神足二。一",
    "X85n1594_001:0560b14": "騫茶。二提舍。侍者無憂。子方膺 偈曰。身從無相",
    "X85n1594_001:0560b15": "中受生。猶如幻出諸形像。幻人心識本來無。罪福",
    "X85n1594_001:0560b16": "皆空無所住。",
    "X85n1594_001:0560b17": "尸棄佛(莊嚴劫第九百九十九尊)",
    "X85n1594_001:0560b18": "[0560b18] 長阿含云。人壽七萬歲時出世。種剎利。姓拘利若。",
    "X85n1594_001:0560b19": "父明相。母光耀。居光相城。坐芬陀利樹下。說法三",
    "X85n1594_001:0560b20": "會。度人二十五萬。神足二。一阿毗浮。二婆婆。侍者",
    "X85n1594_001:0560b21": "忍行。子無量 偈曰。起諸善法本是幻。造諸惡業",
    "X85n1594_001:0560b22": "亦是幻。身如聚沫心如風。幻出無根無實性。",
    "X85n1594_001:0560b23": "毗舍浮佛(莊嚴劫第一千尊)",
    "X85n1594_001:0560b24": "[0560b24] 長阿含云。人壽□萬歲時出世。種剎利。姓拘利若。",
    "X85n1594_001:0560c01": "父善燈。母稱戒。居無踰城。坐婆羅樹下。說法二會。",
    "X85n1594_001:0560c02": "度人一十三萬。神足二。一扶遊。二鬱多摩。侍者寂",
    "X85n1594_001:0560c03": "滅。子妙覺 偈曰。假借四大以為身。心本無生因",
    "X85n1594_001:0560c04": "境有。前境若無心亦無。罪福如幻起亦滅。",
    "X85n1594_001:0560c05": "拘留孫佛(現在賢劫第一賢)",
    "X85n1594_001:0560c06": "[0560c06] 長阿含云。人壽四萬歲時出世。種婆羅門。姓迦葉。",
    "X85n1594_001:0560c07": "父禮得。母善枝。居安和城。坐尸利沙樹下。說法一",
    "X85n1594_001:0560c08": "會。度人四萬。神足二。一薩尼。二毗樓。侍者善覺。子",
    "X85n1594_001:0560c09": "上勝 偈曰。見身無實是佛身。了心如幻是佛幻。",
    "X85n1594_001:0560c10": "了得身心本性空。斯人與佛何殊別。",
    "X85n1594_001:0560c11": "拘那含牟尼佛(賢劫第二尊)",
    "X85n1594_001:0560c12": "[0560c12] 長阿含云。人壽三萬歲時出世。種婆羅門。姓迦葉。",
    "X85n1594_001:0560c13": "父大德。母善勝。居清淨城。坐烏暫婆羅門樹下。說",
    "X85n1594_001:0560c14": "法一會。度人三萬。神足二。一舒槃那。二鬱多樓。侍",
    "X85n1594_001:0560c15": "者安和。子導師 偈曰。佛不見身知是佛。若實有",
    "X85n1594_001:0560c16": "知別無佛。智者能知罪性空。坦然不怖於生死。",
    "X85n1594_001:0560c17": "迦葉佛(賢劫第三尊)",
    "X85n1594_001:0560c18": "[0560c18] 長阿含云。人壽二萬歲時出世。種婆羅門。姓迦葉。",
    "X85n1594_001:0560c19": "父梵德。母財主。居波羅柰城。坐尼拘律樹下。說法",
    "X85n1594_001:0560c20": "一會。度人二萬。神足二。一提舍。二婆羅婆。侍者善",
    "X85n1594_001:0560c21": "友。子集軍 偈曰。一切眾生性清淨。從本無生無",
    "X85n1594_001:0560c22": "可滅。即此身心是幻生。幻化之中無罪福。",
    "X85n1594_001:0560c23": "釋迦牟尼佛(賢劫第四尊)",
    "X85n1594_001:0560c24": "[0560c24] 長阿含云。人壽一百歲時出世。本在一萬歲時。為",
    "X85n1594_001:0561a01": "觀眾生。無機可度。至百歲。劫末苦逼。故出乎世。種",
    "X85n1594_001:0561a02": "剎利。姓瞿曇。父淨飯。母大清淨。居舍衛城。坐菩提",
    "X85n1594_001:0561a03": "樹下。說法一會。度人無數。神足二。一舍利弗。二目",
    "X85n1594_001:0561a04": "犍連。侍者阿難。子羅&#x777A;羅 偈曰。法本法無法。無",
    "X85n1594_001:0561a05": "法法亦法。今付無法時。法法何曾法。",
    "X85n1594_001:0561a06": "[0561a06] 幻寄居士瞿汝稷曰。始予錄指月錄。七佛第書",
    "X85n1594_001:0561a07": "其偈。阿含化跡皆削焉。既見世之人。&#x9E81;聞即心",
    "X85n1594_001:0561a08": "即佛者。率多撥無報化乃悟。昔人載此之妙密。",
    "X85n1594_001:0561a09": "蓋偈闡法身之極致。阿含示化跡之大略。可謂",
    "X85n1594_001:0561a10": "斷常俱遣。事理兩融者矣。傳燈成於道原。而裁",
    "X85n1594_001:0561a11": "定於楊大年。其旨不苟也。因具錄之。此錄稍錄",
    "X85n1594_001:0561a12": "神通亦以此。",
    "X85n1594_001:0561a14": "[0561a14] 佛祖綱目敘七佛卷(終)",
    "X85n1594_001:0561b06": "No. 1594",
    "X85n1594_001:0561b07": "佛祖綱目卷第一(天字號)",
    "X85n1594_001:0561b09": "甲子(周康王二年起)己丑(周昭王元年)癸亥(周昭王三十五年止)",
    "X85n1594_001:0561b10": "[0561b10] 周姬姓。起武王己卯。止赧王乙巳。三十七主。合",
    "X85n1594_001:0561b11": "八百六十七年。世尊乃第四主昭王二十六年",
    "X85n1594_001:0561b12": "示生。故今斷自昭王甲寅起 世尊生時。此方",
    "X85n1594_001:0561b13": "江河泛漲。泉井溢出。大地震動。有五色光。貫太",
    "X85n1594_001:0561b14": "微宮。王問群臣。是何祥瑞。太史蘇繇奏曰。西方",
    "X85n1594_001:0561b15": "有聖人生。王曰。於此何如。繇曰。此時無他。一千",
    "X85n1594_001:0561b16": "年後。聲教被及。王令刻石。埋於南郊。誌之云。",
    "X85n1594_001:0561b17": "(甲寅)釋迦牟尼佛示現受生",
    "X85n1594_001:0561b18": "[0561b18] 釋迦牟尼佛。賢劫第四佛也。然燈佛所為善慧仙人。",
    "X85n1594_001:0561b19": "&#x751E;買蓮花供佛。又見地濕。脫衣布地解髮覆之。佛記",
    "X85n1594_001:0561b20": "善慧。汝過阿僧祗劫。於五濁惡世。當得成佛。號釋迦",
    "X85n1594_001:0561b21": "牟尼○賢劫第三尊。迦葉佛時。為護明菩薩。命終往",
    "X85n1594_001:0561b22": "生兜率陀天。為諸天主。說補處行。亦於十方國土。現",
    "X85n1594_001:0561b23": "種種身。為諸眾生。隨宜說法。乃至作佛期運將至。即",
    "X85n1594_001:0561b24": "觀今閻浮提諸眾生。皆我初發心來。所成熟者。堪受",
    "X85n1594_001:0561c01": "玅法。餘國邊地。皆不應生此世界。迦毗羅國。最為處",
    "X85n1594_001:0561c02": "中。往古諸佛出興。皆生於此。諸族種姓。剎帝利第一。",
    "X85n1594_001:0561c03": "瞿曇苗裔。聖王之後。淨飯王過去因緣。具足清淨性",
    "X85n1594_001:0561c04": "行。夫妻真正。堪為父母。既作此觀。遂集諸天子。告言。",
    "X85n1594_001:0561c05": "我今不久。捨此天宮。生閻浮提。出家學道。成一切種",
    "X85n1594_001:0561c06": "智。設大法會。廣利人天。汝等亦當同受法食。諸天子",
    "X85n1594_001:0561c07": "歡喜踊躍。各心念言。菩薩不久。當成正覺。時菩薩乘",
    "X85n1594_001:0561c08": "六牙白象。發兜率宮。降神母胎。淨飯王夫人摩耶。於",
    "X85n1594_001:0561c09": "寤寐間。見菩薩騰空來。從右&#x8107;入。影現於外。如處琉",
    "X85n1594_001:0561c10": "璃顧。見自身。如日月照。菩薩在胎。晨朝為色界諸天",
    "X85n1594_001:0561c11": "說法。日中為欲界諸天說法。晡時為諸鬼神說法。夜",
    "X85n1594_001:0561c12": "三時亦復如是。成熟無量眾生。甲寅四月八日。日初",
    "X85n1594_001:0561c13": "出時。摩耶手攀無憂樹枝。菩薩從右&#x8107;出。時樹下生",
    "X85n1594_001:0561c14": "七莖七寶蓮花。菩薩墮蓮花上。自行七步。舉其右手",
    "X85n1594_001:0561c15": "而言。天上天下。惟我獨尊。無量生死。於今盡矣。此生",
    "X85n1594_001:0561c16": "利益一切天人。說是言已。四天王接置寶几。龍王吐",
    "X85n1594_001:0561c17": "清淨水。灌太子身。王以太子生時諸瑞吉祥。遂名薩",
    "X85n1594_001:0561c18": "婆悉達。(此言頓吉)時香山有一梵仙。名阿私陀。具足五通。",
    "X85n1594_001:0561c19": "能斷疑惑。以神通力。騰空而來。相太子已。忽然悲泣。",
    "X85n1594_001:0561c20": "王驚問故。仙人答曰。太子具三十二相。年十九為轉",
    "X85n1594_001:0561c21": "輪聖王。若出家者。成一切種智。然王太子決定成一",
    "X85n1594_001:0561c22": "切種智。轉無上法輪。我今年已百二十。不久命終。生",
    "X85n1594_001:0561c23": "無想天。不&#x89A9;佛興。不聞經法。故自悲耳。太子生七日。",
    "X85n1594_001:0561c24": "摩耶命終。生忉利天。王囑姨母波闍波提養育 太",
    "X85n1594_001:0562a01": "子初生。口稱獨尊。言已便默。如諸嬰孩。七歲王令學",
    "X85n1594_001:0562a02": "書。訪國中第一聰明婆羅門。名曰選友。為太子師。婆",
    "X85n1594_001:0562a03": "羅門授以梵書佉留書。太子問。閻浮提中有幾種書。",
    "X85n1594_001:0562a04": "師默然。又問。阿字何義。師又默然。即從座起。問曰。太",
    "X85n1594_001:0562a05": "子初生時。自言天人之中最尊最勝。此言不&#x8657;。惟願",
    "X85n1594_001:0562a06": "為說閻浮提凡有幾種。太子曰。閻浮提中。梵書。佉留",
    "X85n1594_001:0562a07": "書。護眾書。疾堅書。龍鬼書。捷沓和書。阿須倫書。鹿輪",
    "X85n1594_001:0562a08": "書。天腹書。轉數書。轉眼書觀空書。攝取書。具有天地",
    "X85n1594_001:0562a09": "八部四洲鳥獸等音聲諸書。有如是等六十四種。又",
    "X85n1594_001:0562a10": "阿字是梵音聲。此字義是不可壞。亦是無上真正之",
    "X85n1594_001:0562a11": "道義。凡如此義。無量無邊。婆羅門白王。太子是天人",
    "X85n1594_001:0562a12": "第一之師。云何欲令我教耶。復令忍天教兵法。太子",
    "X85n1594_001:0562a13": "自能通達。忍天反禮太子。"
}