{
    "X17n0331_007:0897c04": "楞伽阿跋多羅寶經合轍卷第七",
    "X17n0331_007:0897c05": "明　二楞庵釋　通潤　述",
    "X17n0331_007:0897c06": "一切佛語心品之四",
    "X17n0331_007:0897c07": "爾時大慧菩薩白佛言世尊唯願為說三藐三佛陀",
    "X17n0331_007:0897c08": "我及餘菩薩摩訶薩善於如來自性自覺覺他佛告",
    "X17n0331_007:0897c09": "大慧恣所欲問我當為汝隨所問說大慧白佛言世",
    "X17n0331_007:0897c10": "尊如來應供等正覺為作耶為不作耶為事耶為因",
    "X17n0331_007:0897c11": "耶為相耶為所相耶為說耶為所說耶為覺耶為所",
    "X17n0331_007:0897c12": "覺耶如是等辭句為異為不異。",
    "X17n0331_007:0897c13": "三藐三佛陀此云正徧知如來自性即如如平等",
    "X17n0331_007:0897c14": "佛性因前世尊引外道請問一切法作耶非作耶",
    "X17n0331_007:0897c15": "等世尊一一斥為世論然如來平等法性無法不",
    "X17n0331_007:0897c16": "遍若善知此如來自性即能到自覺境界亦能令",
    "X17n0331_007:0897c17": "人到自覺境界故大慧問云為能修六度萬行而",
    "X17n0331_007:0897c18": "得者是如來自性耶抑不修六度萬行而自得者",
    "X17n0331_007:0897c19": "是如來自性耶為所證之果是如來自性耶抑所",
    "X17n0331_007:0897c20": "修之因是如來自性耶為有可見之相是如來自",
    "X17n0331_007:0897c21": "性耶抑不可見之所相是如來自性耶為能說者",
    "X17n0331_007:0897c22": "是自性耶抑所說之法是自性耶為能覺之智是",
    "X17n0331_007:0897c23": "自性耶抑所覺之理是自性耶此等辭句如來自",
    "X17n0331_007:0897c24": "性為異此等辭句耶為不異此等辭句耶。",
    "X17n0331_007:0898a01": "佛告大慧如來應供等正覺於如是等辭句非事非",
    "X17n0331_007:0898a02": "因所以者何俱有過故大慧若如來是事者或作或",
    "X17n0331_007:0898a03": "無常無常故一切事應是如來我及諸佛皆所不欲",
    "X17n0331_007:0898a04": "若非所作者無所得故方便則空同於兔角槃大之",
    "X17n0331_007:0898a05": "子以無所有故大慧若無事無因者則非有非無若",
    "X17n0331_007:0898a06": "非有非無則出於四句四句者是世間言說若出四",
    "X17n0331_007:0898a07": "句者則不墮四句不墮故智者所取一切如來句義",
    "X17n0331_007:0898a08": "亦如是慧者當知如我所說一切法無我當知此義",
    "X17n0331_007:0898a09": "無我性是無我一切法有自性無他性如牛馬大慧",
    "X17n0331_007:0898a10": "譬如非牛馬性非馬牛性其實非有非無彼非無自",
    "X17n0331_007:0898a11": "性如是大慧一切諸法非無自相有自相但非無我",
    "X17n0331_007:0898a12": "愚夫之所能知以妄想故如是一切法空無生無自",
    "X17n0331_007:0898a13": "性當如是知。",
    "X17n0331_007:0898a14": "此言如如自性非因果法不墮因果也若墮因果",
    "X17n0331_007:0898a15": "二俱有過若如來自性是所作之果則同有作法",
    "X17n0331_007:0898a16": "亦是無常若以無常為如來則一切無常法皆是",
    "X17n0331_007:0898a17": "如來屬於斷滅我及諸佛皆所不許若謂如來自",
    "X17n0331_007:0898a18": "性非所作之果則如來絕無自性可得雖設種種",
    "X17n0331_007:0898a19": "修行方便空無所得同於兔角石女之子是畢竟",
    "X17n0331_007:0898a20": "無亦屬斷滅我及諸佛亦所不許故知如來自性",
    "X17n0331_007:0898a21": "在因果而不墮於因果既不墮因果亦不墮四句",
    "X17n0331_007:0898a22": "以四句法是世間言說妄想智者不取若超四句",
    "X17n0331_007:0898a23": "外者則不墮四句獨露真常智者所取我及一切",
    "X17n0331_007:0898a24": "如來所說法身自性皆是離因果法離四句法具",
    "X17n0331_007:0898b01": "慧眼者當解乎此即我向來所說一切法無我義",
    "X17n0331_007:0898b02": "具慧眼者亦當解此所謂無我者謂一切法皆自",
    "X17n0331_007:0898b03": "心現實無主宰以彼無徧計所執我性名曰無我",
    "X17n0331_007:0898b04": "非無法身真我也以一切法各具真實自性但無",
    "X17n0331_007:0898b05": "徧計所執依他起性如人說牛而兼馬非謂牛性",
    "X17n0331_007:0898b06": "上有馬性亦非謂馬性上有牛性以馬牛各有真",
    "X17n0331_007:0898b07": "性故齕草飲水翹足而立馬之真性也但念水草",
    "X17n0331_007:0898b08": "餘無所知牛之真性也但牛性上不得說馬性是",
    "X17n0331_007:0898b09": "有是無非無牛自性馬性上不得說牛性是有是",
    "X17n0331_007:0898b10": "無非無馬自性正如真月上不得言第二月是有",
    "X17n0331_007:0898b11": "是無然非無真月故曰其實非有非無彼非無自",
    "X17n0331_007:0898b12": "性也則知一切法但無徧計所執依他性非無法",
    "X17n0331_007:0898b13": "身自性也然有性必有相性既如此有亦應然一",
    "X17n0331_007:0898b14": "切諸法但無徧計所執依他相非無真如自相喻",
    "X17n0331_007:0898b15": "如木中無火相非無水之真相也然一切法具有",
    "X17n0331_007:0898b16": "真如性相但不是得人無我二乘愚夫之所能知",
    "X17n0331_007:0898b17": "以彼法執未空未得證法無我不見真我故既一",
    "X17n0331_007:0898b18": "切法無我如是則一切法空無生離自性亦當如",
    "X17n0331_007:0898b19": "是例知也謂但空我性非空自性但我性不生非",
    "X17n0331_007:0898b20": "自性不生但徧計我無自性非真我無自性也問",
    "X17n0331_007:0898b21": "此經既說無我性無自性無他性又說有自性不",
    "X17n0331_007:0898b22": "亦犯矯亂過乎答言雖錯綜各有條理言無我性",
    "X17n0331_007:0898b23": "無自性者盖指徧計所執性也以徧計執性執見",
    "X17n0331_007:0898b24": "分實有我自性為主宰又執相分實有法自性為",
    "X17n0331_007:0898c01": "軌持而起我法二見故曰我性曰自性今言無此",
    "X17n0331_007:0898c02": "二種徧計所執性故云無我性無自性也言他性",
    "X17n0331_007:0898c03": "者指一切依他法也以依他法皆是仗因托緣而",
    "X17n0331_007:0898c04": "生實無自性故論云依他起自性分別緣所生今",
    "X17n0331_007:0898c05": "言無此依他起性故曰無他性也言有自性者指",
    "X17n0331_007:0898c06": "成自性此顯徧計依他是無圓成是有也。",
    "X17n0331_007:0898c07": "如是如來與陰非異非不異若不異陰者應是無常",
    "X17n0331_007:0898c08": "若異者方便則空若二者應有異如牛角相似故不",
    "X17n0331_007:0898c09": "異長短差別有異一切法亦如是大慧如牛右角異",
    "X17n0331_007:0898c10": "左角左角異右角如是長短種種色各二異大慧如",
    "X17n0331_007:0898c11": "來於陰界入非異非不異如是如來解脫非異非不",
    "X17n0331_007:0898c12": "異如是如來以解脫名說若如來異解脫者應色相",
    "X17n0331_007:0898c13": "成色相成故應無常若不異者修行者得相應無分",
    "X17n0331_007:0898c14": "別而修行者見分別是故非異非不異如是智及爾",
    "X17n0331_007:0898c15": "炎非異非不異。",
    "X17n0331_007:0898c16": "上言法身無妄我非無真我下明法身真我在五",
    "X17n0331_007:0898c17": "陰而不屬五陰在解脫而不屬解脫在般若而不",
    "X17n0331_007:0898c18": "屬般若故亦非異非不異也若法身不異五陰五",
    "X17n0331_007:0898c19": "陰是遷流相則法身應是無常若法身異於五陰",
    "X17n0331_007:0898c20": "五陰有相而法身無相成斷滅空應無方便若法",
    "X17n0331_007:0898c21": "身與五陰果是二物應離五陰而別有法身離法",
    "X17n0331_007:0898c22": "身而別有五陰乃可說異今法身不離五陰五陰",
    "X17n0331_007:0898c23": "不離法身豈可謂異哉譬如牛之兩角總在一身",
    "X17n0331_007:0898c24": "故不異左右長短差別則有異牛角既爾則知五",
    "X17n0331_007:0899a01": "陰一切法皆是平等法身故不異所現陰相長短",
    "X17n0331_007:0899a02": "大小不同故異正如牛之右角異左角左角異右",
    "X17n0331_007:0899a03": "角但是長短色相不同故曰異而兩角皆出於牛",
    "X17n0331_007:0899a04": "體未嘗異也如是則知法身與五陰非異非不異",
    "X17n0331_007:0899a05": "矣若法身與陰界入非異非不異則知法身與解",
    "X17n0331_007:0899a06": "脫非異非不異以如來證解脫故說名如來若如",
    "X17n0331_007:0899a07": "來異解脫者如來應是色相所成若如來是色相",
    "X17n0331_007:0899a08": "成則如來應是無常法身豈如是而言異乎若如",
    "X17n0331_007:0899a09": "來不異解脫者諸修行者得解脫相時則能證所",
    "X17n0331_007:0899a10": "證應無分別今見能證所證歷然不紊豈法身如",
    "X17n0331_007:0899a11": "是而言不異乎既知法身與解脫非異不異則知",
    "X17n0331_007:0899a12": "法身與般若及般若所知之境亦非異不異以般",
    "X17n0331_007:0899a13": "若是智法身是理智為始覺理為本覺始本一體",
    "X17n0331_007:0899a14": "故非異始本二名故非不異。",
    "X17n0331_007:0899a15": "大慧智及爾燄非異非不異者非常非無常非作非",
    "X17n0331_007:0899a16": "所作非有為非無為非覺非所覺非相非所相非陰",
    "X17n0331_007:0899a17": "非異陰非說非所說非一非異非俱非不俱非一非",
    "X17n0331_007:0899a18": "異非俱非不俱故悉離一切量離一切量則無言說",
    "X17n0331_007:0899a19": "無言說則無生無生則無滅無滅則寂滅寂滅則自",
    "X17n0331_007:0899a20": "性涅槃自性涅槃則無事無因無事無因則無攀緣",
    "X17n0331_007:0899a21": "無攀緣則出過一切虗偽出過一切虗偽則是如來",
    "X17n0331_007:0899a22": "如來則是三藐三佛陀大慧是名三藐三佛陀佛陀",
    "X17n0331_007:0899a23": "大慧三藐三佛陀佛陀者離一切根量。",
    "X17n0331_007:0899a24": "此下總非一切攝歸如來自性也由法身如來與",
    "X17n0331_007:0899b01": "五陰非異不異與解脫非異不異與般若非異不",
    "X17n0331_007:0899b02": "異已具因中三德則知不變隨緣故非常隨緣不",
    "X17n0331_007:0899b03": "變故非無常本性不動故非作非他所造故非所",
    "X17n0331_007:0899b04": "作於有為法示無為性而不滅壞有為之相故不",
    "X17n0331_007:0899b05": "墮有為於無為法示有為相而不分別無為之性",
    "X17n0331_007:0899b06": "故不墮無為無有涅槃佛亦無佛涅槃故不墮覺",
    "X17n0331_007:0899b07": "所覺本無能見相亦無所見相故不墮相所相不",
    "X17n0331_007:0899b08": "即名色不離名色故不墮陰非陰無言關歿義路",
    "X17n0331_007:0899b09": "故不墮說所說離四句絕百非故不墮一異俱不",
    "X17n0331_007:0899b10": "俱既離四句則離心緣既離心緣則離言說既離",
    "X17n0331_007:0899b11": "言說則見一切法本來無生無生則無滅無滅則",
    "X17n0331_007:0899b12": "寂滅至於生滅既滅寂滅現前則見自性清淨涅",
    "X17n0331_007:0899b13": "槃見自性清淨涅槃則捨藏識故超出三界不墮",
    "X17n0331_007:0899b14": "因果因果既亡心識亦斷故無攀緣無攀緣則無",
    "X17n0331_007:0899b15": "習氣故出過一切虗偽現種既除即是如如不動",
    "X17n0331_007:0899b16": "如如不動則是正等正覺故上與諸佛平等下與",
    "X17n0331_007:0899b17": "眾生平等是名正等正覺所證平等果名為三藐",
    "X17n0331_007:0899b18": "三佛陀佛陀也故知三藐三佛陀者離一切根量",
    "X17n0331_007:0899b19": "非妄想數量所能攝也若有纖毫心量不盡妄計",
    "X17n0331_007:0899b20": "外塵即流入他性非是自性必妄想心量盡而平",
    "X17n0331_007:0899b21": "等法身無處不在矣。",
    "X17n0331_007:0899b22": "爾時世尊欲重宣此義而說偈言悉離諸根量無事",
    "X17n0331_007:0899b23": "亦無因已離覺所覺亦離相所相陰緣等正覺一異",
    "X17n0331_007:0899b24": "莫能見若無有見者云何而分別非作非不作非事",
    "X17n0331_007:0899c01": "亦無因非陰不在陰亦非有餘雜亦非有諸性如彼",
    "X17n0331_007:0899c02": "妄想見當知亦非無此法法自爾以有故有無以無",
    "X17n0331_007:0899c03": "故有有若無不應受若有不應想或於我非我言說",
    "X17n0331_007:0899c04": "量流連沈溺於二邊自壞壞世間解脫一切過正觀",
    "X17n0331_007:0899c05": "察我通是名為正觀不毀大導師。",
    "X17n0331_007:0899c06": "此總頌法身遠離諸過也根量不出見聞覺知若",
    "X17n0331_007:0899c07": "離見聞覺知便證清淨法身故不墮因果相不涉",
    "X17n0331_007:0899c08": "能覺所覺不涉能相所相故如來雖在五陰十二",
    "X17n0331_007:0899c09": "緣中成等正覺不見有一異等相此見尚無云何",
    "X17n0331_007:0899c10": "而有分別哉故知法身清淨不墮作不作中亦不",
    "X17n0331_007:0899c11": "墮因果中亦不離陰亦不在陰亦不雜於餘物亦",
    "X17n0331_007:0899c12": "不在有為法中作有性無為法中作無性如彼小",
    "X17n0331_007:0899c13": "乘外道諸妄想見然又當知非無法身自性也既",
    "X17n0331_007:0899c14": "知法身自在本無有我則法法皆無有我明矣以",
    "X17n0331_007:0899c15": "有無等性皆是妄想對待而有本非實事故有者",
    "X17n0331_007:0899c16": "不應作有想而無有亦不應作無想以有無皆是",
    "X17n0331_007:0899c17": "他性非自性故或有知此有無二見是徧計所執",
    "X17n0331_007:0899c18": "之我性而以不墮二見為非我之自性著於言說",
    "X17n0331_007:0899c19": "妄想量中留連不捨猶然沈溺不得解脫既已自",
    "X17n0331_007:0899c20": "壞亦壞世間其過無量故欲解脫一切過者當以",
    "X17n0331_007:0899c21": "正觀觀察我之所說自性宗通得見平等法身不",
    "X17n0331_007:0899c22": "起分別是名正觀不謗如來正法輪矣故前文云",
    "X17n0331_007:0899c23": "牟尼寂靜觀是則遠離生是名為不取今世後世",
    "X17n0331_007:0899c24": "淨若不如是計有計無留連不捨者皆是毀佛謗",
    "X17n0331_007:0900a01": "法之人可不勉諸。",
    "X17n0331_007:0900a02": "爾時大慧菩薩復白佛言世尊如世尊說修多羅攝",
    "X17n0331_007:0900a03": "受不生不滅又世尊說不生不滅是如來異名云何",
    "X17n0331_007:0900a04": "世尊為無性故說不生不滅為是如來異名佛告大",
    "X17n0331_007:0900a05": "慧我說一切法不生不滅有無品不現。",
    "X17n0331_007:0900a06": "此躡前章無言說則無生無生則無滅無滅則寂",
    "X17n0331_007:0900a07": "滅乃至云出過一切虗偽則是如來如來則是三",
    "X17n0331_007:0900a08": "藐三佛陀等復起有無二見也意謂不生不滅是",
    "X17n0331_007:0900a09": "所證之理如來是能證之人不應以不生不滅作",
    "X17n0331_007:0900a10": "如來異名故問世尊所說契經處處說不生不滅",
    "X17n0331_007:0900a11": "攝受一切法此經又說不生不滅是如來異名此",
    "X17n0331_007:0900a12": "意云何為一切法皆無自性故說不生不滅耶為",
    "X17n0331_007:0900a13": "是如來異名而說不生不滅耶若說諸法不生不",
    "X17n0331_007:0900a14": "滅為無性者既墮於無不應說如來異名若說如",
    "X17n0331_007:0900a15": "來異名是墮於有不應說不生不滅此則如來不",
    "X17n0331_007:0900a16": "墮於無則墮於有以不生滅是無法如來是有法",
    "X17n0331_007:0900a17": "是故不生不滅不應作如來異名前章是以法顯",
    "X17n0331_007:0900a18": "人此章復以人顯法故有是問佛言佛說一切法",
    "X17n0331_007:0900a19": "不生不滅即是如來異名且不墮有無以全人是",
    "X17n0331_007:0900a20": "法故不墮有全法是人故不墮無故曰有無品不",
    "X17n0331_007:0900a21": "現。",
    "X17n0331_007:0900a22": "大慧白佛言世尊若一切法不生者則攝受法不可",
    "X17n0331_007:0900a23": "得一切法不生故若名字中有法者惟願為說佛告",
    "X17n0331_007:0900a24": "大慧善哉善哉諦聽諦聽善思念之吾當為汝分別",
    "X17n0331_007:0900b01": "解說大慧白佛言唯然受教佛告大慧我說如來非",
    "X17n0331_007:0900b02": "無性亦非不生不滅攝一切法亦不待緣故不生不",
    "X17n0331_007:0900b03": "滅亦非無義大慧我說意生法身如來名號彼不生",
    "X17n0331_007:0900b04": "者一切外道聲聞緣覺七住菩薩非其境界大慧彼",
    "X17n0331_007:0900b05": "不生即如來異名大慧譬如因陀羅釋迦不蘭陀羅",
    "X17n0331_007:0900b06": "如是等諸物亦各有多名亦非多名而有多性亦非",
    "X17n0331_007:0900b07": "無自性。",
    "X17n0331_007:0900b08": "大慧以無法為不生不滅不計是如來異名正恐",
    "X17n0331_007:0900b09": "末世以斷滅為如來故重問云若一切法以無性",
    "X17n0331_007:0900b10": "故名不生者則不生不滅攝受一切法皆不可得",
    "X17n0331_007:0900b11": "便成斷滅何處更有如來而說是如來異名耶若",
    "X17n0331_007:0900b12": "謂別有有法是不生滅為如來異名者唯願為說",
    "X17n0331_007:0900b13": "故唐譯云若法不生則不可取無有少法誰是如",
    "X17n0331_007:0900b14": "來佛言如來法身非是無法亦非不生不滅攝一",
    "X17n0331_007:0900b15": "切法皆不可得而墮於斷亦非仗因托緣而生言",
    "X17n0331_007:0900b16": "不生不滅而墮於有亦非虗妄說不生不滅但有",
    "X17n0331_007:0900b17": "名而無義我謂意生法身生而不生彼不生者即",
    "X17n0331_007:0900b18": "是如來異名此唯八地菩薩斷心意意識實證無",
    "X17n0331_007:0900b19": "生法忍得覺法自性意生身故生即無生無生即",
    "X17n0331_007:0900b20": "生更無異相可得若一切外道小乘及七地菩薩",
    "X17n0331_007:0900b21": "所證境界猶未捨藏識生滅猶存不能知此不生",
    "X17n0331_007:0900b22": "境界故依意生身有無生名依無生義有如來名",
    "X17n0331_007:0900b23": "我故曰不生不滅是如來異名非無義也故金剛",
    "X17n0331_007:0900b24": "經云如來者即諸法如義譬如帝釋一名釋提桓",
    "X17n0331_007:0900c01": "因一名富蘭陀一名憍尸迦乃至地及虗空手足",
    "X17n0331_007:0900c02": "等物一一各有多名帝釋如是諸物如是諸佛亦",
    "X17n0331_007:0900c03": "如是非以多名而有多體亦非無真如自性淪於",
    "X17n0331_007:0900c04": "斷滅誰謂不生不滅有異名耶。",
    "X17n0331_007:0900c05": "如是大慧我於此娑訶世界有三阿僧祗百千名號",
    "X17n0331_007:0900c06": "愚夫悉聞各說我名而不解我如來異名大慧或有",
    "X17n0331_007:0900c07": "眾生知我如來者有知一切智者有知佛者有知救",
    "X17n0331_007:0900c08": "世者有知自覺者有知導師者有知廣導者有知一",
    "X17n0331_007:0900c09": "切導者有知仙人者有知梵者有知毗紐者有知自",
    "X17n0331_007:0900c10": "在者有知勝者有知迦毗羅者有知真實邊者有知",
    "X17n0331_007:0900c11": "月者有知日者有知生者有知無生者有知無滅者",
    "X17n0331_007:0900c12": "有知空者有知如如者有知諦者有知實際者有知",
    "X17n0331_007:0900c13": "法性者有知涅槃者有知常者有知平等者有知不",
    "X17n0331_007:0900c14": "二者有知無相者有知解脫者有知道者有知意生",
    "X17n0331_007:0900c15": "者大慧如是等三阿僧祗百千名號不增不減此及",
    "X17n0331_007:0900c16": "餘世界皆悉知我如水中月不出不入彼諸愚夫不",
    "X17n0331_007:0900c17": "能知我墮二邊故然悉恭敬供養於我而不善解知",
    "X17n0331_007:0900c18": "辭句義趣不分別名不解自通計著種種言說章句",
    "X17n0331_007:0900c19": "於不生不滅作無性想不知如來名號差別如因陀",
    "X17n0331_007:0900c20": "羅釋迦不蘭陀羅不解自通會歸終極於一切法隨",
    "X17n0331_007:0900c21": "說計著。",
    "X17n0331_007:0900c22": "此詳明多名而體不異也娑呵舊云娑婆阿僧祗",
    "X17n0331_007:0900c23": "云無數如來者從如實道來成正覺故曰如來聖",
    "X17n0331_007:0900c24": "智大空覺一切法名一切智自覺覺他覺行圓滿",
    "X17n0331_007:0901a01": "名之曰佛入微塵國度脫眾生名救世得自覺智",
    "X17n0331_007:0901a02": "覺實相法名自覺者接引眾生出生死海名導師",
    "X17n0331_007:0901a03": "眾生無量隨類悉化名廣導剎剎塵塵現身說法",
    "X17n0331_007:0901a04": "名一切導能行忍辱不著世相名仙人戒行清淨",
    "X17n0331_007:0901a05": "蕩無纖塵名梵者毗紐此云大力具足十力諸法",
    "X17n0331_007:0901a06": "不動名大力無物非自無處不在名自在超過一",
    "X17n0331_007:0901a07": "切無與等者名勝者迦毗羅此云金色習諸苦行",
    "X17n0331_007:0901a08": "具金色相證真實法住如實際名真實邊能破黑",
    "X17n0331_007:0901a09": "破與人清涼名月能與眾生作利益事名日具足",
    "X17n0331_007:0901a10": "性德出生善法曰生不善不生善法不滅曰不生",
    "X17n0331_007:0901a11": "不滅離微細念斷無明漏曰空隨緣不變名如如",
    "X17n0331_007:0901a12": "證第一義名諦盡真如際名實際得法自性名法",
    "X17n0331_007:0901a13": "性超越二死名涅槃覺體不壞名常等視眾生曰",
    "X17n0331_007:0901a14": "平等證一乘道名不二不見諸相曰無相永離繫",
    "X17n0331_007:0901a15": "縛曰解脫無事不達曰道隨心普現曰意生如是",
    "X17n0331_007:0901a16": "無數百千名號雖有多名而體不異不增不減此",
    "X17n0331_007:0901a17": "及餘世界皆悉知我如水中月不出不入水喻眾",
    "X17n0331_007:0901a18": "生心月喻如來身眾生心水若淨如來自然影現",
    "X17n0331_007:0901a19": "實無出入而彼愚夫不知此義墮於二邊雖供養",
    "X17n0331_007:0901a20": "我不知辭句不解義趣既不識名之所以又不達",
    "X17n0331_007:0901a21": "自性宗通計著言說章句於不生不滅超過有無",
    "X17n0331_007:0901a22": "之表者作無性斷滅論既以不生為無又以如來",
    "X17n0331_007:0901a23": "為有不知此不生不滅即是如來差別名號亦如",
    "X17n0331_007:0901a24": "帝釋有種種名由彼不達自通不能消歸自己究",
    "X17n0331_007:0901b01": "竟處而反隨語生解謂不生滅不應作如來異名",
    "X17n0331_007:0901b02": "者何耶。",
    "X17n0331_007:0901b03": "大慧彼諸癡人作如是說義如言說義說無異所以",
    "X17n0331_007:0901b04": "者何謂義無身故言說之外更無餘義唯止言說大",
    "X17n0331_007:0901b05": "慧彼惡燒智不知言說自性不知言說生滅義不生",
    "X17n0331_007:0901b06": "滅大慧一切言說墮於文字義則不墮離性非性故",
    "X17n0331_007:0901b07": "無受生亦無身大慧如來不說墮文字法文字有無",
    "X17n0331_007:0901b08": "不可得故除不墮文字大慧若有說言如來說墮文",
    "X17n0331_007:0901b09": "字法者此則妄說法離文字故是故大慧我等及諸",
    "X17n0331_007:0901b10": "菩薩不說一字不答一字所以者何法離文字故非",
    "X17n0331_007:0901b11": "不饒益義說言說者眾生妄想故大慧若不說一切",
    "X17n0331_007:0901b12": "法者教法則壞教法壞者則無諸佛菩薩緣覺聲聞",
    "X17n0331_007:0901b13": "若無者誰說為誰是故大慧菩薩摩訶薩莫著言說",
    "X17n0331_007:0901b14": "隨宜方便廣說經法以眾生希望煩惱不一故我及",
    "X17n0331_007:0901b15": "諸佛為彼種種異解眾生而說諸法令離心意意識",
    "X17n0331_007:0901b16": "故不為得自覺聖智處大慧於一切法無所有覺自",
    "X17n0331_007:0901b17": "心現量離二妄想諸菩薩摩訶薩依於義不依文字。",
    "X17n0331_007:0901b18": "所以隨語生解者由彼癡人不知名義妄謂義外",
    "X17n0331_007:0901b19": "無言言外無義義即是言言即是義所以者何謂",
    "X17n0331_007:0901b20": "義無體因言說而有體言說之外更無餘義故無",
    "X17n0331_007:0901b21": "言說則無生無生則無滅無滅則寂滅至於寂滅",
    "X17n0331_007:0901b22": "不可復有如來異名也彼惡燒智不知言說實有",
    "X17n0331_007:0901b23": "自性又不知言說有生滅而義趣無生滅也言說",
    "X17n0331_007:0901b24": "所以有生滅者為其墮於語言文字故有二邊可",
    "X17n0331_007:0901c01": "執有生相可見有定體可得故有生滅義所以不",
    "X17n0331_007:0901c02": "生滅者為其因文字而顯實不墮文字故無二邊",
    "X17n0331_007:0901c03": "可執無生相可見無自體可得是為義不生滅也",
    "X17n0331_007:0901c04": "此則言有盡而義無窮誰謂言說之外更無餘義",
    "X17n0331_007:0901c05": "乎故如來終日言說了無一字以不說墮文字法",
    "X17n0331_007:0901c06": "故所以不墮文字者以法離有無而文字亦離有",
    "X17n0331_007:0901c07": "無了不可得故不墮二邊除離有無不墮文字法",
    "X17n0331_007:0901c08": "是如來常說若有說言如來說墮文字法者此人",
    "X17n0331_007:0901c09": "則為謗法以法本離文字非言說可及故故諸佛",
    "X17n0331_007:0901c10": "菩薩終日說法不曾自說一字亦不答人一字以",
    "X17n0331_007:0901c11": "一切法離文字故然欲以此義饒益眾生非不隨",
    "X17n0331_007:0901c12": "義而說故言說者皆是對眾生妄想不得已而說",
    "X17n0331_007:0901c13": "也以眾生有種種妄想若不隨機逗教則無教法",
    "X17n0331_007:0901c14": "無法則無佛無佛則無僧三種俱無則誰為說法",
    "X17n0331_007:0901c15": "為誰說法故不有說法人有聽法眾然後有法可",
    "X17n0331_007:0901c16": "說此則教法從緣而起皆是止啼黃葉豈實有哉",
    "X17n0331_007:0901c17": "是故菩薩當究離言第一義諦莫著言說即有如",
    "X17n0331_007:0901c18": "來十二部經皆是一期應機方便但以眾生希望",
    "X17n0331_007:0901c19": "不同煩惱不一我及諸佛為彼異解眾生應病設",
    "X17n0331_007:0901c20": "藥令離心意意識耳不為真修得自覺聖趣者說",
    "X17n0331_007:0901c21": "也所以不為說者以彼於一切法如實了知無所",
    "X17n0331_007:0901c22": "有覺自心現量離能說所說二種妄想此諸菩薩",
    "X17n0331_007:0901c23": "皆是大乘根器但依於義不依文字無事言說也",
    "X17n0331_007:0901c24": "故經云佛說一切法為度一切心我無一切心安",
    "X17n0331_007:0902a01": "用一切法。",
    "X17n0331_007:0902a02": "若善男子善女人依文字者自壞第一義亦不能覺",
    "X17n0331_007:0902a03": "他墮惡見相續而為眾說不善了知一切法一切地",
    "X17n0331_007:0902a04": "一切相亦不知章句若善一切法一切地一切相通",
    "X17n0331_007:0902a05": "達章句具足性義彼則能以正無相樂而自娛樂平",
    "X17n0331_007:0902a06": "等大乘建立眾生大慧攝受大乘者則攝受諸佛菩",
    "X17n0331_007:0902a07": "薩緣覺聲聞攝受諸佛菩薩緣覺聲聞者則攝受一",
    "X17n0331_007:0902a08": "切眾生攝受一切眾生者則攝受正法攝受正法者",
    "X17n0331_007:0902a09": "則佛種不斷佛種不斷者則能了知得殊勝入處知",
    "X17n0331_007:0902a10": "得殊勝入處菩薩摩訶薩常得化生建立大乘十自",
    "X17n0331_007:0902a11": "在力現眾色像通達眾生形類希望煩惱諸相如實",
    "X17n0331_007:0902a12": "說法如實者不異如實者不來不去相一切虗偽息",
    "X17n0331_007:0902a13": "是名如實大慧善男子善女人不應攝受隨說計著",
    "X17n0331_007:0902a14": "真實者離名字故。",
    "X17n0331_007:0902a15": "所以不依文字者以依文字不獨自壞第一義趣",
    "X17n0331_007:0902a16": "塞自悟門亦不能開人茅塞令人覺悟正由自宗",
    "X17n0331_007:0902a17": "不通墮於惡見即以己見為眾說法不善了知所",
    "X17n0331_007:0902a18": "修一切法所證一切地所斷一切相亦不了知能",
    "X17n0331_007:0902a19": "詮三種之章句是則且不能自悟何以悟人若善",
    "X17n0331_007:0902a20": "了知一切法一切地一切相又令通達章句會歸",
    "X17n0331_007:0902a21": "終極性自具足無量妙義不依文字彼則能以自",
    "X17n0331_007:0902a22": "覺聖智正無相樂而自娛樂即以無相平等大乘",
    "X17n0331_007:0902a23": "之法建立眾生是人即名攝受大乘教法若攝受",
    "X17n0331_007:0902a24": "大乘教法者則能攝受證法說法四種聖人若攝",
    "X17n0331_007:0902b01": "受四種聖人則能轉彼生滅歸不生滅故能攝受",
    "X17n0331_007:0902b02": "六凡既能攝受六凡歸不生滅則一切虗偽妄想",
    "X17n0331_007:0902b03": "法不能搖動則能攝受如來正法既能攝受如來",
    "X17n0331_007:0902b04": "正法則能依教修行而佛種不斷佛種不斷者則",
    "X17n0331_007:0902b05": "能生如來家了知殊勝入處紹隆佛位知殊勝入",
    "X17n0331_007:0902b06": "處者則能以無量身化諸眾生安立大乘乃以十",
    "X17n0331_007:0902b07": "力現眾色像通達眾生若干形類若干希望若干",
    "X17n0331_007:0902b08": "煩惱隨其所宜說如實法所謂如實法者謂平等",
    "X17n0331_007:0902b09": "不二法不來不去法以息虗息偽故名如實是故",
    "X17n0331_007:0902b10": "皆應攝受如實法不應攝受隨說計著以真實法",
    "X17n0331_007:0902b11": "本離名字故也。",
    "X17n0331_007:0902b12": "大慧如為愚夫以指指物愚夫觀指不得實義如是",
    "X17n0331_007:0902b13": "愚夫隨言說指攝受計著至竟不捨終不能得離言",
    "X17n0331_007:0902b14": "說指第一實義大慧譬如嬰兒應食熟食不應食生",
    "X17n0331_007:0902b15": "若食生者則令發狂不知次第方便熟故大慧如是",
    "X17n0331_007:0902b16": "不生不滅不方便修則為不善是故應當善修方便",
    "X17n0331_007:0902b17": "莫隨言說如視指端是故大慧於真實義當方便修",
    "X17n0331_007:0902b18": "真實義者微妙寂靜是涅槃因言說者妄想合妄想",
    "X17n0331_007:0902b19": "者集生死大慧實義者從多聞者得大慧多聞者謂",
    "X17n0331_007:0902b20": "善於義非善言說善義者不墮一切外道經論身自",
    "X17n0331_007:0902b21": "不隨亦不令他隨是則名曰大德多聞是故欲求義",
    "X17n0331_007:0902b22": "者當親近多聞所謂善義與此相違計著言說應當",
    "X17n0331_007:0902b23": "遠離。",
    "X17n0331_007:0902b24": "此以喻明不應攝受隨說計著者何也如為愚夫",
    "X17n0331_007:0902c01": "不見物者以指指物愚夫但觀其指不觀其物故",
    "X17n0331_007:0902c02": "終不得物如是愚夫但觀言說計著不捨終不得",
    "X17n0331_007:0902c03": "見離言說指第一義諦故名曰愚然說法人尤當",
    "X17n0331_007:0902c04": "隨其明處而開導之也譬如嬰兒應食熟食不應",
    "X17n0331_007:0902c05": "食生若以生物食之必發狂亂以不知次第方便",
    "X17n0331_007:0902c06": "漸熟故如是不生不滅第一義諦離言說相太生",
    "X17n0331_007:0902c07": "而名言習氣太熟若不以方便漸漸調熟彼將執",
    "X17n0331_007:0902c08": "而不化反為不善固當以四種方便令彼善修則",
    "X17n0331_007:0902c09": "生處漸熟熟處漸生彼則不隨言說如視指端而",
    "X17n0331_007:0902c10": "不見物故於真實義當修而言說不當著也且真",
    "X17n0331_007:0902c11": "實義所以當修者以真實義不生不滅微妙寂靜",
    "X17n0331_007:0902c12": "是涅槃正因以涅槃妙果非此不契故欲證涅槃",
    "X17n0331_007:0902c13": "果者必修真實義為涅槃因也言說所以不當著",
    "X17n0331_007:0902c14": "者以一切言說與妄想合以有妄想則集生死是",
    "X17n0331_007:0902c15": "則言說為生死因故欲斷生死因者必以斷言說",
    "X17n0331_007:0902c16": "為本也且真實義必從多聞而得然多聞者謂聞",
    "X17n0331_007:0902c17": "而思思而修修而得一聞一切聞是善義之人非",
    "X17n0331_007:0902c18": "出口入耳之謂故善義者能躬行實踐不為外道",
    "X17n0331_007:0902c19": "一切經論所轉不但自身不隨語脉轉亦不令他",
    "X17n0331_007:0902c20": "人隨語脉轉是則名曰大德多聞故欲求真實義",
    "X17n0331_007:0902c21": "者當親近大德多聞所謂善義者是也若口口談",
    "X17n0331_007:0902c22": "空心心著有名實不當言行相乖者雖有多聞亦",
    "X17n0331_007:0902c23": "當遠離其可近之乎。",
    "X17n0331_007:0902c24": "爾時大慧菩薩復承佛威神而白佛言世尊世尊顯",
    "X17n0331_007:0903a01": "示不生不滅無有奇特所以者何一切外道因亦不",
    "X17n0331_007:0903a02": "生不滅世尊亦說虗空非數緣滅及涅槃界不生不",
    "X17n0331_007:0903a03": "滅世尊外道說因生諸世間世尊亦說無明愛業妄",
    "X17n0331_007:0903a04": "想為緣生諸世間彼因此緣名差別耳外物因緣亦",
    "X17n0331_007:0903a05": "如是世尊與外道論無有差別微塵勝妙自在眾生",
    "X17n0331_007:0903a06": "主等如是九物不生不滅世尊亦說一切性不生不",
    "X17n0331_007:0903a07": "滅有無不可得外道亦說四大不壞自性不生不滅",
    "X17n0331_007:0903a08": "四大常是四大乃至周流諸趣不捨自性世尊所說",
    "X17n0331_007:0903a09": "亦復如是是故我說無有奇特唯願世尊為說差別",
    "X17n0331_007:0903a10": "所以奇特勝諸外道若無奇特者一切外道皆亦是",
    "X17n0331_007:0903a11": "佛以不生不滅故而世尊說一世界中多佛出世者",
    "X17n0331_007:0903a12": "無有是處如向所說一世界中應有多佛無差別故。",
    "X17n0331_007:0903a13": "前認不生滅為斷滅故不許是如來異名此計不",
    "X17n0331_007:0903a14": "生滅為死常又混同於外道故說世尊所說不生",
    "X17n0331_007:0903a15": "不滅無有奇特故一一歷敘以問之一謂外道計",
    "X17n0331_007:0903a16": "作者為因諸法生滅而作者不生滅此不生滅與",
    "X17n0331_007:0903a17": "世尊所說三種無為無異二謂外道計冥諦三德",
    "X17n0331_007:0903a18": "和合因緣生諸眾生亦同世尊無明業愛因緣生",
    "X17n0331_007:0903a19": "諸世間無異但彼因此緣名異而實同也無論陰",
    "X17n0331_007:0903a20": "界入等從緣生起乃至種種外物如瓶衣穀草必",
    "X17n0331_007:0903a21": "藉因緣生起此世尊與外道論所說因緣亦無有",
    "X17n0331_007:0903a22": "異也三謂外道計微塵九物如時方空微塵大種",
    "X17n0331_007:0903a23": "梵天勝妙大自在天神我等通名作者皆不生不",
    "X17n0331_007:0903a24": "滅亦與世尊說一切性不生不滅無異四謂外道",
    "X17n0331_007:0903b01": "計四大不壞周流諸趣不捨自性亦與世尊所說",
    "X17n0331_007:0903b02": "四大性真周遍法界等無有異是則世尊與彼外",
    "X17n0331_007:0903b03": "道所說皆同有何奇特勝過外道唯願為說奇特",
    "X17n0331_007:0903b04": "所以差別若無差別則外道亦皆是佛以同證不",
    "X17n0331_007:0903b05": "生不滅故世尊向說一世界中無有多佛如向所",
    "X17n0331_007:0903b06": "說不生不滅是如來異名復列三十二種別號今",
    "X17n0331_007:0903b07": "說外道又同如來則一世界應有多佛佛亦安足",
    "X17n0331_007:0903b08": "奇特哉。",
    "X17n0331_007:0903b09": "佛告大慧我說不生不滅不同外道不生不滅所以",
    "X17n0331_007:0903b10": "者何彼諸外道有性自性得不生不變相我不如是",
    "X17n0331_007:0903b11": "墮有無品大慧我者離有無品離生滅非性非無性",
    "X17n0331_007:0903b12": "如種種幻夢現故非無性云何無性謂色無自性相",
    "X17n0331_007:0903b13": "攝受現不現故攝不攝故以是故一切性無性非無",
    "X17n0331_007:0903b14": "性但覺自心現量妄想不生安隱快樂世事永息愚",
    "X17n0331_007:0903b15": "癡凡夫妄想作事非諸賢聖不實妄想如乾闥婆城",
    "X17n0331_007:0903b16": "及幻化人大慧如揵闥婆城及幻化人種種眾生商",
    "X17n0331_007:0903b17": "賈出入愚夫妄想謂真出入而實無有出者入者但",
    "X17n0331_007:0903b18": "彼妄想故如是大慧愚癡凡夫起不生不滅惑彼亦",
    "X17n0331_007:0903b19": "無有有為無為如幻人生其實無有若生若滅性無",
    "X17n0331_007:0903b20": "性無所有故一切法亦如是離於生滅愚癡凡夫墮",
    "X17n0331_007:0903b21": "不如實起生滅妄想非諸賢聖不如實者不爾如性",
    "X17n0331_007:0903b22": "自性妄想亦不異若異妄想者計著一切性自性不",
    "X17n0331_007:0903b23": "見寂靜不見寂靜者終不離妄想是故大慧無相見",
    "X17n0331_007:0903b24": "勝非相見相者受生因故不勝大慧無相者妄想不",
    "X17n0331_007:0903c01": "生不起不滅我說涅槃大慧涅槃者如真實義見離",
    "X17n0331_007:0903c02": "先妄想心心數法逮得如來自覺聖智我說是涅槃。",
    "X17n0331_007:0903c03": "佛謂我說不生不滅不同外道不生無常論所以",
    "X17n0331_007:0903c04": "者何外道所計不生不滅者謂一切法皆有實體",
    "X17n0331_007:0903c05": "不生不變謂之死常雖曰不變實墮斷滅我不作",
    "X17n0331_007:0903c06": "如是說我所說者隨緣不變不變隨緣離有離無",
    "X17n0331_007:0903c07": "離於生滅非彼有自性無自性之說也云何非無",
    "X17n0331_007:0903c08": "性如幻夢現故云何非性謂色等諸法無自性相",
    "X17n0331_007:0903c09": "亦無能取所取相亦如幻夢雖現而未甞現雖取",
    "X17n0331_007:0903c10": "而未甞取是故我說一切法離有離無但能覺了",
    "X17n0331_007:0903c11": "一切諸法從自心現如水月鏡像本非有無不於",
    "X17n0331_007:0903c12": "諸法起有無見故妄想不生即得安隱寂滅之樂",
    "X17n0331_007:0903c13": "而世事永息安所不解脫哉彼諸外道不達自心",
    "X17n0331_007:0903c14": "愚於諸法而以妄想作種種事計著攝取不生不",
    "X17n0331_007:0903c15": "變非諸賢聖由彼於不實事妄想為實以斷滅常",
    "X17n0331_007:0903c16": "妄為不變不知妄想所見境界如犍城中所現化",
    "X17n0331_007:0903c17": "人商賈出入等事愚夫妄想謂真有出入其實無",
    "X17n0331_007:0903c18": "有出者入者但彼妄想計著以為真得不生不變",
    "X17n0331_007:0903c19": "之相豈知彼所計不生不變者是神我微塵勝妙",
    "X17n0331_007:0903c20": "等物也又彼計冥性是作者是有為神我非作者",
    "X17n0331_007:0903c21": "是受者是無為不知彼亦無有有為無為也如計",
    "X17n0331_007:0903c22": "幻人有生有滅其實非有若生若滅以有性無性",
    "X17n0331_007:0903c23": "悉不可得故幻人既爾一切諸法亦復如是離於",
    "X17n0331_007:0903c24": "生滅愚癡凡夫不見自心如實處墮不如實起生",
    "X17n0331_007:0904a01": "滅妄想故知不獨計生滅者為生滅即彼計不生",
    "X17n0331_007:0904a02": "不滅者亦生滅也此皆愚夫顛倒分別豈賢聖之",
    "X17n0331_007:0904a03": "謂乎以彼賢聖覺自心現量如實處不為幻事所",
    "X17n0331_007:0904a04": "惑故名為智彼墮不如實妄想者不然彼謂有性",
    "X17n0331_007:0904a05": "自性得不生不變相與生滅妄想異不知所計不",
    "X17n0331_007:0904a06": "生不滅實與生滅妄想亦不異也若果性自性不",
    "X17n0331_007:0904a07": "生不變相異生滅妄想故計著一切性自性為不",
    "X17n0331_007:0904a08": "生不滅者不知即此一念計著不見諸法本來寂",
    "X17n0331_007:0904a09": "靜相矣由彼不見寂靜相故雖曰得不生不變相",
    "X17n0331_007:0904a10": "終不離生滅妄想也故知見本來寂靜不見有性",
    "X17n0331_007:0904a11": "自性相是名無相見故勝非若計著一切法實有",
    "X17n0331_007:0904a12": "性自性者即不見本來寂靜者比也若據實而論",
    "X17n0331_007:0904a13": "見有不生不滅相者是生死因非真不生不滅不",
    "X17n0331_007:0904a14": "得涅槃故不勝若不見有不生不滅相者是妄想",
    "X17n0331_007:0904a15": "寂滅非受生因故我說名真涅槃也所謂涅槃者",
    "X17n0331_007:0904a16": "見諸法如實處本來寂靜遠離外道妄想心心所",
    "X17n0331_007:0904a17": "法逮得如來自覺聖智境界此聖智境界即第一",
    "X17n0331_007:0904a18": "義諦我所說涅槃者此也若外道所執有相見者",
    "X17n0331_007:0904a19": "是妄想非涅槃。",
    "X17n0331_007:0904a20": "爾時世尊欲重宣此義而說偈言滅除彼生論建立",
    "X17n0331_007:0904a21": "不生義我說如是法愚夫不能知一切法不生無性",
    "X17n0331_007:0904a22": "無所有乾闥婆幻夢有性者無因不生無自性何因",
    "X17n0331_007:0904a23": "空當說以離於和合覺知性不現是故空不生我說",
    "X17n0331_007:0904a24": "無自性謂一一和合性現而非有分析無和合非如",
    "X17n0331_007:0904b01": "外道見夢幻及垂髮野馬犍闥婆世間種種事無因",
    "X17n0331_007:0904b02": "而相現折伏有因論申暢無生義申暢無生者法流",
    "X17n0331_007:0904b03": "永不斷熾然無因論恐怖諸外道。",
    "X17n0331_007:0904b04": "此頌如來建立不生異於外道不生也由彼外道",
    "X17n0331_007:0904b05": "妄執種種生因故建立不生一以破彼宗一以立",
    "X17n0331_007:0904b06": "自宗我說如是法唯諸賢聖方能明了非凡愚所",
    "X17n0331_007:0904b07": "能知也所以建立不生者是破彼有性無性二種",
    "X17n0331_007:0904b08": "計也以一切法如乾城夢幻非無性故說無性無",
    "X17n0331_007:0904b09": "所有是無所有者不生也以一切法非有性故說",
    "X17n0331_007:0904b10": "有性者無因而無因者亦不生也然既說不生無",
    "X17n0331_007:0904b11": "自性而又說空者何因亦當為汝說之以彼諸法",
    "X17n0331_007:0904b12": "離於和合因緣分別之性不復現起故說空即不",
    "X17n0331_007:0904b13": "生不生即無性也所以無自性者謂一切法皆是",
    "X17n0331_007:0904b14": "因緣和合而有若一一分析各無自性實無和合",
    "X17n0331_007:0904b15": "非如外道妄計冥性三德和合而生二十三法以",
    "X17n0331_007:0904b16": "為實有故我說如夢如幻如垂髮如陽燄如乾城",
    "X17n0331_007:0904b17": "等喻以喻世間因緣所作之事本無自性皆是無",
    "X17n0331_007:0904b18": "因而妄相自現一以折伏外道種種生因一以申",
    "X17n0331_007:0904b19": "暢己宗無生之義若申暢己宗則使法流永不斷",
    "X17n0331_007:0904b20": "絕若恐怖外道令彼邪因不敢妄立故我所說無",
    "X17n0331_007:0904b21": "因即與空無生無自性同途共轍非有二也。",
    "X17n0331_007:0904b22": "爾時大慧以偈問曰云何何所因彼以何故生於何",
    "X17n0331_007:0904b23": "處和合而作無因論爾時世尊復以偈答觀察有為",
    "X17n0331_007:0904b24": "法非無因有因彼生滅論者所見從是滅。",
    "X17n0331_007:0904c01": "世尊建立不生者為破外道種種生因也而又說",
    "X17n0331_007:0904c02": "熾然無因論者亦為除外道種種生因也大慧正",
    "X17n0331_007:0904c03": "恐濫同外道無因故問之曰一切諸法生必有所",
    "X17n0331_007:0904c04": "因必有故必有和合之處云何於有因有故有和",
    "X17n0331_007:0904c05": "合處而作無因論不亦成斷滅乎佛言我說無因",
    "X17n0331_007:0904c06": "者非外道有因無因對待生滅之論是破有因無",
    "X17n0331_007:0904c07": "因皆屬生滅知見悉無有因故我說無因者是滅",
    "X17n0331_007:0904c08": "其生滅知見豈與外道無因同日而語哉。",
    "X17n0331_007:0904c09": "爾時大慧說偈問曰云何為無生為是無性耶為顧",
    "X17n0331_007:0904c10": "視諸緣有法名無生名不應無義唯為分別說。",
    "X17n0331_007:0904c11": "爾時世尊以偈答曰非無性無生亦非顧諸緣非有",
    "X17n0331_007:0904c12": "性而名名亦非無義一切諸外道聲聞及緣覺七住",
    "X17n0331_007:0904c13": "非境界是名無生相遠離諸因緣亦離一切事唯有",
    "X17n0331_007:0904c14": "微心住想所想俱離其身隨轉變我說是無生無外",
    "X17n0331_007:0904c15": "性非性亦無心攝受斷除一切見我說是無生如是",
    "X17n0331_007:0904c16": "無自性空等應分別非空故說空無生故說空。",
    "X17n0331_007:0904c17": "大慧始以無生為無法為斷滅世尊以即是如來",
    "X17n0331_007:0904c18": "異名答之既又以無生為有法為死常故以無相",
    "X17n0331_007:0904c19": "見勝以答之疑在兩岐故重請問無生畢竟以何",
    "X17n0331_007:0904c20": "為義謂諸法必無自性一向是無謂之無生耶為",
    "X17n0331_007:0904c21": "觀察諸緣非一向無而別有法名無生耶凡有名",
    "X17n0331_007:0904c22": "必有義其義何居佛言若一向無性為無生者則",
    "X17n0331_007:0904c23": "墮斷見若觀察諸緣別有一法名無生者則墮常",
    "X17n0331_007:0904c24": "見我說無生非無性亦非有性亦非無義而浪說",
    "X17n0331_007:0905a01": "此名此無生義一切外道小乘及七地菩薩未離",
    "X17n0331_007:0905a02": "心意意識皆不能知唯八地已上菩薩捨離藏識",
    "X17n0331_007:0905a03": "實證無生法忍者乃能知其境界以無生相可得",
    "X17n0331_007:0905a04": "以是得名無生也所謂無生相者謂第八地離心",
    "X17n0331_007:0905a05": "緣相一切世間出世間事止息不行惟有微妙真",
    "X17n0331_007:0905a06": "心逈然獨露更無所有而能想所想亦復遠離覺",
    "X17n0331_007:0905a07": "法自性得意生身隨往無礙此則身心一如我說",
    "X17n0331_007:0905a08": "是無生也又彼見一切法如乾城陽燄證如幻三",
    "X17n0331_007:0905a09": "昧外不見有無二境為所取內不見有無二心為",
    "X17n0331_007:0905a10": "能取由斷除一切分別見妄我說是無生也既無",
    "X17n0331_007:0905a11": "生之義如是分別則無自性及空亦如是分別非",
    "X17n0331_007:0905a12": "謂一切法斷滅故說空以無生故說空亦非一切",
    "X17n0331_007:0905a13": "法斷滅說無性以無生故說無性也此則無生之",
    "X17n0331_007:0905a14": "義即是真如豈同外道斷滅不生哉。",
    "X17n0331_007:0905a15": "因緣數和合則有生有滅離諸因緣數無別有生滅",
    "X17n0331_007:0905a16": "捨離因緣數更無有異性若言一異者是外道妄想",
    "X17n0331_007:0905a17": "有無性不生非有亦非無除其數轉變是悉不可得",
    "X17n0331_007:0905a18": "但有諸俗數展轉為鈎鏁離彼因緣鏁生義不可得",
    "X17n0331_007:0905a19": "生無性不起離諸外道過但說緣鈎鏁凡愚不能了。",
    "X17n0331_007:0905a20": "此明生滅不生滅皆由因緣也世間因緣法有十",
    "X17n0331_007:0905a21": "二謂無明乃至老死是也若無明生則緣數不斷",
    "X17n0331_007:0905a22": "故有生若無明滅則緣數皆離則有滅此則生滅",
    "X17n0331_007:0905a23": "悉由因緣若使捨離因緣別無異法為生滅矣若",
    "X17n0331_007:0905a24": "離此因緣而別有生法如數論計能生所生是一",
    "X17n0331_007:0905b01": "勝論計能生所生是異者皆墮外道妄想矣故知",
    "X17n0331_007:0905b02": "一切世間法有性不能生無性不能生非有非無",
    "X17n0331_007:0905b03": "不能生亦有亦無不能生唯除十二緣數轉變生",
    "X17n0331_007:0905b04": "滅外更無生滅之相可得故說生滅之相但隨世",
    "X17n0331_007:0905b05": "諦假說十二因緣展轉生滅如鈎如鏁連環不斷",
    "X17n0331_007:0905b06": "若離世俗因緣則法法解脫了無交涉何生滅之",
    "X17n0331_007:0905b07": "可得哉故我所說緣生無性原不曾起者是不離",
    "X17n0331_007:0905b08": "生法以顯無生正欲遠離外道有生有自性之過",
    "X17n0331_007:0905b09": "也若但說因緣鈎鏁而不言緣生無性彼凡愚者",
    "X17n0331_007:0905b10": "豈能了因緣即無生無生即因緣耶故知生滅與",
    "X17n0331_007:0905b11": "不生滅皆不離因緣法也故曰一切法以因緣故",
    "X17n0331_007:0905b12": "生一切法以因緣故不生。",
    "X17n0331_007:0905b13": "若離緣鈎鏁別有生性者是則無因論破壞鈎鏁義",
    "X17n0331_007:0905b14": "如燈顯眾像鈎鏁現若然是則離鈎鏁別更有諸性",
    "X17n0331_007:0905b15": "無性無有生如虗空自性若離於鈎鏁慧無所分別",
    "X17n0331_007:0905b16": "復有餘無生賢聖所得法彼生無生者是則無生忍",
    "X17n0331_007:0905b17": "若使諸世間觀察鈎鏁者一切離鈎鏁從是得三昧。",
    "X17n0331_007:0905b18": "若離鈎鏁緣生外而別有生因如勝妙微塵等者",
    "X17n0331_007:0905b19": "是則墮無因論而破壞鈎鏁之義矣譬如燈光能",
    "X17n0331_007:0905b20": "顯眾像則知鈎鏁之現身境亦然若可離燈而顯",
    "X17n0331_007:0905b21": "眾像亦可離鈎鏁而別有諸性矣故我說無因論",
    "X17n0331_007:0905b22": "者破壞鈎鏁義也應立量云一切內外法是有法",
    "X17n0331_007:0905b23": "緣生宗因云鈎鏁現故喻如燈顯像若使離鈎鏁",
    "X17n0331_007:0905b24": "而說無性為無生者猶如虗空自性此則墮二乘",
    "X17n0331_007:0905c01": "偏空以離鈎鏁而別求無生智慧所不能緣故應",
    "X17n0331_007:0905c02": "立量云一切法是有法無性宗因云無有生故同",
    "X17n0331_007:0905c03": "喻如虗空此外復有餘無生者是三賢十聖菩薩",
    "X17n0331_007:0905c04": "所得之法以彼能達緣生無性生即無生是則真",
    "X17n0331_007:0905c05": "無生忍所謂唯有微心住想所想俱離者也蓋外",
    "X17n0331_007:0905c06": "道以異因破壞鈎鏁不知世間一切法無非鈎鏁",
    "X17n0331_007:0905c07": "為因不可破也二乘愚夫欲離鈎鏁而求寂滅不",
    "X17n0331_007:0905c08": "知離鈎鏁而求寂滅非大定也若使世間皆如賢",
    "X17n0331_007:0905c09": "聖觀察鈎鏁解悟十二因緣本無自性此則即鈎",
    "X17n0331_007:0905c10": "鏁而離鈎鏁不為鈎鏁所縛從是而得三昧證無",
    "X17n0331_007:0905c11": "生可與賢聖齊驅矣。",
    "X17n0331_007:0905c12": "癡愛諸業等是則內鈎鏁鑽燧泥團輪種子等名外",
    "X17n0331_007:0905c13": "若使有他性而從因緣生彼非鈎鏁義是則不成就",
    "X17n0331_007:0905c14": "若生無自性彼為誰鈎鏁展轉相生故當知因緣義",
    "X17n0331_007:0905c15": "堅濕煖動法凡愚生妄想離數無異法是則說無性",
    "X17n0331_007:0905c16": "如醫療眾病無有若干論以病差別故為設種種治",
    "X17n0331_007:0905c17": "我為彼眾生破壞諸煩惱知其根優劣為彼說度門",
    "X17n0331_007:0905c18": "非煩惱根異而有種種法唯說一乘法是則為大乘。",
    "X17n0331_007:0905c19": "所謂鈎鏁者有內有外如無知業愛等三世輪轉",
    "X17n0331_007:0905c20": "為內鈎鏁如鑽燧得火泥團成瓶種子生芽為外",
    "X17n0331_007:0905c21": "鈎鏁若使不以鈎鏁為緣而生而以他性為緣而",
    "X17n0331_007:0905c22": "生者則鎻燧可以生芽種子可以成瓶生老病死",
    "X17n0331_007:0905c23": "不由癡愛發生然彼皆非鈎鏁之義何因而得成",
    "X17n0331_007:0905c24": "就故彼無因之說皆成戲論若謂諸法無因生無",
    "X17n0331_007:0906a01": "自性則人人皆得解脫彼則為誰鈎鏁而不得解",
    "X17n0331_007:0906a02": "脫耶所以不得解脫者皆由無明業愛展轉相生",
    "X17n0331_007:0906a03": "輪回不息當知此即是因緣義誰謂無因哉至於",
    "X17n0331_007:0906a04": "堅濕煖動凡愚妄想計為四大之性以為生因能",
    "X17n0331_007:0906a05": "生四大然顧視諸緣悉無自性不知此四大法皆",
    "X17n0331_007:0906a06": "由津潤妄想而生水大堪能妄想而生火大斷截",
    "X17n0331_007:0906a07": "妄想而生地大飄動妄想而生風大是則離數緣",
    "X17n0331_007:0906a08": "外則無異法為生因若離數法別有異法為生因",
    "X17n0331_007:0906a09": "者則是斷滅無因論矣是故建立不生有多種義",
    "X17n0331_007:0906a10": "非無義也一以因緣故不生所以破外道之生因",
    "X17n0331_007:0906a11": "二以無性故不生所以破外道計四大各有自性",
    "X17n0331_007:0906a12": "三以空故不生所以破有無一異等見譬如醫師",
    "X17n0331_007:0906a13": "之療眾病本無種種議論以病有差別故治法亦",
    "X17n0331_007:0906a14": "有差別我為眾生除煩惱病以煩惱有粗細之別",
    "X17n0331_007:0906a15": "根性有優劣之異故為彼說空無生離自性以度",
    "X17n0331_007:0906a16": "之亦非煩惱根性實有差別亦非實有種種對治",
    "X17n0331_007:0906a17": "法也我唯以空無性無生一乘之法引導眾生入",
    "X17n0331_007:0906a18": "無生忍是則名為大乘法耳。",
    "X17n0331_007:0906a19": "爾時大慧菩薩摩訶薩復白佛言世尊一切外道皆",
    "X17n0331_007:0906a20": "起無常妄想世尊亦說一切行無常是生滅法此義",
    "X17n0331_007:0906a21": "云何為邪為正為有幾種無常佛告大慧一切外道",
    "X17n0331_007:0906a22": "有七種無常非我法也何等為七彼有說言作已而",
    "X17n0331_007:0906a23": "捨是名無常有說形處壞是名無常有說即色是無",
    "X17n0331_007:0906a24": "常有說色轉變中間是名無常無間自之散壞如乳",
    "X17n0331_007:0906b01": "酪等轉變中間不可見無常毀壞一切性轉有說性",
    "X17n0331_007:0906b02": "無常有說性無性無常有說一切法不生無常入一",
    "X17n0331_007:0906b03": "切法。",
    "X17n0331_007:0906b04": "此因不生不滅遂及生滅無常也意謂世尊所說",
    "X17n0331_007:0906b05": "不生不滅既與外道異則世尊尋常所說一切諸",
    "X17n0331_007:0906b06": "行無常是生滅法與外道所說無常孰為邪孰為",
    "X17n0331_007:0906b07": "正而外道所計無常為有幾種世尊略舉外道所",
    "X17n0331_007:0906b08": "計無常有七種皆非我教法所說壞不壞相展轉",
    "X17n0331_007:0906b09": "因因滅果生果生因滅如秤兩頭低昂時等之無",
    "X17n0331_007:0906b10": "常也有說作已而捨名無常者此計能作者為無",
    "X17n0331_007:0906b11": "常也有說形處壞名無常者有說即色是無常者",
    "X17n0331_007:0906b12": "此皆計四大所造色為無常固不能空四大也有",
    "X17n0331_007:0906b13": "說色轉變中間名無常者謂色轉變中間有不變",
    "X17n0331_007:0906b14": "者存故計能造所造俱常但兩色中間有箇無常",
    "X17n0331_007:0906b15": "性能使兩色相續變異自之散壞正如乳酪酒果",
    "X17n0331_007:0906b16": "成熟轉變但無形狀不可得見故說無常壞一切",
    "X17n0331_007:0906b17": "性此即行陰遷流微細幽隱不能窺測故不可見",
    "X17n0331_007:0906b18": "計為冥諦中間我執相續不斷計為神我如人自",
    "X17n0331_007:0906b19": "少而至壯壯而至老雖念念遷流而不自覺所謂",
    "X17n0331_007:0906b20": "有力者負之而趨昧者不覺是也有說性無常者",
    "X17n0331_007:0906b21": "此計有箇無常自性不壞而能壞一切性所謂彼",
    "X17n0331_007:0906b22": "為衰殺非衰殺者是也有說性無性無常者謂能",
    "X17n0331_007:0906b23": "造所造俱是無常也有說一切法不生無常入一",
    "X17n0331_007:0906b24": "切法者此計生與不生分作兩橛不知滅即是生",
    "X17n0331_007:0906c01": "妄謂生滅法中有不生滅者在所謂不生者能生",
    "X17n0331_007:0906c02": "生是也。",
    "X17n0331_007:0906c03": "大慧性無性無常者謂四大及所造自相壞四大自",
    "X17n0331_007:0906c04": "性不可得不生彼不生無常者非常無常一切法有",
    "X17n0331_007:0906c05": "無不生分析乃至微塵不可見是不生義非生是名",
    "X17n0331_007:0906c06": "不生無常相若不覺此者墮外道生無常義。",
    "X17n0331_007:0906c07": "外道七種無常不出斷常二見故先舉二種斷見",
    "X17n0331_007:0906c08": "也性無性者唐云物無物謂能造之物及所造之",
    "X17n0331_007:0906c09": "物自性俱壞謂四大既造色已自體已壞而所造",
    "X17n0331_007:0906c10": "者本非四大故亦隨壞如種生芽種芽俱壞則四",
    "X17n0331_007:0906c11": "大之性亦不可得既性相皆無故知不生此以性",
    "X17n0331_007:0906c12": "相斷滅為不生也彼不生無常入一切法者此非",
    "X17n0331_007:0906c13": "聖教常與無常二俱不生之謂也彼謂有箇不生",
    "X17n0331_007:0906c14": "無常徧在一切有無法中乃至分析有無諸法至",
    "X17n0331_007:0906c15": "於微塵亦不可見是彼不生義也以分析諸法無",
    "X17n0331_007:0906c16": "一毫生相可得是名不生無常相我內教弟子當",
    "X17n0331_007:0906c17": "知此不生者即是生以彼所計此不生無常能生",
    "X17n0331_007:0906c18": "一切有無諸法是與生法對待之不生非離有離",
    "X17n0331_007:0906c19": "無之不生也故曰若不覺此即墮彼生無常論矣。",
    "X17n0331_007:0906c20": "大慧性無常者是自心妄想非常無常性所以者何",
    "X17n0331_007:0906c21": "謂無常自性不壞大慧此是一切性無性無常事除",
    "X17n0331_007:0906c22": "無常無有能令一切法性無性者如杖瓦石破壞諸",
    "X17n0331_007:0906c23": "物現見各各不異是性無常事非作所作有差別此",
    "X17n0331_007:0906c24": "是無常此是事作所作無異者一切性常無因性大",
    "X17n0331_007:0907a01": "慧一切性無性有因非凡愚所知非因不相似事生",
    "X17n0331_007:0907a02": "若生者一切性悉皆無常是不相似事作所作無有",
    "X17n0331_007:0907a03": "別異而悉見有異若性無常者墮作因性相若墮者",
    "X17n0331_007:0907a04": "一切性不究竟一切性作因相墮者自無常應無常",
    "X17n0331_007:0907a05": "無常無常故一切性不無常應是常若無常入一切",
    "X17n0331_007:0907a06": "性者應墮三世彼過去色與壞俱未來不生色不生",
    "X17n0331_007:0907a07": "故現在色與壞相俱色者四大積聚差別四大及造",
    "X17n0331_007:0907a08": "色自性不壞離異不異故一切外道一切四大不壞",
    "X17n0331_007:0907a09": "一切三有四大及造色在所知有生滅離四大造色",
    "X17n0331_007:0907a10": "一切外道於何所思惟性無常四大不生自性相不",
    "X17n0331_007:0907a11": "壞故。",
    "X17n0331_007:0907a12": "此計所造無常能造常也性無常者魏云以無物",
    "X17n0331_007:0907a13": "故名曰無常是自心妄想在非常非無常處而妄",
    "X17n0331_007:0907a14": "計諸法非常中有無常性令諸法壞而無常自性",
    "X17n0331_007:0907a15": "不壞此無常性能令一切法作壞滅無常之事若",
    "X17n0331_007:0907a16": "除此無常性無有能令一切法至於壞滅者如杖",
    "X17n0331_007:0907a17": "槌瓦石能壞諸物而自體不壞此無常性亦復如",
    "X17n0331_007:0907a18": "是此即數論所計能造所造法異也應立量云性",
    "X17n0331_007:0907a19": "無常是有法不壞宗因云破壞諸物故喻如杖槌",
    "X17n0331_007:0907a20": "瓦石因外道計異故世尊以非異破之若果無常",
    "X17n0331_007:0907a21": "性能壞諸法必能壞性與所壞法異者而今現見",
    "X17n0331_007:0907a22": "各各不異不見能作無常性與所壞諸物有差別",
    "X17n0331_007:0907a23": "若果有差別則應分明指出此是能作無常性此",
    "X17n0331_007:0907a24": "是所作無常事今則不然不可謂異若謂能作所",
    "X17n0331_007:0907b01": "作無異者則能作所作一切皆常以不見無常因",
    "X17n0331_007:0907b02": "性破壞諸物故則彼所立無常因性為作者其義",
    "X17n0331_007:0907b03": "不成故唐云不見有法能令諸法成於無故然一",
    "X17n0331_007:0907b04": "切法有性無性生起壞滅實亦有因以緣合則生",
    "X17n0331_007:0907b05": "緣散則壞但非凡愚所能知耳故唐云諸法壞滅",
    "X17n0331_007:0907b06": "實亦有因也且有是因必有是果因果必然相似",
    "X17n0331_007:0907b07": "若無是因而生是果則是異因而生異果謂之非",
    "X17n0331_007:0907b08": "因不相似事生若使異因生異果者則一切異法",
    "X17n0331_007:0907b09": "應並相生如種粟得豆種麻得麥則彼法此法能",
    "X17n0331_007:0907b10": "生所生悉皆無常應無差別而今現見諸法各各",
    "X17n0331_007:0907b11": "有異各有能作所作因果歷然云何異因而生異",
    "X17n0331_007:0907b12": "果此非一切性悉皆無常矣誰謂性無常能生一",
    "X17n0331_007:0907b13": "切物哉應立量破云性無常是有法不能生諸物",
    "X17n0331_007:0907b14": "宗因云因果不相似故喻如桃不能生李下復約",
    "X17n0331_007:0907b15": "因果相如破之若性無常是能作性墮所作法中",
    "X17n0331_007:0907b16": "生一切法則一切所作法皆不究竟悉屬壞滅無",
    "X17n0331_007:0907b17": "常以果如因故若一切性墮作因性中則無常性",
    "X17n0331_007:0907b18": "亦應無常以隨一切所生法皆無常故若能作無",
    "X17n0331_007:0907b19": "常性既無常已則所作一切法不應無常應是常",
    "X17n0331_007:0907b20": "以因如果故下復約無常性墮三世法成斷滅破",
    "X17n0331_007:0907b21": "之若謂無常性入一切法中而無常性應墮三世",
    "X17n0331_007:0907b22": "同歸壞滅若入過去過去色壞若入未來未來不",
    "X17n0331_007:0907b23": "生若入現在現在不住剎那變滅與壞相俱色既",
    "X17n0331_007:0907b24": "壞而無常性亦俱壞安得無常性獨不壞哉且色",
    "X17n0331_007:0907c01": "者是四大種積集差別性四大種者即四大自性",
    "X17n0331_007:0907c02": "若能造之四大種不壞則所造之色自性亦不壞",
    "X17n0331_007:0907c03": "以能造所造體性無二離異不異故豈有所造壞",
    "X17n0331_007:0907c04": "而能造者不壞耶一切外道妄計一切四大自性",
    "X17n0331_007:0907c05": "不壞今觀一切三有中一切四大及所造色在在",
    "X17n0331_007:0907c06": "處處莫不皆知有生滅相今離四大造色外一切",
    "X17n0331_007:0907c07": "外道更於何所思惟尋覓能壞諸物之無常性在",
    "X17n0331_007:0907c08": "四大不生而自性不壞者耶吾固謂無常入一切",
    "X17n0331_007:0907c09": "性者悉墮三世同歸於壞也既同歸於壞而所立",
    "X17n0331_007:0907c10": "不壞之宗亦自壞矣應立量破云性無常是有法",
    "X17n0331_007:0907c11": "壞滅宗因云墮於三世故喻如所造色。",
    "X17n0331_007:0907c12": "離始造無常者非四大復有異四大各各異相自相",
    "X17n0331_007:0907c13": "故非差別可得彼無差別斯等不更造二方便不作",
    "X17n0331_007:0907c14": "當知是無常。",
    "X17n0331_007:0907c15": "前計能造是常所造是無常此計所造是常其能",
    "X17n0331_007:0907c16": "造者造已即捨是無常佛破之曰汝謂能造無常",
    "X17n0331_007:0907c17": "而所造者為常耶既能造者離此而去則四大種",
    "X17n0331_007:0907c18": "不復更造四大矣安得常以四大各有異相自相",
    "X17n0331_007:0907c19": "不見有差別可得故自相不能獨造異相不能共",
    "X17n0331_007:0907c20": "造以不見一水大自相獨能生地生火生風故又",
    "X17n0331_007:0907c21": "不見地火風互生一水大火風水其生一地大風",
    "X17n0331_007:0907c22": "地水共生一火大故彼四大既不見自相異相種",
    "X17n0331_007:0907c23": "種差別可得則知不更造異四大矣此則不但能",
    "X17n0331_007:0907c24": "造捨此而不作為無常即所造者亦未嘗復作此",
    "X17n0331_007:0908a01": "則能造所造二種方便悉是不作總皆無常安得",
    "X17n0331_007:0908a02": "謂所造常而能造者無常耶。",
    "X17n0331_007:0908a03": "彼形處壞無常者謂四大及造色不壞至竟不壞大",
    "X17n0331_007:0908a04": "慧竟者分析乃至微塵觀察壞四大及造色形處異",
    "X17n0331_007:0908a05": "見長短不可得非四大四大不壞形處壞現墮在數",
    "X17n0331_007:0908a06": "論。",
    "X17n0331_007:0908a07": "此計能造四大及所造皆究竟常也其究竟壞者",
    "X17n0331_007:0908a08": "分析其色乃至微塵觀察其可壞者但是四大及",
    "X17n0331_007:0908a09": "所造色形處長短變壞不可得非四大及造色體",
    "X17n0331_007:0908a10": "性壞也故佛斷之曰四大不壞但形處壞者此即",
    "X17n0331_007:0908a11": "墮數論所計四大之性周流諸趣體常不變謂四",
    "X17n0331_007:0908a12": "大亦常也。",
    "X17n0331_007:0908a13": "色即無常者謂色即是無常彼則形處無常非四大",
    "X17n0331_007:0908a14": "若四大無常者非俗數言說世俗言說非性者則墮",
    "X17n0331_007:0908a15": "世論見一切性但有言說不見自性生。",
    "X17n0331_007:0908a16": "此亦計能造所造俱無常故曰色即無常彼數論",
    "X17n0331_007:0908a17": "師但計形處無常非計四大種性亦是無常也故",
    "X17n0331_007:0908a18": "破之曰若使四大種性亦是無常者則無俗諦言",
    "X17n0331_007:0908a19": "說以俗諦言說不出四大故若無俗諦言說則墮",
    "X17n0331_007:0908a20": "盧迦耶見成斷滅矣以彼見一切法但有言說不",
    "X17n0331_007:0908a21": "見從如實自相處生故成斷滅也。",
    "X17n0331_007:0908a22": "轉變無常者謂色異性現非四大如金作莊嚴具轉",
    "X17n0331_007:0908a23": "變現非金性壞但莊嚴具處所壞如是餘性轉變等",
    "X17n0331_007:0908a24": "亦如是如是等種種外道無常見妄想火燒四大時",
    "X17n0331_007:0908b01": "自相不燒各各自相壞者四大造色應斷。",
    "X17n0331_007:0908b02": "此計能造所造俱常但兩性中間有箇無常性能",
    "X17n0331_007:0908b03": "使色法相續轉變故一切色有異性現則謂之壞",
    "X17n0331_007:0908b04": "非四大自性壞也如金莊嚴具有轉變則謂之壞",
    "X17n0331_007:0908b05": "非金性壞餘性轉變亦如是如乳作酥酪等酥酪",
    "X17n0331_007:0908b06": "有轉變非乳性壞如是外道種種虗妄分別作無",
    "X17n0331_007:0908b07": "常見自謂火燒四大時四大自體俱各散壞而自",
    "X17n0331_007:0908b08": "相實不燒若火能燒四大而四大自相若各各壞",
    "X17n0331_007:0908b09": "者則四大造色應斷誰為能造所造乎已上四種",
    "X17n0331_007:0908b10": "邪見謂四大有形者畢竟有滅四大無形者終不",
    "X17n0331_007:0908b11": "能壞即半生半滅半不生滅之論也。",
    "X17n0331_007:0908b12": "大慧我法起非常非無常所以者何謂外性不決定",
    "X17n0331_007:0908b13": "故唯說三有微心不說種種相有生有滅四大會合",
    "X17n0331_007:0908b14": "差別四大及造色故妄想二種事攝所攝知二種妄",
    "X17n0331_007:0908b15": "想離外性無性二種見覺自心現量妄想者思想作",
    "X17n0331_007:0908b16": "行生非不作行離心性無性妄想世間出世間出世",
    "X17n0331_007:0908b17": "間上上一切法非常非無常不覺自心現量墮二邊",
    "X17n0331_007:0908b18": "惡見相續一切外道不覺自妄想此凡夫無有根本",
    "X17n0331_007:0908b19": "謂世間出世間出世間上上彼說妄想生非凡愚所",
    "X17n0331_007:0908b20": "覺。",
    "X17n0331_007:0908b21": "以上七種無常皆外道邪見非我法已若我法所",
    "X17n0331_007:0908b22": "起唯說大種及諸塵非常非無常是謂真常超過",
    "X17n0331_007:0908b23": "外道心量所以者何外道於外境界起決定見或",
    "X17n0331_007:0908b24": "計常或計無常不知外境界如鏡像水月不可謂",
    "X17n0331_007:0908c01": "決有決無故我唯說三界皆是微妙真心不說種",
    "X17n0331_007:0908c02": "種諸相有生有滅唯是四大因緣和合而有差別",
    "X17n0331_007:0908c03": "四大及有造色故非四大及造色是實有法皆是",
    "X17n0331_007:0908c04": "能取所取二種妄想分別而有若知二種是妄想",
    "X17n0331_007:0908c05": "即不見有能取所取遠離外性有無二見唯覺一",
    "X17n0331_007:0908c06": "切諸法皆是自心理量如鏡華水月不計為有為",
    "X17n0331_007:0908c07": "無所謂妄想者皆從思慮作意生起非是無思無",
    "X17n0331_007:0908c08": "慮不作意生也若不作意則離自心所現有無分",
    "X17n0331_007:0908c09": "別即能了達世間出世間出世間上上法非常非",
    "X17n0331_007:0908c10": "無常彼外道者不覺自心現量墮二妄想復墮二",
    "X17n0331_007:0908c11": "種惡見相續不斷建立七種無常論此諸外道不",
    "X17n0331_007:0908c12": "覺種種妄想皆是自心虗妄分別無有根本自謂",
    "X17n0331_007:0908c13": "已得世間出世間出世間上上法不知彼作是說",
    "X17n0331_007:0908c14": "皆是妄想作意生豈知世間出世間出世間上上",
    "X17n0331_007:0908c15": "法非凡愚妄想作意所覺也以彼不覺自妄想不",
    "X17n0331_007:0908c16": "見根本故。",
    "X17n0331_007:0908c17": "爾時世尊欲重宣此義而說偈言遠離於始造及與",
    "X17n0331_007:0908c18": "形處異性與色無常外道愚妄想諸性無有壞大大",
    "X17n0331_007:0908c19": "自性住外道無常想沒在種種見彼諸外道等無若",
    "X17n0331_007:0908c20": "生若滅大大性自常何謂無常想一切唯心量二種",
    "X17n0331_007:0908c21": "心流轉攝受及所攝無有我我所梵天為樹根枝條",
    "X17n0331_007:0908c22": "普周徧如是我所說唯是彼心量。",
    "X17n0331_007:0908c23": "長行分破已竟此復括而破之一者作已而捨謂",
    "X17n0331_007:0908c24": "能造無常遠離所造故曰遠離於始造也二者形",
    "X17n0331_007:0909a01": "處異謂能造所造俱常唯形處異三者性無常謂",
    "X17n0331_007:0909a02": "計無常性能壞諸物四者性無性無常謂能造所",
    "X17n0331_007:0909a03": "造俱壞五者即色是無常謂所造無常而能造四",
    "X17n0331_007:0909a04": "大是常故曰性與色無常六者謂轉變中間有不",
    "X17n0331_007:0909a05": "壞性故曰諸性無有壞七者謂一切法不生徧入",
    "X17n0331_007:0909a06": "諸法四大自性常住不滅故曰大大性自常既曰",
    "X17n0331_007:0909a07": "不壞又曰常住而又作無常想此由沒在種種見",
    "X17n0331_007:0909a08": "中故作斯論彼諸外道皆說一切法不生不滅而",
    "X17n0331_007:0909a09": "四大性各各不壞性自常住若然者則一切皆常",
    "X17n0331_007:0909a10": "誰是無常法而作無常想乎此無論彼所謂常者",
    "X17n0331_007:0909a11": "非真即其言亦自相違矣其義安可成乎若我所",
    "X17n0331_007:0909a12": "說三界所有唯是自心現量由彼能取所取二種",
    "X17n0331_007:0909a13": "妄心流轉不已故計我我所其實無有能取者為",
    "X17n0331_007:0909a14": "我所取者為我所也然外道復有計梵天初造眾",
    "X17n0331_007:0909a15": "生為有情本喻如樹根發為枝條普遍世界若如",
    "X17n0331_007:0909a16": "是者則有樹根為我有枝條為我所由彼作如是",
    "X17n0331_007:0909a17": "計故我說言唯是彼之妄想心量非我法所收若",
    "X17n0331_007:0909a18": "我所說三界上下法唯是一心造更無二法若覺",
    "X17n0331_007:0909a19": "了唯心是名根本豈梵天勝妙等為根本耶。",
    "X17n0331_007:0909a20": "爾時大慧菩薩復白佛言世尊唯願為說一切菩薩",
    "X17n0331_007:0909a21": "聲聞緣覺滅正受次第相續若善於滅正受次第相",
    "X17n0331_007:0909a22": "續相者我及餘菩薩終不妄捨滅正受樂門不墮一",
    "X17n0331_007:0909a23": "切聲聞緣覺外道愚癡佛告大慧諦聽諦聽善思念",
    "X17n0331_007:0909a24": "之當為汝說大慧白佛言世尊唯願為說佛告大慧",
    "X17n0331_007:0909b01": "六地起菩薩摩訶薩及聲聞緣覺入滅正受第七地",
    "X17n0331_007:0909b02": "菩薩摩訶薩念念正受離一切性自性相正受非聲",
    "X17n0331_007:0909b03": "聞緣覺諸聲聞緣覺墮有行攝所攝相滅正受是故",
    "X17n0331_007:0909b04": "七地非念正受得一切法無差別相非分得種種相",
    "X17n0331_007:0909b05": "性覺一切法善不善性相正受是故七地無善念正",
    "X17n0331_007:0909b06": "受大慧八地菩薩及聲聞緣覺心意意識妄想相滅",
    "X17n0331_007:0909b07": "初地乃至七地菩薩摩訶薩觀三界心意意識量離",
    "X17n0331_007:0909b08": "我我所自妄想修墮外性種種相愚夫二種自心攝",
    "X17n0331_007:0909b09": "所攝向無知不覺無始過惡虗偽習氣所熏。",
    "X17n0331_007:0909b10": "此詳問三乘修證差別相也蓋滅盡一定可以入",
    "X17n0331_007:0909b11": "大可以入小是三乘之所共修亦三乘之所共證",
    "X17n0331_007:0909b12": "以入滅定而受樂躭著不捨者為小乘不起滅度",
    "X17n0331_007:0909b13": "現諸威儀者為菩薩入滅定而不忘相者為二乘",
    "X17n0331_007:0909b14": "入滅定而念念無相者為菩薩故唯識論云二乘",
    "X17n0331_007:0909b15": "見道唯斷一種名為聖性(謂斷分別我執證初果從是次第斷三界八十",
    "X17n0331_007:0909b16": "一品思惑得寂滅定得四果)菩薩見道具斷二種名為聖性(謂斷",
    "X17n0331_007:0909b17": "分別我法二執得入初地名見道從是次第斷俱生我法二執至八地得滅盡定)所見未",
    "X17n0331_007:0909b18": "嘗異所造未嘗同故問一切三乘滅正受次第相",
    "X17n0331_007:0909b19": "續若善知此次第相續修斷之相終不妄捨菩薩",
    "X17n0331_007:0909b20": "滅正受樂決不墮二乘外道執著愚癡佛謂初地",
    "X17n0331_007:0909b21": "至六地菩薩入滅正受與聲聞緣覺無異以定相",
    "X17n0331_007:0909b22": "不忘有出有入故若至七地則念念入滅正受遠",
    "X17n0331_007:0909b23": "離定相即有涅槃性自性相亦不取著非二乘可",
    "X17n0331_007:0909b24": "及以二乘人厭生死欣涅槃墮有為行而有能取",
    "X17n0331_007:0909c01": "所取是故不能得七地念念正受以得生死涅槃",
    "X17n0331_007:0909c02": "種種相故不得一切法無差別相以覺一切法有",
    "X17n0331_007:0909c03": "涅槃之善生死之不善捨不善而取善故二乘有",
    "X17n0331_007:0909c04": "善念正受而無七地無善念正受也至於八地捨",
    "X17n0331_007:0909c05": "離藏識不但一切種種相滅即二乘所斷心意意",
    "X17n0331_007:0909c06": "識虗妄想相皆悉斷滅故唯識論云從初地至五",
    "X17n0331_007:0909c07": "地未能多時住無相觀有相觀多若至六地無相",
    "X17n0331_007:0909c08": "觀多有相觀少至於七地純無相觀雖恒相續而",
    "X17n0331_007:0909c09": "有加行未能任運現相及土八地已得無功用道",
    "X17n0331_007:0909c10": "常在三昧無出入相而能任運現相及土三界煩",
    "X17n0331_007:0909c11": "惱永不現行第七識中細所知障猶可現起以有",
    "X17n0331_007:0909c12": "異熟未得空故所謂妄想識滅名為涅槃所以必",
    "X17n0331_007:0909c13": "至八地方得心意意識妄想相滅者何故以初地",
    "X17n0331_007:0909c14": "乃至七地菩薩所修觀行觀察三界皆是心意意",
    "X17n0331_007:0909c15": "識妄想量中所現本無有我亦無我所然所修觀",
    "X17n0331_007:0909c16": "行未忘未超心量猶是自妄想修見有外法故墮",
    "X17n0331_007:0909c17": "外性種種相實與愚法聲聞計著自心能取所取",
    "X17n0331_007:0909c18": "無異由彼一向無知不觀察流注妄想認賊為子",
    "X17n0331_007:0909c19": "不覺無始過惡虗偽習氣所熏故至八地方得二",
    "X17n0331_007:0909c20": "乘心意意識妄想相滅。",
    "X17n0331_007:0909c21": "大慧八地菩薩摩訶薩聲聞緣覺涅槃菩薩者三昧",
    "X17n0331_007:0909c22": "覺所持是故三昧門樂不般涅槃若不持者如來地",
    "X17n0331_007:0909c23": "不滿足棄捨一切為眾生事佛種則斷諸佛世尊為",
    "X17n0331_007:0909c24": "示如來不可思議無量功德聲聞緣覺三昧門得樂",
    "X17n0331_007:0910a01": "所牽故作涅槃想大慧我分部七地善修心意意識",
    "X17n0331_007:0910a02": "相善修我我所攝受人法無我生滅自共相善四無",
    "X17n0331_007:0910a03": "礙決定力三昧門地次第相續入道品法不令菩薩",
    "X17n0331_007:0910a04": "摩訶薩不覺自共相不善七地墮外道邪徑故立地",
    "X17n0331_007:0910a05": "次第大慧彼實無有若生若滅除自心現量所謂地",
    "X17n0331_007:0910a06": "次第相續及三界種種行愚夫所不覺愚夫所不覺",
    "X17n0331_007:0910a07": "者謂我及諸佛說地次第相續及說三界種種行。",
    "X17n0331_007:0910a08": "此明八地菩薩與二乘滅心意意識則同所證涅",
    "X17n0331_007:0910a09": "槃逈然各異以菩薩有自覺聖智力所持不為涅",
    "X17n0331_007:0910a10": "槃所醉故雖在涅槃而不取涅槃也若無自覺智",
    "X17n0331_007:0910a11": "力所持遂認化城而為寶所上則不求究竟佛果",
    "X17n0331_007:0910a12": "下則不度一切眾生則佛種永斷故諸佛世尊見",
    "X17n0331_007:0910a13": "八地菩薩不起三昧三橋七勸開示如來不可思",
    "X17n0331_007:0910a14": "議無量功德令彼進趨不住涅槃若聲聞緣覺為",
    "X17n0331_007:0910a15": "三昧樂所醉者得少為足是故於中作涅槃想此",
    "X17n0331_007:0910a16": "豈可與八地相角哉故我所以分部七地者亦在",
    "X17n0331_007:0910a17": "無階級處強立階級正欲顯示菩薩所證階差與",
    "X17n0331_007:0910a18": "二乘所證果位逈然有異以菩薩善修心意意識",
    "X17n0331_007:0910a19": "生滅流注相非若二乘但修習六識粗分別相善",
    "X17n0331_007:0910a20": "修我我所生滅自共相而又善修法我生滅自共",
    "X17n0331_007:0910a21": "相證二無我非若二乘但修我我所執得人無我",
    "X17n0331_007:0910a22": "善知四無礙智所證決定力三昧非若二乘但知",
    "X17n0331_007:0910a23": "四諦寂滅三昧故我所以分部七地者欲令菩薩",
    "X17n0331_007:0910a24": "善知種種差別相從地入地次第相續入菩提法",
    "X17n0331_007:0910b01": "不令菩薩不善了知自相共相不善七地修行次",
    "X17n0331_007:0910b02": "第則墮外道斷常邪徑故於無漸次中強設漸次",
    "X17n0331_007:0910b03": "謂斷異生障證徧行真如得入初地等然實無有",
    "X17n0331_007:0910b04": "若生若滅以除自心現量外無障可斷無真可證",
    "X17n0331_007:0910b05": "故我雖是建立諸地次第相續及斷三界種種障",
    "X17n0331_007:0910b06": "皆是強立階差愚夫不覺乃謂我及諸佛實有諸",
    "X17n0331_007:0910b07": "地次第相續相實有所斷三界種種障也不知世",
    "X17n0331_007:0910b08": "尊說行布說圓融皆有深意若不說行布則儱侗",
    "X17n0331_007:0910b09": "真如而混於邪小若不說圓融則顢頇佛性而外",
    "X17n0331_007:0910b10": "於邪小若論行布不礙圓融則闡提皆可作佛況",
    "X17n0331_007:0910b11": "邪小乎若論圓融不礙行布即二乘尚不及初地",
    "X17n0331_007:0910b12": "況二地以至佛地哉。",
    "X17n0331_007:0910b13": "復次大慧聲聞緣覺第八菩薩地滅三昧樂門醉所",
    "X17n0331_007:0910b14": "醉不善自心現量自共相習氣所障墮人法無我法",
    "X17n0331_007:0910b15": "攝受見妄想涅槃想非寂滅智慧覺大慧菩薩者見",
    "X17n0331_007:0910b16": "滅三昧門樂本願哀愍大悲成就知分別十無盡句",
    "X17n0331_007:0910b17": "不妄想涅槃想彼已涅槃妄想不生故離攝所攝妄",
    "X17n0331_007:0910b18": "想覺了自心現量一切諸法妄想不生不墮心意意",
    "X17n0331_007:0910b19": "識外性自性相計著妄想非佛法因不生隨智慧生",
    "X17n0331_007:0910b20": "得如來自覺地如人夢中方便度水未度而覺覺已",
    "X17n0331_007:0910b21": "思惟為正為邪非正非邪餘無始見聞覺識因相種",
    "X17n0331_007:0910b22": "種習氣種種形處墮有無想心意意識夢現大慧如",
    "X17n0331_007:0910b23": "是菩薩摩訶薩於第八菩薩地見妄想生從初地轉",
    "X17n0331_007:0910b24": "進至第七地見一切法如幻等方便度攝所攝心妄",
    "X17n0331_007:0910c01": "想行已作佛法方便未得者令得大慧此是菩薩涅",
    "X17n0331_007:0910c02": "槃方便不壞離心意意識得無生法忍大慧於第一",
    "X17n0331_007:0910c03": "義無次第相續說無所有妄想寂滅法。",
    "X17n0331_007:0910c04": "此復明三乘涅槃所以差別者以能證之人心量",
    "X17n0331_007:0910c05": "不同也謂二乘人同在第八滅正受樂中而為滅",
    "X17n0331_007:0910c06": "正受樂所醉不知此滅正受樂皆是自心現量未",
    "X17n0331_007:0910c07": "超量外由不善此故為自共相風皷蕩復為煩惱",
    "X17n0331_007:0910c08": "習氣所障於無我無法處妄取我法二見無涅槃",
    "X17n0331_007:0910c09": "處妄作涅槃非若八地菩薩真得無生法忍從寂",
    "X17n0331_007:0910c10": "滅定中得智慧覺者也若復於此慧光發明照十",
    "X17n0331_007:0910c11": "方界即名回心大阿羅漢名為菩薩若菩薩者雖",
    "X17n0331_007:0910c12": "見三昧門樂而不躭著以有本願哀愍眾生大悲",
    "X17n0331_007:0910c13": "成就知分別十無盡句所謂眾生無盡乃至轉法",
    "X17n0331_007:0910c14": "輪無盡實欲究竟菩提不捨一切度眾生事故不",
    "X17n0331_007:0910c15": "妄想涅槃而生取證以彼達一切法本來寂滅不",
    "X17n0331_007:0910c16": "復更滅故以離能取所取二種妄想覺了自心現",
    "X17n0331_007:0910c17": "量外性非性故於諸法妄想不生以證無生法忍",
    "X17n0331_007:0910c18": "故內不墮心意意識外不墮有無諸法計著妄想",
    "X17n0331_007:0910c19": "以此妄想皆非成佛正因故不生也故大經云此",
    "X17n0331_007:0910c20": "菩薩菩提涅槃心尚不起況復起於世間之心故",
    "X17n0331_007:0910c21": "佛勸之曰善男子此忍第一順諸法性此諸法性",
    "X17n0331_007:0910c22": "若佛出世若不出世常住不異諸佛不以得此故",
    "X17n0331_007:0910c23": "名為如來一切二乘亦能得此無分別智等爾時",
    "X17n0331_007:0910c24": "菩薩聞佛勸發從三昧覺作諸佛事故曰隨智慧",
    "X17n0331_007:0911a01": "生以此不生不滅為因地心得入善慧地乃至入",
    "X17n0331_007:0911a02": "如來自覺地如人夢中方便度水水雖未度而忽",
    "X17n0331_007:0911a03": "從夢覺夢中方便喻修滅盡定水喻煩惱河蓋八",
    "X17n0331_007:0911a04": "地已前菩薩從生死此岸度煩惱中流到菩提彼",
    "X17n0331_007:0911a05": "岸然實有生死可除實有煩惱可斷實有涅槃可",
    "X17n0331_007:0911a06": "證正如夢中方便度水而不知是夢也至八地而",
    "X17n0331_007:0911a07": "後覺覺已思惟為正為邪者此喻向之所修滅定",
    "X17n0331_007:0911a08": "直是一夢不知此夢是邪是正若言此夢是正不",
    "X17n0331_007:0911a09": "應喚作是夢若言此夢是邪不應從夢而覺乃知",
    "X17n0331_007:0911a10": "此夢非正非邪由彼滅盡煩惱而得此定故非邪",
    "X17n0331_007:0911a11": "尚餘根中積生無始虗習及種種影像相分墮有",
    "X17n0331_007:0911a12": "無二想心意意識未淨故現斯夢故非正菩薩至",
    "X17n0331_007:0911a13": "此地纔覺得此夢是妄想生始得心意意識妄想",
    "X17n0331_007:0911a14": "滅盡所謂酒消然後覺覺而後知其為夢也然此",
    "X17n0331_007:0911a15": "八地所以從夢覺者皆從初地觀察三界心意意",
    "X17n0331_007:0911a16": "識量離我我所轉進至七地已方見前地所修種",
    "X17n0331_007:0911a17": "種方便皆如幻夢既知前七所修是夢又知自地",
    "X17n0331_007:0911a18": "所證不真不生取著却將從前所寶惜者一時放",
    "X17n0331_007:0911a19": "下故能超度能取所取二種妄想行已從三昧起",
    "X17n0331_007:0911a20": "作佛法方便興大法雲布大法雨未度者令度未",
    "X17n0331_007:0911a21": "得者令得未圓滿者令得圓滿是名八地菩薩雖",
    "X17n0331_007:0911a22": "證涅槃不廢度生之事離心意意識得無生法忍",
    "X17n0331_007:0911a23": "與二乘逈別者如此是名從初地至八地建立次",
    "X17n0331_007:0911a24": "第相續相若於第一義諦觀之實無諸地次第相",
    "X17n0331_007:0911b01": "續亦無三界種種妄想是名真寂滅法真實涅槃。",
    "X17n0331_007:0911b02": "爾時世尊欲重宣此義而說偈言心量無所有此住",
    "X17n0331_007:0911b03": "及佛地去來及現在三世諸佛說心量地第七無所",
    "X17n0331_007:0911b04": "有第八二地名為住佛地名最勝自覺知及淨此則",
    "X17n0331_007:0911b05": "是我地自在最勝處清淨妙莊嚴照耀如盛火光明",
    "X17n0331_007:0911b06": "悉徧至熾燄不壞目周輪化三有化現在三有或有",
    "X17n0331_007:0911b07": "先時化於彼演說乘皆是如來地十地則為初初則",
    "X17n0331_007:0911b08": "為第八第九則為七七亦復為八第二為第三第四",
    "X17n0331_007:0911b09": "為第五第三為第六無所有何次。",
    "X17n0331_007:0911b10": "謂此心量無所有寂滅法門唯住地菩薩及如來",
    "X17n0331_007:0911b11": "自覺地方能究竟此三世諸佛所說也第七名心",
    "X17n0331_007:0911b12": "量地者以此地雖得純無相觀而加行未忘藏識",
    "X17n0331_007:0911b13": "未淨不得任運現身現土名心量地第八名無所",
    "X17n0331_007:0911b14": "有者由轉捨藏識心量都盡證無生忍入不動地",
    "X17n0331_007:0911b15": "名無所有地然此二地均名住者以皆得不退轉",
    "X17n0331_007:0911b16": "故也雖無退轉可名為勝然非最勝唯至等妙二",
    "X17n0331_007:0911b17": "地以自覺聖智證清淨覺方名佛地至佛地已隨",
    "X17n0331_007:0911b18": "心自在處處稱尊名最勝處故從清淨法身為地",
    "X17n0331_007:0911b19": "上菩薩於色究竟天現圓滿報身成等正覺身有",
    "X17n0331_007:0911b20": "無量色色有無量相相有無量好乃至光明亦復",
    "X17n0331_007:0911b21": "無量無處不遍至此方得證金剛不壞身得金剛",
    "X17n0331_007:0911b22": "不壞目復為二乘凡夫現種種身化導三有或有",
    "X17n0331_007:0911b23": "眾生在菩薩地已經化導此即於彼演說三乘雖",
    "X17n0331_007:0911b24": "說三乘令歸正覺是故如來出世唯以一乘而為",
    "X17n0331_007:0911c01": "教法更無餘乘故雖說諸地實無諸地次第相續",
    "X17n0331_007:0911c02": "之相故十地即初同證如故初即是八煩惱皆不",
    "X17n0331_007:0911c03": "動故九可為七同得無生忍故七可為八同無相",
    "X17n0331_007:0911c04": "觀故二可為三同信忍故四可為五同順忍故三",
    "X17n0331_007:0911c05": "可為六同得般若故若夫無所有處即是無位真",
    "X17n0331_007:0911c06": "人所住境界有何次第相續可得所謂不涉程途",
    "X17n0331_007:0911c07": "不立階級向上一路也故祖師云聖諦亦不為何",
    "X17n0331_007:0911c08": "階級之有。",
    "X17n0331_007:0911c09": "爾時大慧菩薩復白佛言世尊如來應供等正覺為",
    "X17n0331_007:0911c10": "常無常佛告大慧如來應供等正覺非常非無常謂",
    "X17n0331_007:0911c11": "二俱有過常者有作主過常者一切外道說作者無",
    "X17n0331_007:0911c12": "所作是故如來常非常非作常有過故若如來無常",
    "X17n0331_007:0911c13": "者有作無常過陰所相相無性陰壞則應斷而如來",
    "X17n0331_007:0911c14": "不斷大慧一切所作皆無常如瓶衣等一切皆無常",
    "X17n0331_007:0911c15": "過一切智眾具方便應無義以所作故一切所作皆",
    "X17n0331_007:0911c16": "應是如來無差別因性故是故大慧如來非常非無",
    "X17n0331_007:0911c17": "常復次大慧如來非如虗空常如虗空常者自覺聖",
    "X17n0331_007:0911c18": "智眾具無義過大慧譬如虗空非常非無常離常無",
    "X17n0331_007:0911c19": "常一異俱不俱常無常過故不可說是故如來非常",
    "X17n0331_007:0911c20": "復次大慧若如來無常者如兔馬等角以無生常過",
    "X17n0331_007:0911c21": "故方便無義以無生常過故如來非常。",
    "X17n0331_007:0911c22": "世尊既破七種無常已復曰我法起非常非無常",
    "X17n0331_007:0911c23": "故問如來畢竟為常為無常佛言如來非常非無",
    "X17n0331_007:0911c24": "常以常與無常二俱有過故若如來是常即同外",
    "X17n0331_007:0912a01": "道所計微塵勝妙自在等有作者過今如來雖不",
    "X17n0331_007:0912a02": "變而隨緣本無所作是故如來雖常而非常非若",
    "X17n0331_007:0912a03": "外道之作者常以凡是作者必不能常故說常有",
    "X17n0331_007:0912a04": "過也應立量云如來是有法常為宗因云是能作",
    "X17n0331_007:0912a05": "性故同喻如微塵等而如來豈如微塵等之常耶",
    "X17n0331_007:0912a06": "若如來是無常者則墮有所作過以五陰是所作",
    "X17n0331_007:0912a07": "相而相相無性應成斷滅今如來雖隨緣而不變",
    "X17n0331_007:0912a08": "以非所作性故非斷滅以一切所作皆是無常如",
    "X17n0331_007:0912a09": "瓶衣　若如來果斷滅則如來一切智一切方便",
    "X17n0331_007:0912a10": "悉空無義以如來是所作故若所作是如來則世",
    "X17n0331_007:0912a11": "間一切所作法皆是如來以無常因性皆是所作",
    "X17n0331_007:0912a12": "無差別故應立量云若如來是常所作為因性喻",
    "X17n0331_007:0912a13": "如瓶衣等而如來豈同瓶衣等之無常耶故總申",
    "X17n0331_007:0912a14": "一量云如來是有法非常非無常宗因云性非所",
    "X17n0331_007:0912a15": "作故同喻如虗空然如來以虗空喻無作常者不",
    "X17n0331_007:0912a16": "取虗空頑然無知不待因成為無作常也若如來",
    "X17n0331_007:0912a17": "果如虗空無作之常則如來所具大智慧光明及",
    "X17n0331_007:0912a18": "恒沙稱性功德悉皆無義不亦成斷滅乎然以虗",
    "X17n0331_007:0912a19": "空為同喻者以虗空離四句絕百非而與如來離",
    "X17n0331_007:0912a20": "念之相相似是故如來取虗空為常如曰離念相",
    "X17n0331_007:0912a21": "者等虗空果不取頑然無知為常也亦非如來以",
    "X17n0331_007:0912a22": "無生為常若以無生為常則如來同於兔馬等角",
    "X17n0331_007:0912a23": "之絕無則應如來從無量劫所修方便悉皆無義",
    "X17n0331_007:0912a24": "故如來非無生常應立量云若如來是常因云無",
    "X17n0331_007:0912b01": "生故喻如兔馬角以兔角無生是外道斷滅常是",
    "X17n0331_007:0912b02": "故如來非外道斷滅常問前以兔角為喻立不生",
    "X17n0331_007:0912b03": "宗此又以兔角為外道宗者得無混濫乎答前以",
    "X17n0331_007:0912b04": "兔角為喻是借彼破彼此以兔角為斷滅是破彼",
    "X17n0331_007:0912b05": "以成立己宗也故曰一切法不生不應立宗者具",
    "X17n0331_007:0912b06": "有多種義故不應立也。",
    "X17n0331_007:0912b07": "復次大慧更有餘事知如來常所以者何謂無間所",
    "X17n0331_007:0912b08": "得智常故如來常大慧若如來出世若不出世法畢",
    "X17n0331_007:0912b09": "定住聲聞緣覺諸佛如來無間住不住虗空亦非愚",
    "X17n0331_007:0912b10": "夫之所覺知大慧如來所得智是般若所熏大慧如",
    "X17n0331_007:0912b11": "來非心意意識彼陰界入處所熏大慧一切三有皆",
    "X17n0331_007:0912b12": "是不實妄想所生如來不從不實虗妄想生大慧以",
    "X17n0331_007:0912b13": "二法故有常無常非不二不二者寂靜一切法無二",
    "X17n0331_007:0912b14": "生相故是故如來應供等正覺非常非無常大慧乃",
    "X17n0331_007:0912b15": "至言說分別生則有常無常過分別覺滅者則離愚",
    "X17n0331_007:0912b16": "夫常無常見不寂靜慧者永離常無常非常無常熏",
    "X17n0331_007:0912b17": "爾時世尊欲重宣此義而說偈言眾具無義者生常",
    "X17n0331_007:0912b18": "無常過若無分別覺永離常無常從其所立宗則有",
    "X17n0331_007:0912b19": "眾雜義等觀自心量言說不可得。",
    "X17n0331_007:0912b20": "上言如來既非虗空常又非無生常然則以何為",
    "X17n0331_007:0912b21": "常更有餘事知如來常謂依四種無間大方便行",
    "X17n0331_007:0912b22": "轉八識而成四智無有間斷故名為常此無間智",
    "X17n0331_007:0912b23": "前際非生後際非滅不論有佛出世無佛出世此",
    "X17n0331_007:0912b24": "法常住無有間斷不唯如來即聲聞緣覺皆住無",
    "X17n0331_007:0912c01": "間智不住虗空不住無生但彼愚夫為無明所覆",
    "X17n0331_007:0912c02": "心意意識所熏不自覺知唯是如來獨得耳然如",
    "X17n0331_007:0912c03": "來所以獨得者以如來是般若熏非心意意識陰",
    "X17n0331_007:0912c04": "界處入妄想熏是故如來名之為常一切三有眾",
    "X17n0331_007:0912c05": "生不出心意意識不實妄想所生故有生滅不常",
    "X17n0331_007:0912c06": "如來不從心意意識不實妄想生故有如實真常",
    "X17n0331_007:0912c07": "又三有眾生不見寂滅平等一心見有生滅或計",
    "X17n0331_007:0912c08": "生處為常或計滅處為無常此非見不二者也若",
    "X17n0331_007:0912c09": "真見不二者即常即無常當處寂滅更無分別何",
    "X17n0331_007:0912c10": "曾見常而生常見何曾見無常而生無常見耶是",
    "X17n0331_007:0912c11": "故如來見一切寂靜故說非常非無常由彼未曾",
    "X17n0331_007:0912c12": "離言說相離分別相故妄計此是常此是無常若",
    "X17n0331_007:0912c13": "離分別覺觀則不墮常無常二見所以愚夫作常",
    "X17n0331_007:0912c14": "無常二見者由不見寂滅一心故不寂靜若得無",
    "X17n0331_007:0912c15": "間慧者則不習近其說永離常無常故見寂靜頌",
    "X17n0331_007:0912c16": "中言眾具無義者生常無常過者以言常則眾具",
    "X17n0331_007:0912c17": "無義言無常則眾具同壞一切性德悉皆斷滅於",
    "X17n0331_007:0912c18": "此二法不生分別即不為常無常所熏永離二見",
    "X17n0331_007:0912c19": "矣且彼二見起於能作所作從彼外道自所立宗",
    "X17n0331_007:0912c20": "故有眾多雜亂知見若以平等智慧觀察自心現",
    "X17n0331_007:0912c21": "量則一切法悉皆無異即言說亦不可得何有常",
    "X17n0331_007:0912c22": "無常論哉此錯簡當在七無常後。",
    "X17n0331_007:0912c24": "楞伽阿跋"
}