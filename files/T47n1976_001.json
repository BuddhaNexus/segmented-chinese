{
    "T47n1976_001:0385a02": "No. 1976",
    "T47n1976_001:0385a03": "重刻西方合論序",
    "T47n1976_001:0385a05": "[0385a05] 儒以三綱五常，奠乾坤而正人類；至於截生",
    "T47n1976_001:0385a06": "死逆流，出三界火宅，必資佛教。十方三世佛，",
    "T47n1976_001:0385a07": "而阿彌陀為第一也；諸佛各有所攝受之淨",
    "T47n1976_001:0385a08": "土，而西方極樂世界為第一也。念佛求生淨",
    "T47n1976_001:0385a09": "土，功行觀門無窮；而執持名號，一心不亂為",
    "T47n1976_001:0385a10": "第一也。古今聖賢，讚淨土教念佛，如天台《十",
    "T47n1976_001:0385a11": "疑論》、永明《萬善同歸》、天如《或問》、龍舒《淨土",
    "T47n1976_001:0385a12": "文》，諸書已詳；而義類散見，卷帙分函，至大明",
    "T47n1976_001:0385a13": "雲棲大師《彌陀疏鈔》，為集大成。又有楚公安",
    "T47n1976_001:0385a14": "袁石公先生諱宏道者，所著《西方合論》，會通",
    "T47n1976_001:0385a15": "異同，決釋疑滯，闡發玄奧，直指趣歸。佛經",
    "T47n1976_001:0385a16": "而祖緯之，兄舉而弟揚之，誠儒家之無著、天",
    "T47n1976_001:0385a17": "親，論部之馬鳴、龍樹。可謂：現宰官居士身，",
    "T47n1976_001:0385a18": "而弘同居同事攝矣。念佛至此，方為圓教；淨",
    "T47n1976_001:0385a19": "土得此，方稱惟心。達理之士，宜人手一編，日",
    "T47n1976_001:0385a20": "披數次。顧《疏鈔》已盛行于世，而《合論》或罕識",
    "T47n1976_001:0385a21": "其文。今末法式微，劫運方起，娑婆四眾，速",
    "T47n1976_001:0385a22": "宜願生，而不無宗教之岐路、禪淨之疑情，",
    "T47n1976_001:0385a23": "使蓮花忽開忽謝、淨域若近若遠，此阿彌陀",
    "T47n1976_001:0385a24": "佛所為悲切以急需，而假廣長舌相于袁氏",
    "T47n1976_001:0385a25": "之書以疾呼也。[0385a25] 之夔夙承佛恩，蹇滯濁界，歸",
    "T47n1976_001:0385a26": "命斯道，思廣是書，而艱於力。有居士道友甘",
    "T47n1976_001:0385a27": "爾翼字右民，與其仲氏甡字左民者，同志淨",
    "T47n1976_001:0385a28": "業，適見《合論》，大慊本心，歡喜讚嘆，遂捐資授",
    "T47n1976_001:0385a29": "梓，偕眾成之，俾袁氏之水月重朗，而蓮池之",
    "T47n1976_001:0385b01": "華果普周。人人念佛見佛者，繇乎獲&#x89A9;是書；",
    "T47n1976_001:0385b02": "人人得力是書者，繇乎重新斯刻。多一人生",
    "T47n1976_001:0385b03": "淨土，宛轉作我導師；早一日證無生，長遠續",
    "T47n1976_001:0385b04": "佛慧命。凡忠臣孝子、義夫節婦，及蜎飛蠕動，",
    "T47n1976_001:0385b05": "皆樂邦之伴侶；凡參禪誦&#x546A;、持戒修福，與治",
    "T47n1976_001:0385b06": "生雜務，皆往生之資糧。凡勸念一聲、靜閱一",
    "T47n1976_001:0385b07": "刻、演說一字、流通一處，皆功德壽命之無量。",
    "T47n1976_001:0385b08": "事理真寔，不誑不妄；生佛平等，非易非難。淨",
    "T47n1976_001:0385b09": "土在我目前，大願當人一念。吁蔑以加矣！",
    "T47n1976_001:0385b10": "[0385b10] 彊梧大[泂-口+并]獻中秋望，菩薩戒弟子閩中周",
    "T47n1976_001:0385b11": "之夔稽首書。",
    "T47n1976_001:0385b12": "[0385b12] 枕江亭主人 甘爾翼謹識",
    "T47n1976_001:0385b13": "[0385b13] 袁氏一門，向心淨土，紀夢其驗也。余讀《中",
    "T47n1976_001:0385b14": "郎先生集》至家報，每合掌贊誦。其書云：「聞",
    "T47n1976_001:0385b15": "大人及一家眷屬，俱歸心白業，此人間第",
    "T47n1976_001:0385b16": "一希有事；專持名字，有甚麼難？而人自",
    "T47n1976_001:0385b17": "生疑阻。蓋此等大富貴，天自不肯輕易與",
    "T47n1976_001:0385b18": "人也，又必堅行善法，以利濟忍耐，破人我",
    "T47n1976_001:0385b19": "慳貪等相，為作聖作佛吃緊事，皆今日銖",
    "T47n1976_001:0385b20": "錙必較者之良藥。先生所為，夢中獨以勤",
    "T47n1976_001:0385b21": "行方便，憐憫一切，叮嚀不置也。」讀是編而",
    "T47n1976_001:0385b22": "不慨然省發，豈人情也哉？適周章甫先生，",
    "T47n1976_001:0385b23": "指示念佛路徑，袁子《合論》盡乏，并授紀夢",
    "T47n1976_001:0385b24": "以為《合論》之勝，余迺得取是書以觀，而余",
    "T47n1976_001:0385b25": "弟甡與豚子佑，病中聞其說，皆起信念，",
    "T47n1976_001:0385b26": "遂付重梓，用相勸勉。因以告于",
    "T47n1976_001:0385b27": "[0385b27] 智慧長者，若以余為寒而暄者之獻日，良",
    "T47n1976_001:0385b28": "愧！良愧！",
    "T47n1976_001:0385c02": "西方合論敘",
    "T47n1976_001:0385c04": "[0385c04] 香光子避囂山剎，修習淨業。有一禪人，&#x6FF6;",
    "T47n1976_001:0385c05": "視高步，過舍而譚。見案上有石頭居士新撰",
    "T47n1976_001:0385c06": "《淨土合論》，閱未終篇，抗聲言曰：「若論此之",
    "T47n1976_001:0385c07": "法門，原用接引中下之根。何者？中下根人",
    "T47n1976_001:0385c08": "智慧輕微、業力深量，以憶佛念佛，獲生淨",
    "T47n1976_001:0385c09": "土，如頑石附舟，可以到岸，誠宜念佛。至於",
    "T47n1976_001:0385c10": "吾輩，洞了本源，此心即是佛，更于何處覓",
    "T47n1976_001:0385c11": "佛？此心即是土，更于何處見土？于實際理",
    "T47n1976_001:0385c12": "中，覓生佛、去來、生死三世之相，無一毛頭可",
    "T47n1976_001:0385c13": "得，纔說成佛，已是剩語，何得更有分淨分穢、",
    "T47n1976_001:0385c14": "捨此生彼之事？若於此處悟得，是自在閒人，",
    "T47n1976_001:0385c15": "即淫怒痴皆是阿彌平等道場，如如不動。何",
    "T47n1976_001:0385c16": "乃舍&#x5374;已佛，拜彼金銅？且謂悟與未悟，皆",
    "T47n1976_001:0385c17": "宜修習，無事生事，吾所不曉。」[0385c17] 香光子聞而",
    "T47n1976_001:0385c18": "太息曰：「若汝所言，止圖口角圓滑，不知一",
    "T47n1976_001:0385c19": "舉足將墜于火坑也。生死無常，轉盻即至，如",
    "T47n1976_001:0385c20": "何熟記宗門見成相似之語，以為究竟？都云：",
    "T47n1976_001:0385c21": "『我已成佛，不必念佛。』若約理而言，世間一蚤",
    "T47n1976_001:0385c22": "一虱，皆具有如來清淨覺體，無二無別。乃",
    "T47n1976_001:0385c23": "至諸佛成等正覺，證大涅槃，本體未嘗增得",
    "T47n1976_001:0385c24": "一分；眾生墮三塗，趨生死海，本體未嘗減",
    "T47n1976_001:0385c25": "&#x5374;一分。如如之體，常自不動；生死涅槃，等",
    "T47n1976_001:0385c26": "是妄見；亦無如來，亦無眾生。於此證入，亦",
    "T47n1976_001:0385c27": "無能證之人，亦無所證之法，泯絕心量，超越",
    "T47n1976_001:0385c28": "情有；大地無寸土，佛之一字，向何處安著？",
    "T47n1976_001:0385c29": "至於進修法門，於無修證中修證，於無等級",
    "T47n1976_001:0386a01": "中等級，千差萬別。雖位至等覺，尚不知如",
    "T47n1976_001:0386a02": "來舉足下足之處。從上祖師，所以呵佛斥教，",
    "T47n1976_001:0386a03": "一切皆遮者，止因人心執滯教相，隨語生解，",
    "T47n1976_001:0386a04": "不悟言外之本體，漫執語中之方便；一向說",
    "T47n1976_001:0386a05": "心說性、說空說幻、說頓說漸、說因說果，千經",
    "T47n1976_001:0386a06": "萬論無不通曉；及問渠本命元辰，便將經論",
    "T47n1976_001:0386a07": "見成語言抵對，除&#x5374;見成語言，依舊茫然無",
    "T47n1976_001:0386a08": "措，所謂數他家寶，已無分文。其或有真實修",
    "T47n1976_001:0386a09": "行之人，不見佛性，辛苦行持，如盲無導，止獲",
    "T47n1976_001:0386a10": "人天之果，不生如來之家。於是諸祖知其流",
    "T47n1976_001:0386a11": "弊，遂用毒手，&#x5257;其語言、塞其解路、拶其情",
    "T47n1976_001:0386a12": "識，令其苦參密究，逆生滅流，生滅情盡，取",
    "T47n1976_001:0386a13": "捨念空，始識得親生父母、歷劫寶藏。&#x5374;來看",
    "T47n1976_001:0386a14": "經看教，一一如道家中事；然後如說進修，以",
    "T47n1976_001:0386a15": "佛知見，淨治餘習。拜空花之如來，修水月之",
    "T47n1976_001:0386a16": "梵行，登陽焰之階級，度谷響之眾生，不取寂",
    "T47n1976_001:0386a17": "證，是謂佛種。正如杲日當空行大王路，不",
    "T47n1976_001:0386a18": "同長夜趨走攀荊墮棘，豈謂一悟之後即同",
    "T47n1976_001:0386a19": "極果，如供奉問岑大虫：『果上涅槃，天下善知",
    "T47n1976_001:0386a20": "識證否？』岑曰：『未證。』奉曰：『何以未證？』岑曰：『功",
    "T47n1976_001:0386a21": "未齋於諸聖。』奉曰：『若爾，何得名為善知識？』岑",
    "T47n1976_001:0386a22": "曰：『明見佛性，亦得名為善知識也。』弘辨禪師",
    "T47n1976_001:0386a23": "曰：『頓明自性，與佛同儔。然有無始染習，故假",
    "T47n1976_001:0386a24": "對治，令順性起用，如人喫飯不一口便飽。』溈",
    "T47n1976_001:0386a25": "山曰：『初心從緣，頓悟自理，猶有無始曠劫習",
    "T47n1976_001:0386a26": "氣未能頓淨，須教渠淨除現業流識，即修也。",
    "T47n1976_001:0386a27": "不可別有法，教渠修行趣向。』若論諸祖師為",
    "T47n1976_001:0386a28": "人之處，壁立萬仞，大火聚中，觸之即爛；刀",
    "T47n1976_001:0386a29": "鎗林裡，動著便燒；未曾開口，已隔千里萬里，",
    "T47n1976_001:0386b01": "至機緣之外，平實商量，未&#x751E;盡絕階級，盡遮",
    "T47n1976_001:0386b02": "修行。《傳燈錄》中分明詳悉。大慧中峰，言教尤",
    "T47n1976_001:0386b03": "為緊切，血誠勸勉，惟恐空解著人，墮落魔事。",
    "T47n1976_001:0386b04": "何曾言一悟之後，不假修行，頓同兩足之尊，",
    "T47n1976_001:0386b05": "盡滿涅槃之果？後世不識教意，不達祖機，乃",
    "T47n1976_001:0386b06": "取喝佛罵祖破膽險句，以為行持。昔之人為",
    "T47n1976_001:0386b07": "經論所障，猶是雜食米麥，不能運化；後之",
    "T47n1976_001:0386b08": "人飽記禪宗語句，排因撥果，越分過頭，是日",
    "T47n1976_001:0386b09": "取大黃巴豆，以為茶飯也。自誤誤人，弊豈",
    "T47n1976_001:0386b10": "有極？是以纔入此門，便輕十方如來，莫不",
    "T47n1976_001:0386b11": "自云：『無佛可成，無行可修。』見人念佛，則曰：",
    "T47n1976_001:0386b12": "『自性是佛。』見人修淨土，則曰：『即心是淨。』言參",
    "T47n1976_001:0386b13": "禪則尊之九天之上，言念佛則蹂之九地之",
    "T47n1976_001:0386b14": "下。全不思參禪念佛，總之為了生死，同是出",
    "T47n1976_001:0386b15": "苦海之橋梁，越界有之寶筏，事同一家，何勝",
    "T47n1976_001:0386b16": "何劣？參門之中，所悟亦有淺深；念佛之眾，",
    "T47n1976_001:0386b17": "所修亦有高下，如何執定參者即是上根，念",
    "T47n1976_001:0386b18": "者便為中下？[0386b18] 「自達摩西來，立此宗門，已云",
    "T47n1976_001:0386b19": "二百年後，明道者多，行道者少；說理者多，",
    "T47n1976_001:0386b20": "通理者少。今《傳燈錄》中，如麻似粟，同云人",
    "T47n1976_001:0386b21": "悟，其實&#x9008;別。至如般若緣深，靈根夙植；伽",
    "T47n1976_001:0386b22": "陵破邪，香象截流；或見根宗於片言，或顯",
    "T47n1976_001:0386b23": "威用於一喝，一聞千悟，得大總持；或有懷出",
    "T47n1976_001:0386b24": "世之心，具丈夫之志，舍彼塵情，究此大事，",
    "T47n1976_001:0386b25": "不怙小解，惟求實知，臥薪&#x751E;膽，飲&#x6C37;吞檗，",
    "T47n1976_001:0386b26": "如此三十年、四十年後，或遇明師，痛與針劄，",
    "T47n1976_001:0386b27": "偷心死盡，心華始開。此後又須潛行密修，銷",
    "T47n1976_001:0386b28": "融餘習，法見尚捨，何況非法。若趙州除粥飯",
    "T47n1976_001:0386b29": "是雜用心；湧泉四十年，尚有走作；香林四",
    "T47n1976_001:0386c01": "十年，打成一片，兢兢業業，如護頭目，直至&#x70DF;",
    "T47n1976_001:0386c02": "銷灰滅，自然一念不生業不能繫，生死之際",
    "T47n1976_001:0386c03": "隨意自在。詰其所證，恐亦未能超於上品上",
    "T47n1976_001:0386c04": "生之上。何以明之？龍樹菩薩，宗門之鼻祖也，",
    "T47n1976_001:0386c05": "得大智慧、具大辯才，住持佛法，故世尊數百",
    "T47n1976_001:0386c06": "年前，於楞伽會上遙為授記，然亦不過曰證",
    "T47n1976_001:0386c07": "初歡喜地，往生安樂國而已。而《觀經》中上品",
    "T47n1976_001:0386c08": "上生，生於彼間，一剎那頃亦證初地。今宗門",
    "T47n1976_001:0386c09": "諸大祖師，縱使見離蓋纏，語出窩臼，豈能即",
    "T47n1976_001:0386c10": "過龍樹？龍樹已悟無生無相之義，已具不墮",
    "T47n1976_001:0386c11": "階級之見，而生於安養，與上品上生所證之",
    "T47n1976_001:0386c12": "果正等，則禪門諸人所證，豈能獨過？良以上",
    "T47n1976_001:0386c13": "品上生，解第一義，還同禪門之悟；深信因果，",
    "T47n1976_001:0386c14": "還同禪門之修，止是念佛往生別耳。然吾以",
    "T47n1976_001:0386c15": "為禪門悟修之士，既不能取無餘涅槃同於",
    "T47n1976_001:0386c16": "如來，又不肯取有餘涅槃同於二乘，必入普",
    "T47n1976_001:0386c17": "賢行願之海。若不捨一身受一身，濟度眾生，",
    "T47n1976_001:0386c18": "則當從一剎至一剎，供養諸佛；既見諸佛，還",
    "T47n1976_001:0386c19": "同往生。究竟與上品上生，止在雁行伯仲之",
    "T47n1976_001:0386c20": "間，何以高視祖師，輕言淨侶？其或悟門已入，",
    "T47n1976_001:0386c21": "休歇太早，智不入微，道難勝習，一念不盡，",
    "T47n1976_001:0386c22": "即是生死之根，業風所牽，復入胞胎。如五",
    "T47n1976_001:0386c23": "祖戒出為東坡、青草堂再作魯公。隔陰之後，",
    "T47n1976_001:0386c24": "隨緣流轉，道有消而無長，業有加而無減。縱",
    "T47n1976_001:0386c25": "般若緣深不落三塗，而出房入房，亦太辛苦！",
    "T47n1976_001:0386c26": "還視中下往生之眾，已天地不足喻其否泰",
    "T47n1976_001:0386c27": "矣！[0386c27] 「況後世宗風日衰，人之根器亦日以劣，發",
    "T47n1976_001:0386c28": "心既多不真，功夫又不純一；偶於佛祖機鋒，",
    "T47n1976_001:0386c29": "知識語言，或悟得本來成佛處，當下即是處，",
    "T47n1976_001:0387a01": "意識行不到，語言說不及處，一切不可得，即",
    "T47n1976_001:0387a02": "不可得亦不可得處，將古人語句和會無不",
    "T47n1976_001:0387a03": "相似。既得此相似之解，即云：『馳求已歇，我是",
    "T47n1976_001:0387a04": "無事道人。』識得煩惱如幻，則恣情以肆煩惱；",
    "T47n1976_001:0387a05": "識得修行本空，輒任意以壞修行；謂檀本空",
    "T47n1976_001:0387a06": "也，反舍檀而取慳；謂忍本空也，反聽隨而寘",
    "T47n1976_001:0387a07": "忍；言戒則曰：『本無持犯，何必重持輕犯？』言禪",
    "T47n1976_001:0387a08": "則曰：『本無定亂，何必舍亂取定？』聽情順意，踏",
    "T47n1976_001:0387a09": "有譚空；既云法尚應捨，何為復取非法？既云",
    "T47n1976_001:0387a10": "真亦不求，胡為舍之求妄？既云修觀習定，皆",
    "T47n1976_001:0387a11": "屬有為之&#x8FF9;，何獨貪名求利，偏合無為之道？",
    "T47n1976_001:0387a12": "愛憎毀譽之火，纔觸之而即高；生老病死之",
    "T47n1976_001:0387a13": "風，微吹之而已動。爭人爭我，說是說非，甚",
    "T47n1976_001:0387a14": "至以火性為氣魄、以我慢為承當、以譎詐為",
    "T47n1976_001:0387a15": "機用、以誑語為方便、以放恣為遊戲、以穢言",
    "T47n1976_001:0387a16": "為解粘，讚歎破律無行之人，侮弄繩趨尺步",
    "T47n1976_001:0387a17": "之士。偏顯理路，故窮玄極妙，莫之&#x8E2A;跡；盡",
    "T47n1976_001:0387a18": "&#x5257;行門，故縱意任心，無復規矩。口言往生",
    "T47n1976_001:0387a19": "是小乘法，令人修習，已乃晏然。或至經年不",
    "T47n1976_001:0387a20": "拜一佛、經年不禮一懺、經年不轉一經，反",
    "T47n1976_001:0387a21": "看世間不必有之書，行道人不宜行之事。使",
    "T47n1976_001:0387a22": "後生小子，專逞聰明，惟尋見解，纔有所知，即",
    "T47n1976_001:0387a23": "為一超直入，更復何事？輕狂傲慢，貢高恣",
    "T47n1976_001:0387a24": "睢；口無擇言，身無擇行。父既報&#x8B90;，子遂行",
    "T47n1976_001:0387a25": "劫；寫烏成馬，展轉差謬。不念世間情欲無涯，",
    "T47n1976_001:0387a26": "隄之尚溢，如何日以圓滑之語，大破因果之",
    "T47n1976_001:0387a27": "門，決其防藩，導以必流。自誤誤人，安免淪",
    "T47n1976_001:0387a28": "墜！若不為魔所攝，定當永隔三途，刀山劍",
    "T47n1976_001:0387a29": "樹，報其前因；披毛戴角，酬還宿債。[0387a29] 「莫云：『我",
    "T47n1976_001:0387b01": "是悟達之人，業不能繫。』夫謂業不能繫，非",
    "T47n1976_001:0387b02": "謂有而不有，正以無而自無。生既隨境即動，",
    "T47n1976_001:0387b03": "死安得不隨業受生？眼前一念嗔相，即是怪",
    "T47n1976_001:0387b04": "蟒之形；眼前一念貪相，即是餓鬼之種。無",
    "T47n1976_001:0387b05": "形之因念甚小，有形之果報甚大。一念之微，",
    "T47n1976_001:0387b06": "識田持之，歷千萬劫終不遺失。如一比丘，",
    "T47n1976_001:0387b07": "以智慧故，身有光明；以妄語故，口流蛆虫。",
    "T47n1976_001:0387b08": "一言之微，得此惡果，雖有智慧，終不能消。",
    "T47n1976_001:0387b09": "況今無明煩惱，熾然不斷，欲以相似見解，消",
    "T47n1976_001:0387b10": "其惡業，冀出三塗，無有是處！嚮使此等，不得",
    "T47n1976_001:0387b11": "少以為足，常如說以修行，終不自言我已悟",
    "T47n1976_001:0387b12": "了即心是佛，豈可復同中下念佛求生，了達",
    "T47n1976_001:0387b13": "生本無生，不妨熾然求生，即心是土，蓮邦",
    "T47n1976_001:0387b14": "不屬心外，不釋禮拜、不舍念誦，智力行力，",
    "T47n1976_001:0387b15": "雙轂並進，方當踞上品之蓮臺，坐空中之寶",
    "T47n1976_001:0387b16": "閣，朝飯香積，久遊滿月。回視胎生之品，彳于",
    "T47n1976_001:0387b17": "寶地，不聞法語、不見法身，象馬難群，&#x9DC4;鳳",
    "T47n1976_001:0387b18": "非類，何況人天小果，甕中蚊虻者哉！而乃",
    "T47n1976_001:0387b19": "空腹高心，著空破有。卒以偏執之妄解，攖",
    "T47n1976_001:0387b20": "非常之果報；不與阿彌作子，&#x5374;為閻羅之囚；",
    "T47n1976_001:0387b21": "不與淨眾為朋，&#x5374;與阿旁為伍；棄寶林而行",
    "T47n1976_001:0387b22": "劍樹，舍梵音而聽叫號。究其所受，尚不能與",
    "T47n1976_001:0387b23": "世間無知無見之人，行少善事、作少功德，生",
    "T47n1976_001:0387b24": "於人天者等。毫髮有差，天地懸隔，可不哀",
    "T47n1976_001:0387b25": "歟？[0387b25] 「然則宗門中人，上之未必能超於上品上",
    "T47n1976_001:0387b26": "生，而下之已墮三塗。故知此道險難，未易",
    "T47n1976_001:0387b27": "行遊，成則為佛，敗則為魔；王虜分於彈指，",
    "T47n1976_001:0387b28": "卿烹別於絲毫。苦樂之分，宜早擇矣！況今代",
    "T47n1976_001:0387b29": "悟門一脈，不絕如&#x7DAB;，禪門之中，寂寥無人，止",
    "T47n1976_001:0387c01": "有二三在家居士，路途端直，可以流通此法。",
    "T47n1976_001:0387c02": "然既為居士，不同沙門釋子猶有戒律縛身，",
    "T47n1976_001:0387c03": "方寘身大火之中，浸心煩惱之海，雖於營幹",
    "T47n1976_001:0387c04": "世事內，依稀得一入門；而道力甚淺，業力甚",
    "T47n1976_001:0387c05": "深，即極粗莫如淫殺之業，猶不能折身不行，",
    "T47n1976_001:0387c06": "何況其細？生死之間，安能脫然？徒見豪奢",
    "T47n1976_001:0387c07": "如于蝢；奸惡如呂惠卿、夏竦；躁進如張天",
    "T47n1976_001:0387c08": "覺；風流豔冶如白樂天、蘇子瞻等，皆列於《傳",
    "T47n1976_001:0387c09": "燈》，便謂一切無礙。不知從上諸人，雖具正",
    "T47n1976_001:0387c10": "見，若謂其從此不受分段，業不能繫，吾未敢",
    "T47n1976_001:0387c11": "許，方當長夜受報，未有了期。故知，念佛一",
    "T47n1976_001:0387c12": "門，於居士尤為喫緊。業力雖重，仰借佛力，免",
    "T47n1976_001:0387c13": "於沈淪，如負債人藏於王宮不得抵償。既生",
    "T47n1976_001:0387c14": "佛土，生平所悟所解，皆不唐捐。生死催人，出",
    "T47n1976_001:0387c15": "息難保，早尋歸路，免致忙亂。縱使志在參禪，",
    "T47n1976_001:0387c16": "不妨兼以念佛。世間作官作家，猶云不礙，況",
    "T47n1976_001:0387c17": "早晚禮拜念誦乎？旦借念佛之警切，可以提",
    "T47n1976_001:0387c18": "醒參禪之心；借參門之洞徹，可以金固淨土",
    "T47n1976_001:0387c19": "之信，適兩相資最為穩實。如此不信，真同下",
    "T47n1976_001:0387c20": "愚。[0387c20] 「石頭居士，少志參禪，根性猛利，十年之內，",
    "T47n1976_001:0387c21": "洞有所入，機鋒迅利，語言圓轉，尋常與人論",
    "T47n1976_001:0387c22": "及此事，下筆千言，不踏祖師語句，直從胸臆",
    "T47n1976_001:0387c23": "流出，活虎生龍，無一死語，遂亦自謂了悟無",
    "T47n1976_001:0387c24": "所事事。雖世情減少，不入塵勞，然嘲風弄月，",
    "T47n1976_001:0387c25": "登山玩水，流連文酒之場，沈酣騷雅之業；嬾",
    "T47n1976_001:0387c26": "慢&#x8E08;狂，未免縱意，如前之病，未能全脫。所幸",
    "T47n1976_001:0387c27": "生死心切，不長陷溺；痛念見境生心，觸途成",
    "T47n1976_001:0387c28": "滯，浮解實情，未能相勝，悟不修行，必墮魔",
    "T47n1976_001:0387c29": "境，佛魔之分只在頃刻。始約其偏空之見，涉",
    "T47n1976_001:0388a01": "入普賢之海；又思行門端的，莫如念佛。而",
    "T47n1976_001:0388a02": "權引中下之疑，未之盡破；及後博觀經論，始",
    "T47n1976_001:0388a03": "知此門，原攝一乘，悟與未悟，皆宜修習。於",
    "T47n1976_001:0388a04": "是採金口之所宣揚，菩薩之所闡明，諸大善",
    "T47n1976_001:0388a05": "知識之所發揮，附以已意，千波競起，萬派橫",
    "T47n1976_001:0388a06": "流，詰其匯歸，皆同一源。其論以不思議第一",
    "T47n1976_001:0388a07": "義為宗、以悟為導；以十二時中持佛名號，一",
    "T47n1976_001:0388a08": "心不亂，念念相續為行持；以六度萬行為助",
    "T47n1976_001:0388a09": "因；以深信因果為入門。此論甫成，而同參發",
    "T47n1976_001:0388a10": "心持戒念佛者，遂得五人，共欲流通，以解宗",
    "T47n1976_001:0388a11": "教之惑。[0388a11] 「香光識劣根微，久為空見所醉，縱情",
    "T47n1976_001:0388a12": "肆志，有若狂象。去年沈洄之夜，親遊鬲子地",
    "T47n1976_001:0388a13": "獄，烈火洞然，見所熟譚空破戒亡僧，形容&#x5C2B;",
    "T47n1976_001:0388a14": "羸，跛足而過，哭聲震地，殆不忍聞。及寤身毛",
    "T47n1976_001:0388a15": "為&#x7AEA;，遂亦發心歸依淨土；後讀此論，宿疑&#x6C37;",
    "T47n1976_001:0388a16": "釋。所以今日不憚苦口，病夫知醫、浪子憐客，",
    "T47n1976_001:0388a17": "汝宜盡&#x5257;舊日知見，虛心誦習，自當有入。生",
    "T47n1976_001:0388a18": "死事大，莫久遲疑！」[0388a18] 於是禪人悲淚交集，自云：",
    "T47n1976_001:0388a19": "「若不遇子，幾以空見賺過一生。子生我矣！」懇",
    "T47n1976_001:0388a20": "求案集，作禮而去。時萬曆庚子仲春之二十",
    "T47n1976_001:0388a21": "有三日也，袁宗道伯修甫書於白蘇齋。",
    "T47n1976_001:0388a24": "西方合論引",
    "T47n1976_001:0388a26": "荷葉庵石頭道人袁宏道撰述",
    "T47n1976_001:0388a27": "[0388a27] 夫滯相述心，有為過出；著空破有，莽蕩禍",
    "T47n1976_001:0388a28": "生。達摩為救執相之者，說罪福之皆虛；永明",
    "T47n1976_001:0388a29": "為破狂慧之徒，言萬善之總是。滅火者水，水",
    "T47n1976_001:0388b01": "過即有沈溺之災；生物者日，日盛翻為枯焦",
    "T47n1976_001:0388b02": "之本。如來教法，亦復如是。五葉以來，單傳斯",
    "T47n1976_001:0388b03": "盛；迨於今日，狂濫遂極。謬引惟心，同無為之",
    "T47n1976_001:0388b04": "外道；執言皆是，趨五欲之魔城。不思阿難",
    "T47n1976_001:0388b05": "未得盡通，頭陀擯斥；摩達微牽結使，尊者呵",
    "T47n1976_001:0388b06": "譏。蟬翅薄習，寶所斯遙；丘山叢垢，淨樂何",
    "T47n1976_001:0388b07": "從？至若《楞伽》傳自達磨，悟修並重；清規創",
    "T47n1976_001:0388b08": "始百丈，乘戒兼行。未聞一乘綱宗，呵叱淨戒；",
    "T47n1976_001:0388b09": "五燈嫡子，貪戀世緣。昔有道士夜行，為鬼所",
    "T47n1976_001:0388b10": "著，宛轉塚間。有甲父見之，扶掖入舍，湯沃",
    "T47n1976_001:0388b11": "乃醒。道士臨別謂甲夫曰：「羈客無以贈主人，",
    "T47n1976_001:0388b12": "有辟鬼符二張，願以為謝。」聞者笑之。今之學",
    "T47n1976_001:0388b13": "者，貪嗔邪見熾然如火，而欲為人解縛，何",
    "T47n1976_001:0388b14": "其惑也！[0388b14] 余十年學道，墮此狂病；後因觸機，薄",
    "T47n1976_001:0388b15": "有省發，遂簡塵勞，歸心淨土。禮誦之暇，取龍",
    "T47n1976_001:0388b16": "樹、天台長者、永明等論，細心披讀，忽爾疑豁。",
    "T47n1976_001:0388b17": "既深信淨土，復悟諸大菩薩差別之行，如貧",
    "T47n1976_001:0388b18": "兒得伏藏中金，喜不自釋。會愚菴和尚與平",
    "T47n1976_001:0388b19": "倩居士，謀余褒集西方諸論，余乃述古德要",
    "T47n1976_001:0388b20": "語，附以己見，勒成一書，命曰《西方合論》。始於",
    "T47n1976_001:0388b21": "己亥十月二十三日，成於十二月二十二日。",
    "T47n1976_001:0388b22": "既寡檢閱，多所脫漏；唯欲方便初心，尚期就",
    "T47n1976_001:0388b23": "正有道。略稽往哲，分敘十門：",
    "T47n1976_001:0388b24": "[0388b24] 第一、剎土門。 第二、緣起門。",
    "T47n1976_001:0388b25": "[0388b25] 第三、部類門。 第四、教相門。",
    "T47n1976_001:0388b26": "[0388b26] 第五、理諦門。 第六、稱性門。",
    "T47n1976_001:0388b27": "[0388b27] 第七、往生門。 第八、見網門。",
    "T47n1976_001:0388b28": "[0388b28] 第九、脩持門。 第十、釋異門。",
    "T47n1976_001:0388c03": "西方合論標註跋",
    "T47n1976_001:0388c05": "[0388c05] 往予&#x643A;郢中張明教(五教)參訪袁中郎先生，",
    "T47n1976_001:0388c06": "一日出《西方合論》相視，予驚歎其禪土合",
    "T47n1976_001:0388c07": "源，超絕樂邦諸典，從中有未甚了解者，隨",
    "T47n1976_001:0388c08": "請質先生，命明教標註其首。及持歸南中，",
    "T47n1976_001:0388c09": "每欲梓以度世而未就也。歲己未，海虞文",
    "T47n1976_001:0388c10": "學瞿元初(純仁)，終後遺法財見施，予即就其",
    "T47n1976_001:0388c11": "靈前，許刻經十卷，薦為往生。適從吳門瑞",
    "T47n1976_001:0388c12": "光臥病，為憶前願，因檢付袁無涯(叔度)，重",
    "T47n1976_001:0388c13": "為詮次讎校，而屬吾徒性成董其役，一以",
    "T47n1976_001:0388c14": "報袁先生法施之恩，一以了瞿文學財施",
    "T47n1976_001:0388c15": "之願。至於撰述之精詳，議論之卓越，是在",
    "T47n1976_001:0388c16": "明眼者自得之耳，予復何贅！",
    "T47n1976_001:0388c17": "[0388c17] &#x65F9;",
    "T47n1976_001:0388c18": "[0388c18] 大明泰昌改元歲在庚申暢月長至日喝石老",
    "T47n1976_001:0388c19": "人如奇力疾謹識",
    "T47n1976_001:0388c21": "珂雪齋紀夢",
    "T47n1976_001:0388c23": "袁中道",
    "T47n1976_001:0388c24": "[0388c24] 萬曆甲寅冬十月十五日，予晚課畢微倦，趺",
    "T47n1976_001:0388c25": "坐榻上，形體調適，心神靜爽；忽爾瞑去，如",
    "T47n1976_001:0388c26": "得定狀。俄魂與魄離，躍出屋上，時月色正明，",
    "T47n1976_001:0388c27": "予不覺飄然輕舉，疾于飛鳥。雲霄中見二童",
    "T47n1976_001:0388c28": "子，清美非常，其去甚駛，予不暇問，但遙呼子",
    "T47n1976_001:0388c29": "曰：「快逐我來！蓋西行也。」予下視世界，高山大",
    "T47n1976_001:0389a01": "澤、平疇曠野、城邑村落，有若垤土柸水、&#x882D;",
    "T47n1976_001:0389a02": "衙蟻穴。子飛少墜，即覺腥穢不可聞，極力上",
    "T47n1976_001:0389a03": "振迺否。俄至一處，二童子忽下至地，曰：「住。」子",
    "T47n1976_001:0389a04": "亦隨之而下，見有坦道如繩，其平如掌，細&#x770E;",
    "T47n1976_001:0389a05": "其地，非沙非石，光耀滑膩。逐路有渠，皆文石",
    "T47n1976_001:0389a06": "為砌，寬可十餘丈許；中種五色蓮花，芬香非",
    "T47n1976_001:0389a07": "常。渠上有樹，枝葉晃耀，好鳥和鳴；間有金橋",
    "T47n1976_001:0389a08": "界渠，欄楯交羅；樹內隱隱，朱樓畫閣，整麗無",
    "T47n1976_001:0389a09": "比。見樓中人，清美妍好，宛若仙人，皆睨予而",
    "T47n1976_001:0389a10": "笑。童子行疾，子常追之不及，迺大呼曰：「卿可",
    "T47n1976_001:0389a11": "於前金橋邊少待，我當有所言。」童子如言，予",
    "T47n1976_001:0389a12": "始及之，共倚橋上寶欄少息。予揖二童子，問：",
    "T47n1976_001:0389a13": "「卿何人？此地何處？幸為我言。」二童子曰：「予靈",
    "T47n1976_001:0389a14": "和先生之侍者也。先生欲與卿有所晤言，特",
    "T47n1976_001:0389a15": "遣相迎耳。」予問曰：「靈和先生何人也？」二童子",
    "T47n1976_001:0389a16": "曰：「即令兄中郎先生是也。今生西方淨域，易",
    "T47n1976_001:0389a17": "今稱矣。相見自為卿言，可疾往。」予遂與二童",
    "T47n1976_001:0389a18": "子復取道，俄至一處，有樹十餘株，葉如翠羽，",
    "T47n1976_001:0389a19": "花作金瓣，樹下有池，泉水汩汩，池上有白玉",
    "T47n1976_001:0389a20": "扉，一童先入，如往報者，一童導予入內。所過",
    "T47n1976_001:0389a21": "樓閣，凡二十餘重，皆金色晃耀；靈花異草，拂",
    "T47n1976_001:0389a22": "于檐楹。至一樓下，俄見一人，下樓相迎，神",
    "T47n1976_001:0389a23": "情似中郎，而顏色如玉，衣若雲霞，可長丈餘。",
    "T47n1976_001:0389a24": "見予而喜曰：「吾弟至矣！」因相&#x643A;至樓上，設拜",
    "T47n1976_001:0389a25": "共坐，有四五天人，亦來共坐。中郎謂予曰：「此",
    "T47n1976_001:0389a26": "西方之邊地也。凡信解未成，戒寶未全者，多",
    "T47n1976_001:0389a27": "生此地，亦名懈慢國。其上方有化佛，樓臺前",
    "T47n1976_001:0389a28": "有大池，可百由旬，中有妙蓮，眾生皆托體",
    "T47n1976_001:0389a29": "于其中。時滿，則散居各處樓臺之上，與有緣",
    "T47n1976_001:0389b01": "清淨道友相聚。以無淫聲美色，故勝解易成，",
    "T47n1976_001:0389b02": "不久陞進為淨土中人耳。」予私念：「如此美妙",
    "T47n1976_001:0389b03": "之處，尚是邊地耶？」仍問中郎曰：「兄今生在何",
    "T47n1976_001:0389b04": "處？」中郎曰：「我初亦以淨願雖深，情染未除，生",
    "T47n1976_001:0389b05": "于此地少時，今已居淨域矣。然終以乘急戒",
    "T47n1976_001:0389b06": "緩，僅與西方眾生同一地居，不得與諸大士",
    "T47n1976_001:0389b07": "同升于虛空寶閣，尚需進修耳。幸宿生智慧",
    "T47n1976_001:0389b08": "猛利，又曾作《西方論》，讚嘆如來不可思議度",
    "T47n1976_001:0389b09": "生之力，感得飛行自在，游諸剎土，凡諸佛說",
    "T47n1976_001:0389b10": "法之處，皆得往聽，此實為勝，非諸眾生所能",
    "T47n1976_001:0389b11": "及也。」拉予行，中郎冉冉上升，予亦不覺飄然",
    "T47n1976_001:0389b12": "輕舉。倏忽虛空千百萬里，至一處，隨中郎",
    "T47n1976_001:0389b13": "下，無有日月，亦無晝夜，光明照耀，無所障",
    "T47n1976_001:0389b14": "蔽。皆以琉璃為地，內外映徹；以黃金繩，雜",
    "T47n1976_001:0389b15": "廁間錯；界以七寶，分劑分明。地上有樹，皆",
    "T47n1976_001:0389b16": "旃檀吉祥，行行相值、莖莖相望，數萬千重；一",
    "T47n1976_001:0389b17": "一葉出眾妙花，作異寶色。下為寶池，波揚無",
    "T47n1976_001:0389b18": "量自然妙聲，其底沙純以金剛；其中生眾寶",
    "T47n1976_001:0389b19": "蓮葉，作五色光。池之隱隱，危樓&#x9008;帶，閣道",
    "T47n1976_001:0389b20": "傍出，棟宇相承，&#x7A93;闥交映，階墀軒楹，種種滿",
    "T47n1976_001:0389b21": "足；皆有無量樂器，演諸法音。大約與大小《阿",
    "T47n1976_001:0389b22": "彌陀經》所載，覺十不得其一。抄一忽耳，予愛",
    "T47n1976_001:0389b23": "玩不捨。已仰而睇之，見空中樓閣，皆如雲",
    "T47n1976_001:0389b24": "氣上浮，中郎曰：「汝所見，淨土地行諸眾生光",
    "T47n1976_001:0389b25": "景也；過此以上，為法身大士住處，甚美妙千",
    "T47n1976_001:0389b26": "倍萬倍于此，其神通亦千倍百倍于此。吾以",
    "T47n1976_001:0389b27": "慧力能游行其間，終不得住也。又過此以上",
    "T47n1976_001:0389b28": "為十地等覺所居，即吾亦不得而知也。又過",
    "T47n1976_001:0389b29": "此為妙覺所居，惟佛與佛乃能知之，即等覺",
    "T47n1976_001:0389c01": "諸聖亦莫能測度矣！」語罷，復引予至一處，無",
    "T47n1976_001:0389c02": "牆垣，而有欄楯，其中院宇，光耀非常，不知俱",
    "T47n1976_001:0389c03": "以何物為之，第覺世間之黃金白玉，皆如土",
    "T47n1976_001:0389c04": "色矣！共坐一樓下少談，中郎曰：「吾不圖樂之",
    "T47n1976_001:0389c05": "至此極也，然使吾生時嚴持戒律，則尚不止",
    "T47n1976_001:0389c06": "此。大都乘戒俱急，則生品最高；其次戒急，則",
    "T47n1976_001:0389c07": "生最穩。若有乘無戒，多為業力所牽，流入八",
    "T47n1976_001:0389c08": "部鬼神眾去，予親見同學諸人矣！弟之般若",
    "T47n1976_001:0389c09": "氣分頗深，而戒定之力甚少；夫悟理不能生",
    "T47n1976_001:0389c10": "戒定，亦狂慧也。歸至五濁，趁此色力強健，實",
    "T47n1976_001:0389c11": "悟實修，兼之淨願，勤行方便，憐憫一切，不久",
    "T47n1976_001:0389c12": "自有良晤。一入他途，可怖可畏！如不能持戒，",
    "T47n1976_001:0389c13": "有龍殊六齋，遺法見存，遵而行之。諸戒之中，",
    "T47n1976_001:0389c14": "殺戒尤急，寄語同學，未有日啟鸞刀，口貪滋",
    "T47n1976_001:0389c15": "味，而能生于清泰者也。雖說法如雲如雨，何",
    "T47n1976_001:0389c16": "益于事？我與汝于空王劫時，世為兄弟，迺至",
    "T47n1976_001:0389c17": "六道輪迴，莫不皆然。幸我此生，已得善地，恐",
    "T47n1976_001:0389c18": "汝墮落，故以方便神力，攝汝至此。淨穢相隔，",
    "T47n1976_001:0389c19": "不得久留。」予更問伯修諸人生處，曰：「生處皆",
    "T47n1976_001:0389c20": "佳，汝後自知。」言已，忽凌空而逝，俄已不見。予",
    "T47n1976_001:0389c21": "起步池上，忽如墮者，一駭而醒，通身汗下。",
    "T47n1976_001:0389c22": "時殘燈在篝，明月照&#x7A93;，更已四漏矣。",
    "T47n1976_001:0389c25": "西方合論卷之一",
    "T47n1976_001:0389c27": "第一剎土門",
    "T47n1976_001:0389c28": "[0389c28] 夫一真法界，身土交參；十佛剎海，淨穢無",
    "T47n1976_001:0389c29": "別。秖因眾生行業有殊，諸佛化現亦異，或",
    "T47n1976_001:0390a01": "權或實、或偏或圓、或暫或常、或漸或頓，一月",
    "T47n1976_001:0390a02": "千江，波波具涵淨月；萬燈一室，光光各顯全",
    "T47n1976_001:0390a03": "燈。理即一諦，相有千差。若非廣引靈文，眾生",
    "T47n1976_001:0390a04": "何所取則？爰約諸教，略敘十門：",
    "T47n1976_001:0390a05": "[0390a05] 一、毘盧遮那淨土。 二、惟心淨土。",
    "T47n1976_001:0390a06": "[0390a06] 三、恒真淨土。 四、變現淨土。",
    "T47n1976_001:0390a07": "[0390a07] 五、寄報淨土。 六、分身淨土。",
    "T47n1976_001:0390a08": "[0390a08] 七、依他淨土。 八、諸方淨土。",
    "T47n1976_001:0390a09": "[0390a09] 九、一心四種淨土。",
    "T47n1976_001:0390a10": "[0390a10] 十、攝受十方一切有情不可思議淨土。",
    "T47n1976_001:0390a11": "[0390a11] 一、毘盧遮那淨土者，即諸佛本報國土：十蓮",
    "T47n1976_001:0390a12": "華藏世界海。一一蓮華藏，最下世界，皆有",
    "T47n1976_001:0390a13": "十佛世界微塵數廣大剎，清淨莊嚴。一一廣",
    "T47n1976_001:0390a14": "大剎，復有十佛世界微塵數諸小剎圍遶，倍",
    "T47n1976_001:0390a15": "倍增廣。一一華藏世界，皆滿虛空，互相徹入，",
    "T47n1976_001:0390a16": "淨穢總含，重重無盡。如法而論，一草一木、一",
    "T47n1976_001:0390a17": "毛一塵，各各皆具此無盡法界，佛及眾生，無",
    "T47n1976_001:0390a18": "二無別。[0390a18] 或曰：「此是眾生實報莊嚴，不同權教，",
    "T47n1976_001:0390a19": "推淨土於他方，是為實教。」或曰：「眾生雖具此",
    "T47n1976_001:0390a20": "實報，爭奈真如無性，不能自證。漫漫長夜，無",
    "T47n1976_001:0390a21": "見日期；波波劫海，無到岸期。雖云地獄起妙",
    "T47n1976_001:0390a22": "覺之心，佛果現泥犁之界，其如眼前銕床銅",
    "T47n1976_001:0390a23": "柱何哉？辟之餓鬼，渴死於海邊！貧人數錢於",
    "T47n1976_001:0390a24": "金窟，秖見其虛，何名為實？若非假之方便，",
    "T47n1976_001:0390a25": "由權入實，眾生豈有證毘盧之日也？」[0390a25] 答曰：「若",
    "T47n1976_001:0390a26": "約諸佛化儀則可，實相土中無此戲論。夫毘",
    "T47n1976_001:0390a27": "盧遮那，此云遍一切處。遍一切處，即無量壽。",
    "T47n1976_001:0390a28": "表義豈有勝劣？祇因如來為一分取相凡夫",
    "T47n1976_001:0390a29": "故，說有阿彌陀，在於西方。亦如《大雲經》中，阿",
    "T47n1976_001:0390b01": "彌陀佛告一菩薩言：『有釋迦在於娑婆世界",
    "T47n1976_001:0390b02": "也。』未當釋迦為生，則釋迦遍一切，而阿彌陀",
    "T47n1976_001:0390b03": "為所遍之一處；當阿彌為主，則阿彌遍一切，",
    "T47n1976_001:0390b04": "而釋迦牟尼為所遍之一處。如一人之身，當",
    "T47n1976_001:0390b05": "自自時，不妨為一切人之他；當他他時，不妨",
    "T47n1976_001:0390b06": "為一切人之自。以是義故，自他不成。自他不",
    "T47n1976_001:0390b07": "成，即自亦遍一切處，他亦遍一切處，豈定有",
    "T47n1976_001:0390b08": "他方可執。是故西方毘盧，非自他故。何以故？",
    "T47n1976_001:0390b09": "毘盧無不遍故。若言權、言方便，即有不遍；有",
    "T47n1976_001:0390b10": "不遍者，毘盧之義不成。」",
    "T47n1976_001:0390b11": "[0390b11] 二、惟心淨土者，直下自證，當體無心，即是淨",
    "T47n1976_001:0390b12": "土。如《維摩經》云：「寶積當知，直心是菩薩淨",
    "T47n1976_001:0390b13": "土；菩薩成佛時，不諂眾生，來生其國。深心是",
    "T47n1976_001:0390b14": "菩薩淨土；菩薩成佛時，具足功德眾生，來生",
    "T47n1976_001:0390b15": "其國。大乘心是菩薩淨土；菩薩成佛時，大乘",
    "T47n1976_001:0390b16": "眾生，來生其國。」經文繁多，不能廣引，大約謂",
    "T47n1976_001:0390b17": "欲得淨土，當淨其心；隨其心淨，則佛土淨。",
    "T47n1976_001:0390b18": "夫心是即土之心，土是即心之土；心淨土淨，",
    "T47n1976_001:0390b19": "法爾如故。此語豈非西方註&#x811A;？多有執心之",
    "T47n1976_001:0390b20": "士卑此法門，以為單接鈍根者，由於心外見",
    "T47n1976_001:0390b21": "土故也。夫念即是心，念佛豈非心淨？心本含",
    "T47n1976_001:0390b22": "土，蓮邦豈在心外？故知，約相非乖惟心；稱心",
    "T47n1976_001:0390b23": "實礙普度矣！",
    "T47n1976_001:0390b24": "[0390b24] 三、恒真淨土者，即靈山會上所指淨土，引三",
    "T47n1976_001:0390b25": "乘中權教菩薩，令知此土，即穢恒淨；諸眾信",
    "T47n1976_001:0390b26": "而未見。夫穢性本寂，俗相恒空。本寂故，菩薩",
    "T47n1976_001:0390b27": "居穢常寂；恒空故，菩薩入俗常空，正顯淨義。",
    "T47n1976_001:0390b28": "但以眾生執海難清、識繩易縛。言業本空，則",
    "T47n1976_001:0390b29": "恣情作業；言行無體，即肆意冥行。犯永嘉之",
    "T47n1976_001:0390c01": "所呵，墮善星之所墜；以至生遭王難，死為魔",
    "T47n1976_001:0390c02": "眷者，往往而是。嗟夫！使盡大地皆菩薩，則斯",
    "T47n1976_001:0390c03": "言誠為利益。天下之菩薩少而凡夫多，則斯",
    "T47n1976_001:0390c04": "言之利天下也少，而害天下多矣！",
    "T47n1976_001:0390c05": "[0390c05] 四、變現淨土者，如《法華經》三變淨土，移諸人",
    "T47n1976_001:0390c06": "天置於他方；《維摩經》世尊以足指按地，即時",
    "T47n1976_001:0390c07": "三千大千世界，若百千珍寶嚴飾。此是如來",
    "T47n1976_001:0390c08": "暫令顯現，亦是法爾。然智如鶖子，尚且如盲；",
    "T47n1976_001:0390c09": "劣根眾生，無緣復見。且人天置諸方外，全無",
    "T47n1976_001:0390c10": "接引之緣；神力暫現還無，詎是恒常之土？豈",
    "T47n1976_001:0390c11": "若安養淨邦，塵劫常住，阿彌慈父，十惡不遺",
    "T47n1976_001:0390c12": "者哉！國土勝劣，居然可知。",
    "T47n1976_001:0390c13": "[0390c13] 五、寄報淨土者，如摩醯首羅天，如來於彼成",
    "T47n1976_001:0390c14": "等正覺，此為實報淨土。《起信論》云：「菩薩功德",
    "T47n1976_001:0390c15": "成滿，於色究竟處，示一切世間最高大身。謂",
    "T47n1976_001:0390c16": "以一念相應慧，無明頓盡，名一切種智。自",
    "T47n1976_001:0390c17": "然有不思議業，能現十方，利益眾生。」藏和尚",
    "T47n1976_001:0390c18": "云：「何故受用報身在此天者？以寄報十王，顯",
    "T47n1976_001:0390c19": "別十地。第十地寄當此天王，即於彼身示成",
    "T47n1976_001:0390c20": "菩提。」然彼天雖云無漏，未若蓮邦直出三界。",
    "T47n1976_001:0390c21": "何以故？在色究竟故。",
    "T47n1976_001:0390c22": "[0390c22] 六、分身淨土者，如《涅槃經》佛答高貴德王云：",
    "T47n1976_001:0390c23": "「善男子，西方去此娑婆世界，度三十二恒河",
    "T47n1976_001:0390c24": "沙佛土，有世界名曰無勝，猶如西方極樂世",
    "T47n1976_001:0390c25": "界，我於彼土出現於世。為化眾生故，於此世",
    "T47n1976_001:0390c26": "界現轉法輪。」又《央崛經》佛謂央崛曰：「我住無",
    "T47n1976_001:0390c27": "生際，而汝不覺知。」央崛云：「若住無生際，何以",
    "T47n1976_001:0390c28": "生於此土？」佛云：「東方有佛，汝往問之。」央崛往",
    "T47n1976_001:0390c29": "問，彼佛答言：「釋迦者，即是我身。」大意謂彼",
    "T47n1976_001:0391a01": "淨土是佛實報，此是分身。雖彰一佛之報境，",
    "T47n1976_001:0391a02": "未具攝化之義；佛分上即有，眾生分上即無，",
    "T47n1976_001:0391a03": "未為殊勝。",
    "T47n1976_001:0391a04": "[0391a04] 七、依他淨土者，如《梵網經》云：「我今盧舍那，方",
    "T47n1976_001:0391a05": "坐蓮華臺，周匝千花上，復現千釋迦，一花百",
    "T47n1976_001:0391a06": "億國，一國一釋迦。」等者，以初地化百佛剎，則",
    "T47n1976_001:0391a07": "有百葉之花；二地化千佛剎，故花有千葉；若",
    "T47n1976_001:0391a08": "至三地應見萬葉；四地億葉，次第倍增。為是",
    "T47n1976_001:0391a09": "依他受用身，分示報境，入地乃見；非如蓮池",
    "T47n1976_001:0391a10": "會上，十念眾生，頓見淨佛國土故。",
    "T47n1976_001:0391a11": "[0391a11] 八、諸方淨土者，如東方藥師佛、南方日月燈",
    "T47n1976_001:0391a12": "佛、上方香積佛，佛佛各有淨土。諸經所迷不",
    "T47n1976_001:0391a13": "可具載，皆是諸佛實報莊嚴。經中或有以佛",
    "T47n1976_001:0391a14": "神力，暫令顯現；或諸大菩薩，詣彼供養，緣彼",
    "T47n1976_001:0391a15": "佛未言攝生故，諸眾生亦無緣生彼。即如妙",
    "T47n1976_001:0391a16": "喜世界，釋迦雖記有往生者，未聞無動有普",
    "T47n1976_001:0391a17": "引之言；且其國有鐵圍須彌諸山，及鬼神婦",
    "T47n1976_001:0391a18": "女，當知嚴淨不如安養也。又如藥師如來以",
    "T47n1976_001:0391a19": "十二大願，度諸有情，經中亦言有信心者，應",
    "T47n1976_001:0391a20": "當來生；稽彼願力，多是解脫一切憂苦，究竟",
    "T47n1976_001:0391a21": "安樂。未若阿彌如來，純以念佛，攝一切人往",
    "T47n1976_001:0391a22": "生彼土。",
    "T47n1976_001:0391a23": "[0391a23] 九、一心四種淨土者，一曰凡聖同居土；二曰",
    "T47n1976_001:0391a24": "方便有餘土；三曰實報無障礙土；四曰常寂",
    "T47n1976_001:0391a25": "光土。一、凡聖同居土者，自分二類：初、同居穢",
    "T47n1976_001:0391a26": "土；次、同居淨土。穢土之中，凡居、聖居各二。凡",
    "T47n1976_001:0391a27": "居二者：一、惡眾生，即四趣也；二、善眾生，即人",
    "T47n1976_001:0391a28": "天也。聖居二者：一、實聖，即四果辟支、通教六",
    "T47n1976_001:0391a29": "地、別十住、圓十信，後心通惑雖盡，報身猶",
    "T47n1976_001:0391b01": "在，皆名實也；二、權聖，謂方便、實報、寂光土中",
    "T47n1976_001:0391b02": "法身菩薩，及妙覺佛，為利有緣應生同居，皆",
    "T47n1976_001:0391b03": "是權也。是等與四趣共住，故名穢土。次同居",
    "T47n1976_001:0391b04": "淨土者，如極樂中有眾生；妙喜國中，有鐵圍",
    "T47n1976_001:0391b05": "男女之類。以無四惡趣，故名淨土。余按同居",
    "T47n1976_001:0391b06": "穢土之中，既有諸聖，亦可名同居淨土。如娑",
    "T47n1976_001:0391b07": "婆世界，在華藏世界第十三重，亦云華藏也。",
    "T47n1976_001:0391b08": "二、方便有餘土者，二乘、三種菩薩，破見思惑，",
    "T47n1976_001:0391b09": "證方便道，塵沙別惑無明未斷，捨分段身，而",
    "T47n1976_001:0391b10": "生界外，名曰有餘。故《釋論》云：「出三界外有淨",
    "T47n1976_001:0391b11": "土，聲聞辟支佛出生其中。」受法性身，非分段",
    "T47n1976_001:0391b12": "也。三、實報無障礙土者，無有二乘，純諸法身",
    "T47n1976_001:0391b13": "菩薩所居。盡塵沙惑，分破無明，得真實果；而",
    "T47n1976_001:0391b14": "無明未盡，潤無漏業，受法性報身，亦名果報",
    "T47n1976_001:0391b15": "國。故《仁王經》云：「三賢十聖住果報。」以觀實相",
    "T47n1976_001:0391b16": "發真無漏，感報殊勝，七寶莊嚴，且淨妙五塵，",
    "T47n1976_001:0391b17": "故名為實；色心不二，毛剎相容，故名無障礙。",
    "T47n1976_001:0391b18": "《華嚴》明因陀羅網世界是也。四、常寂光土者，",
    "T47n1976_001:0391b19": "妙覺極智所照如如法界，名之為國，亦名法",
    "T47n1976_001:0391b20": "性土。但一真如佛性，非身非土，而說身土；",
    "T47n1976_001:0391b21": "離身無土，離土無身，諸佛如來所遊居處。妙",
    "T47n1976_001:0391b22": "宗曰：「經論中言寂光無相，乃是已盡染礙之",
    "T47n1976_001:0391b23": "相，非如大虛空無一物。良由三惑究竟清淨，",
    "T47n1976_001:0391b24": "則依正色心，究竟明顯。」《大經》曰：「因滅是色，獲",
    "T47n1976_001:0391b25": "得常色，受想行識亦復如是。」《仁王》稱為法性",
    "T47n1976_001:0391b26": "五陰，是為極果。然十方剎土，隨心異見；七寶",
    "T47n1976_001:0391b27": "砂礫，當處差別。故霅川曰：「極樂國土，四土不",
    "T47n1976_001:0391b28": "同。何則？約人天二乘，即前二種土；約菩薩佛，",
    "T47n1976_001:0391b29": "即後二種土。」故知六十萬億那由他恒河沙",
    "T47n1976_001:0391c01": "由旬等身，不妨更有丈六之身；華藏海會無",
    "T47n1976_001:0391c02": "邊佛土，不妨更有尼連河土。何以故？是法",
    "T47n1976_001:0391c03": "爾故，非是神力變現故。",
    "T47n1976_001:0391c04": "[0391c04] 十、攝受十方一切有情不可思議淨土者，即",
    "T47n1976_001:0391c05": "阿彌陀佛西方淨土。其中所有大功德海、大",
    "T47n1976_001:0391c06": "悲智海、大願力海，若具說者，假使盡十方",
    "T47n1976_001:0391c07": "世界諸佛菩薩、聲聞辟支、天人鬼畜，下至",
    "T47n1976_001:0391c08": "蜎飛蠕動，及一切無情，草木瓦礫、&#x96A3;虛微塵",
    "T47n1976_001:0391c09": "之類，一一具無量口，口中一一具無量舌，舌",
    "T47n1976_001:0391c10": "中一一出無量音聲，常說、倍說、熾然說、無間",
    "T47n1976_001:0391c11": "說，經百億萬塵沙阿僧祇劫，亦不能盡。今且",
    "T47n1976_001:0391c12": "略釋：一、身土不思議義；二、性相不思議義；三、",
    "T47n1976_001:0391c13": "因果不思議義；四、往來不思議義；五、畢竟不",
    "T47n1976_001:0391c14": "可思議不思議義。[0391c14] 一、身土不思議義者，阿彌",
    "T47n1976_001:0391c15": "身中有無量眾生，眾生身中有無量阿彌，國",
    "T47n1976_001:0391c16": "土亦然。是故一眾生念阿彌，一阿彌見；眾眾",
    "T47n1976_001:0391c17": "生念阿彌，眾阿彌見；眾生念念阿彌，即念念",
    "T47n1976_001:0391c18": "阿彌見。若眾生身中無阿彌者，阿彌不見；",
    "T47n1976_001:0391c19": "如陽燧身中，不能得水，非本有故。阿彌身",
    "T47n1976_001:0391c20": "中無眾生者，阿彌亦不見；如石女求生兒，必",
    "T47n1976_001:0391c21": "不可得，以非應得故。是故身中含身，身中",
    "T47n1976_001:0391c22": "含身身；土中含土，土土中含土；身土交含",
    "T47n1976_001:0391c23": "重重無盡，是身土不思議義。[0391c23] 二、性相不思議",
    "T47n1976_001:0391c24": "義者，若離性言土，土即心外，是幻化故；幻",
    "T47n1976_001:0391c25": "化者即斷滅相，眾生不生。若即性言土，性",
    "T47n1976_001:0391c26": "是有形，是一定故；一定者即無變易，無變",
    "T47n1976_001:0391c27": "易，眾生亦不生。即性即相，非性非相；存非",
    "T47n1976_001:0391c28": "非亡，存即即壞，是性相不思議義。[0391c28] 三、因果",
    "T47n1976_001:0391c29": "不思議義者，有二義：一、因先果後義：如念佛",
    "T47n1976_001:0392a01": "是因，見佛是果；見佛是因，成佛是果；成佛是",
    "T47n1976_001:0392a02": "因，度眾生是果。二、因果無前後義：即念即見，",
    "T47n1976_001:0392a03": "即成即度，一時具足。如人三十至四十歲，三",
    "T47n1976_001:0392a04": "十是因，四十是果。然三十四十無間斷相，若",
    "T47n1976_001:0392a05": "無四十，三十不立；無三十者，四十不成；是故",
    "T47n1976_001:0392a06": "當知，非離三十至四十；故若離三十至四十",
    "T47n1976_001:0392a07": "者，中間即有分限相，而我此身，無分限故。若",
    "T47n1976_001:0392a08": "由三十至四十者，中間即有相續相，而我此",
    "T47n1976_001:0392a09": "身，乃至相續不可得故。念佛因果亦復如是，",
    "T47n1976_001:0392a10": "是因果不思議義。[0392a10] 四、去來不思議義者，若阿",
    "T47n1976_001:0392a11": "彌陀佛因念而來，此眾生因憶佛而生彼，即",
    "T47n1976_001:0392a12": "有去來。有去來，即有程途；有程途，即有險",
    "T47n1976_001:0392a13": "易。如人近京師，則觀君易，遠則難。果爾，念佛",
    "T47n1976_001:0392a14": "求生，應有難易，而阿彌僕僕道途，亦無說法",
    "T47n1976_001:0392a15": "之日矣。故《般舟三昧經》曰：「不於是間終，生彼",
    "T47n1976_001:0392a16": "間佛剎，佛無所從來，我亦無所至。」又先德云：",
    "T47n1976_001:0392a17": "「生則決定生，去則實不去。」如天鼓鳴，遠近齊",
    "T47n1976_001:0392a18": "聞，非去來故；如水中月，東行則東，西行則",
    "T47n1976_001:0392a19": "西，非去來故，是去來不思議義。[0392a19] 五、畢竟不可",
    "T47n1976_001:0392a20": "思議不思議義者，如澄潭山影、如春陽百草、",
    "T47n1976_001:0392a21": "如眾生業力、如日月光相、如胎中根、如身中",
    "T47n1976_001:0392a22": "我、如齒堅舌柔、如眉橫髮長，是畢竟不可思",
    "T47n1976_001:0392a23": "議不思議義。所以十方諸佛，吐心吐膽，亦只",
    "T47n1976_001:0392a24": "道得箇希有難信而已；雖有遍覆三千大千",
    "T47n1976_001:0392a25": "舌相，詎能分疏其萬一哉！孔子曰：「夫婦之愚，",
    "T47n1976_001:0392a26": "可以與知，及其至也，聖人不知。」至哉言也，無",
    "T47n1976_001:0392a27": "量法門，一以貫之矣。"
}