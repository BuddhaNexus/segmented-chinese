{
    "T55n2151_004:0363b10": "古今譯經圖紀卷第四",
    "T55n2151_004:0363b12": "大唐翻經沙門釋靖邁撰",
    "T55n2151_004:0363b13": "齊蕭氏都建康",
    "T55n2151_004:0363b14": "沙門曇摩伽陀耶舍。此言法生稱。印度國人。",
    "T55n2151_004:0363b15": "悟物居情導利無捨。以齊高帝建元三年歲",
    "T55n2151_004:0363b16": "次辛酉。於廣州朝亭寺。譯無量義經(一卷)。沙",
    "T55n2151_004:0363b17": "門慧表筆受。",
    "T55n2151_004:0363b18": "沙門摩訶乘西域人。栖心妙道結志弘通。以",
    "T55n2151_004:0363b19": "齊武帝永明年中。於廣州譯五百本生經(一卷)。",
    "T55n2151_004:0363b20": "他毘利律(一卷)他毘利此云宿德。",
    "T55n2151_004:0363b21": "沙門僧伽跋陀羅。此云眾賢。西域人。懷道放",
    "T55n2151_004:0363b22": "曠化惠無窮。以齊武帝永明六年歲次己巳。",
    "T55n2151_004:0363b23": "共沙門僧猗於廣州竹林寺。譯善見毘婆沙",
    "T55n2151_004:0363b24": "律一部(十八卷)。",
    "T55n2151_004:0363b25": "沙門達摩摩提。此云法意。西域人。悟物情深",
    "T55n2151_004:0363b26": "隨方啟喻。以齊武帝永明八年歲次辛未。為",
    "T55n2151_004:0363b27": "沙門法獻於楊州瓦官寺。譯觀世音懺悔除",
    "T55n2151_004:0363b28": "罪呪經(一卷)。妙法蓮華經提婆達多品第十",
    "T55n2151_004:0363b29": "三(一卷)。",
    "T55n2151_004:0363c01": "沙門求那毘地。此云德進。中印度人。弱年",
    "T55n2151_004:0363c02": "從道強記洽文。誦大小乘凡二十萬言。陰陽",
    "T55n2151_004:0363c03": "圖讖莫不窮究。執錫戒塗威儀端肅。以齊武",
    "T55n2151_004:0363c04": "帝永明十年九月十日。於楊州毘耶離寺。起",
    "T55n2151_004:0363c05": "譯。百句譬喻集(十卷)。十二因緣經(一卷)。須達",
    "T55n2151_004:0363c06": "長者經(一卷)。總三部合一十二卷。",
    "T55n2151_004:0363c07": "沙門釋法度。以齊武帝世於楊州譯灰河經(一",
    "T55n2151_004:0363c08": "卷)。毘跋律(一卷)。",
    "T55n2151_004:0363c09": "沙門釋曇景。以齊世譯未曾有因緣經(二卷)。摩",
    "T55n2151_004:0363c10": "訶摩耶經(二卷)。",
    "T55n2151_004:0363c11": "沙門釋法化以齊世譯益意經(二卷)。",
    "T55n2151_004:0363c12": "南魏元氏都洛陽",
    "T55n2151_004:0363c13": "沙門曇摩流支。此云法希。亦曰法樂。南印度",
    "T55n2151_004:0363c14": "人棄家入道偏以律藏傳名。弘道為務感物",
    "T55n2151_004:0363c15": "而動。遊魏洛陽。以魏宣武帝景明二年歲次",
    "T55n2151_004:0363c16": "辛巳。譯如來莊嚴智慧光明入諸佛境界經",
    "T55n2151_004:0363c17": "(二卷)。正始元年歲次甲申。譯信力入印法門",
    "T55n2151_004:0363c18": "經(五卷)。四年丁亥譯。金色王經(一卷)。沙門道寶",
    "T55n2151_004:0363c19": "筆受。",
    "T55n2151_004:0363c20": "沙門釋法場。元魏人也。以魏宣武帝時。於洛",
    "T55n2151_004:0363c21": "陽譯。辯意長者子所問經(一卷)。",
    "T55n2151_004:0363c22": "沙門菩提流支。此云覺希。北印度人。遍通三",
    "T55n2151_004:0363c23": "藏妙入總持。志在弘法廣流視聽。以魏宣武",
    "T55n2151_004:0363c24": "帝永平元年歲次戊子至洛陽。武帝親慰勞。",
    "T55n2151_004:0363c25": "住永寧寺供給。七百梵僧以流支為譯匠。即",
    "T55n2151_004:0363c26": "以其年譯十地經論。初一日武帝親自筆受。",
    "T55n2151_004:0363c27": "後付沙門僧辯僧朗道湛侍中崔光等筆受。",
    "T55n2151_004:0363c28": "從魏永平元年歲次戊子。至天平二年歲次",
    "T55n2151_004:0363c29": "乙卯。譯佛名經(一十二卷)。入楞伽經(十卷)。大薩",
    "T55n2151_004:0364a01": "遮尼乾子授記經(十卷)。法集經(八卷)。勝思惟梵",
    "T55n2151_004:0364a02": "天所問經(六卷)。深密解脫經(五卷)。信力入印法",
    "T55n2151_004:0364a03": "門經(五卷)。奮迅王問經(二卷)。不增不減經(一卷)。",
    "T55n2151_004:0364a04": "金剛般若波羅蜜經(一卷)。差摩婆帝受記經(一",
    "T55n2151_004:0364a05": "卷)佛語經(一卷)。無字寶篋經(一卷)。不必定入印",
    "T55n2151_004:0364a06": "經(一卷)。大方等修多羅王經(一卷)。彌勒菩薩所",
    "T55n2151_004:0364a07": "問經(一卷)。第一義法勝經(一卷)。伽耶頂經(一卷)。",
    "T55n2151_004:0364a08": "文殊師利巡行經(一卷)。一切法高王經(一卷)。護",
    "T55n2151_004:0364a09": "諸童子陀羅尼呪經(一卷)。謗佛經(一卷)。十地經",
    "T55n2151_004:0364a10": "論一部(一十二卷)。勝思惟經論(十卷)。彌勒菩薩所",
    "T55n2151_004:0364a11": "問經論(十卷)。寶積經論(四卷)。寶性論(四卷)。金剛",
    "T55n2151_004:0364a12": "般若經論(三卷)。順中論(二卷)。妙法蓮華經論(二",
    "T55n2151_004:0364a13": "卷)。伽耶頂經論(二卷)。三具足經論(一卷)。無量壽",
    "T55n2151_004:0364a14": "經論(一卷)。寶髻菩薩四法經論(一卷)。轉法輪經",
    "T55n2151_004:0364a15": "論(一卷)。十二因緣論(一卷)。百子論(一卷)。破外道",
    "T55n2151_004:0364a16": "四宗論(一卷)。破外道涅槃論(一卷)。譯眾經論目",
    "T55n2151_004:0364a17": "錄(一卷)。總三十九部一百二十七卷梵本萬",
    "T55n2151_004:0364a18": "甲筆受草本滿一間屋。洞善方言兼工雜術。",
    "T55n2151_004:0364a19": "嘗坐井口藻灌置空。或呪井令涌酌而為用。",
    "T55n2151_004:0364a20": "沙門勒那摩提。或云婆提。此言寶意。中印度",
    "T55n2151_004:0364a21": "人。誦一億偈。博贍之富。理事兼通。尤明禪",
    "T55n2151_004:0364a22": "法。意存遊化。以宣武帝正始五年歲次戊子",
    "T55n2151_004:0364a23": "即是永平元年。於洛陽殿內。譯毘耶娑問",
    "T55n2151_004:0364a24": "經(二卷)。十地論(十二卷)。寶積經論(四卷)。究竟一",
    "T55n2151_004:0364a25": "乘寶性論(四卷)。法華經論(一卷)。總有五部經合",
    "T55n2151_004:0364a26": "二十三卷。",
    "T55n2151_004:0364a27": "沙門僧朗覺意侍中崔光等筆受。帝每請講",
    "T55n2151_004:0364a28": "華嚴經詞義開悟。忽於高座見大官執笏。云",
    "T55n2151_004:0364a29": "天帝請師講華嚴。意曰。今法席未終經訖從",
    "T55n2151_004:0364b01": "命。然法不獨資都講香火維那梵唄請亦定",
    "T55n2151_004:0364b02": "之。使如其言。講將了見前使來迎。果與都講",
    "T55n2151_004:0364b03": "等五人俱於座終。現聽道俗咸覩。",
    "T55n2151_004:0364b04": "沙門佛陀扇多。此言覺定。北印度人。神悟聰",
    "T55n2151_004:0364b05": "敏內外博通。特善方言尤工藝術。以魏孝明",
    "T55n2151_004:0364b06": "帝正光六年歲次乙巳。至元象元年歲次戊",
    "T55n2151_004:0364b07": "午。於洛陽白馬寺及鄴都金花寺。譯金剛上",
    "T55n2151_004:0364b08": "味陀羅尼經(一卷)。如來師子吼經(一卷)。轉有經",
    "T55n2151_004:0364b09": "(一卷)。十法經(一卷)。銀色女經(一卷)。正法恭敬經",
    "T55n2151_004:0364b10": "(一卷)。無畏德女經(一卷)。無字寶篋經(一卷)。阿難",
    "T55n2151_004:0364b11": "多目佉尼訶離陀羅尼經(一卷)。攝大乘論(二卷)",
    "T55n2151_004:0364b12": "總一十部合一十卷。",
    "T55n2151_004:0364b13": "梁簫氏都建康",
    "T55n2151_004:0364b14": "沙門曼陀羅。此言弱聲。亦云弘弱。扶南國人。",
    "T55n2151_004:0364b15": "神解超悟幽明畢觀。無憚夷險志存弘化。大",
    "T55n2151_004:0364b16": "齎梵本以梁武帝天監二年歲次癸未用以奉",
    "T55n2151_004:0364b17": "獻。帝令譯之。即以其年。共僧伽婆羅同於楊",
    "T55n2151_004:0364b18": "都。譯寶雲經(七卷)。法界體性無分別經(二卷)。文",
    "T55n2151_004:0364b19": "殊師利說般若波羅蜜經(二卷)。總三部合一",
    "T55n2151_004:0364b20": "十一卷。",
    "T55n2151_004:0364b21": "沙門僧伽婆羅。此言眾養。亦云僧鎧。扶南國",
    "T55n2151_004:0364b22": "人。幼而頴悟早附法津。十五出家榮聲自",
    "T55n2151_004:0364b23": "遠。儀貌澄潔善於談對。講阿毘曇論解標時",
    "T55n2151_004:0364b24": "望具足已後律藏尤明。善數國書語。以梁天",
    "T55n2151_004:0364b25": "鑒元年歲次丙戌。至普通元年歲次庚子。",
    "T55n2151_004:0364b26": "勅於楊都壽光殿正觀寺瞻雲館三處譯。阿",
    "T55n2151_004:0364b27": "育王經(十卷)。孔雀王陀羅尼經(二卷)。文殊師利",
    "T55n2151_004:0364b28": "問經(二卷)。度一切諸佛境界智嚴經(一卷)。菩薩",
    "T55n2151_004:0364b29": "藏經(一卷)。文殊師利所說般若波羅蜜經(一卷)。",
    "T55n2151_004:0364c01": "舍利弗陀羅尼經(二卷)。八吉祥經(一卷)。十法經",
    "T55n2151_004:0364c02": "(一卷)。解脫道論(十三卷)。阿育王傳(五卷)。總一十",
    "T55n2151_004:0364c03": "一部合三十八卷。初武帝自筆受。後付沙門",
    "T55n2151_004:0364c04": "寶唱慧超僧智法雲等筆受。帝甚厚重。不畜",
    "T55n2151_004:0364c05": "私財。凡所有施盡用造寺。太尉臨川王亦極",
    "T55n2151_004:0364c06": "崇敬。",
    "T55n2151_004:0364c07": "沙門波羅末陀。此言真諦。亦云拘那羅陀。此",
    "T55n2151_004:0364c08": "曰親依。西印度優禪尼國人。景行澄明器宇",
    "T55n2151_004:0364c09": "清肅。風神爽拔悠然自遠。群藏廣部罔不措",
    "T55n2151_004:0364c10": "懷。藝術異解偏素諳練。歷遊諸國隨機利現。",
    "T55n2151_004:0364c11": "以梁武帝泰清二年歲次戊辰。現帝於寶雲",
    "T55n2151_004:0364c12": "殿。帝勅譯經。即以泰清二年譯。承聖三年歲",
    "T55n2151_004:0364c13": "次甲戌。於正觀寺譯金光明經(七卷)。彌勒",
    "T55n2151_004:0364c14": "下生經(一卷)。仁王般若經(一卷)。十七地論(五卷)。",
    "T55n2151_004:0364c15": "大乘起信論(一卷)。中論(一卷)。如實論(一卷)。十八",
    "T55n2151_004:0364c16": "部論(一卷)。大涅盤經本有今無偈論(一卷)。三",
    "T55n2151_004:0364c17": "世分別論(一卷)。總一十部合二十卷。屬侯景",
    "T55n2151_004:0364c18": "紛糺。乃適豫章始興南康等。雖復栖遑譯業",
    "T55n2151_004:0364c19": "無輟。即汎舶西歸。業風賦命飄還廣州。屬廣",
    "T55n2151_004:0364c20": "州刺史穆國公歐陽頠延住制旨寺請譯經",
    "T55n2151_004:0364c21": "論。自陳永定元年歲次丙子。訖陳泰建元年",
    "T55n2151_004:0364c22": "己丑歲。更譯佛阿毘曇經(九卷)。無上依經(二卷)。",
    "T55n2151_004:0364c23": "解節經(一卷)。金剛般若經(一卷)。廣義法門經(一",
    "T55n2151_004:0364c24": "卷)。僧淴多律(一卷)。修禪定法(一卷)。俱舍釋論",
    "T55n2151_004:0364c25": "(二十二卷)。俱舍論本(十六卷)。攝大乘論(一十五卷)",
    "T55n2151_004:0364c26": "立世阿毘曇論(一十卷)。佛性論(四卷)。四諦論(四",
    "T55n2151_004:0364c27": "卷)。僧佉論(三卷)。攝大乘論本(三卷)。大空論(三卷)。",
    "T55n2151_004:0364c28": "中邊分別論(三卷)。金七十論(二卷)。俱舍論偈(一",
    "T55n2151_004:0364c29": "卷)。金剛般若論(一卷)。律二十二明了論(一卷)。大",
    "T55n2151_004:0365a01": "涅槃經論(一卷)。遺教論(一卷)。三無性論(二卷)。反",
    "T55n2151_004:0365a02": "質論(一卷)。墮負論(一卷)。求那摩底隨相論(一卷)。",
    "T55n2151_004:0365a03": "寶行王正論(一卷)。成就三乘論(一卷)。十八空論",
    "T55n2151_004:0365a04": "(一卷)。思塵論(一卷)。解捲論(一卷)。正說道理論(一卷)。",
    "T55n2151_004:0365a05": "意業論(一卷)。部異執論(一卷)。唯識論文義合(一",
    "T55n2151_004:0365a06": "卷)。正論釋義(五卷)。佛性義(三卷)。禪定義(一卷)。婆",
    "T55n2151_004:0365a07": "藪槃豆傳(一卷)。梁陳二代總譯五十部合一",
    "T55n2151_004:0365a08": "百四十九卷。沙門惠愷筆受。然諦或鋪坐具",
    "T55n2151_004:0365a09": "加趺水中。若乘舟而濟岸。接對使君。而坐",
    "T55n2151_004:0365a10": "具無濕。或以荷藉水乘之而度。如斯神異其",
    "T55n2151_004:0365a11": "例甚多。",
    "T55n2151_004:0365a12": "東魏元氏都鄴",
    "T55n2151_004:0365a13": "優婆塞瞿曇般若留支。此云智希。南印度波",
    "T55n2151_004:0365a14": "羅[木*奈]城人。婆羅門種。少學佛法妙閑經旨。",
    "T55n2151_004:0365a15": "神理標異領悟方言。以魏清河王子善見元",
    "T55n2151_004:0365a16": "象元年歲次戊午。至興和三年歲次辛酉。在",
    "T55n2151_004:0365a17": "鄴城。譯正法念處經(七十卷)。聖善住意天子所",
    "T55n2151_004:0365a18": "問經(三卷)。八佛名經(一卷)。金色王經(一卷)。無垢",
    "T55n2151_004:0365a19": "女經(一卷)。無垢優婆夷問經(一卷)。寶意猫兒經",
    "T55n2151_004:0365a20": "(一卷)。菩薩四法經(一卷)。解脫戒本(一卷)。犢子道",
    "T55n2151_004:0365a21": "人問論(一卷)。迴諍論(一卷)。業成就論(一卷)。唯識",
    "T55n2151_004:0365a22": "無境界論(一卷)。伊迦輸盧迦論(一卷)。總一十四",
    "T55n2151_004:0365a23": "部合八十五卷。沙門曇林僧昉等筆受。",
    "T55n2151_004:0365a24": "齊高氏都鄴",
    "T55n2151_004:0365a25": "沙門那連提耶舍。此言尊稱。北印度烏長國",
    "T55n2151_004:0365a26": "人。以幼出家數近靈迹。是以天梯石臺之",
    "T55n2151_004:0365a27": "所。龍廟寶塔之方。並親頂禮僅無遺逸。雖入",
    "T55n2151_004:0365a28": "鬼國鬼莫敢傷。設往亂邦賊徒息擾。既常遊",
    "T55n2151_004:0365a29": "化感及茲境。以齊文宣帝天保八年歲次丁",
    "T55n2151_004:0365b01": "丑。至天統四年歲次戊子。共達摩闍那於鄴",
    "T55n2151_004:0365b02": "都。譯菩薩見實三昧經(十四卷)。大方等月藏經",
    "T55n2151_004:0365b03": "(一十二卷)。月燈三昧經(一十一卷)。大悲經(五卷)。須",
    "T55n2151_004:0365b04": "彌藏經(二卷)。施然燈功德經(一卷)。法勝阿毘曇",
    "T55n2151_004:0365b05": "論(七卷)。總七部合五十二卷。後至隋文帝開皇",
    "T55n2151_004:0365b06": "二年歲次壬寅訖。至五年歲次乙巳。又譯大",
    "T55n2151_004:0365b07": "方等日藏經(十五卷)。力莊嚴三昧經(三卷)。大莊",
    "T55n2151_004:0365b08": "嚴法門經(二卷)。德護長者經(二卷)蓮華面經(二",
    "T55n2151_004:0365b09": "卷)。大雲輪請雨經(二卷)。牢固女經(一卷)。百佛名",
    "T55n2151_004:0365b10": "經(一卷)。總八部合二十八卷。沙門僧琛明芬等",
    "T55n2151_004:0365b11": "度語。沙門智鉉及學士費長房等筆受。面首",
    "T55n2151_004:0365b12": "形偉特異常倫。頂起肉髻聳若雲峯。目正處",
    "T55n2151_004:0365b13": "中上下量等。耳高而長輪埵成具。",
    "T55n2151_004:0365b14": "居士萬天懿元是鮮卑。姓萬俟氏。師事婆羅",
    "T55n2151_004:0365b15": "門甚聰悊。善梵書語尤工呪術。特鑒醫方妙",
    "T55n2151_004:0365b16": "閑佛法。以高齊於鄴城。譯尊勝菩薩所問經",
    "T55n2151_004:0365b17": "一名入無量門陀羅尼經(一卷)。",
    "T55n2151_004:0365b18": "陳陳氏都建鄴",
    "T55n2151_004:0365b19": "優禪尼國王子月婆首那。此云高空。生知俊",
    "T55n2151_004:0365b20": "朗體悟幽微。專學佛經尤工義理。洞曉音韻",
    "T55n2151_004:0365b21": "兼善方言。以東魏帝善見元象元年歲次戊",
    "T55n2151_004:0365b22": "午訖。至興和二年歲次庚申。於鄴都司徒公",
    "T55n2151_004:0365b23": "孫騰之第。譯僧伽吒經(四卷)。大迦葉經(二卷)。頻",
    "T55n2151_004:0365b24": "婆沙羅王問佛供養經(一卷)。總三部合七卷。",
    "T55n2151_004:0365b25": "僧昉筆受。又以梁武帝大同末年。自高齊入",
    "T55n2151_004:0365b26": "梁見帝。帝因留住勅遣總知外國使命。即",
    "T55n2151_004:0365b27": "以其年。譯大乘頂王經(一卷)。又以太清二年。",
    "T55n2151_004:0365b28": "遇于填僧得勝天王般若梵本。到陳天嘉六",
    "T55n2151_004:0365b29": "年歲次乙酉。於江州興業寺譯為七卷。沙門",
    "T55n2151_004:0365c01": "智欣筆受。",
    "T55n2151_004:0365c02": "沙門須菩提。此云善現。扶南國人。解悟超群",
    "T55n2151_004:0365c03": "詞彩逸俗。化物無倦遊方屆茲。以陳世於楊",
    "T55n2151_004:0365c04": "都城內至敬寺。為陳主。譯大乘寶雲經一部",
    "T55n2151_004:0365c05": "(八卷)。",
    "T55n2151_004:0365c06": "周宇文氏都長安",
    "T55n2151_004:0365c07": "沙門攘那跋陀羅。此云智賢。波頭摩國人。善",
    "T55n2151_004:0365c08": "達三藏。以周明帝戊寅歲。於長安城婆伽寺。",
    "T55n2151_004:0365c09": "共闍那耶舍。譯五明論(一卷)。耶舍崛多等度",
    "T55n2151_004:0365c10": "語。沙門智仙筆受。",
    "T55n2151_004:0365c11": "沙門闍那耶舍。此云藏稱。摩伽陀國人。共二",
    "T55n2151_004:0365c12": "弟子耶舍掘多闍那崛多。以周武帝保定四",
    "T55n2151_004:0365c13": "年歲次甲申。至建德元年。為大冡宰晉蕩公",
    "T55n2151_004:0365c14": "宇文護。於長安四天王寺。譯定意天子所問",
    "T55n2151_004:0365c15": "經(五卷)。大乘同性經(四卷)。入如來智不思議經",
    "T55n2151_004:0365c16": "(三卷)。寶積經(三卷)。佛頂呪經并功能(一卷)。大雲",
    "T55n2151_004:0365c17": "輪經請雨品第一百品(一卷)。總六部合一十",
    "T55n2151_004:0365c18": "七卷。沙門圓明道辯及城陽公蕭吉等筆受。",
    "T55n2151_004:0365c19": "上柱國平高公候壽為總監檢校。",
    "T55n2151_004:0365c20": "沙門耶舍崛多。此言稱藏。優婆國人。共同",
    "T55n2151_004:0365c21": "學闍那崛多。以周武帝世為大冡宰。於四天",
    "T55n2151_004:0365c22": "王寺及於北胡坊歸聖寺。譯金光明經更廣",
    "T55n2151_004:0365c23": "壽量大辯陀羅尼品(五卷)。須跋陀羅因緣優波",
    "T55n2151_004:0365c24": "提舍經(二卷)。十一面觀世音呪經并功能(一卷)。",
    "T55n2151_004:0365c25": "大雲請雨經(一卷)。總四部合九卷。沙門圓明。",
    "T55n2151_004:0365c26": "及城陽公蕭吉筆受。",
    "T55n2151_004:0365c27": "沙門闍那崛多。此言志德。北印度揵達國人。",
    "T55n2151_004:0365c28": "剎帝利種。少懷達量長垂清範。遊涉行化來",
    "T55n2151_004:0365c29": "達茲境。初以周武帝世。譯金色仙人問經(二",
    "T55n2151_004:0366a01": "卷)。妙法蓮華普門重頌偈經(一卷)。種種雜呪經",
    "T55n2151_004:0366a02": "(一卷)。佛語經(一卷)。總四部合五卷。沙門圓明筆",
    "T55n2151_004:0366a03": "受。又至隋文皇帝開皇七年太歲丁未。至十",
    "T55n2151_004:0366a04": "五年奉勅。於大興善寺譯。佛本行集經(六十卷)。",
    "T55n2151_004:0366a05": "法炬陀羅尼經(二十卷)。大威德陀羅尼經(二十",
    "T55n2151_004:0366a06": "卷)。諸佛護念經(十卷)。五千五百佛名經(八卷)。大",
    "T55n2151_004:0366a07": "集賢護菩薩經(六卷)。聖善住天子所問經(四卷)。",
    "T55n2151_004:0366a08": "觀察諸法行經(四卷)。四童子經(三卷)。諸法本無",
    "T55n2151_004:0366a09": "經(三卷)。虛空孕菩薩經(二卷)。月上女經(二卷)。善",
    "T55n2151_004:0366a10": "思童子經(二卷)。移識經(二卷)。譬喻王經(二卷)發",
    "T55n2151_004:0366a11": "覺淨心經(二卷)。一向出生菩薩經(一卷)。大威燈",
    "T55n2151_004:0366a12": "光仙人問疑經(一卷)。文殊尸利行經(一卷)。八佛",
    "T55n2151_004:0366a13": "名號經(一卷)。希有校量功德經(一卷)。善恭敬師",
    "T55n2151_004:0366a14": "經(一卷)。如來善巧呪經(一卷)。不空羂索觀世音",
    "T55n2151_004:0366a15": "心呪經(一卷)。十二佛名神呪校量功德除障滅",
    "T55n2151_004:0366a16": "罪經(一卷)。金剛場陀羅尼經(一卷)。諸法最上王",
    "T55n2151_004:0366a17": "經(一卷)。入法界體性經(一卷)。商主天子問經(一",
    "T55n2151_004:0366a18": "卷)。出生菩提心經(一卷)。金光明經囑累品(一卷)。",
    "T55n2151_004:0366a19": "總三十三部。合一百五十卷。沙門僧曇道",
    "T55n2151_004:0366a20": "邃僧琨明芬道密學士費長房劉憑等筆受。",
    "T55n2151_004:0366a21": "曉殊俗語明深祕旨。凡所翻譯不勞傳度。理",
    "T55n2151_004:0366a22": "會義門口圓詞體。",
    "T55n2151_004:0366a23": "隋楊氏都長安",
    "T55n2151_004:0366a24": "洋川郡守曇法智。梵名達摩波若。婆羅門種。",
    "T55n2151_004:0366a25": "門世已來相傳翻譯。高齊之季為昭玄寺都",
    "T55n2151_004:0366a26": "統。齊國既平佛法同毀。智因僧職轉任俗官。",
    "T55n2151_004:0366a27": "策授洋州洋川郡守。隋文皇帝以開皇二年",
    "T55n2151_004:0366a28": "歲次壬寅。勅召智還使譯經。於大興善寺。翻",
    "T55n2151_004:0366a29": "業報差別經(一卷)。智既妙善隋梵二言無勞傳",
    "T55n2151_004:0366b01": "語。成都釋智鉉筆受。",
    "T55n2151_004:0366b02": "沙門毘尼多流支。此言滅喜。北印度烏長國",
    "T55n2151_004:0366b03": "人。振錫來此。以隋文帝開皇二年歲次壬寅。",
    "T55n2151_004:0366b04": "勅令於大興善寺。譯象頭精舍經(一卷)。大乘",
    "T55n2151_004:0366b05": "方等總持經(一卷)。二部合二卷。給事李道寶傳",
    "T55n2151_004:0366b06": "語。沙門高法纂筆受。",
    "T55n2151_004:0366b07": "沙門達摩笈多。隋言法密。南賢豆國人。雖學",
    "T55n2151_004:0366b08": "年慕道落彩。冠字之暮戒具。尋師遍歷大",
    "T55n2151_004:0366b09": "小乘國。聞見既廣藝業尤多。遂發大心遊方",
    "T55n2151_004:0366b10": "利物。凡所至國唯以講說為懷。暨開皇十年",
    "T55n2151_004:0366b11": "來屆瓜州。文帝延入京寺。至止未久大通隋",
    "T55n2151_004:0366b12": "言。勅於大興善寺。譯無所有菩薩經(四卷)。護",
    "T55n2151_004:0366b13": "國菩薩經(二卷)。佛華嚴入如來不思議境界經",
    "T55n2151_004:0366b14": "(二卷)。大集譬喻王經(二卷)。東方最勝燈王如來",
    "T55n2151_004:0366b15": "經(一卷)。移識經(二卷)。大乘三聚懺悔經(一卷)。大",
    "T55n2151_004:0366b16": "方等大雲請雨經(一卷)。義理允正稱經微旨。然",
    "T55n2151_004:0366b17": "而慈恕立身恭和成性。心非道外行在說前。",
    "T55n2151_004:0366b18": "戒地夷而靜。定水幽而潔。經洞字原論探聲",
    "T55n2151_004:0366b19": "意。容儀祥正勤節高猛。誦響繼昏晨。法言通",
    "T55n2151_004:0366b20": "內外。好端居而簡務。貴寡欲而息求。無倦誨",
    "T55n2151_004:0366b21": "人有踰利己。至煬帝定鼎東都。敬重隆篤。",
    "T55n2151_004:0366b22": "復於上林園內置翻經館。譯法炬陀羅尼經(二",
    "T55n2151_004:0366b23": "十卷)。起世經(十卷)。大方等大集菩薩念佛三昧",
    "T55n2151_004:0366b24": "經(十卷)。緣生經(二卷)。菩提資糧論(六卷)。金剛般",
    "T55n2151_004:0366b25": "若經論(二卷)。緣生論(一卷)。大方等善住意天子",
    "T55n2151_004:0366b26": "所問經(四卷)。藥師如來本願功德經(一卷)。攝大",
    "T55n2151_004:0366b27": "乘論(十卷)。從開皇十年至大業末歲。譯經一十",
    "T55n2151_004:0366b28": "八部合八十一卷。並文義清素華質顯正。沙",
    "T55n2151_004:0366b29": "門彥琮行矩等筆受。",
    "T55n2151_004:0366c01": "大唐李氏都長安",
    "T55n2151_004:0366c02": "沙門波羅頗迦羅。唐言作明知識。或云波",
    "T55n2151_004:0366c03": "頗。此云光智。中印度人。剎帝利種。識度通敏",
    "T55n2151_004:0366c04": "器宇冲邃。博窮內外研精大小。誓傳法化不",
    "T55n2151_004:0366c05": "憚艱危。遠涉葱河來屆於此。以貞觀元年。勅",
    "T55n2151_004:0366c06": "於大興善寺。譯寶星經一部(七卷)。般若燈論",
    "T55n2151_004:0366c07": "一部(十五卷)。大莊嚴論一部(十三卷)。凡三部合",
    "T55n2151_004:0366c08": "三十五卷。沙門慧乘等證義。沙門玄[莫/二/?]等譯",
    "T55n2151_004:0366c09": "語。沙門慧明慧賾慧淨法琳等筆受。左僕",
    "T55n2151_004:0366c10": "射房玄齡詹事杜正倫太府卿蕭璟等並知監",
    "T55n2151_004:0366c11": "護。",
    "T55n2151_004:0366c12": "沙門玄奘。河南洛陽人。俗姓陳氏。頴川陳仲",
    "T55n2151_004:0366c13": "弓之後。鳩車之齡落綵。竹馬之齒通玄。牆",
    "T55n2151_004:0366c14": "刃干霄風神朗月。京洛名德咸用器之。但",
    "T55n2151_004:0366c15": "以隨曆云湮四郊多壘碩德高僧第如西蜀",
    "T55n2151_004:0366c16": "法師。以志學之歲即焉詢道至止。未久半",
    "T55n2151_004:0366c17": "滿洞微。二江鑒徒莫不嘉駭。戒具云畢偏",
    "T55n2151_004:0366c18": "隷毘尼。儀止祥淑妙式群範。洎武皇定鼎。",
    "T55n2151_004:0366c19": "文軌攸同沿江侚友。途經鄢郢。于時漢陽王",
    "T55n2151_004:0366c20": "以磐石之寄藩鎮荊楚。先聞高譽殷請敷揚。",
    "T55n2151_004:0366c21": "爰於荊府天皇寺。講攝大乘及阿毘曇等論。",
    "T55n2151_004:0366c22": "淮海名僧欽風雲萃。王及群公親詣法筵。法",
    "T55n2151_004:0366c23": "師析微通質妙盡理。原王公碩識得未曾有。",
    "T55n2151_004:0366c24": "其時大德法師智琰等。並江漢英靈解窮三",
    "T55n2151_004:0366c25": "藏。既覯法師妙辯無礙。泣而歎曰。豈期以",
    "T55n2151_004:0366c26": "柔榆未光得遇大陽初輝乎。遂以縱心之",
    "T55n2151_004:0366c27": "年師奘卒禮法師。自是厥後閱筌蹄乎。九丘",
    "T55n2151_004:0366c28": "探幽旨于八藏。常慨教缺傳匠理翳譯人遂",
    "T55n2151_004:0366c29": "使如意之寶不全。雪山之偈猶半。於是杖錫",
    "T55n2151_004:0367a01": "裹足履險若夷。既戾梵境籌諮無倦。五明四",
    "T55n2151_004:0367a02": "含之典。三藏十二之筌。七例八轉之音。三",
    "T55n2151_004:0367a03": "聲六釋之句。皆盡其微畢究其妙。然彼小乘",
    "T55n2151_004:0367a04": "爰洎外道。各構異論誹毀大乘。法師遂造制",
    "T55n2151_004:0367a05": "惡見論。制十八部小乘。破九十五種外道。并",
    "T55n2151_004:0367a06": "造會中論。融會瑜伽中論之微旨。以靜大乘",
    "T55n2151_004:0367a07": "之糺紛。于時中印度國戒日大王總統五印",
    "T55n2151_004:0367a08": "諸國。內外博綜才藝俊越。觀于斯論歎而言",
    "T55n2151_004:0367a09": "曰。雖有顯大摧邪之殊益。然彰我大夏之蔑",
    "T55n2151_004:0367a10": "人。吾方九旬大施。可因此會定其臧否。遂散",
    "T55n2151_004:0367a11": "馳眾傳告萬里。以來所屬諸國勅能論者畢",
    "T55n2151_004:0367a12": "萃。大眾僉集。法師以所造二論六千餘頌。書",
    "T55n2151_004:0367a13": "于大施場門云。其有能破一偈當截舌而謝",
    "T55n2151_004:0367a14": "之。日日桴鼓命于論人。凡一十八日。莫敢當",
    "T55n2151_004:0367a15": "者。于時戒日等王大小乘師內外諸道。咸用",
    "T55n2151_004:0367a16": "駭忸法師討論。一十七周遊覽百有餘國。以",
    "T55n2151_004:0367a17": "貞觀十九年迴靶。上京見帝于洛。帝大悅即",
    "T55n2151_004:0367a18": "命所將梵本六百五十七部。勅於西京弘福",
    "T55n2151_004:0367a19": "寺翻譯。仍勅左僕射房玄齡。廣召國內碩學",
    "T55n2151_004:0367a20": "沙門慧明靈潤等五十餘人助光法化。并勅",
    "T55n2151_004:0367a21": "太子左庶子許敬宗等專知監譯。到二十二",
    "T55n2151_004:0367a22": "年已譯之經奉以奏聞。于時太宗文皇帝。以",
    "T55n2151_004:0367a23": "悟達之懷縱玄覽而為序。天文絢發冠日月",
    "T55n2151_004:0367a24": "而揚輝。皇上以文思欽明暢叡想而興記。聖",
    "T55n2151_004:0367a25": "藻光繢掞雲霞而布彩。又以其年十二月皇",
    "T55n2151_004:0367a26": "上在春宮。警大孝之慮軫聖善之懷。奉為文",
    "T55n2151_004:0367a27": "德皇太后。敬造大慈恩寺及翻經院。殿宇宏",
    "T55n2151_004:0367a28": "壯窮班爾之工。瑩飾妍華極珍繪之妙。于時",
    "T55n2151_004:0367a29": "西東兩宮大出幡像。勅九部樂及京城諸寺",
    "T55n2151_004:0367b01": "寶幢幡蓋綺華妙香。并萬年長安諸坊寶車",
    "T55n2151_004:0367b02": "眾伎。送奘所將經像及慈恩大德僧等。住慈",
    "T55n2151_004:0367b03": "恩及翻經院。時皇帝親御安福門。以香華等",
    "T55n2151_004:0367b04": "供養。至二十四日皇儲親臨慈恩。度僧千人",
    "T55n2151_004:0367b05": "大赦京城。暨顯慶元年勅左僕射于志寧。侍",
    "T55n2151_004:0367b06": "中許敬宗。中書令來濟。李義府。杜正倫。黃",
    "T55n2151_004:0367b07": "門侍郎薛元超等潤文。國子博士范義頵。太",
    "T55n2151_004:0367b08": "子洗馬郭瑜。弘文舘學士高若思等助知翻",
    "T55n2151_004:0367b09": "譯。譯大般若波羅蜜多經一部(六百卷)。大菩薩",
    "T55n2151_004:0367b10": "藏經一部(二十卷)。大乘大集地藏十輪經一部",
    "T55n2151_004:0367b11": "(十卷)。本事經一部(七卷)。無垢稱經一部(六卷)。解",
    "T55n2151_004:0367b12": "深密經一部(五卷)。分別緣起初勝法門經一部",
    "T55n2151_004:0367b13": "(二卷)。能斷金剛般若經(一卷)。佛地經(一卷)。緣起",
    "T55n2151_004:0367b14": "聖道經(一卷)。如來示教勝軍王經(一卷)。藥師如",
    "T55n2151_004:0367b15": "來本願功德經(一卷)。稱讚淨土佛攝受經(一卷)。",
    "T55n2151_004:0367b16": "最無比經(一卷)。甚希有經(一卷)。稱讚大乘功德",
    "T55n2151_004:0367b17": "經(一卷)。顯無邊佛土功德經(一卷)。六門陀羅尼",
    "T55n2151_004:0367b18": "經(一卷)。諸佛心陀羅尼經(一卷)。拔濟苦難陀羅",
    "T55n2151_004:0367b19": "尼經(一卷)。勝幢臂印陀羅尼經(一卷)。八名普密",
    "T55n2151_004:0367b20": "陀羅尼經(一卷)。不空羂索神呪心經(一卷)。十一",
    "T55n2151_004:0367b21": "面神呪心經(一卷)。持世陀羅尼經(一卷)。受持七",
    "T55n2151_004:0367b22": "佛名號所生功德經(一卷)。天請問經(一卷)。佛臨",
    "T55n2151_004:0367b23": "涅槃記法住經(一卷)。寂照神變三摩地經(一卷)。",
    "T55n2151_004:0367b24": "般若波羅蜜多心經(一卷)。緣起經(一卷)。呪五首",
    "T55n2151_004:0367b25": "(一卷)。菩薩戒本(一卷)。菩薩羯磨(一卷)。瑜伽師地",
    "T55n2151_004:0367b26": "論一部(一百卷)。顯揚聖教論一部(二十卷)。大乘",
    "T55n2151_004:0367b27": "阿毘達磨雜集論一部(十六卷)。大乘阿毘達磨",
    "T55n2151_004:0367b28": "集論一部(七卷)。攝大乘論本一部(三卷)。攝大乘",
    "T55n2151_004:0367b29": "論世親釋一部(十卷)。攝大乘論無性釋一部(十",
    "T55n2151_004:0367c01": "卷)。廣百論一部(十卷)。掌珍論一部(二卷)。大乘成",
    "T55n2151_004:0367c02": "業論(一卷)。佛地經論一部(七卷)。成唯識論一部",
    "T55n2151_004:0367c03": "(十卷)。因明正理門論(一卷)。因明入正理論(一卷)。",
    "T55n2151_004:0367c04": "大乘百法明門論(一卷)。大乘五蘊論(一卷)。廣百",
    "T55n2151_004:0367c05": "論頌(一卷)。顯揚聖教論頌(一卷)。王法正理論(一",
    "T55n2151_004:0367c06": "卷)。觀所緣論(一卷)。唯識三十論(一卷)。辯中邊論",
    "T55n2151_004:0367c07": "一部(三卷)。辯中邊論頌(一卷)。唯識二十論(一卷)。",
    "T55n2151_004:0367c08": "瑜伽師地論釋(一卷)。大毘婆沙論一部(二百卷)。",
    "T55n2151_004:0367c09": "發智論一部(二十卷)。順正理論一部(八十卷)顯宗",
    "T55n2151_004:0367c10": "論一部(四十卷)。俱舍論一部(三十卷)。識身足論一",
    "T55n2151_004:0367c11": "部(十六卷)。法蘊足論一部(十二卷)。五事論一部(二",
    "T55n2151_004:0367c12": "卷)。異部宗輪論(一卷)。入阿毘達磨論一部(二卷)。",
    "T55n2151_004:0367c13": "俱舍論頌(一卷)。品類足論一部(十八卷)。集異門",
    "T55n2151_004:0367c14": "足論一部(二十卷)。界身足論一部(三卷)。大阿羅",
    "T55n2151_004:0367c15": "漢難提蜜多羅所說法住記(一卷)。勝宗十句論",
    "T55n2151_004:0367c16": "義(一卷)。大唐西域記一部(十二卷)。",
    "T55n2151_004:0367c17": "右除西域記總七十五部一千三百三十五",
    "T55n2151_004:0367c18": "卷。",
    "T55n2151_004:0367c19": "古今譯經圖紀卷第四"
}