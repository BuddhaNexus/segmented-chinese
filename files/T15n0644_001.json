{
    "T15n0644_001:0697a13": "No. 644",
    "T15n0644_001:0697a14": "佛說金剛三昧本性清淨不壞不",
    "T15n0644_001:0697a15": "滅經",
    "T15n0644_001:0697a17": "失譯經人名今附三秦錄",
    "T15n0644_001:0697a18": "[0697a18] 如是我聞：[0697a18] 一時佛在毘耶離國大林精舍重",
    "T15n0644_001:0697a19": "閣講堂，與大比丘眾五千人俱，尊者摩訶迦",
    "T15n0644_001:0697a20": "葉、尊者舍利弗、尊者大目揵連、尊者摩訶迦",
    "T15n0644_001:0697a21": "旃延等眾所知識，菩薩摩訶薩萬八千人俱，",
    "T15n0644_001:0697a22": "其名曰：文殊師利菩薩、梵德菩薩、光德菩",
    "T15n0644_001:0697a23": "薩、星德菩薩、師子王菩薩、師子藏菩薩、妙音",
    "T15n0644_001:0697a24": "聲菩薩、白香象菩薩、金剛幢菩薩、解脫月菩",
    "T15n0644_001:0697a25": "薩、須彌相菩薩、彌勒菩薩摩訶薩，皆如是等",
    "T15n0644_001:0697a26": "上首者也。他方復有慧德菩薩、星德菩薩、",
    "T15n0644_001:0697a27": "常莊嚴菩薩、普光菩薩、普賢菩薩、滿月菩薩、",
    "T15n0644_001:0697a28": "觀世音菩薩、大勢至菩薩、妙音菩薩、虛空藏",
    "T15n0644_001:0697a29": "菩薩、淨音聲菩薩，如是等菩薩摩訶薩萬八",
    "T15n0644_001:0697b01": "千人俱，梵釋護世天王無數天子俱，難陀龍",
    "T15n0644_001:0697b02": "王、跋難陀龍王，與四大龍王及其眷屬百千",
    "T15n0644_001:0697b03": "諸龍，各持如意珠王以供養佛。乾闥婆王、阿",
    "T15n0644_001:0697b04": "修羅王、迦樓羅王、摩&#x777A;羅伽王、大力鬼王，各",
    "T15n0644_001:0697b05": "與眷屬其數無量，持堅黑沈水及海此岸栴",
    "T15n0644_001:0697b06": "檀雜香供養於佛。他方梵王名曰廣目，與",
    "T15n0644_001:0697b07": "思益、網明十千梵俱，持天曼陀羅華、摩訶曼",
    "T15n0644_001:0697b08": "陀羅華，以散佛上及諸大眾，諸梵所散微妙",
    "T15n0644_001:0697b09": "天華，柔軟鮮明甚可愛樂，當於佛上化成",
    "T15n0644_001:0697b10": "華帳，顯發光飾重閣講堂，猶如淨國七寶莊",
    "T15n0644_001:0697b11": "嚴。",
    "T15n0644_001:0697b12": "[0697b12] 爾時世尊從精舍出往詣法座，自敷尼師壇",
    "T15n0644_001:0697b13": "結加趺坐，入滅意三昧身心不動。從滅意",
    "T15n0644_001:0697b14": "三昧起，入師子吼意三昧。從師子吼意三",
    "T15n0644_001:0697b15": "昧起，入師子奮迅王三昧。從師子奮迅王",
    "T15n0644_001:0697b16": "三昧起，入大光明王三昧。從大光明王三",
    "T15n0644_001:0697b17": "昧起，入大悲王相三昧。從大悲王相三昧",
    "T15n0644_001:0697b18": "起，入無緣慈想三昧。從無緣慈想三昧起，",
    "T15n0644_001:0697b19": "入勝意慈三昧。從勝意慈三昧起，入大空三",
    "T15n0644_001:0697b20": "昧。從大空三昧起，入如相三昧。從如相三昧",
    "T15n0644_001:0697b21": "起，入解脫相三昧。從解脫相三昧起，入不",
    "T15n0644_001:0697b22": "壞不滅王三昧。從不壞不滅王三昧起，入金",
    "T15n0644_001:0697b23": "剛三昧。從金剛三昧起，入大空涅槃相三",
    "T15n0644_001:0697b24": "昧。",
    "T15n0644_001:0697b25": "[0697b25] 爾時世尊從諸三昧起，遍身放光，其光如雲，",
    "T15n0644_001:0697b26": "入佛面門從佛頂出，如金剛幢住於虛空，普",
    "T15n0644_001:0697b27": "照大會及毘耶離城重閣講堂，猶白寶色。一",
    "T15n0644_001:0697b28": "切大眾&#x89A9;此相時，彌勒即從坐起，偏袒右肩",
    "T15n0644_001:0697b29": "繞佛七匝，頂禮佛足右膝著地，而白佛言：「世",
    "T15n0644_001:0697c01": "尊！如來大仙，今日何故入勝三昧，光明益",
    "T15n0644_001:0697c02": "顯昔所未有？必當為諸法王子說法王位法",
    "T15n0644_001:0697c03": "王地行。云何菩薩摩訶薩住首楞嚴三昧？以",
    "T15n0644_001:0697c04": "何莊嚴、以何方便、修何智慧得住金剛三昧，",
    "T15n0644_001:0697c05": "即得成就阿耨多羅三藐三菩提？」是時大眾",
    "T15n0644_001:0697c06": "聞彌勒菩薩問佛此義，皆大歡喜，異口同音",
    "T15n0644_001:0697c07": "讚彌勒菩薩：「善哉善哉！法王子！乃能問佛如",
    "T15n0644_001:0697c08": "是大義。」[0697c08] 爾時世尊告彌勒菩薩：「諦聽諦聽，善",
    "T15n0644_001:0697c09": "思念之！今當為汝分別解說菩薩所行功德",
    "T15n0644_001:0697c10": "地法。初地菩薩猶如初月，光明未顯，然其",
    "T15n0644_001:0697c11": "明相皆悉具足，二地菩薩如五日月，三地菩",
    "T15n0644_001:0697c12": "薩如八日月，四地菩薩如九日月，五地菩",
    "T15n0644_001:0697c13": "薩如十日月，六地菩薩如十一日月，七地菩",
    "T15n0644_001:0697c14": "薩如十二日月，八地菩薩如十三日月，九地",
    "T15n0644_001:0697c15": "菩薩如十四日月，十地菩薩如十五日月，圓",
    "T15n0644_001:0697c16": "滿可觀明相具足，其心淡泊安住不動，不",
    "T15n0644_001:0697c17": "沒不退住首楞嚴三昧。菩薩住首楞嚴三昧",
    "T15n0644_001:0697c18": "已，如月天子十寶為宮，生十寶樹，月精摩尼",
    "T15n0644_001:0697c19": "以為樹果。此珠力故，月天子宮行閻浮提普",
    "T15n0644_001:0697c20": "施清涼，菩薩摩訶薩住首楞嚴三昧亦復如",
    "T15n0644_001:0697c21": "是。[0697c21] 「彌勒當知！菩薩摩訶薩住首楞嚴三昧已，",
    "T15n0644_001:0697c22": "修百三昧門，然後乃入金剛三昧。何等為百？",
    "T15n0644_001:0697c23": "一者性空王三昧，二者空海三昧，三者空界",
    "T15n0644_001:0697c24": "三昧，四者滅空意三昧，五者大空三昧，六者",
    "T15n0644_001:0697c25": "不住空相三昧，七者不見心相三昧，八者智",
    "T15n0644_001:0697c26": "印空相三昧，九者虛空不住相三昧，十者空",
    "T15n0644_001:0697c27": "王不壞滅相三昧，十一者大強勇猛力王三",
    "T15n0644_001:0697c28": "昧，十二者華嚴三昧，十三者普現色身光明",
    "T15n0644_001:0697c29": "王三昧，十四者日光三昧，十五者日藏三昧，",
    "T15n0644_001:0698a01": "十六者日光赫奕三昧，十七者普日三昧，十",
    "T15n0644_001:0698a02": "八者集音聲三昧，十九者默然光三昧，二十",
    "T15n0644_001:0698a03": "者滅境界相三昧，二十一者動相三昧，二十",
    "T15n0644_001:0698a04": "二者大動相三昧，二十三者遍動相三昧，二",
    "T15n0644_001:0698a05": "十四者普遍動相三昧，二十五者普踴三",
    "T15n0644_001:0698a06": "昧，二十六者普吼三昧，二十七者普莊嚴三",
    "T15n0644_001:0698a07": "昧，二十八者師子相三昧，二十九者師子力",
    "T15n0644_001:0698a08": "王三昧，三十者師子吼力王三昧，三十一者",
    "T15n0644_001:0698a09": "日耀三昧，三十二者慧炬三昧，三十三者普",
    "T15n0644_001:0698a10": "門三昧，三十四者蓮華藏三昧，三十五者不",
    "T15n0644_001:0698a11": "壞淨三昧，三十六者滅度意三昧，三十七者",
    "T15n0644_001:0698a12": "寶印三昧，三十八者動魔相三昧，三十九者",
    "T15n0644_001:0698a13": "堅住諸空相三昧，四十者普滅意三昧，四十",
    "T15n0644_001:0698a14": "一者起靜意三昧，四十二者莊嚴相好三昧，",
    "T15n0644_001:0698a15": "四十三者法王位明三昧，四十四者法輪現",
    "T15n0644_001:0698a16": "三昧，四十五者金剛藏三昧，四十六者金剛",
    "T15n0644_001:0698a17": "幢三昧，四十七者金剛印三昧，四十八者金",
    "T15n0644_001:0698a18": "剛聚三昧，四十九者大慈王三昧，五十者無",
    "T15n0644_001:0698a19": "行慈三昧，五十一者大悲勝意三昧，五十二",
    "T15n0644_001:0698a20": "者不住悲相三昧，五十三者日輪光明三昧，",
    "T15n0644_001:0698a21": "五十四者滅眾相降伏眾魔三昧，五十五者",
    "T15n0644_001:0698a22": "勝意慈三昧，五十六者琉璃光照三昧，五十",
    "T15n0644_001:0698a23": "七者七寶果光三昧，五十八者佛集藏三昧，",
    "T15n0644_001:0698a24": "五十九者功德滿勝三昧，六十者方便慧三",
    "T15n0644_001:0698a25": "昧，六十一者無慧相三昧，六十二者大海光",
    "T15n0644_001:0698a26": "三昧，六十三者佛海滿三昧，六十四者普海",
    "T15n0644_001:0698a27": "三昧，六十五者海智三昧，六十六者不動慧",
    "T15n0644_001:0698a28": "三昧，六十七者過去佛印三昧，六十八者集",
    "T15n0644_001:0698a29": "陀羅尼三昧，六十九者陀羅尼印綬三昧，七",
    "T15n0644_001:0698b01": "十者八辯才三昧，七十一者具梵音三昧，七",
    "T15n0644_001:0698b02": "十二者白毫海三昧，七十三者智慧光三昧，",
    "T15n0644_001:0698b03": "七十四者黠慧三昧，七十五者諸佛印文三",
    "T15n0644_001:0698b04": "昧，七十六者白光踊出光明王三昧，七十七",
    "T15n0644_001:0698b05": "者方便慧淨首楞嚴三昧，七十八者須彌頂",
    "T15n0644_001:0698b06": "三昧，七十九者梵頂三昧，八十者眾通光三",
    "T15n0644_001:0698b07": "昧，八十一者通慧光三昧，八十二者甘露勝",
    "T15n0644_001:0698b08": "三昧，八十三者淨五眼三昧，八十四者天眼",
    "T15n0644_001:0698b09": "印三昧，八十五者慧眼印三昧，八十六者法",
    "T15n0644_001:0698b10": "意珠三昧，八十七者虛空色三昧，八十八者",
    "T15n0644_001:0698b11": "心不著三昧，八十九者滅言說三昧，九十者",
    "T15n0644_001:0698b12": "無心意三昧，九十一者戒具慧三昧，九十二",
    "T15n0644_001:0698b13": "者頂勝士三昧，九十三者調御意三昧，九十",
    "T15n0644_001:0698b14": "四者不見慧三昧，九十五者斷十二因緣三",
    "T15n0644_001:0698b15": "昧，九十六者金剛光慧三昧，九十七者摩尼",
    "T15n0644_001:0698b16": "焰三昧，九十八者金剛坐顯現三昧，九十九",
    "T15n0644_001:0698b17": "者法輪王吼力三昧，一百者受法王印三昧。",
    "T15n0644_001:0698b18": "[0698b18] 「彌勒當知！此百三昧如摩尼珠光光相照，隨",
    "T15n0644_001:0698b19": "入首楞嚴三昧海。菩薩摩訶薩住此百三昧",
    "T15n0644_001:0698b20": "已，所有智慧如空中日，諸煩惱海如微&#x70DF;",
    "T15n0644_001:0698b21": "障。",
    "T15n0644_001:0698b22": "[0698b22] 「彌勒當知！如阿耨大池出四大河，此四大河",
    "T15n0644_001:0698b23": "分為八河，及閻浮提一切眾流皆歸大海，",
    "T15n0644_001:0698b24": "以沃燋山故大海不增，以金剛輪故大海不",
    "T15n0644_001:0698b25": "減，此金剛輪隨時轉故，令大海水同一鹹味，",
    "T15n0644_001:0698b26": "此百三昧亦復如是。彌勒當知！如轉輪王，以",
    "T15n0644_001:0698b27": "十善力故七寶來應，其金輪寶威德特尊普",
    "T15n0644_001:0698b28": "伏一切，其神珠寶適眾生願隨意無礙，以千",
    "T15n0644_001:0698b29": "子故威猛莊嚴。此轉輪王若欲行時，足下生",
    "T15n0644_001:0698c01": "毛躡虛而遊，有十寶華以承王足。[0698c01] 「彌勒當知！",
    "T15n0644_001:0698c02": "此百三昧，從道種智十波羅蜜生，安隱不去，",
    "T15n0644_001:0698c03": "亦復不住寂靜無為，住爾焰地。此爾焰地不",
    "T15n0644_001:0698c04": "熏不修，自然當得八萬四千諸三昧門。此諸",
    "T15n0644_001:0698c05": "三昧，如金剛山不可沮壞，畢竟住於大空邊",
    "T15n0644_001:0698c06": "際，亦復遊入無相法界，於諸法中不見來去",
    "T15n0644_001:0698c07": "及住滅相，其心寂然，即得超入金剛三昧。",
    "T15n0644_001:0698c08": "此金剛三昧，如梵王頂上因陀羅寶珠，不見",
    "T15n0644_001:0698c09": "色相而有光明。金剛三昧，不見使海及使邊",
    "T15n0644_001:0698c10": "際。[0698c10] 「彌勒當知！如自在天所有火珠無形無相，",
    "T15n0644_001:0698c11": "但有光明柔軟可愛，能雨香華適諸天意，",
    "T15n0644_001:0698c12": "復能顯發金色光明，映蔽一切諸天身光。彌",
    "T15n0644_001:0698c13": "勒當知！此火珠光無心無識，欲破於闇，以珠",
    "T15n0644_001:0698c14": "力故闇自然滅，諸天身色明倍於常。金剛",
    "T15n0644_001:0698c15": "三昧亦復如是，不滅結使使海自竭，不斷生",
    "T15n0644_001:0698c16": "死三毒自滅。",
    "T15n0644_001:0698c17": "[0698c17] 「彌勒當知！譬如力士額上明珠及肘後珠，常",
    "T15n0644_001:0698c18": "以&#x546A;術隱蔽此珠不令他見。金剛三昧大光",
    "T15n0644_001:0698c19": "隱寂，不見結使使山自崩，不觀煩惱滅四大",
    "T15n0644_001:0698c20": "種，諸愛河竭無常風斷。彌勒當知！如師子",
    "T15n0644_001:0698c21": "王振威大吼，一切眾獸自然摧伏。金剛三昧，",
    "T15n0644_001:0698c22": "從毘婆舍那出入舍摩他中，如金剛劍入金",
    "T15n0644_001:0698c23": "剛山不見其&#x8FF9;。是金剛三昧，不住不起、不滅",
    "T15n0644_001:0698c24": "不壞、不斷不異、不脫不變，入慧明性舉起甚",
    "T15n0644_001:0698c25": "深，一合相智不見身心法，然後成阿耨多羅",
    "T15n0644_001:0698c26": "三藐三菩提。此菩提智不離不生，無有眾相",
    "T15n0644_001:0698c27": "不可沮壞，如金剛山無能傾動。金剛三昧不",
    "T15n0644_001:0698c28": "退不沒，入於畢竟大寂滅處，遊戲自在三昧",
    "T15n0644_001:0698c29": "海中，諸佛如來以此三昧王三昧力故，普至",
    "T15n0644_001:0699a01": "一切諸空法界，而能遊戲聖解脫處。」",
    "T15n0644_001:0699a02": "[0699a02] 佛說此語時，彌勒菩薩應時即得百法明門。",
    "T15n0644_001:0699a03": "時會大眾諸菩薩等，身心歡喜，有得首楞嚴",
    "T15n0644_001:0699a04": "三昧，有得百法明門者，其數無量。梵釋護",
    "T15n0644_001:0699a05": "世諸天子，雨諸天華作眾伎樂，以供養佛。",
    "T15n0644_001:0699a06": "大眾異口同音讚歎彌勒菩薩：「善哉善哉！善",
    "T15n0644_001:0699a07": "男子！乃能問於如來如是無上大智慧義，我",
    "T15n0644_001:0699a08": "等因汝得服無上甘露法味獲大善利，唯願",
    "T15n0644_001:0699a09": "尊者為我諮問，未來眾生聞此法者得幾所",
    "T15n0644_001:0699a10": "福。」[0699a10] 佛告大眾：「諦聽諦聽，善思念之！乃往過",
    "T15n0644_001:0699a11": "去九十一劫，有佛世尊名曰寶華，十號具足。",
    "T15n0644_001:0699a12": "時寶華佛為諸菩薩，廣說如是百三昧門。彼",
    "T15n0644_001:0699a13": "時會中有千比丘，聞佛世尊說是三昧，身心",
    "T15n0644_001:0699a14": "隨喜，以隨喜善根因緣力故，超越五百萬億",
    "T15n0644_001:0699a15": "阿僧祇劫生死之罪。彼時千比丘豈異人乎？",
    "T15n0644_001:0699a16": "於今賢劫千佛是也。」",
    "T15n0644_001:0699a17": "[0699a17] 佛告大眾：「佛滅度後，若比丘、比丘尼、優婆塞、",
    "T15n0644_001:0699a18": "優婆夷，天龍八部及餘一切，若得暫聞佛勝",
    "T15n0644_001:0699a19": "智慧，深心隨喜不起誹謗，於百千劫終不墮",
    "T15n0644_001:0699a20": "三惡道，生生之處恒得值遇諸佛菩薩以為",
    "T15n0644_001:0699a21": "眷屬。若聞此法不起疑謗，命終之後必定得",
    "T15n0644_001:0699a22": "生兜率天上，屬值彌勒聞說甚深不退轉地",
    "T15n0644_001:0699a23": "法輪之行。若有受持讀誦解說書寫，香華伎",
    "T15n0644_001:0699a24": "樂種種供養，此諸人等臨命終時，若能至心",
    "T15n0644_001:0699a25": "念佛法身，應時即見九十億佛俱來授手，隨",
    "T15n0644_001:0699a26": "意往生諸佛淨國，遊戲自在諸三昧海。」[0699a26] 佛告",
    "T15n0644_001:0699a27": "彌勒及&#x52C5;阿難：「汝好受持慎勿忘失，乃至",
    "T15n0644_001:0699a28": "法滅當廣宣說。」[0699a28] 阿難白佛言：「世尊！當何名",
    "T15n0644_001:0699a29": "此經？此法之要云何奉持？」[0699a29] 佛告阿難：「此經",
    "T15n0644_001:0699b01": "名為『百三昧海不壞不滅』，亦名『金剛相寂滅",
    "T15n0644_001:0699b02": "不動』，亦名『金剛三昧本性清淨不壞不滅經』，",
    "T15n0644_001:0699b03": "當奉持之。」[0699b03] 佛說此語時，舍利弗等諸大聲",
    "T15n0644_001:0699b04": "聞，彌勒等諸大菩薩，天龍八部一切大眾，皆",
    "T15n0644_001:0699b05": "大歡喜，禮佛而退。"
}