{
    "X88n1640_002:0008a03": "心性罪福因緣集卷之中",
    "X88n1640_002:0008a05": "大宋國 智覺禪師 註置",
    "X88n1640_002:0008a06": "○法空比丘言[0008a06] 邊州中有一男子。家常貧弊而無",
    "X88n1640_002:0008a07": "財寶。妻子眷屬養育無力。雖求財寶更不可得。遇有",
    "X88n1640_002:0008a08": "知僧問尋可得財寶由。比丘答言。信第一財。諸寶中",
    "X88n1640_002:0008a09": "勝。若得信財者二世安樂。男子大&#x6060;重問而言。以何",
    "X88n1640_002:0008a10": "為信財。示其在所。我今荷取而二世無苦。比丘復答。",
    "X88n1640_002:0008a11": "但信諸佛常住不滅。我心是佛無離心佛。如是信解",
    "X88n1640_002:0008a12": "名為信財。二世富樂不可言盡。男子受教如是信解。",
    "X88n1640_002:0008a13": "日日觀念夜夜思惟。梵釋諸天常來守護。自然財寶",
    "X88n1640_002:0008a14": "不求自來。貧窮盡除眾人愛敬。命終之後生於淨土。",
    "X88n1640_002:0008a15": "見聞此事無不感人。是故應知。心佛眾生三無差別。",
    "X88n1640_002:0008a16": "應觀法性寂靜真如。一切諸法不思議故。",
    "X88n1640_002:0008a17": "○邊州中有一比丘[0008a17] 名彌留越。全缺戒行空無所知。",
    "X88n1640_002:0008a18": "而是愚僧。常好大食。不著袈裟亦不持&#x9262;。身著白衣",
    "X88n1640_002:0008a19": "不具威儀。時人輕弄名禿居士焉。是彌留越從有智",
    "X88n1640_002:0008a20": "人而誦四句偈。",
    "X88n1640_002:0008a21": " 歸命本覺心法身  常住玅法心蓮臺",
    "X88n1640_002:0008a22": " 本來具足三身德  三十七尊住心城",
    "X88n1640_002:0008a23": "[0008a23] 從是四句偈以外更無所習。比丘常念此文義理。朝",
    "X88n1640_002:0008a24": "夜誦練念念思惟。于時有一長者請於千僧。家內設",
    "X88n1640_002:0008b01": "食布施供養。請得九百九十九僧不得一僧。歎念不",
    "X88n1640_002:0008b02": "滿供於千僧願。是彌留越雖在于近邊。見著白衣并",
    "X88n1640_002:0008b03": "無所知。但念愚者不入僧數。于時有賢者語長者言。",
    "X88n1640_002:0008b04": "不量智行不求威儀。只以信心請彌留越入千僧數。",
    "X88n1640_002:0008b05": "可遂本願焉。長者信於此。請彌留越。是彌留越年已",
    "X88n1640_002:0008b06": "長大。而坐於下座受長者之供。餘僧檀那集會男女",
    "X88n1640_002:0008b07": "皆嫌愚僧。加誹謗之。言持&#x9262;施食。諸僧之&#x9262;諸人持",
    "X88n1640_002:0008b08": "傳。彌留越之&#x9262;無持傳之人。愚僧深念本覺三身。歎",
    "X88n1640_002:0008b09": "悲世人狂迷法性分別是非。不知本覺。應時天童光",
    "X88n1640_002:0008b10": "明照耀忽然現前。禮彌留越匝七匝。恭敬合掌捧&#x9262;",
    "X88n1640_002:0008b11": "受食。僧俗貴賤極大驚&#x6060;。悔過自責頂禮愚僧。請於",
    "X88n1640_002:0008b12": "懺悔。從是以後尊重讚歎。彌留越以為上首。命終之",
    "X88n1640_002:0008b13": "後生不動國。是故應知。心佛眾生三無差別。應觀法",
    "X88n1640_002:0008b14": "性寂靜真如。一切諸法不思議故。",
    "X88n1640_002:0008b15": "○敬法藥叉神守護觀心人事[0008b15] 敬法藥叉神云。我",
    "X88n1640_002:0008b16": "常日日巡五天竺。護持於正法。罽賓國中有一居士。",
    "X88n1640_002:0008b17": "身在居家具足妻子。于常觀念法性真如。我心非內",
    "X88n1640_002:0008b18": "非外非中間。非有非無非亦非有亦非無。諸佛有誰",
    "X88n1640_002:0008b19": "眾生及國土。念念具足更無缺減。妄想因緣生滅自",
    "X88n1640_002:0008b20": "有。智者樂著三界。但應思惟常住三身。如是觀行更",
    "X88n1640_002:0008b21": "無餘念。有一怨&#x8B90;欲殺居士。拔&#x5292;俄來見居士形。忽",
    "X88n1640_002:0008b22": "有光明身色金色。具佛相好諸天夜叉前後圍繞。而",
    "X88n1640_002:0008b23": "為說實相三身常住之法。怨讎之惡人見其異相。捨",
    "X88n1640_002:0008b24": "&#x5292;合掌頂禮於居士。流淚悔過焉。居士語言。諸法如",
    "X88n1640_002:0008c01": "是。善惡不二也。汝發道心。不發惡心。一生如夢。三世",
    "X88n1640_002:0008c02": "須&#x3B30;也。何起怨心作三世之障乎。惡人聞說歡喜而",
    "X88n1640_002:0008c03": "充足焉。居士本形無佛之相好。不見諸人惡人。歡喜",
    "X88n1640_002:0008c04": "解怨結之心。剃頭入道。觀實相之法。我常守護如是",
    "X88n1640_002:0008c05": "居士。如護眼目如惜身命。是故應知。心佛眾生三無",
    "X88n1640_002:0008c06": "差別。應觀法性寂靜真如。一切諸法不思議故。",
    "X88n1640_002:0008c07": "○敬法藥叉神云[0008c07] 乾陀羅國有一聖人名善寂意。不",
    "X88n1640_002:0008c08": "樂眷屬不居憒&#x9599;。遠離利益永捨名聞。住於深山思",
    "X88n1640_002:0008c09": "惟實相。念三世佛常住在世。艸木山河亦是佛身。如",
    "X88n1640_002:0008c10": "是思惟經二十年。若時觀念開眼見知。山林艸木河",
    "X88n1640_002:0008c11": "池沙石皆是佛身。光明相好巍巍殊玅。諸天使者常",
    "X88n1640_002:0008c12": "來供養。世人不知況見其身。師子惡獸雖懷毒心。欲",
    "X88n1640_002:0008c13": "來殺食。見比丘形皆起慈悲心。低頭敬禮捨身奉仕。",
    "X88n1640_002:0008c14": "如是之人我常守護。如守眼目如惜身命。是故應知。",
    "X88n1640_002:0008c15": "心佛眾生三無差別。應觀法性寂靜真如。一切諸法",
    "X88n1640_002:0008c16": "不思議故。",
    "X88n1640_002:0008c17": "○明惠沙門云[0008c17] 我聞天竺憍薩羅國。有一比丘名藍",
    "X88n1640_002:0008c18": "&#x9B31;陀。生王種子。家具極憍慢。身著細衣又塗香樂。著",
    "X88n1640_002:0008c19": "女色無&#x6159;愧之心。食酒肉等身心醉亂。具足妻妾一",
    "X88n1640_002:0008c20": "日不離。又有威勢眷屬巨多。集諸外道以為親友。時",
    "X88n1640_002:0008c21": "有要事往至伽藍。比丘集會論深妙法。時藍&#x9B31;陀暫",
    "X88n1640_002:0008c22": "住聞法謂。",
    "X88n1640_002:0008c23": " 應觀法界性  心造諸如來",
    "X88n1640_002:0008c24": "[0008c24] 如是二句偈頌聞法生信。語諸比丘重令宣說。此二",
    "X88n1640_002:0009a01": "句理彌聞細理。深生信解發誓願言。我從今日一生",
    "X88n1640_002:0009a02": "之間。常念受持如是妙偈。生生憶持不忘。即還本所",
    "X88n1640_002:0009a03": "三時思惟。於心內中有三世佛。如是觀念經歷二月。",
    "X88n1640_002:0009a04": "惡瘡身發不知前後。眾藥無驗毒氣逼命。比丘流淚",
    "X88n1640_002:0009a05": "惡聲唱言。",
    "X88n1640_002:0009a06": " 應觀法界性  心造諸如來",
    "X88n1640_002:0009a07": "[0009a07] 如是心念口唱。不經多時毒瘡拔出。去一丈餘遠所",
    "X88n1640_002:0009a08": "投捨。身心安穩無諸苦痛。如第三禪但樂無苦。比丘",
    "X88n1640_002:0009a09": "精進念念思惟。命終即生兜率內院。是故應知。心佛",
    "X88n1640_002:0009a10": "眾生三無差別。應觀法性寂靜真如。法性心起不思",
    "X88n1640_002:0009a11": "議故。",
    "X88n1640_002:0009a12": "○明惠沙門云[0009a12] 我若盛時周巡於諸國。志求佛法。胡",
    "X88n1640_002:0009a13": "國有山有四人住。我見其行甚為希有。有一比丘常",
    "X88n1640_002:0009a14": "修禮拜。日夜不臥。但除食時大小便。復有一僧未&#x751E;",
    "X88n1640_002:0009a15": "睡眠讀誦經典。復有沙門常行乞食。施諸僧并濟貧",
    "X88n1640_002:0009a16": "乏。是三人行為未曾有。復有一僧。見其作法甚可厭",
    "X88n1640_002:0009a17": "離。不誦經典不拜諸佛。不行乞食不持禁戒。不具威",
    "X88n1640_002:0009a18": "儀不敬沙門。飲食常飽臥具亦足。高枕寢息不別日",
    "X88n1640_002:0009a19": "夜。極解怠人極無慚僧。我見此僧忽起惡念。是旃陀",
    "X88n1640_002:0009a20": "羅出家外道。是惡律儀不可親近。見前三人如大菩",
    "X88n1640_002:0009a21": "薩。觀此一人如瘖啞羊。我有事緣兩三年間往詣于",
    "X88n1640_002:0009a22": "彼山。而是比丘外相懈怠內行尤勝。十五年中常觀",
    "X88n1640_002:0009a23": "深法。所謂如來秘密之藏。三身體遍凝然常。住煩惱",
    "X88n1640_002:0009a24": "菩提生死涅槃。論其本性冥寂真如。愚夫妄想迷謬",
    "X88n1640_002:0009b01": "不識。如是觀察見於心性。臨命終時兼知時節。文殊",
    "X88n1640_002:0009b02": "現前讚言善哉。音樂滿空天華亂落。我及餘眾深懷",
    "X88n1640_002:0009b03": "慚愧。命終之後見其死骸。栴檀之香從死骨出。以是",
    "X88n1640_002:0009b04": "因緣。以牛羊之眼不可量知眾生根性。是故應知心",
    "X88n1640_002:0009b05": "佛眾生三無差別。應觀法性真如寂靜。諸法不思議",
    "X88n1640_002:0009b06": "故。",
    "X88n1640_002:0009b07": "○跋陀三藏語道朗沙門云[0009b07] 我往昔時為請求法。往",
    "X88n1640_002:0009b08": "來于五天竺。流沙已西有一小州。州有伽藍一百餘",
    "X88n1640_002:0009b09": "僧常住其中。皆持禁戒而不犯微塵。食時持&#x9262;入里",
    "X88n1640_002:0009b10": "乞食。若得之不得。不喜不歎深守佛法。繼於佛遺塵。",
    "X88n1640_002:0009b11": "其中一人常樂好房。以貴木而造房。以眾綵而塗壚。",
    "X88n1640_002:0009b12": "乞食已後但營房事。造畢而又破。破畢而又造。我于",
    "X88n1640_002:0009b13": "時見於此甚大歎息焉。餘僧宣云。此是比丘無益營",
    "X88n1640_002:0009b14": "房三十餘年。我等見其年齡老傾。常勸進云。一生空",
    "X88n1640_002:0009b15": "過可救頭火。何搆土木不知後世。如是如是諸僧誘",
    "X88n1640_002:0009b16": "進。而是比丘不信其言。每臨老衰而彌勵老骨。常營",
    "X88n1640_002:0009b17": "造房。諸小莫不歎於焉。我聞此事欲知因緣。則往造",
    "X88n1640_002:0009b18": "房所頂禮僧而言。大善知識日夜安不。菩薩行不退",
    "X88n1640_002:0009b19": "勤不。比丘答云。善哉沙門。能求佛法。此生不取後憂",
    "X88n1640_002:0009b20": "悔。我聞此說心中歡喜。而是比丘。所出言詞慈悲柔",
    "X88n1640_002:0009b21": "&#x8F2D;。所作之事更不&#x8657;捐。更重問言。菩提行法種種無",
    "X88n1640_002:0009b22": "量。何故造房尋佛道耶。比丘答言。汝從遠來請求佛",
    "X88n1640_002:0009b23": "法。我為汝說菩提秘要。一色一香皆是中道。麤言&#x8F2D;",
    "X88n1640_002:0009b24": "語無非佛法。歷於萬法境。只可直心是佛。無離心佛。",
    "X88n1640_002:0009c01": "我從無始至于今日。分別心起生於五道。流轉無窮",
    "X88n1640_002:0009c02": "無出離期。是只非佗由曲心故。我本性拙好住所。而",
    "X88n1640_002:0009c03": "種種方便纔造好舍。少火出來皆悉焚燒。心懷憂惱",
    "X88n1640_002:0009c04": "三日不食。夙夜不睡求止憂惱。彌更發增。時有智者",
    "X88n1640_002:0009c05": "教以無常。我聞教已憂悔止息。次復受習觀心之道。",
    "X88n1640_002:0009c06": "從是以後常造房而為觀法境。三十餘年直我心性。",
    "X88n1640_002:0009c07": "造畢又破。表五蘊舍生已又滅。破畢又造。顯四大室",
    "X88n1640_002:0009c08": "滅已又生。心王大工。心所斧鋸。業力材木。造生死舍。",
    "X88n1640_002:0009c09": "誰有智者。實翫此身形無常主。心王捨去神無常家。",
    "X88n1640_002:0009c10": "法身亡故其無朽壞。法性宮殿。般若心王安居其中。",
    "X88n1640_002:0009c11": "聖智宮殿凡夫不通。六度塗壚四攝開門。空寂床高",
    "X88n1640_002:0009c12": "慈悲疊厚。我雖似造無常房舍。真實造作法性宮殿。",
    "X88n1640_002:0009c13": "令處心王境智冥合。汝等比丘。好造法城為菩提宿。",
    "X88n1640_002:0009c14": "慎妄莫造世間住所。但世人愚。好造居舍。不知法城。",
    "X88n1640_002:0009c15": "尤可悲愍。我今知終。汝示其相。即言說畢默然而坐。",
    "X88n1640_002:0009c16": "彈指思惟諸法實相。從身出火及房舍皆悉燒盡。光",
    "X88n1640_002:0009c17": "明照耀奏聞寺內。大眾嘆未曾有。以是因緣常觀心",
    "X88n1640_002:0009c18": "性。歷緣可直心性。是故應知。心佛眾生三無差別。應",
    "X88n1640_002:0009c19": "觀法性寂靜真如。諸法心起不思議故。",
    "X88n1640_002:0009c20": "○祇須彌耶主之言[0009c20] 祇須彌耶主夜神。呵責得停",
    "X88n1640_002:0009c21": "沙彌云。如來入滅一千餘歲。遺教流布專不可久。汝",
    "X88n1640_002:0009c22": "何出家未入正信。石火之命未久消滅。流水之身未",
    "X88n1640_002:0009c23": "永停住。何不知苦安然臥哉。雪山之南有一賢者。初",
    "X88n1640_002:0009c24": "十八歲入山&#x9587;跡。今百三十未退修行。不念衣食不",
    "X88n1640_002:0010a01": "歎房舍。不養眷屬不儲財寶。天龍恭敬不以為善。禽",
    "X88n1640_002:0010a02": "獸圍繞又不為畏。晨朝閉目結跏趺坐。七日十日不",
    "X88n1640_002:0010a03": "動身體。纔從定出為資沐身。汲清水飲採&#x8F2D;艸食。洗",
    "X88n1640_002:0010a04": "手口畢又閉口坐。梵釋諸天龍神夜叉。聚會恭敬請",
    "X88n1640_002:0010a05": "說法要。賢者開眼流淚如雨。生死海深妄想波起。我",
    "X88n1640_002:0010a06": "身未乘六度船筏。不到佛果涅槃彼岸。何為大眾宣",
    "X88n1640_002:0010a07": "說法門。如是如是卑下我身。須臾須臾歎生空暮。集",
    "X88n1640_002:0010a08": "會大眾莫不發於無上道心。然後為說直心法門。心",
    "X88n1640_002:0010a09": "是國土。心是菩提。觀我一心。知一切法。思我一心。觀",
    "X88n1640_002:0010a10": "一切佛。起一念心。經無量劫。阿僧祇劫未越一念。夢",
    "X88n1640_002:0010a11": "內千歲覺前剎那。未得真覺常處夢中。如來說為生",
    "X88n1640_002:0010a12": "死長夜。始知眾生本來如如。生死涅槃猶如昨夢。如",
    "X88n1640_002:0010a13": "是觀法是真菩提。如是修行是大菩提。拔自佗苦置",
    "X88n1640_002:0010a14": "涅槃岸。諸天龍神如是習學。離妄想家入秘密藏。我",
    "X88n1640_002:0010a15": "觀此理。雖住深山。催無明之友。迷長夜之闇。如是流",
    "X88n1640_002:0010a16": "淚而悲歎。諸天大眾恭敬尊重如僕使大家。我敬彼",
    "X88n1640_002:0010a17": "賢者如釋迦尊。今見汝身如吐唾拾。汝早觀心莫令",
    "X88n1640_002:0010a18": "放逸。沙彌忽聞主夜神語。叩頭責身。尋善知識習觀",
    "X88n1640_002:0010a19": "心法。日夜思惟得深禪定。是故應知。心佛眾生三無",
    "X88n1640_002:0010a20": "差別。應觀法性真如寂靜。諸法不思議故。",
    "X88n1640_002:0010a21": "○可觀佛三十二相八十種好事[0010a21] 寶志和尚云。若",
    "X88n1640_002:0010a22": "求佛乘。只可觀佛三十二相．八十種好在我心中。所",
    "X88n1640_002:0010a23": "以者何。我念昔時往詣胡國。有一伽藍無有僧尼。只",
    "X88n1640_002:0010a24": "一比丘住僧房中。我三七日同住此寺。見僧所行。口",
    "X88n1640_002:0010b01": "不出音身不行步。住所更無雜具眾物。若人與食即",
    "X88n1640_002:0010b02": "請食之。若不與時自經多日。我見此僧希有所行。猶",
    "X88n1640_002:0010b03": "久宿住密行。見僧房中無僧。唯有丈六相好莊嚴如",
    "X88n1640_002:0010b04": "來尊像。纔驚&#x6060;之。比丘識知有人氣色本形。還住復。",
    "X88n1640_002:0010b05": "我感奇異還異所畢。臨初夜分又往見僧。如前丈六",
    "X88n1640_002:0010b06": "如來放光明。相好微玅寂靜端坐。我深頂禮通夜視",
    "X88n1640_002:0010b07": "之無異相。至天曉畢而又還本處。如是如是。日日夜",
    "X88n1640_002:0010b08": "夜我常住見。爾時比丘常觀如來形像。我不堪感。頂",
    "X88n1640_002:0010b09": "禮比丘問其因緣。比丘答言。我是愚癡破戒之比丘",
    "X88n1640_002:0010b10": "也。親近智者而聞其所說。三十二相．八十種好只在",
    "X88n1640_002:0010b11": "心中。更不求外。我信其說。年來久觀如來相好慈悲",
    "X88n1640_002:0010b12": "弘誓。在我心內。從是以外更無行法。我聞僧語深發",
    "X88n1640_002:0010b13": "道心。明哉。心備於萬德。誰尋菩提不須觀心哉。是故",
    "X88n1640_002:0010b14": "應知。心佛眾生三無差別。應觀法性真如寂靜。一切",
    "X88n1640_002:0010b15": "諸法不思議故。",
    "X88n1640_002:0010b16": "○南海岸有二比丘事[0010b16] 同云。我念昔時為訪道&#x8FF9;",
    "X88n1640_002:0010b17": "尋善知識。南海岸邊有二比丘。形雖似僧如捕魚人。",
    "X88n1640_002:0010b18": "設船及網每日捕魚。更不論風雨之日只行此事。專",
    "X88n1640_002:0010b19": "無餘業。我時見之。於僧所起不善念。律儀海中不留",
    "X88n1640_002:0010b20": "尸骸。法王&#x8597;內拔棄毒樹。我依何罪見此僧如是猒",
    "X88n1640_002:0010b21": "離。近邊一宿。其夜夢見有一沙門威儀庠序。手持香",
    "X88n1640_002:0010b22": "爐禮捕魚僧。次來我所呵責我言。汝何於聖生誹謗",
    "X88n1640_002:0010b23": "心。後世罪報如經所說。早向彼聖可致懺悔。夢覺已",
    "X88n1640_002:0010b24": "後身心溫汙。待日出時馳走到於比丘之所。頭面敬",
    "X88n1640_002:0010c01": "禮二之捕魚僧。陳我心念。懺悔誹謗大師垂慈悲施",
    "X88n1640_002:0010c02": "滅罪方便。二之捕魚僧答云。善哉。沙門法子。誰有智",
    "X88n1640_002:0010c03": "者於萬法中生誹謗哉。所以者何。山河艸木情與非",
    "X88n1640_002:0010c04": "情。皆我先身皆我父母。妄執流轉猶有是恩。況尋本",
    "X88n1640_002:0010c05": "性皆是真如。於真如中又有怨親情及非情。誹謗讚",
    "X88n1640_002:0010c06": "歎淨與不淨。是故智者於一切法。皆生佛相不欺諸",
    "X88n1640_002:0010c07": "法。是故懺悔是大道理。然我等輩是惡律儀。捕殺有",
    "X88n1640_002:0010c08": "情以活身命。身壞命終還於惡趣。是故善人遠離我",
    "X88n1640_002:0010c09": "等。作如是語。乘船持網出於大海。我時深見比丘所",
    "X88n1640_002:0010c10": "行。數日近住。日日夜夜問訊求索菩提因緣。二比丘",
    "X88n1640_002:0010c11": "僧為我說言。我等二人本捕魚人。出家入道更無所",
    "X88n1640_002:0010c12": "知。以前所作尋求佛道。觀我心性乃是法性。乃是諸",
    "X88n1640_002:0010c13": "佛。乃是慈悲。乃是智慧。大誓願濟諸群生置於彼岸。",
    "X88n1640_002:0010c14": "如是觀察船網為境。所以者何。慈悲之心是船本體。",
    "X88n1640_002:0010c15": "以六度行莊嚴此船。檀波羅蜜萬行所依。如船底板",
    "X88n1640_002:0010c16": "眾物所依。戒波羅蜜防非止惡。如船邊板遮人及物",
    "X88n1640_002:0010c17": "令不墮水。忍辱之行覆養萬行。如船舍&#x8462;覆船中物。",
    "X88n1640_002:0010c18": "精進功德早達佛果。如船意棹方得動行。禪波羅蜜",
    "X88n1640_002:0010c19": "治亂安住。如船不落破安穩而住。智慧似楫工能簡",
    "X88n1640_002:0010c20": "擇。如船稍工扇河道等。如是莊嚴弘誓之船。大悲菩",
    "X88n1640_002:0010c21": "薩乘此舟船。以教文網曳生死海。救取流轉泥溺眾",
    "X88n1640_002:0010c22": "生魚&#x9F08;。安置涅槃秘密之藏。如是所行是佛所作。如",
    "X88n1640_002:0010c23": "是事業菩薩所習。我等習練如是悲願。日日乘船夜",
    "X88n1640_002:0010c24": "夜遊海。出家已後不犯輕罪。何況捕魚活我等命。但",
    "X88n1640_002:0011a01": "是觀行易識方便。又是大悲所練習也。如是說畢。二",
    "X88n1640_002:0011a02": "比丘僧及與我俱乘此船上。出海曳網。見網曳寄網",
    "X88n1640_002:0011a03": "不繫魚。但有如來坐蓮華上。其數無量。身長一尺或",
    "X88n1640_002:0011a04": "復一尺。放光照耀各現神變。比丘頂禮盡心讚歎。不",
    "X88n1640_002:0011a05": "經多時皆悉不見。二比丘僧重語我言。我以船網為",
    "X88n1640_002:0011a06": "其境界。觀心法界功德如是。勿令傳佗少智聞之。失",
    "X88n1640_002:0011a07": "二世益。只藏心內可觀心性。我聞見畢倍生歡喜。發",
    "X88n1640_002:0011a08": "菩提心彌更觀心。汝觀是事。見破戒僧可生謗哉。",
    "X88n1640_002:0011a09": "○&#x9B31;頭比丘問一比丘[0011a09] 比丘所行其事云何。比丘答",
    "X88n1640_002:0011a10": "云。我今但禮十方諸佛。於日夜中千返禮佛。&#x9B31;頭比",
    "X88n1640_002:0011a11": "丘語比丘言。沙門所行甚為難事。日夜不退能行千",
    "X88n1640_002:0011a12": "拜。我今隨喜比丘所行。為我宣說禮佛作法亦可勤",
    "X88n1640_002:0011a13": "行。比丘答言。而無儀式。在於佛前口稱南無。二手合",
    "X88n1640_002:0011a14": "掌頭面禮佛是為儀式。&#x9B31;頭比丘語比丘言。汝所言",
    "X88n1640_002:0011a15": "者外相威儀。我今所問內心所念。以何心念禮敬諸",
    "X88n1640_002:0011a16": "佛。比丘答言更無所念。但聞獲得功德之由。頃年禮",
    "X88n1640_002:0011a17": "佛未知禮心內所念。&#x9B31;頭比丘我為比丘說禮拜法。",
    "X88n1640_002:0011a18": "令汝知功德甚深境界。比丘諦聽。末世眾生纔發善",
    "X88n1640_002:0011a19": "心。勤修佛法不尋深旨。不知是非內外威儀。心相所",
    "X88n1640_002:0011a20": "念皆悉迷失。雖禮三寶不守外儀。內心不合。猶如醉",
    "X88n1640_002:0011a21": "人不覺起臥。亦復如碓隨足上下。如是禮拜不名禮",
    "X88n1640_002:0011a22": "佛。所得功德甚可微少。若如法禮。所生善根不可思",
    "X88n1640_002:0011a23": "量。如普賢等禮諸佛願。亦如不輕禮佛性心。如是禮",
    "X88n1640_002:0011a24": "佛名真禮佛。我念昔時不顧身命不念衣食。遍往五",
    "X88n1640_002:0011b01": "竺希求佛法。僧伽陀國有一法師名曰信德。我時往",
    "X88n1640_002:0011b02": "至彼法師所。問禮佛時不生觀念。但禮諸佛有何過",
    "X88n1640_002:0011b03": "失。如我愚者猶不知淺。況觀心深。我聞諸佛具諸功",
    "X88n1640_002:0011b04": "德。故雖不觀但行禮拜。功德應深。如彼甘食雖不了",
    "X88n1640_002:0011b05": "知甘惡味。但食相入腹增色資命。若能雖知甘食作",
    "X88n1640_002:0011b06": "法。不食入時不能益身。以是比知雖作觀念。若不禮",
    "X88n1640_002:0011b07": "佛不得利益。雖不觀念但行禮佛。決定作佛。甘食如",
    "X88n1640_002:0011b08": "佛。食時如禮。了知食相如用觀行。答汝諦聽。我從若",
    "X88n1640_002:0011b09": "時至于老時。尋勘佛教。未曾聞求菩提人不用觀念",
    "X88n1640_002:0011b10": "散亂修善。但聞用觀修諸事業。汝未聞歟。諸經中說",
    "X88n1640_002:0011b11": "不淨觀治於食欲病。及數息觀．界方便觀及因緣觀．",
    "X88n1640_002:0011b12": "大慈悲觀．四念處觀．四善根觀．十六行觀．十六空觀．",
    "X88n1640_002:0011b13": "十六相觀。如是乃至一實觀等無量觀法。其數無量。",
    "X88n1640_002:0011b14": "所言觀者是即觀心。若無觀念其法不成。又不聞哉。",
    "X88n1640_002:0011b15": "五波羅蜜及諸行猶如盲躄。般若一法如有目人。亦",
    "X88n1640_002:0011b16": "如手足能引盲躄。五度萬善安穩將護而趣佛菩提。",
    "X88n1640_002:0011b17": "言般若者亦是觀心。由是應知。若無觀心散亂修善。",
    "X88n1640_002:0011b18": "不能斷惑及證佛果。如有愚人迴諸方便。纔得少食",
    "X88n1640_002:0011b19": "心生歡喜。由此食力不求餘食。亦置大筭。籌量國中",
    "X88n1640_002:0011b20": "王臣長者所儲一切衣食玉錢象馬車乘妻子眷屬",
    "X88n1640_002:0011b21": "田&#x7560;屋宅一切之財寶。如是如是種種經歷。日月念",
    "X88n1640_002:0011b22": "我身貧希望財寶。日夜相續。雖數量寶。剎那剎那令",
    "X88n1640_002:0011b23": "身力疲竭。更無一粒半錢之益。況復得財。不如肆力",
    "X88n1640_002:0011b24": "復求餘食及餘資具。若自受用亦施妻子身心安樂",
    "X88n1640_002:0011c01": "焉。比丘當知。愚人即是生死眾生。迴諸方便纔得少",
    "X88n1640_002:0011c02": "食。如因少善得人天之果。或遇佛教得二乘國王臣",
    "X88n1640_002:0011c03": "等。猶如諸佛菩薩賢聖一切財寶。猶如萬善置筭常",
    "X88n1640_002:0011c04": "數。如散亂修善。雖數更無半錢之益。如不觀心。更無",
    "X88n1640_002:0011c05": "其益。是則如來定途之所說也。由是案之。不用觀心",
    "X88n1640_002:0011c06": "雖修功德實無所益。汝前所引甘食譬喻。亦出經論。",
    "X88n1640_002:0011c07": "汝不得心任意合法。我今為汝合法令聞。甘食猶如",
    "X88n1640_002:0011c08": "佛果菩提。求得甘食如散亂勤。雖得不食如不用觀。",
    "X88n1640_002:0011c09": "了知食相如知法相。雖知食相而不食入。如知行相",
    "X88n1640_002:0011c10": "修諸佛法。而不觀心散亂而修。不知食相但得食入。",
    "X88n1640_002:0011c11": "猶如不知萬行多聞。但習觀念一心修行。如是合法",
    "X88n1640_002:0011c12": "細細可知。身禮諸佛意不相應。不名真禮。身不禮佛",
    "X88n1640_002:0011c13": "心觀真如。是名真禮。若無觀心。所修善根如彼枯木",
    "X88n1640_002:0011c14": "開華結果。猶如死人更無心神。觀念即是佛法之壽",
    "X88n1640_002:0011c15": "命。觀念即是萬法之依怙。觀念是則法身住所。觀念",
    "X88n1640_002:0011c16": "則是生死之資&#x7CAE;。觀念則是菩提之指南。觀念則是",
    "X88n1640_002:0011c17": "道心之父母。是故行者若禮佛之時。若念誦之時。若",
    "X88n1640_002:0011c18": "乃至一切有所作之時。必應觀念。問訊求法至心止",
    "X88n1640_002:0011c19": "住。信德歎言。希有比丘。法滅漸久。眾生心濁。不希法",
    "X88n1640_002:0011c20": "味。汝今深求甚為希有。我無所知亦無戒德。每日禮",
    "X88n1640_002:0011c21": "佛是為所作。信德比丘作是語已。澡浴塵穢內外清",
    "X88n1640_002:0011c22": "淨。威儀具足。手持香爐燒眾名香。從房出已漸漸行",
    "X88n1640_002:0011c23": "步。思惟觀察至堂門戶。良久止住。淚流悲泣。早未入",
    "X88n1640_002:0011c24": "堂生驚怖相。生敬屈想。纔入于堂內。慎信任意不出",
    "X88n1640_002:0012a01": "佛前。思惟合掌經於少時一心觀佛。纔出佛前遶佛",
    "X88n1640_002:0012a02": "七匝。然後頂禮諸佛菩薩。胡跪合掌散華燒香。對佛",
    "X88n1640_002:0012a03": "思惟立居禮佛。一禮之時閉目久住。纔禮百度及黃",
    "X88n1640_002:0012a04": "昏禮佛。禮佛畢已時思惟。悲泣戀慕彈指憂念。漸漸",
    "X88n1640_002:0012a05": "還房。我見此僧奇異禮佛。至心生信。白信德言。見於",
    "X88n1640_002:0012a06": "世間禮佛之人。不經多時亦不悲泣。速速禮佛早出",
    "X88n1640_002:0012a07": "佛堂。大師何故如是禮佛。願說因緣我今欲聞。比丘",
    "X88n1640_002:0012a08": "言。世間眾生被狂煩惱。不攝身心。內心狂故外身不",
    "X88n1640_002:0012a09": "安。放心獼猴何得止住。是故作善如風前塵。亦如旋",
    "X88n1640_002:0012a10": "火。不留心底。何入秘藏。凡於禮佛總有二種。一事禮",
    "X88n1640_002:0012a11": "佛。二理禮佛。過此二種何得禮佛光明。事禮佛者。內",
    "X88n1640_002:0012a12": "懷慚愧名內清淨。外掃塵穢不現放逸。深生尊重名",
    "X88n1640_002:0012a13": "外清淨。從房詣堂。思惟觀察。我從無始至于今日。籠",
    "X88n1640_002:0012a14": "居火舍不知出門。今隨佛教出於火宅。往於淨土。舉",
    "X88n1640_002:0012a15": "足下足非輪迴之步。目足至清&#x51C9;之池。如是思惟漸",
    "X88n1640_002:0012a16": "至堂門。盡心投信不得早入。尋我身者三毒四&#x8675;。塵",
    "X88n1640_002:0012a17": "勞垢穢充滿繞纏。不可親近猶如屎尿。亦如泥糞。以",
    "X88n1640_002:0012a18": "如是身&#x8F19;得入堂。夫尋堂者名清淨地。眾善所成專",
    "X88n1640_002:0012a19": "無諸惡。諸佛菩薩常來止住。內外明淨。假使雖有垢",
    "X88n1640_002:0012a20": "穢不淨。善神護法皆悉掃治。我不淨身云何得入。如",
    "X88n1640_002:0012a21": "是思惟深懷怖畏。慚悔憂穢悲泣慎怖。以信得入適",
    "X88n1640_002:0012a22": "得入堂。但念得入慈悲之室。於諸佛所深生尊重難",
    "X88n1640_002:0012a23": "遇之想。過無量劫不聞佛名。但遇惡友。增長生死。希",
    "X88n1640_002:0012a24": "有值遇如來之尊像。我今盡心禮一切佛。一一觀察",
    "X88n1640_002:0012b01": "如來功德三十二相．八十種好。萬德莊嚴功德因緣。",
    "X88n1640_002:0012b02": "心生隨喜甚深禮拜。如是思惟名事禮佛。理禮佛者。",
    "X88n1640_002:0012b03": "我心是堂。心王是佛。心所眷屬三昧法。一心動起三",
    "X88n1640_002:0012b04": "身動起。一心止住三身止住。禮於一佛禮一切佛。禮",
    "X88n1640_002:0012b05": "一切佛即禮一佛。若禮諸佛即禮我心。若禮我心即",
    "X88n1640_002:0012b06": "禮諸佛。觀於一心即一切佛。觀一切佛即是一心。亦",
    "X88n1640_002:0012b07": "是一心亦一切佛。亦非一心非一切佛。由妄執故起",
    "X88n1640_002:0012b08": "佛非佛。是差別尋求。本源一切皆如。能禮所禮性相",
    "X88n1640_002:0012b09": "空寂。猶如幻人禮於幻人。亦如&#x8657;空禮於&#x8657;空。雖不",
    "X88n1640_002:0012b10": "思議而有感應。一切諸佛現我心中。猶如明鏡能浮",
    "X88n1640_002:0012b11": "萬像。亦如明月宿一切水。如是思惟敬禮諸佛。一切",
    "X88n1640_002:0012b12": "諸佛自然顯現。是則名為不思議禮。亦名真禮。亦名",
    "X88n1640_002:0012b13": "同禮。亦名滿禮。於一禮中一切佛法決定具足。宛然",
    "X88n1640_002:0012b14": "不缺。我今信受如是禮拜。經於六年。一禮之間眼見",
    "X88n1640_002:0012b15": "化佛伸手摩頂。讚歎善哉。汝當如我禮於諸佛。一禮",
    "X88n1640_002:0012b16": "之中見於真佛。我聞是事心生歡喜。如人極渴時得",
    "X88n1640_002:0012b17": "妙甘露。受持此法。於禮佛時生如是觀。汝比丘僧隨",
    "X88n1640_002:0012b18": "我所言。如法禮佛速除煩惱。證於大覺。比丘聞已舉",
    "X88n1640_002:0012b19": "聲大泣。我更不知禮佛作法。空作無益無慚禮拜。今",
    "X88n1640_002:0012b20": "日已後隨大師教。於禮佛時生如是觀。比丘取信生",
    "X88n1640_002:0012b21": "事理觀。敬禮三寶。臨終之時化佛來迎引攝西方。若",
    "X88n1640_002:0012b22": "欲入堂禮拜佛者。須依如是觀行作法。是故應知。心",
    "X88n1640_002:0012b23": "佛眾生三無差別。應觀法性真如寂靜。諸法心起不",
    "X88n1640_002:0012b24": "思議故。",
    "X88n1640_002:0012c01": "○智光法師[0012c01] 有數弟子。於中有一弟子常樂多食。猶",
    "X88n1640_002:0012c02": "如俗法朝暮兩食。智光語弟子言。如何飲食味甘益",
    "X88n1640_002:0012c03": "身。汝能知哉。為我說之。弟子答言。非是難事。米油鹽",
    "X88n1640_002:0012c04": "噌和合調味。食滿腹中。氣力充調身肉肥盛。若食麤",
    "X88n1640_002:0012c05": "惡。氣力減少益身甚少。是故大師常好味食。可令肥",
    "X88n1640_002:0012c06": "益五體身肉。智光法師向於弟子度度彈指。仰天悲",
    "X88n1640_002:0012c07": "泣告弟子言。汝不可發如是惡言。我聞此語身心不",
    "X88n1640_002:0012c08": "安。汝前所言飲食方法。非佛所說非沙門行。乃是外",
    "X88n1640_002:0012c09": "道惡律儀說。隨汝所說常好食者。必墮三途無暇難",
    "X88n1640_002:0012c10": "處。我今當說飲食方法。",
    "X88n1640_002:0012c11": "[0012c11] 如我昔時僧□國止宿樹下。有一老僧持&#x9262;分衛來",
    "X88n1640_002:0012c12": "至樹下。捧&#x9262;數拜結跏趺坐。將&#x9262;中飲分成七分。六",
    "X88n1640_002:0012c13": "分極等一分減少。以四分飯一一禮已。思惟觀察各",
    "X88n1640_002:0012c14": "置異所。以殘二分一分施我。一分施於前居一狗。以",
    "X88n1640_002:0012c15": "少一分充自食分。比丘分畢。臨自食時身心不動。閉",
    "X88n1640_002:0012c16": "目思惟。而於少時舉手彈指。舉聲大啼。纔啼&#x54B2;畢。開",
    "X88n1640_002:0012c17": "眼見食生怖畏想。身體驚動彌更悲泣。終不食飯。以",
    "X88n1640_002:0012c18": "自分食施與狗畢。以四分食或入河中或置林中。終",
    "X88n1640_002:0012c19": "自不食。洗&#x9262;盂行。我見比丘希有所行。隨比丘行。而",
    "X88n1640_002:0012c20": "是比丘往於冢間端身而坐。我禮比丘至心白言。大",
    "X88n1640_002:0012c21": "師何故今日不食。遍施一切洗&#x9262;還去。又何因緣向",
    "X88n1640_002:0012c22": "食悲泣。欲聞因緣為我說之。比丘答言。善哉佛子能",
    "X88n1640_002:0012c23": "求法要。我今為汝說食方法。我今不食已過三日。纔",
    "X88n1640_002:0012c24": "得少食雖可食之。觀食過患其數甚多。是故不食。比",
    "X88n1640_002:0013a01": "丘作法不著萬法。常好慈悲為經也。由是因緣。若於",
    "X88n1640_002:0013a02": "僧房若於樹下。於所有食總不可食。深懷平等極大",
    "X88n1640_002:0013a03": "悲心。普施一切。若見遠來疲極客僧及男女等。敬禮",
    "X88n1640_002:0013a04": "迎請令入住所。問訊寒溫飢渴等。隨力所堪備調食",
    "X88n1640_002:0013a05": "物供養令食。若無食物。馳走所以搆求飲食。志當供",
    "X88n1640_002:0013a06": "養。或賣三衣或賣一&#x9262;或賣我身。應施食。乃至孤獨",
    "X88n1640_002:0013a07": "病者貧窮無依乞丐男女。普施令喜。牛馬犬鳥畜生",
    "X88n1640_002:0013a08": "蟲等。皆施食。亦無自身常食百味。以麤惡食令食佗",
    "X88n1640_002:0013a09": "人。所以者何。於食生貪。但資自身不與眷屬。不施一",
    "X88n1640_002:0013a10": "切弊隱身內。佛性慈悲不令顯現。身體命終墮大地",
    "X88n1640_002:0013a11": "獄。或生餓鬼經無量劫受諸苦痛。恐是報故不貪食。",
    "X88n1640_002:0013a12": "食有二種。一世間食。二出世食。於世間食深生猒離。",
    "X88n1640_002:0013a13": "佛言。比丘若欲食時。甚可怖畏。食是苦源。食是憂本。",
    "X88n1640_002:0013a14": "增長生死是食所致。有待之身四大身體。依煩惱故",
    "X88n1640_002:0013a15": "因惡業故。依食持命依命生愛。為資露命。雖受飲食。",
    "X88n1640_002:0013a16": "更不可生一念著心。佛為比丘許一坐食。其一坐食。",
    "X88n1640_002:0013a17": "又我作田儲財寶等不可充食。但持一&#x9262;食時乞食。",
    "X88n1640_002:0013a18": "若人施者而可食之。若人不與觀我果報。所以者何。",
    "X88n1640_002:0013a19": "釋迦如來無上福田。猶有乞食空&#x9262;還時。何況其餘",
    "X88n1640_002:0013a20": "薄福異生定途得食。如是思惟不可再乞。若得食時",
    "X88n1640_002:0013a21": "可分四分。先以一分以敬信供養十方諸佛菩薩三",
    "X88n1640_002:0013a22": "乘賢聖。發弘願云。我從無始至于今日。撥無因果邪",
    "X88n1640_002:0013a23": "見不善。不行布施不供養佛。以是因緣生生世世貧",
    "X88n1640_002:0013a24": "窮下賤。亦無威勢。不值諸佛亦不聞法。常處惡道如",
    "X88n1640_002:0013b01": "遊園林。我今以食供養三寶。大慈悲力哀愍納受。我",
    "X88n1640_002:0013b02": "及眾生令離分段。次以一分施父母師長朋友七世",
    "X88n1640_002:0013b03": "之四恩。次以一分普施一切六道之眾生。四生之含",
    "X88n1640_002:0013b04": "識。運於無緣極大慈悲。普覆一切而發願言。六道眾",
    "X88n1640_002:0013b05": "生果報甚拙。地獄眾生食極熱丸常損身分。彼食所",
    "X88n1640_002:0013b06": "愍何生樂著。餓鬼之類常竭飢屎尿糞穢諸不淨物。",
    "X88n1640_002:0013b07": "百千萬劫更不得之。設得少分尋又散失。況得微玅",
    "X88n1640_002:0013b08": "清淨之飲食。畜生．脩羅有隨分之食。互懷惡心不得",
    "X88n1640_002:0013b09": "安食。人．天之二輩隨其果報有種種之食。生貪著故",
    "X88n1640_002:0013b10": "還生苦聚。如是諸食皆有怖畏。不可樂食。我以大悲",
    "X88n1640_002:0013b11": "勸請諸佛。以智慧之水灑食清淨。施與一切含識之",
    "X88n1640_002:0013b12": "類。施無畏食各得安樂。以是因緣。令汝等類世世生",
    "X88n1640_002:0013b13": "所見佛聞法。常得法喜及禪悅食。乃至究竟涅槃之",
    "X88n1640_002:0013b14": "果德。如是思惟。普施一切。臨食自分即作思惟。寧食",
    "X88n1640_002:0013b15": "沙礫生甘美想。於此食物不可生愛。寧食我身骨髓",
    "X88n1640_002:0013b16": "肉肝生安樂之想。於此食物不生著心。誰有智者貪",
    "X88n1640_002:0013b17": "甘美味。況尋我身。禁戒不全。精進不深。忍辱不厚。禪",
    "X88n1640_002:0013b18": "定不固。智慧不明。慈悲不遍。何以如是惡業之身受",
    "X88n1640_002:0013b19": "於檀那信心之食。正使經歷阿僧祇劫。日日三時食",
    "X88n1640_002:0013b20": "熱鐵丸焚燒身體摧骨盡肉。以破戒口不得食於檀",
    "X88n1640_002:0013b21": "越之施。是大毒藥斷慧命故。是大利&#x5292;截法身故。比",
    "X88n1640_002:0013b22": "丘見食猶如見怨拔&#x5292;伺便。亦可如鹿見獵師怖畏。",
    "X88n1640_002:0013b23": "努力努力。不可生於愛著之心。今世後世甚可怖畏。",
    "X88n1640_002:0013b24": "有如是過我不應著。如是思惟。猶於食物生著心者。",
    "X88n1640_002:0013c01": "但以我指入口[齒*齊]嚙。調誡著心然後食之。又應思惟。",
    "X88n1640_002:0013c02": "我是凡夫煩惱深重。而不應受食。唯我身內有三身",
    "X88n1640_002:0013c03": "之佛。以食供彼堪任受用。願身內佛受此飲食。令施",
    "X88n1640_002:0013c04": "主願決定滿足。又發誓願。為斷一切之煩惱所知迷",
    "X88n1640_002:0013c05": "理事分別俱生二障惑故。我今食之。為滅決定應受",
    "X88n1640_002:0013c06": "惡業及不定等一切業故。我今食之。為轉一切苦聚",
    "X88n1640_002:0013c07": "因緣極不可受分段果報。我今食之。為證一切法身．",
    "X88n1640_002:0013c08": "報身．應身佛果。度脫眾生入佛道故。我今食之。如是",
    "X88n1640_002:0013c09": "思惟然後食之。名世間食。又復食於出世間食。能食",
    "X88n1640_002:0013c10": "所食如幻如夢。尋其本性俱不可得。以前際心受此",
    "X88n1640_002:0013c11": "飲食。前際心既滅已。故亦不可得以中際心言受此",
    "X88n1640_002:0013c12": "食。中際之心以不住故。亦不可得以後際心若受此",
    "X88n1640_002:0013c13": "食。後際之心以未生故。亦不可得寄於內外心及境",
    "X88n1640_002:0013c14": "界。尋受食之緣。皆不可得。猶如向空尋空體性。無量",
    "X88n1640_002:0013c15": "劫終不可得。又觀諸法皆空寂靜。是名空食。如人食",
    "X88n1640_002:0013c16": "小。腹中&#x8657;豁。觀一切法雖空而有。森羅萬像不離而",
    "X88n1640_002:0013c17": "住。是名有食。如人多食。腹內飽滿。觀一切法亦有亦",
    "X88n1640_002:0013c18": "無。非有非無。離言詞相絕思議境。如是觀法名中道",
    "X88n1640_002:0013c19": "食。如人食時不少不多。節量不&#x609E;。腹中安穩。離飽飢",
    "X88n1640_002:0013c20": "苦。於三法食若論勝劣。中道觀食是為第一。如是觀",
    "X88n1640_002:0013c21": "心三諦具足。是名法食相。三世諸佛之所讚歎。一切",
    "X88n1640_002:0013c22": "菩薩之所唼食。二乘賢聖纔得空食。更不得食後二",
    "X88n1640_002:0013c23": "法食。何況世間人天修羅物不聞名況得食之。不用",
    "X88n1640_002:0013c24": "是觀不名乞食。不入僧數。不知後世得脫之期。但可",
    "X88n1640_002:0014a01": "增長分段生死。猶如&#x732A;羊樂於溷痾更增臭穢。甚可",
    "X88n1640_002:0014a02": "悲愍。汝當受學。若欲食時如是觀心。然後食之。消盡",
    "X88n1640_002:0014a03": "心中煩惱惡業無明之食。法食法身慧命常住。不死",
    "X88n1640_002:0014a04": "之法食。慈悲色力彌更增長。廣度眾生令解法性。比",
    "X88n1640_002:0014a05": "丘說已。身心不動如入禪定。安然端坐。我聞所說。頭",
    "X88n1640_002:0014a06": "面頂禮。以種種言尊重讚歎。比丘默然更不發言。經",
    "X88n1640_002:0014a07": "於七日纔開眼言。善哉比丘。猶故在此。我以神通示",
    "X88n1640_002:0014a08": "汝沙門。取&#x9262;投出。時&#x9262;飛登於&#x8657;空中放五色光。周",
    "X88n1640_002:0014a09": "匝宛轉然後來下。我見&#x9262;中甘&#x994D;充滿。比丘告言。我",
    "X88n1640_002:0014a10": "有如是乞食道力。我彌頂禮深生信心。以是因緣今",
    "X88n1640_002:0014a11": "告弟子。於一生食。智者怖畏。汝可每日二食三食。後",
    "X88n1640_002:0014a12": "世罪報何人救濟。悲哉悲哉。破戒比丘由食增業。墮",
    "X88n1640_002:0014a13": "地獄中經無量劫。受諸極苦。猶如獼猴。由食五縛忽",
    "X88n1640_002:0014a14": "然致死。亦如夏蟲。見光生愛入火命終。是大愚癡。甚",
    "X88n1640_002:0014a15": "可悲愍。汝今發起大慚愧之心。離多食想。勇猛精進",
    "X88n1640_002:0014a16": "攝護三業。弟子比丘聞大師說。佛前發誓。我從今日",
    "X88n1640_002:0014a17": "乃至死相。但一坐食。攝心精進如彼往昔乞食比丘。",
    "X88n1640_002:0014a18": "是以後不退修行。得淨六根。若有比丘求佛道者。如",
    "X88n1640_002:0014a19": "是觀行然後須食。是故應知。心佛眾生三無差別。應",
    "X88n1640_002:0014a20": "觀法性真如寂靜。諸法心起不思議故。",
    "X88n1640_002:0014a21": "○明智和尚問比丘言[0014a21] 沙門行法何為宗。比丘答云。",
    "X88n1640_002:0014a22": "我常日日讀誦經典。其數百卷更不退轉。和尚問云。",
    "X88n1640_002:0014a23": "以何心行讀誦經典。比丘云。我性聰明。讀誦經典自",
    "X88n1640_002:0014a24": "然諳誦。見諸法師皆讀誦經。我今法師是故讀誦。細",
    "X88n1640_002:0014b01": "不知尋讀誦因緣。明智和尚語比丘云。希有難遇大",
    "X88n1640_002:0014b02": "乘經典。汝今讀誦甚為難事。但所歎念不知讀誦心",
    "X88n1640_002:0014b03": "行作法。我今為汝示讀誦法。我是胡國大臣子也。厭",
    "X88n1640_002:0014b04": "世出家而捨樂求法。初發心之時雖讀誦經。未知觀",
    "X88n1640_002:0014b05": "法。胡國之北山有一比丘。我往于彼山經行讀誦。時",
    "X88n1640_002:0014b06": "彼比丘身心沐浴而著新淨衣。脫污垢衣。於經卷前",
    "X88n1640_002:0014b07": "燒香散華而拜經數百千反。然後端身安座於法座。",
    "X88n1640_002:0014b08": "而手塗名香敬崛取經。頭上舉開。讀誦思惟不高音",
    "X88n1640_002:0014b09": "聲。又不早讀。終日誦經纔終一卷。或讀半卷。讀了而",
    "X88n1640_002:0014b10": "置經閉眼思惟。從法座起如前禮經數百千返。悲泣",
    "X88n1640_002:0014b11": "渴仰還居住所。脫讀經衣。著常途衣。如是如是日日",
    "X88n1640_002:0014b12": "不退。我見如是讀經作法。欲知因緣。問彼比丘。比丘",
    "X88n1640_002:0014b13": "答言。汝新發僧也。是故不知因緣。我當為說。凡於讀",
    "X88n1640_002:0014b14": "誦有二種之法。一者文字誦。二者理觀誦。文字誦者。",
    "X88n1640_002:0014b15": "若欲誦經。應淨二業。所以者何。穢手取經。臭口向經。",
    "X88n1640_002:0014b16": "後世生於廁中糞蟲。或墮地獄折破手口飲融銅。是",
    "X88n1640_002:0014b17": "故必淨身及手口。汝深應知。經是三世諸佛之父母。",
    "X88n1640_002:0014b18": "諸佛之所師。所謂大乘也。可知法身如來者全身之",
    "X88n1640_002:0014b19": "舍利。經卷住所。諸佛集會。龍神圍繞。是故讀者必須",
    "X88n1640_002:0014b20": "用意。威儀具足手口清淨。而名香塗手。沉檀含口中。",
    "X88n1640_002:0014b21": "口氣皆令消去。生難遇想。心念口言。我今念生死之",
    "X88n1640_002:0014b22": "過。僧祇劫墮三惡道。從冥入冥增諸苦業。猶不得聞",
    "X88n1640_002:0014b23": "天地日月父母之名。亦不得聞五戒十善人天教之",
    "X88n1640_002:0014b24": "名。況得聞如是大乘實相之法門。佛出世難。佛說是",
    "X88n1640_002:0014c01": "難。聞名亦難。讀持之人難大。覺世尊希有出現難。思",
    "X88n1640_002:0014c02": "方便說置大乘希有。我等值如是之法。猶如盲龜之",
    "X88n1640_002:0014c03": "值浮木孔。如貧窮之得如意珠。如是戀慕不生餘心。",
    "X88n1640_002:0014c04": "又更懺悔三業所犯。又發弘誓具慈悲心。香華飯飲",
    "X88n1640_002:0014c05": "幡&#x8462;供具。隨力所堪供養經卷。臨讀誦時。五體投地",
    "X88n1640_002:0014c06": "禮拜經卷。坐於法座應時思惟。雖凡夫身。今讀大乘。",
    "X88n1640_002:0014c07": "欲聞經故。龍神八部皆來集會。諸佛菩薩滿空證明。",
    "X88n1640_002:0014c08": "是故我今心純淨信。應讀誦經。如是思惟讀經之間。",
    "X88n1640_002:0014c09": "能尋文句更不雜亂。亦不讀落一文一字。初中後時",
    "X88n1640_002:0014c10": "平等生信。復不退轉。如是讀誦名事讀誦。觀心讀誦。",
    "X88n1640_002:0014c11": "其義甚深。破心微塵出大千經。故知經卷但在我心。",
    "X88n1640_002:0014c12": "以我身體直名經卷。骨髓如軸。皮肉如紙。血色如墨。",
    "X88n1640_002:0014c13": "五臟六腑肝等之類。無量差別重重不雜。如經文字",
    "X88n1640_002:0014c14": "其數無量互不雜亂。心王住中其性玄妙。豈非經中",
    "X88n1640_002:0014c15": "所詮實相乎。佛說眾生心性善惡不思議之理。名為",
    "X88n1640_002:0014c16": "經卷。是故應知。誰云經卷。誰云眾生。名異體同。如眼",
    "X88n1640_002:0014c17": "目異。是故我身即是經卷。我心即是所詮實相。如是",
    "X88n1640_002:0014c18": "觀知是真經卷。如是思惟是真讀誦。為令眾生知心",
    "X88n1640_002:0014c19": "經卷。方便說故名為經卷。又須觀能誦我身。所誦經",
    "X88n1640_002:0014c20": "卷。如幻化。實不可得。誰人讀誦。誰人聽經。猶如夢中",
    "X88n1640_002:0014c21": "化人出音。又如山谷依音發響。是故萬法自性皆空。",
    "X88n1640_002:0014c22": "如是讀誦名空觀誦。雖空而有。我身經卷讀誦音聲。",
    "X88n1640_002:0014c23": "聽聞大小由業不失。自然而住。是故萬法雖空而有。",
    "X88n1640_002:0014c24": "我身經卷讀誦音聲。聽聞大小由業不失。自然而住。",
    "X88n1640_002:0015a01": "是故萬教雖空而有。如是思惟名有觀誦經卷。我身",
    "X88n1640_002:0015a02": "及一切法。非有非無。亦有亦無。非識所知。非言所詮。",
    "X88n1640_002:0015a03": "無始法爾寂靜宛然。是故須臾讀經之心。生界佛果",
    "X88n1640_002:0015a04": "自然具足。六度萬行法爾而有。如是讀誦大乘經典。",
    "X88n1640_002:0015a05": "名為觀心中道讀經。住如是觀。名理讀誦。只調三業",
    "X88n1640_002:0015a06": "誦文字經。功德無邊。何況觀心相應讀誦。所得功德",
    "X88n1640_002:0015a07": "不知邊際。唯有如來知功德量。凡智思量所不能及。",
    "X88n1640_002:0015a08": "如是讀者皆應供養禮拜讚歎。以前二種名讀經之",
    "X88n1640_002:0015a09": "法。汝深聽受。可納心藏。無令滿失焉。比丘語畢。入夜",
    "X88n1640_002:0015a10": "誦經。從口中出五色之光明。滿耀房內。我見此相彌",
    "X88n1640_002:0015a11": "生信敬。更無疑惑。從其以後。纔讀經時依彼方法誦。",
    "X88n1640_002:0015a12": "比丘僧依此方法應誦大乘。現身成就萬德佛身。經",
    "X88n1640_002:0015a13": "歷多劫雖誦大乘。不依觀心。不如法誦。恐成遠因總",
    "X88n1640_002:0015a14": "無大益。如人有病得大良藥。不知和合亦不了知眼",
    "X88n1640_002:0015a15": "藥方法。但喜獲得微妙良藥。任意服之不知治時。良",
    "X88n1640_002:0015a16": "藥變毒病惱更增。或同死苦或復致死。雖復纔存良",
    "X88n1640_002:0015a17": "藥盡力。是故比丘能知方法。服大乘藥治煩惱病。增",
    "X88n1640_002:0015a18": "三身命。比丘聞已。五體投地。迷悶絕息。以水灑面而",
    "X88n1640_002:0015a19": "得反活。苦哉悲哉。惡業之身。于今不知如是深法。我",
    "X88n1640_002:0015a20": "今法味始得&#x751E;&#x98E1;。自今以後如是受持。又復和尚更",
    "X88n1640_002:0015a21": "誡沙門。是此密事勿傳非器。末世眾生善根微薄。如",
    "X88n1640_002:0015a22": "是觀心更不信受。反生誹謗。以一渧水灑萬里沙更",
    "X88n1640_002:0015a23": "不可濕。況有末世五濁眾生如是如是。是故比丘一",
    "X88n1640_002:0015a24": "心聽受。淡泊莫傳任意不顯。是故應知。心佛眾生三",
    "X88n1640_002:0015b01": "無差別。應觀法性真如寂靜。諸法心起不思議故。"
}