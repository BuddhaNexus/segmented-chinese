{
    "X77n1522_025:0290c09": "新脩科分六學僧傳卷第二十五",
    "X77n1522_025:0290c11": "淛東沙門 曇噩 述",
    "X77n1522_025:0290c12": "  精進學",
    "X77n1522_025:0290c13": "   感通科",
    "X77n1522_025:0290c14": "唐道宗[0290c14] 萊州即墨之孫氏子。少從青州道藏寺道奘",
    "X77n1522_025:0290c15": "法師。受智度十地地持成實毗曇等論。晚住遊德寺。",
    "X77n1522_025:0290c16": "寺宗所自造也。&#x751E;講大論。而天華旋遶堂戶。久而飛",
    "X77n1522_025:0290c17": "去。曾不委地。眾歎希有。而宗未&#x751E;以為異。徙住慧日",
    "X77n1522_025:0290c18": "寺。英彥同聚。常闡成實。入關住勝光寺。復延於弘義",
    "X77n1522_025:0290c19": "宮法集。群后百辟。咸從聽列。自爾周輪無替。武德六",
    "X77n1522_025:0290c20": "年卒于所住。春秋六十一。太宗在秦邸。下教賻物二",
    "X77n1522_025:0290c21": "百段。葬終南山至相之南巖。",
    "X77n1522_025:0290c22": "唐道林[0290c22] 生因州邰陽之李氏。年三十五出家。入太白",
    "X77n1522_025:0290c23": "山僻絕之地。木食澗飲。繕治性元。隋開皇初。詔選材",
    "X77n1522_025:0290c24": "德者七人。牒給公貫薙染。以表更化崇敬之意。有司",
    "X77n1522_025:0291a01": "承詔以林應旨。祖皇躬加勉喻。林固辭不可。乃逃歸",
    "X77n1522_025:0291a02": "所居。理前業。事聞。詔逮致。仍辨對。無所辱。於是上尤",
    "X77n1522_025:0291a03": "重之。賜香鑪等物。邀住馮翊大興國寺。俄又逃諸梁",
    "X77n1522_025:0291a04": "山之陽。鑿窟而燕坐其中。久之微覺有疾。弟子檀越",
    "X77n1522_025:0291a05": "日圍繞候起居。忽聞空響茄吹。且雨異香。大如桃棗。",
    "X77n1522_025:0291a06": "拾而焚之。氣極芬烈。眾以為瑞。如是三日。神慮明爽。",
    "X77n1522_025:0291a07": "趺坐而逝。武德七年七月也。停龕七日。顏色如生。葬",
    "X77n1522_025:0291a08": "之西山。送者萬許。[0291a08] 林樂於隱約。而道妙隨進。其於女",
    "X77n1522_025:0291a09": "人未&#x751E;親面。況復說法取食哉。臨終時。或有以同疾",
    "X77n1522_025:0291a10": "來者。林輒先知之。遽使人謝&#x5374;不容入。然慈悲恤物。",
    "X77n1522_025:0291a11": "蚤蝨之屬。聽其遊嚙。曾不敢振衣以驚怖焉。",
    "X77n1522_025:0291a12": "唐法通[0291a12] 姓關。京兆鄠人。小年出家。羸弱不勝衣。稍振",
    "X77n1522_025:0291a13": "觸輒偃仆。由是同侶侮之。每流涕禱於觀音像前曰。",
    "X77n1522_025:0291a14": "通聞菩薩悲憫。所願必從。乞垂獎誘。免斯輕慢。且誦",
    "X77n1522_025:0291a15": "觀音經旦夕不輟。後歲餘。歸覲母於俗氏。食畢假寐",
    "X77n1522_025:0291a16": "庭樹下少焉口流涎沫三升許。母懼遽覺之問何故。",
    "X77n1522_025:0291a17": "通曰方夢有人以&#x7B6F;三驢&#x99C4;見遺。而使之盡啖。始啖",
    "X77n1522_025:0291a18": "其一而遂覺。惜其二之失也。自爾肌膚堅緊。氣貌雄",
    "X77n1522_025:0291a19": "偉。然往來者。初亦不知其有力也。寺僧戡奮尤壯勇。",
    "X77n1522_025:0291a20": "通因竊取其袈裟置柱下。戡見以為鬼神間語通。通",
    "X77n1522_025:0291a21": "笑為舉柱出袈裟易甚。戡大駭服。於是四方之以力",
    "X77n1522_025:0291a22": "名者。皆造通。請教。通為拽車牛&#x5374;行。豆麥略把即粉",
    "X77n1522_025:0291a23": "碎。南山有石臼大可重五百斤。通負歸寺用至今露",
    "X77n1522_025:0291a24": "置貯水施禽鳥。隋高祖時。西域進壯士。詔通與角。壯",
    "X77n1522_025:0291b01": "士前搏通。通不為動。已而通稍捉壯士兩手。則血濺",
    "X77n1522_025:0291b02": "仆地乞命。通遽釋之曰。我戒殺故爾。不然且碎汝骨。",
    "X77n1522_025:0291b03": "煬帝之季。避亂隱南山。未幾丁母憂。出襄事乃反。然",
    "X77n1522_025:0291b04": "性資精誠節約。未&#x751E;小忤物。時輩推之。武德初。卒於",
    "X77n1522_025:0291b05": "其所居法海寺。春秋五十六。",
    "X77n1522_025:0291b06": "唐慧因[0291b06] 俗姓于氏。吳郡海鹽人。晉太常寶之後。祖朴",
    "X77n1522_025:0291b07": "梁散騎常侍。父元顯梁中書舍人。並碩學英材。世濟",
    "X77n1522_025:0291b08": "其美。因年十二。事開善寺慧&#x7188;法師出家。年十五。聽",
    "X77n1522_025:0291b09": "建初寺瓊法師成實。曾未具戒。其名譽已被遠近。然",
    "X77n1522_025:0291b10": "心慕禪悅。乃詣鍾山慧曉智瓘請授觀法。又造長干",
    "X77n1522_025:0291b11": "辨法師稟三論。久之辨遁世遠引。悉以其徒三百餘",
    "X77n1522_025:0291b12": "人委之開導。且三十載。陳太建八年。安居之始忽如",
    "X77n1522_025:0291b13": "坐亡。但其肢體柔溫如故。經七日而後甦。其徒請問",
    "X77n1522_025:0291b14": "所以。徐曰。試看箱內有何物。侍者隨言看之。得帛兩",
    "X77n1522_025:0291b15": "束。曰此襯遺耳。因謂始使者引部從絲竹相迎曰。王",
    "X77n1522_025:0291b16": "請法師。繼而見有袞冕者肅入曰。閻羅王也。即堂上",
    "X77n1522_025:0291b17": "坐夏講大品般若。每見地獄眾相五苦次第。意已經",
    "X77n1522_025:0291b18": "三月矣。乃復僅爾耶。噫非妄想顛倒何如。僕射徐陵",
    "X77n1522_025:0291b19": "尚書毛喜尤歸敬。隋仁壽三年。詔補禪定寺知事上",
    "X77n1522_025:0291b20": "座。頻開三論。并製疏文。入國朝。舉十六德綱記僧務。",
    "X77n1522_025:0291b21": "因居其一焉。京寺故崇菩薩戒。後進具戒者。其羯磨",
    "X77n1522_025:0291b22": "法無不依。左僕射蕭瑀刑部尚書沈叔安並欽仰奉",
    "X77n1522_025:0291b23": "承。于茲二紀。貞觀元年二月十三日。卒于大莊嚴寺。",
    "X77n1522_025:0291b24": "壽八十有九。先是戒弟子法仁。使如法住無令一生",
    "X77n1522_025:0291c01": "空過。至後夜分整容正坐。眾聞異香滿室而已。及道",
    "X77n1522_025:0291c02": "俗送至城南。又聞天樂音。遂塔而樹銘焉。其文則蘭",
    "X77n1522_025:0291c03": "陵蕭鈞所作也。仁亦勤學有名。",
    "X77n1522_025:0291c04": "唐遺俗[0291c04] 不知何許人。清淨寡欲。惟日以法華自課。其",
    "X77n1522_025:0291c05": "數之多。不啻數千過。隋季之亂。雍之醴泉縣美泉鄉",
    "X77n1522_025:0291c06": "湯六者。邀於其家供養。貞觀初。將以疾終。謂友人慧",
    "X77n1522_025:0291c07": "廓曰。比欲以誦經靈驗啟寤流俗信響之善。今竟爾",
    "X77n1522_025:0291c08": "死。是終無以益於世矣。可埋屍十年然後掘之。則舌",
    "X77n1522_025:0291c09": "根庶幾不壞。宜起一塔以垂久遠。既死而果埋之。至",
    "X77n1522_025:0291c10": "十一年發墓得舌。遂建磚塔於甘谷南崖云。又豐谷",
    "X77n1522_025:0291c11": "鄉史呵檐者。省令史也。謙&#x8657;下士。平生不騎乘。動以",
    "X77n1522_025:0291c12": "法華安樂行為標準。勤於持誦。雖行道猶嘿課。其往",
    "X77n1522_025:0291c13": "來出入必由徑以其靜僻則念慮專也。死葬且十年",
    "X77n1522_025:0291c14": "或發之舌。獨在。聞者莫不歎異。",
    "X77n1522_025:0291c15": "唐玄秀[0291c15] 黃州隨華寺僧也。平生以誦法華為專業。每",
    "X77n1522_025:0291c16": "感異徵。或猶未之信也。屬時炎暑。秀素未&#x751E;內涼。好",
    "X77n1522_025:0291c17": "事者夜往。邀之至。秀房外見車馬儀仗盛甚。其人因",
    "X77n1522_025:0291c18": "辟易退。乃呼其黨循四壁觀之皆然。仰望空中填塞",
    "X77n1522_025:0291c19": "無際。且共趨秀質其故。秀謝不知。及隋之季終於所",
    "X77n1522_025:0291c20": "居寺。",
    "X77n1522_025:0291c21": "唐圓光[0291c21] 俗姓朴氏。辰韓新羅人。家世業儒。年二十五。",
    "X77n1522_025:0291c22": "杭溟渤北造金陵以究其學。有陳之世。號稱文章極",
    "X77n1522_025:0291c23": "盛。故得時從縉紳先生之流。考正經史。會莊嚴旻公",
    "X77n1522_025:0291c24": "弟子講。一聽染神。回視孔教若&#x7C83;糠。然。乃奏乞入道",
    "X77n1522_025:0292a01": "詔許之。落髮稟具之後。遊歷橫肆。研成實涅槃惟謹。",
    "X77n1522_025:0292a02": "晚脩定業於吳之虎丘山。禪侶雲臻。遂有終焉之志。",
    "X77n1522_025:0292a03": "或居山下請一出弘演。辭不可勉。為開導四眾。愜心",
    "X77n1522_025:0292a04": "自爾。名譽益振海陬。領表。負&#x69D6;相逐隋氏奄有天下",
    "X77n1522_025:0292a05": "兵入揚都。光被虜將加刑戮。主將遙見火及塔寺。就",
    "X77n1522_025:0292a06": "視之則光縛置塔下初無火也。異而釋其縛。開皇九",
    "X77n1522_025:0292a07": "年。來京師。因舉唱攝論眾盈座席。俄而其國之王金",
    "X77n1522_025:0292a08": "氏頻上表。願於歸本國。詔慰勞遣之。既至老幼。欣快",
    "X77n1522_025:0292a09": "如佛下生。衣服藥食並其後宮至營。不使佐助。欲以",
    "X77n1522_025:0292a10": "專福也。入內得乘輿侍以弟子。貞觀四年。疾經七日",
    "X77n1522_025:0292a11": "端坐。終于所住皇隆寺。壽九十有九。喪給羽儀以王",
    "X77n1522_025:0292a12": "禮。葬於郊外。弟子圓安嗣其徽猷。&#x5FA7;攬之餘。復戾止",
    "X77n1522_025:0292a13": "京寺。特進蕭瑀。奏請住其所。造藍田之津梁寺。其述",
    "X77n1522_025:0292a14": "光平生尤詳云。",
    "X77n1522_025:0292a15": "唐明淨[0292a15] 高密人。少出家。即研定學。燕坐海畔之蒙山。",
    "X77n1522_025:0292a16": "數十載後。南遊會稽天台諸山。&#x751E;分衛村中。迴途值",
    "X77n1522_025:0292a17": "群虎向之張口。淨以其飢遽抄飯&#x5FA7;內其口。且對之",
    "X77n1522_025:0292a18": "啖所餘飯自若。因謂虎曰。所媿飯少不足以相濟也。",
    "X77n1522_025:0292a19": "明日亦如之。同侶歎異焉。久之反居蒙山之麓。會亢",
    "X77n1522_025:0292a20": "旱巫覡祭祀。皆不驗。淨請掃洒一室。獨處其中。當致",
    "X77n1522_025:0292a21": "雨七日而雨霑洽。貞觀三&#x79CA;。京師自冬至夏。凡六閱",
    "X77n1522_025:0292a22": "月不雨。民情憂惱。歷試李釋方術。嶽瀆諸祠。走性幣",
    "X77n1522_025:0292a23": "俱莫之&#x52B9;。時有侍從潘姓者。&#x751E;守密以淨舊事白於",
    "X77n1522_025:0292a24": "上。詔至問所欲。淨曰無所欲。但給私度僧尼公貫。賜",
    "X77n1522_025:0292b01": "天下新寺額。如此而已。詔許之。仍賜油香。就莊嚴寺。",
    "X77n1522_025:0292b02": "房入寂。逮七日之旦。淨使守衛者。視天西北。曰當有",
    "X77n1522_025:0292b03": "白虹。視之而信。曰雨至矣。頃之驟雨竟一日。既而群",
    "X77n1522_025:0292b04": "下稱述上德。而淨前所奏請。未及施行。然農作頓興。",
    "X77n1522_025:0292b05": "苗已入土。而雨不繼。則苗萎槁。左僕射房玄齡造淨",
    "X77n1522_025:0292b06": "以謁淨曰。幽顯一理耳。許而不詶。於理如何。上聞詔",
    "X77n1522_025:0292b07": "盡停機務以齋又七日而果雨。是歲有秋。詔詶前所",
    "X77n1522_025:0292b08": "許外別度僧三千。以慰淨意。未幾還鄉里 住義勝",
    "X77n1522_025:0292b09": "寺寺有慧融者。素業禪。能祝水愈疾。詔住京之普光",
    "X77n1522_025:0292b10": "寺二宮。敬重禮遣相踵云。",
    "X77n1522_025:0292b11": "唐法喜[0292b11] 襄陽李氏子也。七歲出家。依顥禪師。住禪定",
    "X77n1522_025:0292b12": "寺。奉侍積久。恭恪自持。而顥專脩定業。將終之前一",
    "X77n1522_025:0292b13": "夕。所居房壁無故而崩。顥曰。依報已乖。吾其去矣。遂",
    "X77n1522_025:0292b14": "端坐而瞑。喜時尚為沙彌。因入荊州青溪寺服勞清",
    "X77n1522_025:0292b15": "眾。夜則然薪誦經。雖兼諸部而所宗。惟法華每於食",
    "X77n1522_025:0292b16": "頃輒暗盡一卷。餘則常在三昧。稍涉昏散則復溫習。",
    "X77n1522_025:0292b17": "仁壽間。詔仍隸禪定寺監護佛牙舍利。久之誓轉法",
    "X77n1522_025:0292b18": "華經一千部。以追嚴先師顥公靈爽。晨霄繫心滿八",
    "X77n1522_025:0292b19": "百部。而益以加厲。寺僧有見白牛駕寶車入喜房者。",
    "X77n1522_025:0292b20": "隨蹤跡之無有也。且勤於周贍疾苦。處身屎尿中不",
    "X77n1522_025:0292b21": "問。武德四年。右僕射蕭瑀建津梁寺於藍田迎居之",
    "X77n1522_025:0292b22": "施者填委。晚營驪山南阜以老焉。貞觀六年。染微恙",
    "X77n1522_025:0292b23": "十月十二日。告弟子曰。無常已至。慎勿囂擾。時時唱",
    "X77n1522_025:0292b24": "云。三界&#x8657;妄。但是一心。俄林北有音樂車馬聲。喜聞",
    "X77n1522_025:0292c01": "而咄曰。久捨果報。如何更生樂處耶。乃入定須臾聲",
    "X77n1522_025:0292c02": "止。香氣充室。夜五鼓矣。端坐而卒。壽六十一。[0292c02] 初喜於",
    "X77n1522_025:0292c03": "貞觀之元。其所在處。每致火焰之瑞。又嘗遊山預定",
    "X77n1522_025:0292c04": "葬地。及是鑿龕以藏。明日且行。而夜大雪。所積餘尺",
    "X77n1522_025:0292c05": "許。而所被僅二里。行至中道其神憑弟子語曰。吾欲",
    "X77n1522_025:0292c06": "施屍眾生。如何埋我而違本願乎。故但露置龕中不",
    "X77n1522_025:0292c07": "成葬而顏色久不變壞。宋公[王*禺]&#x89A9;而嗟異焉。後偶舉",
    "X77n1522_025:0292c08": "衲衣。視之則皆枯骸。所全者獨頭頂爾。是非其本願",
    "X77n1522_025:0292c09": "然歟。",
    "X77n1522_025:0292c10": "唐智興[0292c10] 洛州宋氏子。謙約自持仍厲操行。誦習諸經",
    "X77n1522_025:0292c11": "要偈心口相師不輟。昏曉。住禪定寺。世所謂大莊嚴",
    "X77n1522_025:0292c12": "寺也。依首律師講。會同侶徵難。詞鋒驚挺。大業五年。",
    "X77n1522_025:0292c13": "冬任寺之維那職。扣鐘之法。奉佩勤至。僧三果者有",
    "X77n1522_025:0292c14": "兄從駕南幸江都道亡。無訃。於是其妻夢之曰。吾行",
    "X77n1522_025:0292c15": "達彭城不幸病死。生於地獄。受苦叵言。賴於今月旦",
    "X77n1522_025:0292c16": "日禪定寺僧智興鳴鐘響振地獄。同受苦者。一時解",
    "X77n1522_025:0292c17": "脫。而生樂處。圖報其恩。可具絹十疋奉之。以陳吾意",
    "X77n1522_025:0292c18": "妻寤為人言之。曾莫之信。俄復夢及。巫覡降語皆然。",
    "X77n1522_025:0292c19": "乃如數奉絹興以非己功德。並轉施大眾。或問興鳴",
    "X77n1522_025:0292c20": "鍾致感之由。曰余見付法藏傳罽膩吒王&#x5292;輪停事",
    "X77n1522_025:0292c21": "及增一阿含鐘聲功德。遵此力行不敢怠爾。其擊之",
    "X77n1522_025:0292c22": "始則祝曰。願諸聖賢同入道場。紓發三下。所以展恭",
    "X77n1522_025:0292c23": "敬也。逮乎長打則祝曰。願諸惡趣聞我鐘聲。俱離苦",
    "X77n1522_025:0292c24": "楚。必盡三通。所以暢慈悲也。嚴寒之夕。極凍之晨。皮",
    "X77n1522_025:0293a01": "裂肉皴。猶露手執椎。掌內凝血。無所辭憚。如斯而已。",
    "X77n1522_025:0293a02": "其他又何術哉。貞觀六年三月。遘疾。預如終日。捨資",
    "X77n1522_025:0293a03": "具食召眾陳別。春秋四十五。葬杜城弟子善因講四",
    "X77n1522_025:0293a04": "分律誦法華經以薦冥福。",
    "X77n1522_025:0293a05": "唐道昂[0293a05] 魏郡人。未詳氏族。從靈裕法師出家。於寒陵",
    "X77n1522_025:0293a06": "山寺。習華嚴地論。時以闡化。而志生安養。一日忽登",
    "X77n1522_025:0293a07": "報應寺之高座。手秉香鑪。為四眾受菩薩戒。舉目見",
    "X77n1522_025:0293a08": "天人合沓。管弦繁會。有聲曰。兜率陀天下迎。昂曰。天",
    "X77n1522_025:0293a09": "道輪迴。不斷生死。本祈心淨土。如何此誠不遂耶。言",
    "X77n1522_025:0293a10": "訖天人即滅。乃見香華伎樂從西方來旋還頂上。昂",
    "X77n1522_025:0293a11": "呼大眾曰。善自進脩。慎勿相負。香鑪忽脫手而墜。竟",
    "X77n1522_025:0293a12": "端坐終於高座之上。春秋六十九矣。時貞觀七年八",
    "X77n1522_025:0293a13": "月也。靈龕歸葬寒陵之山。初昂畜一犬。聾而黠。每減",
    "X77n1522_025:0293a14": "所食子之。反昂終。犬亦失所在。又嘗夜講。堂宇暗冥。",
    "X77n1522_025:0293a15": "昂舒掌發光明&#x89A9;毫髮。或詰所從來。答曰。此在人恒",
    "X77n1522_025:0293a16": "有爾。何&#x6060;至是。將殯視其足文。成普光堂字。噫異矣",
    "X77n1522_025:0293a17": " 又相州沙門靈智者。亦裕公弟子也。於昂寔兄弟",
    "X77n1522_025:0293a18": "蚤年。屢於裕公輪下為都講有聲障鄴間。晚遽屏絕",
    "X77n1522_025:0293a19": "章疏。專脩定業。貞觀八年。終春秋七十五。",
    "X77n1522_025:0293a20": "唐洪滿[0293a20] 姓梁。安定人。&#x79CA;十五時。未出家。忽患雙足攣",
    "X77n1522_025:0293a21": "躄。百藥不能已。獨念觀音經以祈&#x52B9;驗。閱三&#x79CA;。偶有",
    "X77n1522_025:0293a22": "僧持澡瓶前立而不言。滿問曰。師何從來。曰以檀越",
    "X77n1522_025:0293a23": "帝見召故來耳。滿因扣頭問曰。弟子宿生何業。今報",
    "X77n1522_025:0293a24": "此攣躄也。僧曰。以汝&#x751E;拘縛他人。是以報然。汝但閉",
    "X77n1522_025:0293b01": "目吾為汝療之。滿從言但覺兩膝輕爽。各如拔去。六",
    "X77n1522_025:0293b02": "七寸長釘然。即開目致禮以謝。遂失僧所在。於是滿",
    "X77n1522_025:0293b03": "行步如常。乃寤。其僧寔觀音已。自爾滿愈益勸厲誓",
    "X77n1522_025:0293b04": "不娶。以終其身。能禪坐動入三日七日定。開皇初。始",
    "X77n1522_025:0293b05": "薙落。住救度寺大業間。徙居法海。貞觀十三年卒。壽",
    "X77n1522_025:0293b06": "八十三。",
    "X77n1522_025:0293b07": "唐慧聰[0293b07] 姓王氏。住益州福化寺。素業講誦。手不釋卷。",
    "X77n1522_025:0293b08": "自云法華經常不輕菩薩不專讀誦經典。但行禮拜",
    "X77n1522_025:0293b09": "四眾。尚得六根清淨。我何為於諸佛世尊而不禮敬",
    "X77n1522_025:0293b10": "哉。即於別院。閉門依經唱禮萬五千佛。寺僧&#x751E;於壁",
    "X77n1522_025:0293b11": "隙。窺之。見聰方拜西龍天八部皆環立衛侍隨其俯",
    "X77n1522_025:0293b12": "仰。數數非一。或入其院。莫不心戰而出。恒聞異香蔚",
    "X77n1522_025:0293b13": "然。貞觀中卒。院自爾絕人來往跡。而夜則每有禮拜",
    "X77n1522_025:0293b14": "行道彈指聲。",
    "X77n1522_025:0293b15": "唐曇藏[0293b15] 姓楊氏。弘農華陰人。年十五。或以其有夭相。",
    "X77n1522_025:0293b16": "二親即為姻媾。以冀嗣續。非其志也。乃竟遁去。欲遂",
    "X77n1522_025:0293b17": "薙落。而未遇其人。方默念觀世音。道值黔而牧二牛",
    "X77n1522_025:0293b18": "者。從問所可宿地。則曰。西行有寺。稍聞鐘聲。果見寺。",
    "X77n1522_025:0293b19": "而僧徒尤眾。且為圓頂無難色。竣事即出門。僅百步",
    "X77n1522_025:0293b20": "回顧無所見。由是知為化境云。黎明西奔隴上尋還",
    "X77n1522_025:0293b21": "京邑。住旌善寺登且戒聽習經論。意義有所疑則往",
    "X77n1522_025:0293b22": "山東稽諸宿德。地持十地無擁滯。晚歸隸貫光明寺",
    "X77n1522_025:0293b23": "獻后崩。召住禪定。國朝造會昌寺。詔為上座。貞觀譯",
    "X77n1522_025:0293b24": "經詔證義。又詔主興善寺。藏固讓舉藍田化感寺潤",
    "X77n1522_025:0293c01": "法師。自代果稱旨。東宮有疾。入授戒而瘳。賜帛賜衣。",
    "X77n1522_025:0293c02": "且詔度僧三千。併造普光寺。使&#x96B7;焉。詔問得遙受戒",
    "X77n1522_025:0293c03": "不。藏以地持論。謂若無戒師。發弘誓願得菩薩戒。因",
    "X77n1522_025:0293c04": "以論文進。仍以御制懺悔詞。令藏宣讀。皇后疾。詔入",
    "X77n1522_025:0293c05": "寢殿授戒。賜物豐渥。九年三月十八日。終于會昌寺。",
    "X77n1522_025:0293c06": "春秋六十九。兩宮哀慟。葬郊西起塔圖形以垂不朽。",
    "X77n1522_025:0293c07": "太子詹事黎陽公于志寧文其&#x7891;。",
    "X77n1522_025:0293c08": "唐帝示階者[0293c08] 遼西柳城靺鞨也。其小年時。偶於何處",
    "X77n1522_025:0293c09": "拾得銅像二寸許。意以為神明。藏之皮袋。臥起與俱。",
    "X77n1522_025:0293c10": "每飲啖輒以祭。雖賸酒殘肉不擇也。年十八入高麗。",
    "X77n1522_025:0293c11": "謂其為覘國者而捕之以斬。至三刀無所傷。疑其有",
    "X77n1522_025:0293c12": "術問焉。曰無有也。曰然則何以致此。曰吾平生有所",
    "X77n1522_025:0293c13": "事。或者其力歟。因出示之。其背上若微損。察之則宛",
    "X77n1522_025:0293c14": "然三刀痕也。乃釋之。使歸中國曰。大唐方隆佛法。庶",
    "X77n1522_025:0293c15": "幾其可以行志也。遂&#x96B7;幽州出家。",
    "X77n1522_025:0293c16": "唐道愻[0293c16] 姓張氏。河東虞鄉人。夙通群籍。偏以涅槃攝",
    "X77n1522_025:0293c17": "論為宗極。弟道謙。俱為曇延法師弟子。晚住蒲州仁",
    "X77n1522_025:0293c18": "壽寺聚徒御化樹業當衢。自蕃。王府宰臺省。群僚並",
    "X77n1522_025:0293c19": "迂駕造展諮謁餘訓或&#x5307;遽。不遇者心懷愧悚如有",
    "X77n1522_025:0293c20": "所負遜。以德自持等視貴賤雖復往來曾不將迎大",
    "X77n1522_025:0293c21": "業之&#x4E71;。道關抵京夜息逆旅中。其家五男子皆群盜",
    "X77n1522_025:0293c22": "愻所乘馬殊壯。謀竊之。見馬傍有十丈夫狀雄偉。擐",
    "X77n1522_025:0293c23": "甲執兵怒立。盜因&#x5374;走。徐察之無有也。復進而所見",
    "X77n1522_025:0293c24": "如初。至四五乃已。盜懼明日遂以其情白愻求懺悔。",
    "X77n1522_025:0294a01": "國朝起義。而蒲未&#x39DE;寺僧有素如無禮於愻者。尤欲",
    "X77n1522_025:0294a02": "以城叛。既而城拔被執。將戮以徇。愻涕泣請於執事",
    "X77n1522_025:0294a03": "曰。此僧之過。寔由遜教導不至而然耳。幸以戮愻。執",
    "X77n1522_025:0294a04": "事憫其誠而釋之。貞觀中。或請講涅槃固辭。固以請。",
    "X77n1522_025:0294a05": "愻曰。非敢辭也。吾恐不終此席耳。且復相煩往王城",
    "X77n1522_025:0294a06": "谷當為講之。明日遜至谷中升座。道俗齊集。遽曰。世",
    "X77n1522_025:0294a07": "界法爾。不久當終敢辭大眾云。何偈後請寄來生遂",
    "X77n1522_025:0294a08": "釋題至偈。而疾作經三日乃卒於山谷中。壽七十五。",
    "X77n1522_025:0294a09": "陳屍之次夕。有異華遶出其地。莖長一二尺許。鮮榮",
    "X77n1522_025:0294a10": "方色如&#x6B35;冬。而形相遠不類。或折置瓶中。經年猶自",
    "X77n1522_025:0294a11": "若。晉州一士人性好獵。&#x751E;識愻聞愻之亡奇瑞如此。",
    "X77n1522_025:0294a12": "乃詣其地而哭以悔過。頃之亦得華如前者。長尺許。",
    "X77n1522_025:0294a13": "[0294a13] 道謙學稟十地有聞關表。旋以所住仁壽路當要衝。",
    "X77n1522_025:0294a14": "勞於酬應。去而遊歷山水。愛王城谷之勝而棲止焉。",
    "X77n1522_025:0294a15": "以貞觀元年先愻卒。壽六十七。愻哭之不勝哀。弟子",
    "X77n1522_025:0294a16": "道基闍維收骨。起塔樹&#x7891;。頌德沙門行友文。",
    "X77n1522_025:0294a17": "唐僧明[0294a17] 不知何許人也。每居五臺娑婆古寺營屋二",
    "X77n1522_025:0294a18": "十餘間。聚諸經卷。以資禪誦。謂人曰。吾自十七歲時",
    "X77n1522_025:0294a19": "從師東至華林山。禮文殊室利入一石谷。深甚圓有",
    "X77n1522_025:0294a20": "石臼木杵。兩偉人立日中無影。長眉披髮。眼瞼上。掩",
    "X77n1522_025:0294a21": "師遽頂禮。清攝受。其人曰。汝穀臭宜小遠&#x5307;容。問何",
    "X77n1522_025:0294a22": "來。曰昭果寺。茲隱娑婆習禪養道數十年矣。然食五",
    "X77n1522_025:0294a23": "穀。願菩薩慈悲救護。曰須眾議。俄又一人至。身頗頎",
    "X77n1522_025:0294a24": "碩。而服木皮之衣。云可隨我到寺。因共行大石側。忽",
    "X77n1522_025:0294b01": "山谷異常。廊院周遶。狀若天宮。有尊宿十四五輩。坐",
    "X77n1522_025:0294b02": "而談笑。亦問所從來。議論久之送出。恍然失路。不可",
    "X77n1522_025:0294b03": "復尋。明卒於貞觀十六&#x79CA;。壽八十一。",
    "X77n1522_025:0294b04": "唐曇榮[0294b04] 生緣定州九門之張氏。年十九為書生。即刻",
    "X77n1522_025:0294b05": "意玄理。方靈裕法師講華嚴經。偶住聽之。有所省。遂",
    "X77n1522_025:0294b06": "事裕而薙髮焉。既受具。備遊律橫教苑中。更周禍不",
    "X77n1522_025:0294b07": "替常業。隋初遁居上黨潞黎諸山。年登四十。定德遠",
    "X77n1522_025:0294b08": "聞。學者翕從。感歆至澤。隋季之亂。兵飢荐臻。榮乃春",
    "X77n1522_025:0294b09": "夏則行方等般舟。秋冬則專事坐禪。諸念誦者。別院",
    "X77n1522_025:0294b10": "處之。故其地有四焉。又立懺悔法於韓州之延聖寺。",
    "X77n1522_025:0294b11": "刺史風同仁。遺舍利三粒。榮率道俗迎者三千人。同",
    "X77n1522_025:0294b12": "各置水&#x76CB;香鑪於前曰。舍利之德變現無方。業累苟",
    "X77n1522_025:0294b13": "銷請之可得。自夜至明獲四百餘子。時有司欲禁絕",
    "X77n1522_025:0294b14": "之而災崇現懼而止。武德九年。行道於潞城交障村",
    "X77n1522_025:0294b15": "忽堂舍崩壞。龕像舍利挺出無損。貞觀七年。信士常",
    "X77n1522_025:0294b16": "疑保。請榮於州治法住寺。行方等懺法。七月十四日。",
    "X77n1522_025:0294b17": "本寺沙門僧定於道場內見五色光明。徹于上下。中",
    "X77n1522_025:0294b18": "現七佛相好非常。語定云。我是毗婆尸如來無所著",
    "X77n1522_025:0294b19": "至真等正覺。以汝罪銷故。來為證。然非本師不與授",
    "X77n1522_025:0294b20": "記如是六佛皆同此辭。最後一佛云。我是汝本師釋",
    "X77n1522_025:0294b21": "迦牟尼也。為汝罪銷故。來授記。曇榮於此賢劫之中",
    "X77n1522_025:0294b22": "名普寧佛。汝亦次當作佛名普明也。及臥疾而泣弟",
    "X77n1522_025:0294b23": "子圓宗問。和尚寧有不如意事耶。答曰吾茲死矣。恨",
    "X77n1522_025:0294b24": "更不待為七眾洗濯罪累耳。十三年十月十二日終。",
    "X77n1522_025:0294c01": "壽八十五。",
    "X77n1522_025:0294c02": "唐慧瑜[0294c02] 俗岑姓。襄陽人。三歲失怙恃。養於外家。五歲",
    "X77n1522_025:0294c03": "隨外祖。往聽講長沙寺見佛啼泣戀慕。願留遂依寺",
    "X77n1522_025:0294c04": "之救苦法師落[髟/采]。五十日能覆誦大品部文。晚究三",
    "X77n1522_025:0294c05": "論。及大品義隋季之亂。避玉泉山中宴坐草庵。二十",
    "X77n1522_025:0294c06": "三年如一日。山寺之側有泉。然莫知其名。豈所謂玉",
    "X77n1522_025:0294c07": "泉者歟。黑蛇長二丈許。隱顯不常。如守護狀。群盜戒",
    "X77n1522_025:0294c08": "勿近。有張赫伽者。渠魁也。尤勇悍挾兩刃與惡少數",
    "X77n1522_025:0294c09": "十輩。欲殺蛇。蛇張目出光二百步外。賊恐懼顛仆再",
    "X77n1522_025:0294c10": "閱日。瑜聞而馳往。為誦大品大明。祝蛇隨瑜行賊之",
    "X77n1522_025:0294c11": "死者七人。至是活其三人。於是四遠供施委積。貞觀",
    "X77n1522_025:0294c12": "十年。荊州道俗請於昇覺寺開三論大品。十四年七",
    "X77n1522_025:0294c13": "月二十二日。寺人皆見群星墜井。八月十七日。講大",
    "X77n1522_025:0294c14": "品。至往生文。未訖手執如意示寂於座。壽七十九。",
    "X77n1522_025:0294c15": "唐慧稜[0294c15] 西隆之申屠氏子也。父既喪而生。繄母鞠育",
    "X77n1522_025:0294c16": "三歲。即知有佛法。而願聽焉。母憐之。攜遊襄陽。時潤",
    "X77n1522_025:0294c17": "法師方開三論。一造座隅。深有領寤。八歲喪母。遂依",
    "X77n1522_025:0294c18": "檀溪寺誕律師出家。年十六能以經之大意奇理。往",
    "X77n1522_025:0294c19": "問於荊州茅山明法師。房中曲教不有有者迄三年。",
    "X77n1522_025:0294c20": "而深會其旨。復從安州暠師。入蜀而覆述之際。尤得",
    "X77n1522_025:0294c21": "暠意。人因謂之得意稜。及暠以誣罔下成都縣獄。稜",
    "X77n1522_025:0294c22": "亦在囚。眾請講三論講纔五偏。而詔釋無所問。會安",
    "X77n1522_025:0294c23": "州饑。耀貴如珠。稜日丐以濟。暠而弘演不稍倦。暠疾",
    "X77n1522_025:0294c24": "稜代之無難色。時席端俊秀三十餘人。皆以其所說",
    "X77n1522_025:0295a01": "涅槃悉違暠義。及暠疾愈。白請定之。於是暠召稜前",
    "X77n1522_025:0295a02": "敘輒云。是是由爾靡伏。暠將終握稜手曰。勿貪利養。",
    "X77n1522_025:0295a03": "勿憚劬勞。戰戰兢兢。如履刀&#x5292;。乃可以傳燈續佛慧",
    "X77n1522_025:0295a04": "命也。先是稜夢失目。又人持放光寶鏡來。印其身至",
    "X77n1522_025:0295a05": "是果驗。未幾歸襄州紫金寺五年。弘論。貞觀八年。弘",
    "X77n1522_025:0295a06": "涅槃大品惟度等經於須彌寺。十二年三月。夢所住",
    "X77n1522_025:0295a07": "寺。群鳥飛散。因散眾。十四年正月。感通寺昶法師夢",
    "X77n1522_025:0295a08": "閻王謂曰。吾茲請稜公講三論。拔公講法華矣。稜聞",
    "X77n1522_025:0295a09": "之喜曰。吾發願常處地獄教化。苟果斯願奚憾。九月",
    "X77n1522_025:0295a10": "州。牧蔣王見其弱。送韶州鐘乳粉令服。其夜夢衣冠",
    "X77n1522_025:0295a11": "者戒曰。勿服。閻王莊嚴道場。竟大有乳藥。十月十五",
    "X77n1522_025:0295a12": "日。忽告弟子以吾五藏已崩。而無痛苦。四更起坐告",
    "X77n1522_025:0295a13": "寺主。寶度曰。吾觀小年時事。皎如目前。俄聞外有大",
    "X77n1522_025:0295a14": "聲曰。法師早起燒香使人到矣。度問使人為誰。答曰",
    "X77n1522_025:0295a15": "閻王使也。小食時。稜斂容卒。十四年十月十六日也。",
    "X77n1522_025:0295a16": "壽六十五。",
    "X77n1522_025:0295a17": "唐慧眺[0295a17] 俗莊姓。襄州人少出家。以小乘。遊學齊徐青",
    "X77n1522_025:0295a18": "海諸州間。隋開皇末。還住鄉里之報善寺。時象王哲",
    "X77n1522_025:0295a19": "公。方開三論於下龍泉寺。眺聞而譏曰。三論明空。其",
    "X77n1522_025:0295a20": "人必著空。言未已。即舌出三尺許。目鼻耳流血。昏不",
    "X77n1522_025:0295a21": "知人者七日。有伏律師。過而謂之曰。毀經之罪。甚於",
    "X77n1522_025:0295a22": "五逆。汝其燒香懺悔前失。從之疾殊差。因輿往哲所。",
    "X77n1522_025:0295a23": "發願歸命。哲亡。徙居香山神足寺。每以四時集眾。開",
    "X77n1522_025:0295a24": "華嚴經。謝夙愆。貞觀十一年四月三日。&#x751E;於寺後松",
    "X77n1522_025:0295b01": "林坐禪。忽有三人。形服都麗。拜求授菩薩戒。俄復進",
    "X77n1522_025:0295b02": "曰。禪師利根。遽能深信大乘。若不爾者。千佛出世猶",
    "X77n1522_025:0295b03": "處地獄。眺輒大哭不自勝。尋化士俗。造華嚴大品法",
    "X77n1522_025:0295b04": "華維摩思益佛藏三論等。各一百部。以施。十三年三",
    "X77n1522_025:0295b05": "月九日竟遷化於佛前。翹勤之際。春秋八十餘。",
    "X77n1522_025:0295b06": "唐法敏[0295b06] 姓孫氏。丹陽人。八歲事英禪師出家。入茅山",
    "X77n1522_025:0295b07": "聽明法師三論。又依東安研究其指。年二十三。從高",
    "X77n1522_025:0295b08": "麗實公及實亡。印公入蜀。而法席凋替。有陳失御乃",
    "X77n1522_025:0295b09": "反初服。三年而後能自拔。避地千餘姚梁安寺領沙",
    "X77n1522_025:0295b10": "彌十輩。開法華三論。相續不輟。貞觀元年。歸鄉里以",
    "X77n1522_025:0295b11": "華嚴涅槃。弘導四眾。二年會稽都督田公以禮迎。還",
    "X77n1522_025:0295b12": "住一音寺。勝會所集七十餘州義學沙門。二千計。尼",
    "X77n1522_025:0295b13": "眾三百。士俗莫能紀。十九年徙住靜林寺展華嚴經",
    "X77n1522_025:0295b14": "席。夏六月方陞座。入文有黃金色蛇。吐五色光。長七",
    "X77n1522_025:0295b15": "尺許。上懸屋梁下直敏頂講罷乃隱。未幾復解制於",
    "X77n1522_025:0295b16": "一音。夜見二赤衣人致禮曰。法師功德難量。盍往他",
    "X77n1522_025:0295b17": "方教化乎。今故從東方來迎。八月之望。連三日大冥。",
    "X77n1522_025:0295b18": "莫辨昏旦。逝之日則二十三日也。又大明夜如晝。春",
    "X77n1522_025:0295b19": "秋七十六。將葬塔表發光景。地震異香四聞。",
    "X77n1522_025:0295b20": "唐世瑜[0295b20] 台州陳氏子。少孤以傭保自活。旋棄去。遂遠",
    "X77n1522_025:0295b21": "從綿州震響寺倫法師出家。時則隋之大業十二年",
    "X77n1522_025:0295b22": "也。一食常坐。頭陀自持。未幾徙居利州之籍住寺。後",
    "X77n1522_025:0295b23": "入益州綿竹縣響應山尤久。其山深僻敻絕人煙。獨",
    "X77n1522_025:0295b24": "賴四猿時供果蓏。&#x751E;有信士。母丘生。負&#x7CAE;以饋。及還",
    "X77n1522_025:0295c01": "於山半。見二客貌甚青色。各持蓮華蔗芋云。以獻禪",
    "X77n1522_025:0295c02": "師。然不知何從來也。六時行道鳥獸為徒。三年之中",
    "X77n1522_025:0295c03": "所食。僅盡米一石七升。始汲一泉。俄而二泉又出其",
    "X77n1522_025:0295c04": "下。清甘可愛。貞觀初。偶夢四龍入心目中。自爾默會",
    "X77n1522_025:0295c05": "三論宗旨。遂依靈睿法師於綿之大施寺。是正其義。",
    "X77n1522_025:0295c06": "尋而覆述。皆契疏鈔。忽造崇樂寺。謂其友曰。我且遊",
    "X77n1522_025:0295c07": "方矣。其友喻以道無不在安用遊方。乃還大施寺。則",
    "X77n1522_025:0295c08": "人初不知其坐逝於房中也。俄覺房出香氣。或隨香",
    "X77n1522_025:0295c09": "氣。入房見之。併將三金錢於坐處。然猶執香鑪云。時",
    "X77n1522_025:0295c10": "蓋十九年四月八日也。春秋六十三。刺史劉德威作",
    "X77n1522_025:0295c11": "龕奉全身其內。歷三年貌如生。",
    "X77n1522_025:0295c12": "唐慧璿[0295c12] 俗姓董。少出家襄陽。周廢大教。乃南走陳。從",
    "X77n1522_025:0295c13": "丹陽茅山明法師。聽三論。又究四論大品涅槃等於",
    "X77n1522_025:0295c14": "栖霞懸布法師。晚住安州大林寺。受圓法師釋論。既",
    "X77n1522_025:0295c15": "而反鄉里。住光福寺。會亂避城中。總管盧公。請於官",
    "X77n1522_025:0295c16": "倉。講華嚴經集玄侶。一千五百餘人。賊因解圍去。國",
    "X77n1522_025:0295c17": "家受命住龍泉寺。仍弘演三論大經不少怠。貞觀二十",
    "X77n1522_025:0295c18": "三年。眾請開涅槃經。四月八日夜。或告之曰。法師不",
    "X77n1522_025:0295c19": "久。當生西方。七月十四日。張盂蘭盆經席。敷闡。纔竟。",
    "X77n1522_025:0295c20": "忽斂手曰。生常信施。自今雖一毫皆以資給十方眾",
    "X77n1522_025:0295c21": "僧。反窮猶乞人。諸異道等。遂就座卒。春秋七十九。惟",
    "X77n1522_025:0295c22": "璿資性&#x8657;靜。行己接物。忠恕喜獎。借後進仁薰義炙。",
    "X77n1522_025:0295c23": "誠一代之模範也。善談笑莊老子史。尤通暢故蔣記",
    "X77n1522_025:0295c24": "二邸。每延之轅門而問道焉。&#x751E;病光福去水遠。意且",
    "X77n1522_025:0296a01": "他徙。尋有紫袍神人。長丈許。挽留之。因謂大乘利益。",
    "X77n1522_025:0296a02": "世間不可勝。既若須水者易耳。當自往&#x5292;南慈母山",
    "X77n1522_025:0296a03": "大泉邀致龍王矣。頃之大風從西南來。雷雨驟注。稍",
    "X77n1522_025:0296a04": "霽寺北出泉甘美。香冽。後遷龍泉。泉亦竭。",
    "X77n1522_025:0296a05": "唐智聰[0296a05] 未詳何許人。善三論。始住楊州白馬寺。後住",
    "X77n1522_025:0296a06": "止觀寺。陳氏平北。度江。住安樂寺。大業之亂。南歸。道",
    "X77n1522_025:0296a07": "塗梗沮。匿蘆葦中。誦法華經七日。不得食。有四虎遶",
    "X77n1522_025:0296a08": "其旁。忽作人語曰。吾不食已十日矣。總謂虎必食我。",
    "X77n1522_025:0296a09": "否則我命亦且非久。徒皆餓死爾。虎辭以為終無此",
    "X77n1522_025:0296a10": "理。方是時。忽一八十老翁者。挾船腋下願載曰。栖霞",
    "X77n1522_025:0296a11": "幽勝可住。請即上船。以度。四虎俱淚下。若莫足以為",
    "X77n1522_025:0296a12": "別者。&#x8066;於是請與四虎偕既濟。竟失老翁所在。自爾",
    "X77n1522_025:0296a13": "聰居栖霞之舍利塔西。相與坐禪而不臥者八十人。",
    "X77n1522_025:0296a14": "四虎依之。有凶事輒預報。眾因之戒懼焉。且山中尤",
    "X77n1522_025:0296a15": "艱粒食。又郡率土之清信者。三百家。使曰。饋一石以",
    "X77n1522_025:0296a16": "給周歲。貞觀二十三年四月八日。小食後。禮智者影",
    "X77n1522_025:0296a17": "像於止觀寺復禮興皇墓乃還坐逝於栖霞房中。丹",
    "X77n1522_025:0296a18": "陽一城。咸聞異香。道俗受戒弟子三千人。奔走慟哭。",
    "X77n1522_025:0296a19": "時年九十九矣。",
    "X77n1522_025:0296a20": "唐僧徹[0296a20] 生河東萬泉靳氏。夙厭俗塵。既丁二。親之喪",
    "X77n1522_025:0296a21": "即出家。行蘭若法。邑有介村。蓋子推之舊地也。其陽",
    "X77n1522_025:0296a22": "介山。巖磴險絕。徹遂依之。以崇道焉。久而人共營構。",
    "X77n1522_025:0296a23": "稍足庇廕。然猶苦於無水。一日微覺隒砌濕潤。隨掘",
    "X77n1522_025:0296a24": "之清泉湧沸。汲之未&#x751E;竭。泰州刺史房仁裕。表請建",
    "X77n1522_025:0296b01": "伽藍。以旌其德。蓋今之檻泉寺是也。徐邸之親王出",
    "X77n1522_025:0296b02": "鎮降。復迎居郡剎以便禮敬。俄還山。治靜業。不替性",
    "X77n1522_025:0296b03": "慈弘每群鳥。取食掌上。野獸宿廡下。年七十七。謂其",
    "X77n1522_025:0296b04": "徒曰。吾去矣。盡屏餘屬。獨留一人侍。且戒。其母觸撓",
    "X77n1522_025:0296b05": "以候。氣絕久之。若入定。撼之則已逝矣。山樹變白三",
    "X77n1522_025:0296b06": "日。及遷屍。而天氣清朗。白華六出。飄舞空際。狀如&#x6C37;",
    "X77n1522_025:0296b07": "雪。明潔可愛。士女競以衣裾承攬。旋消釋。無所得度",
    "X77n1522_025:0296b08": "支尚書唐臨為勒&#x7891;銘。垂之不朽。",
    "X77n1522_025:0296b09": "唐慧祥[0296b09] 姓周氏。史失言鄉里。志學之歲。始辭俗入道。",
    "X77n1522_025:0296b10": "行頭陀。尤力。人莫測其造詣也。俄稟三論。每慕提婆",
    "X77n1522_025:0296b11": "披腹。護法之風。遊歷法肆。見威儀有不自飭者。則顧",
    "X77n1522_025:0296b12": "謂人曰。俟某受具後如住持此寺。必令習律。年十九",
    "X77n1522_025:0296b13": "臥疾。三月藥不能療。中夜起坐歎曰。大丈夫本欲以",
    "X77n1522_025:0296b14": "身任大法。今困於病魔。柰何。且曉見人長丈餘。謂曰",
    "X77n1522_025:0296b15": "但誦涅槃即差矣。誦之三日而差。住國寧寺開四分",
    "X77n1522_025:0296b16": "律。及涅槃經徒眾整肅。大業末。方夏坐。因午食忽得",
    "X77n1522_025:0296b17": "舍利口中。吐棄於地。輒復在口。如是數次。遂試之砧",
    "X77n1522_025:0296b18": "槌不小變。乃聲鐘集黑白眾禱願。頃之放五色光。異",
    "X77n1522_025:0296b19": "香&#x5FA7;城郭。&#x89A9;者興起。屠獵易業。市無肉肆。既而四眾",
    "X77n1522_025:0296b20": "為起塔。九層高百餘尺。然祥體貌腴晢。脩八尺。望之",
    "X77n1522_025:0296b21": "殊偉特。刺史李升明至寺。戲謂同列曰。此道人應日",
    "X77n1522_025:0296b22": "噉一羊。頓覺手足痳痺。不可復舉。墜轡莫能騎乘。遽",
    "X77n1522_025:0296b23": "悔謝乃止。大使權茂具疏糲試之。七日而愈益豐碩",
    "X77n1522_025:0296b24": "茂愧伏。秋八月忽垂訓弟子曰。汝等宜各進脩。庶幾",
    "X77n1522_025:0296c01": "吾宗不致滅絕也。於是手執經卷胡跪而逝。近遠歎",
    "X77n1522_025:0296c02": "訝。壽七十。仍感異香&#x5FA7;城郭。如出舍利時。",
    "X77n1522_025:0296c03": "唐靈睿[0296c03] 其先潁川人。陳氏後。流寓於蜀之益昌。家世",
    "X77n1522_025:0296c04": "事老子。母&#x751E;過道觀。乞子歸而夜夢。坐松林下。有七",
    "X77n1522_025:0296c05": "寶&#x76CB;。飛自樹巔入口。覺即娠。因不喜葷腥味。及生而",
    "X77n1522_025:0296c06": "或以進。則母子俱頭痛。莫可療。於是遂悉屏去。八歲",
    "X77n1522_025:0296c07": "隨二親。詣道觀。道士令習誦步&#x8657;詞。面忽出血。一日",
    "X77n1522_025:0296c08": "遇智勝法師於田間。捉其衣曰。奉佛吾願也。遠追遂",
    "X77n1522_025:0296c09": "為沙彌於益州勝業寺。盡夏能覆誦大品。隋開皇初",
    "X77n1522_025:0296c10": "高麗印公。開三論。入京皆依以受業。未幾。還住法聚",
    "X77n1522_025:0296c11": "寺。武德二年。安州暠公居大建昌寺睿從之。閱三年",
    "X77n1522_025:0296c12": "寺有異學。忘其名。每加害。終弗得。尋徙鄉里之隆寂",
    "X77n1522_025:0296c13": "寺以避焉。貞觀元年。檀越通州騫禪師盡形資給。聽",
    "X77n1522_025:0296c14": "眾三百餘人。請常弘演。二十年八月二十四日夜。三",
    "X77n1522_025:0296c15": "鼓大風起。有聲高暢若言曰。靈睿法師。來年十月。當",
    "X77n1522_025:0296c16": "往生南海大國光明山西阿觀世音菩薩所矣。至期。",
    "X77n1522_025:0296c17": "三日眾見旛華滿寺。晚講罷入房。看讀如常。時或告",
    "X77n1522_025:0296c18": "以祥瑞事。徐執卷出門立逝。堅植不少傾仆。舁致&#x7240;",
    "X77n1522_025:0296c19": "上。夜半復起。跏趺坐如生。春秋八十三。",
    "X77n1522_025:0296c20": "唐明度[0296c20] 住并州之石壁寺。平生專以金剛般若經。為",
    "X77n1522_025:0296c21": "正脩。貞元之季。有鴿巢於簷間。及春產二雛於內寺。",
    "X77n1522_025:0296c22": "晨鬻度每以哺之輒祝曰。乘我誦經之力。必使有成",
    "X77n1522_025:0296c23": "也。俄學飛墮地死。旬餘。度夢見二小兒曰。兒本卵生",
    "X77n1522_025:0296c24": "茲蒙上人迴向功德。轉生人道。自此東去十里。某家",
    "X77n1522_025:0297a01": "者是也。度覺即書之壁。以識之。且以其夢審之往來",
    "X77n1522_025:0297a02": "者。皆以為信。滿十月乃造其家。果&#x535B;二子因使其母",
    "X77n1522_025:0297a03": "抱之以出呼之鴿兒。遽頷首而笑。",
    "X77n1522_025:0297a04": "唐僧倫[0297a04] 姓呂氏。衛州汲人。祖宗皆州刺史父詢隋穆",
    "X77n1522_025:0297a05": "陵太守。初二親。常見梵僧皓首秀眉。二侍持旛擁以",
    "X77n1522_025:0297a06": "至前曰。願為子。二親即拜之。忽失所在。遂有娠。明年",
    "X77n1522_025:0297a07": "四月八日夜。四更乃生。異香滿室。猶左右若有二旛",
    "X77n1522_025:0297a08": "狀。五歲後常睹白光。至老死不變。齊武平九年。時纔",
    "X77n1522_025:0297a09": "九歲。父攜造僧玄統師&#x73C9;禪師於雲門寺受法二師。",
    "X77n1522_025:0297a10": "問知其始產之瑞。即為薙落。齊亡。年十六。學四念處",
    "X77n1522_025:0297a11": "誦法華經。侍玄統東西避難。靡怠。隋開皇初。主上隆",
    "X77n1522_025:0297a12": "尚佛法。倫年二十三。&#x751E;於武陽理律師所。稟聽且半",
    "X77n1522_025:0297a13": "夏。眾見五色光如車輪。照倫心胸間。訖禮五十三佛",
    "X77n1522_025:0297a14": "光猶在。更禮二十五佛。然後隱。俄偕方願二師入太",
    "X77n1522_025:0297a15": "行諸山二十餘年。大業之季天下擾攘。領徒至衛州",
    "X77n1522_025:0297a16": "仍為偽夏知隆善寺僧任。武德五年。入太行抱犢山",
    "X77n1522_025:0297a17": "以所業勗來學。貞觀四年。刺史裴萬頃與儕類。請受",
    "X77n1522_025:0297a18": "菩薩戒。廿三年正月十三日。夜四鼓矣。起而告人曰。",
    "X77n1522_025:0297a19": "吾得諸法解脫。而天帝遽迎我。竟逝。方殯之際。天極",
    "X77n1522_025:0297a20": "清朗無雲。而微雨飄洒。眾咸以為異。時年八十五。"
}