{
    "X65n1281_005:0222b07": "御製揀魔辨異錄卷五",
    "X65n1281_005:0222b09": "[0222b09] 魔忍曰。佛果曰。不疑言句。是為大病。巖頭曰。大統綱",
    "X65n1281_005:0222b10": "宗中事。先須識句。而風穴又教人體究言句如此。近",
    "X65n1281_005:0222b11": "代老宿。一&#x69E9;斥絕言句。將使天下學者以牆壁瓦礫",
    "X65n1281_005:0222b12": "為師乎。夫牆壁瓦礫。真可師也。但學者不知。奈何絕",
    "X65n1281_005:0222b13": "言句哉。文殊曰。此方真教體。清淨在音聞。此大士不",
    "X65n1281_005:0222b14": "合與今人相左。",
    "X65n1281_005:0222b15": "[0222b15] 宗門之學。直了一心。而直了一心。必勦絕情見。是故",
    "X65n1281_005:0222b16": "每以無義味語。置人八識田中。吞不得。吐不得。時節",
    "X65n1281_005:0222b17": "因緣既至。[囗@力]地一聲。五花八裂。自然會得世尊不說",
    "X65n1281_005:0222b18": "說。迦葉不聞聞底道理。若到這裏廉纖。畢竟未曾了",
    "X65n1281_005:0222b19": "徹在。只得仍復體究言句。雖然。無論會去不會去。總",
    "X65n1281_005:0222b20": "與言句無涉。若作言句會。縱使參得千七百則公案。",
    "X65n1281_005:0222b21": "都能下得語。閻羅面前。不管你會答話不會答話。臘",
    "X65n1281_005:0222b22": "用三十日到來。依舊是業識茫茫。無本可據。圓悟以",
    "X65n1281_005:0222b23": "不疑言句為大病者。&#x8462;不疑由於不信。不信何由得",
    "X65n1281_005:0222b24": "入。信而後疑。疑而後真到不疑之地。如從初便已不",
    "X65n1281_005:0222b25": "疑。則是憎上慢大我慢全具。雖有本分鉗鎚。從何下",
    "X65n1281_005:0222b26": "手也。巖頭謂大統綱宗中事。先須識句。夫所謂句者。",
    "X65n1281_005:0222c01": "如何是句。吾宗無語句。而亦無一法與人。是之謂句。",
    "X65n1281_005:0222c02": "誠識得這無語句之語句。自然離四句而絕百非。亦",
    "X65n1281_005:0222c03": "且即四句而泯百是。若然。則巖頭先須識句。風穴教",
    "X65n1281_005:0222c04": "人體究言句。皆正是斥絕言句。而密雲斥絕言句。&#x5374;",
    "X65n1281_005:0222c05": "正是建立言句。魔忍死在句下。而謂一&#x69E9;斥絕。則將",
    "X65n1281_005:0222c06": "使天下學者。以牆壁瓦礫為師乎。豈知牆壁瓦礫。正",
    "X65n1281_005:0222c07": "是言句。若謂牆壁瓦礫為非言句。則千七百則公案。",
    "X65n1281_005:0222c08": "可知伊無一字薦得在。又道牆壁瓦礫雖真可師。而",
    "X65n1281_005:0222c09": "學者不知。奈何絕言句。若於絕言句處薦得。自然能",
    "X65n1281_005:0222c10": "體究言句。亦自然能知得牆壁瓦礫。是真佛真法真",
    "X65n1281_005:0222c11": "僧。若於此不薦。而欲於言句下測量卜度。則纔有是",
    "X65n1281_005:0222c12": "非。紛然失心。&#x72E5;塵背本。波起水昏。縱使講誦三藏十",
    "X65n1281_005:0222c13": "二分。亦只做得箇三世佛冤在。況諸野狐涎唾耶。魔",
    "X65n1281_005:0222c14": "忍又舉文殊云。此方真教體。清淨在音聞。謂此大士",
    "X65n1281_005:0222c15": "不宜與今人相左。文殊此語。與世尊不說說。迦葉不",
    "X65n1281_005:0222c16": "聞聞。是一是二。此大士亦不宜與世尊迦葉相左。夫",
    "X65n1281_005:0222c17": "惟這箇。&#x7AEA;該三際。橫&#x4E98;十方。無量無邊。光明清淨。不",
    "X65n1281_005:0222c18": "可以這箇明這箇。尚安可以這箇簡這箇。悟者。舉一",
    "X65n1281_005:0222c19": "滴而已徹海源。迷者。涌千波而全非水性。魔忍教人",
    "X65n1281_005:0222c20": "體究言句。&#x5374;不知自己全未曾得言句。若果會得。豈",
    "X65n1281_005:0222c21": "復死在言句邊。學人不用如何若何。直須真參實悟。",
    "X65n1281_005:0222c22": "如果真參實悟。則斥絕言句亦得。體究言句亦得。如",
    "X65n1281_005:0222c23": "魔忍者。體究言句亦不得。斥絕言句亦不得也。",
    "X65n1281_005:0222c24": "[0222c24] 魔忍曰。覺範答無盡居士曰。十智同真。與三元同一",
    "X65n1281_005:0223a01": "機軸。乃作頌曰。十智同真面目全。其中一智是根源。",
    "X65n1281_005:0223a02": "若人欲見汾陽老。劈破三元作兩邊。劈破之義。若畫",
    "X65n1281_005:0223a03": "龍點眼。非可以言論通也。闢書謂既以劈破。後世不",
    "X65n1281_005:0223a04": "當復有三元。是何言與。吾&#x751E;觀近代老宿。開口便罵",
    "X65n1281_005:0223a05": "知解。揣其證悟處。當如師子王。哮吼一聲。璧立萬仞。",
    "X65n1281_005:0223a06": "今乃確確然信三元之可以劈破。是將泥丸土鼓為",
    "X65n1281_005:0223a07": "三元耶。讀至此不覺噴飯。師又有頌曰。三元三要事",
    "X65n1281_005:0223a08": "難分。得意忘言道易親。一句明明該萬象。重陽九日",
    "X65n1281_005:0223a09": "菊花新。又別頌曰。第一元。法界廣無邊。森羅及萬象。",
    "X65n1281_005:0223a10": "都在鏡中圓。第二元。世尊問阿難。多聞隨事答。隨器",
    "X65n1281_005:0223a11": "量方圓。第三元。直出古皇前。四句百非外。閭氏問豐",
    "X65n1281_005:0223a12": "干。乃曰。這箇是三元底頌。作麼生是三元底旨趣。直",
    "X65n1281_005:0223a13": "教決擇分明。莫只與麼望空妄解。道我曾親近和尚",
    "X65n1281_005:0223a14": "來。為我說了也。脫空謾語。喫鐵棒有日在。闢書曰。三",
    "X65n1281_005:0223a15": "元三要。不過臨濟一時上堂語耳。當時有執為宗旨",
    "X65n1281_005:0223a16": "者。故汾陽作頌警曰。三元三要事難分。云云。不知闢",
    "X65n1281_005:0223a17": "書何所考據而為此說。若頌即是警。則不當分而別",
    "X65n1281_005:0223a18": "頌三元矣。自禁之而又自犯。想汾陽昏悖不至此耶。",
    "X65n1281_005:0223a19": "大都闢書凡見古人有一二語相似。即靠之如泰山。",
    "X65n1281_005:0223a20": "其不可曉者。即攻之如&#x8B90;敵。似者少而不可曉者多。",
    "X65n1281_005:0223a21": "故不免前後牴牾耳。如人天眼目師十八問有曰。凡",
    "X65n1281_005:0223a22": "學人編辟言句。&#x8462;覆將來。驗師家眼目。盡皆打得。何",
    "X65n1281_005:0223a23": "故。只為識得破。闢書引為一棒之據。不知識得破。非",
    "X65n1281_005:0223a24": "肘後有符者不能也。且夫一汾陽耳。頌三元。則斥為",
    "X65n1281_005:0223a25": "狂狗。作十八問。則倚為憑仗。使古人何以自處耶。倘",
    "X65n1281_005:0223a26": "三元之頌為非。則是汾陽見處固非。十八問亦不足",
    "X65n1281_005:0223a27": "觀矣。使十八問為是。則汾陽之見處元是。三元之頌",
    "X65n1281_005:0223a28": "亦是矣。何其紛綸不定。一讚而一呵之。",
    "X65n1281_005:0223a29": "[0223a29] &#x751E;謂汾陽昭平生語句。除十智同真之外。其他無可",
    "X65n1281_005:0223a30": "取者。因知十智同真。亦屬解路。況如此推演開去。何",
    "X65n1281_005:0223a31": "所底止。正同入海算沙。未能啟初學之疑情。先牽引",
    "X65n1281_005:0223a32": "入於知解宗徒。亦無裨於發心參學者。&#x8462;其平生得",
    "X65n1281_005:0223a33": "力處。不過三元三要閑家具。未踏向上一著在。今觀",
    "X65n1281_005:0223b01": "其三元三要總頌分頌。亦屬言中取則。意下推求。以",
    "X65n1281_005:0223b02": "明三元三要則可矣。與這箇沒交涉。魔忍倚為泰山。",
    "X65n1281_005:0223b03": "以斥密雲三元三要。為臨濟一時上堂語之非。反覆",
    "X65n1281_005:0223b04": "辨論。推尊三元三要。為箇事極則。足知伊於三元三",
    "X65n1281_005:0223b05": "要。亦未夢見在。三元三要。十智同真。又豈著得爭競",
    "X65n1281_005:0223b06": "耶。至密雲悟謂三元既已劈破。後世不當復有三元。",
    "X65n1281_005:0223b07": "固屬拙語。而魔忍笑其認三元為泥丸土鼓。將汾陽",
    "X65n1281_005:0223b08": "劈破之義。顢頇過去。謂如畫龍點眼。益為漆桶。夫泥",
    "X65n1281_005:0223b09": "丸土鼓。安見不是三元三要。豈特泥丸土鼓中。即具",
    "X65n1281_005:0223b10": "三元三要。若能於泥丸土鼓。直下承當。&#x5374;正好劈破",
    "X65n1281_005:0223b11": "三元三要。銷除十智同真。淨&#x8EB6;&#x8EB6;。赤灑灑。直達寶所。",
    "X65n1281_005:0223b12": "圓通無礙。肯向三元三要十智同真等閑言賸語。作",
    "X65n1281_005:0223b13": "門前之遶耶。魔忍又以汾陽總頌三元處。非為抹&#x5374;",
    "X65n1281_005:0223b14": "三元。若總頌是抹&#x5374;者。分頌豈非自禁自犯。汾陽昏",
    "X65n1281_005:0223b15": "悖。不至於此。不知此無是無非法門。安可以情見卜",
    "X65n1281_005:0223b16": "度。當汾陽總頌三元。亦不得謂之禁。迨後分頌三元。",
    "X65n1281_005:0223b17": "又安得謂之犯。且汾陽明明說三元三要事難分矣。",
    "X65n1281_005:0223b18": "又分第一元。第二元。第三元。各為之頌。試問謂分耶",
    "X65n1281_005:0223b19": "不分耶。不解者。若曰昏悖。此亦昏悖極矣。魔忍何以",
    "X65n1281_005:0223b20": "又畏忌而不敢指斥。而專指斥密雲耶。至於密雲引",
    "X65n1281_005:0223b21": "汾陽十八問盡皆打得語。為一棒之據。而魔忍謂非",
    "X65n1281_005:0223b22": "肘後有符者。如何識得破。既未識得破。如何打得。足",
    "X65n1281_005:0223b23": "知伊將一棒作實法會。不特喫棒未有了期。且亦并",
    "X65n1281_005:0223b24": "無棒喫分在。汾陽所為識得破者。豈在意言象數邊",
    "X65n1281_005:0223c01": "識取。如必識得意言象數。則恒河沙數法門。又豈十",
    "X65n1281_005:0223c02": "八問之所能該。雖有阿難之多聞。又如何識得盡。如",
    "X65n1281_005:0223c03": "果無一不記。無一不通。則其人八識田中。裝滿如許",
    "X65n1281_005:0223c04": "絡索。情見熾然。其人安可與語。若離意言象數別有",
    "X65n1281_005:0223c05": "者。則是已經會取十八問盡皆打得之旨趣矣。既已",
    "X65n1281_005:0223c06": "會得。則業已肘後有符。更別求什麼符繫肘後乎。一",
    "X65n1281_005:0223c07": "棒是罰是賞。是建是銷。本無實義。亦無實法。如何於",
    "X65n1281_005:0223c08": "此橫生分別。&#x63D1;目生華耶。又謂密雲評論汾陽處。若",
    "X65n1281_005:0223c09": "三元之頌為非。則汾陽見處固非。十八問亦不足觀。",
    "X65n1281_005:0223c10": "如十八問為是。則汾陽見處元是。三元之頌亦是。何",
    "X65n1281_005:0223c11": "其紛綸不定。一讚而一呵之。考密雲之於汾陽。實亦",
    "X65n1281_005:0223c12": "未具頂[寧*頁]隻眼。並未緇素分明。故其欽重汾陽甚至。",
    "X65n1281_005:0223c13": "何&#x751E;敢於指斥。而魔忍亦非不知密雲並未指斥汾",
    "X65n1281_005:0223c14": "陽。特欲裝誣密雲。則其事莫須有。使天下後世有議",
    "X65n1281_005:0223c15": "伊呵斥乃祖密雲者。將曰。密雲之於祖汾陽。亦復如",
    "X65n1281_005:0223c16": "是。不特使疑密雲者信伊。并使信密雲者亦不疑伊。",
    "X65n1281_005:0223c17": "其術誠巧。顧其拘執謬悠之論。實足疑誤學人。不可",
    "X65n1281_005:0223c18": "不辨。夫此圓宗。所為無是無非法者。非若外道猖狂",
    "X65n1281_005:0223c19": "之見。任意縱橫。謂之無是無非也。&#x8462;以四句分之。皆",
    "X65n1281_005:0223c20": "無所住。無所著。則絕對待。既絕對待。則離四句。既離",
    "X65n1281_005:0223c21": "四句。則絕百非。於此薦得。則千七百則公案。無全是。",
    "X65n1281_005:0223c22": "無全非。無皆是皆非。無無非無是。隨舉一則而皆然。",
    "X65n1281_005:0223c23": "然後可於無等級中。分霄分壤。無分別中。辨澠辨淄。",
    "X65n1281_005:0223c24": "否則纔有是非。紛然失心。自救不了。如何為人。夫就",
    "X65n1281_005:0224a01": "一則公案。尚且如是。豈可於一人平生公案內。謂三",
    "X65n1281_005:0224a02": "元頌是。則十八問必無非。十八問非。則三元頌必無",
    "X65n1281_005:0224a03": "是耶。從其是而言之。三元頌亦是。十八問亦是。從其",
    "X65n1281_005:0224a04": "非而言之。三元頌亦非。十八問亦非。從其有是有非",
    "X65n1281_005:0224a05": "言之。三元頌亦有是有非。十八問亦有是有非。從其",
    "X65n1281_005:0224a06": "無非無是言之。三元頌亦無非無是。十八問亦無非",
    "X65n1281_005:0224a07": "無是。據十八問以非三元頌也可。據三元頌以非十",
    "X65n1281_005:0224a08": "八問也可。據三元頌而是十八問也可。據十八問而",
    "X65n1281_005:0224a09": "是三元頌也可。於此薦得。則推移無定。&#x5374;為緇素分",
    "X65n1281_005:0224a10": "明。於此不薦。則緇素分明。正是人法兩執。若魔忍之",
    "X65n1281_005:0224a11": "見。無論全未會得汾陽三元頌十八問落處在。直饒",
    "X65n1281_005:0224a12": "分別清&#x758E;得。仍是業識茫茫。無本可據。",
    "X65n1281_005:0224a13": "[0224a13] 魔忍曰。灌嬰滕公樊噲等。從漢高起豐沛間。攻城掠",
    "X65n1281_005:0224a14": "地。隨功而漸進。至漢有天下。數人者位不過封侯。至",
    "X65n1281_005:0224a15": "若韓信。則一見而授以上將之權。此先爵而後功者",
    "X65n1281_005:0224a16": "也。若夫胃處尊位而功業罔建。&#x5C20;有不夷滅者。功業",
    "X65n1281_005:0224a17": "建矣。而稍自矜伐。亦&#x5C20;有不夷滅者。楞嚴曰。理須頓",
    "X65n1281_005:0224a18": "悟。事以漸修。長沙曰。功未齊於諸聖。夫三乘十地。灌",
    "X65n1281_005:0224a19": "嬰滕公比也。功勝於悟。大心凡夫超宗越格。韓信比",
    "X65n1281_005:0224a20": "也。悟勝於功。無功之功也。予以是觀汾陽之悟之行。",
    "X65n1281_005:0224a21": "豈非直授上將。而不矜功伐者歟。",
    "X65n1281_005:0224a22": "[0224a22] 如來者。無所從來。亦無所去。往應&#x7FA3;機而不去。恒歸",
    "X65n1281_005:0224a23": "寂滅而不來。故曰如來。入此圓宗。則曰一超直入如",
    "X65n1281_005:0224a24": "來地。為萬法之總持。則有法王之號。作人天之眼目。",
    "X65n1281_005:0224a25": "爰有導師之稱。然此名相。畢竟&#x8657;空。讚歎徒多。&#x8657;空",
    "X65n1281_005:0224a26": "不受。豈若世間班爵制祿。有公侯伯子男之分。立政",
    "X65n1281_005:0224a27": "經邦。有君臣民事物之位。魔忍託跡宗門。馳情塵海。",
    "X65n1281_005:0224b01": "三條衲下。裹求富貴而未得之幻軀。百尺竿頭。作留",
    "X65n1281_005:0224b02": "聲名於千古之癡夢。加以曾涉墳典。略觀古今。記史",
    "X65n1281_005:0224b03": "氏之賸言。無可眩耀。疑古錐之心行。即是塵勞。遂以",
    "X65n1281_005:0224b04": "菩薩十地。等之絳灌之儔。如來正因。擬作淮陰之將。",
    "X65n1281_005:0224b05": "如帶如礪。移為紹承祖印之丹書。勿伐勿矜。取作涅",
    "X65n1281_005:0224b06": "槃妙心之寶鑑。直是一場笑柄。尚未足云外道邪魔",
    "X65n1281_005:0224b07": "也。",
    "X65n1281_005:0224b08": "[0224b08] 魔忍曰。玉在山則秀。珠在川則媚。道之在人也。寧獨",
    "X65n1281_005:0224b09": "不然。予觀會公。深得慈明之道。服勤甚久。至出世。而",
    "X65n1281_005:0224b10": "同參者不知其履實踐真。深韜厚晦。去今日實霄壤。",
    "X65n1281_005:0224b11": "浮山遠錄公謂首座曰。所以治心。須求妙悟。悟則神",
    "X65n1281_005:0224b12": "和氣靜。容敬色莊。妄想情慮皆融為真心矣。以此治",
    "X65n1281_005:0224b13": "心。心自靈妙。然後導物。孰不從化。遠公。首山之嫡孫",
    "X65n1281_005:0224b14": "也。所示如此。而近世稱悟者。狀若屠兒魁劊。出言行",
    "X65n1281_005:0224b15": "事。禽獸之不若。而世人敬之。意其有悟耳。予願好心",
    "X65n1281_005:0224b16": "護法而道眼未明者。以遠公言辨之。",
    "X65n1281_005:0224b17": "[0224b17] 謂近世稱悟者。狀若屠兒魁劊。出言行事。禽獸之不",
    "X65n1281_005:0224b18": "若。而世人敬之。意其有悟。此數語。不知其何所指。指",
    "X65n1281_005:0224b19": "同參之廣通輩耶。抑即指伊祖密雲耶。總不過欲當",
    "X65n1281_005:0224b20": "時士大夫輩。勿敬他人而敬伊耳。其語言辭氣。尚是",
    "X65n1281_005:0224b21": "楊岐所云神和氣靜。容敬色莊。妄想情慮。皆融為真",
    "X65n1281_005:0224b22": "心之悟人否。拍浮糟池中。而戒人飲酒。鼓刀屠肆裏。",
    "X65n1281_005:0224b23": "而勸勿殺生。令人厭惡嗤笑。&#x51B5;證悟之與修行。如水",
    "X65n1281_005:0224b24": "與米。&#x7151;而成飯。當其成也。分不得。合不得。未證悟者。",
    "X65n1281_005:0224b25": "雖歷劫修持。而有我我所。祇增益得人天福果。如有",
    "X65n1281_005:0224b26": "水無米。飯不得成。既證悟而修持未至。其力未充。功",
    "X65n1281_005:0224b27": "未齊於諸聖。如水多水少。飯不堪喫。夫所謂修行者。",
    "X65n1281_005:0224c01": "自是六度萬行邊事。所謂夢中佛事。鏡裏莊嚴。唯夢",
    "X65n1281_005:0224c02": "唯鏡。即幻即真。不將夢與鏡作幻相會。然後能行滿",
    "X65n1281_005:0224c03": "普賢願海。而同夢與鏡觀。至若宗師為人。痛下鉗鎚。",
    "X65n1281_005:0224c04": "只要伊立地自證。遑計我此言。我此行。與屠兒魁劊",
    "X65n1281_005:0224c05": "爰若。自古豈有專論語言外貌之宗師耶。古德云。或",
    "X65n1281_005:0224c06": "是或非人不識。安得將為人解粘去縛之施設。教人",
    "X65n1281_005:0224c07": "執滯較量。則如雲門三度扣睦州門。睦州啟門即閉。",
    "X65n1281_005:0224c08": "軋折雲門一足。得非屠兒魁劊乎。臨濟於大愚肋下",
    "X65n1281_005:0224c09": "築三拳。又兩度掌其師黃檗。甚至將钁築地。謂其師",
    "X65n1281_005:0224c10": "曰。諸方火葬。我這裏活埋。得非屠兒魁劊乎。他如尼",
    "X65n1281_005:0224c11": "問趙州如何是密密意。趙州以手搯之。俱胝因童子",
    "X65n1281_005:0224c12": "&#x7AEA;指。舉刀斫斷其指。如此等類。不可勝數。魔忍於此",
    "X65n1281_005:0224c13": "等處。將亦生謗議耶。若不敢生謗議。何得詐分皂白。",
    "X65n1281_005:0224c14": "誑惑閭閻。且如溈山云山下作一頭水牯牛去。一邊",
    "X65n1281_005:0224c15": "書溈山僧。一邊書水牯牛。道是溈山僧。又是水牯牛。",
    "X65n1281_005:0224c16": "道是水牯牛。又是溈山僧。不知魔忍所為好心護法",
    "X65n1281_005:0224c17": "者。於此當作麼生辨別。應致敬不應致敬。其敢以禽",
    "X65n1281_005:0224c18": "獸目溈山乎。舉儒門禮法。以&#x8AB5;訛宗門之機緣。自然",
    "X65n1281_005:0224c19": "方底圓&#x8462;。魔忍之意。只為密雲纔問便棒。便謂是屠",
    "X65n1281_005:0224c20": "兒魁劊。因而痛詆之為禽獸。以魔魅士大夫之無識",
    "X65n1281_005:0224c21": "者。且以牢籠四方緇侶。令皆樂其逢迎。如此心行。&#x5374;",
    "X65n1281_005:0224c22": "是儒門中所指為禽獸之不若者也。楊岐警戒首座",
    "X65n1281_005:0224c23": "之言。&#x8462;屬對病下藥。&#x5374;因魔忍妄下註&#x811A;。鈍置不少。",
    "X65n1281_005:0224c24": "[0224c24] 魔忍曰。昔妙喜大徹後。反於數禪客有疑。乃以問昭",
    "X65n1281_005:0225a01": "覺。覺曰。我禪如大海。你須將箇大海傾去始得。若將",
    "X65n1281_005:0225a02": "&#x9262;盂盛得些子。是伊器量如此。吾當奈何。嗟嗟。今日",
    "X65n1281_005:0225a03": "以&#x9262;盂盛得者。若真海水。於此末世亦表表可觀矣。",
    "X65n1281_005:0225a04": "其所盛又皆污穢不堪之物。便欲撥棄師法。顛狂橫",
    "X65n1281_005:0225a05": "悖。牢不可開。三復白雲之語。為之涕泗。",
    "X65n1281_005:0225a06": "[0225a06] 須將大海來。傾取大海去。迷則海心渴死。悟來無盡",
    "X65n1281_005:0225a07": "無邊。&#x8462;此大圓覺海。不共而不分。不出而不入。不可",
    "X65n1281_005:0225a08": "以智知。不可以識識。無大小垢淨之差別。從上古德",
    "X65n1281_005:0225a09": "相傳。不過爾如是。我亦如是。如是。則以一針尖舉滴",
    "X65n1281_005:0225a10": "水。而與大海之潤性無差。不如是。則雖河伯望洋。而",
    "X65n1281_005:0225a11": "有見笑大方之歎。況乃以&#x9262;盂盛取者乎。魔忍謂今",
    "X65n1281_005:0225a12": "日以&#x9262;盂盛得者。若真海水。於此末世。亦表表可觀",
    "X65n1281_005:0225a13": "矣。其所盛又皆污穢不堪之物。便欲撥棄師法。顛狂",
    "X65n1281_005:0225a14": "橫悖。牢不可開。三復白雲之言。為之涕泗。不知&#x9262;盂",
    "X65n1281_005:0225a15": "盛得。即非海水。并此&#x9262;盂。亦在海中。如何盛取。上天",
    "X65n1281_005:0225a16": "下地。古之今之。如魚在水。通身是水。若泊沙泥。而呴",
    "X65n1281_005:0225a17": "取勺水。則魚將為非魚矣。乃鰓鰓然。較量&#x9262;盂所盛",
    "X65n1281_005:0225a18": "之是海水。非海水。是垢。是淨。總因伊未見大海故。若",
    "X65n1281_005:0225a19": "真到大海。自然不生是非垢淨之想。自然知得盛入",
    "X65n1281_005:0225a20": "&#x9262;盂。即為&#x9262;盂。不為大海。斷無表表可觀之理。且既",
    "X65n1281_005:0225a21": "入&#x9262;盂。即為死水。日炙風吹。塵蒙土坌。即便污穢不",
    "X65n1281_005:0225a22": "堪。雖從龍王手內分來。究竟背離真海水。若欲得真",
    "X65n1281_005:0225a23": "海水。直須親到海始得。並無師法之可執。若有師法。",
    "X65n1281_005:0225a24": "即是&#x9262;盂內死水。盲傳盲受。信而守之。一期無見海",
    "X65n1281_005:0225a25": "之分。魔忍之病。正在自信&#x9262;盂內有真海水。而疑密",
    "X65n1281_005:0225a26": "雲&#x9262;盂內水。污穢不堪。不知密雲&#x9262;盂。久經撲破。雖",
    "X65n1281_005:0225b01": "未達彼岸。未始不身在海中。不若魔忍死守一&#x9262;毒",
    "X65n1281_005:0225b02": "乳。&#x5374;成海心渴死漢也。",
    "X65n1281_005:0225b03": "[0225b03] 魔忍曰。已呈投機頌。白雲業已許可。又乃重出白汗。",
    "X65n1281_005:0225b04": "今人不能無疑。難矣哉。禪之不可不悟。不可不大悟。",
    "X65n1281_005:0225b05": "不可不明大法。所云大法者。非區區卜度名相而已",
    "X65n1281_005:0225b06": "也。",
    "X65n1281_005:0225b07": "[0225b07] 圭&#x5CEF;密曰。禪是天竺之語。具云禪那。翻云思惟修。亦",
    "X65n1281_005:0225b08": "云靜慮。皆是定慧之通稱也。今時有但目真性為禪",
    "X65n1281_005:0225b09": "者。不辨華竺之音也。然非離真性別有禪體。但眾生",
    "X65n1281_005:0225b10": "迷真合塵。即名散亂。背塵合真。名為禪定。若直論本",
    "X65n1281_005:0225b11": "性。即非真非妄。無背無合。無定無亂。誰言禪乎。天真",
    "X65n1281_005:0225b12": "性即不垢不淨。凡聖無差。禪則有淺有深。階級殊等。",
    "X65n1281_005:0225b13": "謂帶異計。欣上厭下而修者。是外道禪。正因信果。亦",
    "X65n1281_005:0225b14": "以欣厭而修者。是凡夫禪。悟我空&#x5FA7;真之理而修者。",
    "X65n1281_005:0225b15": "是小乘禪。悟我法二空所顯而修者。是大乘禪。若頓",
    "X65n1281_005:0225b16": "悟自心本來清淨。元無煩惱。無漏智性。本自具足。此",
    "X65n1281_005:0225b17": "心即佛。畢竟無異。依此而修者。是上乘禪。亦名如來",
    "X65n1281_005:0225b18": "清淨禪。亦名一行三昧。亦名真如三昧。此是一切三",
    "X65n1281_005:0225b19": "昧根本。若能念念修習。自然漸得百千三昧。達摩門",
    "X65n1281_005:0225b20": "下。展轉相傳者。是此禪也。達摩未到。古來諸家所解。",
    "X65n1281_005:0225b21": "皆是前四禪八定。諸高僧修之。皆得功用。南嶽天台。",
    "X65n1281_005:0225b22": "合依三諦之理。修三止三觀。教義雖最圓妙。然其趣",
    "X65n1281_005:0225b23": "入門戶次第。亦只是前之諸禪行相。惟達摩所傳者。",
    "X65n1281_005:0225b24": "頓同佛體。&#x9008;異諸門。故宗習者難得其旨。得即成聖。",
    "X65n1281_005:0225b25": "疾證菩提。失即成邪。速入塗炭。祖師革昧防失。故且",
    "X65n1281_005:0225c01": "人傳一人。後代已有所憑。故任千燈千照。圭峰考正",
    "X65n1281_005:0225c02": "禪之名義如是。然則魔忍所論。禪不可不悟。不可不",
    "X65n1281_005:0225c03": "大悟。不可不知大法者。為是四禪八定。三止三觀之",
    "X65n1281_005:0225c04": "禪耶。為是達摩西來。不立文字。直指人心。見性成佛",
    "X65n1281_005:0225c05": "之禪耶。如云達摩所傳之禪。則圭峰不云乎。得則成",
    "X65n1281_005:0225c06": "聖。疾證菩提。安得有小悟大悟之階級。且謂大悟之",
    "X65n1281_005:0225c07": "後。又須明大法也。且西來大意。直指人心。正圭峰所",
    "X65n1281_005:0225c08": "云。非真非妄。無背無合。無定無亂者。禪亦不可得。何",
    "X65n1281_005:0225c09": "況迷頭認影。別有大法可明。與本來自性天真佛。為",
    "X65n1281_005:0225c10": "緣為對。然則其所為大法者。既又非三止三觀天台",
    "X65n1281_005:0225c11": "南嶽之說。其為圭峰所云。帶異計欣上厭下之外道",
    "X65n1281_005:0225c12": "禪。何疑乎。乃又謂所為大法者。非區區卜度名相而",
    "X65n1281_005:0225c13": "已。夫大法。豈非名耶。伊所&#x63D1;造一○為千佛萬佛之",
    "X65n1281_005:0225c14": "相。種種大法。豈非相耶。&#x5374;又見古德斥絕名相。學說",
    "X65n1281_005:0225c15": "箇非區區卜度名相而已。真是掩耳偷鈴漢。",
    "X65n1281_005:0225c16": "[0225c16] 魔忍曰。五祖曰。先師語拙。當時不以為慢尊。大慧欲",
    "X65n1281_005:0225c17": "毀碧巖集板。當時不以為好高逞己。黃檗溈仰不許",
    "X65n1281_005:0225c18": "馬祖下諸尊宿。當時不以為人我是非。知此道公也。",
    "X65n1281_005:0225c19": "今海內緇素。至賢且明者。猶曰。三峰之爭宗旨誠是。",
    "X65n1281_005:0225c20": "但名分則不可。嗚呼。是道輕於名分矣。且二老年德",
    "X65n1281_005:0225c21": "相去不甚遠。所以屈身折節。尊臨濟之道而已矣。苟",
    "X65n1281_005:0225c22": "捨道。名分何自而生耶。嗚呼。至明且賢而為此說者。",
    "X65n1281_005:0225c23": "特未知道耳。",
    "X65n1281_005:0225c24": "[0225c24] 魔忍謂海內緇素。至賢且明者。猶曰。三峰之爭宗旨",
    "X65n1281_005:0225c25": "誠是。但名分則不可。夫達摩西來。直指別傳。曹溪滴",
    "X65n1281_005:0225c26": "乳。流衍震旦。雖學者車載斗量。得者鳳毛麟角。然此",
    "X65n1281_005:0226a01": "圓宗一燈。照耀今古。代不乏人。魔藏父子。以雙頭獨",
    "X65n1281_005:0226a02": "結。四法交加。種種奇名異相。疑&#x609E;參徒。使一片淨潔",
    "X65n1281_005:0226a03": "空堂堂。光華明日月田地。橫著泥滓。強自號曰臨濟",
    "X65n1281_005:0226a04": "宗旨。自既邪毒入心。累人向惡水坑裡。頭出頭沒。是",
    "X65n1281_005:0226a05": "以伊祖密雲。恐後世展轉相誑。妄認其說為宗旨。而",
    "X65n1281_005:0226a06": "不自悟。滅佛滅祖。滅人慧命。貽害無窮。法炬將昏。禪",
    "X65n1281_005:0226a07": "河欲竭。是以作七闢以闢魔藏。作闢妄救以闢魔忍。",
    "X65n1281_005:0226a08": "其間藏忍倒戈相向。痛斥密雲。時無智眼。遂成聚訟。",
    "X65n1281_005:0226a09": "密雲雖亦有見未到處。要之自具正知正見。所論魔",
    "X65n1281_005:0226a10": "忍父子。妄建宗旨之罪。自是千秋鐵案。海內緇素。果",
    "X65n1281_005:0226a11": "屬賢明。豈有不識伊等種種作為實法。至妄極謬之",
    "X65n1281_005:0226a12": "理。如尚以伊父子所爭者為是。則是一般瞎漢。日月",
    "X65n1281_005:0226a13": "麗天而不見者。謂之至賢且明可乎。且既謂至賢且",
    "X65n1281_005:0226a14": "明者。皆以爭宗旨為是矣。而又以其人為未知道。豈",
    "X65n1281_005:0226a15": "道又在宗旨外。宗旨又在道外耶。伊所為宗旨。果何",
    "X65n1281_005:0226a16": "宗旨。伊所為道。果何道也。不過欲矯誣密雲。煽惑當",
    "X65n1281_005:0226a17": "時士大夫。而彼士大夫。雖皆孟八郎漢。不辨孰是孰",
    "X65n1281_005:0226a18": "非。然而弟子不得滅師。子孫不得滅父祖。人人共曉。",
    "X65n1281_005:0226a19": "豈能無議。於是為此說以自解免。先以至賢且明之",
    "X65n1281_005:0226a20": "名奉之。復以未知道之說魔魅之。不知不覺自說自",
    "X65n1281_005:0226a21": "相矛盾。然則魔忍是何心行也。雖宗門父子。原因法",
    "X65n1281_005:0226a22": "乳相傳。而同世間之名分。然使密雲妄建宗旨。而藏",
    "X65n1281_005:0226a23": "忍諫諍。則可譬之父有諍子。今伊等將從上相傳。佛",
    "X65n1281_005:0226a24": "法的的大意。塗污澌滅如此。密雲起而正之。便任意",
    "X65n1281_005:0226b01": "謗毀。并欲滅絕名分。是乃家之逆子。實萬中無一可",
    "X65n1281_005:0226b02": "許者。",
    "X65n1281_005:0226b03": "[0226b03] 魔忍曰。夫透法而後忘法。世間技藝且爾。&#x51B5;無上覺",
    "X65n1281_005:0226b04": "道耶。今之撥無宗旨者。若未渡而焚舟。泥於名相者。",
    "X65n1281_005:0226b05": "若忘渡而戀筏。二者俱病。",
    "X65n1281_005:0226b06": "[0226b06] 透法而後忘法。世間技藝尚然。況無上覺道耶。斯言",
    "X65n1281_005:0226b07": "也。可知魔忍尚未知道與技藝之不可同日語也。夫",
    "X65n1281_005:0226b08": "技藝。從知而知。從學而得。由習而精。由熟而神。無大",
    "X65n1281_005:0226b09": "小。必有規矩焉。迨其神明於規矩之中。而變化於規",
    "X65n1281_005:0226b10": "矩之外。則所為忘足。屨之適也。忘腰。帶之適也。所為",
    "X65n1281_005:0226b11": "透法而後忘法者也。若夫無上覺道。不可以知知。不",
    "X65n1281_005:0226b12": "可以學得。非習所能精。非熟所能神。不欠一法。不剩",
    "X65n1281_005:0226b13": "一法。不取一法。不捨一法。恒沙河數法門。舉一是無",
    "X65n1281_005:0226b14": "上覺道者而不可得。而何法之可透。舉一非無上覺",
    "X65n1281_005:0226b15": "道者而不可得。而何法之可忘。魔忍涉獵外典。&#x8462;聞",
    "X65n1281_005:0226b16": "莊周之論。而拾其唾餘耳。莊周之寓言曰。仲尼適楚。",
    "X65n1281_005:0226b17": "出於林中。見痀僂者承蜩。猶掇之也。仲尼曰。子巧耶。",
    "X65n1281_005:0226b18": "有道耶。曰我有道也。五六月。累丸二。而不墜。則失者",
    "X65n1281_005:0226b19": "錙銖。累三。而不墜。則失者十一。累五。而不墜。猶掇之",
    "X65n1281_005:0226b20": "也。吾處身也。若橛株拘。吾執臂也。若槁木之枝。雖天",
    "X65n1281_005:0226b21": "地之大。萬物之多。而唯蜩翼之知。吾不反不側。不以",
    "X65n1281_005:0226b22": "萬物易蜩之翼。何為而不得。孔子顧語弟子曰。用志",
    "X65n1281_005:0226b23": "不分。乃疑於神。其痀僂丈人之謂乎。夫累丸五而不",
    "X65n1281_005:0226b24": "墜。是透法也。當此之時。內忘己躬。外忘萬物。唯丸之",
    "X65n1281_005:0226b25": "知。不以萬物易丸。然後移之以承蜩而若掇焉。固忘",
    "X65n1281_005:0226c01": "也。魔忍妄意五家宗旨若累丸焉。迨其既熟而證無",
    "X65n1281_005:0226c02": "上覺道。猶累丸既熟而承蜩若掇也。是謬之甚也。夫",
    "X65n1281_005:0226c03": "用志不分。乃疑於神。豈可以喻出世間法。我王庫內。",
    "X65n1281_005:0226c04": "無如是刀。夫既有所用之志。復有用志之所。是識神",
    "X65n1281_005:0226c05": "分別影事也。既有能神之技。又有神技之能。是業力",
    "X65n1281_005:0226c06": "假偽機關也。以識神分別影事。造業力假偽機關。以",
    "X65n1281_005:0226c07": "此為筏為舟。渡清淨覺海。是猶駕火輪入火宅耳。方",
    "X65n1281_005:0226c08": "且末由至乎津涯。遑問彼岸。禾山方上堂舉拂子云。",
    "X65n1281_005:0226c09": "看看。祇這箇。在臨濟則照用齊行。在雲門則理事俱",
    "X65n1281_005:0226c10": "備。在曹洞則偏正&#x53F6;通。在溈山則暗機圓合。在法眼",
    "X65n1281_005:0226c11": "則何止於心。然五家宗派。門庭施設則不無。直饒辨",
    "X65n1281_005:0226c12": "得倜儻分明去。猶是光影邊事。若要抵敵生死。則霄",
    "X65n1281_005:0226c13": "壤有隔。學人觀禾山方之言。則魔忍所稱撥無宗旨",
    "X65n1281_005:0226c14": "者。若未度而焚舟。泥於名相者。若忘渡而戀筏之語。",
    "X65n1281_005:0226c15": "可以無惑矣。縱使於門庭施設處。倜儻分明。透法忘",
    "X65n1281_005:0226c16": "法。於無上覺道。有何交涉。此非乘筏渡海。直是階梯",
    "X65n1281_005:0226c17": "升天耳。或曰。五家宗派。更換面目接人。古德為人解",
    "X65n1281_005:0226c18": "粘去縛。慈悲方便。今曰階梯升天。不其過歟。曰無過",
    "X65n1281_005:0226c19": "也。面前&#x8657;空。即是昊天。無適而非天。知天者。不移跬",
    "X65n1281_005:0226c20": "步而已。在天之中。不知天者。欲踏梯以升天。雖累百",
    "X65n1281_005:0226c21": "仞而上。其蒼蒼之色。終不可得而捫也。是故悟者。隨",
    "X65n1281_005:0226c22": "舉五家宗派。皆是無上覺道。若魔忍者。雖於五家宗",
    "X65n1281_005:0226c23": "派。倜儻分明。猶登百仞之梯。終不可得而捫蒼蒼之",
    "X65n1281_005:0226c24": "色。為其不知身在天中。而妄意踏梯之可以升天也。",
    "X65n1281_005:0227a01": "世間固無上天之梯。而安得有證道之法耶。",
    "X65n1281_005:0227a02": "[0227a02] 魔忍曰。三峰先師欲求人於古人之中。見學者品器",
    "X65n1281_005:0227a03": "不端。輒刪去。冀渠洗心滌胃。而每每成怨。至有&#x63D1;造",
    "X65n1281_005:0227a04": "種種相似言句。誣為三峰所傳。人之喪心。固至於此。",
    "X65n1281_005:0227a05": "且三峰嫉滅法者如仇。滅法者嫉三峰亦如仇。天下",
    "X65n1281_005:0227a06": "共知也。使有言句傳爾。又肯擯爾以資讎敵乎。此稍",
    "X65n1281_005:0227a07": "知事勢者不為也。夫言句所以載道。道固不在言句。",
    "X65n1281_005:0227a08": "使道在言句。則得言句者。固得三峰之道矣。三峰求",
    "X65n1281_005:0227a09": "人若饑渴。又肯為此不情之舉。擯汝得道真子乎。余",
    "X65n1281_005:0227a10": "觀佛果悟由有曰。盡其機用。祖皆不諾。&#x51B5;區區記持",
    "X65n1281_005:0227a11": "言句。妄謂得道。刪擯亦宜矣。尤不省過。而壞教傷義。",
    "X65n1281_005:0227a12": "使其稱讚三峰。相辱不乃甚乎。",
    "X65n1281_005:0227a13": "[0227a13] &#x8657;空有仇乎。無有也。排之捉之而&#x8657;空不知也。大地",
    "X65n1281_005:0227a14": "有仇乎。無有也。履之踐之而大地不知也。&#x8657;空非不",
    "X65n1281_005:0227a15": "知也。排之捉之者。亦即&#x8657;空。更且即此&#x8657;空。無二&#x8657;",
    "X65n1281_005:0227a16": "空。知在能排能捉之&#x8657;空邊。不在所排所捉之&#x8657;空",
    "X65n1281_005:0227a17": "邊也。大地亦然。履之踐之者。亦即大地。更且即此大",
    "X65n1281_005:0227a18": "地。無二大地。知在能履能踐之大地邊。不在所履所",
    "X65n1281_005:0227a19": "踐之大地邊也。其體自體。其知自知。不與萬物為對。",
    "X65n1281_005:0227a20": "則不與一物為仇矣。一人發真歸元。&#x8657;空大地。悉皆",
    "X65n1281_005:0227a21": "消殞。淨&#x8EB6;&#x8EB6;。赤灑灑。沒可把。&#x7AEA;窮三際。橫&#x4E98;十方。何",
    "X65n1281_005:0227a22": "滅何起。何憎何愛。何取何捨。何是何非。何彼何此。何",
    "X65n1281_005:0227a23": "背何向。與天地同根。與萬物同體。方且不見有己。而",
    "X65n1281_005:0227a24": "何人焉。方且不見有人。而何仇焉。禮記。子張問孔子。",
    "X65n1281_005:0227a25": "居父母之仇如之何。居兄弟之仇如之何。居從父昆",
    "X65n1281_005:0227a26": "弟之仇如之何。孔子一一答其問。而不聞子張問居",
    "X65n1281_005:0227a27": "己躬之仇如之何也。不聞孔子言居己躬之仇如之",
    "X65n1281_005:0227b01": "何也。可知儒者之學。固亦無仇矣。仇也者。匹也。敵也。",
    "X65n1281_005:0227b02": "是以怨耦曰仇。而嘉耦亦曰好仇。至人無己。靡所不",
    "X65n1281_005:0227b03": "己。夫靡所不己。則絕對待。既絕對待。則何所仇。以儒",
    "X65n1281_005:0227b04": "門世法論之。猶且無仇。況乃出世間法乎。聞夫與人",
    "X65n1281_005:0227b05": "為仇者矣。未聞與己為仇者也。既已靡所不己。猶有",
    "X65n1281_005:0227b06": "所嫉之仇。豈非與己為仇乎。夫靡所不己。猶不得有",
    "X65n1281_005:0227b07": "己之見者存。況乃宛立一己。己外又宛立一法。己外",
    "X65n1281_005:0227b08": "法外。又宛立一滅法之人。而嫉之仇之。如此為法起",
    "X65n1281_005:0227b09": "見。真乃愚甚癡甚。嫉人滅法。不知自己早已滅法了",
    "X65n1281_005:0227b10": "也。魔忍稱其師曰。先師嫉滅法者如仇。而滅法者亦",
    "X65n1281_005:0227b11": "視先師如仇。此二語。藏忍父子並未破參。業已自己",
    "X65n1281_005:0227b12": "分疏明白。了無可疑矣。夫起佛見法見。猶是二鐵圍",
    "X65n1281_005:0227b13": "山。若起嫉見仇見。非現前黑暗地獄乎。雖然。魔藏父",
    "X65n1281_005:0227b14": "子。所為嫉滅法之人如仇者。猶是妄語。實則不過嫉",
    "X65n1281_005:0227b15": "名勝於己者如仇耳。至其所謂伊師魔藏並無言句",
    "X65n1281_005:0227b16": "傳人者。不過&#x8462;覆魔藏言句之失。自知其為妖血狐",
    "X65n1281_005:0227b17": "漦而欲一洗之。且以撥棄同參之人。顯己之為嫡嗣。",
    "X65n1281_005:0227b18": "以誑惑當時士大夫。其卑鄙尤不足挂齒。",
    "X65n1281_005:0227b19": "[0227b19] 魔忍曰。金剛王劍。佛祖不留。至虎邱應菴十有二傳。",
    "X65n1281_005:0227b20": "如器注器。當時有與臨濟先後出世者。如石霜多枯",
    "X65n1281_005:0227b21": "木眾。以勝妙境界作究竟。至首座化去。不會宗旨。微",
    "X65n1281_005:0227b22": "九峰。孰能反正之。厥後流為默照邪禪。而真淨五祖",
    "X65n1281_005:0227b23": "妙喜諸老宿。痛斥其非。迨勝朝。此病熾作。雖沒量大",
    "X65n1281_005:0227b24": "漢。不免從狐鼠蹊徑中來。賴是二老生鐵鑄成。終得",
    "X65n1281_005:0227b25": "正悟。雖悟後痛訴昔時之謬。往路之非。而學者耽著",
    "X65n1281_005:0227b26": "恬寂。卒不能捨。甚哉邪法入人之深也。繇是國初至",
    "X65n1281_005:0227b27": "今。多坐不語禪。南北甚行。牢不可破。天童三峰。相並",
    "X65n1281_005:0227c01": "而出。十餘年中。摟盡黑暗魔軍窠臼。然而狂打潑罵",
    "X65n1281_005:0227c02": "記名泥跡之弊。不旋踵而生。末世說法。其難如此。要",
    "X65n1281_005:0227c03": "當扇以淳風。感以至誠。驗以宗旨。擇以人類。復還馬",
    "X65n1281_005:0227c04": "祖百丈臨濟興化已來之元氣根本全機大用。非徒",
    "X65n1281_005:0227c05": "囂囂然口舌爭也。若夫雪巖父子。拈提濟上綱領。下",
    "X65n1281_005:0227c06": "刀發藥。去古人實有間。設使施之今日。獨不可以稱",
    "X65n1281_005:0227c07": "良劑乎。故曰。道。歲也。聖人。時也。",
    "X65n1281_005:0227c08": "[0227c08] 慶諸住石霜山二十年。學眾有長坐不臥。屹若株杌。",
    "X65n1281_005:0227c09": "天下謂之枯木眾。九峰虔為侍者。石霜諸歸寂。眾請",
    "X65n1281_005:0227c10": "首座繼住持。虔白眾白。須明得先師意始可。首座曰。",
    "X65n1281_005:0227c11": "先師有甚麼意。虔曰。先師道。休去歇去。冷湫湫地去。",
    "X65n1281_005:0227c12": "一念萬年去。寒&#x7070;枯木去。古廟香爐去。一條白練去。",
    "X65n1281_005:0227c13": "其餘則不問。如何是一條白練去。首座曰。這箇祇是",
    "X65n1281_005:0227c14": "明一色邊事。虔曰。元來未會先師意在。首座曰。但裝",
    "X65n1281_005:0227c15": "香來。香&#x70DF;斷處。若去不得。即不會先師意。遂焚香。香",
    "X65n1281_005:0227c16": "&#x70DF;未斷。首座已脫去。虔拊其背曰。坐脫立亡即不無。",
    "X65n1281_005:0227c17": "先師意未夢見在。石霜導眾。參學精勤。一時稱羨。而",
    "X65n1281_005:0227c18": "有枯木眾之號。其後首座坐脫。而九峰明向上一路",
    "X65n1281_005:0227c19": "不涉功勳。既以能坐脫立亡示人。則是猶有這箇在。",
    "X65n1281_005:0227c20": "豈所謂生是不生之理。此不過石霜會中兩般故典。",
    "X65n1281_005:0227c21": "與石霜沒交涉在。初非因枯木眾而有此首座。亦未",
    "X65n1281_005:0227c22": "見首座必是枯木眾中之一人也。且即此枯木眾中。",
    "X65n1281_005:0227c23": "亦萬有不齊。其屹坐勤參。長年不會。作方來之福果",
    "X65n1281_005:0227c24": "者。固不無。安知必無發真歸元。洞明廓徹。而以四禪",
    "X65n1281_005:0227c25": "八定。作夢中佛事者乎。乃魔忍牽合附會。謂枯木眾",
    "X65n1281_005:0227c26": "以勝妙境界作究竟。而九峰反正其獘。九峰還甘受",
    "X65n1281_005:0228a01": "否。且謂厥後流為默照邪禪。然則達摩面壁九年。亦",
    "X65n1281_005:0228a02": "默照邪禪乎。即以默照言。祇是弄精魂漢。尚不犯謗",
    "X65n1281_005:0228a03": "大般若罪業。豈若伊未得謂得。未證謂證。&#x63D1;造名相。",
    "X65n1281_005:0228a04": "瞎人眼目。妄稱宗旨。塗污慧命。何得轉將勤參力究。",
    "X65n1281_005:0228a05": "自求證入。不肯順朱填墨之道流。盡斥為黑暗魔軍。",
    "X65n1281_005:0228a06": "狐鼠蹊徑耶。魔忍自知以三頓棒。三撼門扇等。配三",
    "X65n1281_005:0228a07": "元三要。以為宗旨。難逃明眼人一&#x89B7;。於是以天童之",
    "X65n1281_005:0228a08": "獘在狂打潑罵。三峰之獘在記名泥&#x8FF9;。若曰。三峰本",
    "X65n1281_005:0228a09": "無奇名異相。乃學徒記名泥&#x8FF9;之咎。以此回護。其計",
    "X65n1281_005:0228a10": "誠巧。豈知終難逃明眼者之一&#x89B7;乎。且天童以一棒",
    "X65n1281_005:0228a11": "指人立地處。猶是本分草料。何嘗不是古德方便法",
    "X65n1281_005:0228a12": "門。乃以狂打潑罵議之。使天下後世。將棒作打會。喝",
    "X65n1281_005:0228a13": "作罵會。印定眼目。只這便是黑暗魔軍。劫人法施矣。",
    "X65n1281_005:0228a14": "至其所稱扇以淳風。感以至誠。驗以宗旨。擇以人類。",
    "X65n1281_005:0228a15": "復還馬祖百丈臨濟興化已來之元氣根本。全機大",
    "X65n1281_005:0228a16": "用之說。益不知其是何等囈語。入此圓宗。如斬一握",
    "X65n1281_005:0228a17": "絲。一斬一齊斷。說甚淳風澆風。至誠至偽。既云宗旨。",
    "X65n1281_005:0228a18": "則淨瓶便是古佛。何況同此眼耳鼻舌身意。誰則不",
    "X65n1281_005:0228a19": "是釋迦出世。彌勒再來。而欲擇以人類。竊恐欲擇人",
    "X65n1281_005:0228a20": "類者。早非人類耳。從上佛祖。昔亦無生。今本不滅。&#x9262;",
    "X65n1281_005:0228a21": "盂裏。拄杖頭。常轉法輪。無斷無盡。後代兒孫。那箇湮",
    "X65n1281_005:0228a22": "沒得他。可湮沒者即是邪法。復他何用。若不能者。何",
    "X65n1281_005:0228a23": "須言復。&#x4E98;古&#x4E98;今。&#x4E98;上&#x4E98;下。&#x4E98;東&#x4E98;西。&#x4E98;南&#x4E98;北。一",
    "X65n1281_005:0228a24": "切法門無盡海。同會一法道場中。西天四七。東土二",
    "X65n1281_005:0228b01": "三。到此說同不得。何況於異。豈得馬祖百丈臨濟興",
    "X65n1281_005:0228b02": "化。別有什麼元氣根本。全機大用。若謂宗門至馬祖",
    "X65n1281_005:0228b03": "百丈臨濟興化。而後元氣全。根本固。全機大用著。豈",
    "X65n1281_005:0228b04": "不裝誣煞馬祖百丈臨濟興化。況乎馬祖百丈臨濟",
    "X65n1281_005:0228b05": "興化。正如大珠小璣。賤&#x7418;貴玉。何得連類並稱。足知"
}