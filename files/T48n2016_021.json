{
    "T48n2016_021:0528b02": "宗鏡錄卷第二十一",
    "T48n2016_021:0528b04": "慧日永明寺主智覺禪師延壽集",
    "T48n2016_021:0528b05": "[0528b05] 夫一切真俗等法。各有理事。通別行相。果報",
    "T48n2016_021:0528b06": "歷然。云何一向就己消融。未入斯宗。恐成空",
    "T48n2016_021:0528b07": "見。[0528b07] 答。得本方了末。執末則違宗。若不觀心。",
    "T48n2016_021:0528b08": "法無來處。若但修有為事行。不達自心無為。",
    "T48n2016_021:0528b09": "則迷事失宗。果歸生滅。若體理行事。雙照無",
    "T48n2016_021:0528b10": "違。只恐一向偏修。理事俱失。如大寶積經云。",
    "T48n2016_021:0528b11": "假使造寶塔。其數如恒沙。不如剎那頃。思惟",
    "T48n2016_021:0528b12": "於此經。又只為一心是萬行之原。因。茲能起",
    "T48n2016_021:0528b13": "同體之悲。無緣之化。如起信鈔云。若信一味",
    "T48n2016_021:0528b14": "空理。則欣厭都絕。若信一向法相。則聖凡懸",
    "T48n2016_021:0528b15": "隔。斯皆不能起行修進。今令信一心是凡聖",
    "T48n2016_021:0528b16": "之原。但由迷悟使之有異。是則必能起行修",
    "T48n2016_021:0528b17": "進。望佛果故。是知真心不守自性。隨緣昇降。",
    "T48n2016_021:0528b18": "果報歷然。又隨緣不失自性。緣假無實。境智",
    "T48n2016_021:0528b19": "冥寂。所以起信論云。所謂雖念諸法自性不",
    "T48n2016_021:0528b20": "生。而復即念。因緣和合。善惡之業。苦樂等報。",
    "T48n2016_021:0528b21": "不失不壞。雖念因緣善惡業報。而亦即念性",
    "T48n2016_021:0528b22": "不可得。若云果報不失。即須具修萬行。若云",
    "T48n2016_021:0528b23": "性不可得。當知唯是一心。且萬行之初無先",
    "T48n2016_021:0528b24": "五戒。若依事相。報在人天。藏教但證無常。通",
    "T48n2016_021:0528b25": "教空無自性。別教歷別。因果不融。唯圓教觀",
    "T48n2016_021:0528b26": "心。即具法界。所以大涅槃經云。雖信別相。不",
    "T48n2016_021:0528b27": "信一體無差別相。名信不具。信不具故。所有",
    "T48n2016_021:0528b28": "禁戒。亦不具足。故所有多聞。亦不具足。何謂",
    "T48n2016_021:0528b29": "信不具。未了一法即一切法。信豈圓耶。何謂",
    "T48n2016_021:0528c01": "戒不具。未知戒性如虛空。戒豈具耶。何謂聞",
    "T48n2016_021:0528c02": "不具。未聞如來常不說法。是為具足多聞。聞",
    "T48n2016_021:0528c03": "豈具耶。若入宗鏡。寧唯戒善。乃至諸佛果德。",
    "T48n2016_021:0528c04": "菩薩萬行。靡有一法。而非所被。則念念了知。",
    "T48n2016_021:0528c05": "法法圓滿。且如五戒者。戒從心生。心因戒立。",
    "T48n2016_021:0528c06": "若心不起。為四德萬行之基。若心妄生。作六",
    "T48n2016_021:0528c07": "趣三塗之本。則無善而不攝。無惡而不收。故",
    "T48n2016_021:0528c08": "台教云。此五戒。亦是大乘法門。束此五戒。為",
    "T48n2016_021:0528c09": "三乘。即對三無失。三不護。三輪不思議化。三",
    "T48n2016_021:0528c10": "密。三軌。三身。三佛性。三般若。三涅槃。三智。三德",
    "T48n2016_021:0528c11": "等。無量三法門。橫&#x7AEA;無邊際。與虛空法界等。",
    "T48n2016_021:0528c12": "亦是無盡藏法門。亦是無量義三昧。舉要言",
    "T48n2016_021:0528c13": "之。即是一切佛法也。天台金光明經疏云。五",
    "T48n2016_021:0528c14": "戒者。天地之大忌。上對五星。下配五嶽。中成",
    "T48n2016_021:0528c15": "五藏。犯之者。陵天觸地。自伐其身也。一不殺",
    "T48n2016_021:0528c16": "者。害命名事殺。不害命名事不殺。法門解者。",
    "T48n2016_021:0528c17": "析法名理殺。體法名理不殺。若作意防護。如",
    "T48n2016_021:0528c18": "馬著勒。如牧牛執杖者。報在人道。百二十年。",
    "T48n2016_021:0528c19": "唯得肉眼。若任運性成。如河注海者。報在六",
    "T48n2016_021:0528c20": "天。極長者。九百二十六億七千萬歲。唯得天",
    "T48n2016_021:0528c21": "眼。若加修定戒無常。苦空無我等慧者。報在",
    "T48n2016_021:0528c22": "變易。壽七百阿僧祇。唯得慧眼。若加修常無",
    "T48n2016_021:0528c23": "常等慧。報在蓮華藏海。受法性身。分得五眼。",
    "T48n2016_021:0528c24": "分得常壽。比佛猶是諸根不具。壽命損減。若",
    "T48n2016_021:0528c25": "圓教人。持事不殺戒。又持理不殺戒。不壞身",
    "T48n2016_021:0528c26": "因。常隨一相。不斷癡愛。起於明脫。體陰界入",
    "T48n2016_021:0528c27": "無所傷毀。若子若果。不生不滅。成就智慧。居",
    "T48n2016_021:0528c28": "寂光土。常壽湛然。五眼具足。得根自在。得命",
    "T48n2016_021:0528c29": "自在。脩短自任。是則名為究竟持戒。諸根具",
    "T48n2016_021:0529a01": "足。命不損減。圓人何但持是之戒。唯殺唯慈。",
    "T48n2016_021:0529a02": "亦作事殺。亦作理殺。如仙預大王。殺五百婆",
    "T48n2016_021:0529a03": "羅門。與其見佛之眼。與其十劫之壽。又作法",
    "T48n2016_021:0529a04": "門殺者。析蕩塵累。淨諸煩惱。如樹神折枝。不",
    "T48n2016_021:0529a05": "受怨鳥。如劫火燒木灰炭雙亡。故楞伽經云。",
    "T48n2016_021:0529a06": "殺無明父。害貪愛母。斷隨眠怨。壞陰和合。斷",
    "T48n2016_021:0529a07": "七識身。若有作者。現證法身。此逆即順。鴦崛",
    "T48n2016_021:0529a08": "云。我誓斷陰界入不能持不殺戒。一切塵勞。",
    "T48n2016_021:0529a09": "是如來種。斷此種盡。乃名為佛。成就金剛微",
    "T48n2016_021:0529a10": "妙法身。湛然應一切。垂形九道。隨其所宜。示",
    "T48n2016_021:0529a11": "長短命。任其所見。用缺具根。而化度之。二不",
    "T48n2016_021:0529a12": "盜者。不與取名事盜。與取名事不盜。法門者。",
    "T48n2016_021:0529a13": "如佛言。他物莫取。名法門不盜。菩提無與者。",
    "T48n2016_021:0529a14": "而取菩提。是名法門盜。若持戒作業求可意",
    "T48n2016_021:0529a15": "果者。無常速朽。悉是他物。臭如糞果。害如毒",
    "T48n2016_021:0529a16": "食。有智之人。所不應求。云何殷勤。飲苦食毒。",
    "T48n2016_021:0529a17": "而自傷毀。洄洑困苦。豈過有流。三障障佛。第",
    "T48n2016_021:0529a18": "一義天之所捨離。是盜。非不盜也。又二乘以",
    "T48n2016_021:0529a19": "四諦智。觀身受心法。厭惡生死。欣求涅槃。涅",
    "T48n2016_021:0529a20": "槃心起。即取他物。即非時取證。即不待所說",
    "T48n2016_021:0529a21": "因。燋種不生。見苦斷集。修道造盡。非求法",
    "T48n2016_021:0529a22": "也。謂有涅槃。成涅槃見。若有著空。諸佛不度。",
    "T48n2016_021:0529a23": "身長三百由旬。而無兩翅。墮三無為坑。飢餓",
    "T48n2016_021:0529a24": "羸瘦。體生瘡癬。豈非貧窮困苦耶。又不見佛。",
    "T48n2016_021:0529a25": "不聞法。不入眾數。豈非第一義天。遠離耶。此",
    "T48n2016_021:0529a26": "猶名盜。非不盜也。若別人從淺至深。捨一取",
    "T48n2016_021:0529a27": "一。來已更復來。去已更復去。悉是辱於去來",
    "T48n2016_021:0529a28": "相。亦是不與而取。取已而捨。亦是貧窮。捨已",
    "T48n2016_021:0529a29": "更取。數數去取。即是困苦。不與第一義天相",
    "T48n2016_021:0529b01": "應。即是遠離。此猶名盜。非不盜也。圓人觀法",
    "T48n2016_021:0529b02": "實相。受亦不受。不受亦不受。亦受亦不受亦",
    "T48n2016_021:0529b03": "不受。非受非不受亦不受。不取是菩提。障諸",
    "T48n2016_021:0529b04": "取故。是法平等。無有高下。不高故不取。不下",
    "T48n2016_021:0529b05": "故不捨。如是觀者。觀如來藏。具足無缺。是如",
    "T48n2016_021:0529b06": "意珠。隨意出寶。即脩羅琴。任意出聲。即是大",
    "T48n2016_021:0529b07": "富。大富故無取。即第一義天。故不遠離。是名",
    "T48n2016_021:0529b08": "究竟。持不盜戒。圓人亦有盜。法門者。菩提無",
    "T48n2016_021:0529b09": "與者。而取菩提。如海吞流。不隔萬派。如地荷",
    "T48n2016_021:0529b10": "負檐四重檐。眾生悉度。煩惱悉斷。法門悉",
    "T48n2016_021:0529b11": "知。佛道悉成。三不婬者。男女身會名事婬。法",
    "T48n2016_021:0529b12": "門解者。若心染法是婬。若關禁七支。如猿著",
    "T48n2016_021:0529b13": "鎖。擎一油&#x9262;過諸大眾。割捨樂觸樂求於未",
    "T48n2016_021:0529b14": "來。淨潔五欲。如市易法。如銅錢博金錢。此乃",
    "T48n2016_021:0529b15": "增長欲事。非不欲也。若斷欲界&#x9E81;弊之欲。染",
    "T48n2016_021:0529b16": "著色無色界禪定之樂。如&#x6C37;魚蟄蟲。墮長壽",
    "T48n2016_021:0529b17": "天。是為一難。貪著禪味。名大縛。是染欲法。非",
    "T48n2016_021:0529b18": "不欲也。若憎生死。愛涅槃。棄之直去。涉路不",
    "T48n2016_021:0529b19": "迴。諸有色聲。不能染屈。如八風不動須彌。若",
    "T48n2016_021:0529b20": "聞菩薩勝妙功德。甄迦羅琴聲。迦葉起舞。不",
    "T48n2016_021:0529b21": "能自持。毘嵐風至。破如腐草。是染欲。非不染",
    "T48n2016_021:0529b22": "欲也。若菩薩惡生死如糞穢。惡涅槃如怨鳥。",
    "T48n2016_021:0529b23": "捨於二邊。志存中道。起順道法愛生。名頂墮。",
    "T48n2016_021:0529b24": "是菩薩旃陀羅。既無方便。此慧被縛。不能勝",
    "T48n2016_021:0529b25": "怨。己所修治。為無慧利。是染欲法。非不欲也。",
    "T48n2016_021:0529b26": "圓人觀一心三諦。即空何所染。即假何所淨。",
    "T48n2016_021:0529b27": "即中何所邊。即空即假何所中。即空故。無我",
    "T48n2016_021:0529b28": "人。十六知見。依正等愛。即假故。無空無相無",
    "T48n2016_021:0529b29": "願等愛。即中故。無佛菩提轉法輪度眾生等",
    "T48n2016_021:0529c01": "愛。三諦清淨。名畢竟淨。唯佛一人具淨戒。餘",
    "T48n2016_021:0529c02": "人皆名污戒者。圓人又有染愛法門。如和須",
    "T48n2016_021:0529c03": "蜜多女。人見人女。天見天女。見者即得見佛",
    "T48n2016_021:0529c04": "三昧。執手者得到佛三昧。嗚者得極愛三昧。",
    "T48n2016_021:0529c05": "抱者得冥如三昧。亦如魔界行不污菩薩。變",
    "T48n2016_021:0529c06": "為無量身。共無量天女從事。皆令發菩提心。",
    "T48n2016_021:0529c07": "又先以欲拘牽。後令入佛智。斯乃非欲之",
    "T48n2016_021:0529c08": "欲。以欲止欲。如以楔出楔。將聲止聲。四不妄",
    "T48n2016_021:0529c09": "語者。法門者。未得謂得。凡夫癡人。於下苦中。",
    "T48n2016_021:0529c10": "橫生樂想。&#x7AEA;我慢幢。打自大鼓。執有與無",
    "T48n2016_021:0529c11": "諍。執無與有諍。起六十二見。破慧眼。不見於",
    "T48n2016_021:0529c12": "真實。備口四過。三十三天。黃葉生死。謂是真",
    "T48n2016_021:0529c13": "金。非想自地。謬計涅槃。此非妄語。誰是妄語",
    "T48n2016_021:0529c14": "耶。二乘競執瓦礫。歡喜持出。生滅度想。生實",
    "T48n2016_021:0529c15": "未盡。寧得滅度。生安樂想。所作未辦。寧得安",
    "T48n2016_021:0529c16": "隱。其實未得一切解脫。未得謂得。豈非妄語",
    "T48n2016_021:0529c17": "耶。佛為別教人。四門說實相。執於一有。隔礙",
    "T48n2016_021:0529c18": "三門。乃至執非有非無。不融有無。夫實相者。",
    "T48n2016_021:0529c19": "言語道斷。心行處滅。云何以字。字於無字。云",
    "T48n2016_021:0529c20": "何以數。數於無數。豈非妄語耶。圓人如實而",
    "T48n2016_021:0529c21": "觀。如實而說。如實觀者。非內觀。乃至非離內",
    "T48n2016_021:0529c22": "外觀。亦不以無觀。得是智慧。如實說者。一切",
    "T48n2016_021:0529c23": "實。乃至非實非不實等。如是皆名諸法實。經",
    "T48n2016_021:0529c24": "云。諸佛皆實語。即是以佛道聲。令一切聞。圓",
    "T48n2016_021:0529c25": "人亦有妄語法門。無車說車。誘戲童子。無樂",
    "T48n2016_021:0529c26": "說樂。止彼啼兒。若有眾生。因虛妄說得利益",
    "T48n2016_021:0529c27": "者。佛亦妄說。又言。我是貪欲尸利等。我是天",
    "T48n2016_021:0529c28": "是人。實非天人。將虛以出虛。令得不虛耳。五",
    "T48n2016_021:0529c29": "不飲酒。法門解者。迷惑倒見名酒。夫酒為不",
    "T48n2016_021:0530a01": "善。諸惡根本。飲酒招狂。外道等是。即世間醉",
    "T48n2016_021:0530a02": "也。大經云。從昔已來。常為聲色所醉。流轉生",
    "T48n2016_021:0530a03": "死。三界人天。通有此醉。二乘無明酒未吐。如",
    "T48n2016_021:0530a04": "半瘧人。大經引醉歸之。世間無常樂。而言我",
    "T48n2016_021:0530a05": "淨。如來實我淨。而言無常樂。如彼醉人。見日",
    "T48n2016_021:0530a06": "月轉。此二乘醉也。菩薩無明未盡。不了了見。",
    "T48n2016_021:0530a07": "夜&#x89A9;畫像。譬如醉人。朦朧見道。迦葉云。自此",
    "T48n2016_021:0530a08": "已前。我等悉名邪見人也。此是菩薩醉。圓人",
    "T48n2016_021:0530a09": "行如來行。具煩惱性。能知如來祕密之藏。雖",
    "T48n2016_021:0530a10": "有肉眼。名為佛眼。所可見者。更不復見。是",
    "T48n2016_021:0530a11": "則五住正習。一時無有餘。酒法既除。何所可",
    "T48n2016_021:0530a12": "醉。圓人亦有飲酒法門。鴦崛云。持真空瓶。盛",
    "T48n2016_021:0530a13": "實相酒。變化五道。宣揚哮吼。波斯匿醉。轉更",
    "T48n2016_021:0530a14": "多恩。末利后飲。佛言持戒。入于酒肆。自立其",
    "T48n2016_021:0530a15": "志。亦立他志。夫得其門者。逆順俱當。失其柄",
    "T48n2016_021:0530a16": "者。操刀傷手。是知能以塵勞煩惱為佛事者。",
    "T48n2016_021:0530a17": "斯乃見一切法皆實相矣。於一心實相中。不",
    "T48n2016_021:0530a18": "見有世間過。患障礙之法。則何所捨。亦不見",
    "T48n2016_021:0530a19": "有出世殊勝尊妙之法。則何所取。但為未入",
    "T48n2016_021:0530a20": "實相門中。見有凡聖種種差別。而生忻厭者。",
    "T48n2016_021:0530a21": "遂乃徇彼機宜。隨其所作。善巧方便。而化導",
    "T48n2016_021:0530a22": "之。皆令入此一際平等無諍無失自證法門。",
    "T48n2016_021:0530a23": "究竟常樂。如是開示。不負前機。若解肘後之",
    "T48n2016_021:0530a24": "方。似探囊中之寶。實為第一之說。括盡初終。",
    "T48n2016_021:0530a25": "開大施之門。復誰前後。得自己法身之髓。到",
    "T48n2016_021:0530a26": "一心智海之源。初阿已攝無邊。過茶無字可",
    "T48n2016_021:0530a27": "說。[0530a27] 問。夫戒是軌持。全依事相。大綱所立。出",
    "T48n2016_021:0530a28": "自四分等律文。今宗鏡中。云何於萬行之門。",
    "T48n2016_021:0530a29": "皆稱第一。[0530a29] 答。夫萬行之由。皆為契真顯本。",
    "T48n2016_021:0530b01": "若違真逐末。不識教宗。凡一切眾生。皆本具",
    "T48n2016_021:0530b02": "自性之律。若鈍根者。則漸以相示。若上器者。",
    "T48n2016_021:0530b03": "直從性明。如傅大士云。持律本為制生心。我",
    "T48n2016_021:0530b04": "今無心過戒律。首楞嚴云。持犯但束身。非",
    "T48n2016_021:0530b05": "身何所束。如是之機。如是之教。豈須戒耶。已",
    "T48n2016_021:0530b06": "自知各具佛性戒故。然於初心凡夫。及出假",
    "T48n2016_021:0530b07": "菩薩。亦不壞於事相。遮性二戒。悉皆等持。以",
    "T48n2016_021:0530b08": "初心自行根劣故。須理事相資。以久行化他",
    "T48n2016_021:0530b09": "圓滿故。須權實雙備。且如凡夫二乘。菩薩諸",
    "T48n2016_021:0530b10": "佛。凡持戒者。莫不皆由一心所起。以凡夫全",
    "T48n2016_021:0530b11": "不自知垢淨之戒因。從自心生。罪福之戒果。",
    "T48n2016_021:0530b12": "當自心受。二乘雖知由心轉變。執有前塵。權",
    "T48n2016_021:0530b13": "小菩薩。雖不執前境實有。住無自性空。都不",
    "T48n2016_021:0530b14": "了外本無空。皆自心變。諸大菩薩。正了唯心。",
    "T48n2016_021:0530b15": "空有雙泯。無明未盡。功德未圓。理行猶虧。尚",
    "T48n2016_021:0530b16": "居因位。諸佛則圓證真唯識性。離念清淨。故",
    "T48n2016_021:0530b17": "經云。唯佛一人持淨戒。其餘盡名破戒者。如",
    "T48n2016_021:0530b18": "六行法云。次就戒明人心別。有六不同。先明",
    "T48n2016_021:0530b19": "&#x9E81;凡。依戒起罪。謂有愚人。身雖持戒。不知看",
    "T48n2016_021:0530b20": "心。復不護口。自謂己能。毀他破戒。由此惡說。",
    "T48n2016_021:0530b21": "壞人敬信。便成罪業。當生惡道。次明凡夫。身",
    "T48n2016_021:0530b22": "口持戒。未學觀慧。唯成福行。次明二乘。出世",
    "T48n2016_021:0530b23": "道戒。謂二乘人。觀生空時。離凡我倒。則成道",
    "T48n2016_021:0530b24": "戒。次明大乘小菩薩。觀相空慧。心淨明時。離",
    "T48n2016_021:0530b25": "取相罪。即名為戒。次明大乘。大菩薩戒。謂觀",
    "T48n2016_021:0530b26": "唯心。本無外色。無色可破。相空亦無。離取相",
    "T48n2016_021:0530b27": "過。故名為戒。此則不同小菩薩戒。雖離著有。",
    "T48n2016_021:0530b28": "仍著空相。此大菩薩。知空亦空。無空可著。則",
    "T48n2016_021:0530b29": "證大空。故智論云。破諸法皆空。唯有空在。而",
    "T48n2016_021:0530c01": "取相著之。大空者。破一切法空。空亦復空。以",
    "T48n2016_021:0530c02": "此文證。著空是過。大根離之。故名為戒。次明",
    "T48n2016_021:0530c03": "佛戒。謂證唯心。離念常淨。無明垢盡。即成佛",
    "T48n2016_021:0530c04": "戒。但佛心中。具諸功德。離過義邊。則名為戒。",
    "T48n2016_021:0530c05": "諸大菩薩。雖具功德。無明未盡。則不同佛。故",
    "T48n2016_021:0530c06": "佛淨戒。與因有異。如上所說。六種持戒。雖即",
    "T48n2016_021:0530c07": "優劣不同。皆是一心所作。以凡小不了唯心。",
    "T48n2016_021:0530c08": "證空取相。取相者。成罪福之垢。證空者。背",
    "T48n2016_021:0530c09": "圓常之門。若入宗鏡之中。自成戒德。則不為",
    "T48n2016_021:0530c10": "空有諸緣所動。豈非第一耶。戒法既爾。萬行",
    "T48n2016_021:0530c11": "例然。所以華嚴論云。夫小乘戒為情有宗。為",
    "T48n2016_021:0530c12": "如來創為凡夫造業處。言是應作。是不應作。",
    "T48n2016_021:0530c13": "說善不善。如此立教。未為實有。如此有教。且",
    "T48n2016_021:0530c14": "約凡情虛妄之處。橫繫諸惡。以教制之。令生",
    "T48n2016_021:0530c15": "人天。是故戒序云。若欲生天上。及生人中者。",
    "T48n2016_021:0530c16": "常當護戒足。勿令有毀損。眾生有為作業。虛",
    "T48n2016_021:0530c17": "妄非實德。故生人天。無常。虛妄非實。未得法",
    "T48n2016_021:0530c18": "身智身。非為實有宗。且為情有宗。於小乘中。",
    "T48n2016_021:0530c19": "為軌持教也。如華嚴經持戒即不然。經云。身",
    "T48n2016_021:0530c20": "是梵行耶。身業四威儀。乃至佛法僧。十眾七",
    "T48n2016_021:0530c21": "遮。和尚羯磨壇頭等。是梵行耶。如是諦觀求",
    "T48n2016_021:0530c22": "梵行者。了不可得。是故名為清淨梵行。如梵",
    "T48n2016_021:0530c23": "行品說。如是清淨行者。名持佛性戒。得佛法",
    "T48n2016_021:0530c24": "身故。乃至初發心時。便成正覺。以持佛性戒",
    "T48n2016_021:0530c25": "故。與佛體齊。理事平等。混真法界。如是持戒。",
    "T48n2016_021:0530c26": "不見自身能持戒者。不見他身有破戒者。非",
    "T48n2016_021:0530c27": "凡夫行。非賢聖行。不見自身發菩提心。不見",
    "T48n2016_021:0530c28": "諸佛成等正覺。若好若惡。若有。少法可得。不",
    "T48n2016_021:0530c29": "名淨行。當如是觀。如是性戒。即法身也。法身",
    "T48n2016_021:0531a01": "者。即如來智慧也。如來智慧者。即正覺也。是",
    "T48n2016_021:0531a02": "故不同小乘有取捨故。然雖無取捨。於理行",
    "T48n2016_021:0531a03": "二門。亦不廢具修。如寒山子詩云。五嶽俱成",
    "T48n2016_021:0531a04": "粉。須彌一寸山。大海一滴水。吸在我心田。生",
    "T48n2016_021:0531a05": "長菩提子。遍蓋天中天。為報慕道者。慎勿遶",
    "T48n2016_021:0531a06": "十纏。夫九結十纏。性雖空寂。初心學者。且須",
    "T48n2016_021:0531a07": "離之。是以諸佛所說深經。先誡不可於新發",
    "T48n2016_021:0531a08": "意菩薩前說。慮種子習重。發起現行。又觀淺",
    "T48n2016_021:0531a09": "根浮信解不及。如。淨名經云。佛說婬怒癡性。",
    "T48n2016_021:0531a10": "即是解脫。又云。不斷婬怒癡。亦不與俱。故云",
    "T48n2016_021:0531a11": "得之者。隱傍之者現。若於婬怒癡。情生味著。",
    "T48n2016_021:0531a12": "得其事者。則道隱。若傍善觀之。了其性者。則",
    "T48n2016_021:0531a13": "道現。雖了而不著。故云亦不與俱。若非久行",
    "T48n2016_021:0531a14": "根熟菩薩。方能理事無礙。如先德偈云。久種",
    "T48n2016_021:0531a15": "善根深。逢塵塵不侵。不是塵不侵。自是我無",
    "T48n2016_021:0531a16": "心。[0531a16] 問。法身無像。真土如空。皆是一心。無別",
    "T48n2016_021:0531a17": "依正。云何教中。廣談身土。[0531a17] 答。只於自心性",
    "T48n2016_021:0531a18": "相。分身土之名。以自心相義名身。自心性義",
    "T48n2016_021:0531a19": "名土。清涼疏。[0531a19] 問。法性身土。為別不別。別則不",
    "T48n2016_021:0531a20": "名法性。性無二故。不別則無能依所依。[0531a20] 答。經",
    "T48n2016_021:0531a21": "論異說。統收法身。略有十種。一依佛地論。唯",
    "T48n2016_021:0531a22": "以清淨法界。而為法身。亦以法性而為其土。",
    "T48n2016_021:0531a23": "性雖一味。隨身土相。而分二別。智論云。在有",
    "T48n2016_021:0531a24": "情數中。名為佛性。在非情數中。名為法性。假",
    "T48n2016_021:0531a25": "說能所。而實無差。唯識論云。雖此身土。體無",
    "T48n2016_021:0531a26": "差別。而屬佛法。性相異故。謂法性屬佛。為法",
    "T48n2016_021:0531a27": "性身。法性屬法。為法性土。性隨相異。故云爾",
    "T48n2016_021:0531a28": "也。今言如虛空者。唯識論云。此之身土。俱非",
    "T48n2016_021:0531a29": "色攝。雖不可說形量大小。然隨事相。其量無",
    "T48n2016_021:0531b01": "邊。譬如虛空。遍一切處。故如虛空言。通喻身",
    "T48n2016_021:0531b02": "土。二或唯大智而為法身。所證真如為法性",
    "T48n2016_021:0531b03": "土。故無性攝論云。無垢無罣礙。智為法身故。",
    "T48n2016_021:0531b04": "若爾。云何言身相如虛空。智體無礙。同虛空",
    "T48n2016_021:0531b05": "故。三亦智亦如而為法身。梁攝論中。及金光",
    "T48n2016_021:0531b06": "明經。皆云。唯如如及如如智獨存。名法身故。",
    "T48n2016_021:0531b07": "此則身含如智。土則唯如。四境智雙泯而為",
    "T48n2016_021:0531b08": "法身。經云。如來法身。非心非境。土亦隨爾。依",
    "T48n2016_021:0531b09": "於此義。諸契經中。皆說如來身土無二。此則",
    "T48n2016_021:0531b10": "依真之言。顯無能所。方曰依真。成如空義。五。",
    "T48n2016_021:0531b11": "此上四句。合為一無礙法身。隨說皆得。土亦",
    "T48n2016_021:0531b12": "如之。六此上總別五句。相融形奪。泯茲五說",
    "T48n2016_021:0531b13": "&#x9008;然無寄。以為法身。土亦如也。此上單就境",
    "T48n2016_021:0531b14": "智以辯。七通攝五分及悲願等。所行恒沙功",
    "T48n2016_021:0531b15": "德。無不皆是此法身收。以修生功德。必證理",
    "T48n2016_021:0531b16": "故。融攝無礙。即此所證真如體大。為法性土。",
    "T48n2016_021:0531b17": "依於此義。身土&#x9008;異。今言身相。即諸功德。言",
    "T48n2016_021:0531b18": "如虛空。即身之性。華嚴經云。解如來身。非如",
    "T48n2016_021:0531b19": "虛空。一切功德無量妙法所圓滿故。八通收",
    "T48n2016_021:0531b20": "報化。色相功德。無不皆是此法身收故。攝論",
    "T48n2016_021:0531b21": "中。三十二相等。皆法身攝。又法華經云。微妙",
    "T48n2016_021:0531b22": "淨法身。具相三十二。然有三義。一相即如故。",
    "T48n2016_021:0531b23": "歸理法身。二智所現故。屬智法身。三當相並",
    "T48n2016_021:0531b24": "是功德法故。名為法身。其所依土。則通性相。",
    "T48n2016_021:0531b25": "淨穢無礙。我此土淨。而汝不見。眾生見燒。淨",
    "T48n2016_021:0531b26": "土不毀。色即是如。相即非相。身土事理。交互",
    "T48n2016_021:0531b27": "依持。通有四句。一謂色身。依色相土。二色",
    "T48n2016_021:0531b28": "身。依法性土。三法身。依法性土。四法身。依",
    "T48n2016_021:0531b29": "色相土。此上猶通諸大乘教。九通攝三種世",
    "T48n2016_021:0531c01": "間。皆為一大法身。具十佛故。其三身等。並此",
    "T48n2016_021:0531c02": "中智正覺攝故。土亦如之。即如空身而示普",
    "T48n2016_021:0531c03": "身。于何不具。此唯華嚴。十上分權實。唯以第",
    "T48n2016_021:0531c04": "九屬於此經。若據融攝及攝同教。總前九義",
    "T48n2016_021:0531c05": "為一總句。是謂如來無礙身土。又諸土無礙。",
    "T48n2016_021:0531c06": "通有十種。諸教說土。或謂但是無常。或云心",
    "T48n2016_021:0531c07": "變。理事懸隔。一多不融。故今要辯無礙。一理事",
    "T48n2016_021:0531c08": "無礙。謂全同真性。而剎相宛然。經頌云。華藏",
    "T48n2016_021:0531c09": "世界海。法界無差別。莊嚴悉清淨故。二成壞",
    "T48n2016_021:0531c10": "無礙故。謂成即壞。壞即成等。三廣狹無礙。不",
    "T48n2016_021:0531c11": "壞相而普周故。經頌云。體相如本無差別。無",
    "T48n2016_021:0531c12": "量國土悉周遍等。四相入無礙。經頌云。以一",
    "T48n2016_021:0531c13": "剎種入十方。十方入一亦無餘。亦是一多無",
    "T48n2016_021:0531c14": "礙。五相即無礙。經云。無量世界即一界故。",
    "T48n2016_021:0531c15": "六微細無礙。經頌云。清淨珠王布若雲。炳",
    "T48n2016_021:0531c16": "然顯現諸佛影等。七隱顯無礙。謂染淨異類。",
    "T48n2016_021:0531c17": "隱顯等殊。見不同故。八重現無礙。謂於塵中。",
    "T48n2016_021:0531c18": "見一切剎。剎內塵中見剎亦然。重重無盡。如",
    "T48n2016_021:0531c19": "帝網故。九主伴無礙。凡一世界。必有一切。以",
    "T48n2016_021:0531c20": "為眷屬。經頌云。毘盧遮那昔所行。種種剎海",
    "T48n2016_021:0531c21": "皆清淨。種種剎。即眷屬也。十三世無礙。一念",
    "T48n2016_021:0531c22": "融故。如上無礙。皆是一心。若有異法相參。則",
    "T48n2016_021:0531c23": "不能融攝。如大集經云。佛言。善男子。云何菩",
    "T48n2016_021:0531c24": "薩自淨其國。如諸佛土。若菩薩知一切法。無",
    "T48n2016_021:0531c25": "國無非國。至一切處。無至無不至。若菩薩見",
    "T48n2016_021:0531c26": "法對六情。皆知是佛法。亦不見凡夫法佛法",
    "T48n2016_021:0531c27": "有異。作是念。此一切法。皆是佛法。佛法至一",
    "T48n2016_021:0531c28": "切處故。一切諸法及佛法。但假名字。亦非是",
    "T48n2016_021:0531c29": "法。亦非非法。是故我等。不應取著。以自土淨",
    "T48n2016_021:0532a01": "故。知諸佛國淨。此與法平等。等。眼界是佛界。",
    "T48n2016_021:0532a02": "耳鼻舌身意法界是佛界。我不應分別。有尊",
    "T48n2016_021:0532a03": "有卑。菩薩如是。至一切法平等處。是為菩薩",
    "T48n2016_021:0532a04": "自淨其國。如諸佛土。則知主伴依正。不離五",
    "T48n2016_021:0532a05": "蘊。五蘊性空。即是平等。又見法從緣。則知國",
    "T48n2016_021:0532a06": "由心現。國由心現。故有而即空。空為法性。萬",
    "T48n2016_021:0532a07": "法由生。見法性原。是真智慧。所以諸佛他受",
    "T48n2016_021:0532a08": "用土。隨根不同。見有差別故。法華經云。我淨",
    "T48n2016_021:0532a09": "土不毀。眾生見燒盡。昔人云。如人於餓鬼火",
    "T48n2016_021:0532a10": "處見水。餓鬼於人水處見火。亦如羅剎宮殿",
    "T48n2016_021:0532a11": "與人宮殿。同在一處。互不相見。他受用土。亦",
    "T48n2016_021:0532a12": "復如是。若自受用土。故是遍周。不即三界。不",
    "T48n2016_021:0532a13": "離三界故。若法性土。即起滅常如。故知佛土",
    "T48n2016_021:0532a14": "難思。不可作存滅染淨之見矣。又古德釋有",
    "T48n2016_021:0532a15": "三義。一自性身土既同所證。明是體同。如一",
    "T48n2016_021:0532a16": "室之空。二自受用。如千燈光。同遍室內。三他",
    "T48n2016_021:0532a17": "受用。及變化二土。正證於前。亦相似名同。而",
    "T48n2016_021:0532a18": "隨機見異。如首楞嚴經云。循業發現者。隨眾",
    "T48n2016_021:0532a19": "生業果。皆能顯現。如釋迦出世。國土狹小。海",
    "T48n2016_021:0532a20": "水增盈。彌勒下生。世界寬弘四大海減。菩薩",
    "T48n2016_021:0532a21": "在會。無諸丘坑。聲聞處中。穢惡充滿。故知隨",
    "T48n2016_021:0532a22": "諸一切有情。而出應現。寬狹淨穢。總是眾生",
    "T48n2016_021:0532a23": "心量所成。佛果無作。裕公云。心則諸佛證之",
    "T48n2016_021:0532a24": "以為法身。境則諸佛證之以為淨土。則二皆",
    "T48n2016_021:0532a25": "所證。智為能證。慈恩疏云。[0532a25] 問。淨土以何為",
    "T48n2016_021:0532a26": "體。[0532a26] 答。准攝論云。以唯識智為體。為佛及菩薩。",
    "T48n2016_021:0532a27": "唯識智為體。即金剛般若論云。智習唯識通。",
    "T48n2016_021:0532a28": "如是取淨土。若佛地論。以佛自在無漏心為",
    "T48n2016_021:0532a29": "體。非離佛淨心外。別有實等淨心色也。又云。",
    "T48n2016_021:0532b01": "色等即是佛淨心所感。離佛自心之外。別無",
    "T48n2016_021:0532b02": "能感。如是假實之色。皆不離佛淨心。即此淨",
    "T48n2016_021:0532b03": "心。能顯假實之色故。經云。青色青光。黃色黃",
    "T48n2016_021:0532b04": "光等是也。天台無量壽疏云。夫樂邦之與苦",
    "T48n2016_021:0532b05": "域。金寶之與泥沙。胎獄之望華池。棘林之比",
    "T48n2016_021:0532b06": "瓊樹。誠由心分垢淨。見兩土之昇沈。行開",
    "T48n2016_021:0532b07": "善惡。&#x89A9;二方之&#x9E81;妙。喻於形端則影直。源濁",
    "T48n2016_021:0532b08": "則流昏。乃至可謂微行妙觀。至道要術者哉。",
    "T48n2016_021:0532b09": "此經心觀為宗。實相為體。記云。妙觀至道者。",
    "T48n2016_021:0532b10": "業行雖多。以心觀為要術。一念心起。淨土宛",
    "T48n2016_021:0532b11": "然。無作體如。故言微行。一心三觀。皆空假中。",
    "T48n2016_021:0532b12": "能所雖分。互照不思議。境要在心原。即觀功",
    "T48n2016_021:0532b13": "也。橫周豎窮。平等無二。三觀因圓。三德果滿。",
    "T48n2016_021:0532b14": "皆由心要義成。故言至道要術。肇法師云。萬",
    "T48n2016_021:0532b15": "事萬形。皆由心成。心有高下。故丘陵是生。又",
    "T48n2016_021:0532b16": "云。佛土常淨。豈待變而後飾。蓋是變眾人之",
    "T48n2016_021:0532b17": "所見耳。是以眾生見為土石山河。皆是自業",
    "T48n2016_021:0532b18": "之影起。菩薩純為妙慧。即是真智之所為。離",
    "T48n2016_021:0532b19": "凡聖心。無真俗境。如華嚴論云。此華嚴經。明。",
    "T48n2016_021:0532b20": "緣起法界門。理事無二。無緣不寂。無事不真。",
    "T48n2016_021:0532b21": "十方世界。一真性海。大智圓周。為國土境界。",
    "T48n2016_021:0532b22": "總為性海。為一真法界。非有情無情。隨業說",
    "T48n2016_021:0532b23": "故。為華嚴中純真境界。總為智故。十住菩薩",
    "T48n2016_021:0532b24": "以慧為國。十行菩薩以智為國。十迴向十地",
    "T48n2016_021:0532b25": "以妙為國。不說情與無情二見差別。以華嚴",
    "T48n2016_021:0532b26": "經為彰本法。異三乘權學教故。是無情是有",
    "T48n2016_021:0532b27": "情。有生有滅故。[0532b27] 問。一切身土。八微所成。云",
    "T48n2016_021:0532b28": "何唯心而無質礙。[0532b28] 答。執色極微有質礙性。是",
    "T48n2016_021:0532b29": "小乘宗。非通大旨。人水鬼火。豈在異方。毛海",
    "T48n2016_021:0532c01": "芥山。誰論巨細。一塵一識。萬境萬心矣。若迷",
    "T48n2016_021:0532c02": "心而觀色。則通塞宛然。若了色而明心。乃是",
    "T48n2016_021:0532c03": "非絕矣。所以古德云。若知色即空。觀色非耶。",
    "T48n2016_021:0532c04": "若迷色不空。觀色是耶。若知空即色。觀空非",
    "T48n2016_021:0532c05": "耶。若觀空異色。觀空是耶。此乃解惑異途。自",
    "T48n2016_021:0532c06": "分妍醜。何關色空二境。以辯邪正耶。若曉此",
    "T48n2016_021:0532c07": "宗途。常色觀而恒正。若迷斯旨趣。雖空觀以",
    "T48n2016_021:0532c08": "恒邪。且夫眾生不了二空。皆為執心色實有。",
    "T48n2016_021:0532c09": "觀心不妙。照境無功。既不解即色明空。又不",
    "T48n2016_021:0532c10": "能微細剖析。罔知&#x9E81;細色聚。焉窮真妄心原。",
    "T48n2016_021:0532c11": "今對深淺之機。略標性相之義。令圓頓之根",
    "T48n2016_021:0532c12": "不濫。使中下之智無遺。如先德云。如來出世。",
    "T48n2016_021:0532c13": "本為度生。有情迷執根深。妄計實有我法。佛",
    "T48n2016_021:0532c14": "即巧設方便。令除顛倒之心。於色聚中。遣其",
    "T48n2016_021:0532c15": "分析。顯彼二執我法皆空。觀心析時。有如刀",
    "T48n2016_021:0532c16": "用。顯所析者。色雖無量。不越兩般。一者俱礙。",
    "T48n2016_021:0532c17": "二者所礙。俱礙色者。謂五根五境。能造四大。",
    "T48n2016_021:0532c18": "此乃總體。於中別者。即青黃赤白。此四是實。",
    "T48n2016_021:0532c19": "長短方圓&#x9E81;細高下。若正若不正。此十是假。",
    "T48n2016_021:0532c20": "依實有故。名為形色。能礙於他。亦被他礙。故",
    "T48n2016_021:0532c21": "名俱礙。依此分析。成極略色。極略色。即法處",
    "T48n2016_021:0532c22": "收。復有光影明暗。煙雲塵霧&#x9008;色表色。空一",
    "T48n2016_021:0532c23": "顯色等。皆是假有。由被他礙。不能礙他。名所",
    "T48n2016_021:0532c24": "礙色。依此假想分析之時。名極&#x9008;色。極&#x9008;色。",
    "T48n2016_021:0532c25": "即法處攝。三顯示行相及所依定者。謂瑜伽",
    "T48n2016_021:0532c26": "師作觀行時。依四靜慮根本定心。與慧俱時。",
    "T48n2016_021:0532c27": "託彼根境。及與外色為質。於自識上變影而",
    "T48n2016_021:0532c28": "緣。於一色聚之中。初析為二。觀此二分。色上。",
    "T48n2016_021:0532c29": "我法都無。了了分明。不沈不掉。復恐二分色",
    "T48n2016_021:0533a01": "裏。我法猶存。更以慧心。析為四別。如是乃至",
    "T48n2016_021:0533a02": "&#x96A3;虛一相。更不可析。名色後邊。若更析之。便",
    "T48n2016_021:0533a03": "為非色。依斯假立。極略極&#x9008;二種極微。推覓",
    "T48n2016_021:0533a04": "我法。實體都無。達遍計空。悟依他假。便能引",
    "T48n2016_021:0533a05": "起。二空無漏根本智生。即證二空。所顯真理。",
    "T48n2016_021:0533a06": "又佛國者。如今一國之內。皆天子所握領。無",
    "T48n2016_021:0533a07": "不屬於國者。今亦爾。隨心一想一緣。有情無",
    "T48n2016_021:0533a08": "情。若色若心。皆是實。智所照之境。無不了其",
    "T48n2016_021:0533a09": "性相。故名佛國。天台淨名疏云。隨成就眾生。",
    "T48n2016_021:0533a10": "則佛土淨。隨佛土淨。則說法淨。隨說法淨。則",
    "T48n2016_021:0533a11": "智慧淨。隨智慧淨。則其心淨。隨其心淨。則一",
    "T48n2016_021:0533a12": "切功德淨。是故寶積菩薩。欲得淨土。當淨其",
    "T48n2016_021:0533a13": "心。隨其心淨。則佛土淨者。觀心性本淨。猶如",
    "T48n2016_021:0533a14": "虛空。即是性淨之境。境。即國也。觀智覺悟。此",
    "T48n2016_021:0533a15": "心。名之為佛。初觀名因。觀成名果。若論自行。",
    "T48n2016_021:0533a16": "即是心王無染。若論化他。即是心數解脫。智",
    "T48n2016_021:0533a17": "慧數為大臣。能排諸數上惑。以還心原清淨",
    "T48n2016_021:0533a18": "土也。故云。心淨即佛土淨也。又隨四教所明",
    "T48n2016_021:0533a19": "四心。此四種心淨。即四種佛國悉淨。此四種",
    "T48n2016_021:0533a20": "心。只是一自性清淨心。此心若淨。一切佛土",
    "T48n2016_021:0533a21": "皆悉淨也。如鏡明則照遠。鈴響則聲高。心淨",
    "T48n2016_021:0533a22": "則智行俱清。意虛則境界咸寂。凡曰垢淨。無",
    "T48n2016_021:0533a23": "有不由心者。乃一淨一切淨矣。或見成住壞",
    "T48n2016_021:0533a24": "空。皆是眾生善惡業現。如首楞嚴經云。思報",
    "T48n2016_021:0533a25": "招引惡果。此思業交。則臨終時。先見惡風。吹",
    "T48n2016_021:0533a26": "壞國土。亡者神識。被吹上空。旋落乘風。墮無",
    "T48n2016_021:0533a27": "間獄。古釋云。思者意也。國土不壞。由心分別。",
    "T48n2016_021:0533a28": "見國土壞。由意思影像。法塵生滅。報處還然。",
    "T48n2016_021:0533a29": "能受生滅之遷變。又生人見國土。死人則見",
    "T48n2016_021:0533b01": "壞。皆由意生法生。心滅境滅。十四科淨土義",
    "T48n2016_021:0533b02": "云。經有恒沙佛國者。皆是聖人接物之近&#x8FF9;。",
    "T48n2016_021:0533b03": "佛實無土。何以明之。夫未免形累者。故須託",
    "T48n2016_021:0533b04": "土以自居。八住已上。永脫色累。照體獨立。神",
    "T48n2016_021:0533b05": "無方所。用土何為。而言有者。以眾生解微惑",
    "T48n2016_021:0533b06": "重。未堪真化故。以人天福樂。引之。令行戒善。",
    "T48n2016_021:0533b07": "或以三乘四果。誘之。勸修道品。然涉善之功。",
    "T48n2016_021:0533b08": "自然冥歸菩提。因起貪報之惑。故流轉生死。",
    "T48n2016_021:0533b09": "實即土屬眾生。故無國而不穢。淨屬於佛。故",
    "T48n2016_021:0533b10": "無國而不淨。故經云。我淨土不毀。此之謂矣。",
    "T48n2016_021:0533b11": "[0533b11] 問。所明淨土。敬如高旨。但尋玄宗。不以事為",
    "T48n2016_021:0533b12": "淨。淨取無穢。此即行業不同。報至不雜。是以",
    "T48n2016_021:0533b13": "石沙之人。不得同天踐七珍之土。今疑畜生",
    "T48n2016_021:0533b14": "業與人異。而同履石沙之地。以乖所立義耶。",
    "T48n2016_021:0533b15": "[0533b15] 答。畜生所以得與人同踐石沙者。良由一毫",
    "T48n2016_021:0533b16": "微善同人。俱免燒煮之痛。以善微故。不及人",
    "T48n2016_021:0533b17": "為苦。然鑪鑊與石沙。為善。輕重雖異。而事實",
    "T48n2016_021:0533b18": "相&#x96A3;。所以猶與人同踐石沙之地。善勝事精。",
    "T48n2016_021:0533b19": "而域絕故。石沙之人。絕階於七珍之土也。[0533b19] 問。",
    "T48n2016_021:0533b20": "淨穢似無定質。如釋摩男。捉瓦成金。餓鬼見",
    "T48n2016_021:0533b21": "水成火。云何淨穢域絕耶。[0533b21] 答。因緣之法。誠有",
    "T48n2016_021:0533b22": "此理。但經云。如釋摩男。此莫不是示旨。欲明",
    "T48n2016_021:0533b23": "法無定相以祛眾生封滯之甚耳。餓鬼惑故。",
    "T48n2016_021:0533b24": "見水為火。不遂是火也。所以域絕者。石沙之",
    "T48n2016_021:0533b25": "人。不得同生安養故也。釋云。淨取無穢者。不",
    "T48n2016_021:0533b26": "以形為淨。取無形為淨。又云。七珍無石沙之",
    "T48n2016_021:0533b27": "穢為淨。不取七珍為淨。若畜生與人善業相",
    "T48n2016_021:0533b28": "&#x96A3;。所以同履石沙。善勝事精者。人天業殊故。",
    "T48n2016_021:0533b29": "人絕階七珍之土。畜生不及。人為苦者。緣遭",
    "T48n2016_021:0533c01": "鞭楚烹宰。及自互相食噉等苦。人無此事故。",
    "T48n2016_021:0533c02": "云不及人為苦。鑪鑊者。輕趣與人同處故。經",
    "T48n2016_021:0533c03": "云。諸小地獄。在鐵圍山間。或海邊曠野等是",
    "T48n2016_021:0533c04": "也。若阿鼻獄等。即與人別居。天善為勝。七珍",
    "T48n2016_021:0533c05": "事精。所以與人限域隔絕。[0533c05] 問中難釋摩男。明",
    "T48n2016_021:0533c06": "人中即受天報。何故云人絕階於七珍之土。",
    "T48n2016_021:0533c07": "又舉餓鬼。欲明人不絕鬼限域。可即人報成",
    "T48n2016_021:0533c08": "鬼報耶。[0533c08] 答云示旨者。示現意也。意除封迷。常",
    "T48n2016_021:0533c09": "之極。所云不遂是火者。餓鬼雖自業惑所迷。",
    "T48n2016_021:0533c10": "見水為火。然水不從惑成火。遂者從也。因緣",
    "T48n2016_021:0533c11": "之法。誠有此理者。謂如來說法。有二種門。一",
    "T48n2016_021:0533c12": "謂因緣門。二謂因果門。因緣門者。即無定質。",
    "T48n2016_021:0533c13": "因果門者。即有定義。又經明一切世間淨穢",
    "T48n2016_021:0533c14": "國土。皆是菩薩行所成。眾生業共感。若娑婆",
    "T48n2016_021:0533c15": "緣熟。即華藏是娑婆。若華藏緣熟。即娑婆是",
    "T48n2016_021:0533c16": "華藏。若無行無感。世界不成。則離心之外。更",
    "T48n2016_021:0533c17": "無一法。如華藏世界海者。略有二因。一約眾",
    "T48n2016_021:0533c18": "生如來藏識。即是香海。亦法性海。依無住本。",
    "T48n2016_021:0533c19": "是謂風輪。亦妄想風。於此海中。有因果相。恒",
    "T48n2016_021:0533c20": "沙性德。即是正因之華。世出世間。未來果法。",
    "T48n2016_021:0533c21": "皆悉含攝。故名為藏。若以法性為海。心即是",
    "T48n2016_021:0533c22": "華。含藏亦爾。然此藏識相分之中。半為外器。",
    "T48n2016_021:0533c23": "不執受故。半為內身。執為自性。生覺受故。如",
    "T48n2016_021:0533c24": "來藏識。何緣如此。法如是故。行業引故。二約",
    "T48n2016_021:0533c25": "諸佛。謂以大願風。持大悲海。生無邊行華。含",
    "T48n2016_021:0533c26": "藏二利。染淨果法。重疊無礙。故所感剎。相狀",
    "T48n2016_021:0533c27": "如之。所以重重無盡。皆是凡聖之心。真如性",
    "T48n2016_021:0533c28": "故。上之大海。既是藏識。今明心華之內。攝諸",
    "T48n2016_021:0533c29": "種子。一一種子。不離藏識海。故有多香海。然",
    "T48n2016_021:0534a01": "一一具於性德故。皆有莊嚴故。又夫一切諸",
    "T48n2016_021:0534a02": "法。隨緣幻生。體用俱無。隱顯互起。或多中現",
    "T48n2016_021:0534a03": "一。一中現多。若不知起盡之根由。則任運但",
    "T48n2016_021:0534a04": "隨境轉。或隨好境而忻集。或逐惡緣而怖生。",
    "T48n2016_021:0534a05": "若能明了一切凡聖等法。悉是自心境界。以",
    "T48n2016_021:0534a06": "此一印。眾怖潛消。所以持地經云。佛告阿逸",
    "T48n2016_021:0534a07": "多菩薩。於一切法。於一切菩薩法。莫生恐怖。",
    "T48n2016_021:0534a08": "於一切辟支佛法。亦莫恐怖。於一切聲聞法。",
    "T48n2016_021:0534a09": "亦莫恐怖。於一切凡夫法。亦莫恐怖。乃至於",
    "T48n2016_021:0534a10": "靜於亂。亦莫恐怖。於假於實。亦莫恐怖。於信",
    "T48n2016_021:0534a11": "不信。亦莫恐怖。於善念不善念。亦莫恐怖。於",
    "T48n2016_021:0534a12": "住不住。亦莫恐怖。如是菩薩。於一切法。莫生",
    "T48n2016_021:0534a13": "恐怖。阿逸多。我於往昔修如是等無異法",
    "T48n2016_021:0534a14": "故。得成正覺。悉能了知一切眾生心之境界。",
    "T48n2016_021:0534a15": "而於所知不起知相。以我所證隨機演說。能",
    "T48n2016_021:0534a16": "令聞法諸菩薩等。獲得光明陀羅尼印。得法",
    "T48n2016_021:0534a17": "印故。永不退轉。釋曰。了一無畏法。能除五",
    "T48n2016_021:0534a18": "怖畏。入此一心門。當生歡喜地。又云。心淨得",
    "T48n2016_021:0534a19": "佛土功德淨。故云。欲得淨土果者。當淨其心。",
    "T48n2016_021:0534a20": "舉果勸因。謂由心也。云何稱淨。若行者不得",
    "T48n2016_021:0534a21": "心。處則心無起滅。無起滅故。是曰淨心。又大",
    "T48n2016_021:0534a22": "品經云。空故。離故。不生故。寂滅故。名之為",
    "T48n2016_021:0534a23": "淨。隨其心淨則佛土淨者。明因則是心。此明",
    "T48n2016_021:0534a24": "心外無境界。隨心而生。心既清淨。外報相亦",
    "T48n2016_021:0534a25": "淨。淨穢從心。自無體質。豈有相礙而異處。是",
    "T48n2016_021:0534a26": "故行業不同。各各異見。行業同故。所以見不",
    "T48n2016_021:0534a27": "異。如聲和響順。形直影端。淨穢之異。皆由心",
    "T48n2016_021:0534a28": "作。若無心分別。垢淨何生。見垢實性。即無淨",
    "T48n2016_021:0534a29": "相。豈有二法相待而論差別乎。故華嚴經頌",
    "T48n2016_021:0534b01": "云。佛剎無分別。無憎無有愛。但隨眾生心。如",
    "T48n2016_021:0534b02": "是見有殊。所以對機立教。於分別門中。論眾",
    "T48n2016_021:0534b03": "生淨心。非唯一種。不可雷同。古釋有四。一真",
    "T48n2016_021:0534b04": "實淨。謂無漏善心。二相似淨。謂有漏善心。三",
    "T48n2016_021:0534b05": "究竟淨。謂佛世尊。四不究竟淨。謂十地已下。",
    "T48n2016_021:0534b06": "乃至凡夫。又四句料簡體相淨穢。一體淨相",
    "T48n2016_021:0534b07": "穢。謂佛現穢土相。佛心清淨無漏故。經云。為",
    "T48n2016_021:0534b08": "欲度斯下劣人故。示是眾惡不淨土耳。二體",
    "T48n2016_021:0534b09": "穢相淨。如十地已還。本識。及有漏六七識。并",
    "T48n2016_021:0534b10": "地前凡夫一切有漏心。所現淨土。是有漏。故",
    "T48n2016_021:0534b11": "名體穢。以依如來清淨佛土。自識變似淨土",
    "T48n2016_021:0534b12": "相現。名相淨。三體相俱淨。如佛及十地已還。",
    "T48n2016_021:0534b13": "無漏心中。所現淨土。四體相俱穢。如有漏心",
    "T48n2016_021:0534b14": "所現穢土。若分別淨土淨心。更有多種。復有",
    "T48n2016_021:0534b15": "究竟淨心。未究竟淨心。有有漏淨心。無漏淨",
    "T48n2016_021:0534b16": "心。有有相淨心。無相淨心。有伏現行淨心。斷",
    "T48n2016_021:0534b17": "種子淨心。有自力淨心。他力淨心。諸佛隨機。",
    "T48n2016_021:0534b18": "說無定法。若論大旨。尚不得一淨。何況多門。",
    "T48n2016_021:0534b19": "此乃一心真如。不守自性。隨緣對處。有淺有",
    "T48n2016_021:0534b20": "深。或垢或淨。不可滯理。妨事。守一疑諸。迷卷",
    "T48n2016_021:0534b21": "舒之門。起通局之見。雖同一旨。約相差別不",
    "T48n2016_021:0534b22": "無。雖云有異。順體一如不動。何者。若言其一。",
    "T48n2016_021:0534b23": "則安養寶方。娑婆丘隴。若言其異。十方佛國。",
    "T48n2016_021:0534b24": "一道清虛。若言其有。無邊淨剎。猶若虛空。若",
    "T48n2016_021:0534b25": "言其無。妙土交羅。如天帝網。所以精超四句。",
    "T48n2016_021:0534b26": "妙出百非。道不可以一言詮。理不可以一義",
    "T48n2016_021:0534b27": "宣。故如上所說。身土唯心。但將世間所見所",
    "T48n2016_021:0534b28": "聞之法驗之。自然可解。且如河嶽不靈。為人",
    "T48n2016_021:0534b29": "所感。何者。土木瓦石。豈有所知。皆精志在人。",
    "T48n2016_021:0534c01": "從識所變。或非人所附。俱不出心。如皇唐",
    "T48n2016_021:0534c02": "國史。德宗皇帝。貞元七年。驃國有使。重譯來",
    "T48n2016_021:0534c03": "朝。上乃親聘。使者云。自秦漢已來。未曾通於",
    "T48n2016_021:0534c04": "中國。上又問。何以知朕臨朝。對曰。我國三年。",
    "T48n2016_021:0534c05": "牛馬頭向東而臥。水無巨浪。海不揚波。所以",
    "T48n2016_021:0534c06": "知中夏有華風。乃陛下之聖德。乃至珠還合",
    "T48n2016_021:0534c07": "浦。劍去吳都。虎負子而過江。鳳呈祥而入境。",
    "T48n2016_021:0534c08": "牛虎無計度分別。珠劍本屬於無情。豈能感",
    "T48n2016_021:0534c09": "德知恩。抱強負弱。全是人心之所變。真唯識",
    "T48n2016_021:0534c10": "義之所成。如篤善則天堂現前。習惡則火車",
    "T48n2016_021:0534c11": "盈側。命富則珠珍溢藏。業貧則茆土攢身。但",
    "T48n2016_021:0534c12": "以宗鏡照之。萬事難逃影響矣。",
    "T48n2016_021:0534c13": "宗鏡錄卷第二十一"
}