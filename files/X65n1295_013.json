{
    "X65n1295_013:0547c12": "禪宗頌古聯珠通集卷第十三",
    "X65n1295_013:0547c14": "宋池州報恩光孝禪寺沙門法應　集",
    "X65n1295_013:0547c15": "元紹興天衣萬壽禪寺沙門普會續集",
    "X65n1295_013:0547c16": "　　祖師機緣",
    "X65n1295_013:0547c17": "六祖下第三世之四(南嶽下第二世之四)",
    "X65n1295_013:0547c18": "【增收】洪州泐潭常興禪師。(嗣馬祖)因南泉來見。師面",
    "X65n1295_013:0547c19": "壁而坐。泉撫師背。師曰阿誰。曰普願。師曰如何。",
    "X65n1295_013:0547c20": "曰也尋常。師曰。汝何多事。　頌曰。",
    "X65n1295_013:0547c21": "面壁堆危引客過。問誰那更問如何。道尋常已成多",
    "X65n1295_013:0547c22": "事。檢點儂家事更多。(西巖惠)。",
    "X65n1295_013:0547c23": "【增收】汾州大達無業國師(嗣馬祖)僧問。如何是佛。師",
    "X65n1295_013:0547c24": "曰。莫忘想。　頌曰。",
    "X65n1295_013:0548a01": "王令威嚴誰敢擬。纖毫纔動鐵輪隨。時人只見錐頭",
    "X65n1295_013:0548a02": "利。幾人能見利頭錐。(懶菴需)。",
    "X65n1295_013:0548a03": "無業示眾曰。若有一毫頭聖凡情念未盡。未免",
    "X65n1295_013:0548a04": "入驢胎馬腹裏去。白雲端曰。直饒一毫頭聖凡",
    "X65n1295_013:0548a05": "情念頓盡。亦未免入驢胎馬腹裏去。瞎漢但恁",
    "X65n1295_013:0548a06": "麼會。　頌曰。",
    "X65n1295_013:0548a07": "無業何太切。白雲何太孤。胡鬚將謂赤。更有赤鬚胡。",
    "X65n1295_013:0548a08": "(南巖勝)。",
    "X65n1295_013:0548a09": "一道如弦直。心親手更親。箭穿紅日影。方是射鵰人。",
    "X65n1295_013:0548a10": "(鼓山珪)。",
    "X65n1295_013:0548a11": "【增收】信州鵞湖大義禪師(嗣馬祖)因唐憲宗詔入內",
    "X65n1295_013:0548a12": "論議。法師問。如何是禪師以手點空。法師無對。",
    "X65n1295_013:0548a13": "帝曰。法師講無窮經論。祇這一點尚不奈何。師",
    "X65n1295_013:0548a14": "却舉。順宗問尸利禪師。大地眾生如何得見性",
    "X65n1295_013:0548a15": "成佛。利曰。佛性如水中月。可見不可取。師謂帝",
    "X65n1295_013:0548a16": "曰佛性非見必見。水中月如何攫取。帝乃問。如",
    "X65n1295_013:0548a17": "何是佛性。師曰。不離陛下所問。帝默契。　頌曰。",
    "X65n1295_013:0548a18": "因地而倒因地起。離地求起無是理。不離所問語雖",
    "X65n1295_013:0548a19": "親。認著依前還不是。(枯禪鏡)。",
    "X65n1295_013:0548a20": "說理談真面紫宸。鵞湖大義枉勞神。由來佛性難名",
    "X65n1295_013:0548a21": "邈。爭似君王默契親。(天目禮)。",
    "X65n1295_013:0548a22": "空中一點是箇甚麼。直饒講無限經論。其奈不識者",
    "X65n1295_013:0548a23": "行貨。雖然價重須彌。也被君王識破。(尼閑林英)。",
    "X65n1295_013:0548a24": "【增收】潭州三角山總印禪師(嗣馬祖)示眾曰。若論此",
    "X65n1295_013:0548b01": "事。貶上眉毛早已蹉過也。麻谷便問。貶上眉毛",
    "X65n1295_013:0548b02": "即不問。如何是此事。師曰。蹉過也。谷乃掀倒禪",
    "X65n1295_013:0548b03": "牀。師便打　長慶代云。悄然。　頌曰。",
    "X65n1295_013:0548b04": "正令威嚴斷不容。星移斗轉覔無蹤。將軍勒起當頭",
    "X65n1295_013:0548b05": "馬。殺氣紛紛袞黑風。(獃堂定)。",
    "X65n1295_013:0548b06": "【增收】三角示眾曰。凡說法須用應時應節。時有僧問。",
    "X65n1295_013:0548b07": "四黃四赤時如何。師曰。三月杖頭挑。曰為甚麼",
    "X65n1295_013:0548b08": "滿肚皮貯氣。師曰。爭奈一條繩何。曰如何得出",
    "X65n1295_013:0548b09": "氣去。師曰。直待皮穿。　頌曰。",
    "X65n1295_013:0548b10": "平地安身未肯休。花陰柳徑逐時流。放教滿肚無閒",
    "X65n1295_013:0548b11": "氣。始信渠儂得自由。(慈受深)。",
    "X65n1295_013:0548b12": "【增收】三角因僧問。如何是三寶。師曰。禾豆粟。曰意旨",
    "X65n1295_013:0548b13": "如何。師曰。大眾歡喜奉行。　頌曰。",
    "X65n1295_013:0548b14": "三角對酬禾豆粟。龍宮海藏難收錄。空門曾問疎山",
    "X65n1295_013:0548b15": "僧。便道如今粥飯足。(大洪遂)。",
    "X65n1295_013:0548b16": "池州魯祖山寶雲禪師(嗣馬祖)師尋常見僧來",
    "X65n1295_013:0548b17": "便面壁。南泉聞曰。我尋常向師僧道。向佛未出",
    "X65n1295_013:0548b18": "世時會取。尚不得一箇半箇。他恁麼驢年去",
    "X65n1295_013:0548b19": "玄覺云。為復唱和語不肯語　保福問長慶。祇",
    "X65n1295_013:0548b20": "如魯祖節文在甚麼處。被南泉恁麼道。長慶云。",
    "X65n1295_013:0548b21": "退己讓於人。萬中無一箇　羅山云。陳老師當",
    "X65n1295_013:0548b22": "時若見。背上與五火抄。何故。為伊解放不解收",
    "X65n1295_013:0548b23": "　玄沙云。我當時若見。也與五火抄　雲居錫",
    "X65n1295_013:0548b24": "云。羅山若沙總恁麼道。為復一般別有道理。若",
    "X65n1295_013:0548c01": "擇得出。許上座佛法有去處　玄覺云。且道。玄",
    "X65n1295_013:0548c02": "沙五火抄。打伊著不著。　頌曰。",
    "X65n1295_013:0548c03": "人來面壁坐顒顒。不話多端說異同。親切不教心外",
    "X65n1295_013:0548c04": "覔。免將明暗謼盲聾。秋霜博地生寒暑。魯祖垂慈不",
    "X65n1295_013:0548c05": "用功。(汾陽昭)。",
    "X65n1295_013:0548c06": "老倒禪門傳魯祖。見僧面壁親垂顧。箇中若是丈夫",
    "X65n1295_013:0548c07": "兒。剔起眉毛便回去。(佛印元)。",
    "X65n1295_013:0548c08": "魯祖三昧最省力。纔見僧來便面壁。若是同心達道",
    "X65n1295_013:0548c09": "者。不在揚眉便相悉。(梁山冀)。",
    "X65n1295_013:0548c10": "祖師面壁播諸方。無限禪人謾度量。無事晚來江上",
    "X65n1295_013:0548c11": "立。數株寒栢倚斜陽。(琅琊覺)。",
    "X65n1295_013:0548c12": "坐斷千山與萬山。勸人除却是非難。池陽近日無消",
    "X65n1295_013:0548c13": "息。果中當年不目觀。(翠巖真)。",
    "X65n1295_013:0548c14": "面壁咸言上上機。衲僧到此擬何之。直饒截斷千江",
    "X65n1295_013:0548c15": "水。也落宗門第二槌。(海印信)。",
    "X65n1295_013:0548c16": "魯祖孤風振四維。僧來面壁少人知。南泉提起驢年",
    "X65n1295_013:0548c17": "事。且道如今是甚時。(白雲端)。",
    "X65n1295_013:0548c18": "魯祖當年不用功。逢僧面壁顯家風。若遇上乘同道",
    "X65n1295_013:0548c19": "者(請續此一句　黃龍新)。",
    "X65n1295_013:0548c20": "堪笑池陽老古錐。僧來面壁擬何為。大都端正人男",
    "X65n1295_013:0548c21": "女。清淨不勞紅粉施。(草堂清)。",
    "X65n1295_013:0548c22": "雖然不是作家。好惡他家自識。喫拳還似打人。面赤",
    "X65n1295_013:0548c23": "不如語直。(黃龍震)。",
    "X65n1295_013:0548c24": "魯祖山前古路通。熈微一逕沒西東。杜鵑聲裏春光",
    "X65n1295_013:0549a01": "老。零落桃花藉地紅。(普融平)。",
    "X65n1295_013:0549a02": "無絃不彈有曲誰聽。匏土革木宮商自正。寥寥千古",
    "X65n1295_013:0549a03": "少林人。也道九年傳此令。(佛心才)。",
    "X65n1295_013:0549a04": "池陽何處得捫摸。後代商量涉異途。古人剛地成多",
    "X65n1295_013:0549a05": "事。試問如今會也無。(龍門遠)。",
    "X65n1295_013:0549a06": "【續收】虎徑龍泉遶行巖。鳳棲霜倚鶴和杉。誰人會得宗",
    "X65n1295_013:0549a07": "師意。紐轉乾坤好不參。(剋符道者)。",
    "X65n1295_013:0549a08": "魯祖見僧面壁。此理何妨徑直。時人更莫斟量。祇者",
    "X65n1295_013:0549a09": "不勞心力。中間或聞一類。強言正是相為。非唯謗他",
    "X65n1295_013:0549a10": "古人。亦乃困於上智。會得祖師現前。不會也難逃避。",
    "X65n1295_013:0549a11": "(永明壽)。",
    "X65n1295_013:0549a12": "南泉黑豆未生時。喃喃終是洩天機。休向未生全曉",
    "X65n1295_013:0549a13": "悟。日出東方月落西。(藥山昱)。",
    "X65n1295_013:0549a14": "池陽面壁許誰知。萬古孤峯對落暉。纔見攢眉便回",
    "X65n1295_013:0549a15": "去。早知不是丈夫兒。(懶菴需)。",
    "X65n1295_013:0549a16": "魯祖逢人面壁。老大慵懶追隨。後之參徒罔測。一向",
    "X65n1295_013:0549a17": "打瓦鑽龜。(水菴一)。",
    "X65n1295_013:0549a18": "葉落江頭一望長。幾莖喬木倚斜陽。曾經巴峽猿啼",
    "X65n1295_013:0549a19": "處。鐵作心肝也斷腸。(簡堂機)。",
    "X65n1295_013:0549a20": "背前面後揚家醜。揭地洪音師子吼。分付仙陀知不",
    "X65n1295_013:0549a21": "知。法身午夜藏北斗。(足菴鑒)。",
    "X65n1295_013:0549a22": "家財喪盡沒絲毫。祇箇一身猶恨多。却向池陽最深",
    "X65n1295_013:0549a23": "處。殺人空手不持刀。(石菴玿)。",
    "X65n1295_013:0549a24": "無目仙人揣骨頭。暗中摸索認王侯。價高畢竟無人",
    "X65n1295_013:0549b01": "買。冷却构欄懡[怡台+羅]休。(雪菴瑾)。",
    "X65n1295_013:0549b02": "日暖佳人刺綉遲。紫荊枝上囀黃鸝。欲知無限傷春",
    "X65n1295_013:0549b03": "意。盡在停針不語時。(南叟茙)。",
    "X65n1295_013:0549b04": "人來面壁成何事。爭得心開見本源。空劫已前諸佛",
    "X65n1295_013:0549b05": "子。話頭不舉自然圓。(橫川珙)。",
    "X65n1295_013:0549b06": "【增收】魯祖因僧問。如何是不言言。師曰。汝口在甚麼",
    "X65n1295_013:0549b07": "處。曰某甲無口。師曰。將甚麼喫飯。僧無語　洞",
    "X65n1295_013:0549b08": "山云。他又不飢。喫甚麼飯　雪竇云。好劈脊便",
    "X65n1295_013:0549b09": "棒。這漢開口了合不得。合口了開不得。　頌曰。",
    "X65n1295_013:0549b10": "得因失有是在非邊。根源未斷枝派相連。不言言口",
    "X65n1295_013:0549b11": "何在。轉得身來難下載。一帆風過洞庭湖。對面須知",
    "X65n1295_013:0549b12": "已違背。(月堂昌)。",
    "X65n1295_013:0549b13": "【增收】唐州紫玉山道通禪師(嗣馬祖)因于頔相公問。",
    "X65n1295_013:0549b14": "佛法至理乞師一言。師曰。若問須去情謂。公曰",
    "X65n1295_013:0549b15": "便請。師曰。但問將來。曰如何是佛。師召于頔。公",
    "X65n1295_013:0549b16": "應諾。師曰。更莫別求。　頌曰。",
    "X65n1295_013:0549b17": "如何是佛。更莫別求。相隨來也。四大部洲。(月林觀)。",
    "X65n1295_013:0549b18": "【增收】紫玉因于公一日問。如何是黑風吹其船舫漂",
    "X65n1295_013:0549b19": "墮羅剎鬼國。師曰。于頔客作漢。問恁麼事作麼。",
    "X65n1295_013:0549b20": "于失色。師指曰。這箇便是黑風漂墮羅剎鬼國。",
    "X65n1295_013:0549b21": "于作禮而謝。　頌曰。",
    "X65n1295_013:0549b22": "就身打劫壯吾曹。喚得賢侯智眼高。忿色不知何處",
    "X65n1295_013:0549b23": "去。珠回玉轉透雲袍。(南巖勝)。",
    "X65n1295_013:0549b24": "【增收】五臺山隱峯禪師(嗣馬祖)一日辭祖。祖曰。甚處",
    "X65n1295_013:0549c01": "去。師曰。石頭去。曰石頭路滑。師曰。竿木隨身逢",
    "X65n1295_013:0549c02": "場作戲。便去。纔到石頭。遂繞禪牀一帀振錫一",
    "X65n1295_013:0549c03": "下。問。是何宗旨。頭曰。蒼天蒼天。師無語。回舉似",
    "X65n1295_013:0549c04": "馬祖。祖曰。汝更去。見他道蒼天蒼天。便噓兩聲。",
    "X65n1295_013:0549c05": "師又去。一依前問。頭乃噓兩聲。師又無語。歸舉",
    "X65n1295_013:0549c06": "似馬祖。祖曰。向汝道石頭路滑。　頌曰。",
    "X65n1295_013:0549c07": "石頭路險人難到。到者方知滑似苔。兩度三回雖蹋",
    "X65n1295_013:0549c08": "倒。滿身泥水又歸來。(虗堂愚)。",
    "X65n1295_013:0549c09": "唱徹黃金縷。重吹紫玉簫。倚樓人不見。風過樹頭搖",
    "X65n1295_013:0549c10": "　□□□。",
    "X65n1295_013:0549c11": "【增收】隱峯因南泉把淨瓶與師曰。淨瓶是境。你不得",
    "X65n1295_013:0549c12": "動著境與我將水來。師將淨瓶傾水於泉面前",
    "X65n1295_013:0549c13": "休去　歸宗曰。鄧隱峯也是亂潟。　頌曰。",
    "X65n1295_013:0549c14": "南泉特地指瓶。隱峯便來潟水。兩人自不識羞。掘地",
    "X65n1295_013:0549c15": "深埋自己。(照堂一)。",
    "X65n1295_013:0549c16": "南泉不指淨瓶。隱峯何曾潟水。從教打瓦鑽龜。佛法",
    "X65n1295_013:0549c17": "不在這裏。(鼓山珪)。",
    "X65n1295_013:0549c18": "眼中無翳休挑刮。鏡上無塵不用磨。信脚出門行大",
    "X65n1295_013:0549c19": "路。橫擔拄杖唱山歌。(徑山杲)。",
    "X65n1295_013:0549c20": "【增收】磁州馬頭峯神藏禪師(嗣馬祖)上堂謂眾曰。知",
    "X65n1295_013:0549c21": "而無知。不是無知。而說無知　南泉曰。恁麼依",
    "X65n1295_013:0549c22": "師道。始道得一半　黃蘗曰。不是南泉駮他要",
    "X65n1295_013:0549c23": "圓前話。　頌曰。",
    "X65n1295_013:0549c24": "從頭數到一二三。倒數却成三二一。直饒善會大衍",
    "X65n1295_013:0550a01": "筭。掐指巡文數不出。(中菴空)。",
    "X65n1295_013:0550a02": "【增收】潭州華林善覺禪師(嗣馬祖)裴相國訪師問曰。",
    "X65n1295_013:0550a03": "師還有侍者否。師曰有。只是不可見客。曰何妨。",
    "X65n1295_013:0550a04": "師乃喚曰。大空小空。唯二虎自菴後出。裴見之",
    "X65n1295_013:0550a05": "驚悚。師語二虎。有客且去。二虎於是哮吼而去。",
    "X65n1295_013:0550a06": "曰師作何行業感得如斯。師提起數珠曰。會麼。",
    "X65n1295_013:0550a07": "曰不會。師曰。老僧常念觀世音。　頌曰。",
    "X65n1295_013:0550a08": "常念觀音力伏猛獸。道眼通明萬緣何有。良哉大士",
    "X65n1295_013:0550a09": "時時垂手。念茲在茲安樂長壽。(龍門遠)。",
    "X65n1295_013:0550a10": "新羅渤海竺乾此土。月白風清三界獨步。對境無心",
    "X65n1295_013:0550a11": "馴菴有虎。忽然提起數珠時。誰識當陽第一機。奇奇",
    "X65n1295_013:0550a12": "敵勝還他師子兒。(南堂興)。",
    "X65n1295_013:0550a13": "【增收】烏臼和尚(嗣馬祖)因玄紹二上座參。師乃問二",
    "X65n1295_013:0550a14": "禪客發足甚處。玄曰江西。師便打。曰久知和尚",
    "X65n1295_013:0550a15": "有此機要。師曰。汝既不會。後面箇師僧祇對看。",
    "X65n1295_013:0550a16": "紹擬近前。師便打曰。信知同坑無異土。參堂去。",
    "X65n1295_013:0550a17": "　頌曰。",
    "X65n1295_013:0550a18": "烏臼分明棒有眼。這僧直是眼無筋。假饒打著百千",
    "X65n1295_013:0550a19": "箇。切莫將伊掛齒唇。(照堂一)。",
    "X65n1295_013:0550a20": "赤身挨白刃。死中還得活。一箭自迷踪。萬車齊喪轍。",
    "X65n1295_013:0550a21": "(鼓山珪)。",
    "X65n1295_013:0550a22": "烈焰不容蚊蚋泊。大海那堪宿死屍。任是三頭并六",
    "X65n1295_013:0550a23": "臂。望風無不竪降旗。(徑山杲)。",
    "X65n1295_013:0550a24": "鏌鋣在握當堂坐。擬欲衝前便喪軀。縱使機鋒如電",
    "X65n1295_013:0550b01": "拂。到頭未免病棲蘆。(懶菴需)。",
    "X65n1295_013:0550b02": "【增收】烏臼問僧。近離甚處。曰定州。師曰。定州法道何",
    "X65n1295_013:0550b03": "似這裏。曰不別。師曰。若不別。更轉彼中去。便打。",
    "X65n1295_013:0550b04": "僧曰。棒頭有眼。不得草草打人。師曰。今日打著",
    "X65n1295_013:0550b05": "一箇也。又打三下。僧便出去。師曰。屈棒元來有",
    "X65n1295_013:0550b06": "人喫在。曰爭奈杓柄在和尚手裏。師曰。汝若要",
    "X65n1295_013:0550b07": "山僧回與汝。僧近前奪棒打師三下。師曰。屈棒",
    "X65n1295_013:0550b08": "屈棒。曰有人喫在。師曰。草草打著箇漢。僧禮拜。",
    "X65n1295_013:0550b09": "師曰。却與麼去也。僧大笑而坐。師曰。消得恁麼",
    "X65n1295_013:0550b10": "消得恁麼。　頌曰。",
    "X65n1295_013:0550b11": "呼即易遣即難。互換機鋒子細看。劫石固來猶可壞。",
    "X65n1295_013:0550b12": "滄溟深處立須乾。烏臼老烏臼老。幾何般。與他杓柄",
    "X65n1295_013:0550b13": "太無端。(雪竇顯)。",
    "X65n1295_013:0550b14": "相見不虗圖。分明付與渠。汝醉我扶起。我倒汝相扶。",
    "X65n1295_013:0550b15": "交互為賓主。相將入帝都。高歌大笑九衢裏。天上人",
    "X65n1295_013:0550b16": "間我唯爾。(佛性泰)。",
    "X65n1295_013:0550b17": "【增收】石臼和尚初參馬祖。祖問。甚處來。師曰。烏臼來。",
    "X65n1295_013:0550b18": "曰烏臼近日有何言句。師曰。幾人於此茫然在。",
    "X65n1295_013:0550b19": "曰茫然且置。悄然一句作麼生。師乃近前三步。",
    "X65n1295_013:0550b20": "曰我有七棒寄打烏臼。你還甘否。師曰。和尚先",
    "X65n1295_013:0550b21": "喫。某甲後甘。却回烏臼。　頌曰。",
    "X65n1295_013:0550b22": "石臼發脚太遲。馬祖開口太早。十字街頭要錢。須是",
    "X65n1295_013:0550b23": "打他栲栳。(月堂昌)。",
    "X65n1295_013:0550b24": "【增收】石臼因僧問。如何是地藏手中珠。師曰。你手中",
    "X65n1295_013:0550c01": "還有麼。曰不會。師曰。莫謾大眾。復頌曰。不識自",
    "X65n1295_013:0550c02": "家寶。隨他認外塵。日中逃影質。鏡裏失頭人。",
    "X65n1295_013:0550c03": "　頌曰。",
    "X65n1295_013:0550c04": "貪觀天上月。失却手中橈。石臼山下路。歸計轉迢遙。",
    "X65n1295_013:0550c05": "覿面光輝日。拍手笑吾曹。且道笑他箇甚麼。為人不",
    "X65n1295_013:0550c06": "得力。(佛燈珣)。",
    "X65n1295_013:0550c07": "喪盡自家寶。何須問外塵。萬緣俱照破。方見本來人。",
    "X65n1295_013:0550c08": "(塗毒策)。",
    "X65n1295_013:0550c09": "【增收】本溪和尚(嗣馬祖)一日坐次。龐居士至。師纔顧",
    "X65n1295_013:0550c10": "視。公以拄杖畫一圓相。師近前踏却。士曰。與麼",
    "X65n1295_013:0550c11": "不與麼。師亦畫一圓相。士亦近前踏却。師曰。與",
    "X65n1295_013:0550c12": "麼不與麼。士拋下拄杖而立。師曰。來時有杖。去",
    "X65n1295_013:0550c13": "時無杖。曰幸目圓成。徒勞側目。師撫掌曰。奇哉",
    "X65n1295_013:0550c14": "奇哉。一無所得。士拈杖便行。師曰。看路看路。",
    "X65n1295_013:0550c15": "　頌曰。",
    "X65n1295_013:0550c16": "甎子來瓦子擲。拳頭來脚尖趯。子細點檢一場狼藉。",
    "X65n1295_013:0550c17": "先賢為榜樣。今人為法則。莫學相似禪。青天轟霹靂。",
    "X65n1295_013:0550c18": "箇中若是惺惺漢。餿飯殘羮誰肯喫(咄)。(大圓智)。",
    "X65n1295_013:0550c19": "起模畫樣弄精魂。拂跡除蹤更見人。行到水窮山盡",
    "X65n1295_013:0550c20": "處。滿天雲散月華明。(瞎堂遠)。",
    "X65n1295_013:0550c21": "十九條平路。終無一局同。欲分先後手。側目辨來蹤。",
    "X65n1295_013:0550c22": "(正覺顯)。",
    "X65n1295_013:0550c23": "各呈見解。互逞機鋒。石火莫及。電光罔通。拋下拄杖",
    "X65n1295_013:0550c24": "而立。不同草草拈起拄杖便行。亦豈匇匇者裏著得",
    "X65n1295_013:0551a01": "隻眼。許你親見龐公。(石溪月)。",
    "X65n1295_013:0551a02": "【增收】本溪因龐公問。丹霞打侍者意旨如何。師曰。老",
    "X65n1295_013:0551a03": "老大大見人長短。曰為我與師同參。所以借問。",
    "X65n1295_013:0551a04": "師曰。若恁麼從頭舉來共你商量。曰老老大大",
    "X65n1295_013:0551a05": "不可共你說人是非。師曰。念公年老。曰罪過罪",
    "X65n1295_013:0551a06": "過。　頌曰。",
    "X65n1295_013:0551a07": "一對鐵槌如綿團。一雙烏鴉如白鶴。忽然狹路相逢。",
    "X65n1295_013:0551a08": "不免將錯就錯。(佛鑑懃)。",
    "X65n1295_013:0551a09": "【增收】亮座主(見馬祖)講經論因參馬祖。祖問。見說座",
    "X65n1295_013:0551a10": "主大講得經論。是否。師曰不敢。曰將甚麼講。師",
    "X65n1295_013:0551a11": "曰。將心講。曰心如工伎兒。意如和伎者。爭解講",
    "X65n1295_013:0551a12": "得。師抗聲曰。心既講不得。虗空莫講得麼。曰却",
    "X65n1295_013:0551a13": "是虗空講得。師不肯便去。將下階。祖召曰座主。",
    "X65n1295_013:0551a14": "師回首。祖曰。是甚麼。師豁然大悟。便禮拜。曰這",
    "X65n1295_013:0551a15": "鈍根阿師禮拜作麼。師曰。某甲所講經論。將謂",
    "X65n1295_013:0551a16": "無人及得。今日被大師一問。平生功業一時冰",
    "X65n1295_013:0551a17": "釋。禮謝而退。乃隱於洪州西山。更無消息。　頌",
    "X65n1295_013:0551a18": "曰。",
    "X65n1295_013:0551a19": "幾年錯謂將心講。誰信虗空講似流。驀喚回頭方瞥",
    "X65n1295_013:0551a20": "地。西山一去絕蹤由。(本覺一)。",
    "X65n1295_013:0551a21": "馬師瞎却亮師眼。一入西山更不返。我有三十二藤",
    "X65n1295_013:0551a22": "條。寄與山中這擔板。(東山空)。",
    "X65n1295_013:0551a23": "昨夜月初明。柴門猶未閉。苗兒捉老鼠。引得狗兒吠。",
    "X65n1295_013:0551a24": "(懶菴樞)。",
    "X65n1295_013:0551b01": "却是虗空解講經。驢鳴狗吠一般聲。郡樓昨夜鼕鼕",
    "X65n1295_013:0551b02": "鼓。不是知音不解聽。(白楊順)。",
    "X65n1295_013:0551b03": "弓弦難結鴛鴦紐。御道那栽栗棘蓬。堪笑香嚴饒舌",
    "X65n1295_013:0551b04": "老。今年猶勝去年窮。(正堂辯)。",
    "X65n1295_013:0551b05": "却是虗空講得經。雨花狼籍曉風清。賺人深入西山",
    "X65n1295_013:0551b06": "後。多少闍黎又錯聽。(閑極雲)。",
    "X65n1295_013:0551b07": "鎮州金牛和尚(嗣馬祖)每日自作飯供養眾僧。",
    "X65n1295_013:0551b08": "至齋時舁飯桶到僧堂前。作舞呵呵大笑曰。菩",
    "X65n1295_013:0551b09": "薩子喫飯來　長慶因僧問。古人撫掌喚僧喫",
    "X65n1295_013:0551b10": "飯意旨如何。慶云。大似因齋慶讚。僧問大光。未",
    "X65n1295_013:0551b11": "審慶讚箇甚麼。光作舞。僧禮拜。光云。這野狐精",
    "X65n1295_013:0551b12": "　東禪齊云。古人自出手作飯。舞了喚人來喫。",
    "X65n1295_013:0551b13": "意作麼生。還會麼。祇如長慶與大光。是明古人",
    "X65n1295_013:0551b14": "意。別為他分析。今問上座。每日持鉢掌盂時。迎",
    "X65n1295_013:0551b15": "來送去時。為當與古人一般。別有道理。若道別",
    "X65n1295_013:0551b16": "且作麼生得別來。若一般恰到他舞。又被喚作",
    "X65n1295_013:0551b17": "野狐精。有會處麼。若未會。行脚眼在甚麼處。",
    "X65n1295_013:0551b18": "　頌曰。",
    "X65n1295_013:0551b19": "白雲影裏笑呵呵。兩手扶來付與他。若是金毛師子",
    "X65n1295_013:0551b20": "子。三千里外見譊訛。(雪竇顯)。",
    "X65n1295_013:0551b21": "拳中十指展縮自由。菩薩喫飯莫笑金牛。有意氣時",
    "X65n1295_013:0551b22": "添意氣。不風流處也風流。(地藏恩)。",
    "X65n1295_013:0551b23": "金牛作舞也奇哉。撫掌相招喫飯來。若謂因齋成慶",
    "X65n1295_013:0551b24": "讚。都盧笑殺老黃梅。(佛國白)。",
    "X65n1295_013:0551c01": "菩薩子喫飯來。一喚令人眼豁開。却憶上方曾打鼓。",
    "X65n1295_013:0551c02": "親持鐵鉢詣天台。(長靈卓)。",
    "X65n1295_013:0551c03": "長連牀上狐屎尿。三聖堂前狗吠春。跳出金牛窠窟",
    "X65n1295_013:0551c04": "子。月明照見夜行人。(佛眼遠)。",
    "X65n1295_013:0551c05": "【續收】襴衫席帽積塵埃。柳巷花衢去復來。拈得舊時氈",
    "X65n1295_013:0551c06": "拍板。逢人徧愛舞三臺。(佛心才)。",
    "X65n1295_013:0551c07": "絲來線去分明過與。若不相諳如何驗取。因齋慶讚",
    "X65n1295_013:0551c08": "和泥土蹈襲。只言呈作舞野狐精。七星利劒血長鯨。",
    "X65n1295_013:0551c09": "(圓悟勤)。",
    "X65n1295_013:0551c10": "堂前事事已辦。只欠開口喫飯。一飽能忘百飢。說甚",
    "X65n1295_013:0551c11": "因齋慶讚。識得當面主人翁。眉毛決定遮雙眼。(佛",
    "X65n1295_013:0551c12": "鑑懃)。",
    "X65n1295_013:0551c13": "鐘鼓聲聲已喚齋。堂前作舞老公家。雖然一鉢充飢",
    "X65n1295_013:0551c14": "困。不覺牙生滿口沙。(懶菴樞)。",
    "X65n1295_013:0551c15": "鴆鳥落水魚鼈死。毒龍行處草木枯。坐中若有江南",
    "X65n1295_013:0551c16": "客。休向人前唱鷓鴣。(簡堂機)。",
    "X65n1295_013:0551c17": "作舞金牛錯用心。喚人喫飯笑忻折。黃金自有黃金",
    "X65n1295_013:0551c18": "價。何必和沙賣與人。(天目禮)。",
    "X65n1295_013:0551c19": "【增收】崧山和尚(嗣馬祖)因與龐居士喫茶。士舉槖子",
    "X65n1295_013:0551c20": "曰。人人盡有分。為甚麼道不得。師曰。祇為人人",
    "X65n1295_013:0551c21": "盡有。所以道不得。曰阿兄為甚麼却道得。師曰。",
    "X65n1295_013:0551c22": "不可無言也。曰灼然灼然。師便喫茶。士曰。阿兄",
    "X65n1295_013:0551c23": "喫茶。為甚麼不揖客。師曰誰。曰龐公。師曰。何須",
    "X65n1295_013:0551c24": "更揖。後丹霞聞乃曰。若不是崧山。幾被箇老翁",
    "X65n1295_013:0552a01": "惑亂。一上士聞之。乃令人傳語霞曰。何不會取",
    "X65n1295_013:0552a02": "未舉槖子時。　頌曰。",
    "X65n1295_013:0552a03": "未提槖子已前。衲子難為下觜。識得這箇靈苗。不向",
    "X65n1295_013:0552a04": "黃泉作鬼。不作鬼何准擬。一拳拳倒黃鶴樓。一踢踢",
    "X65n1295_013:0552a05": "翻大海水。(南堂興)。",
    "X65n1295_013:0552a06": "七椀清風生兩腋。一回舉著便惺惺。相逢不用輕相",
    "X65n1295_013:0552a07": "揖。須要當頭道姓名。(正覺顯)。",
    "X65n1295_013:0552a08": "【增收】崧山與龐公見眾僧擇菜次。師曰。黃葉即去。青",
    "X65n1295_013:0552a09": "葉即留。士曰。不落青黃又作麼生。師曰。道取好。",
    "X65n1295_013:0552a10": "曰互為賓主也大難。師曰。却來此間強作主宰。",
    "X65n1295_013:0552a11": "曰誰不與麼。師曰是。曰不落青黃就中難道。師",
    "X65n1295_013:0552a12": "笑曰。也解與麼道。士珍重大眾。師曰。大眾放你",
    "X65n1295_013:0552a13": "落機處　佛鑑云。龐公當時若下得一轉語。方",
    "X65n1295_013:0552a14": "得話圓。且道。下得什麼語。當時但道。某甲亦放",
    "X65n1295_013:0552a15": "過長老蹉過處。且道。甚麼處是蹉過處。諸人撿",
    "X65n1295_013:0552a16": "點得出麼。若撿點不出。山僧更與你註破。乃頌",
    "X65n1295_013:0552a17": "曰。",
    "X65n1295_013:0552a18": "蹉過處甚分明。無耳僧人子細聽。但得白雲消散盡。",
    "X65n1295_013:0552a19": "夕陽斜照數峯青。",
    "X65n1295_013:0552a20": "不落青黃道取好。互為賓主也大難。珍重眾僧便下",
    "X65n1295_013:0552a21": "去。後回相見作何顏。(大圓智)。",
    "X65n1295_013:0552a22": "膠投漆水和乳。一卷一舒全賓全主。誰言不落青黃。",
    "X65n1295_013:0552a23": "就中要人道取。誰道取分付。鑊湯熟蒸爛煑。(佛性泰)。",
    "X65n1295_013:0552a24": "【增收】則川和尚(嗣馬祖)因龐居士相看次。師曰。還記",
    "X65n1295_013:0552b01": "得見石頭時道理否。曰猶得阿師重舉在。師曰。",
    "X65n1295_013:0552b02": "情知久參事慢。曰阿師老耄。不啻龐公。師曰。二",
    "X65n1295_013:0552b03": "彼同時又爭幾許。曰龐公鮮健且勝阿師。師曰。",
    "X65n1295_013:0552b04": "不是勝我。祇欠汝箇幞頭。士拈下幞頭曰。恰與",
    "X65n1295_013:0552b05": "師相似。師大笑而已。　頌曰。",
    "X65n1295_013:0552b06": "初見石頭久參事慢。阿師老耄龐公鮮健。一頂幞頭",
    "X65n1295_013:0552b07": "機鋒互換。大笑呵呵風和日暖。(正覺顯)。",
    "X65n1295_013:0552b08": "【增收】則川與龐居士摘茶次。士問曰。法界不容身。師",
    "X65n1295_013:0552b09": "還見我否。師曰。不是老僧洎答公話。曰有問有",
    "X65n1295_013:0552b10": "答蓋是尋常。師乃摘茶不聽。士曰。莫怪適來容",
    "X65n1295_013:0552b11": "易借問。師亦不顧。士喝曰。這無禮儀老漢。待我",
    "X65n1295_013:0552b12": "一一舉向明眼人。師乃拋却茶藍便歸方丈",
    "X65n1295_013:0552b13": "雪竇云。則川只解把定封疆。要且不能同死同",
    "X65n1295_013:0552b14": "生。當時好與捋下幞頭。誰敢喚作龐居士。　頌",
    "X65n1295_013:0552b15": "曰。",
    "X65n1295_013:0552b16": "相逢相識謾相邀。碧水溪深隔斷橋。無限說辭殊不",
    "X65n1295_013:0552b17": "聽。急扄門戶更徒勞。(保寧勇)。",
    "X65n1295_013:0552b18": "二老機關誰共委。幞頭捋下髮髼鬆。山深不記來時",
    "X65n1295_013:0552b19": "路。彷彿猿啼碧澗中。(嬾菴樞)。",
    "X65n1295_013:0552b20": "二八佳人巧畫眉。穿簾入戶意如癡。空勞笑語相調",
    "X65n1295_013:0552b21": "戲。白髮山翁肯采伊。(寶葉源)。",
    "X65n1295_013:0552b22": "【增收】則川一日在方丈內坐。居士來見乃曰。只知端",
    "X65n1295_013:0552b23": "居丈室。不覺僧到參。時師垂下一足。士便出行",
    "X65n1295_013:0552b24": "三兩步却回。師乃收足。士曰。可謂自由自在。師",
    "X65n1295_013:0552c01": "曰。我是主。士曰。阿師只知有主。不知有客。師喚",
    "X65n1295_013:0552c02": "侍者點茶。士作舞而出　南堂興拈云。好則川",
    "X65n1295_013:0552c03": "亦好龐公。看他兩作家恁麼相見。如二龍玩寶。",
    "X65n1295_013:0552c04": "兩無相傷。所謂入林不動草。入水不動波。到這",
    "X65n1295_013:0552c05": "裏方知有自由自在分。且道。是什麼得恁麼靈",
    "X65n1295_013:0552c06": "驗。(良久)復頌曰。",
    "X65n1295_013:0552c07": "衲子懷中寶。文星袖裏珠。夫子步亦步。夫子趨亦趨。",
    "X65n1295_013:0552c08": "又頌曰。",
    "X65n1295_013:0552c09": "則川善唱居士能舞。雲既從龍風亦從虎。師子嚬呻",
    "X65n1295_013:0552c10": "象王回顧。北斗藏身月宮趂兔。踏破草鞋不移寸步。",
    "X65n1295_013:0552c11": "樂行不如苦住。富客不如貧主。趍前退後說來端。舞",
    "X65n1295_013:0552c12": "袖高歌却回去。(正覺顯)。",
    "X65n1295_013:0552c13": "【增收】忻州打地和尚(嗣馬祖)自江西領旨。常晦其名。",
    "X65n1295_013:0552c14": "凡學者致問。唯以棒打地示之。時謂之打地和",
    "X65n1295_013:0552c15": "尚。一日被僧藏却棒然後致問。師但張其口。僧",
    "X65n1295_013:0552c16": "問門人曰。祇如和尚每日有人問便打地意旨",
    "X65n1295_013:0552c17": "如何。門人即於竈內取柴一片擲在釜中。　頌",
    "X65n1295_013:0552c18": "曰。",
    "X65n1295_013:0552c19": "請問吾師皆打地。問處雖殊理不殊。古人總在斯門",
    "X65n1295_013:0552c20": "入。早是慈悲曲為渠。(般若柔)。",
    "X65n1295_013:0552c21": "紫府山前真正事。拄杖常擎在手中。南北問津無限",
    "X65n1295_013:0552c22": "眾。唯將打地報盲聾。(汾陽昭)。",
    "X65n1295_013:0552c23": "棒棒打著地。始信無虗棄。祇見鑿頭方。失却錐頭利。",
    "X65n1295_013:0552c24": "(慈受深)。",
    "X65n1295_013:0553a01": "端坐似無為。逢人却打地。嚇得虗空神。走入波斯鼻。",
    "X65n1295_013:0553a02": "(福州寶壽樂)。",
    "X65n1295_013:0553a03": "【增收】江西椑樹和尚(嗣馬祖)一日因。道吾從外歸。師",
    "X65n1295_013:0553a04": "問。甚麼處去來。曰親近來。師曰。用簸這兩片皮",
    "X65n1295_013:0553a05": "作麼。曰借。師曰。他有從汝借。無作麼生。曰祇為",
    "X65n1295_013:0553a06": "有所以借　後曹山聞舉乃云。一子親得。　頌",
    "X65n1295_013:0553a07": "曰。",
    "X65n1295_013:0553a08": "從來父子不相離。石女何勞更問伊。昨夜寒巖無影",
    "X65n1295_013:0553a09": "木。白雲深處露橫枝。(丹霞淳)。",
    "X65n1295_013:0553a10": "【增收】椑樹臥次。道吾近前。牽被覆之。師曰作麼。曰蓋",
    "X65n1295_013:0553a11": "覆。師曰。臥底是坐底是。曰不在這兩處。師曰。爭",
    "X65n1295_013:0553a12": "奈蓋覆何。曰莫亂道。　頌曰。",
    "X65n1295_013:0553a13": "椑樹臥起。道吾蓋覆。一喝當頭。掀翻路布。(圓悟勤)。",
    "X65n1295_013:0553a14": "相逢不相避。箇裏聊游戲(喝一喝)反天覆地。(大圓智)。",
    "X65n1295_013:0553a15": "【增收】石林和尚(嗣馬祖)見龐居士來。乃竪起拂子曰。",
    "X65n1295_013:0553a16": "不落丹霞機。試道一句子。士奪却拂子。却自竪",
    "X65n1295_013:0553a17": "起拳。師曰。正是丹霞機。曰與我不落看。師曰。丹",
    "X65n1295_013:0553a18": "霞患啞龐公患聾。曰恰是。師無語。士曰。向道偶",
    "X65n1295_013:0553a19": "爾。　頌曰。",
    "X65n1295_013:0553a20": "擔東過西。移前作後。馬首千差。佛面百醜。(月堂昌)。",
    "X65n1295_013:0553a21": "作家相見別無道理。彼既搖頭此亦擺尾。頭尾相應",
    "X65n1295_013:0553a22": "須存終始。多少杜撰禪和。一向撥波求水。(佛鑑懃)。",
    "X65n1295_013:0553a23": "【增收】潭州秀谿和尚(嗣馬祖)因谷山問。聲色純真如",
    "X65n1295_013:0553a24": "何是道。師曰。亂道作麼。山却從東過西立。師曰。",
    "X65n1295_013:0553b01": "若不恁麼即禍事也。山又從西過東立。師乃下",
    "X65n1295_013:0553b02": "禪牀方行兩步。被谷山捉住曰。聲色絕真事作",
    "X65n1295_013:0553b03": "麼生。師便打一掌。山曰。三十年後要箇人下茶",
    "X65n1295_013:0553b04": "也無在。師曰。要谷山這漢作甚麼。山呵呵大笑。",
    "X65n1295_013:0553b05": "　頌曰。",
    "X65n1295_013:0553b06": "樓前巧燕雙雙語。林上嬌鶯對對飛。因看古人無義",
    "X65n1295_013:0553b07": "語。等閑又得一聯詩。(佛鑑懃)。",
    "X65n1295_013:0553b08": "兩陣交鋒笑似嗔。雙眉倒卓眼生筋。谿山雲月誰為",
    "X65n1295_013:0553b09": "侶。南北東西絕近鄰。(瞎堂遠)。",
    "X65n1295_013:0553b10": "【增收】浮杯和尚(嗣馬祖)一日。凌行婆來禮拜。師與坐",
    "X65n1295_013:0553b11": "喫茶。婆乃問。盡力道不得底句分付阿誰。師曰",
    "X65n1295_013:0553b12": "浮杯無剩語。曰未到浮杯不妨疑著。師曰。別有",
    "X65n1295_013:0553b13": "長處不妨拈出。婆斂手哭曰。蒼天中更添冤苦。",
    "X65n1295_013:0553b14": "師無語。曰語不知偏正理不識倒邪。為人即禍",
    "X65n1295_013:0553b15": "生。後有僧舉似南泉。泉曰。苦哉浮杯。被這老婆",
    "X65n1295_013:0553b16": "摧折一上。婆後聞笑曰。王老師猶少機關在。澄",
    "X65n1295_013:0553b17": "一禪客逢見行婆便問。怎生是南泉猶少機關",
    "X65n1295_013:0553b18": "在。婆乃哭曰。可悲可痛。一罔措。婆曰。會麼。一合",
    "X65n1295_013:0553b19": "掌而立。婆曰。伎死禪和如麻似粟。一舉似趙州。",
    "X65n1295_013:0553b20": "州曰。我若見這臭老婆問教口瘂。一曰。未審和",
    "X65n1295_013:0553b21": "尚怎生問他。州便打。一曰。為甚麼却打某甲。州",
    "X65n1295_013:0553b22": "曰。似這伎死漢不打更待幾時。連打數棒。婆聞",
    "X65n1295_013:0553b23": "却曰。趙州合喫婆手裏棒。後僧舉似趙州。州哭",
    "X65n1295_013:0553b24": "曰。可悲可痛。婆聞此語合掌歎曰。趙州眼光爍",
    "X65n1295_013:0553c01": "破四天下。州令僧問。如何是趙州眼。婆乃竪起",
    "X65n1295_013:0553c02": "拳頭。僧回舉似趙州。州作偈曰。當機覿面提。覿",
    "X65n1295_013:0553c03": "面當機疾。報汝凌行婆。哭聲何得失。婆以偈答",
    "X65n1295_013:0553c04": "曰。哭聲師已曉。已曉復誰知。當時摩竭國。幾喪",
    "X65n1295_013:0553c05": "目前機。　頌曰。",
    "X65n1295_013:0553c06": "掌內摩尼曾不顧。誰能護惜娘生袴。浮杯不會老婆",
    "X65n1295_013:0553c07": "禪。直至如今遭點污。(徑山杲　三)。",
    "X65n1295_013:0553c08": "電光石火尚猶遲。伎死禪和那得知。轉面回頭擬尋",
    "X65n1295_013:0553c09": "討。夕陽已過綠梢西。",
    "X65n1295_013:0553c10": "眼光爍破四天下。婆子拳頭無縫罅。當機覿面事如",
    "X65n1295_013:0553c11": "何。猛虎脊梁誰解跨。",
    "X65n1295_013:0553c12": "動絃別曲。葉落知秋。擬議不來。休休休休。(中菴空)。",
    "X65n1295_013:0553c13": "行婆能擊塗毒鼓。遠近聞之皆膽怖。唯有南泉與趙",
    "X65n1295_013:0553c14": "州。同死同生殊不顧。阿呵呵。伎死禪和不奈何。(佛",
    "X65n1295_013:0553c15": "性泰)。",
    "X65n1295_013:0553c16": "年少行藏獨倚樓。一家女子百家求。只因不入浮杯",
    "X65n1295_013:0553c17": "網。對鏡看看白盡頭。(笑翁堪)。",
    "X65n1295_013:0553c18": "【增收】潭州龍山和尚。(亦云隱山嗣馬祖)洞山與密師伯經由。",
    "X65n1295_013:0553c19": "見溪流菜葉。洞曰。深山無人。因何有菜隨流。莫",
    "X65n1295_013:0553c20": "有道人居否。乃共議。撥草溪行五七里間。忽見",
    "X65n1295_013:0553c21": "師羸形異貌。放下行李問訊。師曰。此山無路。闍",
    "X65n1295_013:0553c22": "黎從何處來。洞曰。無路且置。和尚從何而入。師",
    "X65n1295_013:0553c23": "曰。我不從雲水來。曰和尚住此山多少時耶。師",
    "X65n1295_013:0553c24": "曰。春秋不涉。曰和尚先住。此山先住。師曰不知。",
    "X65n1295_013:0554a01": "曰為甚麼不知。師曰。我不從人天來。曰和尚得",
    "X65n1295_013:0554a02": "何道理便住此山。師曰。我見兩箇泥牛鬬入海。",
    "X65n1295_013:0554a03": "直至于今絕消息。　頌曰。",
    "X65n1295_013:0554a04": "泥牛入海無消息。天上人間何處覔。謂言春去秋復",
    "X65n1295_013:0554a05": "來。步步乘騎得渠力。(保寧勇)。",
    "X65n1295_013:0554a06": "撥草瞻風海上遊。海山深處葉隨流。相將行到水窮",
    "X65n1295_013:0554a07": "處。果見厖眉老比丘。這比丘冷啾啾。清風為線明月",
    "X65n1295_013:0554a08": "為鈎。一合乾坤作釣舟。孤峯絕頂垂綸坐。不風流處",
    "X65n1295_013:0554a09": "也風流。(南堂興)。",
    "X65n1295_013:0554a10": "眼目高低鼻孔橫。淺深輕重不多爭。蚊虻蠆上挨肩",
    "X65n1295_013:0554a11": "入。鸑鷟牙根借路行。便把長河攪酥酪。敢將粟柄作",
    "X65n1295_013:0554a12": "禾莖。隱山未是潛身處。出沒任他烏兔更。(瞎堂遠)。",
    "X65n1295_013:0554a14": "禪宗頌古聯珠通集卷第十三"
}