{
    "T30n1574_001:0254a02": "No. 1574",
    "T30n1574_001:0254a03": "大乘破有論",
    "T30n1574_001:0254a05": "龍樹菩薩造",
    "T30n1574_001:0254a06": "西天譯經三藏朝奉大",
    "T30n1574_001:0254a07": "夫試光祿卿傳法大師",
    "T30n1574_001:0254a08": "賜紫臣施護奉 詔譯",
    "T30n1574_001:0254a09": "[0254a09] 歸命一切佛諸有智者。應當如實了知諸法。",
    "T30n1574_001:0254a10": "此中云何。謂一切性從無性生。亦非無性生。",
    "T30n1574_001:0254a11": "一切性若有生者。彼性是常。是性無實。猶如",
    "T30n1574_001:0254a12": "空華。當知諸法與虛空等。彼諸法生亦與空",
    "T30n1574_001:0254a13": "等。一切緣法皆如虛空。彼無實故。當云何有。",
    "T30n1574_001:0254a14": "諸法無因而復無果。亦無諸業自性可得。此",
    "T30n1574_001:0254a15": "中一切而無有實。無世間故無出世間。一切",
    "T30n1574_001:0254a16": "無生亦無有性。云何諸法而有所生。世間親",
    "T30n1574_001:0254a17": "愛父子眷屬。雖有所生而無其實。不從先世",
    "T30n1574_001:0254a18": "之所生故。亦非現世有其相故。此於世間無",
    "T30n1574_001:0254a19": "義可轉。猶如月中見諸影像。世間無實從分",
    "T30n1574_001:0254a20": "別起。此分別故分別心生。由此心為因即有",
    "T30n1574_001:0254a21": "身生。是故有身行於世間。蘊所成故名之為",
    "T30n1574_001:0254a22": "身。諸蘊皆空無有自性。蘊無自性而亦無心。",
    "T30n1574_001:0254a23": "以無心故是故無身。當知自性離諸分別。若",
    "T30n1574_001:0254a24": "無其心亦無有法。若無其身亦無有界。此中",
    "T30n1574_001:0254a25": "所說是無二道。此所說者是真實說。此中一",
    "T30n1574_001:0254a26": "切離諸所緣。此中所說離諸所緣。此中所作",
    "T30n1574_001:0254a27": "離諸所緣。此中所得離諸所緣。所有布施持",
    "T30n1574_001:0254a28": "戒忍辱精進禪定智慧諸法如是常行。不久",
    "T30n1574_001:0254a29": "時中即能證得無上菩提。以慧方便安住實",
    "T30n1574_001:0254b01": "際。起悲愍行廣度眾生。雖復如是有所得相。",
    "T30n1574_001:0254b02": "一切智性而不可說得。彼一切法但有名字。",
    "T30n1574_001:0254b03": "一切但於有想中住。現前無實差別所生。差",
    "T30n1574_001:0254b04": "別生法而無所有。彼一切法本無有名。但以",
    "T30n1574_001:0254b05": "假名而表了故。當知諸法而無實體。一切皆",
    "T30n1574_001:0254b06": "從分別所生。此中若無分別者。即同虛空離",
    "T30n1574_001:0254b07": "諸分別。如說眼者能見於色。作此說者是真",
    "T30n1574_001:0254b08": "實語。世間有諸邪執心者。執此所說如實而",
    "T30n1574_001:0254b09": "轉。彼一切法聚類所現。當知此說是佛所說。",
    "T30n1574_001:0254b10": "是故應知。此中義者眼不見色。乃至意不知",
    "T30n1574_001:0254b11": "法。若如是知是為智者。即能通達第一義諦。",
    "T30n1574_001:0254b12": "如是乃名最上真實。我今依經。如是略說。"
}