{
    "T22n1425_002:0235a13": "摩訶僧祇律卷第二",
    "T22n1425_002:0235a15": "東晉天竺三藏佛陀跋陀羅",
    "T22n1425_002:0235a16": "共法顯譯",
    "T22n1425_002:0235a17": "明四波羅夷法之二(婬戒之餘)",
    "T22n1425_002:0235a18": "復次佛住舍衛城，廣說如上。時欝闍尼國有",
    "T22n1425_002:0235a19": "一男子，其婦邪行與人共通，其夫瞋恨面相",
    "T22n1425_002:0235a20": "呵責：「後復爾者要苦相治。」其婦不止。夫伺其",
    "T22n1425_002:0235a21": "婬時，執彼男子俱送與王，白言：「大王！此婦不",
    "T22n1425_002:0235a22": "良與是人通，願王苦治以肅將來。」時王大怒，",
    "T22n1425_002:0235a23": "勅其有司令兀其手足棄於塚間。時治罪",
    "T22n1425_002:0235a24": "者，即於塚間兀其手足仰臥著地。時有比",
    "T22n1425_002:0235a25": "丘在塚間行，見此女人裸身在地，彼不正思",
    "T22n1425_002:0235a26": "惟便生欲想，語此女言：「共作是事。」女即答言：",
    "T22n1425_002:0235a27": "「此形如是猶可爾耶？」比丘言：「可爾。」女人即",
    "T22n1425_002:0235a28": "許便共行欲，行欲已而去。爾時此女親里知",
    "T22n1425_002:0235a29": "識共相謂言：「當往塚間看此女人，為死為",
    "T22n1425_002:0235b01": "活？」便共俱行往詣塚間，見彼兀女仰臥在",
    "T22n1425_002:0235b02": "地，身上猶有新行欲處，皆共瞋言：「汝於苦",
    "T22n1425_002:0235b03": "痛中猶復為此，人之無恥乃至如是耶？」彼女",
    "T22n1425_002:0235b04": "答言：「人來見逼，此非我咎。」問言：「逼者何人？」",
    "T22n1425_002:0235b05": "答言：「沙門釋子。」眾人驚怪自相謂言：「沙門釋",
    "T22n1425_002:0235b06": "子是女人身壞如是猶故不捨，況復全形者！",
    "T22n1425_002:0235b07": "宜共防護無令近門，此等敗人何道之有。」彼",
    "T22n1425_002:0235b08": "比丘尋自疑悔，具白世尊，佛言：「比丘！汝不聞",
    "T22n1425_002:0235b09": "我制戒不得行婬耶？」比丘答言：「我知制戒，謂",
    "T22n1425_002:0235b10": "為全身，但此兀女形壞。」佛言：「兀者若左手",
    "T22n1425_002:0235b11": "及右脚、若右手及左脚，是名兀女，若婬者",
    "T22n1425_002:0235b12": "犯波羅夷。」",
    "T22n1425_002:0235b13": "復次佛住舍衛城，廣說如上。有一比丘於祇",
    "T22n1425_002:0235b14": "洹中食已，入開眼林中坐禪。時祇洹開眼",
    "T22n1425_002:0235b15": "林中間，有一女狂發眠地，風吹衣起形體露",
    "T22n1425_002:0235b16": "現。時比丘不正思惟欲心內發，便共行婬。行",
    "T22n1425_002:0235b17": "婬已尋即疑悔，具白世尊，佛告比丘：「汝不知",
    "T22n1425_002:0235b18": "我制戒不得行婬耶？」比丘答言：「我知制戒，但",
    "T22n1425_002:0235b19": "是女狂眠。」佛言：「婬狂眠女者，亦犯波羅夷。」",
    "T22n1425_002:0235b20": "復次佛住毘舍離，廣說如上。時有一居士婦",
    "T22n1425_002:0235b21": "父母家住久，夫家遣信呼婦令速還，婦將欲",
    "T22n1425_002:0235b22": "還作種種飲食自送之具。時風刀起吹",
    "T22n1425_002:0235b23": "裂女身，即便命終。毘舍離土地下濕，死人",
    "T22n1425_002:0235b24": "不得久停。時宗親都集，即時送此死屍，往",
    "T22n1425_002:0235b25": "著曠野送死屍出，共相謂言：「當速疾去，莫令",
    "T22n1425_002:0235b26": "壞爛使人厭污。」送出死屍值大風雨，置屍",
    "T22n1425_002:0235b27": "一處以草覆之，明當來燒。夜則雨止天清月",
    "T22n1425_002:0235b28": "出。時有比丘，夜遊塚間過到是處，聞新死屍",
    "T22n1425_002:0235b29": "身有塗香，便謂是生人。是比丘不正思惟欲",
    "T22n1425_002:0235c01": "心即起，便婬死屍。行欲已猶故不厭，即擔死",
    "T22n1425_002:0235c02": "屍到自住處通夜行欲。晨朝閉戶入村乞食。",
    "T22n1425_002:0235c03": "死女親里明日持香油樵火欲燒死屍，到其",
    "T22n1425_002:0235c04": "本處不見死屍，復不見鳥獸所食蹤跡，遍求",
    "T22n1425_002:0235c05": "不得。開比丘草庵，見死屍在中，屍上看見",
    "T22n1425_002:0235c06": "新行欲處。見已便相謂言：「異哉！沙門釋子",
    "T22n1425_002:0235c07": "死者尚不捨，況復生人！從今已去宜各防護，",
    "T22n1425_002:0235c08": "莫令沙門得入人舍，此等敗物，有何道哉？」彼",
    "T22n1425_002:0235c09": "比丘尋自疑悔，具白世尊，佛言：「比丘！汝不聞",
    "T22n1425_002:0235c10": "佛制戒不得行婬耶？」比丘答言：「我知制戒，但",
    "T22n1425_002:0235c11": "彼是死女。」佛言：「婬死女，亦犯波羅夷。有三事",
    "T22n1425_002:0235c12": "比丘行婬犯波羅夷。何等三？死、眠、覺。」",
    "T22n1425_002:0235c13": "爾時世尊告諸比丘：「依止毘舍離比丘皆使",
    "T22n1425_002:0235c14": "令集，以十利故與諸比丘制戒，乃至已聞者",
    "T22n1425_002:0235c15": "當重聞。若比丘於和合僧中受具足戒，不還",
    "T22n1425_002:0235c16": "戒、戒羸不出、相行婬法，乃至共畜生，是比",
    "T22n1425_002:0235c17": "丘得波羅夷，不應共住。」初波羅夷緣訖。",
    "T22n1425_002:0235c18": "比丘者，受具足善受具足；如法非不如法；和",
    "T22n1425_002:0235c19": "合非不和合；可稱歎非不可稱歎；滿二十",
    "T22n1425_002:0235c20": "非不滿，是名比丘義。於和合僧中受戒者，",
    "T22n1425_002:0235c21": "若比丘受具足時善受具足，一白三羯磨無",
    "T22n1425_002:0235c22": "障法，和合僧非別眾，滿十僧、若過十，是為",
    "T22n1425_002:0235c23": "比丘於和合僧中受戒。不還戒者，欲先明",
    "T22n1425_002:0235c24": "還戒。還戒者，是比丘還戒時，若愁憂不樂，心",
    "T22n1425_002:0235c25": "定欲捨沙門法，不樂行比丘事，不樂釋種子，",
    "T22n1425_002:0235c26": "言：「我欲作沙彌、我欲作外道、我欲作俗人受",
    "T22n1425_002:0235c27": "本五欲。」若向比丘、比丘尼、式叉摩尼、沙彌、沙",
    "T22n1425_002:0235c28": "彌尼、外道、出家、在家俗人言：「我捨佛、捨法、捨",
    "T22n1425_002:0235c29": "僧、捨學、捨說、捨共住、捨共利、捨經論、捨比丘、捨",
    "T22n1425_002:0236a01": "沙門、捨釋種，我非比丘、非沙門、非釋種，我是",
    "T22n1425_002:0236a02": "沙彌、是外道、是俗人，如本五欲我今受之。」是",
    "T22n1425_002:0236a03": "名還戒。云何捨佛？捨佛者，捨正覺、捨最勝、捨",
    "T22n1425_002:0236a04": "一切智身、捨一切見、捨無餘智見、捨羅睺羅",
    "T22n1425_002:0236a05": "父、捨金色身、捨圓光、捨三十二相、捨八十種",
    "T22n1425_002:0236a06": "好。若捨一一佛名號，皆名捨佛，如是捨佛是",
    "T22n1425_002:0236a07": "名捨戒。若言：「捨過去、未來佛。」是不名捨戒，得",
    "T22n1425_002:0236a08": "偷蘭罪。若不言：「捨過去、未來佛。」直言：「捨佛。」者，",
    "T22n1425_002:0236a09": "是名捨戒。若言：「捨辟支佛。」是名捨戒。過去、未",
    "T22n1425_002:0236a10": "來同如捨佛。又外道一切出家、六師弟子各言：",
    "T22n1425_002:0236a11": "「有佛。」若比丘實欲捨此佛，假言：「捨外道佛。」",
    "T22n1425_002:0236a12": "是不名捨戒，得偷蘭罪。若戲笑捨佛，得越",
    "T22n1425_002:0236a13": "比尼罪。若誤說、心狂，無罪。云何捨法？法者，",
    "T22n1425_002:0236a14": "非三世所攝，其相常住。所謂無為涅槃、離眾",
    "T22n1425_002:0236a15": "煩惱，一切苦患永盡無餘。若言：「捨此法。」者，是",
    "T22n1425_002:0236a16": "名捨戒。若言：「捨過去、未來法。」是不名捨戒，",
    "T22n1425_002:0236a17": "得偷蘭罪。若不稱過去、未來，直言：「捨法。」是名",
    "T22n1425_002:0236a18": "捨戒。一切外道各自有法，若比丘實欲捨此正",
    "T22n1425_002:0236a19": "法，假言：「捨彼法。」者，是不名捨戒，得偷蘭罪。若",
    "T22n1425_002:0236a20": "戲笑捨法者，越比尼罪。若誤說、心狂，無罪。云",
    "T22n1425_002:0236a21": "何捨僧？僧者，世尊弟子僧，等向政向智向、",
    "T22n1425_002:0236a22": "法次法向、隨順法行，謂四雙八輩，信成就、戒",
    "T22n1425_002:0236a23": "成就、聞成就、三昧成就、慧成就、解脫成就、解",
    "T22n1425_002:0236a24": "脫智見成就，應所恭敬，為無上福田。若比",
    "T22n1425_002:0236a25": "丘言：「我捨是僧。」是名捨戒。若言：「捨過去、未來",
    "T22n1425_002:0236a26": "僧。」是不名捨戒，得偷蘭罪。若不稱過去、未來，",
    "T22n1425_002:0236a27": "直言：「捨僧。」是名捨戒。如比丘僧、比丘尼僧亦",
    "T22n1425_002:0236a28": "如是。若言：「我捨眾多比丘。」是不名捨戒，得偷",
    "T22n1425_002:0236a29": "蘭罪。若言：「我捨過去、未來眾多比丘。」是不名",
    "T22n1425_002:0236b01": "捨戒，得越比尼罪。若不稱捨過去、未來眾多",
    "T22n1425_002:0236b02": "比丘，直言：「捨眾多比丘者。」是不名捨戒，得偷",
    "T22n1425_002:0236b03": "蘭罪；如眾多比丘，眾多比丘尼亦如是。若言：",
    "T22n1425_002:0236b04": "「我捨一比丘。」是不名捨戒，得越比尼罪。若言：",
    "T22n1425_002:0236b05": "「捨過去、未來一比丘。」是不名捨戒，得越比尼",
    "T22n1425_002:0236b06": "心悔。若不稱言：「我捨過去、未來一比丘。」直言：",
    "T22n1425_002:0236b07": "「捨一比丘。」是不名捨戒，得越比尼罪。如一比",
    "T22n1425_002:0236b08": "丘，一比丘尼亦如是。若言：「捨和上。」是名捨",
    "T22n1425_002:0236b09": "戒。差別如捨僧中說。若言：「捨阿闍梨。」是不名",
    "T22n1425_002:0236b10": "捨戒，得偷蘭罪。若言：「捨過去、未來阿闍梨。」是",
    "T22n1425_002:0236b11": "不名捨戒，得越比尼罪。若不稱過去、未來，直",
    "T22n1425_002:0236b12": "言：「捨阿闍梨。」是不名捨戒，得偷蘭罪。若戲笑",
    "T22n1425_002:0236b13": "言捨，得越毘尼罪。若誤說、心狂，無罪。如彼",
    "T22n1425_002:0236b14": "外道名自稱為僧，若比丘實欲捨此僧，假",
    "T22n1425_002:0236b15": "言：「捨外道僧。」是不名捨戒，得偷蘭罪。若戲笑",
    "T22n1425_002:0236b16": "言捨僧，得越比尼罪。若誤說、心狂，無罪。云何",
    "T22n1425_002:0236b17": "捨學？學有三種：有增上戒學、增上意學、增上",
    "T22n1425_002:0236b18": "慧學。增上戒學者，謂波羅提木叉廣略說。增",
    "T22n1425_002:0236b19": "上意學者，所謂九次第正受。增上慧學者，所",
    "T22n1425_002:0236b20": "謂四真諦。彼增上戒學、增上意學、增上慧學，",
    "T22n1425_002:0236b21": "盡名為學。若比丘言：「捨此學。」皆名捨戒。如前",
    "T22n1425_002:0236b22": "捨佛中說。世間各自有學，如工巧、書算、技",
    "T22n1425_002:0236b23": "術等，皆名為學，若比丘欲捨此學，假言：「捨彼",
    "T22n1425_002:0236b24": "學。」者，是不名捨戒，得偷蘭罪。如外道各自有",
    "T22n1425_002:0236b25": "學，若比丘欲捨此學，假言：「捨外道學。」是不名",
    "T22n1425_002:0236b26": "捨戒，得偷蘭罪。若戲笑言：「捨學。」得越比尼",
    "T22n1425_002:0236b27": "罪。若誤說、心狂、捨戒，無罪。云何捨說？說有三",
    "T22n1425_002:0236b28": "種：若十四日、若十五日、若中間布薩。十四",
    "T22n1425_002:0236b29": "日者，冬第三、第七布薩，春第三第、七布薩，夏",
    "T22n1425_002:0236c01": "第三、第七布薩。一歲中此六布薩，是名十四",
    "T22n1425_002:0236c02": "日。餘十八布薩十五日，合二十四布薩，是名",
    "T22n1425_002:0236c03": "十四日、十五日布薩。中間布薩者，有比丘布",
    "T22n1425_002:0236c04": "薩時，若僧不和合，一比丘於僧中唱：「若僧",
    "T22n1425_002:0236c05": "和合時，當作布薩。」若無一比丘唱者，一切",
    "T22n1425_002:0236c06": "僧得越比尼罪。一比丘唱者，一切僧無罪。若",
    "T22n1425_002:0236c07": "十五日不和合，應初日布薩。初日不和合者，",
    "T22n1425_002:0236c08": "二日乃至應十二日布薩。若十二日不和合，",
    "T22n1425_002:0236c09": "應十三日布薩。若十四日應正布薩者，十三",
    "T22n1425_002:0236c10": "日不應作中間布薩，便就十四日布薩，亦是",
    "T22n1425_002:0236c11": "中間布薩，亦名正布薩。若月大者，乃至十三",
    "T22n1425_002:0236c12": "日和合得作中間布薩，若不和合，不得十四",
    "T22n1425_002:0236c13": "日，應就十五日布薩，亦名中間布薩，亦名正",
    "T22n1425_002:0236c14": "布薩。何以故？不得頻日布薩，應當隔日布",
    "T22n1425_002:0236c15": "薩，是名中間布薩。應十四日布薩者，不得停",
    "T22n1425_002:0236c16": "至十五日；應十五日布薩者，不得逆十四日。",
    "T22n1425_002:0236c17": "若有因緣者，得作布薩。若十四日、若十五",
    "T22n1425_002:0236c18": "日、若中間布薩，盡名為說。若如是言：「我捨是",
    "T22n1425_002:0236c19": "說。」是名捨戒，如前捨佛中說。彼諸外道亦各",
    "T22n1425_002:0236c20": "有說，若實欲捨此說，假言：「捨外道說。」者，是不",
    "T22n1425_002:0236c21": "名捨戒，得偷蘭罪。若戲笑捨說者，得越比尼",
    "T22n1425_002:0236c22": "罪。若誤說、心狂捨說，無罪。云何捨共住？共住",
    "T22n1425_002:0236c23": "有二種：一者清淨共住，二者相似共住。清淨",
    "T22n1425_002:0236c24": "共住者，眾悉清淨、共作布薩，是名清淨共住。",
    "T22n1425_002:0236c25": "相似共住者，不清淨作清淨相，與清淨者共",
    "T22n1425_002:0236c26": "作布薩，是名相似共住。彼清淨共住、相似共",
    "T22n1425_002:0236c27": "住，盡名共住。若言：「我捨共住。」是名捨戒，如",
    "T22n1425_002:0236c28": "上捨佛中廣說。彼諸外道亦有共住，若實欲",
    "T22n1425_002:0236c29": "捨此共住，假言：「捨彼共住。」是不名捨戒，得偷",
    "T22n1425_002:0237a01": "蘭罪。若戲笑說捨共住，得越比尼罪。若誤說、",
    "T22n1425_002:0237a02": "心狂捨共住者，無罪。云何捨共利？共利者有",
    "T22n1425_002:0237a03": "二種：一者法利，二者衣食利。法利者，名受誦",
    "T22n1425_002:0237a04": "問答。衣食利者，同受一施。彼法利、衣食利",
    "T22n1425_002:0237a05": "者盡名共利。若比丘言：「我捨此利。」是名捨",
    "T22n1425_002:0237a06": "戒，餘如上捨佛中廣說。若言：「捨法利。」是名捨",
    "T22n1425_002:0237a07": "戒，如上捨佛中廣說。若但言：「我捨衣食利。」是",
    "T22n1425_002:0237a08": "不名捨戒，得偷蘭罪。若言：「我捨過去、未來衣",
    "T22n1425_002:0237a09": "食利。」是不名捨戒，得越比尼罪。若不稱過",
    "T22n1425_002:0237a10": "去、未來，直言：「捨衣食利。」者，是不名捨戒，得偷",
    "T22n1425_002:0237a11": "蘭罪。彼諸外道亦有共利，若實欲捨此共利，",
    "T22n1425_002:0237a12": "假言：「捨彼共利。」者，不名捨戒，得偷蘭罪。若",
    "T22n1425_002:0237a13": "戲笑言捨共利者，得越比尼罪。若誤說、心狂",
    "T22n1425_002:0237a14": "捨共利者，無罪。云何捨經論？諸經論有九",
    "T22n1425_002:0237a15": "部，若比丘言：「我捨此經論。」者，是名捨戒。若言：",
    "T22n1425_002:0237a16": "「我捨過去、未來經論。」者，是不名捨戒，得偷蘭",
    "T22n1425_002:0237a17": "罪。若不稱過去、未來，直言：「捨經論。」者，是名捨",
    "T22n1425_002:0237a18": "戒。若作伎中，以佛語作歌頌，若言：「我捨此",
    "T22n1425_002:0237a19": "歌頌中佛語。」者，是名捨戒。彼諸外道亦有經",
    "T22n1425_002:0237a20": "論，若實欲捨此經論，假言：「捨彼經論。」者，是",
    "T22n1425_002:0237a21": "不名捨戒，得偷蘭罪。若戲笑言捨經論者，",
    "T22n1425_002:0237a22": "不名捨戒，得越比尼罪。若誤說、心狂捨經論",
    "T22n1425_002:0237a23": "者，無罪。",
    "T22n1425_002:0237a24": "復次若比丘言：「我捨佛、佛捨我，我離佛、佛離",
    "T22n1425_002:0237a25": "我，我遠佛、佛遠我，我厭佛、佛厭我，我休佛、佛",
    "T22n1425_002:0237a26": "休我。」如是皆名捨戒，乃至捨諸經論亦如是，",
    "T22n1425_002:0237a27": "是名還戒。不還戒者，若瞋恚、若卒說、若獨",
    "T22n1425_002:0237a28": "說、若不了說、若因諍說、若獨想說、若說前人",
    "T22n1425_002:0237a29": "不解、若向眠者說、向狂者說、向苦惱者說、向",
    "T22n1425_002:0237b01": "嬰兒說、向非人說、向畜生說，如是諸說還戒，",
    "T22n1425_002:0237b02": "是不名捨戒。戒羸者，彼作是念：「我不如捨佛",
    "T22n1425_002:0237b03": "法僧，乃至捨諸經論。」彼復作是念：「我當作沙",
    "T22n1425_002:0237b04": "彌、作俗人、作外道。」彼心念口言：「未決定向他",
    "T22n1425_002:0237b05": "人說。」是名戒羸。若說戒羸事者，語語得偷",
    "T22n1425_002:0237b06": "蘭罪。復作心念口言：「我不如捨佛。」乃至言：「我",
    "T22n1425_002:0237b07": "不如作本俗人。」復作是言：「我捨佛者勝、乃",
    "T22n1425_002:0237b08": "至我習本俗人者勝。」是名戒羸。若說戒羸",
    "T22n1425_002:0237b09": "事，語語得偷蘭罪，是名戒羸。若戒羸行婬法，",
    "T22n1425_002:0237b10": "婬法者，謂與女人有命三處中行婬、初中後",
    "T22n1425_002:0237b11": "受樂，是名行婬法。若比丘戒羸行婬法，得波",
    "T22n1425_002:0237b12": "羅夷罪，不應共住。人女有命及死，三處行",
    "T22n1425_002:0237b13": "婬、初中後受樂，如是非人女有命及死，畜生",
    "T22n1425_002:0237b14": "女有命及死，三處行婬、三時受樂，是比丘得",
    "T22n1425_002:0237b15": "波羅夷罪，不應共住。若人男有命及死，非人",
    "T22n1425_002:0237b16": "男有命及死，畜生男有命及死，二處行婬、三",
    "T22n1425_002:0237b17": "時受樂，是比丘得波羅夷罪，不應共住。人黃",
    "T22n1425_002:0237b18": "門有命及死，非人黃門有命及死，畜生黃門",
    "T22n1425_002:0237b19": "有命及死，二處、初中後三時受樂，得波羅夷",
    "T22n1425_002:0237b20": "罪。畜生者，從象馬乃至雞，是名畜生。若犯此",
    "T22n1425_002:0237b21": "畜生者，得波羅夷罪。象身大乃至雞身小，",
    "T22n1425_002:0237b22": "得偷蘭罪。若象身小乃至雞身大者，得波羅",
    "T22n1425_002:0237b23": "夷罪，是故說乃至共畜生，得波羅夷罪。波",
    "T22n1425_002:0237b24": "羅夷者，謂於法智退沒墮落、無道果分，是名",
    "T22n1425_002:0237b25": "波羅夷。如是未知智、等智、他心智、苦習盡道",
    "T22n1425_002:0237b26": "智、盡智、無生智，於彼諸智退沒墮落、無道果",
    "T22n1425_002:0237b27": "分，是名波羅夷。又復波羅夷者，於涅槃退沒",
    "T22n1425_002:0237b28": "墮落、無證果分，是名波羅夷。又復波羅夷者，",
    "T22n1425_002:0237b29": "於梵行退沒墮落、無道果分，是名波羅夷。又",
    "T22n1425_002:0237c01": "復波羅夷者，所可犯罪不可發露悔過，故名",
    "T22n1425_002:0237c02": "波羅夷。若比丘以染污心，欲看女人，得越比",
    "T22n1425_002:0237c03": "尼心悔。若眼見、若聞聲，犯越比尼罪。各各",
    "T22n1425_002:0237c04": "裸身相觸，得偷蘭罪。乃至入如胡麻，波羅",
    "T22n1425_002:0237c05": "夷。若彼身大，雖入不觸其邊者，得偷蘭罪。",
    "T22n1425_002:0237c06": "有眾生一道，從是處食、是處大小便，若生",
    "T22n1425_002:0237c07": "若死，若婬此眾生、初中後受樂者，波羅夷。若",
    "T22n1425_002:0237c08": "女人身裂為二分，就一一分行婬者，得偷",
    "T22n1425_002:0237c09": "蘭罪。若繫縛令合行婬者，波羅夷。若女人段",
    "T22n1425_002:0237c10": "為三分，比丘於下分行婬，波羅夷；中分行婬，",
    "T22n1425_002:0237c11": "偷蘭罪；上分行婬，波羅夷。若女人身青瘀膖",
    "T22n1425_002:0237c12": "脹，於此行婬者，波羅夷；身若壞爛，偷蘭罪；身",
    "T22n1425_002:0237c13": "全枯乾者亦偷蘭罪。若以酥油水漬潤不壞",
    "T22n1425_002:0237c14": "行婬者，波羅夷。若形壞，偷闌罪。骨瑣相連",
    "T22n1425_002:0237c15": "膿血塗著行婬者，犯越比尼罪。白骨枯乾",
    "T22n1425_002:0237c16": "者，越比尼心悔。石木女人、畫女人，越比尼",
    "T22n1425_002:0237c17": "罪。若比丘不說還戒、不說不還戒，若戒羸",
    "T22n1425_002:0237c18": "不說還戒、不說不還戒，便作俗人，隨其所犯",
    "T22n1425_002:0237c19": "如法治罪，若作外道亦如是。若裹不覆、若",
    "T22n1425_002:0237c20": "覆不裹、亦覆亦裹、不覆不裹，乃至入如胡麻，",
    "T22n1425_002:0237c21": "波羅夷。若比丘不還戒、若戒羸不出相，便作",
    "T22n1425_002:0237c22": "俗人形服而犯罪者，隨其所犯得罪。若比丘",
    "T22n1425_002:0237c23": "於比丘尼邊強行婬者，比丘得波羅夷；若比",
    "T22n1425_002:0237c24": "丘尼受樂者，亦波羅夷。若比丘尼於比丘",
    "T22n1425_002:0237c25": "邊強行婬者，比丘尼波羅夷；若比丘受樂",
    "T22n1425_002:0237c26": "者，亦波羅夷。若比丘、比丘展轉共行婬，俱",
    "T22n1425_002:0237c27": "波羅夷。若比丘、比丘尼共行婬者，俱波羅",
    "T22n1425_002:0237c28": "夷。比丘、沙彌展轉共行婬，比丘波羅夷、沙彌",
    "T22n1425_002:0237c29": "驅出。比丘、俗人展轉共行婬，比丘波羅夷，俗",
    "T22n1425_002:0238a01": "人不犯，乃至外道亦如是。若比丘三種行婬，",
    "T22n1425_002:0238a02": "人、非人、畜生，復有三種：女、男、黃門，復有三種：",
    "T22n1425_002:0238a03": "上、中、下道，復有三種：若覺、若眠、若死，皆波羅",
    "T22n1425_002:0238a04": "夷。若比丘眠、心狂、入定，有母人強就比丘行",
    "T22n1425_002:0238a05": "婬，比丘若覺初、中、後受樂者，波羅夷。是比",
    "T22n1425_002:0238a06": "丘若眠乃至入定，若母人強就比丘行婬，彼",
    "T22n1425_002:0238a07": "覺已初不受樂、中後受樂，亦波羅夷。是比丘",
    "T22n1425_002:0238a08": "若眠乃至入定，若母人強就比丘行婬，彼覺",
    "T22n1425_002:0238a09": "已初中不受樂、後受樂者，波羅夷。是比丘",
    "T22n1425_002:0238a10": "若眠乃至入定，若母人就比丘行婬，若比丘",
    "T22n1425_002:0238a11": "覺已初、中、後不受樂，無罪。云何名受樂？云何",
    "T22n1425_002:0238a12": "名不受樂？受樂者。譬如飢人得種種美食，彼",
    "T22n1425_002:0238a13": "以食為樂；又如渴人得種種好飲，彼以飲為",
    "T22n1425_002:0238a14": "樂受；欲樂者亦復如是。不受樂者，譬如好淨",
    "T22n1425_002:0238a15": "之人以種種死屍繫其頸上；又如破癰熱鐵",
    "T22n1425_002:0238a16": "鑠身；不受樂者亦復如是。若比丘行婬，若",
    "T22n1425_002:0238a17": "買得、若雇得、若恩義得、知識得、調戲得、試弄",
    "T22n1425_002:0238a18": "得、未更事得，如是一切得而行婬者，皆波羅",
    "T22n1425_002:0238a19": "夷。若心狂不自覺者，無罪。是故說，若比丘",
    "T22n1425_002:0238a20": "於和合僧中受具戒，不還戒、戒羸不出相",
    "T22n1425_002:0238a21": "行婬法，乃至共畜生，是比丘犯波羅夷，不",
    "T22n1425_002:0238a22": "應共住。世尊於毘舍離城成佛五年冬",
    "T22n1425_002:0238a23": "分第五半月十二日中食後，東向坐一人半",
    "T22n1425_002:0238a24": "影為長老耶舍迦蘭陀子制此戒。已制當隨",
    "T22n1425_002:0238a25": "順行，是名隨順法。(婬戒竟)",
    "T22n1425_002:0238a26": "盜戒之一",
    "T22n1425_002:0238a27": "佛住王舍城，廣說如上。爾時瓦師子長老達",
    "T22n1425_002:0238a28": "膩伽，勸化立僧房，種種莊嚴、高大妙好、雕",
    "T22n1425_002:0238a29": "文刻鏤、香油塗地，如紺瑠璃色，常有供辦",
    "T22n1425_002:0238b01": "種種飲食。時有長老比丘來問達膩伽：「長",
    "T22n1425_002:0238b02": "老幾歲？」答言：「爾所歲。」客比丘言：「汝小，我應",
    "T22n1425_002:0238b03": "是中住。」達膩伽既與上座房住，復更勸化",
    "T22n1425_002:0238b04": "起立第二房。復有長老比丘來，如前次第",
    "T22n1425_002:0238b05": "與房。復更勸化起第三房，復有長老比丘來，",
    "T22n1425_002:0238b06": "亦復如前。是時達膩伽念言：「我種種辛苦作",
    "T22n1425_002:0238b07": "房而不得住，我當何處復得材木人功更造",
    "T22n1425_002:0238b08": "房舍？常為風雨寒熱蚊虻所困苦，辦此房始",
    "T22n1425_002:0238b09": "得成已，傍人常待如猫伺鼠，成便見奪，奈",
    "T22n1425_002:0238b10": "何可辦。」便作是念：「我自工巧並有身力，當於",
    "T22n1425_002:0238b11": "仙人山窟邊黑石上，燒作完成瓦屋。」時達",
    "T22n1425_002:0238b12": "膩伽作是念已，便於仙人窟邊黑石上，燒作",
    "T22n1425_002:0238b13": "完成瓦屋，種種刻畫、安施戶牖，唯除戶扇、戶",
    "T22n1425_002:0238b14": "鑰、衣架，餘者一時燒成，其色純赤如優曇",
    "T22n1425_002:0238b15": "鉢花。爾時世尊雨後天晴，於耆闇崛山側往",
    "T22n1425_002:0238b16": "來經行——如來佛眼，無事不見、無事不聞、無",
    "T22n1425_002:0238b17": "事不識，以是因緣欲說契經令毘尼久住——知",
    "T22n1425_002:0238b18": "而故問諸比丘：「仙人山窟邊黑石上，如優曇",
    "T22n1425_002:0238b19": "鉢色，為是何等？」諸比丘白佛言：「世尊！是達",
    "T22n1425_002:0238b20": "膩伽比丘先勸化作僧房，雕文刻鏤極好莊",
    "T22n1425_002:0238b21": "嚴，成已上坐次受，復作第二、第三亦復如是。",
    "T22n1425_002:0238b22": "便於仙人山窟邊黑石上，私作燒成瓦屋，其",
    "T22n1425_002:0238b23": "色妙好如優曇鉢花，今仙人山窟邊黑石上",
    "T22n1425_002:0238b24": "者是。」爾時世尊告阿難：「持我衣來。」阿難持衣",
    "T22n1425_002:0238b25": "授與如來。爾時世尊著衣已，往到仙人山窟",
    "T22n1425_002:0238b26": "黑石上，世尊成就最上威儀，所謂行住坐臥，",
    "T22n1425_002:0238b27": "世尊不復用心行此威儀。所以者何？業行功",
    "T22n1425_002:0238b28": "德自然殊勝，非是諸天梵王所能及者，如《威",
    "T22n1425_002:0238b29": "儀修多羅》中廣說。爾時世尊以殊勝威儀，往",
    "T22n1425_002:0238c01": "到達膩伽燒成瓦屋所，天神令屋戶自開。其",
    "T22n1425_002:0238c02": "戶下小，如來平入，雖下不礙、小而不迮。爾",
    "T22n1425_002:0238c03": "時世尊入達膩伽燒成屋已，便以金色手合",
    "T22n1425_002:0238c04": "縵掌摩捫屋壁語諸比丘：「汝等觀此達膩伽",
    "T22n1425_002:0238c05": "比丘善能嚴飾作此好屋，是達膩伽比丘，雖",
    "T22n1425_002:0238c06": "得出家猶故不能厭本所習，工巧技術猶未",
    "T22n1425_002:0238c07": "能捨，而復焚燒傷殺眾生。又此瓦屋寒則大",
    "T22n1425_002:0238c08": "寒、熱則大熱、能壞人眼、令人多病，有是諸患。",
    "T22n1425_002:0238c09": "汝等當壞此屋，莫使當來諸比丘習此屋法。",
    "T22n1425_002:0238c10": "來世比丘當言：『世尊在時諸比丘各各自作",
    "T22n1425_002:0238c11": "屋住。』是故宜壞。」時諸比丘即壞此屋。世尊壞",
    "T22n1425_002:0238c12": "此屋已還耆闍崛山。時長老達膩伽比丘從",
    "T22n1425_002:0238c13": "村乞食還見屋已壞，即作是言：「誰壞此屋？」時",
    "T22n1425_002:0238c14": "有比丘語達膩伽：「汝今大得善利。何以故？如",
    "T22n1425_002:0238c15": "來降屈顧臨此屋，汝蒙此屋受用之福，世尊",
    "T22n1425_002:0238c16": "知時故壞此屋。」時達膩伽聞是語已，喜悅情",
    "T22n1425_002:0238c17": "至，七日之中忘其飢渴。過七日後便作是念：",
    "T22n1425_002:0238c18": "「我當何處更得材木起立房舍？瓶沙王木匠",
    "T22n1425_002:0238c19": "大臣耶輸陀者是我本知識，必有材木。」即便",
    "T22n1425_002:0238c20": "著入聚落衣持鉢，詣耶輸陀家，共相慰勞言：",
    "T22n1425_002:0238c21": "「無病長壽！我欲起立房舍，未有材木，汝能見",
    "T22n1425_002:0238c22": "施材木不？」大臣答言：「家自無材，王材亦盡，",
    "T22n1425_002:0238c23": "若迎材至當相給與。」達膩伽復言：「莫作是語！",
    "T22n1425_002:0238c24": "云何王家而言材盡？」大臣又言：「尊者！若不見",
    "T22n1425_002:0238c25": "信，可自往看。」時達膩伽即便往詣作所求諸",
    "T22n1425_002:0238c26": "材木，見有五枚飛梯材，即便取二枚持歸作",
    "T22n1425_002:0238c27": "屋。先王舊法，五日一遊歷觀府庫，金銀寶藏",
    "T22n1425_002:0238c28": "宮人倚直，象馬欄廐車輿武効。次行木坊，",
    "T22n1425_002:0238c29": "見飛梯材少無二枚，即問耶輸陀：「飛梯材何",
    "T22n1425_002:0239a01": "以少無二枚？」答言：「大王！盡在不少。」如是第二、",
    "T22n1425_002:0239a02": "第三案行。復問耶輸陀：「飛梯材何故少無二",
    "T22n1425_002:0239a03": "枚？」答言：「大王！盡在不少。」王即瞋言：「汝不燒",
    "T22n1425_002:0239a04": "我材耶？不持我材與敵國耶？」即使有司攝繫",
    "T22n1425_002:0239a05": "耶輸陀。耶輸陀被攝已，即便思念：「近尊者達",
    "T22n1425_002:0239a06": "膩伽曾來索材，無乃持去？」即便遣信白達膩",
    "T22n1425_002:0239a07": "伽言：「尊者！曾來索材，不持此二枚飛梯材",
    "T22n1425_002:0239a08": "去耶？」答言：「持來。」復遣使白尊者：「我坐失此",
    "T22n1425_002:0239a09": "飛梯材故，被攝在獄。尊者！當作方便，自得",
    "T22n1425_002:0239a10": "無過令我早出。」達膩伽即報言：「汝但白王：『先",
    "T22n1425_002:0239a11": "達膩伽比丘從我索材，脫能持去？願勅撿挍。』」",
    "T22n1425_002:0239a12": "王即遣使喚達膩伽。達膩伽便至王所，長老",
    "T22n1425_002:0239a13": "達膩伽為人端正，儀容詳雅天人所敬。王見",
    "T22n1425_002:0239a14": "歡喜即問言：「尊者達膩伽，不取我二枚飛梯",
    "T22n1425_002:0239a15": "材耶？」答言：「我取。」王言：「尊者！云何出家人不",
    "T22n1425_002:0239a16": "與而取？」達膩伽言：「大王先與，非是不與。」王",
    "T22n1425_002:0239a17": "問：「誰與？」答言：「王自見與。」王言：「尊者！我為國",
    "T22n1425_002:0239a18": "王，雖復多事，不憶相見。云何言與？」達膩伽言：",
    "T22n1425_002:0239a19": "「王不憶初受位時，國中大臣集聚一切河池",
    "T22n1425_002:0239a20": "泉水、一切諸藥、一切種子以水漬之，白象牙",
    "T22n1425_002:0239a21": "上水渧灌頂拜之為王。王時口自發言：『我",
    "T22n1425_002:0239a22": "今為王，國中所有水草樹木，施與沙門婆羅",
    "T22n1425_002:0239a23": "門。』是故王與，非是不與。」王言：「尊者！我與國",
    "T22n1425_002:0239a24": "中無守護者，不與有守護者。何得倚傍先言",
    "T22n1425_002:0239a25": "偽辭見誣？」王言：「放此耶輸陀令去。」國中諸婆",
    "T22n1425_002:0239a26": "羅門及敬信士女皆歡喜言：「善哉！尊者達膩",
    "T22n1425_002:0239a27": "伽，方便智慧巧答大王得免斯過，又令耶輸",
    "T22n1425_002:0239a28": "陀安隱得出。」時王舍城諸不信佛法者，咸有",
    "T22n1425_002:0239a29": "恚言：「云何是沙門達膩伽倚傍偽理，欺罔於",
    "T22n1425_002:0239b01": "王苟得免罪，恐自今已往我等家中所有材",
    "T22n1425_002:0239b02": "木亦當取去，而言王先見與，當奈之何！如是",
    "T22n1425_002:0239b03": "敗人何道之有！」諸比丘以是因緣具白世尊，",
    "T22n1425_002:0239b04": "佛言：「呼達膩伽比丘來。」來已，佛問達膩伽：「汝",
    "T22n1425_002:0239b05": "實取王家飛梯材不？」答言：「實取。」佛言：「汝出家",
    "T22n1425_002:0239b06": "人云何他物不與而取。」達膩伽言：「世尊！王先",
    "T22n1425_002:0239b07": "見與非是不與。」佛言：「云何王與？」達膩伽言：「王",
    "T22n1425_002:0239b08": "初登位時，口自發言：『國中所有水草樹木，施",
    "T22n1425_002:0239b09": "與沙門婆羅門。』是故言與，非是不與。」佛言：「癡",
    "T22n1425_002:0239b10": "人！王與無守護者，不與有守護者。今此王材",
    "T22n1425_002:0239b11": "有守護者，云何言與？達膩伽！汝常不聞佛種",
    "T22n1425_002:0239b12": "種因緣呵責不與取，種種稱讚與而後取耶？",
    "T22n1425_002:0239b13": "云何汝今不與而取？達膩伽！此非法非律非",
    "T22n1425_002:0239b14": "是佛教，不可以是事增長善法。」諸比丘白佛",
    "T22n1425_002:0239b15": "言：「世尊！云何是達膩伽比丘最初開不與取？」",
    "T22n1425_002:0239b16": "佛告諸比丘：「是達膩伽不但今日犯最初不",
    "T22n1425_002:0239b17": "與取，過去世時已曾最初犯不與取。」諸比丘",
    "T22n1425_002:0239b18": "白佛言：「已曾爾耶？」佛言：「如是。過去世時，此",
    "T22n1425_002:0239b19": "世界劫盡時，諸眾生生光音天上；世界還成，",
    "T22n1425_002:0239b20": "光音諸天來下世間，時諸天人行住虛空，",
    "T22n1425_002:0239b21": "以禪悅為食，快樂善住所在遊行，身光相照",
    "T22n1425_002:0239b22": "不以日月為明。爾時眾生無有晝夜日月、歲",
    "T22n1425_002:0239b23": "數時節。時水既去，地味便生，如天甘露。時有",
    "T22n1425_002:0239b24": "一貪味輕躁眾生，甞此地味覺色香美味，心",
    "T22n1425_002:0239b25": "便貪著。其餘眾生效而食之，亦覺其美皆共",
    "T22n1425_002:0239b26": "取食。食已其身麁重，退失神通光明悉滅，世",
    "T22n1425_002:0239b27": "間便有日月昏明、歲數時節。爾時眾生非男",
    "T22n1425_002:0239b28": "非女，食地味久形色並異，其食多者身色麁",
    "T22n1425_002:0239b29": "醜，其食少者身色端正。時端正者自言己勝，",
    "T22n1425_002:0239c01": "見麁醜者輕彼不如。恃端正故便起憍慢，起",
    "T22n1425_002:0239c02": "憍慢罪故地味即滅，更生地膚味如純蜜。時",
    "T22n1425_002:0239c03": "諸眾生皆驚歎言：『如何地味忽然而滅。』便復",
    "T22n1425_002:0239c04": "相與共食地膚，其食多者形色麁醜，其食少",
    "T22n1425_002:0239c05": "者身色端正。其端正者憍慢轉增，如是已後",
    "T22n1425_002:0239c06": "地膚復滅。地膚滅已次生地脂味如石蜜，",
    "T22n1425_002:0239c07": "其食多者醜，食少者好，亦復如前。其端正者",
    "T22n1425_002:0239c08": "倍起慢心，於是地脂忽然復滅。地脂滅已，",
    "T22n1425_002:0239c09": "次有自然化生粳米，取已還復不覺增減，朝",
    "T22n1425_002:0239c10": "取暮復、暮取朝復。比丘當知，時諸眾生，見",
    "T22n1425_002:0239c11": "地脂滅已遂生憂惱，譬如丈夫憂惱所逼。",
    "T22n1425_002:0239c12": "彼時眾生雖心憂怖，而自不知己之過罪。爾",
    "T22n1425_002:0239c13": "時眾生復食彼自然粳米，食米漸久便有男女",
    "T22n1425_002:0239c14": "形生，更相染著，婬欲轉熾遂成夫婦。餘眾生",
    "T22n1425_002:0239c15": "見已瞋恚打擲：『云何世間非法忽生？是會非",
    "T22n1425_002:0239c16": "生天法，從今已後當修善法生天之會。』」佛告",
    "T22n1425_002:0239c17": "比丘：「時有眾生為非法者，慚愧厭污藏隱不",
    "T22n1425_002:0239c18": "出，或一日、二日乃至一月，於是便興屋舍而",
    "T22n1425_002:0239c19": "自障蔽，為非法故。彼時眾生便作是念：『我等",
    "T22n1425_002:0239c20": "何為竟日疲苦？不如晨旦并取粳米兼明日",
    "T22n1425_002:0239c21": "食。』明日有眾生來喚共取粳米，此眾生答言：",
    "T22n1425_002:0239c22": "『我昨并取。』彼眾生言：『此是好法。』便相效并取，",
    "T22n1425_002:0239c23": "乃至十日、二十日、一月、二月。以貪意儲畜故，",
    "T22n1425_002:0239c24": "粳米變生糠糩，朝取處暮則不生。爾時眾生",
    "T22n1425_002:0239c25": "便共聚會，聚會已便相謂言：『我等本時皆自",
    "T22n1425_002:0239c26": "然飛行、禪悅為食快樂安隱；轉食地味，時彼",
    "T22n1425_002:0239c27": "眾生未有惡法，以惡法起故地味即滅而地",
    "T22n1425_002:0239c28": "膚生，地膚既生猶香且美。次生地脂乃至",
    "T22n1425_002:0239c29": "粳米猶故香美，我等今日當立制限，分其米",
    "T22n1425_002:0240a01": "地令有畔界。』即便封之，此分屬我，彼分屬汝。",
    "T22n1425_002:0240a02": "時有一眾生作是念：『若我自取己分不久當",
    "T22n1425_002:0240a03": "盡，寧可少取他分，令我分久在。』彼諸眾生見",
    "T22n1425_002:0240a04": "此眾生不與而取，便語之言：『汝今云何不與",
    "T22n1425_002:0240a05": "而取？勿復更作。』然此眾生猶取不止，乃至再",
    "T22n1425_002:0240a06": "三。然彼眾生重見如此，便言：『云何眾生行",
    "T22n1425_002:0240a07": "不與取，乃至再三？從今已往若不與取者，當",
    "T22n1425_002:0240a08": "加刑罰。』彼遂不已，便即捉得痛加鞭杖。彼",
    "T22n1425_002:0240a09": "得杖已便大喚言：『云何世間有此惡法，使",
    "T22n1425_002:0240a10": "是眾生以杖見打？』是時打者投杖放地，亦大",
    "T22n1425_002:0240a11": "喚言：『云何世間有是惡法，何種眾生不與而",
    "T22n1425_002:0240a12": "取？妄有所說不知羞愧。』於是世間便有三惡",
    "T22n1425_002:0240a13": "法出。何等為三？一者不與取；二者妄言；三",
    "T22n1425_002:0240a14": "者以杖打人。是為最初三惡法出。」佛告諸比",
    "T22n1425_002:0240a15": "丘：「是時眾生最初不與取者，豈異人乎！今瓦",
    "T22n1425_002:0240a16": "師子達膩伽比丘是也。是達膩伽，從過去最",
    "T22n1425_002:0240a17": "初時不與取，今復於我正法中亦最初不與",
    "T22n1425_002:0240a18": "而取。」時諸比丘復白佛言：「云何是達膩伽比",
    "T22n1425_002:0240a19": "丘，蒙世尊恩被袈裟，瓶沙王見已便放令",
    "T22n1425_002:0240a20": "去？」佛言：「如是。諸比丘！是達膩伽比丘，不但",
    "T22n1425_002:0240a21": "今日蒙我袈裟而得免罪，過去世時已蒙我",
    "T22n1425_002:0240a22": "恩著袈裟亦得度脫。過去世時，大海邊有睒",
    "T22n1425_002:0240a23": "婆梨樹，上有金翅鳥。是鳥身大，兩翅相去百",
    "T22n1425_002:0240a24": "五十由旬。是金翅鳥法，以龍為食。欲食龍",
    "T22n1425_002:0240a25": "時，先以兩翅摶海令水兩闢，龍身便現，即",
    "T22n1425_002:0240a26": "取食之。諸龍常法，畏金翅鳥，常求袈裟著宮",
    "T22n1425_002:0240a27": "門上；鳥見袈裟生恭敬心，便不復前食彼諸",
    "T22n1425_002:0240a28": "龍。爾時是鳥以翅摶海見龍欲食，龍甚驚",
    "T22n1425_002:0240a29": "怖，便取袈裟戴著頂上尋岸而走。是時彼龍",
    "T22n1425_002:0240b01": "化為人像，金翅鳥化為婆羅門像，追逐此龍",
    "T22n1425_002:0240b02": "而並種種罵言：『汝何不早放袈裟。』此龍畏死",
    "T22n1425_002:0240b03": "急捉袈裟死死不放。爾時海邊有仙人住處，",
    "T22n1425_002:0240b04": "花果茂盛，時龍恐怖無所依怙，便往投趣仙",
    "T22n1425_002:0240b05": "人住處。仙人有大威德，金翅鳥不敢便入，遙",
    "T22n1425_002:0240b06": "向仙人而說偈言：",
    "T22n1425_002:0240b07": "「『今此弊惡龍，　　自變為人身；",
    "T22n1425_002:0240b08": "　　畏死求解脫，　　而來入是中。",
    "T22n1425_002:0240b09": "　　仙人德力故，　　我當忍飢渴；",
    "T22n1425_002:0240b10": "　　寧自失身命，　　不復食此龍。』",
    "T22n1425_002:0240b11": "「爾時仙人作是念：『誰說是偈？』便起出看。見此",
    "T22n1425_002:0240b12": "龍為金翅鳥所逐，即便說偈答金翅鳥言：",
    "T22n1425_002:0240b13": "「『當令汝長壽，　　常食天甘露；",
    "T22n1425_002:0240b14": "　　忍飢不食龍，　　敬心於我故。』",
    "T22n1425_002:0240b15": "「時金翅鳥蒙仙人威神飢渴即除。是時仙人",
    "T22n1425_002:0240b16": "復告金翅鳥：『汝坐犯戒受此鳥身，今復習",
    "T22n1425_002:0240b17": "殺當墮地獄，廣說十惡乃至邪見。如是一一",
    "T22n1425_002:0240b18": "皆墮地獄、畜生、餓鬼及阿修羅。汝今宜當共",
    "T22n1425_002:0240b19": "此龍更相懺悔，後無餘怨。』彼即懺悔，懺悔已",
    "T22n1425_002:0240b20": "各還本處。」佛告諸比丘：「爾時仙人者，豈異人",
    "T22n1425_002:0240b21": "乎？即我身是。金翅鳥者，瓶沙王是。龍者，達",
    "T22n1425_002:0240b22": "膩伽比丘是。是達膩伽比丘，本已蒙我袈裟，",
    "T22n1425_002:0240b23": "得脫金翅鳥難，今復蒙我袈裟得脫王難。」時",
    "T22n1425_002:0240b24": "諸比丘白佛言：「云何是瓶沙王，見是達膩",
    "T22n1425_002:0240b25": "伽比丘著袈裟故，放令解脫。」佛告諸比丘：「不",
    "T22n1425_002:0240b26": "但今日，本已曾爾。」諸比丘白佛言：「已曾爾耶？」",
    "T22n1425_002:0240b27": "佛言：「如是。過去世時有王，善化人物離諸怨",
    "T22n1425_002:0240b28": "敵，五穀豐熟民多受樂，節義恩良仁德孝慈",
    "T22n1425_002:0240b29": "布施持戒。時彼國有獵象師，其家貧窮又多",
    "T22n1425_002:0240c01": "兒子，兒子各各求索飲食。時獵師婦語其夫",
    "T22n1425_002:0240c02": "言：『居家貧窮飢寒如是，何不勤於家業？』獵師",
    "T22n1425_002:0240c03": "答婦：『欲作何等？』婦言：『何不勤修先人之業？』",
    "T22n1425_002:0240c04": "時彼獵師即辦糧食執持獵具到雪山邊，時",
    "T22n1425_002:0240c05": "有六牙白象住在山下。凡生象中有如是智，",
    "T22n1425_002:0240c06": "便自念言：『以何等故人欲殺我？欲殺我者以",
    "T22n1425_002:0240c07": "我牙故。』是時彼象其祖先死，象取其牙藏著",
    "T22n1425_002:0240c08": "一處。其父續死，復取其牙藏著一處，出群象",
    "T22n1425_002:0240c09": "外仿佯遊食。彼時獵師次第遊獵，歷諸山林",
    "T22n1425_002:0240c10": "遂至象所，象遙見獵師便生念言：『是何丈夫",
    "T22n1425_002:0240c11": "乃至此中，將非獵者欲來見殺？』即便舉鼻招",
    "T22n1425_002:0240c12": "喚獵師，獵師明練相象之法：『若我不去，此必",
    "T22n1425_002:0240c13": "見害。』便至象所，象即問言：『汝來何求？』獵師",
    "T22n1425_002:0240c14": "即向說其來意，象言：『汝更不來者，當給汝所",
    "T22n1425_002:0240c15": "須。』獵師答言：『我有所得不欲出門，何況至",
    "T22n1425_002:0240c16": "此。』時象即以先藏祖牙與之。獵師得已歡喜",
    "T22n1425_002:0240c17": "還國，彼作是念：『我持此牙歸，妻子衣食未得",
    "T22n1425_002:0240c18": "幾時，我當屏處獨自食之。若我強健便有婦",
    "T22n1425_002:0240c19": "兒，一旦無我、無五錢分。』便持象牙詣酤酒家。",
    "T22n1425_002:0240c20": "時沽酒者遙見彼來，便作是念：『此何處來？我",
    "T22n1425_002:0240c21": "於今日必得少利。』便敷床褥代擔象牙請彼",
    "T22n1425_002:0240c22": "令坐，乘彼飢渴與酒令醉，醉復更索便共書",
    "T22n1425_002:0240c23": "券，得酒甚少上券甚多。後日醉醒復更索酒，",
    "T22n1425_002:0240c24": "酤酒者言：『何故更索？君似未解當共計錢，",
    "T22n1425_002:0240c25": "若錢有餘當更相與。』算計既竟，無一餘錢。彼",
    "T22n1425_002:0240c26": "即念言：『我當何處更得錢財？正當入山還殺",
    "T22n1425_002:0240c27": "彼象。』即便入山至先象所，象見獵師，問言：『何",
    "T22n1425_002:0240c28": "故復來？』獵師對象說其來意，象言：『先與汝",
    "T22n1425_002:0240c29": "者，今為所在？』答言：『無智所致，放逸用盡。』象",
    "T22n1425_002:0241a01": "言：『汝能更不放逸者，當復與汝。』獵師答言：",
    "T22n1425_002:0241a02": "『我已悔前所為，何緣重爾？若能更惠，真不出",
    "T22n1425_002:0241a03": "門。』象復持父牙而用與之。獵師即持象牙還",
    "T22n1425_002:0241a04": "國，復如前法無道用盡，即作是念：『當殺彼",
    "T22n1425_002:0241a05": "象，今若往者不令見我。』彼大象者於春後月",
    "T22n1425_002:0241a06": "天時大熱入池洗浴，浴已還出，在眾象前涼",
    "T22n1425_002:0241a07": "息樹下。爾時獵師便以藥箭射彼大象，中其",
    "T22n1425_002:0241a08": "眉間血流入眼。象便舉頭看箭來處，即見獵",
    "T22n1425_002:0241a09": "師便遙誨之：『汝弊惡人無有反復，如我今者",
    "T22n1425_002:0241a10": "力能相殺，但恭敬袈裟故不殺汝。』即喚獵師：",
    "T22n1425_002:0241a11": "『汝可速來截取我牙。』以身障彼獵師不令餘",
    "T22n1425_002:0241a12": "象害之。爾時林中有諸天神，即說偈言：",
    "T22n1425_002:0241a13": "「『內不離癡服，　　外託被袈裟；",
    "T22n1425_002:0241a14": "　　心常懷毒害，　　袈裟非所應。",
    "T22n1425_002:0241a15": "　　三昧寂無想，　　永滅煩惱患；",
    "T22n1425_002:0241a16": "　　內心常寂滅，　　袈裟應其服。』」",
    "T22n1425_002:0241a17": "佛告諸比丘：「爾時大象王者，豈異人乎？即今",
    "T22n1425_002:0241a18": "瓶沙王是。獵師者，今比丘達膩伽是。瓶沙王",
    "T22n1425_002:0241a19": "曾已恭敬袈裟，故恕彼獵師。今復以達膩伽",
    "T22n1425_002:0241a20": "被袈裟故而不與罪。」諸比丘復白佛言：「世尊！",
    "T22n1425_002:0241a21": "云何是瓶沙王，見達膩伽威儀庠序不起惡",
    "T22n1425_002:0241a22": "心？」佛告諸比丘：「是瓶沙王不但今日愛樂威",
    "T22n1425_002:0241a23": "儀不起惡心。」諸比丘白佛言：「世尊！已曾爾",
    "T22n1425_002:0241a24": "耶？」佛言：「如是！過去世時有王，善化人物離諸",
    "T22n1425_002:0241a25": "怨敵，五穀豐熟民多受樂，節義恩良仁德孝",
    "T22n1425_002:0241a26": "慈，布施持戒汎愛人物。王有一象，名曰大身，",
    "T22n1425_002:0241a27": "兇惡難伏威震遠近。時諸敵國莫能當者，有",
    "T22n1425_002:0241a28": "所討伐皆悉摧破；諸有犯王法者，皆令此象",
    "T22n1425_002:0241a29": "足蹈殺之，王有此象恃之無畏。彼象厩壞，",
    "T22n1425_002:0241b01": "象便逸走到精舍邊，見諸比丘威儀庠序。又",
    "T22n1425_002:0241b02": "聞誦經殺生受苦不殺獲福，象聞此言，心即",
    "T22n1425_002:0241b03": "調柔。時有罪人犯法應死，王勅有司令象蹈",
    "T22n1425_002:0241b04": "殺，時象以鼻三嗅罪人都無殺心。彼監殺",
    "T22n1425_002:0241b05": "者即以白王：『象見罪人直以鼻嗅絕無殺意。』",
    "T22n1425_002:0241b06": "王聞此言甚大愁怖，便語來者：『象審爾耶？』答",
    "T22n1425_002:0241b07": "言：『實爾。』王召大臣共論此事。大臣既集，王告",
    "T22n1425_002:0241b08": "之言：『吾今為王無能勝者正恃此象，今忽如",
    "T22n1425_002:0241b09": "是當如之何？』大臣是時即呼象子而問之言：",
    "T22n1425_002:0241b10": "『近象廐壞象至何處？』象子答言：『至精舍所。』大",
    "T22n1425_002:0241b11": "臣聰明，豫知此象見諸比丘必聞經法，心意",
    "T22n1425_002:0241b12": "柔軟不欲殺生。便教象子近象廐邊，作博戲",
    "T22n1425_002:0241b13": "舍、作屠兒舍、作囚繫舍：『汝便繫象近此諸舍。』",
    "T22n1425_002:0241b14": "彼象見博者張目舞手高聲大喚；見彼屠",
    "T22n1425_002:0241b15": "者殘殺眾生；又見獄囚考掠楚毒。象見是",
    "T22n1425_002:0241b16": "已惡心還生，王送罪人象即蹈殺。爾時諸天",
    "T22n1425_002:0241b17": "即說偈言：",
    "T22n1425_002:0241b18": "「『象見善律儀，　　又聞罪福聲；",
    "T22n1425_002:0241b19": "　　善心日夜增，　　惡行漸得滅。",
    "T22n1425_002:0241b20": "　　習近諸惡業，　　先心還復起；",
    "T22n1425_002:0241b21": "　　唯有明智人，　　直進而不還。』」",
    "T22n1425_002:0241b22": "佛告諸比丘：「爾時大身象者，豈異人乎？即",
    "T22n1425_002:0241b23": "瓶沙王是。瓶沙王宿世時曾見比丘威儀",
    "T22n1425_002:0241b24": "庠序愛樂歡喜，今具達膩伽威儀庠序，甚大",
    "T22n1425_002:0241b25": "歡喜不問其罪。」時達膩伽即作是念：「我作第",
    "T22n1425_002:0241b26": "一房，上坐次受，驅我令出；第二、第三亦驅我",
    "T22n1425_002:0241b27": "出。後續作燒成瓦屋，世尊復勅令壞。取王",
    "T22n1425_002:0241b28": "家材持用作舍，世尊復見種種呵責，徒自",
    "T22n1425_002:0241b29": "辛苦用多事為？自今已後止此苦事，依",
    "T22n1425_002:0241c01": "隨眾僧苦樂任意。」時達膩伽便習無事，晝",
    "T22n1425_002:0241c02": "夜精誠專修道業，得諸禪定成就道果，起六",
    "T22n1425_002:0241c03": "神通自知作證。時達膩伽深自慶慰，而說偈",
    "T22n1425_002:0241c04": "言：",
    "T22n1425_002:0241c05": "「欲得寂滅樂，　　當習沙門法；",
    "T22n1425_002:0241c06": "　止則支身命，　　如蛇入鼠穴。",
    "T22n1425_002:0241c07": "　欲得寂滅樂，　　當習沙門法；",
    "T22n1425_002:0241c08": "　衣食繫身命，　　精麁隨眾等。",
    "T22n1425_002:0241c09": "　欲得寂滅樂，　　當習沙門法；",
    "T22n1425_002:0241c10": "　一切知止足，　　專修涅槃道。」",
    "T22n1425_002:0241c11": "爾時佛告諸比丘：「依止王舍城諸比丘皆悉",
    "T22n1425_002:0241c12": "令集，乃至已聞者當重聞。若比丘不與盜取",
    "T22n1425_002:0241c13": "者，波羅夷，不應共住。」復次佛住王舍城廣說",
    "T22n1425_002:0241c14": "如上。有一比丘時至著入聚落衣持鉢，入城",
    "T22n1425_002:0241c15": "求糞掃衣。於王舍城遍求不得，便至塚間",
    "T22n1425_002:0241c16": "亦復不得，尋水而求亦復不得。最後至浣衣",
    "T22n1425_002:0241c17": "處求，時浣衣者浣衣已竟，別在一處與人共",
    "T22n1425_002:0241c18": "語。時比丘往至衣所，有異男子語浣衣者言：",
    "T22n1425_002:0241c19": "「彼出家人欲取汝衣。」衣主問言：「何道出家？」答",
    "T22n1425_002:0241c20": "言：「釋種出家。」浣衣者言：「無苦，沙門釋子不與",
    "T22n1425_002:0241c21": "不取。」須臾比丘便取此衣，向異男子復告浣",
    "T22n1425_002:0241c22": "衣者言：「沙門已取汝衣。」浣衣者猶故答言：",
    "T22n1425_002:0241c23": "「無苦，沙門釋子不與不取。」時彼比丘便挾衣",
    "T22n1425_002:0241c24": "而去，彼男子復告浣衣者：「沙門釋子已擔衣",
    "T22n1425_002:0241c25": "去。」衣主便起看之：「咄哉！實持衣去。」便逐喚言：",
    "T22n1425_002:0241c26": "「尊者！尊者！是衣是王大臣許、長者許，各各有",
    "T22n1425_002:0241c27": "主，願莫擔去。」比丘故去猶不放衣，主便罵",
    "T22n1425_002:0241c28": "言：「敗行沙門，若不還我衣，當如是如是治汝。」",
    "T22n1425_002:0241c29": "比丘持衣往至住處，開戶以衣敷繩床上閉",
    "T22n1425_002:0242a01": "戶而坐。時浣衣者持五種灰逐入祇洹，有餘",
    "T22n1425_002:0242a02": "比丘在祇洹門間經行，復有坐思惟者，比丘",
    "T22n1425_002:0242a03": "便謂浣衣者言：「何以高聲大喚？」浣衣者言：「今",
    "T22n1425_002:0242a04": "我失衣，何以問我高聲喚為？」諸比丘言：「誰持",
    "T22n1425_002:0242a05": "汝衣去？」答言：「出家人。」即問：「何道出家？」答言：",
    "T22n1425_002:0242a06": "「釋種子。」諸比丘問言：「持至何處？」浣衣者言：「入",
    "T22n1425_002:0242a07": "此房中。」諸比丘便往彼房以指打戶，喚言：「長",
    "T22n1425_002:0242a08": "老開戶！」彼比丘默然不應，有年少比丘多力",
    "T22n1425_002:0242a09": "強排戶入，盜衣比丘即大慚愧低頭不語。時",
    "T22n1425_002:0242a10": "年少比丘便於床上取衣而出，以其領數謂",
    "T22n1425_002:0242a11": "浣衣者言：「衣數相應不？」答言：「相應。」時諸比丘",
    "T22n1425_002:0242a12": "語浣衣者言：「此中出家有種種人，譬如一手",
    "T22n1425_002:0242a13": "五指不齊，雜姓出家何得一種？汝好賢者莫",
    "T22n1425_002:0242a14": "廣語人，我等自當上白世尊。」時浣衣者即作",
    "T22n1425_002:0242a15": "是言：「沙門釋子有王者力、婆羅門長者力，我",
    "T22n1425_002:0242a16": "向但恐都失此衣，今既還得何所復說。」時諸",
    "T22n1425_002:0242a17": "比丘以是因緣廣白世尊，佛言：「喚是比丘",
    "T22n1425_002:0242a18": "來。」即便喚來。佛問比丘：「汝實爾不？」答言：「實",
    "T22n1425_002:0242a19": "爾世尊！」佛告比丘：「汝不聞佛制戒不得不與",
    "T22n1425_002:0242a20": "取耶？」「世尊！我知制戒，自謂城邑聚落，不謂空",
    "T22n1425_002:0242a21": "地。」佛言：「癡人！聚落中不與、空地不與，有何等",
    "T22n1425_002:0242a22": "異？此非法、非律、非是佛教，不可以是長養善",
    "T22n1425_002:0242a23": "法。」諸比丘白佛言：「世尊！云何是浣衣者不信",
    "T22n1425_002:0242a24": "傍人，為彼比丘所欺耶？」佛告諸比丘：「是浣衣",
    "T22n1425_002:0242a25": "者，不但今世不信，過去世時亦曾不信。」諸比",
    "T22n1425_002:0242a26": "丘白佛言：「世尊！已曾爾耶？」佛言：「如是！過去",
    "T22n1425_002:0242a27": "世時有二婆羅門，往南天竺學外道經論，學",
    "T22n1425_002:0242a28": "已還其本國。當其還時，道由曠野經放牧處，",
    "T22n1425_002:0242a29": "見二羝羊當道共鬪。羊相觸法，將前而更",
    "T22n1425_002:0242b01": "却。時在前行者專愚直信，語後伴言：『看是",
    "T22n1425_002:0242b02": "羝羊四脚之獸而用議讓，知我婆羅門持",
    "T22n1425_002:0242b03": "戒多聞，數數為我却行開路。』後伴答言：『婆羅",
    "T22n1425_002:0242b04": "門！汝莫輕信謂羊有議，此非相重開路相避，",
    "T22n1425_002:0242b05": "羊鬪之法，將前而更却。』在前行者不信其語，",
    "T22n1425_002:0242b06": "為羊所觸即時絕倒，傷破兩膝悶絕躃地，",
    "T22n1425_002:0242b07": "衣服傘蓋裂壞蕩盡。彼時有天而說偈言：",
    "T22n1425_002:0242b08": "「『衣服裂壞盡，　　體傷悶躃地；",
    "T22n1425_002:0242b09": "　　此患癡所招，　　斯由愚信故。』」",
    "T22n1425_002:0242b10": "佛告諸比丘：「時前行婆羅門豈異人乎？今失",
    "T22n1425_002:0242b11": "衣者是。時後行婆羅門者，今告異男子是。時",
    "T22n1425_002:0242b12": "羝羊者，取衣比丘是。失衣人先已不信為羊",
    "T22n1425_002:0242b13": "所困，今復不信自致失衣。本曾不信後行者",
    "T22n1425_002:0242b14": "語，今雖告誠亦復不信。」佛告諸比丘：「依止",
    "T22n1425_002:0242b15": "舍衛城比丘皆悉令集，乃至已聞者當重聞。",
    "T22n1425_002:0242b16": "若比丘聚落空地，不與盜數取者，波羅夷，不",
    "T22n1425_002:0242b17": "應共住。」",
    "T22n1425_002:0242b18": "摩訶僧祇律卷第二"
}