{
    "X75n1512_006:0136b01": "隆興佛教編年通論卷第六",
    "X75n1512_006:0136b02": "隆興府石室沙門　祖琇　撰",
    "X75n1512_006:0136b03": "齊",
    "X75n1512_006:0136b04": "建元二年。高祖有事于鍾山。因幸沙門僧遠所居。遠",
    "X75n1512_006:0136b05": "牀坐辭以老病不能出迎。高祖將詣牀下見之。左右",
    "X75n1512_006:0136b06": "以房閤狹不容輿蓋。遂駐蹕。遣使勞問臥起而去。遠",
    "X75n1512_006:0136b07": "居山凡五十餘年。初猶有食。食不繼。澗飲二十餘年。",
    "X75n1512_006:0136b08": "天下仰其高行。及終。武帝致書沙門法獻曰。承遠上",
    "X75n1512_006:0136b09": "無常。弟子夜中已知遠上此去甚得好處。諸佳非一。",
    "X75n1512_006:0136b10": "不復增悲也。一二遲見法師。方可敘瑞夢耳。今正為",
    "X75n1512_006:0136b11": "作功德。所須可具疏來。",
    "X75n1512_006:0136b12": "永明二年勑沙門法獻．玄暢為天下僧主。他日會于",
    "X75n1512_006:0136b13": "帝前。對制稱名而不坐。不興寺僧鍾對帝稱貧道。武",
    "X75n1512_006:0136b14": "帝訝之。以問中書王儉。儉曰。漢魏佛法未盛。傳記無",
    "X75n1512_006:0136b15": "載者。獨宋魏始盛。而沙門多稱貧道而預坐。晉庾氷．",
    "X75n1512_006:0136b16": "桓玄皆欲屈之。然竟不可行。今亦稱貧道。帝曰。獻暢",
    "X75n1512_006:0136b17": "二師道行如此猶稱名。朕以稱名乃得宜。可著令以",
    "X75n1512_006:0136b18": "為永式。初獻公慕法猛西游。自巴蜀出河南。經芮芮",
    "X75n1512_006:0136b19": "國到于闐。欲度葱嶺。會棧道絕不得往。獲佛牙一枝。",
    "X75n1512_006:0136b20": "舍利十有五粒。并經論梵夾而還。暢公精究經律。愽",
    "X75n1512_006:0136b21": "貫子史百氏之言。初華嚴未有疏。暢首為之。學者得",
    "X75n1512_006:0136b22": "以祖述焉。又能舒手出香。掌中流水。風誼高簡。弘道",
    "X75n1512_006:0136b23": "輔世有功國家。暮年特聽肩輿入殿。時稱黑衣二傑",
    "X75n1512_006:0136b24": "焉。",
    "X75n1512_006:0136c01": "本朝明教禪師曰。近古高僧見天子不名。預制書則",
    "X75n1512_006:0136c02": "曰師曰公。鍾山僧遠鑾輿及門而牀坐不迎。虎溪慧",
    "X75n1512_006:0136c03": "遠天子臨潯陽而詔不出山。當時待其人尊其德。是",
    "X75n1512_006:0136c04": "故聖人之道振。其徒尚德。儒曰貴德何如。以其近於",
    "X75n1512_006:0136c05": "道也。後世之慕其高僧者。交卿大夫尚不得預下士",
    "X75n1512_006:0136c06": "之禮。其出其處不若庸人之自得。況如慧遠之見天",
    "X75n1512_006:0136c07": "子乎。僧遠之自若乎。望吾道之興。吾人之修。其可得",
    "X75n1512_006:0136c08": "乎。存其教而不須其人。存諸何以益乎。惟此未甞不",
    "X75n1512_006:0136c09": "涕下。",
    "X75n1512_006:0136c10": "論曰。明教之稱二遠不減孔子之美夷齊。誠可仰",
    "X75n1512_006:0136c11": "也。至於傷時之歎。殆不能亡所激而云爾。",
    "X75n1512_006:0136c12": "聖朝自皇祐已來。吾屬預詔命者甚眾。彼特一時",
    "X75n1512_006:0136c13": "之遇。固有素虧醞籍而進退弗得其宜者。唯圓通",
    "X75n1512_006:0136c14": "守訥禪師當",
    "X75n1512_006:0136c15": "仁考天下太定機政多暇。思與有道晤言。訥首被",
    "X75n1512_006:0136c16": "命而師道不可屈。然國命亦不可固違。乃舉門下",
    "X75n1512_006:0136c17": "僧懷璉以代其行。及璉入朝。而",
    "X75n1512_006:0136c18": "仁考待以法友之禮。相得最深。於是",
    "X75n1512_006:0136c19": "朝野浩然欽慕。訥知人而自重如此。吾道由之益",
    "X75n1512_006:0136c20": "振焉。嗚呼。訥公主法之體可為萬世師。二遠未足",
    "X75n1512_006:0136c21": "多也。獻暢二公道亦至矣。而降志稱名遂失大教",
    "X75n1512_006:0136c22": "尊重之體。二傑著稱。其可取焉。",
    "X75n1512_006:0136c23": "七年。帝怒大士寶誌惑眾。收逮建康獄。是日國人咸",
    "X75n1512_006:0136c24": "見大士游行市井。既而檢校仍在獄中。其夕語吏曰。",
    "X75n1512_006:0137a01": "門外有兩輿食。金鉢盛飯。汝可取之。果文惠太子竟",
    "X75n1512_006:0137a02": "陵王送供至。建康令呂文顯以聞。帝悔謝迎至禁中。",
    "X75n1512_006:0137a03": "俄有旨屏除後宮為家人宴。誌例與眾暫出。已而猶",
    "X75n1512_006:0137a04": "見行道于顯陽殿。比丘七輩從其後。帝驚遣吏至問。",
    "X75n1512_006:0137a05": "吏白。誌久出在省中。及視之。身如塗墨焉。帝益神敬",
    "X75n1512_006:0137a06": "之。後在華林園忽重著三頂布帽。亦不知自何而得",
    "X75n1512_006:0137a07": "之。未幾而帝崩。文惠太子．豫章王相繼而殂。果如其",
    "X75n1512_006:0137a08": "讖。靈味寺沙門寶亮者。欲以衲帔遺之。未及有言。誌",
    "X75n1512_006:0137a09": "忽來牽帔而去。王仲熊問仕何所至。不答。直解杖頭",
    "X75n1512_006:0137a10": "左索與之。仲熊初不曉。後果至尚書左丞焉。建武末",
    "X75n1512_006:0137a11": "平旦出門。忽褰裳走過曰門上血腥。及明帝遇害。果",
    "X75n1512_006:0137a12": "以犢車載尸自此門出舍閹人徐龍駒宅。而帝頸血",
    "X75n1512_006:0137a13": "流被門限。初鬱林多害宗室。高士江泌憂南康王以",
    "X75n1512_006:0137a14": "問誌。誌覆香爐灰示之曰都盡無餘。徐陵兒時父携",
    "X75n1512_006:0137a15": "之謁誌。誌拊曰天上石麒麟也。陵後果顯于世。",
    "X75n1512_006:0137a16": "沙門淨度者。辟糓餌松肪。能講誦禪律。游廣漢間。甞",
    "X75n1512_006:0137a17": "誦寶積經及半而疾。命侍者代之。閱遍而化。遠近咸",
    "X75n1512_006:0137a18": "見空中有寶馬負棺而去。",
    "X75n1512_006:0137a19": "沙門普恒。好在閑處收攝其心。與蜀沙門韜公友善。",
    "X75n1512_006:0137a20": "甞入火光三昧。自眉間下屬金剛際。於光中見諸色",
    "X75n1512_006:0137a21": "像先身業報等事。及化時。一蒼頭見其半脫。強信之",
    "X75n1512_006:0137a22": "不可。而手屈三指。平生黑瘠。化時白[折/月]。識者知其得",
    "X75n1512_006:0137a23": "三果焉。",
    "X75n1512_006:0137a24": "沙門法道者。與恒同時。道甞入定登內院。見彌勒自",
    "X75n1512_006:0137b01": "臍輪放光照三塗苦道。由此勵精常坐不臥。及終而",
    "X75n1512_006:0137b02": "祥瑞與恒絕類。復有釋僧定者。自言得不還果。于時",
    "X75n1512_006:0137b03": "中興寺法主鳩眾詳斷。令現神足。定曰。恐犯戒故不",
    "X75n1512_006:0137b04": "現。法主曰。按律有四因緣得現神足。一斷疑網。二破",
    "X75n1512_006:0137b05": "邪見。三除憍慢。四成功德。定竟不能。遂擯之。",
    "X75n1512_006:0137b06": "沙門慧嵬者游長安。久之去山谷中修禪定。夜有無",
    "X75n1512_006:0137b07": "頭鬼忽見。嵬曰。汝無頭便無頭痛之累。何快如之。鬼",
    "X75n1512_006:0137b08": "即沒。又作無腹鬼來。嵬曰。汝無腹便無飢渴之累。何",
    "X75n1512_006:0137b09": "快如之。俄一夕雪。有扣戶求宿者。燭之乃好女子。前",
    "X75n1512_006:0137b10": "再拜曰。我天女。以上人有戒德。天遣我來相慰耳。嵬",
    "X75n1512_006:0137b11": "曰。既已見。當自去。汝與我為障道。於是女子凌空而",
    "X75n1512_006:0137b12": "去。歌曰。河水可竭。須彌可傾。彼上人者不可動也。",
    "X75n1512_006:0137b13": "永明中武帝以中書侍郎徵隱士何點。點辭不赴。南",
    "X75n1512_006:0137b14": "史云。點門世事佛甚精。與張融．孔稚圭為方外交。招",
    "X75n1512_006:0137b15": "擕勝侶及名行沙門。清言賦詩優游自得。宰相王儉",
    "X75n1512_006:0137b16": "欲候之。知不可見乃止。豫章王嶷命駕造點。點由後",
    "X75n1512_006:0137b17": "門遁去。竟陵王子良聞之曰。豫章王尚望塵不及。吾",
    "X75n1512_006:0137b18": "當望岫息心。後點在法輪寺。子良就見。之點角巾登",
    "X75n1512_006:0137b19": "席。子良對之。忻然無已。遺點嵆叔夜酒杯徐景山酒",
    "X75n1512_006:0137b20": "鎗而去。點少時甞病渴。積歲不止。後在吳中石佛寺",
    "X75n1512_006:0137b21": "講維摩。於講堂晝寢。夢沙門形貌壞異。授凡一掬夢",
    "X75n1512_006:0137b22": "中服之即愈。時以為純德所感。及崔惠景叛圍宮城。",
    "X75n1512_006:0137b23": "惠景素好佛。慕交點。點拒之不許。至是逼召。點裂裙",
    "X75n1512_006:0137b24": "為袴往赴之講經。不及軍事。惠景敗。東昬怒點。欲誅",
    "X75n1512_006:0137c01": "之。宰臣蕭暢諫曰。點向不誘賊。共講未易可量。以此",
    "X75n1512_006:0137c02": "言之。乃當得封。東昬納其言而止。點弟胤。博學有重",
    "X75n1512_006:0137c03": "名。甞入鍾山定林寺聽內典。其業皆通。建武中拜中",
    "X75n1512_006:0137c04": "書令。聞謝朏罷吳興郡不還。胤恐後之。即拜表解職",
    "X75n1512_006:0137c05": "不待報。明帝怒。追之不及。有詔許之。胤以會稽多靈",
    "X75n1512_006:0137c06": "異往游之。居若耶山雲門寺。既與兄偕隱。時號點曰",
    "X75n1512_006:0137c07": "大山。胤曰小山。尋徙居秦望山。起講堂即林成。援因",
    "X75n1512_006:0137c08": "巖為渚別剏小閤。寢處其中。躬自啟閉。僮僕無得至",
    "X75n1512_006:0137c09": "者。高風傾天下。初胤侈於味。食必方丈。至是汝南周",
    "X75n1512_006:0137c10": "顒遺書勸令食菜曰。變之大者莫過死生。生之重者",
    "X75n1512_006:0137c11": "無逾性命。性命之於彼甚切。滋味之在我可賖。若云",
    "X75n1512_006:0137c12": "三世理誣則幸矣。如使此道果然而受形未息。一往",
    "X75n1512_006:0137c13": "一來生死常事。則傷心之慘行亦自及。丈人於血味",
    "X75n1512_006:0137c14": "之類雖不身踐。至於辰鴈夜鯉能不取備於屠門。財",
    "X75n1512_006:0137c15": "具之經盜手。猶為廉士之所棄。生性之一啟金刀。寧",
    "X75n1512_006:0137c16": "復慈心之所忍。騶虞雖飢非自死之草不食。聞其風",
    "X75n1512_006:0137c17": "者豈不使人多愧。丈人得此有素。聊復片言發啟耳。",
    "X75n1512_006:0137c18": "胤由此絕去血味。",
    "X75n1512_006:0137c19": "沙門慧安者。不知何許人。少為虜。賣之荊州富家役",
    "X75n1512_006:0137c20": "作。性謹愿。主人愛之。年十八聽出來為沙彌。止江陵",
    "X75n1512_006:0137c21": "琵琶寺。野人皮相之當眾僧坐時。輙起行水。自上及",
    "X75n1512_006:0137c22": "下水用不竭。眾訝之。及受具靈異益著。甞與沙門惠",
    "X75n1512_006:0137c23": "濟上堂布薩。堂戶未開。安綰手自壁而入。出亦如之。",
    "X75n1512_006:0137c24": "濟駭懼不敢言。俄辭濟曰。我當遠行。今與君訣別。濟",
    "X75n1512_006:0138a01": "仰見空中皆好華。有管絃聲。天香彌馥。濟愈懼。安曰。",
    "X75n1512_006:0138a02": "吾與子游。所見謹勿妄言。言即有咎。唯東南有一白",
    "X75n1512_006:0138a03": "衣新發意菩薩。可與之言。於是辭去。附商入湘中。路",
    "X75n1512_006:0138a04": "患痢將死。謂商曰。我死即靈尸岸上。不須設棺也。問",
    "X75n1512_006:0138a05": "其故。曰吾欲以施虫鳥。商人如其旨。以尸投岸側。夜",
    "X75n1512_006:0138a06": "輙有火焰從其身出。商大怖。刺舟至湘中。則安已先",
    "X75n1512_006:0138a07": "至。欲就語又失所在。濟後至陟屺寺。與隱士劉虬夜",
    "X75n1512_006:0138a08": "語及之。虬即遙禮曰。此得道者火光三昧也。",
    "X75n1512_006:0138a09": "沙門曇超者。居錢塘靈苑山。一夕有異人至曰。此邦",
    "X75n1512_006:0138a10": "蒙師留蒼生之福。然富陽民無故鑿山麓。斷壞群龍",
    "X75n1512_006:0138a11": "之室。龍忿不致雨。今二百日矣。欲法師一往誨龍。為",
    "X75n1512_006:0138a12": "蒼生請福。豈有意乎。超曰。此檀越事。吾何能為哉。神",
    "X75n1512_006:0138a13": "曰。弟子力能吐雲。不能致雨。超諾之。至赤庭山為龍",
    "X75n1512_006:0138a14": "說法。俄大雨。因止臨溪。縣令聞超在。辨舟迎之。超即",
    "X75n1512_006:0138a15": "日遁還靈苑。",
    "X75n1512_006:0138a16": "隱士劉虬。字靈預。一字德明。南陽人。晉豫州刺史喬",
    "X75n1512_006:0138a17": "七世孫。徙居江陵。虬少而抗節好學。須得祿便隱。泰",
    "X75n1512_006:0138a18": "始中仕當陽令。罷官歸家靜處。常服鹿皮袷。斷糓餌",
    "X75n1512_006:0138a19": "术及胡麻。齊受禪。以蒲輪束帛徵為通直郎不就。竟",
    "X75n1512_006:0138a20": "陵王致書通意。虬答曰。虬四節臥疾病。三時營灌植。",
    "X75n1512_006:0138a21": "暢餘陰於山澤。託暮情於魚鳥。寧非唐虞重恩。周召",
    "X75n1512_006:0138a22": "宏施。虬於佛道最誠信明。解長齊布素人不堪之。疏",
    "X75n1512_006:0138a23": "華嚴經以頓漸二門判教。至今諸家取之。又註法華",
    "X75n1512_006:0138a24": "經。躬自講說。舉時皆高尚其風。建武二年病方晝有",
    "X75n1512_006:0138b01": "白雲徘徊簷。戶之內又有異香鍾梵之音其日。卒五",
    "X75n1512_006:0138b02": "十八。",
    "X75n1512_006:0138b03": "逸士顧歡。隱居不仕。尚黃老。南史云。歡以佛道二家",
    "X75n1512_006:0138b04": "教異。學者玄相非毀。乃著夷夏論。其略曰。辨是與非",
    "X75n1512_006:0138b05": "宜據聖典。道老云。老子入關之天竺。維衛國王夫人",
    "X75n1512_006:0138b06": "曰淨妙。老子因其晝寢乘日精入淨妙口。後年四月",
    "X75n1512_006:0138b07": "八日剖右腋而生。墮地即行七步。於是佛道興焉。此",
    "X75n1512_006:0138b08": "出玄妙內篇。佛經曰。釋迦成佛有塵沙之數。或為國",
    "X75n1512_006:0138b09": "師道士儒林之宗。出瑞應．本起。試論之曰。五帝三皇",
    "X75n1512_006:0138b10": "未聞有佛。國師道士無過老莊。儒林之宗孰出周孔。",
    "X75n1512_006:0138b11": "若孔老非聖。誰或當之。然二經所說若合符契。道則",
    "X75n1512_006:0138b12": "佛也。佛則道也。其聖則符。其迹則反。或和光以明近。",
    "X75n1512_006:0138b13": "或耀靈以示遠。道濟天下故無方而不入。智周萬物",
    "X75n1512_006:0138b14": "故無物而不為。其入不同。其為必異。各成其性。不易",
    "X75n1512_006:0138b15": "其事。是以端委搢紳諸華之容。剪髮曠衣群戎之服。",
    "X75n1512_006:0138b16": "全形守禮繼善之風。毀貌易形絕惡之學。豈伊同人。",
    "X75n1512_006:0138b17": "爰及異物無盡。世界聖人代興。或昭五典。或布三乘。",
    "X75n1512_006:0138b18": "在鳥而鳥鳴。在獸而獸吼。教華而華言。化夷而夷語。",
    "X75n1512_006:0138b19": "雖舟車均於致遠。而有川陸之節。佛道齊乎達化。而",
    "X75n1512_006:0138b20": "有夷夏之別。若謂其致既均其法可換者。是車可涉",
    "X75n1512_006:0138b21": "川而舟可行陸乎。屢見刻舟沙門守株道士。互爭小",
    "X75n1512_006:0138b22": "大交相彈射。或域道以為兩。或混俗以為一。是牽異",
    "X75n1512_006:0138b23": "以為同。破同以為異。則乖爭之由淆亂之本也。尋夫",
    "X75n1512_006:0138b24": "聖道雖同。而法有左右。始乎無端終乎無末。泥洹僊",
    "X75n1512_006:0138c01": "化各是一術。佛號正真。道稱正一。一歸無死。真會無",
    "X75n1512_006:0138c02": "生。在名則返。在實則合。但無生之教賖。無死之化切。",
    "X75n1512_006:0138c03": "切法可以進謙弱。賖法可以退夸強。佛教文而愽。道",
    "X75n1512_006:0138c04": "教質而精。精非麤人所信。愽非精人所能。佛言華而",
    "X75n1512_006:0138c05": "引。道言實而抑。抑則明者獨進。引則昧者競前。佛經",
    "X75n1512_006:0138c06": "繁而顯。道經簡而幽。幽則妙門難見。顯則正路易遵。",
    "X75n1512_006:0138c07": "此二法之辨也。聖匠無方。方圓有體。器既殊用。教亦",
    "X75n1512_006:0138c08": "異施。佛是破惡之方。道是興善之術。興善則自然為",
    "X75n1512_006:0138c09": "高。破惡則勇猛為貴。佛迹光大宜以化物。道迹密微",
    "X75n1512_006:0138c10": "宜用為己。優劣之分大略在茲。歡雖同二法而意黨",
    "X75n1512_006:0138c11": "道教。",
    "X75n1512_006:0138c12": "司徒袁粲託為沙門通公駁之。略曰。白日停光。恒星",
    "X75n1512_006:0138c13": "隱照。誕降之應事在老先。固非入關方昭斯瑞。又西",
    "X75n1512_006:0138c14": "域之記。佛經之說。俗以膝行為禮。不慕蹲坐為恭。道",
    "X75n1512_006:0138c15": "以三繞為虔。不尚踞傲為肅。豈專戎土。爰及茲方。襄",
    "X75n1512_006:0138c16": "童謁帝膝行而前。趙王見周三環而上。今佛法垂化。",
    "X75n1512_006:0138c17": "或因或革。清信之士容衣不改。息心之人服貌必變。",
    "X75n1512_006:0138c18": "變本從道不遵彼俗。俗風自殊無患其亂。孔老釋迦",
    "X75n1512_006:0138c19": "其人或同。觀其設教其道必異。孔老教俗為本。釋氏",
    "X75n1512_006:0138c20": "出世為宗。發軫既殊其歸亦異。又僊化以變形為尚。",
    "X75n1512_006:0138c21": "泥洹以陶神為先。變形者白首為緇而未能無死。陶",
    "X75n1512_006:0138c22": "神者使塵惑日損而湛然常住。泥洹之道無死之地。",
    "X75n1512_006:0138c23": "陶神若此何謂其同。時何常侍鎮之覩顧歡和同二",
    "X75n1512_006:0138c24": "教。大不平之。以書抵歡劇。言道教不足以擬釋氏。歡",
    "X75n1512_006:0139a01": "答其書固自封執。鎮之重與之書曰。猥辱返釋。究詳",
    "X75n1512_006:0139a02": "淵況。既和光道佛。而涇渭釋李。觸類長之。爰至碁弈。",
    "X75n1512_006:0139a03": "然敷佛彌過。精旨愈昧。所謂馳走滅迹跳動息影。焉",
    "X75n1512_006:0139a04": "可免乎。輙復略諸近要。以標大歸。夫太極剖判。兩儀",
    "X75n1512_006:0139a05": "妄立。五陰合興。形識謬彰。識以流染因結。形以愛滯",
    "X75n1512_006:0139a06": "緣生。三皇之前民多專愚。專愚則巢居[宋木+儿]處血飲茹",
    "X75n1512_006:0139a07": "毛。君臣父子自相胡越。猶如禽獸又比童蒙。道教所",
    "X75n1512_006:0139a08": "不入。仁義所未移。及其沉欲淪波。觸涯思濟。思濟則",
    "X75n1512_006:0139a09": "祈善。祈善則聖應。夫聖者何耶。感物而遂通者也。夫",
    "X75n1512_006:0139a10": "通不自通。感不自感。感常在此。通每自彼。自彼而言",
    "X75n1512_006:0139a11": "懸鏡高堂。自此而言萬像斯歸。故知天竺者居娑婆",
    "X75n1512_006:0139a12": "之正域。處淳善之嘉會。故能感通於至聖。中土於大",
    "X75n1512_006:0139a13": "千。聖應既彼。聲被則此。覩日月之明。何假离朱之察。",
    "X75n1512_006:0139a14": "聞雷霆之音。奚事子野之聽。故卑高殊物不嫌同道。",
    "X75n1512_006:0139a15": "左右兩儀無害天均。無害天均則雲行法教。不嫌同",
    "X75n1512_006:0139a16": "道則雨施夷夏。夫道者一也。形者二也。道者真也。形",
    "X75n1512_006:0139a17": "者俗也。真既猶一。俗亦猶二。盡二得一。宜一其法。滅",
    "X75n1512_006:0139a18": "俗歸真。必其違俗。是以如來制軌玄劫同風。假令孔",
    "X75n1512_006:0139a19": "老是佛。則為韜光潛導匡救褊心。立仁樹義將近順",
    "X75n1512_006:0139a20": "情。是以全形守祀恩接六親。攝生養性自我外物。乃",
    "X75n1512_006:0139a21": "為盡善不為盡美。蓋是有涯之制。未鞭其後也。何得",
    "X75n1512_006:0139a22": "擬道菩提。比聖牟尼哉。且佛教敷明要而能愽。要而",
    "X75n1512_006:0139a23": "能愽則精疎兩級。精疎兩級則剛柔一致。是以清津",
    "X75n1512_006:0139a24": "幽暢誠規易淮。夫以規為員者易。以手為員者難。將",
    "X75n1512_006:0139b01": "不捨其所難從其所易耶。道家經籍簡陋。多生穿鑿。",
    "X75n1512_006:0139b02": "至如靈寶妙真採撮法華。制用尤拙。如上清黃庭所",
    "X75n1512_006:0139b03": "尚服食咀石飡霞。非徒法不可効。道亦難同。其中可",
    "X75n1512_006:0139b04": "長唯在五千之文全無為用。全無為用未能遣有。遣",
    "X75n1512_006:0139b05": "有為懷靈芝何養。佛家三乘所引。九流均接。九流均",
    "X75n1512_006:0139b06": "接則動靜斯得禪通之理。是三中之一耳。非其極也。",
    "X75n1512_006:0139b07": "禪經微妙境相精深。以此締真尚未能至。今云道在",
    "X75n1512_006:0139b08": "無為得一而已。無為得一是則玄契千載。玄契千載",
    "X75n1512_006:0139b09": "不俟高唱。夫明宗引會導達風流者。若當廢學精思",
    "X75n1512_006:0139b10": "不亦怠哉。豈道教之筌耶。敬尋所辯。非徒不解佛。亦",
    "X75n1512_006:0139b11": "不解道也。反亂一首。聊酬啟齒。",
    "X75n1512_006:0139b12": "辭曰。運往兮韜韜。明玄聖兮幽幽。翳長夜兮悠悠。眾",
    "X75n1512_006:0139b13": "星兮晣晣。太暉灼兮昇曜。列宿奄兮消蔽。夫輪桶兮",
    "X75n1512_006:0139b14": "殊材。歸敷繩兮一制。苟專迷兮不悟。增上驚兮遠逝。",
    "X75n1512_006:0139b15": "卞和慟兮荊側。豈偏尤兮楚厲。良[苨匕+(司(一/一/口)+土)]蔑兮彼若。焉相",
    "X75n1512_006:0139b16": "責兮智慧。時復有朱常侍昭之。因何鎮之書乃作難",
    "X75n1512_006:0139b17": "夷夏論。而朱廣之作諮夷夏論並章分句解。以破顧",
    "X75n1512_006:0139b18": "歡之蔽於淺也。汝南周顒．高僧慧通並著駁夷夏論。",
    "X75n1512_006:0139b19": "歡之作遂不勝其謬矣。復有法師紹正者著二教論。",
    "X75n1512_006:0139b20": "其略曰。佛明其宗。道全其生。守生者蔽。明宗者通。今",
    "X75n1512_006:0139b21": "道名長生不死。名補天曹。大乖老莊立言之旨。齊文",
    "X75n1512_006:0139b22": "惠太子及竟陵王子良並酷好佛。竟陵著淨住子四",
    "X75n1512_006:0139b23": "部二十卷闡揚佛教。有吳興道士孟景翼者。頗有時",
    "X75n1512_006:0139b24": "譽。太子召入玄圃眾僧大會。子良使景翼禮佛。景翼",
    "X75n1512_006:0139c01": "弗禮。子良送十地經與之。景翼造正一論。略曰。佛以",
    "X75n1512_006:0139c02": "一音演說法。老子抱一以為天下式。一之為妙。空玄",
    "X75n1512_006:0139c03": "絕於有境。神化贍於無窮。為萬物而無為。處一數而",
    "X75n1512_006:0139c04": "無數。莫之名而強號為一。在佛為實相。在道為玄牝。",
    "X75n1512_006:0139c05": "道之大象即佛之法身。以不守之守守法身。以不執",
    "X75n1512_006:0139c06": "之執執大象。但物有八萬四千行。說有八萬四千法。",
    "X75n1512_006:0139c07": "法乃至於無數。行亦達於無央。等級隨緣。須道歸一。",
    "X75n1512_006:0139c08": "歸一即回向。向正即無邪。邪觀既遣。億善日新。三五",
    "X75n1512_006:0139c09": "四六隨用而施。獨立不改。絕學無憂。曠劫諸聖共遵",
    "X75n1512_006:0139c10": "斯一。老釋未始於常分。迷者分之而未合。億善徧修。",
    "X75n1512_006:0139c11": "徧修成聖。雖十號千稱終不能盡。終不能盡。豈思議",
    "X75n1512_006:0139c12": "哉。",
    "X75n1512_006:0139c13": "司徒中即張融作門律云。道之與佛逗極無二。吾見",
    "X75n1512_006:0139c14": "道士與道人戰儒墨。道人與道士辨是非。昔有鴻飛",
    "X75n1512_006:0139c15": "天道。積遠難亮。越人以為鳧。楚人為乙。人自楚越。鴻",
    "X75n1512_006:0139c16": "常一耳。以示汝南周顒。顒難之曰。靈無法性。其寂雖",
    "X75n1512_006:0139c17": "同。位寂之方。其旨則別。論所謂逗極無二。為逗極於",
    "X75n1512_006:0139c18": "虗無。為無二於法性耶。足下所宗本一物。而為鳧乙",
    "X75n1512_006:0139c19": "耳。駈馳佛道無免二末。未知高鑒緣何識本。輕而宗",
    "X75n1512_006:0139c20": "之其有旨乎(已上出南史)。",
    "X75n1512_006:0139c21": "論曰。自東漢西域傳范曄論釋氏大槩。陳壽三國",
    "X75n1512_006:0139c22": "志則置而勿言。唐太宗晉書則班班紀著沙門神",
    "X75n1512_006:0139c23": "異之迹。未始輙有一言訾佛。況佛化自晉抵南北",
    "X75n1512_006:0139c24": "朝。始大振於天下。賢哉魏收．李延壽之作。凡當世",
    "X75n1512_006:0140a01": "帝王公卿從事吾佛者。未甞諱之而不書。書之亦",
    "X75n1512_006:0140a02": "未甞以人事議佛也。及顧歡傳則假手當時。群公",
    "X75n1512_006:0140a03": "評議二教而罪歡曰。歡雖同二法而意黨道教。嗚",
    "X75n1512_006:0140a04": "呼可謂良史矣。陋哉歡翼之論。猶昔人寶燕石者。",
    "X75n1512_006:0140a05": "渠信有真玉哉。",
    "X75n1512_006:0140a06": "齊高帝蕭道成。臨沂人。受宋禪。相襲五主二十三年。",
    "X75n1512_006:0140a07": "傳譯華戎道俗二十人。所出經律論傳錄等四十七",
    "X75n1512_006:0140a08": "部凡三百五十卷。外國有所謂天竺沙門僧伽跋陀",
    "X75n1512_006:0140a09": "羅者。師資相傳。云佛涅槃後優波離結集律藏訖。即",
    "X75n1512_006:0140a10": "於其年七月十五日受自恣竟。以香華供養律藏。更",
    "X75n1512_006:0140a11": "下一點置律藏前。年年如是。優波欲涅槃時付弟子",
    "X75n1512_006:0140a12": "陀寫俱。陀寫俱付弟子須俱。須俱付弟子悉伽婆。悉",
    "X75n1512_006:0140a13": "伽婆付弟子目犍連子帝須。帝須付弟子旃陀跋闍。",
    "X75n1512_006:0140a14": "如是師師相付。至今三藏法師法師將律藏至廣州。",
    "X75n1512_006:0140a15": "臨上船還本國時。以律藏付弟子僧伽跋陀羅。羅以",
    "X75n1512_006:0140a16": "永明六年共沙門僧猗於廣州竹林寺譯出善見毗",
    "X75n1512_006:0140a17": "婆沙一部十八卷。即共安居。以七年庚午歲七月望",
    "X75n1512_006:0140a18": "受自恣竟。如前師法以香化供養律藏即下一點。當",
    "X75n1512_006:0140a19": "其年凡得九百七十五點。點是一年也。至梁大同元",
    "X75n1512_006:0140a20": "年。有隱士趙伯休於盧山遇苦行律師弘度。得此眾",
    "X75n1512_006:0140a21": "聖點記年月。伯休因問度曰。自永明七年後云何不",
    "X75n1512_006:0140a22": "復見點。度云自彼已前皆得道聖賢手自下點。度乃",
    "X75n1512_006:0140a23": "凡夫止可奉持頂戴而已。故不復點也。伯休因舊點",
    "X75n1512_006:0140a24": "推至大同元年。凡一千二十年。今以此究參諸家傳",
    "X75n1512_006:0140b01": "記。佛世尊誕生入滅之年並不相類。大抵西域山川",
    "X75n1512_006:0140b02": "之廣。國土之多。佛化之盛。各承一宗。此亦一家之說",
    "X75n1512_006:0140b03": "不可廢。故附著于此。",
    "X75n1512_006:0140b04": "梁",
    "X75n1512_006:0140b05": "天監二年。武帝詔曰。大士寶誌迹拘塵垢神游冥寂。",
    "X75n1512_006:0140b06": "水火不能燋濡。虵虎不能侵懼。語其佛理則聲聞以",
    "X75n1512_006:0140b07": "上。談其隱淪則遁僊高者。豈可以俗法常情空相疑",
    "X75n1512_006:0140b08": "忌。自今中外任便宣化。帝一日問誌曰。弟子煩惑未",
    "X75n1512_006:0140b09": "除何以治之。答曰十二。帝問其旨云何。答曰在晝字",
    "X75n1512_006:0140b10": "時節刻漏中。帝益不曉。他日復問國祚有留難否。誌",
    "X75n1512_006:0140b11": "指其頸示之。帝曰朕亨國幾何。答曰元嘉元嘉。帝喜",
    "X75n1512_006:0140b12": "以為倍宋文之年。時革命之初。帝臨政刻急。誌假帝",
    "X75n1512_006:0140b13": "神力令見先君受極苦於地下。由是卹刑。甞詔畫工",
    "X75n1512_006:0140b14": "張僧繇寫誌像。僧繇下筆輙不自定。既而以指釐面",
    "X75n1512_006:0140b15": "門。分披出十二面觀音。妙相殊麗或慈或威。僧繇竟",
    "X75n1512_006:0140b16": "不能寫。他日與帝臨江縱望。有物泝流而上。誌以杖",
    "X75n1512_006:0140b17": "引之。隨杖而至乃紫旃檀也。即以屬共奉官俞紹令",
    "X75n1512_006:0140b18": "雕誌像。頃刻而成神采如生。帝悅以安內庭。時法雲．",
    "X75n1512_006:0140b19": "雲光二師俱有重望。每講法天輙雨華。帝疑其證聖。",
    "X75n1512_006:0140b20": "夜於便殿焚疏請誌偕光雲三大士齋。翌日誌獨赴",
    "X75n1512_006:0140b21": "而光雲俱未知。帝由是益異其體。又甞與帝登鍾山",
    "X75n1512_006:0140b22": "之定林寺。指前獨龍岡阜曰此為陰宅則永其後。帝",
    "X75n1512_006:0140b23": "曰誰當得之。曰先行者得。至十三年大士示寂。帝憶",
    "X75n1512_006:0140b24": "其言。以金二十萬易其地建浮圖五級。其上鎮以無",
    "X75n1512_006:0140c01": "價寶珠。勑王筠勒碑。葬日車駕親臨致奠。大士忽現",
    "X75n1512_006:0140c02": "於雲間。萬眾懽呼聲震山谷。自是道俗奉祀。奇瑞顯",
    "X75n1512_006:0140c03": "應為天下第一。凡大士所為祕讖偈句多著南史。為",
    "X75n1512_006:0140c04": "學者述大乘贊十篇．科頌十四篇并十二時歌皆暢",
    "X75n1512_006:0140c05": "道幽致。其旨與宗門冥合。今盛傳于世。",
    "X75n1512_006:0140c06": "本朝太平興國七年舒州民柯萼遇異僧於萬歲山",
    "X75n1512_006:0140c07": "之下。以杖指松根使钁之。得瑞石。文字粲然。讖",
    "X75n1512_006:0140c08": "聖朝疆之祚。萼進于朝。",
    "X75n1512_006:0140c09": "太宗皇帝覽之增敬。異日大士降見禁中。",
    "X75n1512_006:0140c10": "太宗親聞緒語。因遣使致齋鍾山。其文略曰。俾乃龍",
    "X75n1512_006:0140c11": "舒之壞。時惟天柱之峰。始道見於苾蒭。遂披文於琬",
    "X75n1512_006:0140c12": "琰。述祖宗之受命年曆攸同。昭皇緒以無疆傳源罕",
    "X75n1512_006:0140c13": "測。祕於內府播厥策書。綿載祀以居多。蘊禎祺而有",
    "X75n1512_006:0140c14": "待。近以至真臨格寶訓躬聞。審墓緒之由來。積慶靈",
    "X75n1512_006:0140c15": "之永久。詢於故府獲乃貞珉。覿篆刻之如新。若符節",
    "X75n1512_006:0140c16": "之斯合。詔自今不可以名斥。以顯尊異。宜賜號道林",
    "X75n1512_006:0140c17": "真覺菩薩。",
    "X75n1512_006:0140c18": "論曰。寶公十二時歌曰。食時辰。無明本是釋迦身。",
    "X75n1512_006:0140c19": "坐臥不知元是道。只麼忙忙受苦辛。認聲色。覔疎",
    "X75n1512_006:0140c20": "親。若是他家染污人。忙欲將心求佛道。問取虗空",
    "X75n1512_006:0140c21": "始出塵。妙哉斯言。寶公既有是說。至達磨之來。武",
    "X75n1512_006:0140c22": "帝漫然蹉過。何也。如帝問達磨。如何是聖諦第一",
    "X75n1512_006:0140c23": "義。答曰廓然無聖。又問對朕者誰。答曰不識。茲豈",
    "X75n1512_006:0140c24": "達磨有語哉。問取虗空蓋亦寶公之直指也。又曰。",
    "X75n1512_006:0141a01": "不住舊時無相貌。外求知識也非真。昔阿難問迦",
    "X75n1512_006:0141a02": "葉。世尊傳金襴外別傳何物。迦葉召。阿難應諾。迦",
    "X75n1512_006:0141a03": "葉云倒却門前剎竿著。又玄沙見僧禮拜乃曰。因",
    "X75n1512_006:0141a04": "我得禮你。然則求法者與說法者果誰乎。故寶公",
    "X75n1512_006:0141a05": "末後又丁寧曰。未了之人聽一言。只這如今誰動",
    "X75n1512_006:0141a06": "口。噫寶公歷劫於一切人行止語默中常常出現",
    "X75n1512_006:0141a07": "了無間然也。",
    "X75n1512_006:0141a08": "是歲帝妃郗氏者初生有赤光照室。器皿盡明。及長",
    "X75n1512_006:0141a09": "性明慧。善隸書。讀史傳。女工之事靡不閑習。宋齊間",
    "X75n1512_006:0141a10": "諸王求婚。父曄皆不許。後以適帝。生三女。帝為雍州",
    "X75n1512_006:0141a11": "刺史而妃薨。其性酷妬。及是化為巨蠎入于後宮。通",
    "X75n1512_006:0141a12": "夢於帝。帝體將不安。蠎輙激水騰涌。或現龍形光彩",
    "X75n1512_006:0141a13": "照灼。因於露井上為殿。衣服委積。置銀轆盧金瓶。灌",
    "X75n1512_006:0141a14": "百味以祀之。帝畢世不復議立皇后云。",
    "X75n1512_006:0141a16": "隆興佛教編年通論卷第六"
}