{
    "T33n1713_002:0561c18": "般若心經略疏連珠記下",
    "T33n1713_002:0561c20": "宋玉&#x5CEF;沙門師會述",
    "T33n1713_002:0561c21": "[0561c21] 經二。初顯了般若二。初略標綱要分疏三。初",
    "T33n1713_002:0561c22": "科分。第四科名諸師注本。但云明利益無能",
    "T33n1713_002:0561c23": "觀之言。以愚所見。傳寫之家誤下能字耳。二",
    "T33n1713_002:0561c24": "隨釋經四。初能觀人疏二。初標章指經。初句",
    "T33n1713_002:0561c25": "標章。次句牒經。能觀人者指示也。言觀自在",
    "T33n1713_002:0561c26": "者。鎮國曰。三業歸依十通隨應。鑒無遺照益",
    "T33n1713_002:0561c27": "無不周。然或云。觀世音梵云婆盧枳底。此云",
    "T33n1713_002:0561c28": "觀世濕伐羅此云自在。若云攝伐多。此云音。",
    "T33n1713_002:0561c29": "梵本有二故。譯有二名。而法華云觀其音聲",
    "T33n1713_002:0562a01": "皆得解脫。即觀世音。然彼經初語業稱名滅",
    "T33n1713_002:0562a02": "除七災。二身業禮拜能滿二願。三意業存念",
    "T33n1713_002:0562a03": "淨除三毒。即自在義。今多稱觀世音者。語業",
    "T33n1713_002:0562a04": "用多感易成。故經取義圓云觀自在。慈恩說",
    "T33n1713_002:0562a05": "十自在。恐繁不錄。謂於下二依名演義二。初",
    "T33n1713_002:0562a06": "解別名理事等者。良以觀不可分之理。圓攝",
    "T33n1713_002:0562a07": "一塵中。本分限之事全遍法界內。理事圓融",
    "T33n1713_002:0562a08": "無所罣礙。廣大甚深三昧。自住三摩地時解",
    "T33n1713_002:0562a09": "脫若斯。是以從三昧起。如證而說。故云觀達",
    "T33n1713_002:0562a10": "自在等也。又觀等者。十四無畏三十二身。皆",
    "T33n1713_002:0562a11": "本妙圓通也。菩謂下二釋通名。上求下化翻",
    "T33n1713_002:0562a12": "梵成唐矣。經行下二所行行二。初唱經。二明",
    "T33n1713_002:0562a13": "下二演義二。初就法以揀淺。",
    "T33n1713_002:0562a14": "[0562a14] 妙行二者。即二空行也。人我執無處所顯真",
    "T33n1713_002:0562a15": "如。名人空。法我執無處所顯真如。名法空。如",
    "T33n1713_002:0562a16": "為所顯智是能顯。二執空無故名二空。太一",
    "T33n1713_002:0562a17": "云。人空通小乘而未清淨三乘方清淨。法空",
    "T33n1713_002:0562a18": "在三乘而未清淨。至一乘究竟清淨。言時下",
    "T33n1713_002:0562a19": "二約時。以顯深。別譯云。欲說菩薩普遍藏心",
    "T33n1713_002:0562a20": "非應二乘時也。然疏主循榮陽之請。協譯者",
    "T33n1713_002:0562a21": "知見。以大揀小略顯一理。般若時貫五三教。",
    "T33n1713_002:0562a22": "詮權實對淺論深。旨該多義。清涼引理趣般",
    "T33n1713_002:0562a23": "若一段經文。用彰二義深淺懸絕。理趣分當",
    "T33n1713_002:0562a24": "五百七十八。經云。爾時世尊依一切無戲論",
    "T33n1713_002:0562a25": "法。說如來之相。為諸菩薩宣說般若甚深理",
    "T33n1713_002:0562a26": "趣輪字法門。謂一切法空無自性故。一切",
    "T33n1713_002:0562a27": "法無相離眾相故。一切法無願無所願求故。",
    "T33n1713_002:0562a28": "一切法寂靜永寂滅故。一切法。無常無常性",
    "T33n1713_002:0562a29": "故。一切法無樂非可樂故。一切法無我不自",
    "T33n1713_002:0562b01": "在故。一切法無淨離淨相故。一切法不可得",
    "T33n1713_002:0562b02": "推尋其相不可得故。鈔曰。此上顯性空理趣。",
    "T33n1713_002:0562b03": "又經云。爾時世尊復依一切住持藏法如來",
    "T33n1713_002:0562b04": "之相。為諸菩薩宣說般若。一切有情住持遍",
    "T33n1713_002:0562b05": "滿。甚深理趣勝藏法門。謂一切有情皆如來",
    "T33n1713_002:0562b06": "藏。普賢菩薩自體遍故。一切眾生皆金剛藏。",
    "T33n1713_002:0562b07": "以金剛藏所灌洒故。一切眾生皆正法藏。一",
    "T33n1713_002:0562b08": "切皆依正語轉故。一切眾生皆妙業藏。一切",
    "T33n1713_002:0562b09": "事業加行依故。鈔曰。前明有法非有。後明無",
    "T33n1713_002:0562b10": "法不無非有非無。是中道理趣。上皆彼文有",
    "T33n1713_002:0562b11": "法非有。是性空理趣義。當始教空宗無法不",
    "T33n1713_002:0562b12": "無中道。理趣義通。後三實教理趣。今經採其",
    "T33n1713_002:0562b13": "祕旨。實教所攝理當後義。故云行深時也。又",
    "T33n1713_002:0562b14": "般若義具五教。今經撮其樞要。相望備論淺",
    "T33n1713_002:0562b15": "深理無不可。恐繁不敘。上皆順疏以深揀淺。",
    "T33n1713_002:0562b16": "今於疏外率愚以助一解。輒謂慧光三昧。廣",
    "T33n1713_002:0562b17": "大甚深窮法源底。當體難思菩薩遊此。故云",
    "T33n1713_002:0562b18": "行深。如理而證照理究竟。當斯之時乃曰行",
    "T33n1713_002:0562b19": "深時耳。原夫經意未必須俟揀顯。疏主且順",
    "T33n1713_002:0562b20": "譯人。三乘宗旨大以揀小為義。作此釋耳。經",
    "T33n1713_002:0562b21": "照下三。觀行境。初唱經。三明下演釋觀行境",
    "T33n1713_002:0562b22": "者。鎮國曰。五蘊者。身心之異名。行人若不識",
    "T33n1713_002:0562b23": "身心真妄。何能懸契。不達真妄之本。諸行徒",
    "T33n1713_002:0562b24": "施。是以菩薩欲為大心宣祕要法。先入慧光",
    "T33n1713_002:0562b25": "大定。以離念之明智。徹法之慧目。洞達五蘊",
    "T33n1713_002:0562b26": "自性空。無所起當體即如。然後從三昧起。告",
    "T33n1713_002:0562b27": "鶖子曰。應如是學。故以達五蘊空為觀行境。",
    "T33n1713_002:0562b28": "然以深慧觀蘊性空對之起觀。故名為境。若",
    "T33n1713_002:0562b29": "成般若境即所行。鎮國曰。如般若中雖有",
    "T33n1713_002:0562c01": "實相。為成智慧所行境中。若能若所皆是所",
    "T33n1713_002:0562c02": "行。如諸菩薩行深般若。能觀所觀皆所行行。",
    "T33n1713_002:0562c03": "二空理者。鎮國又曰。生死之本莫過人法二",
    "T33n1713_002:0562c04": "執。迷身心總相故。計人我為實有。迷五蘊自",
    "T33n1713_002:0562c05": "相故。計法我為實有。智眼照知。五蘊和念假",
    "T33n1713_002:0562c06": "名為人。一一諦觀。但見五蘊。求人我相終不",
    "T33n1713_002:0562c07": "可得。先觀色蘊是觀身了知。堅則地潤則水",
    "T33n1713_002:0562c08": "煖則火動則風。觀餘四蘊則是觀心了知。領",
    "T33n1713_002:0562c09": "納為受。取相為想。造作為行。了別為識。依此",
    "T33n1713_002:0562c10": "身心諦觀分明但見五蘊。求人我相終不可",
    "T33n1713_002:0562c11": "得。名為人空。若觀一一蘊。皆從緣生都無自",
    "T33n1713_002:0562c12": "性。求蘊相不可得。則五蘊皆空名為法空。是",
    "T33n1713_002:0562c13": "以照五蘊而二空理現。經度下四明利益。夫",
    "T33n1713_002:0562c14": "一切苦厄二死收盡。今見真空度已盡矣。何",
    "T33n1713_002:0562c15": "者。清涼曰。乘人空觀行出分段生死。永處涅",
    "T33n1713_002:0562c16": "槃。乘二空觀行雙照人法二我。畢竟空無所",
    "T33n1713_002:0562c17": "有。則離諸怖畏度一切苦厄。出變易生死名",
    "T33n1713_002:0562c18": "究竟解脫。苦謂五苦八苦。變易謂因緣等四",
    "T33n1713_002:0562c19": "種生死。如唯識等說。依此觀行得究竟樂果。",
    "T33n1713_002:0562c20": "佛德空乎。上來下三通結。經舍下二廣陳實",
    "T33n1713_002:0562c21": "義分五。初拂外疑。作此科者。切緣鄭公久誦",
    "T33n1713_002:0562c22": "此經。先己熟聞譯者之說。是以疏主順其聞",
    "T33n1713_002:0562c23": "見。有此云耳。故慈恩云。今說色空互相顯者。",
    "T33n1713_002:0562c24": "令義增明破疑執故。一者二乘作意狹劣不",
    "T33n1713_002:0562c25": "樂利他二者於大乘中顛倒推求。及起疑惑",
    "T33n1713_002:0562c26": "等。實非疏主及經宗旨。故有便顯正義之科。",
    "T33n1713_002:0562c27": "方順本宗釋經通意。於中二。初唱經。清涼曰。",
    "T33n1713_002:0562c28": "色即法相之首。五蘊之初。故諸經論凡說一",
    "T33n1713_002:0562c29": "義。皆先約色故。大般若等從色已上種智已",
    "T33n1713_002:0563a01": "還。八十餘科皆將色例。若略收法不出十對。",
    "T33n1713_002:0563a02": "所依體事無不即空。是以諸祖皆云真空之",
    "T33n1713_002:0563a03": "理幻色等事。遂以釋或十門無礙也。自下下",
    "T33n1713_002:0563a04": "二作釋二。初判。總此科疏文理在唱經之前。",
    "T33n1713_002:0563a05": "疏中從略不存通唱。已如上會。初段下二釋",
    "T33n1713_002:0563a06": "別二。初總示釋儀。文有四釋者。則此唱經文",
    "T33n1713_002:0563a07": "通。作四釋。蓋文含四義故也。非於所疑法中",
    "T33n1713_002:0563a08": "有。四釋也。是則鶖子亦隨四說義有不同。若",
    "T33n1713_002:0563a09": "總四釋皆屬所疑法。則陸沈經宗失於深旨",
    "T33n1713_002:0563a10": "矣。大科從初二義以立其名。初中下二唱章",
    "T33n1713_002:0563a11": "顯相四。初正去小乘疑。經二。初舉疑人。言舍",
    "T33n1713_002:0563a12": "下牒。經舉疑人者。判釋也舍利下出得名之",
    "T33n1713_002:0563a13": "緣。亦翻春鶯。聰慧下歎德。以釋對告之由。異",
    "T33n1713_002:0563a14": "譯經說。佛在鷲山與大比丘眾滿千百人。今",
    "T33n1713_002:0563a15": "特告之。故曰上首。彼疑下二對釋疑三。初有",
    "T33n1713_002:0563a16": "餘位。初舉疑。彼聞大乘說法空理而生此疑。",
    "T33n1713_002:0563a17": "有餘者。太一云。有餘身智故。見蘊無人者。蘊",
    "T33n1713_002:0563a18": "中無我顯人空故。亦云下正疑。與彼大乘法",
    "T33n1713_002:0563a19": "空無別。今釋下顯異相。蘊中等者。床上無人",
    "T33n1713_002:0563a20": "床固非無。蘊中無人蘊豈空耶。則空與蘊異。",
    "T33n1713_002:0563a21": "今明下以經遣疑。又疑下二無餘位。太一曰。",
    "T33n1713_002:0563a22": "無餘身智故同數滅無為為體初舉疑。此位",
    "T33n1713_002:0563a23": "身智俱盡無色心等蘊故。汝宗等者以小乘",
    "T33n1713_002:0563a24": "析色觀色盡方空。大乘體色觀色即是空。非",
    "T33n1713_002:0563a25": "滅色明空。如始教說。今則下以經釋遣。以二",
    "T33n1713_002:0563a26": "下。三通結示。二兼下二兼釋菩薩疑。是亦通",
    "T33n1713_002:0563a27": "釋。舍利下一段經文。理當亦有唱經。舉疑人",
    "T33n1713_002:0563a28": "之科。疏略不指疑人。即舍利子耳。而謂引論",
    "T33n1713_002:0563a29": "舉疑人者。非也。然疏云。菩薩何以鶖子者。疏",
    "T33n1713_002:0563b01": "主曰。此等皆是已在三乘中。則鶖子等位皆",
    "T33n1713_002:0563b02": "三乘。太一曰。舍利弗身在佛法中義當聰明",
    "T33n1713_002:0563b03": "位。又曰。其位在於頓悟熟教義通初教。又迴",
    "T33n1713_002:0563b04": "心聲聞約本則名聲聞。據現學法則名菩薩。",
    "T33n1713_002:0563b05": "疏文有三。一寶性下標舉。一疑下二列釋。三",
    "T33n1713_002:0563b06": "疑下三結示。然今列三疑以順經文。故與玄",
    "T33n1713_002:0563b07": "鏡不次而圭峰略注。意存的示。觀心不欲衍",
    "T33n1713_002:0563b08": "引故。云不必和會。三便下三便顯正義。良以",
    "T33n1713_002:0563b09": "色空無礙相即圓通。乃是斯經所詮正理故。",
    "T33n1713_002:0563b10": "云便顯正義釋疑之義。義門兼有經亦二段。",
    "T33n1713_002:0563b11": "舍利子者。對告人也。所顯義中一彰所以。釋",
    "T33n1713_002:0563b12": "成空有二。初正顯無礙因由二。初標示。便",
    "T33n1713_002:0563b13": "顯下牒科名。但色下示義所以。經說色空相",
    "T33n1713_002:0563b14": "即互無異者。良由具此三義故得空。非斷空",
    "T33n1713_002:0563b15": "有非定有空而全有即有。以辨於空有而全",
    "T33n1713_002:0563b16": "空。即空而辨於有。真空妙色存亡無礙。隱顯",
    "T33n1713_002:0563b17": "圓融一味無寄也。鎮國又曰。緣起之事與性",
    "T33n1713_002:0563b18": "空之理。二互相望有乎三義。由此三義成於",
    "T33n1713_002:0563b19": "理事無礙。彰其所以。亦但說此三門四義。疏",
    "T33n1713_002:0563b20": "主仰釋斯經。則此段經文義淵奧。具足十門",
    "T33n1713_002:0563b21": "理事無礙。是一經實義之宗本也。下明所離",
    "T33n1713_002:0563b22": "顯法體。皆即妙有之真空耳。此下二科疏文。",
    "T33n1713_002:0563b23": "今古同迷乃將斯經抑為權淺。往往不免謗",
    "T33n1713_002:0563b24": "法矣。鎮國大和尚循文解釋。辭句曉然。今略",
    "T33n1713_002:0563b25": "出之。一相違下二釋相。彼文云。言相違者。經",
    "T33n1713_002:0563b26": "云。空中無色以空害色故。亦應云。色中無空",
    "T33n1713_002:0563b27": "以色違空故。若互相存必互相亡故。即五六",
    "T33n1713_002:0563b28": "九十四門後二義全同。此疏但不相礙義。末",
    "T33n1713_002:0563b29": "文云。此即七八事理相即。二門相作義至準",
    "T33n1713_002:0563c01": "上應知。下云。此即三四依理成事。事能顯理",
    "T33n1713_002:0563c02": "門也。其初二門即通顯體相亦不相礙義。釋",
    "T33n1713_002:0563c03": "曰。言初二門者。即相遍二門文句全同。故不",
    "T33n1713_002:0563c04": "備書。具如貞元。第一之下真空亦有者。上以",
    "T33n1713_002:0563c05": "色望於空而成相作。若空望於色作義亦成。",
    "T33n1713_002:0563c06": "是故下二躡示圓通所以。是故者。躡上之辭。",
    "T33n1713_002:0563c07": "由上三義無礙故。令真空妙色各具四義。而",
    "T33n1713_002:0563c08": "成空色圓通。鎮國曰。又由上三義諸空有法",
    "T33n1713_002:0563c09": "通有四義。當知始教所詮真諦之空。雖云即",
    "T33n1713_002:0563c10": "色之空不具四義三門。良由若言其有即是",
    "T33n1713_002:0563c11": "法執未盡故。當深究此經所詮即色之空即",
    "T33n1713_002:0563c12": "空之色。各具四門三義。雙存雙泯逆順隱顯。",
    "T33n1713_002:0563c13": "具德自在無濫空宗。妄說為有真諦是空。鎮",
    "T33n1713_002:0563c14": "國說性宗。即空之色為妙色。即色之空為真",
    "T33n1713_002:0563c15": "空。是則非有之有非空之空。為具德之空有",
    "T33n1713_002:0563c16": "也。吾祖隨句牒釋。恐有固執不敢避繁。遂具",
    "T33n1713_002:0563c17": "書之。於中二一真空望妙色。彼文云。一廢已",
    "T33n1713_002:0563c18": "成他義以空即色故。即色現而空隱也。即是",
    "T33n1713_002:0563c19": "第三依理成事門。二泯他顯己義。以色即空",
    "T33n1713_002:0563c20": "故即色盡空顯也。即第八事法即理門。三自",
    "T33n1713_002:0563c21": "他俱存義。以隱顯無二是真空故。謂不異空",
    "T33n1713_002:0563c22": "為幻色色存也。不異色名真空。空顯也。以互",
    "T33n1713_002:0563c23": "不相異二俱存也。即是第九真理非事門。四",
    "T33n1713_002:0563c24": "自他俱泯義。以舉體相即全奪兩亡。絕二邊",
    "T33n1713_002:0563c25": "故。即第五以理奪事門。上之四義並空望於",
    "T33n1713_002:0563c26": "色。色望下二妙。色望真空。初標示。以色為自",
    "T33n1713_002:0563c27": "以空為他。故異前門一顯他自盡義。即是第",
    "T33n1713_002:0563c28": "四事能顯理門。二自顯隱他義。即是第七真",
    "T33n1713_002:0563c29": "理即事門。三俱存義。即是第十事法非理門。",
    "T33n1713_002:0564a01": "四俱泯義。即是第六事能隱理門並準前思",
    "T33n1713_002:0564a02": "之者。一以色即是空故。即空現而色隱也。良",
    "T33n1713_002:0564a03": "由顯空之他盡色之自故。事有顯理之能也。",
    "T33n1713_002:0564a04": "餘三可知。又有前四門必帶後四門。有後四",
    "T33n1713_002:0564a05": "門必帶前四門。合則通為四門全有之空全",
    "T33n1713_002:0564a06": "空之有。故通合為四。是則下二會圓通結示",
    "T33n1713_002:0564a07": "經宗。是則者。承前之語也。由色有顯他自盡",
    "T33n1713_002:0564a08": "等不思議玄奧之德。故能或存或亡無有障",
    "T33n1713_002:0564a09": "礙。具德之空或隱或顯逆順自在故。即幻有",
    "T33n1713_002:0564a10": "之真空即真空之幻有。圓妙融通無有異相。",
    "T33n1713_002:0564a11": "故云合為一味圓通無寄。是其所詮之法故。",
    "T33n1713_002:0564a12": "經云。色不異空空不異色等也。所以相違無",
    "T33n1713_002:0564a13": "礙及相作者。以緣起法有四義故。一緣生故",
    "T33n1713_002:0564a14": "有。二緣生故空。三無性故有。四無性故空。由",
    "T33n1713_002:0564a15": "初及四二義別故。有相違義。由二及三有相",
    "T33n1713_002:0564a16": "作義。謂緣生故空。則有作於空無性故有。即",
    "T33n1713_002:0564a17": "空作於有。由上四義同一緣起有不相礙義。",
    "T33n1713_002:0564a18": "又由初二義有有望於空而成四義。由後二",
    "T33n1713_002:0564a19": "義有空望於有而成四義。謂由無性故有有",
    "T33n1713_002:0564a20": "廣己成他義由無性故空有泯他顯己義。由",
    "T33n1713_002:0564a21": "上二義無礙故。有俱存義。由上二義相形故",
    "T33n1713_002:0564a22": "有自他俱泯義。有望於。空四義準之。又以無",
    "T33n1713_002:0564a23": "性緣生故有。則非常見有見之有為幻有。無",
    "T33n1713_002:0564a24": "性緣生故空。則非斷見無見之空為真空幻",
    "T33n1713_002:0564a25": "有。即是不有有真空即是不空。空非空非有",
    "T33n1713_002:0564a26": "是中道義。以有與非有無二。方為幻有。空與",
    "T33n1713_002:0564a27": "非空無二為真空。故有非空與有無二為一",
    "T33n1713_002:0564a28": "幻有空與非有無二為一。真空又幻有與真",
    "T33n1713_002:0564a29": "空無二為一味法。上來並是鎮國和尚將此",
    "T33n1713_002:0564b01": "一科經旨疏文。釋彼理事無礙法界。則此經",
    "T33n1713_002:0564b02": "正義於斯可見。若依此釋斯經分齊。正當圓",
    "T33n1713_002:0564b03": "中同教。於中若唯取雙存義。當終教。唯取俱",
    "T33n1713_002:0564b04": "泯則當顯教。若欲屬當經文如前所引玄鏡",
    "T33n1713_002:0564b05": "二義。亦當終頓。又以明所離未文問答并法",
    "T33n1713_002:0564b06": "相開。合疏語。則一經始終皆談色空。交徹理",
    "T33n1713_002:0564b07": "事無礙中道。玄旨精考。疏主深衷未易肯將",
    "T33n1713_002:0564b08": "經文一字抑為權淺。況下更。有明所得一科。",
    "T33n1713_002:0564b09": "顯佛德圓常乎。由斯等義。是故疏主判云。實",
    "T33n1713_002:0564b10": "教所攝。乃將今家五教後三合為一實。其理",
    "T33n1713_002:0564b11": "甚明。四就下四就觀行釋。前約所證所觀之",
    "T33n1713_002:0564b12": "境。今就能證能觀之智。以釋經文。於中亦有",
    "T33n1713_002:0564b13": "對告等。科疏略不出。文三。初止觀兩輪。一觀",
    "T33n1713_002:0564b14": "色等者。經第二句也。寶冊云。所言止者。謂止",
    "T33n1713_002:0564b15": "一切境界相。即以覺慧唯識道理破外塵相。",
    "T33n1713_002:0564b16": "塵相既止無所分別故云止。色是外塵觀之",
    "T33n1713_002:0564b17": "即空故成止行。論又云。依是三昧則知法界",
    "T33n1713_002:0564b18": "一相。即名一行三昧。當知真如是三昧根本。",
    "T33n1713_002:0564b19": "文殊般若經云。云何名一行三昧。佛言。法界",
    "T33n1713_002:0564b20": "一相繫緣法界。是名一行三昧。入一行三昧",
    "T33n1713_002:0564b21": "者。盡知河沙諸佛法界無差別相。乃至廣說",
    "T33n1713_002:0564b22": "真如三昧。能生此等無量三昧。文殊般若即",
    "T33n1713_002:0564b23": "此經之廣文也。觀空等者。論云。所言觀者。謂",
    "T33n1713_002:0564b24": "分別因緣生滅相。隨順毘&#x9262;舍那觀義故。即",
    "T33n1713_002:0564b25": "經第四句瑜伽云。若於諸法勝義理趣及諸",
    "T33n1713_002:0564b26": "無量。安住理趣世俗妙慧。當知名觀。觀空即",
    "T33n1713_002:0564b27": "色乃安立世俗矣。空色無二即二不異句也。",
    "T33n1713_002:0564b28": "見色非實色舉體是真空。見空非斷空舉體",
    "T33n1713_002:0564b29": "是幻色。廓情塵而空色無礙。泯智解而心境",
    "T33n1713_002:0564c01": "俱冥。可謂止觀變行為究竟也。論云。定隨時",
    "T33n1713_002:0564c02": "彼觀則順。觀隨時中彼定即順。具足具足不",
    "T33n1713_002:0564c03": "離轉故。見色下次二不住道見色等者論曰。",
    "T33n1713_002:0564c04": "觀一切法自性無生。離於妄見不住生死智",
    "T33n1713_002:0564c05": "也。見空等者。論曰。觀一切法因緣和合業果",
    "T33n1713_002:0564c06": "不失。起於大悲修諸福德。攝化眾生不住涅",
    "T33n1713_002:0564c07": "槃悲也。色空下二不異句。悲智念不殊者。即",
    "T33n1713_002:0564c08": "悲之智。觀彼即生之空。即智之悲。以化即空",
    "T33n1713_002:0564c09": "之生。隨順法性不住二邊。故云成無住處行。",
    "T33n1713_002:0564c10": "鎮國曰。大智自利異凡大悲利他異小。此二",
    "T33n1713_002:0564c11": "相導成不住道。三智下後一心三觀而言。依",
    "T33n1713_002:0564c12": "瓔珞。經者。智者云。有次第三觀一心中三觀。",
    "T33n1713_002:0564c13": "從假入空觀亦名二諦觀。從空入假觀亦名",
    "T33n1713_002:0564c14": "平等觀。二空觀為方便得入第一義諦觀。此",
    "T33n1713_002:0564c15": "名出瓔珞經。彼釋意云。假是虛妄俗諦。空是",
    "T33n1713_002:0564c16": "審實真諦。今欲去假歸真。故言從假入空觀。",
    "T33n1713_002:0564c17": "假是入空之詮。先須觀假。知假虛妄而得會",
    "T33n1713_002:0564c18": "真。故言二諦觀。從空入假觀者。若住於空與",
    "T33n1713_002:0564c19": "二乘何異。不成佛法不益眾生。是故觀空不",
    "T33n1713_002:0564c20": "住於空。而入於假知病識藥應病授藥。令得",
    "T33n1713_002:0564c21": "服行故。名從空入假觀。而言平等者。望前稱",
    "T33n1713_002:0564c22": "平等前破假用空。今破空用假。破用既均故",
    "T33n1713_002:0564c23": "言平等觀。二空為方便者。初觀空生死。次觀",
    "T33n1713_002:0564c24": "空涅槃。此之二空為雙遮之方便。初觀用空。",
    "T33n1713_002:0564c25": "次觀用假。此之二用為雙照之方便。心心趣",
    "T33n1713_002:0564c26": "歸薩婆若海。雙照二諦也。是為次第三觀。一",
    "T33n1713_002:0564c27": "心三觀者。此出釋論。論云。三智實在一心中",
    "T33n1713_002:0564c28": "得。只一觀而三觀。觀於一諦而三諦故。名一",
    "T33n1713_002:0564c29": "心三觀。乃至此觀成時證一心三智。準此即",
    "T33n1713_002:0565a01": "三觀之名本出瓔珞。論以一心融之。名一心",
    "T33n1713_002:0565a02": "三觀。故云。依瓔珞經。當知論宗於經人承於",
    "T33n1713_002:0565a03": "論。就本而言依經立耳。文中初觀會色歸空。",
    "T33n1713_002:0565a04": "次觀明空即色。後即空色無礙泯絕無寄。中",
    "T33n1713_002:0565a05": "道第一義諦觀也清涼曰。空如不二為真空",
    "T33n1713_002:0565a06": "不壞。假名即為假觀。合上空假為中道。故疏",
    "T33n1713_002:0565a07": "云。空假平等非破用均也。又可以次顯不次",
    "T33n1713_002:0565a08": "也。謂說之前後觀時三一相即。經詮普遍藏",
    "T33n1713_002:0565a09": "心故名。一心三觀玄。鏡云。色不異空明俗不",
    "T33n1713_002:0565a10": "異真。空不異色明真不異俗。色空相即明是",
    "T33n1713_002:0565a11": "中道。二祖配。經不同。則知經意融通。亦各任",
    "T33n1713_002:0565a12": "放辯才也。經舍下大文第二顯法體經。二先",
    "T33n1713_002:0565a13": "總二。初唱經科判。今初下二依義演釋二。初",
    "T33n1713_002:0565a14": "釋經蘊等者。謂三科七大等法空。狀者。即第",
    "T33n1713_002:0565a15": "一義空形相體狀也。不同角犎垂壺之相。負",
    "T33n1713_002:0565a16": "近致遠之性。內為性外為相也。良以真空隨",
    "T33n1713_002:0565a17": "緣而現諸法。要在緣中方顯空理。故約諸法",
    "T33n1713_002:0565a18": "而明空相。中邊下二引論。初引頌。宗致亦引",
    "T33n1713_002:0565a19": "此頌則云。無二有此無是二名中道。言無下",
    "T33n1713_002:0565a20": "引釋文義記。又曰。此有彼無無二為中道。又",
    "T33n1713_002:0565a21": "曰。此中有此無者。只是無彼有也。探玄云。一",
    "T33n1713_002:0565a22": "遣妄。二順真。又初會性永無二實相不滅。又",
    "T33n1713_002:0565a23": "前了其不有後證其不無。故云無二有。此無",
    "T33n1713_002:0565a24": "是二名空義也。鎮國云。無妄法之有有妄法",
    "T33n1713_002:0565a25": "之無。然有無有二。一定性有無。二真空妙有。",
    "T33n1713_002:0565a26": "無妄法之有。則無定性之有。非斷無矣。有妄",
    "T33n1713_002:0565a27": "法之無是真空之無。便為妙有。是故若舉妄",
    "T33n1713_002:0565a28": "取真則妄有真空。如三論說。若空有對辯。則",
    "T33n1713_002:0565a29": "妄空真有。如涅槃明無能取所取有者。則無",
    "T33n1713_002:0565b01": "妄法之有也。有能取所取無者。則有妄法之",
    "T33n1713_002:0565b02": "無也。又曰。遂令緣起之相相無不盡。無性之",
    "T33n1713_002:0565b03": "理理無不現。經不下後別三。初唱經。經明六",
    "T33n1713_002:0565b04": "不。而中論云。不生亦不滅。不常亦不斷。不一",
    "T33n1713_002:0565b05": "亦不異。不來亦不去。此明八不。清涼曰。欲明",
    "T33n1713_002:0565b06": "不生不滅含義無盡。略舉八不。又曰。然不生",
    "T33n1713_002:0565b07": "等佛法之體。正教之要。義味無盡。釋有多門",
    "T33n1713_002:0565b08": "略伸一兩。是以賢首清涼約境行通別以釋",
    "T33n1713_002:0565b09": "斯義。破法顯理。此為最要。中論曰。不生不滅",
    "T33n1713_002:0565b10": "已總破一切法。又六八十不。若約顯儀無盡。",
    "T33n1713_002:0565b11": "則經論異出不必更會。若言展轉相因互成。",
    "T33n1713_002:0565b12": "由不來去得非一異。由不生滅得不斷常。會",
    "T33n1713_002:0565b13": "亦無違。備如二祖恐繁不錄。二別下二釋儀。",
    "T33n1713_002:0565b14": "初就下三演釋三。一就位釋二。初直釋。道前",
    "T33n1713_002:0565b15": "者。疏主云。謂見道前也。凡者內外二凡。今就",
    "T33n1713_002:0565b16": "相顯遍。從外凡雜染眾生位說。論曰。為本際",
    "T33n1713_002:0565b17": "無邊煩惱藏所縛。從無始來生死趣中生滅",
    "T33n1713_002:0565b18": "流轉。名眾生界。故云。謂凡夫等是生滅位。第",
    "T33n1713_002:0565b19": "一義空性非生滅。故經以不不之。是以疏言",
    "T33n1713_002:0565b20": "真空離此等也。道中者。見修二道十地位中",
    "T33n1713_002:0565b21": "也。疏主曰。又以十地說為見修。故云菩薩等",
    "T33n1713_002:0565b22": "位。障染等者。此約能所治障行以分垢淨。疏",
    "T33n1713_002:0565b23": "主又云。已斷障故名淨。斷未盡故名垢。又修",
    "T33n1713_002:0565b24": "起淨德名淨。淨德未圓猶帶障故名垢。又異",
    "T33n1713_002:0565b25": "前位故名淨。異後位故名垢。真空離此故。經",
    "T33n1713_002:0565b26": "不之道後等者。究竟位也。今盡者。疏主曰。習",
    "T33n1713_002:0565b27": "氣亦盡也。萬德今圓者。疏主曰。福智圓滿最",
    "T33n1713_002:0565b28": "極淨也。此皆染淨相翻緣修。若此性覺真空",
    "T33n1713_002:0565b29": "不容有。是故總不之。首稜云。云何是中更容",
    "T33n1713_002:0565c01": "他物。又佛下二引論二。初引佛性先總標。即",
    "T33n1713_002:0565c02": "彼論第二卷第三顯體分三因品。論云。復次",
    "T33n1713_002:0565c03": "佛性體有三種。三性所攝義。應知三種者。所",
    "T33n1713_002:0565c04": "謂三因三種佛性。三因者。一應得因。二加行",
    "T33n1713_002:0565c05": "因。三圓滿因。初即二空所顯真如。由此應得",
    "T33n1713_002:0565c06": "菩提心。乃至道後法身故。二加行因者。謂菩",
    "T33n1713_002:0565c07": "提心。由此心故得三十七品十度十地乃至",
    "T33n1713_002:0565c08": "道後法身。三圓滿因者。即加行因。由此得一",
    "T33n1713_002:0565c09": "切滿三種佛性者。應得因中具有三性。一住",
    "T33n1713_002:0565c10": "自性性。二引出性。三至得性。清涼曰。住自性",
    "T33n1713_002:0565c11": "性者。謂道前凡夫位。引出性者。從發心已上",
    "T33n1713_002:0565c12": "窮有學聖位。至得性者。無學聖位。言發心已",
    "T33n1713_002:0565c13": "上者。若約得位已去。則當解行發心。若約見",
    "T33n1713_002:0565c14": "道位說。則證發心也。疏主又曰。自性住佛性",
    "T33n1713_002:0565c15": "者。雜染眾生位中有垢真如。引出性菩薩位",
    "T33n1713_002:0565c16": "垢淨真如。至得性即無垢真如。真空等者。就",
    "T33n1713_002:0565c17": "前三位故有生等性空覺明無若干也。又法",
    "T33n1713_002:0565c18": "下二引無差論如彼分位門說。二就下二就",
    "T33n1713_002:0565c19": "法釋二。初釋別。謂此等者。珠現青黃而珠不",
    "T33n1713_002:0565c20": "生青黃。遽亡而珠不滅。又隨等者。如華華空",
    "T33n1713_002:0565c21": "空不生華。華去空澄空不加淨。障盡等者。垢",
    "T33n1713_002:0565c22": "盡對除即無對垢將誰減乎。德不增者。於此",
    "T33n1713_002:0565c23": "無修亦無成就。其何增耶。此生下二會總諸",
    "T33n1713_002:0565c24": "識熏習故妄心分別故。有色等生。是故皆有",
    "T33n1713_002:0565c25": "為也。真空離此故翻破彼顯空相也。三就下",
    "T33n1713_002:0565c26": "三就觀行釋二。初正釋。謂於等者。標指也。具",
    "T33n1713_002:0565c27": "言三無性者。謂相無自性性生無自性性勝",
    "T33n1713_002:0565c28": "義無自性性於中二。初對三無性說。一於遍",
    "T33n1713_002:0565c29": "計作無相觀。由無遍計方顯無相。故唯識云。",
    "T33n1713_002:0566a01": "依此三性說彼三無性。是知若無。遍計安知",
    "T33n1713_002:0566a02": "無相。謂彼等者遍計之法妄情謂有道理。是",
    "T33n1713_002:0566a03": "無古今觀之無可生滅。二於等者。染淨之法",
    "T33n1713_002:0566a04": "從因緣生。無有生故。故經云。一切法無來。是",
    "T33n1713_002:0566a05": "故無有生。以生無有故。滅亦不可得。既本無",
    "T33n1713_002:0566a06": "生將何垢淨。三圓成中。言前二不有者。謂依",
    "T33n1713_002:0566a07": "計也。此約空性二宗義說。若法相宗但無遍",
    "T33n1713_002:0566a08": "計。又下約本性重釋圓成也。又妄下二真就",
    "T33n1713_002:0566a09": "當性說。遍計性者。性本自無何有生滅。緣生",
    "T33n1713_002:0566a10": "即無性無性即空。奚染淨之有。覺明空海面",
    "T33n1713_002:0566a11": "為虛空。平等本性孰增減耶。鎮國曰。別約三",
    "T33n1713_002:0566a12": "性中。各有三釋。一直就當性說。二約當性二",
    "T33n1713_002:0566a13": "義說。三對三無性說。今即初後二義顯正作",
    "T33n1713_002:0566a14": "通別釋者。未見其理。二會總可知。經是下大",
    "T33n1713_002:0566a15": "文第三明所離二。初正釋經義四。初法相開",
    "T33n1713_002:0566a16": "合門二。初唱經。第三下二判釋二。初總判。然",
    "T33n1713_002:0566a17": "真等者。真空是能離妄法之真如也。所歷乃",
    "T33n1713_002:0566a18": "所離。定實有性蘊等妄染之法也。云空無者。",
    "T33n1713_002:0566a19": "即無此染法非無不空真如理也。統略有四。",
    "T33n1713_002:0566a20": "廣說則八十餘科法相。開合者。則蘊界處隨",
    "T33n1713_002:0566a21": "根開合也。初是下二別釋二。初示經意會中",
    "T33n1713_002:0566a22": "道。初是等者。良以第一義空無性故。空蘊等",
    "T33n1713_002:0566a23": "諸法定實有性有無相違。是故此中無彼等",
    "T33n1713_002:0566a24": "法。此就下會中道。即前相違義也。今云無者。",
    "T33n1713_002:0566a25": "以空害色故。中無色也。不壞色者。即不相礙",
    "T33n1713_002:0566a26": "相作義也。空是真空不妨幻色。若礙於色非",
    "T33n1713_002:0566a27": "真空故。自性等者。由從緣故有。有來即無故",
    "T33n1713_002:0566a28": "不待壞。近古不達而謂但顯空理。未曉全即",
    "T33n1713_002:0566a29": "妙有也。此中下二就法相顯開合。初明五蘊。",
    "T33n1713_002:0566b01": "亦云五陰。陰章曰。問蘊義云何。答諸所有色",
    "T33n1713_002:0566b02": "去未現在內外細&#x9E81;遠近勝劣。彼一切略說",
    "T33n1713_002:0566b03": "色蘊積聚義。故如財貨積聚。乃至識蘊。此問",
    "T33n1713_002:0566b04": "顯得名也。又苦相廣大故。名為蘊。如經純大",
    "T33n1713_002:0566b05": "眾苦蘊集故等。又問。蘊義云何。實有幾是實",
    "T33n1713_002:0566b06": "有為何義。故觀實有耶。答此餘根境是實有",
    "T33n1713_002:0566b07": "義。一切皆實有為捨執著實有故。觀察實有。",
    "T33n1713_002:0566b08": "此蘊義聲聞即實初教即空。終教即如。頓教",
    "T33n1713_002:0566b09": "不可說。一乘即法界。二無下空十二處也。處",
    "T33n1713_002:0566b10": "章云。十色界即十色處。彼不言半略也。章問",
    "T33n1713_002:0566b11": "曰。處義云何。答識生長門義。是處義。當知是",
    "T33n1713_002:0566b12": "種子義攝。三無眼下三空十八界。界章曰。云",
    "T33n1713_002:0566b13": "何建立界謂色蘊即十界。眼等五根界。色等",
    "T33n1713_002:0566b14": "五境界。及法處一分受想行蘊。即法界一分",
    "T33n1713_002:0566b15": "識蘊。七識界謂眼等六識。及意界故。故云。色",
    "T33n1713_002:0566b16": "心俱開有作三六觀者。義亦可見。章問。界義",
    "T33n1713_002:0566b17": "云何。答一切法種子義。謂依阿賴耶識中諸",
    "T33n1713_002:0566b18": "法種子說名界。界是因義故。又能持自相義。",
    "T33n1713_002:0566b19": "是界義。廣義。彼說釋。此下指廣。經無下二緣",
    "T33n1713_002:0566b20": "起逆順門二。初唱經。此即緣起觀也。鎮國云。",
    "T33n1713_002:0566b21": "緣起深義佛教所宗。乘智階差淺深多種。龍",
    "T33n1713_002:0566b22": "樹曰。因緣有二。一內。二外。外即水土穀牙。",
    "T33n1713_002:0566b23": "內即十二因緣。今正辨內。然外由內變本末",
    "T33n1713_002:0566b24": "相收總含法界。一大緣起。大經文內略說十",
    "T33n1713_002:0566b25": "重窮究性相。以顯無盡一乘之義。廣如彼疏。",
    "T33n1713_002:0566b26": "三乘緣起亦具十門。如瓔珞經。三乘之智觀",
    "T33n1713_002:0566b27": "之。各得自果。廣說如餘。二明下二作釋彼之",
    "T33n1713_002:0566b28": "十門。皆具逆順。逆則緣滅順則緣生。此約流",
    "T33n1713_002:0566b29": "轉還滅以為逆順。即逆生死順生死也。若言",
    "T33n1713_002:0566c01": "無明緣行等。順生死也。無明滅故行滅等。逆",
    "T33n1713_002:0566c02": "生死也。順即流轉門。逆乃還滅門。若二門各",
    "T33n1713_002:0566c03": "說逆順。具如探玄第十。以其等者。三道性空",
    "T33n1713_002:0566c04": "故。因緣生法生無有生故。逆觀等者。以生無",
    "T33n1713_002:0566c05": "有故滅亦不可得。經云。諸法從本來常自寂",
    "T33n1713_002:0566c06": "滅相。故無可盡。此舉下例餘支。經無下三染",
    "T33n1713_002:0566c07": "淨因果門二初唱經。四聖諦也。聖者正也。無",
    "T33n1713_002:0566c08": "漏正法得在心故。諦有二義。一者諦實。此約",
    "T33n1713_002:0566c09": "境辨如所說相。不捨離故。真實故。決定故。謂",
    "T33n1713_002:0566c10": "世出世二種因緣必無虛妄差失故。二審諦。",
    "T33n1713_002:0566c11": "此就智明聖智觀彼審不虛故。凡夫雖有苦",
    "T33n1713_002:0566c12": "集而不審實。不得稱諦。無倒聖智審知境故。",
    "T33n1713_002:0566c13": "故名聖諦。瑜伽云由二緣故名諦。一法性故。",
    "T33n1713_002:0566c14": "二勝解故。凡夫有初無後。聖具二故偏稱聖",
    "T33n1713_002:0566c15": "諦。法性是諦實勝解即審諦。三染下二作釋。",
    "T33n1713_002:0566c16": "言世間因果者。欲顯四諦義。通大小事理具",
    "T33n1713_002:0566c17": "足不同。十二因緣但事而無理。名廣而事略。",
    "T33n1713_002:0566c18": "事亦不具。但有苦集而無道故。六波羅蜜但",
    "T33n1713_002:0566c19": "顯出世間而無世間。今言苦集是世間因果。",
    "T33n1713_002:0566c20": "顯四諦包含具足相也。所知所斷無改易故。",
    "T33n1713_002:0566c21": "謂苦是下出諦體相也。逼迫名苦。雖釋別名",
    "T33n1713_002:0566c22": "亦即辨相。逼迫身心是苦行相故。是生死報",
    "T33n1713_002:0566c23": "者。指體也。體即有漏色心業所招報也。集是",
    "T33n1713_002:0566c24": "彼因者。積集增長名集。亦是出名相也。謂是",
    "T33n1713_002:0566c25": "等者。出體也。厭苦斷集能化教法出興意也。",
    "T33n1713_002:0566c26": "上是染因果滅道等者。淨因果也。滅是涅槃",
    "T33n1713_002:0566c27": "者。寂靜名滅顯名相也。涅槃者。出體也。道等",
    "T33n1713_002:0566c28": "者。即止觀八正道等。令欣等者。示教意也。此",
    "T33n1713_002:0566c29": "約相說通大小乘。智論云。小乘三是有相滅",
    "T33n1713_002:0567a01": "是無相。大乘四皆無相。皆空者。即空即如也。",
    "T33n1713_002:0567a02": "然天台有四四諦。一生滅。二無生。三無量。四",
    "T33n1713_002:0567a03": "無作。束之唯性相。相開生滅無量。四無作束",
    "T33n1713_002:0567a04": "之唯性相。相開生滅無量。性開無生無作。若",
    "T33n1713_002:0567a05": "以名必召實。今經具四。若約所詮正當無作。",
    "T33n1713_002:0567a06": "兼攝無生。何者。若但解苦無苦名苦聖諦。解",
    "T33n1713_002:0567a07": "集無和合。解滅無滅。解道無道。達四緣生故",
    "T33n1713_002:0567a08": "空。則當無生。若了陰入皆如無苦可捨。無明",
    "T33n1713_002:0567a09": "塵勞即是菩提。無集可斷。生死即涅槃無滅",
    "T33n1713_002:0567a10": "可證。邊邪皆中正。無道可修。無苦無集即無",
    "T33n1713_002:0567a11": "世間。無滅無道即無出世間。不取不捨同一",
    "T33n1713_002:0567a12": "中道。又無苦可捨非是空故。無有可捨以體",
    "T33n1713_002:0567a13": "即如。如外無苦何所捨耶。此句言如如尚似",
    "T33n1713_002:0567a14": "空。集中無明塵勞皆即菩提。豈同前空。菩提",
    "T33n1713_002:0567a15": "體外無別可斷。不同無生空無可斷。前則空",
    "T33n1713_002:0567a16": "中無花。云何可摘。今則色則是空。波即是水",
    "T33n1713_002:0567a17": "不可除波。非同滅色。生死即涅槃。非是體空。",
    "T33n1713_002:0567a18": "無可生滅。邊邪皆中正。非離邊外別有中道。",
    "T33n1713_002:0567a19": "非離邪外別有正道。亦非無邊無邪無可修",
    "T33n1713_002:0567a20": "也。即是今經圓通無礙一味法也。故當無作。",
    "T33n1713_002:0567a21": "經無智下第四境智能所門二。初唱經。四境",
    "T33n1713_002:0567a22": "下二作釋。知空等者。經云。若說有覺猶未離",
    "T33n1713_002:0567a23": "幻。是故無智所知等者。經云。本無菩提及與",
    "T33n1713_002:0567a24": "涅槃。又經云。設更有法勝過菩提涅槃。我亦",
    "T33n1713_002:0567a25": "說如夢如幻。文殊般若分云。若知我性即知",
    "T33n1713_002:0567a26": "無法。若知無法即無境界。若無境界即無所",
    "T33n1713_002:0567a27": "依。若無所依即無所住。若無所住即住平等。",
    "T33n1713_002:0567a28": "若住平等則無能所故曰無住。鎮國曰。我即",
    "T33n1713_002:0567a29": "法性更不證入。法性無性復何所入。又曰。然",
    "T33n1713_002:0567b01": "有二意。一上二句明一性不分故無能所。猶",
    "T33n1713_002:0567b02": "如一指不能自觸。二法性無性復何所入。明",
    "T33n1713_002:0567b03": "性空故無能所入。亦如虛空不住虛空。文殊",
    "T33n1713_002:0567b04": "分又云。佛告文殊。汝於佛法豈不趣求。文殊",
    "T33n1713_002:0567b05": "言。世尊。我今不見有法非佛法者。何所趣求。",
    "T33n1713_002:0567b06": "此即一性意也。佛又問云。汝於佛法。已成就",
    "T33n1713_002:0567b07": "耶。文殊言。我都不見法可名佛。法何所成就。",
    "T33n1713_002:0567b08": "此即性空意也。佛又問。汝豈不得無著性耶。",
    "T33n1713_002:0567b09": "文殊答曰。我即無著性豈無著。性復得無著",
    "T33n1713_002:0567b10": "性。此即我即法性更不證入。唯一如如何有",
    "T33n1713_002:0567b11": "能所得哉。此皆今經之廣文也。問前下二問",
    "T33n1713_002:0567b12": "答顯宗二。初異乘躡跡。問此中文雖中道義",
    "T33n1713_002:0567b13": "有二問。一即前後相違。二則疑今滅色。前拂",
    "T33n1713_002:0567b14": "疑中。空即是色色存也。今云。都無故似相違。",
    "T33n1713_002:0567b15": "二乘不達疑今滅色也。答前下二經旨圓通",
    "T33n1713_002:0567b16": "答不礙存者。清涼曰。即空之色為妙色故不",
    "T33n1713_002:0567b17": "礙存也。即色之空為真空。未&#x751E;不盡矣。今此",
    "T33n1713_002:0567b18": "都亡即色之空也。未&#x751E;不立即空之色也。鎮",
    "T33n1713_002:0567b19": "國曰。般若不壞四句豈無妙有不礙存。未&#x751E;",
    "T33n1713_002:0567b20": "不立有句也。都亡未&#x751E;不盡無句也。合二則",
    "T33n1713_002:0567b21": "兩亦形。奪則俱非。有則妙有。豈非正詮一性",
    "T33n1713_002:0567b22": "哉。大品下引證諸法無所有。即無妄法之有。",
    "T33n1713_002:0567b23": "是都亡無句也。如是有此乃則有妄法之無。",
    "T33n1713_002:0567b24": "是未&#x751E;不立有句也。此就等者。即所離中無",
    "T33n1713_002:0567b25": "定性實有也。前據如是有者。即空之有不思",
    "T33n1713_002:0567b26": "議之有也。又前下顯正義中三義也。一法者。",
    "T33n1713_002:0567b27": "一味無差別法也。二義即空有二門。隨說無",
    "T33n1713_002:0567b28": "違者。互融相是不同空宗空。即是真有即為",
    "T33n1713_002:0567b29": "妄。清涼曰。性空通於初頓終教。妙有即是實",
    "T33n1713_002:0567c01": "教。若通於空有二互交徹。具德即是圓教。經",
    "T33n1713_002:0567c02": "以下第四明所得。此經大科有五。初則斷疑",
    "T33n1713_002:0567c03": "以生信。次則顯理令正解。三則起行而斷惑。",
    "T33n1713_002:0567c04": "四明所得以顯果。五乃歎法以讚德。是則當",
    "T33n1713_002:0567c05": "機稟教依修剋證。一道始終。豈可但將所離",
    "T33n1713_002:0567c06": "一科斷除眾生情計。經家說示行者。令解理",
    "T33n1713_002:0567c07": "中無。此便謂說空。抑歸權始不觀此科。二轉",
    "T33n1713_002:0567c08": "依果。無得而大得當機獲益耶。然此所得若",
    "T33n1713_002:0567c09": "通論般若雖有權實。皆為三人所得。故經云。",
    "T33n1713_002:0567c10": "若有情類於聲聞乘性決定者。聞此法已速",
    "T33n1713_002:0567c11": "能證得自無漏地。乃至於無上乘性決定者。",
    "T33n1713_002:0567c12": "聞此法已。速證無上正等菩提等。又疏主曰。",
    "T33n1713_002:0567c13": "般若亦為二乘。良以法華之前未經破會。通",
    "T33n1713_002:0567c14": "說三乘法。具獲三乘益。今經雖唯說大兼斷",
    "T33n1713_002:0567c15": "彼疑與其進也。於中二。初牒前起後二。初唱",
    "T33n1713_002:0567c16": "經。二判釋言以下牒經科釋也。前云無智亦",
    "T33n1713_002:0567c17": "無得故。今躡為因行由是而得果。如是則前",
    "T33n1713_002:0567c18": "明所離。是斷惑。今明所得。是證果也。清涼",
    "T33n1713_002:0567c19": "曰。無所得即般若相。由得般若無得智慧故",
    "T33n1713_002:0567c20": "方得也。故引大品無得而得。大品又云。以無",
    "T33n1713_002:0567c21": "所得而為方便。祖曰。若不住事理生死涅槃。",
    "T33n1713_002:0567c22": "則事理無礙之方便也。疏主曰。由觀真空方",
    "T33n1713_002:0567c23": "成諸行。是故十度等行皆由空成。菩提等果",
    "T33n1713_002:0567c24": "皆由空立。是故從此真空無住建立諸法。又",
    "T33n1713_002:0567c25": "令諸法得相即相入。無障無礙等。並是此門",
    "T33n1713_002:0567c26": "之大用也。又無得者。要須足跡不存。蕩然淨",
    "T33n1713_002:0567c27": "掃。方云無得。清涼曰。非但相有性無而已。謂",
    "T33n1713_002:0567c28": "諸宗計多有此說。但空自性不空於法。如法",
    "T33n1713_002:0567c29": "相宗但無遍計非無依他。設學三論。不得意",
    "T33n1713_002:0568a01": "者亦云。法無自性故說為空。則令相不空矣。",
    "T33n1713_002:0568a02": "今無性緣生故有。有體即空緣生無性故空。",
    "T33n1713_002:0568a03": "空而常有要互交徹。方是真空妙有。其言大",
    "T33n1713_002:0568a04": "同而旨有異。政觀以來尚不達此。經菩下二",
    "T33n1713_002:0568a05": "正明所得二。先明得斷果二。初舉人依法二。",
    "T33n1713_002:0568a06": "初唱經。二判釋。言斷果者。斷所顯故。明依等",
    "T33n1713_002:0568a07": "者。即依前無得般若智慧法行也。若無般若",
    "T33n1713_002:0568a08": "餘度皆不到岸。經心下二斷障得果三。初行",
    "T33n1713_002:0568a09": "成二。初唱經。二斷下二作釋。初科判。次牒",
    "T33n1713_002:0568a10": "釋。行成者。總示。謂惑下別顯。謂煩惱障障",
    "T33n1713_002:0568a11": "心。心不解脫故造業輪轉。所知障障慧。慧不",
    "T33n1713_002:0568a12": "解脫故不了自心。不達諸法性相。縱出三界",
    "T33n1713_002:0568a13": "亦滯下乘不得成佛。今得般若深慧。二障種",
    "T33n1713_002:0568a14": "現俱亡得二解脫故。不礙等也。經無下二斷",
    "T33n1713_002:0568a15": "障二。初唱經。二斷下二作釋。言魔冤之怖",
    "T33n1713_002:0568a16": "者。天魔外道現形以怖行者。廣如起信本末",
    "T33n1713_002:0568a17": "論說。顛倒夢想者。生住異滅。疏主例釋。以夢",
    "T33n1713_002:0568a18": "皆能眠。眾生於我我所中而不覺知故。夢所",
    "T33n1713_002:0568a19": "見境無而謂有故。名顛倒。由本淨心為無明",
    "T33n1713_002:0568a20": "所眠。夢於四相起諸煩惱。今得般若智。日破",
    "T33n1713_002:0568a21": "煩惱夢。了諸法空故。云惡因盡也。經究下三",
    "T33n1713_002:0568a22": "得果二。初唱經。三得下二作釋。初翻梵成華。",
    "T33n1713_002:0568a23": "德無不備者。無住處大般涅槃。具足常等無",
    "T33n1713_002:0568a24": "盡德也。教興中云。顯佛勝德生淨信故。今得",
    "T33n1713_002:0568a25": "菩提涅槃果故。不同無得。乃真佛德空也。祖",
    "T33n1713_002:0568a26": "文引此顯佛德。空者。乃順智光前記。已會障",
    "T33n1713_002:0568a27": "無不盡者。惑障本如無盡可盡。無斷可斷。簡",
    "T33n1713_002:0568a28": "異下釋究竟言。但簡小乘順慈恩三藏也。又",
    "T33n1713_002:0568a29": "釋等者。非真流之行。無以契真未有適真之",
    "T33n1713_002:0568b01": "行。不從真起。今以即實相之觀。照證彼即智",
    "T33n1713_002:0568b02": "之如。如珠發光光還自照。窮理盡性故名究",
    "T33n1713_002:0568b03": "竟。此據自宗釋也。經三下二諸佛得智果二。",
    "T33n1713_002:0568b04": "初舉人依法二。初唱經。二作釋。經云。一門超",
    "T33n1713_002:0568b05": "出妙莊嚴路。經得下二正明得果二。初唱經。",
    "T33n1713_002:0568b06": "二正下二演釋。初翻梵成唐。覺有下釋義。如",
    "T33n1713_002:0568b07": "理智觀真非行理外故。云正覺。如量智觀俗。",
    "T33n1713_002:0568b08": "如彼性相遍觀察故。故云等覺至極。無邊者。",
    "T33n1713_002:0568b09": "得一切種智。過彼下乘下位故。無有上。上來",
    "T33n1713_002:0568b10": "下結也。經故下大文第五結歎勝能。二先別",
    "T33n1713_002:0568b11": "歎勝德二。初唱經。二演釋二。初牒前起後。由",
    "T33n1713_002:0568b12": "佛下顯經意。歎其下二略歎四德三。一就法",
    "T33n1713_002:0568b13": "釋。二約功能釋。行滿故無有過上。德圓故與",
    "T33n1713_002:0568b14": "無等齊等也。三就下三就位釋。引論中比餘",
    "T33n1713_002:0568b15": "下釋無等字。重言等下。釋後等言也。經能下",
    "T33n1713_002:0568b16": "二總結勝能二。初唱經。二總下二作釋變易",
    "T33n1713_002:0568b17": "者。方便生死因緣生死。有有生死無有生死",
    "T33n1713_002:0568b18": "也。上來下二結分齊。經故下二祕密般若二。",
    "T33n1713_002:0568b19": "初牒前起後二。初唱經。自下下二判釋。言前",
    "T33n1713_002:0568b20": "云者。牒前未顯下起後也。然前科結歎。歎前",
    "T33n1713_002:0568b21": "顯了。今云爾者。經意多含貫前通後也。經",
    "T33n1713_002:0568b22": "羯下二正說&#x546A;辭。二正下二疏語二。初理不",
    "T33n1713_002:0568b23": "可釋。是諸等者。以諸佛心印下位不測故不",
    "T33n1713_002:0568b24": "須釋。二若下二應機強釋。疏主應鄭公之請。",
    "T33n1713_002:0568b25": "而強釋也。然雖云祕密不可說。有因緣故亦",
    "T33n1713_002:0568b26": "可無言而言。如文殊五字&#x546A;。而般若等經大",
    "T33n1713_002:0568b27": "智度論皆有解釋。智論曰。阿字是實相門則",
    "T33n1713_002:0568b28": "顯三種般若。不相捨離字即名字般若。入般",
    "T33n1713_002:0568b29": "若波羅蜜門即觀照般若。悟不生等即實相",
    "T33n1713_002:0568c01": "般若。大品云。阿字門一切法初不生故。智論",
    "T33n1713_002:0568c02": "釋云。若菩薩一切諸法中聞阿字即時隨義。",
    "T33n1713_002:0568c03": "所謂一切法從初來不生相。以阿提秦言初",
    "T33n1713_002:0568c04": "故。阿耨波陀秦言不生故。大品云。囉字悟一",
    "T33n1713_002:0568c05": "切法離塵垢故。論云。若聞囉字即隨義知一",
    "T33n1713_002:0568c06": "切法離垢相。以囉闍秦言垢故。大品云。波者",
    "T33n1713_002:0568c07": "第一義故。論云。若聞波字即知一切法入第",
    "T33n1713_002:0568c08": "一義。以波羅末陀秦言第一義故。大品云遮",
    "T33n1713_002:0568c09": "字修不可得。論云。若聞遮字即時知。一切法。",
    "T33n1713_002:0568c10": "諸行皆悉非行。以遮利夜秦言行故。大品云。",
    "T33n1713_002:0568c11": "那字門諸法離名性相不得不失故。論云。若",
    "T33n1713_002:0568c12": "聞那字即知一切法不得不失不來不去。以",
    "T33n1713_002:0568c13": "那秦言不故。故知不因緣亦可強釋。三慶讚",
    "T33n1713_002:0568c14": "迴向般若深邃讚也。累劫難逢慶今逢也。隨",
    "T33n1713_002:0568c15": "分讚釋謙也。冀會真宗迴向實際也。而言真",
    "T33n1713_002:0568c16": "宗者。謂般若真宗亦佛法大宗也。",
    "T33n1713_002:0568c17": "[0568c17] 般若心經疏連珠記下(終)",
    "T33n1713_002:0568c18": "[0568c18] 心經疏者。&#x5EFC;唐賢首國師。於譯場中應鄭公",
    "T33n1713_002:0568c19": "之請。而作也。其文約其旨微。故述鈔之家尤",
    "T33n1713_002:0568c20": "為難能。慧因華嚴法師。獨明幽趣穎邁常譚。",
    "T33n1713_002:0568c21": "每苦舊章頗乖疏意。一日俯從眾請。爰出新",
    "T33n1713_002:0568c22": "記。名曰連珠。蓋取諸祖遺訓以為指南。經論",
    "T33n1713_002:0568c23": "格言而作程式。鉤索深隱詒厥方來。俾令慧",
    "T33n1713_002:0568c24": "炬相然。則其功豈不懋矣。時皇宋乾道龍集",
    "T33n1713_002:0568c25": "乙酉中秋既望。沙門慧詵題。"
}