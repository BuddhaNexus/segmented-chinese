{
    "T52n2104_001:0363a02": "No. 2104",
    "T52n2104_001:0363a03": "集古今佛道論衡序(唐龍朔元年於京師西明寺實錄)",
    "T52n2104_001:0363a05": "[0363a05] 若夫無上佛覺。&#x9008;出樊籠超三界而獨高。截",
    "T52n2104_001:0363a06": "四流而稱聖。故使隄封所漸。區宇統於大千。",
    "T52n2104_001:0363a07": "聲教所覃。沐道霑於八部。所以金剛御座。峙",
    "T52n2104_001:0363a08": "閻浮之地心。至覺據焉。布英聖之良術。遂有",
    "T52n2104_001:0363a09": "天人受道龍鬼歸心。挹酌不相之方。散釋無",
    "T52n2104_001:0363a10": "明之患。然夫聖人所作起必因時。時有邪倒",
    "T52n2104_001:0363a11": "之夫。故即因而陶化。天竺盛於六諦。神州重",
    "T52n2104_001:0363a12": "於二篇。遂使儒道互先真偽交正。自非入",
    "T52n2104_001:0363a13": "證登位。何由分析殊途。致令九十六道競飾",
    "T52n2104_001:0363a14": "澆詞。六十二見各陳名理。在緣或異。大約斯",
    "T52n2104_001:0363a15": "歸。莫不謂無想為泥洹指梵主為生本。故二",
    "T52n2104_001:0363a16": "十五諦。開計度之街衢。六大論師。立神我之",
    "T52n2104_001:0363a17": "真宰。居然設教億載斯年。攝統塵蒙九土崇",
    "T52n2104_001:0363a18": "敬。考其術也。輕生而會其源。論其行也。封固",
    "T52n2104_001:0363a19": "而登其信。故有四韋陀論。推理極於冥初。二",
    "T52n2104_001:0363a20": "有天根。尋生窮於劫始。臆度玄遠冒罔生",
    "T52n2104_001:0363a21": "靈。致有赴水投巖坐熱臥棘。吸風露而曰",
    "T52n2104_001:0363a22": "仙。祖形體而號聖。守死長迷。莫知迴覺。如",
    "T52n2104_001:0363a23": "來哀彼黔黎降靈赤澤。曜形丈六。金色駭於",
    "T52n2104_001:0363a24": "人天。敷揚四辯。慧解暢於幽顯。能使魔王列",
    "T52n2104_001:0363a25": "陣。十軍碎於一言。梵主來儀。三輪摧於萬",
    "T52n2104_001:0363a26": "惑。於是鍱腹戴爐之輩。結舌伏於道場。敬日",
    "T52n2104_001:0363a27": "重火之徒。洗心仰於覺路。舍衛城側大偃邪",
    "T52n2104_001:0363a28": "鋒。堅固林中傾倒枯穴。能事既顯獎務弘",
    "T52n2104_001:0363a29": "通。玉關揚正道之秋。金陵表乘權之瑞。清",
    "T52n2104_001:0363b01": "涼臺上圖以靈儀。顯節園中陳茲聖景。度人",
    "T52n2104_001:0363b02": "立寺創廣仁風。抑邪通正於斯啟轍。于斯時",
    "T52n2104_001:0363b03": "也。喋喋黔首無敢抗言。瑣瑣黃巾時褰異議。",
    "T52n2104_001:0363b04": "然其化被不及於龍勒。名位無踐於槐庭王。",
    "T52n2104_001:0363b05": "何達其上賢。斑馬隆其褒貶。安得與夫釋",
    "T52n2104_001:0363b06": "門相抗。雷同混&#x8FF9;者哉。斯何故耶。良以博識",
    "T52n2104_001:0363b07": "既寡信保常迷。今則通觀具瞻義必爽開前",
    "T52n2104_001:0363b08": "惑。且夫其流易曉。闞澤之對天分其理難。",
    "T52n2104_001:0363b09": "迴。孫盛之談海截。然猶學未經遠情弊&#x758E;通",
    "T52n2104_001:0363b10": "邪辯逼真能無猜貳。孔丘之在東魯。尚啟虛",
    "T52n2104_001:0363b11": "盈。十商之據西河。猶參疑聖。自餘恒俗無",
    "T52n2104_001:0363b12": "足討論。今以天竺胥徒聲華久隔。震旦張葛",
    "T52n2104_001:0363b13": "交論寔繫。故商確由來銓衡敘列。筆削蕪",
    "T52n2104_001:0363b14": "濫披圖藻鏡。總會聚之號曰佛道論衡。分為",
    "T52n2104_001:0363b15": "甲乙下四卷。如有隱括。覽者詳焉。",
    "T52n2104_001:0363b18": "集古今佛道論衡卷甲",
    "T52n2104_001:0363b20": "唐西明寺釋氏",
    "T52n2104_001:0363b21": "後漢明帝感夢金人騰蘭入雒道士等請",
    "T52n2104_001:0363b22": "求角試事一",
    "T52n2104_001:0363b23": "前魏時吳主崇重釋門為佛立塔寺因問",
    "T52n2104_001:0363b24": "三教優劣事二",
    "T52n2104_001:0363b25": "魏陳思王曹植辯道論附",
    "T52n2104_001:0363b26": "晉孫盛老聃非大賢論附",
    "T52n2104_001:0363b27": "晉孫盛老子疑問反訊附",
    "T52n2104_001:0363b28": "元魏君臨釋李雙信致有興廢故述其由",
    "T52n2104_001:0363b29": "事三",
    "T52n2104_001:0363c01": "宋太宗文皇帝朝會群臣論佛理治致",
    "T52n2104_001:0363c02": "太平事四",
    "T52n2104_001:0363c03": "魏明帝登極召沙門道士對論敘佛道",
    "T52n2104_001:0363c04": "先後事五",
    "T52n2104_001:0363c05": "梁高祖先事黃老後歸信佛下&#x52C5;捨奉老",
    "T52n2104_001:0363c06": "子事六",
    "T52n2104_001:0363c07": "北齊高祖文宣皇帝下&#x52C5;廢道教事七",
    "T52n2104_001:0363c08": "漢明帝感夢金人騰蘭入雒諸道士等請求",
    "T52n2104_001:0363c09": "角試事一",
    "T52n2104_001:0363c10": "[0363c10] 漢法本內傳云。明帝永平三年。上夢神人金",
    "T52n2104_001:0363c11": "身丈六。項有日光飛在殿前。欣然悅之。明日",
    "T52n2104_001:0363c12": "問群臣。此何為神。有通人。傅毅曰。臣聞天",
    "T52n2104_001:0364a01": "竺有得道者。號曰佛也。飛行虛空身有日",
    "T52n2104_001:0364a02": "光。殆將其神乎。於是上悟。遣郎中蔡愔郎",
    "T52n2104_001:0364a03": "將秦景博士弟子王遵等一十八人。於大月",
    "T52n2104_001:0364a04": "支中天竺國。寫佛經四十二章藏在蘭臺石",
    "T52n2104_001:0364a05": "室第十四間。又於洛陽城西雍門外為起佛",
    "T52n2104_001:0364a06": "寺。於其壁畫千乘萬騎繞塔三匝。又將畫",
    "T52n2104_001:0364a07": "釋迦立像。乃於南宮清涼臺及開陽城門上。",
    "T52n2104_001:0364a08": "圖佛儀像。時造壽陵。名曰顯節。亦於其上作",
    "T52n2104_001:0364a09": "佛圖像。廣如牟子所顯。時有沙門迦攝稱摩",
    "T52n2104_001:0364a10": "騰竺法蘭。位行難倫志存開化。承蔡愔使",
    "T52n2104_001:0364a11": "達天竺。請騰東行。不守區域。隨至洛陽曉喻",
    "T52n2104_001:0364a12": "物情。崇明信為本。帝問騰曰。法王出世。何",
    "T52n2104_001:0364a13": "以化不及此。騰曰。迦毘羅衛者。三千大千世",
    "T52n2104_001:0364a14": "界百億日月之中心。三世諸佛皆在彼生。乃",
    "T52n2104_001:0364a15": "至天龍鬼神有願行者。皆生於彼。受佛正化。",
    "T52n2104_001:0364a16": "咸得悟道。餘處眾生無緣感佛。佛不往也。佛",
    "T52n2104_001:0364a17": "雖不往。光明及處。或五百年。或一千年。或",
    "T52n2104_001:0364a18": "一千年外皆有聖人。傳佛聲教而化導之。廣",
    "T52n2104_001:0364a19": "說教義。帝信重之。暨永平十四年正月一",
    "T52n2104_001:0364a20": "日。五嶽諸山道士。朝正之次自相命曰。天子",
    "T52n2104_001:0364a21": "棄我道法遠求胡教。今因朝集可以表抗之。",
    "T52n2104_001:0364a22": "其表曰。五嶽十八山觀太上三洞弟子褚善",
    "T52n2104_001:0364a23": "信等。死罪上言。臣聞太上無形無名無極無",
    "T52n2104_001:0364a24": "上虛無自然大道出於造化之前。上古同",
    "T52n2104_001:0364a25": "遵百王不易。今陛下道邁羲皇德過堯舜。竊",
    "T52n2104_001:0364a26": "承陛下棄本追末。求教西域。所事乃是胡",
    "T52n2104_001:0364a27": "神。所說不參華夏。願陛下恕臣等罪。聽與試",
    "T52n2104_001:0364a28": "驗。臣等諸山道士多有徹視遠聽博通經典。",
    "T52n2104_001:0364a29": "從元皇已來。太上群錄太虛符&#x546A;無不綜練",
    "T52n2104_001:0364b01": "達其涯極。或策使鬼神。或吞霞飲氣。或入火",
    "T52n2104_001:0364b02": "不燒。或履水不溺。或白日昇天。或隱形不",
    "T52n2104_001:0364b03": "測。至於方術藥餌。無所不能。願得與其比挍。",
    "T52n2104_001:0364b04": "一則聖上意安。二則得辨真偽。三則大道有",
    "T52n2104_001:0364b05": "歸。四則不亂華俗。臣等若比對不如。任聽重",
    "T52n2104_001:0364b06": "決。如其有勝乞除虛妄。&#x52C5;遣尚書令宋庠引",
    "T52n2104_001:0364b07": "入長樂宮。&#x52C5;以今月十五日。可集白馬寺。道",
    "T52n2104_001:0364b08": "士等便置三壇。壇別開二十四門。南嶽道士",
    "T52n2104_001:0364b09": "褚善信。華嶽道士劉正念。恒嶽道士桓文度。",
    "T52n2104_001:0364b10": "岱嶽道士焦得心。嵩嶽道士呂惠通。霍山",
    "T52n2104_001:0364b11": "天目五臺白鹿等十八山道士祁文信等。",
    "T52n2104_001:0364b12": "都合六百九十人。各齎靈寶真文太上玉訣",
    "T52n2104_001:0364b13": "三元符錄等五百九十卷。置於西壇。茅成",
    "T52n2104_001:0364b14": "子許成子黃子老子等二十七家子書有百",
    "T52n2104_001:0364b15": "三十五卷。置於中壇。饌食奠祀百神。置於東",
    "T52n2104_001:0364b16": "壇。帝時御行殿在寺南門。以佛舍利經像。置",
    "T52n2104_001:0364b17": "於道西。十五日齋訖。道士等以柴荻和壇。沈",
    "T52n2104_001:0364b18": "香為炬。遶子經而泣曰。臣等上啟太極大道",
    "T52n2104_001:0364b19": "元始天尊眾仙百靈。今胡亂中夏。人主信",
    "T52n2104_001:0364b20": "邪。正教失蹤玄風墜緒。臣等敢置經壇上以",
    "T52n2104_001:0364b21": "火取驗。欲使開示群心得辨真偽。便縱火焚",
    "T52n2104_001:0364b22": "經。經從火化悉成灰燼。道士等相顧失色大",
    "T52n2104_001:0364b23": "生怖懼。將欲昇天隱形者無力可能。禁&#x52B9;鬼",
    "T52n2104_001:0364b24": "神者呼策不應。各懷愧恧。南嶽道士費叔",
    "T52n2104_001:0364b25": "才。自憾而死。太傅張衍語褚信曰。卿等所",
    "T52n2104_001:0364b26": "試無驗。即是虛妄。宜就西來真法。褚信曰。茅",
    "T52n2104_001:0364b27": "成子云。太上者靈寶天尊是也。造化之作謂",
    "T52n2104_001:0364b28": "之太素。斯豈妄乎。衍曰。太素有貴德之名無",
    "T52n2104_001:0364b29": "言教之稱。今子說有言教。即為妄也。信便默",
    "T52n2104_001:0364c01": "然。時佛舍利光明五色。直上空中旋環如蓋。",
    "T52n2104_001:0364c02": "遍覆大眾映蔽日光。摩騰法師踊身高飛。坐",
    "T52n2104_001:0364c03": "臥空中廣現神變。于時天雨寶花在佛僧上。",
    "T52n2104_001:0364c04": "又聞天樂感動人情。大眾感悅歎未曾有。皆",
    "T52n2104_001:0364c05": "繞法蘭請說法要。蘭乃出大梵音歎佛功德。",
    "T52n2104_001:0364c06": "亦令大眾稱揚三寶。說善惡諸法皆有果",
    "T52n2104_001:0364c07": "報。六道三乘諸相不一。又說出家功德其福",
    "T52n2104_001:0364c08": "最高。初立佛寺同梵福量。時有司空陽城侯",
    "T52n2104_001:0364c09": "劉峻與諸官人士庶等千餘人出家。及四嶽",
    "T52n2104_001:0364c10": "諸山道士呂惠通等六百二十八人出家。",
    "T52n2104_001:0364c11": "陰夫人王婕好等與諸宮人婦女等二百三",
    "T52n2104_001:0364c12": "十人出家。至月末以來日日供設種種行施。",
    "T52n2104_001:0364c13": "法衣瓶器並出所司。便立十寺。七寺安僧在",
    "T52n2104_001:0364c14": "城邑外。三寺安尼在雒城內。漢興佛法自此",
    "T52n2104_001:0364c15": "始焉。初摩騰西來。將畫釋迦立像。帝乃令",
    "T52n2104_001:0364c16": "圖出之。於陵園及洛門供養。",
    "T52n2104_001:0364c17": "前魏時吳主崇重釋門為佛立塔寺因問三",
    "T52n2104_001:0364c18": "教優劣事二",
    "T52n2104_001:0364c19": "[0364c19] 吳書云。孫權赤烏四年。有沙門康僧會者。是",
    "T52n2104_001:0364c20": "康居國大丞相之長子。神儀剛正遊化為任",
    "T52n2104_001:0364c21": "于時三國鼎峙各擅威衡。佛法北通未達南",
    "T52n2104_001:0364c22": "國。會欲道被未聞開教江表。初達建業營立",
    "T52n2104_001:0364c23": "茅茨設像行道。吳人初見。謂之妖異。有司奏",
    "T52n2104_001:0364c24": "聞。吳主問曰。佛有何神驗也。會曰。佛晦靈&#x8FF9;",
    "T52n2104_001:0364c25": "出餘千載。遺形舍利應現無方。吳主曰。若得",
    "T52n2104_001:0365a01": "舍利當為立塔。經三七日遂獲舍利五色曜",
    "T52n2104_001:0365a02": "天剖之逾堅燒之不然。光明出火作大蓮華",
    "T52n2104_001:0365a03": "炤曜宮殿。臣主驚嗟信情發起。因為造塔度",
    "T52n2104_001:0365a04": "人立寺。以其所住為佛陀里。教法創興。故遂",
    "T52n2104_001:0365a05": "名建初寺焉。尋下&#x52C5;問尚書令闞澤曰。漢",
    "T52n2104_001:0365a06": "明已來。凡有幾年。佛教入漢既久。何緣始至",
    "T52n2104_001:0365a07": "江東。澤曰。自永平十年佛法初來。至今赤烏",
    "T52n2104_001:0365a08": "四年。則一百七十年矣。初永平十四年。五嶽",
    "T52n2104_001:0365a09": "道士與摩騰角力之時。道士不如。南嶽道士",
    "T52n2104_001:0365a10": "褚善信費叔才等。在會自憾而死。門徒弟子",
    "T52n2104_001:0365a11": "歸葬南嶽。不預出家無人流布。後遭漢政凌",
    "T52n2104_001:0365a12": "遲兵戎不息。經今多載始得興行。又問曰。",
    "T52n2104_001:0365a13": "孔丘老子得與佛比對不。澤曰。臣聞魯孔君",
    "T52n2104_001:0365a14": "者英才誕秀聖德不群。世號素王制述經典。",
    "T52n2104_001:0365a15": "訓獎周道教化來葉。師儒之風澤潤今古。亦",
    "T52n2104_001:0365a16": "有逸民如許成子原陽子莊子老子等百家子",
    "T52n2104_001:0365a17": "書皆修身自翫放暢。山谷縱汰其心。學歸淡",
    "T52n2104_001:0365a18": "泊事乖人倫長幼之節。亦非安俗化物之風。",
    "T52n2104_001:0365a19": "至漢景帝。以黃子老子義體尤深。改子為經",
    "T52n2104_001:0365a20": "始立道學。&#x52C5;令朝野悉諷誦焉。若將孔老二",
    "T52n2104_001:0365a21": "教遠方佛法。遠則遠矣。所以然者。孔老二",
    "T52n2104_001:0365a22": "教。法天制用不敢違天。諸佛設教。天法奉行",
    "T52n2104_001:0365a23": "不敢違佛。以此言之。實非比對。吳主大悅。",
    "T52n2104_001:0365a24": "以澤為太子太傅(餘如晉宋炳明佛論廣之)。",
    "T52n2104_001:0365a25": "魏陳思王曹子建辯道論",
    "T52n2104_001:0365a26": "[0365a26] 夫神仙之書。道家之言。乃云傅說。上為辰",
    "T52n2104_001:0365a27": "尾宿歲星。降為東方朔。淮南王安誅於淮南。",
    "T52n2104_001:0365a28": "而謂之獲道輕舉。鉤弋死於雲陽而謂之尸",
    "T52n2104_001:0365a29": "逝柩空。其為虛妄甚矣哉。中興篤論之士。",
    "T52n2104_001:0365b01": "有桓君山者。其所著述多善劉子駿&#x751E;問言。",
    "T52n2104_001:0365b02": "人誠能抑嗜慾闔耳目。可不衰竭乎。時庭",
    "T52n2104_001:0365b03": "下有一老榆。君山指而謂曰。此樹無情慾",
    "T52n2104_001:0365b04": "可忍無耳目可闔。然猶枯竭腐朽。而子駿",
    "T52n2104_001:0365b05": "乃言可不衰竭非談也。君山援榆喻之未是",
    "T52n2104_001:0365b06": "也。何者余前為王莽典樂大夫。樂記言。文帝",
    "T52n2104_001:0365b07": "得魏文侯樂人竇公年百八十兩目盲。帝奇",
    "T52n2104_001:0365b08": "而問之。何所施行。對曰。臣年十三而失明。父",
    "T52n2104_001:0365b09": "母哀其不及事。教臣鼓琴。臣不能導引。不",
    "T52n2104_001:0365b10": "知壽得何力。君山論之曰。頗得省盲專一內",
    "T52n2104_001:0365b11": "視精不外鑒之助也。先難子駿以內視無益。",
    "T52n2104_001:0365b12": "退論竇公便以不鑒證之。吾未見其定論也。",
    "T52n2104_001:0365b13": "君山又曰。方士有董仲君者。有罪繫獄。佯",
    "T52n2104_001:0365b14": "死數日。目陷蟲出死而復生。然後竟死。生之",
    "T52n2104_001:0365b15": "必死君子所達。夫何喻乎。夫至神不過天地",
    "T52n2104_001:0365b16": "不能使蟄虫夏逝震雷冬發。時變則物動。氣",
    "T52n2104_001:0365b17": "移而事應。彼仲君乃能藏其氣屍其體爛其",
    "T52n2104_001:0365b18": "膚出其虫。無乃大怪乎。世有方士。至王悉",
    "T52n2104_001:0365b19": "所招致。甘陵有甘始。廬江有左慈。陽城有郗",
    "T52n2104_001:0365b20": "儉。始能行氣導引慈曉房中之術。儉善辟穀",
    "T52n2104_001:0365b21": "悉號三百歲。本所以集之於魏國者。誠恐斯",
    "T52n2104_001:0365b22": "人之徒接姦詭以欺眾。行妖慝以惑人。故",
    "T52n2104_001:0365b23": "聚而禁之。甘始者老而有少容。自餘術士咸",
    "T52n2104_001:0365b24": "共歸之。然始詞繁寡實。頗竊有怪言。若遭",
    "T52n2104_001:0365b25": "秦始皇漢武帝。則復徐福欒大之徒矣。桀紂",
    "T52n2104_001:0365b26": "殊世而齊惡。姦人異代而等偽。乃如此耶。又",
    "T52n2104_001:0365b27": "世虛然有仙人之說。仙人者黨猱&#x7328;之屬。與",
    "T52n2104_001:0365b28": "世人得道化為仙人乎。夫雉入海為蛤。燕入",
    "T52n2104_001:0365b29": "海為蜃。當徘徊其翼差池。其羽猶自識也。",
    "T52n2104_001:0365c01": "忽然自投。神化體變乃更與黿&#x9F08;為群。豈復",
    "T52n2104_001:0365c02": "自識翔林薄巢垣屋之娛乎。牛哀病而為虎",
    "T52n2104_001:0365c03": "逢其兄而噬之。若此者何貴於變化也。而頗",
    "T52n2104_001:0365c04": "為匹夫所罔。納虛妄之詞。信眩惑之說。隆",
    "T52n2104_001:0365c05": "禮以招弗臣。傾產以供虛求。散王爵以榮之。",
    "T52n2104_001:0365c06": "清閑館以居之。經年累稔終無一&#x52B9;。或歿於",
    "T52n2104_001:0365c07": "沙丘。或崩於五柞。臨時雖復誅其身滅其族。",
    "T52n2104_001:0365c08": "紛然足為天下笑矣。然壽命長短骨體強劣",
    "T52n2104_001:0365c09": "各有人焉。善養者終之。勞擾者半之。虛用者",
    "T52n2104_001:0365c10": "夭之。其斯之謂歟。",
    "T52n2104_001:0365c11": "[0365c11] 陳思王曹植。字子建。魏武帝第四子也。初封",
    "T52n2104_001:0365c12": "東阿郡王。終後諡為陳思王也。幼含珪璋。十",
    "T52n2104_001:0365c13": "歲能屬文。下筆便成。初不改定。世間術藝無",
    "T52n2104_001:0365c14": "不畢善。邯鄲淳見而駭服。稱為天人。植每讀",
    "T52n2104_001:0365c15": "佛經。輒流連嗟翫。以為至道之宗極也。遂製",
    "T52n2104_001:0365c16": "轉讀七聲昇降曲折之響。世之諷誦咸憲章",
    "T52n2104_001:0365c17": "焉。&#x751E;遊魚山。忽聞空中梵天之響。清颺哀",
    "T52n2104_001:0365c18": "婉其聲動心。獨聽良久。而侍御莫聞。植深",
    "T52n2104_001:0365c19": "感神理。彌悟法應。乃慕其聲節。寫為梵唄",
    "T52n2104_001:0365c20": "撰文製音。傳為後式。梵聲光顯始於此焉。",
    "T52n2104_001:0365c21": "其所傳唄凡六契。見梁釋僧祐法苑集。然統",
    "T52n2104_001:0365c22": "括道源精搜仙。錄姦妄多奇終歸飾。詐其",
    "T52n2104_001:0365c23": "前論所委辯當明矣。",
    "T52n2104_001:0365c24": "晉孫盛撰聖賢同軌老聃非大賢論",
    "T52n2104_001:0365c25": "[0365c25] 頃獲閑居。後申所詠。仰先哲之玄微。考大",
    "T52n2104_001:0365c26": "賢於靈衢。詳觀風流究覽行止。高下之辯",
    "T52n2104_001:0365c27": "殆可髣&#x9AF4;。夫大聖乘時。故&#x8FF9;浪於所因。大",
    "T52n2104_001:0365c28": "賢次微。故與大聖而舒卷。所因不同。故有",
    "T52n2104_001:0365c29": "揖讓與干戈&#x8FF9;乖。次微道亞。故行藏之軌莫",
    "T52n2104_001:0366a01": "異。亦猶龍虎之從風雲。形聲之會影響。理固",
    "T52n2104_001:0366a02": "自然。非召之也。是故箕文同兆。元吉於虎兕",
    "T52n2104_001:0366a03": "之吻。顏孔俱否。逍遙於匡陳之間。唐堯則天。",
    "T52n2104_001:0366a04": "稷契翼其化。湯武革命伊呂讚其功。由斯",
    "T52n2104_001:0366a05": "以言用合影響之論。惟我與爾之談。豈不信",
    "T52n2104_001:0366a06": "哉。何者大賢庶幾觀象觀象。知器。知器豫",
    "T52n2104_001:0366a07": "籠。預籠吉凶。吉凶是以運形。斯同御治",
    "T52n2104_001:0366a08": "因應對接群方。終保元吉窮通滯礙。其揆一",
    "T52n2104_001:0366a09": "也。但欣聖樂易有待而亨。欽冥而不能冥。悅",
    "T52n2104_001:0366a10": "寂而不能寂。以此為憂劣耳。至於中賢第",
    "T52n2104_001:0366a11": "三之人。去聖有間。故冥體之道未盡。自然運",
    "T52n2104_001:0366a12": "用自不得玄同。然希古存勝高想頓足。仰",
    "T52n2104_001:0366a13": "慕淳風專詠至虛。故有栖峙林壑。若巢許之",
    "T52n2104_001:0366a14": "倫者。言行抗轡如老彭之徒者。亦非故然理",
    "T52n2104_001:0366a15": "自然也。夫形躁好靜質柔愛剛。瀆所常習愒",
    "T52n2104_001:0366a16": "所希聞。世俗之常也。是以見偏抗之詞。不",
    "T52n2104_001:0366a17": "復尋因應之適。&#x89A9;矯&#x6282;之論。不復悟過直之",
    "T52n2104_001:0366a18": "失耳。案老之作與聖教同者。是代大匠斲",
    "T52n2104_001:0366a19": "駢拇枝指之喻其詭乎。聖教者是遠救世之",
    "T52n2104_001:0366a20": "宜違明道若昧之義也。六經何常闕虛靜",
    "T52n2104_001:0366a21": "之訓謙&#x51B2;之誨哉。孔子曰。述而不作。信而好",
    "T52n2104_001:0366a22": "古。竊比我於老彭。尋斯旨也。則老彭之道。",
    "T52n2104_001:0366a23": "以籠罩乎聖教之內矣。且指說二事而不非",
    "T52n2104_001:0366a24": "實言也。何以明之。聖人淵寂何不好哉。又三",
    "T52n2104_001:0366a25": "皇五帝已下。靡不制作。是故易象經墳爛然",
    "T52n2104_001:0366a26": "炳著。棟宇衣裳與時而與安在。述而不作乎。",
    "T52n2104_001:0366a27": "故易曰。聖人作而萬物&#x89A9;。斯言之發。蓋指說",
    "T52n2104_001:0366a28": "老彭之德有以髣&#x9AF4;類己形&#x8FF9;之處所耳。亦",
    "T52n2104_001:0366a29": "猶匿怨而於其人。左丘明恥之。丘亦恥之。",
    "T52n2104_001:0366b01": "豈若於吾言無所不說。相體之至也。且顏孔",
    "T52n2104_001:0366b02": "不以導養為事。而老彭養之。孔顏同乎斯人。",
    "T52n2104_001:0366b03": "而老彭異之。凡斯數者非不亞聖之&#x8FF9;。而又",
    "T52n2104_001:0366b04": "其書往往矛盾。粗列如左。大雅搢紳幸祛其",
    "T52n2104_001:0366b05": "弊盛。又不達老聃輕舉之旨。為欲著訓戎",
    "T52n2104_001:0366b06": "狄宣導殊域乎。若欲明宣導殊類。則左&#x88B5;",
    "T52n2104_001:0366b07": "非玄化之所。孤逝非嘉遁之舉。諸夏凌遲",
    "T52n2104_001:0366b08": "敷訓所先。聖人之教自近及遠。未有輈張",
    "T52n2104_001:0366b09": "遐嶮如此之遊也。若懼禍避地。則聖門可隱。",
    "T52n2104_001:0366b10": "商朝魯邦有無如者矣。苟得其道則遊刃有",
    "T52n2104_001:0366b11": "餘觸地元吉。何違天心於戎貊。如不能然者。",
    "T52n2104_001:0366b12": "得無庶於朝隱而祈仙之徒乎。",
    "T52n2104_001:0366b13": "[0366b13] 昔裴逸民作崇有貴無二論。時談者。或以為",
    "T52n2104_001:0366b14": "不虛達勝之道者。或以為矯時流遁者。余以",
    "T52n2104_001:0366b15": "為尚無既失之矣。崇有亦未為得也。道之為",
    "T52n2104_001:0366b16": "物惟怳惟惚。因應無方惟變所適。值澄淳之",
    "T52n2104_001:0366b17": "時則司契垂拱。遇萬動之化則形體勃興。是",
    "T52n2104_001:0366b18": "以洞鑒雖同有無之教異陳。聖致雖一。而稱",
    "T52n2104_001:0366b19": "謂之名殊目。唐虞不希結繩。湯武不擬揖",
    "T52n2104_001:0366b20": "讓。夫豈異哉。時運故也。伯陽以執古之道以",
    "T52n2104_001:0366b21": "御今之有。逸民欲執今之有以絕古之風。吾",
    "T52n2104_001:0366b22": "故以為。彼二子者不達圓化之道。各矜其一",
    "T52n2104_001:0366b23": "方者耳。",
    "T52n2104_001:0366b24": "晉孫盛老子疑問反訊",
    "T52n2104_001:0366b25": "[0366b25] 道經云。故常無欲以觀其妙。故常有欲以",
    "T52n2104_001:0366b26": "觀其徼。此兩者同出而異名。同謂之玄。玄之",
    "T52n2104_001:0366b27": "又玄眾妙之門。舊說及王弼解。妙謂始。",
    "T52n2104_001:0366b28": "徼謂終也。夫觀始要終&#x89A9;妙知著。達人之鑒",
    "T52n2104_001:0366b29": "也。既以欲澄神照其妙始。則自斯以已宜悉",
    "T52n2104_001:0366c01": "鎮之。何以復須有欲得其終乎。且有欲俱出",
    "T52n2104_001:0366c02": "妙門同謂之玄。若然以往復。何獨貴於無欲",
    "T52n2104_001:0366c03": "乎。天下皆知美之為美斯惡已。皆知善之為",
    "T52n2104_001:0366c04": "善斯不善已。",
    "T52n2104_001:0366c05": "[0366c05] 盛以為夫美惡之名生乎美惡之實。道德",
    "T52n2104_001:0366c06": "淳美則有善名。頑嚚聾昧則有惡聲。故易曰。",
    "T52n2104_001:0366c07": "惡不積不足以滅身。又曰。美在其中暢於四",
    "T52n2104_001:0366c08": "支而發於事業。又曰。韶盡美矣。未盡善也。",
    "T52n2104_001:0366c09": "然則大美大善。天下皆知之。何得云斯惡乎。",
    "T52n2104_001:0366c10": "若虛美非美為善非善。所美過美所善違中。",
    "T52n2104_001:0366c11": "若此皆世教所疾。聖王舊誡天下亦自知之。",
    "T52n2104_001:0366c12": "於斯談 不尚賢使民不爭不貴。難得之",
    "T52n2104_001:0366c13": "貨使民不盜。常使民無知無欲。使知者不",
    "T52n2104_001:0366c14": "敢為。又曰。絕學無憂。唯之與阿相去幾何。善",
    "T52n2104_001:0366c15": "之與惡相去何若。又下章云。善人不善人之",
    "T52n2104_001:0366c16": "師。不善人善人之資。不貴其師不愛其資。雖",
    "T52n2104_001:0366c17": "智大迷盛以為民。苟無欲亦何所師於師哉。",
    "T52n2104_001:0366c18": "既相師資非學如何不善師善非尚賢如何貴",
    "T52n2104_001:0366c19": "愛既在則善惡不得不彰非相去何若之謂。",
    "T52n2104_001:0366c20": "又下章云。人之所教我亦以教人。吾言甚",
    "T52n2104_001:0366c21": "易知而天下莫能知。又曰。吾將以為教父原",
    "T52n2104_001:0366c22": "斯談也。未為絕學。所云絕者。堯孔之學耶。",
    "T52n2104_001:0366c23": "堯孔之學隨時設教。老氏之言一其所尚。隨",
    "T52n2104_001:0366c24": "時設教所以道通百代。一其所尚不得不滯",
    "T52n2104_001:0366c25": "於適變。此又闇弊所未能通者也。",
    "T52n2104_001:0367a01": "[0367a01] 道&#x51B2;而用之。又不盈和其光同其塵。盛以為",
    "T52n2104_001:0367a02": "老聃可謂知道非體道也。昔陶唐之&#x8385;天下",
    "T52n2104_001:0367a03": "也。無日解哉。則維昭任眾師錫匹夫則馺然",
    "T52n2104_001:0367a04": "禪授。豈非&#x51B2;而用之光塵同彼哉。伯陽則不",
    "T52n2104_001:0367a05": "然。既處濁位復遠遁西戎。行止則猖狂其",
    "T52n2104_001:0367a06": "&#x8FF9;。著書則矯誑其言。和光同塵固若是乎。",
    "T52n2104_001:0367a07": "余固以為知道體道則未也。道經云。三者不",
    "T52n2104_001:0367a08": "可致詰混然為一繩。繩兮不可名。復歸於",
    "T52n2104_001:0367a09": "無物無物之像。是謂惚恍。又下章云道之為",
    "T52n2104_001:0367a10": "物惟恍與惚。惚兮恍兮。其中有象。恍兮惚兮",
    "T52n2104_001:0367a11": "其中有物。此二章或言無物。或言有物。先有",
    "T52n2104_001:0367a12": "所不宜者也。",
    "T52n2104_001:0367a13": "[0367a13] 執古之道以御今之有。上章云。執者失之為",
    "T52n2104_001:0367a14": "者敗之。而復云執古之道以御今之有。或執",
    "T52n2104_001:0367a15": "或否。得無陷矛盾之論乎。絕聖棄智民利百",
    "T52n2104_001:0367a16": "倍。孫盛曰。夫有仁聖必有仁聖之&#x8FF9;。此而",
    "T52n2104_001:0367a17": "不崇則陶訓焉融。仁義不尚則孝慈道喪。老",
    "T52n2104_001:0367a18": "氏既云絕聖。而每章輒稱聖人。既稱聖人則",
    "T52n2104_001:0367a19": "&#x8FF9;焉能得絕。若所欲絕者。絕堯舜周孔之",
    "T52n2104_001:0367a20": "&#x8FF9;。則所稱聖者為是何&#x8FF9;乎。即如其言。聖人",
    "T52n2104_001:0367a21": "有宜滅其&#x8FF9;者。有宜稱其&#x8FF9;者。稱滅不同吾",
    "T52n2104_001:0367a22": "誰適從。絕仁棄義民復孝慈。若如此談仁義",
    "T52n2104_001:0367a23": "不絕則不孝不慈矣。復云。居善地與善仁不",
    "T52n2104_001:0367a24": "審與善仁之仁。是向所云欲絕者非耶。如其",
    "T52n2104_001:0367a25": "是也。則不宜復稱述矣。如其非也。則未詳二",
    "T52n2104_001:0367a26": "仁之義一仁宜絕一仁宜明。此又所未達也。",
    "T52n2104_001:0367a27": "若謂不聖之聖不仁之仁。則教所誅不假高",
    "T52n2104_001:0367a28": "唱矣。退至莊周云。聖人不死大盜不止。又曰。",
    "T52n2104_001:0367a29": "田常竊仁義以取齊國。夫天地陶鑄善惡兼",
    "T52n2104_001:0367b01": "育。各稟自然理不相關。梟鴆縱毒。不假學",
    "T52n2104_001:0367b02": "於鸞鳳。豺虎肆害。不借術於騏麟。此皆天",
    "T52n2104_001:0367b03": "質自然不須外物者也。何至凶頑之人。獨當",
    "T52n2104_001:0367b04": "假仁義以濟其姦乎。若乃冒頓殺父鄭伯盜",
    "T52n2104_001:0367b05": "鄶。豈復先假孝道獲其終害乎。而莊李棓擊",
    "T52n2104_001:0367b06": "殺根毀駁正說。何異疾盜賊而銷鑄干戈。&#x89A9;",
    "T52n2104_001:0367b07": "食噎而絕棄嘉穀乎。後之談者。雖曲為其義",
    "T52n2104_001:0367b08": "辯而釋之。莫不艱屯於殺聖困躓於忘親也。",
    "T52n2104_001:0367b09": "知我者希則我貴矣。又上章云。聖人之在天",
    "T52n2104_001:0367b10": "下。百姓皆注其耳目。師資貴愛必彰萬物。如",
    "T52n2104_001:0367b11": "斯則知之者安得希哉。知希者何必貴哉。即",
    "T52n2104_001:0367b12": "己之身見貴九服何得背實抗言云貴由知",
    "T52n2104_001:0367b13": "希哉。斯蓋欲抑動恒俗故發此過言耳。聖教",
    "T52n2104_001:0367b14": "則不然。中和其詞以理訓導。故曰。在家必聞。",
    "T52n2104_001:0367b15": "在邦必聞也。是聞必達也。不見善而無悶。潛",
    "T52n2104_001:0367b16": "龍之德。人不知而不慍。君子之道。眾好之",
    "T52n2104_001:0367b17": "必察焉。眾惡之必察焉。既不以知多為顯。亦",
    "T52n2104_001:0367b18": "不以知少為貴。誨誘綽綽理中自然。何與老",
    "T52n2104_001:0367b19": "聃之言。同日而語其優劣哉。禮者忠信之薄",
    "T52n2104_001:0367b20": "而亂之首。前識者道之華而愚之始。是以",
    "T52n2104_001:0367b21": "大丈夫處其厚不處其薄。處其實不處其華",
    "T52n2104_001:0367b22": "也。孫盛曰。老聃足知聖人禮樂。非玄勝之",
    "T52n2104_001:0367b23": "具不獲已而制作耳。而故毀之何哉。是故屏",
    "T52n2104_001:0367b24": "撥禮學以全其任。自然之論豈不知叔末。不",
    "T52n2104_001:0367b25": "復得返自然之道。直欲申已好之懷。然則不",
    "T52n2104_001:0367b26": "免情於所悅。非浪心救物者也。非惟不救乃",
    "T52n2104_001:0367b27": "獎其弊矣。或問。莊老所以故發此唱。蓋與",
    "T52n2104_001:0367b28": "聖教相為表裏。其於陶物明訓其歸一也。盛",
    "T52n2104_001:0367b29": "以為不然。夫聖人之道廣大悉備矣。猶日月",
    "T52n2104_001:0367c01": "懸天。有何不照者哉。孔氏之言智絞於六",
    "T52n2104_001:0367c02": "經矣。寧復有所愆之俟佐助於聃周乎。即莊",
    "T52n2104_001:0367c03": "周所謂日月出矣。而焦火不息者也。至於虛",
    "T52n2104_001:0367c04": "詠譎怪徼詭之言。尚拘滯於一方而橫稱",
    "T52n2104_001:0367c05": "不經之奇詞也。王侯得一以為天下貞。貞正",
    "T52n2104_001:0367c06": "也。又下章云。孰知其極其無正。正復為奇",
    "T52n2104_001:0367c07": "善復為妖。尋此二章。或云。為天下正。或云",
    "T52n2104_001:0367c08": "無正。既云善人不善人師。而復云為妖天下",
    "T52n2104_001:0367c09": "之善一也。而或師或妖。天下之正道一也。而",
    "T52n2104_001:0367c10": "云正復為奇。斯反鄙見所未能通也。",
    "T52n2104_001:0367c11": "[0367c11] 集論者曰。盛字安國。有說云即東晉名士綽",
    "T52n2104_001:0367c12": "之後也。祖則魏名臣之子荊也。綽有顯論。",
    "T52n2104_001:0367c13": "才學所推聞之前史盛為名父之子。仕晉為",
    "T52n2104_001:0367c14": "給事中祕書監散騎常侍。吳昌男少好墳典",
    "T52n2104_001:0367c15": "遊心史籍。常以為雖賢聖玄邈。得諸言表而",
    "T52n2104_001:0367c16": "仁愛自我陶染。庶物漸漬之功。莫過乎經史。",
    "T52n2104_001:0367c17": "是以仲尼因魯史記以著春秋。使百代之後",
    "T52n2104_001:0367c18": "仰高風以式瞻。孟軻孫卿並讚揚大化。暨乎",
    "T52n2104_001:0367c19": "史遷。亦記一代之成敗明鑒誡作來今遂",
    "T52n2104_001:0367c20": "歷心博綜撰考諸事疏著晉陽秋庶擬前賢",
    "T52n2104_001:0367c21": "以美道訓傳本并音合三十二卷。又命掌國",
    "T52n2104_001:0367c22": "史竭意經論。一時名作是稱良史。未奏遂",
    "T52n2104_001:0367c23": "卒。子潛以晉太元十五年上之。詔曰得上故。",
    "T52n2104_001:0367c24": "祕書監所著書。省以慨然。遠模前典憲章在",
    "T52n2104_001:0367c25": "昔。亦一代之事。輒&#x52C5;納之祕閣以貽于後。",
    "T52n2104_001:0367c26": "潛襲父爵參驃騎將軍諮議參軍。見於晉紀。",
    "T52n2104_001:0367c27": "盛凡著述備如別集。品評老氏中賢之流。故",
    "T52n2104_001:0367c28": "知為尹述書乃祖承有據。嵇子云。老子就涓",
    "T52n2104_001:0367c29": "子學九仙之術尋乎練餌。斯或有之。至於聖",
    "T52n2104_001:0368a01": "也則不云學。古語曰。生知之者上。學知",
    "T52n2104_001:0368a02": "者次。王何所位典達鴻猷。故斑固敘人",
    "T52n2104_001:0368a03": "九等之例。孔丘等為上上。類例皆是聖。李耳",
    "T52n2104_001:0368a04": "等為中上。類例皆是賢。聖有極聖亞聖。賢有",
    "T52n2104_001:0368a05": "大賢中賢。並以神機有利鈍。故智用有漸",
    "T52n2104_001:0368a06": "頓。盛敘老非大賢。聖其閑放自牧。不能兼",
    "T52n2104_001:0368a07": "濟於萬物。坐觀周衰陽遁於西裔。而實死扶",
    "T52n2104_001:0368a08": "風葬槐里。非遁天之仙信矣。",
    "T52n2104_001:0368a09": "元魏君臨釋李雙信致有廢興故述其由事",
    "T52n2104_001:0368a10": "三",
    "T52n2104_001:0368a11": "[0368a11] 魏太祖道武皇帝。託跋珪天興元年下詔曰。",
    "T52n2104_001:0368a12": "夫佛法之興。其來遠矣。濟益之功冥及存",
    "T52n2104_001:0368a13": "沒。神蹤遺跡信可依憑。可於京邑建飾容範",
    "T52n2104_001:0368a14": "脩整宮舍。令信向之徒有所居止。是歲始作",
    "T52n2104_001:0368a15": "五級佛圖耆闍崛山及須彌殿。加以飾繢別",
    "T52n2104_001:0368a16": "構講堂禪室。沙門座處莫不具焉。",
    "T52n2104_001:0368a17": "[0368a17] 魏世祖太武託跋燾即位。亦遵太祖太宗之",
    "T52n2104_001:0368a18": "業。雖有黃老不味其術。每引高德沙門與",
    "T52n2104_001:0368a19": "談玄理。於四月八日。輿諸佛像行於廣衢。",
    "T52n2104_001:0368a20": "帝親御門樓。散花禮敬篤敬兼至。晚據有平",
    "T52n2104_001:0368a21": "城興敬李術為立道壇。司徒崔皓少習左道",
    "T52n2104_001:0368a22": "猜忌釋門。既位居偽輔尤不信有佛。謂是虛",
    "T52n2104_001:0368a23": "誕。見讀佛經奪而投井中。密欲加滅皓有才",
    "T52n2104_001:0368a24": "略太武信用國人以為摸揩燾所扶信道士",
    "T52n2104_001:0368a25": "寇謙之。與皓&#x6B35;狎。遂奏拜謙位稱天師。時",
    "T52n2104_001:0368a26": "有沙門玄高道王河西名高海右。神用莫測",
    "T52n2104_001:0368a27": "貴賤咸重。燾乃軍逼掠境徵高東還。既達",
    "T52n2104_001:0368a28": "平城大弘禪化。太子晃事高為師。形心盡禮。",
    "T52n2104_001:0368a29": "晃時被讒為父所疑。乃告高曰。空羅枉苦。何",
    "T52n2104_001:0368b01": "由可脫。高令作金光明齋懺七日懇誠。燾乃",
    "T52n2104_001:0368b02": "夢見其祖及父皆執劍列威曰。何故信讒枉",
    "T52n2104_001:0368b03": "疑太子。燾驚覺。大集群臣說神告夢。諸臣",
    "T52n2104_001:0368b04": "咸言。太子無過。實如皇靈降誥。燾於太子無",
    "T52n2104_001:0368b05": "復疑焉。蓋高誠感之力也。因下書曰。朕承",
    "T52n2104_001:0368b06": "祖宗重光之緒。思闡鴻基。恢隆萬代。武功雖",
    "T52n2104_001:0368b07": "昭而文教未暢。非所以崇太平之治也。今",
    "T52n2104_001:0368b08": "者城內安逸百姓富昌。宜定制度為萬世",
    "T52n2104_001:0368b09": "之法。夫陰陽有往復。四時有代序。授子任賢",
    "T52n2104_001:0368b10": "安全相付。所以休息疲勞式固長久。古今不",
    "T52n2104_001:0368b11": "易之令典也。可令皇太子副理萬機總統百",
    "T52n2104_001:0368b12": "揆。更舉賢良以備列職。擇人授任而黜陟之。",
    "T52n2104_001:0368b13": "其朝士庶民皆稱臣於太子。于時崔寇先得",
    "T52n2104_001:0368b14": "寵於燾。恐晃篡政有奪威權。又譖云。太子前",
    "T52n2104_001:0368b15": "事實有謀心。但結高公道術。故令先帝降夢",
    "T52n2104_001:0368b16": "如此。物論事跡難明。若事不早除。必為巨",
    "T52n2104_001:0368b17": "害。燾納之。即&#x52C5;收高。於太平五年九月十五",
    "T52n2104_001:0368b18": "日。縊於平城之隅。太子又幽殺之。即宋元嘉",
    "T52n2104_001:0368b19": "之二十二年也。爾夜門人莫知其死。忽有",
    "T52n2104_001:0368b20": "光明繞塔入房。其光聲曰。吾其已逝。弟子",
    "T52n2104_001:0368b21": "等崩赴屍所。請告遺累。言畢高眼稍開。汗通",
    "T52n2104_001:0368b22": "香起。便坐謂曰。大法應化隨緣盛衰。盛",
    "T52n2104_001:0368b23": "衰在&#x8FF9;理恒湛然。但念汝等不久復當如我",
    "T52n2104_001:0368b24": "耳。汝等死後法當更興。善自修心無令中悔。",
    "T52n2104_001:0368b25": "言已便臥而絕。崔皓於此縱以姦心。每與帝",
    "T52n2104_001:0368b26": "言恒加非毀。以佛法無益於政有傷民利。勸",
    "T52n2104_001:0368b27": "令廢之。後太武至長安入僧寺。見有弓盾。",
    "T52n2104_001:0368b28": "帝怒誅寺僧。皓因進說。盡殺沙門焚經毀像。",
    "T52n2104_001:0368b29": "&#x52C5;留臺下四方僧寺有者。依長安法除之。道",
    "T52n2104_001:0368c01": "士寇謙不從其毀。苦與皓爭皓拒之。謙謂皓",
    "T52n2104_001:0368c02": "曰。卿從今年受戮滅門矣。燾惑其言。以太平",
    "T52n2104_001:0368c03": "七年遂普滅佛法。分軍四出燒掠寺舍統內",
    "T52n2104_001:0368c04": "僧尼無少長坑之。其竄逸者捕獲梟斬。有",
    "T52n2104_001:0368c05": "沙門慧始。甚有神異。昔赫連昌破長安始被",
    "T52n2104_001:0368c06": "白刃而體不傷。五十餘年未嘗寢臥。跣行泥",
    "T52n2104_001:0368c07": "塗初不污足而色逾鮮白。世號白足和上。死",
    "T52n2104_001:0368c08": "十餘年身相如在。初入深山習行蘭若。太平",
    "T52n2104_001:0368c09": "之末方知滅法。慧始聞之。乃於元會之日",
    "T52n2104_001:0368c10": "杖錫宮門。有司奏云。有一道人。足白於面。云",
    "T52n2104_001:0368c11": "欲入見屬依軍法斬而不傷。遂至殿庭。燾大",
    "T52n2104_001:0368c12": "怒。自以所佩劍斫之。體無餘異。時北園養",
    "T52n2104_001:0368c13": "虎。&#x52C5;以始飴之。虎皆潛伏終不敢視。試以天",
    "T52n2104_001:0368c14": "師近檻。虎輒鳴吼。燾方知佛化高尊。黃老之",
    "T52n2104_001:0368c15": "所不及。即延始入殿。頂禮足下悔其愆咎。",
    "T52n2104_001:0368c16": "始為說法明辯因果。燾於是大生愧懼。遂感",
    "T52n2104_001:0368c17": "癘疾。通身發瘡痛苦難忍。群臣議曰。崔皓",
    "T52n2104_001:0368c18": "邪佞毀害佛僧。陛下所患必由於此。于時崔",
    "T52n2104_001:0368c19": "寇二人次發惡疾。燾惟過由於彼。以太平",
    "T52n2104_001:0368c20": "十一年乃載皓於露車。官使十人於車上",
    "T52n2104_001:0368c21": "更尿其口。行數里。不堪困苦。又生埋出口",
    "T52n2104_001:0368c22": "而尿之。自古三公戮辱未之過此之甚。遂",
    "T52n2104_001:0368c23": "誅諸姻親門族都盡。宣下國中興復正法。俄",
    "T52n2104_001:0368c24": "而燾崩。孫濬襲位。大弘佛事。即高宗文成",
    "T52n2104_001:0368c25": "皇帝是也。見後魏書及十六國春秋高僧傳",
    "T52n2104_001:0369a01": "等。",
    "T52n2104_001:0369a02": "宋太宗文皇帝集群臣論佛理治致太平事",
    "T52n2104_001:0369a03": "四",
    "T52n2104_001:0369a04": "[0369a04] 文帝即宋武第三子也。聰睿英博雅稱令達。",
    "T52n2104_001:0369a05": "在位三十年。&#x751E;以暇日從容而顧問侍中何",
    "T52n2104_001:0369a06": "尚之吏部羊玄保曰。朕少來讀經。不多比日。",
    "T52n2104_001:0369a07": "彌復無暇。三世因果未辨厝懷。而復不敢立",
    "T52n2104_001:0369a08": "異者。正以卿輩時秀率所敬信也。范泰謝靈",
    "T52n2104_001:0369a09": "運常言。六經典文本在濟俗為政必求。性",
    "T52n2104_001:0369a10": "靈真奧豈得不以佛理為指南耶。近見顏延",
    "T52n2104_001:0369a11": "之析達性論宗炳難白黑論。明佛法汪汪尤",
    "T52n2104_001:0369a12": "為名理。並足開獎人意。若使率土之濱皆淳",
    "T52n2104_001:0369a13": "此化。則朕坐致太平矣。夫復何事。尚之對曰。",
    "T52n2104_001:0369a14": "悠悠之徒多不信法。以臣庸弊更荷褒拂。非",
    "T52n2104_001:0369a15": "所敢當。至如前代群英。則不負明詔矣。中",
    "T52n2104_001:0369a16": "朝已遠。難復盡知。渡江已來。則王道周顗",
    "T52n2104_001:0369a17": "庾亮王濛謝尚郗超王坦王恭王謐郭文謝敷",
    "T52n2104_001:0369a18": "戴逵許詢及亡高祖兄弟及王元琳昆季范汪",
    "T52n2104_001:0369a19": "孫綽張玄殷顗等。或宰輔之冠蓋。或人倫之",
    "T52n2104_001:0369a20": "羽儀。或置情天人之際。或抗跡煙霞之表。並",
    "T52n2104_001:0369a21": "稟志歸依厝心歸信。其間比對則蘭護開潛",
    "T52n2104_001:0369a22": "深遁崇邃。皆亞&#x8FF9;黃中或不測之人也。慧",
    "T52n2104_001:0369a23": "遠法師&#x751E;云。釋氏之化無所不可適。道固自",
    "T52n2104_001:0369a24": "教源。濟俗亦為要務。竊尋此說有契理奧。",
    "T52n2104_001:0369a25": "若使家家奉戒則罪息刑清。陛下所謂坐致",
    "T52n2104_001:0369a26": "太平。誠如聖旨。羊玄保進曰。此談蓋天人之",
    "T52n2104_001:0369a27": "際。豈臣所宜預。竊恐秦楚論強兵之事。孫",
    "T52n2104_001:0369a28": "吳盡吞併之術。將無取於此也。帝曰。此非戰",
    "T52n2104_001:0369a29": "國之具。良如卿言。尚之曰。夫禮隱逸則戰士",
    "T52n2104_001:0369b01": "怠。貴仁德則兵氣衰。若以孫吳為志苟在",
    "T52n2104_001:0369b02": "吞噬。亦無取堯舜之道。豈惟釋教而已哉。",
    "T52n2104_001:0369b03": "帝曰。釋門有卿。亦由孔門之有季路。所謂",
    "T52n2104_001:0369b04": "惡言不入於耳也。自是文帝致意佛經。及見",
    "T52n2104_001:0369b05": "嚴觀諸僧輒論道義。屢延僧殿會。帝躬御地",
    "T52n2104_001:0369b06": "筵同僧例飯。時有竺道生法師。秀出群品",
    "T52n2104_001:0369b07": "英義獨拔。帝重之。&#x751E;述生頓悟義。沙門僧",
    "T52n2104_001:0369b08": "弼等皆設巨難。帝曰。若使逝者可興。豈為",
    "T52n2104_001:0369b09": "諸君所屈。時顏延之著離識論。帝命嚴法師",
    "T52n2104_001:0369b10": "辯其同異。往返終日。帝笑曰。公等今日無愧",
    "T52n2104_001:0369b11": "支許之談也(云云)見諸僧史傳。",
    "T52n2104_001:0369b12": "魏明帝登極召沙門道士對論敘佛道先後",
    "T52n2104_001:0369b13": "事五",
    "T52n2104_001:0369b14": "[0369b14] 元魏君臨。凡一十七帝一百七十九年。興顯",
    "T52n2104_001:0369b15": "佛教不可勝言。惟太武在位五六年中屏除",
    "T52n2104_001:0369b16": "佛法。自餘光顯具彰魏史。略陳相狀以成信",
    "T52n2104_001:0369b17": "重。獻文即位。興皇元年。於五級大寺太祖已",
    "T52n2104_001:0369b18": "下五帝鑄像。五軀各長一丈六尺。用金二十",
    "T52n2104_001:0369b19": "五萬斤。正光元年。明帝加朝服。大赦天下。請",
    "T52n2104_001:0369b20": "僧尼道士女官等殿前齋訖。侍中劉勝宣",
    "T52n2104_001:0369b21": "&#x52C5;。請法師等與道士論議以釋弟子疑網。時",
    "T52n2104_001:0369b22": "清道觀道士姜斌與融覺寺法師曇謨最對",
    "T52n2104_001:0369b23": "論。",
    "T52n2104_001:0369b24": "[0369b24] 帝曰。佛與老子同時以不。姜斌曰。老子西入",
    "T52n2104_001:0369b25": "化胡。佛時以充侍者。明是同時。法師曰。何以",
    "T52n2104_001:0369b26": "知之 斌曰。案老子開天經。是以得知 法",
    "T52n2104_001:0369b27": "師曰。老子當周何王幾年而生。周何王幾年",
    "T52n2104_001:0369b28": "西入 斌曰。當周定王即位三年乙卯之歲。",
    "T52n2104_001:0369b29": "於楚國陳郡苦縣厲鄉曲仁里。九月十四日",
    "T52n2104_001:0369c01": "夜子時生。至周簡王四年丁丑歲。事周為守",
    "T52n2104_001:0369c02": "藏吏。簡王十三年遷為太史。至敬王元年庚",
    "T52n2104_001:0369c03": "辰歲。年八十五。見周德凌遲遂與函關令",
    "T52n2104_001:0369c04": "尹喜西入化胡。斯足明矣 法師曰。佛以周",
    "T52n2104_001:0369c05": "昭王二十四年四月八日生。穆王五十三年",
    "T52n2104_001:0369c06": "二月十五日滅度。計入涅槃後經三百四十",
    "T52n2104_001:0369c07": "五年始到定王三年老子方生。生已年八十",
    "T52n2104_001:0369c08": "五。至敬王元年。凡經四百二十五年。始與尹",
    "T52n2104_001:0369c09": "喜西遁。據此年載懸殊。無乃謬乎 斌曰。",
    "T52n2104_001:0369c10": "若佛生周昭王之時。出何文記 法師曰。",
    "T52n2104_001:0369c11": "周書異記漢法本內傳。並有明文 斌曰。孔",
    "T52n2104_001:0369c12": "子既是制法聖人。當時於佛&#x9008;無文記何耶",
    "T52n2104_001:0369c13": " 法師曰。仁者識同管窺覽不弘遠。案孔子",
    "T52n2104_001:0369c14": "有三備卜經。謂天地人也。佛之文言出在中",
    "T52n2104_001:0369c15": "備。仁者幸自披究不有此迷 斌曰。孔子聖",
    "T52n2104_001:0369c16": "人。不言而識知。何假卜乎 法師曰。惟佛",
    "T52n2104_001:0369c17": "是眾聖之王。四生之首達一切含靈前後二",
    "T52n2104_001:0369c18": "際吉凶終始不假卜觀。自餘小聖雖曉未然",
    "T52n2104_001:0369c19": "之理。必籍蓍龜以通靈卦也。",
    "T52n2104_001:0369c20": "[0369c20] 時侍中尚書令元乂宣",
    "T52n2104_001:0369c21": "[0369c21] &#x52C5;語。道士姜斌論無宗旨。宜下席。又問。開天",
    "T52n2104_001:0369c22": "經何處得來。是誰所說。即遣中書侍郎魏收",
    "T52n2104_001:0369c23": "尚書郎祖瑩等。就觀取經 帝令議之。太尉",
    "T52n2104_001:0369c24": "丹陽王蕭綜太傅李寔衛尉卿許伯桃吏部",
    "T52n2104_001:0369c25": "尚書邢欒散騎常侍溫子昇等一百七十人。",
    "T52n2104_001:0369c26": "讀訖奏云。老子止著五千文。更無言說。臣",
    "T52n2104_001:0370a01": "等所議姜斌罪當惑眾 帝加斌極刑。時三",
    "T52n2104_001:0370a02": "藏法師菩提流支諫乃止。配徙馬邑。",
    "T52n2104_001:0370a03": "梁高祖先事黃老後歸信佛下&#x52C5;捨奉老子",
    "T52n2104_001:0370a04": "事六",
    "T52n2104_001:0370a05": "[0370a05] 梁高祖武皇帝。年三十四登位。在政四十九",
    "T52n2104_001:0370a06": "年。雖億兆務殷而卷不釋手。內經外典罔不",
    "T52n2104_001:0370a07": "厝懷。皆為訓解數千餘卷。而儉約自節羅",
    "T52n2104_001:0370a08": "綺不衣。寢處虛閑晝夜無怠。致有布被莞蓆",
    "T52n2104_001:0370a09": "草屨葛巾。初臨大寶即備斯事。日惟一食永",
    "T52n2104_001:0370a10": "絕辛羶。自右帝王罕能及此。舊事老子宗尚",
    "T52n2104_001:0370a11": "符圖。窮討根源有同妄作 帝乃躬運神筆",
    "T52n2104_001:0370a12": "下詔捨道文曰。",
    "T52n2104_001:0370a13": "[0370a13] 維天鑒三年四月八日。梁國皇帝蘭陵蕭衍",
    "T52n2104_001:0370a14": "稽首和南十方諸佛十方尊法十方聖僧。伏",
    "T52n2104_001:0370a15": "見經云。發菩提心者即是佛心。其餘諸善不",
    "T52n2104_001:0370a16": "得為喻。能使眾生出三界之苦門。入無為之",
    "T52n2104_001:0370a17": "勝路。故如來漏盡智凝成覺。至道通機德圓",
    "T52n2104_001:0370a18": "最聖發慧炬以照迷。鏡法流以澄垢。啟瑞&#x8FF9;",
    "T52n2104_001:0370a19": "於天中。爍靈儀於像外。度群迷於慾海。引",
    "T52n2104_001:0370a20": "含識於涅槃。登常樂之高山。出愛河之深際。",
    "T52n2104_001:0370a21": "言乖四句語絕百非。應&#x8FF9;娑婆王宮誕相。步",
    "T52n2104_001:0370a22": "三界而為尊。普大千而流照。但以機心淺薄",
    "T52n2104_001:0370a23": "好生厭怠遂。乃湛說圓常亦復潛輝鶴樹闍",
    "T52n2104_001:0370a24": "王滅罪婆藪除殃。若不逢遇大聖法王誰能",
    "T52n2104_001:0370a25": "救接。在&#x8FF9;雖隱其道無虧。弟子經值迷荒",
    "T52n2104_001:0370a26": "耽事老子。歷葉相承染此邪法。習因善發",
    "T52n2104_001:0370a27": "棄迷知反。今捨舊醫歸憑正覺。願使未來",
    "T52n2104_001:0370a28": "生世童男出家廣弘經教。化度含識同共成",
    "T52n2104_001:0370a29": "佛。寧在正法中長淪惡道。不樂依老子教暫",
    "T52n2104_001:0370b01": "得生天。涉大乘心離二乘念。正願諸佛證明",
    "T52n2104_001:0370b02": "菩薩攝受。弟子蕭衍和南。",
    "T52n2104_001:0370b03": "[0370b03] 于時帝與道俗二萬人。於重雲殿重閣上。手",
    "T52n2104_001:0370b04": "書此文。發菩提心。至四月十一日。又&#x52C5;。門",
    "T52n2104_001:0370b05": "下大經中說道有九十六種。惟佛一道是於",
    "T52n2104_001:0370b06": "正道。其餘九十五種名為邪道。朕捨邪外以",
    "T52n2104_001:0370b07": "事正內。諸佛如來。若有公卿能入此誓者。各",
    "T52n2104_001:0370b08": "可發菩提心。老子周公孔子等雖是如來弟",
    "T52n2104_001:0370b09": "子。而化&#x8FF9;既邪。止是世間之善。不能革凡",
    "T52n2104_001:0370b10": "成聖。其公卿百官侯王宗族。宜反偽就真捨",
    "T52n2104_001:0370b11": "邪入正。故經教成實論云。若事外道心重佛",
    "T52n2104_001:0370b12": "法心輕即是邪見。若心一等是無記性。不當",
    "T52n2104_001:0370b13": "善惡若事佛心強老子心弱者。乃是清信。言",
    "T52n2104_001:0370b14": "清信者。清是表裏俱淨。垢穢惑累皆盡。信",
    "T52n2104_001:0370b15": "是信正不信邪。故言清信。佛弟子。其餘諸信",
    "T52n2104_001:0370b16": "皆是邪見。不得稱清信也。門下速施行。",
    "T52n2104_001:0370b17": "[0370b17] 至四月十七日。侍中安前將軍丹陽尹邵陵",
    "T52n2104_001:0370b18": "王上啟云。臣綸聞。如來嚴相。巍巍架于有頂。",
    "T52n2104_001:0370b19": "微妙色身。蕩蕩顯乎無際。假金輪而啟物。",
    "T52n2104_001:0370b20": "託銀粟以應凡。砥波若之利刀。收涅槃之妙",
    "T52n2104_001:0370b21": "果。汎生死之苦海。濟常樂於彼岸。故能降",
    "T52n2104_001:0370b22": "慈悲雲垂甘露雨。七處八會。教化之義不窮。",
    "T52n2104_001:0370b23": "四諦五時。利益之方無盡。並&#x6C37;清日盛霧豁",
    "T52n2104_001:0370b24": "雲除。爝火翳光塵熱自靜。可謂入俗化於蒙",
    "T52n2104_001:0370b25": "底。出世冥此真如。使稠林邪徑之人景法門",
    "T52n2104_001:0370b26": "而無倦。渴愛聾瞽之士慕探賾而知迴。道樹",
    "T52n2104_001:0370b27": "始於迦維。德音盛乎京洛。恒星不見周鑒",
    "T52n2104_001:0370b28": "娠徵。滿月圓姿漢感宵夢。五法用傳萬德",
    "T52n2104_001:0370b29": "方兆。華俗潛故競扇高風。資此三明。照迷",
    "T52n2104_001:0370c01": "途之失。憑茲七覺。拔長夜之苦。屬值皇帝菩",
    "T52n2104_001:0370c02": "薩應天御物負扆臨民。含光宇宙照清海表。",
    "T52n2104_001:0370c03": "垂無礙辯以接黎庶。以本願力攝受眾生。故",
    "T52n2104_001:0370c04": "能隨方逗藥示權因顯。崇一乘之旨。廣十",
    "T52n2104_001:0370c05": "地之基。是以萬邦迴向俱稟正識。幽顯靈祇",
    "T52n2104_001:0370c06": "皆蒙誘濟。人興等覺之願。物起菩提之心莫",
    "T52n2104_001:0370c07": "不翹勤歸宗之境。悅懌還源之趣。共保慈悲",
    "T52n2104_001:0370c08": "俱修忍辱。所謂覆護饒益橋梁津濟者。道既",
    "T52n2104_001:0370c09": "光被民亦化之。於是應真飛錫騰虛接影。破",
    "T52n2104_001:0370c10": "邪外道堅持正因。伽藍精舍寶剎相望。講會",
    "T52n2104_001:0370c11": "傳經德音盈耳。臣昔未達理源稟承外道。如",
    "T52n2104_001:0370c12": "欲須甘果翻種苦栽。欲除渴乏反趣&#x918E;水。",
    "T52n2104_001:0370c13": "今啟迷方粗知歸向。受菩薩大戒戒節身心。",
    "T52n2104_001:0370c14": "捨老子之邪風。入法流之真教。伏願天慈曲",
    "T52n2104_001:0370c15": "垂矜許。謹啟。",
    "T52n2104_001:0370c16": "[0370c16] 至四月十八日。中書舍人臣任孝恭宣&#x52C5;云。",
    "T52n2104_001:0370c17": "能改迷入正。可謂是宿植勝因。宜加勇猛也。",
    "T52n2104_001:0370c18": "北齊高祖文宣皇帝下&#x52C5;廢道教事七",
    "T52n2104_001:0370c19": "[0370c19] 昔金陵道士陸修靜者。道門之望。在宋齊兩",
    "T52n2104_001:0370c20": "代。祖述三張弘衍二葛。郗張之士封門受錄。",
    "T52n2104_001:0370c21": "遂妄加穿鑿。廣制齋儀糜費極繁。意在王者",
    "T52n2104_001:0370c22": "遵奉。會梁祖啟運。下詔捨道。修靜不勝其憤。",
    "T52n2104_001:0370c23": "遂與門人及邊境亡命。叛入北齊。又傾散金",
    "T52n2104_001:0370c24": "玉贈諸貴遊。託以襟期冀興道法。帝惑之也。",
    "T52n2104_001:0370c25": "於天保六年九月。乃下&#x52C5;召諸沙門與道士",
    "T52n2104_001:0370c26": "學達者十人。親自對校。于時道士祝諸沙門",
    "T52n2104_001:0370c27": "衣缽或飛或轉。祝諸梁木或橫或&#x7AEA;。沙門",
    "T52n2104_001:0370c28": "曾不學方術。默無一對。士女擁&#x9599;貴賤移心。",
    "T52n2104_001:0370c29": "並以靜徒為勝也。諸道士等雀躍騰倚魚睨",
    "T52n2104_001:0371a01": "雲漢。高談自矜誇衒道術仍又唱言曰。神",
    "T52n2104_001:0371a02": "通權設抑挫強禦。沙門現一我當現二。今薄",
    "T52n2104_001:0371a03": "示小術並辭退屈。事亦可見。帝命上統法師",
    "T52n2104_001:0371a04": "與靜角試。上曰。方術小伎俗儒恥之。況出家",
    "T52n2104_001:0371a05": "人也。雖然天命令拒。豈得無言。可令最下",
    "T52n2104_001:0371a06": "坐僧對之。即往尋覓有僧佛鐫一名曇顯",
    "T52n2104_001:0371a07": "者。不知何人。遊行無定飲噉同俗。時有放",
    "T52n2104_001:0371a08": "言標悟宏遠。上統知其深量。私與之交。于時",
    "T52n2104_001:0371a09": "名僧盛集。顯居末坐。酣酒大醉昂兀而坐。",
    "T52n2104_001:0371a10": "有司不敢召之。以事告於上統。上曰。道士",
    "T52n2104_001:0371a11": "祭酒常道所行。止是飲酒道人可共言耳可",
    "T52n2104_001:0371a12": "扶舉將來。於是合眾皆憚而法上統威權。不",
    "T52n2104_001:0371a13": "敢有諫。乃兩人扶顯令上高座。便立而含笑",
    "T52n2104_001:0371a14": "曰。我飲酒大醉。耳中有所聞云。沙門現一我",
    "T52n2104_001:0371a15": "當現二。此言虛實。道士曰。有實。顯即翹足而",
    "T52n2104_001:0371a16": "立云。我已現一。卿可現二。各無對之。顯",
    "T52n2104_001:0371a17": "曰。向祝諸衣物飛颺者。我故開門試卿術",
    "T52n2104_001:0371a18": "耳。命取稠禪師衣缽祝之。諸道士一時奮",
    "T52n2104_001:0371a19": "發共祝。一無動搖。帝&#x52C5;取衣。乃至十人牽",
    "T52n2104_001:0371a20": "舉不動。顯乃令以衣置諸梁木。又令&#x546A;之。卒",
    "T52n2104_001:0371a21": "無一驗。道士等相顧無賴。猶以言辯自高。乃",
    "T52n2104_001:0371a22": "曰。佛家自號為內。內則小也。詔我道家為外。",
    "T52n2104_001:0371a23": "外則大也。顯應聲曰。若然則天子處內。定小",
    "T52n2104_001:0371a24": "百官矣。靜與其屬緘口無言。帝目驗臧否。便",
    "T52n2104_001:0371a25": "下詔曰。法門不二真宗在一。求之正路寂泊",
    "T52n2104_001:0371a26": "為本。祭酒道者世中假妄。俗人未悟仍有祗",
    "T52n2104_001:0371a27": "崇。麴[麥*薛]是味清虛焉在。瞿脯斯甜慈悲永",
    "T52n2104_001:0371a28": "隔。上異仁祠下乖祭典。皆宜禁絕不復遵事。",
    "T52n2104_001:0371a29": "領&#x52C5;遠近咸使知聞。其道士歸伏者。並付昭",
    "T52n2104_001:0371b01": "玄大統上法師度聽出家。未發心者。可令",
    "T52n2104_001:0371b02": "染剃。爾日斬首者非一。自謂神仙者。可上",
    "T52n2104_001:0371b03": "三爵臺。令其投身飛逝。皆碎屍塗地。偽妄",
    "T52n2104_001:0371b04": "斯絕。致使齊境國無兩信。迄于隋初漸開其",
    "T52n2104_001:0371b05": "術。至今東川此宗微末。無足抗言矣。帝諱",
    "T52n2104_001:0371b06": "詳即元魏丞相王歡之第二子也。嫡兄澄。",
    "T52n2104_001:0371b07": "怠慢為奴所害詳襲其位。代為相國。魏將",
    "T52n2104_001:0371b08": "曆窮。詳築壇於南郊。筮遇大橫。大吉漢文",
    "T52n2104_001:0371b09": "之卦也。乃鑄金像。一瀉而成。魏收為禪文。",
    "T52n2104_001:0371b10": "魏帝署之。即受其禪。為大齊也。凡所行履不",
    "T52n2104_001:0371b11": "測其愚智。委政僕射楊遵彥。帝大起佛寺。僧",
    "T52n2104_001:0371b12": "尼溢滿諸州。冬夏供施行道不絕。時稠禪",
    "T52n2104_001:0371b13": "師問箴帝曰。檀越羅剎殆臨水自見。帝從",
    "T52n2104_001:0371b14": "之&#x89A9;群羅剎在後。於是遂不食肉。禁鷹鷂去",
    "T52n2104_001:0371b15": "官漁屠。辛葷悉除不得入市。帝恒坐禪竟日",
    "T52n2104_001:0371b16": "不出。禮佛行繞其疾如風。受戒於昭玄大統",
    "T52n2104_001:0371b17": "法上。面掩地令上履髮而授焉。先是帝在晉",
    "T52n2104_001:0371b18": "陽。使人騎駝&#x52C5;曰。向寺取經函。使問所在。帝",
    "T52n2104_001:0371b19": "曰。任駝出城。及出奄如夢至一山。山半",
    "T52n2104_001:0371b20": "有佛寺。群沙彌遙曰。高詳託駝來。便引見。",
    "T52n2104_001:0371b21": "一老僧拜之曰。高詳作天子何如。曰聖明。",
    "T52n2104_001:0371b22": "曰爾來何為。曰。取經函。僧曰。詳在寺懶讀",
    "T52n2104_001:0371b23": "經令北行東頭與之。使者反命。初帝至谷口",
    "T52n2104_001:0371b24": "木井佛寺。有捨身癡人。不解語。忽謂帝曰。我",
    "T52n2104_001:0371b25": "去爾後來。是夜癡人死。帝尋崩於晉陽焉。",
    "T52n2104_001:0371b26": "[0371b26] 著作王邵曰。釋氏非管窺所及。率爾妄言之",
    "T52n2104_001:0371b27": "引列子述商。太宰問孔子聖人事。又云。黃帝",
    "T52n2104_001:0371b28": "夢遊華胥氏之國。在佛神遊而已。此之所",
    "T52n2104_001:0371b29": "言。",
    "T52n2104_001:0371c01": "[0371c01] 髣&#x9AF4;於佛石符姚世經譯遂廣蓋欲柔伏人",
    "T52n2104_001:0371c02": "心。故多寓言以方便。不知是何神變浩蕩之",
    "T52n2104_001:0371c03": "甚乎。其說人身善惡世事因緣。以慈悲喜捨",
    "T52n2104_001:0371c04": "常樂我淨。書辯至精明如日月。非正覺孰能",
    "T52n2104_001:0371c05": "證之。凡在順首莫不歸命。達人則慎其身口",
    "T52n2104_001:0371c06": "修其慧定。平等解脫究竟菩提。及僻者為之",
    "T52n2104_001:0371c07": "不能通理。徒務費竭財力功利煩濁。猶六經",
    "T52n2104_001:0371c08": "皆有所失。未之深也已矣。事事如此。依齊",
    "T52n2104_001:0371c09": "書錄之。"
}