{
    "X71n1420_020:0655c04": "佛日普照慧辯楚石禪師語錄卷第二十",
    "X71n1420_020:0655c06": "&#x894D;著(附水陸陞座及行狀塔銘)",
    "X71n1420_020:0655c07": "侍者 中端正參等 編",
    "X71n1420_020:0655c08": "入上人血書華嚴經跋",
    "X71n1420_020:0655c09": "[0655c09] 夫常住真心。舉一塵而塵塵頓現。難思妙德。修一行",
    "X71n1420_020:0655c10": "而行行全彰。喻眾色之依空。若千波之&#x5E00;海。始從信",
    "X71n1420_020:0655c11": "地。無位不周。終至覺場。本體何別。然眾生迷於妄念。",
    "X71n1420_020:0655c12": "不知即妄以明真。諸佛照於圓宗。所以唱玄而設教。",
    "X71n1420_020:0655c13": "事非報化之末跡。理絕凡聖之常談。今古熾然。物我",
    "X71n1420_020:0655c14": "交徹。此&#x894D;華之大旨。為&#x7FA3;經之元首也。與比丘悟入。",
    "X71n1420_020:0655c15": "證十法界。入重玄門。泯性相而不無。示身心而非有。",
    "X71n1420_020:0655c16": "刺血為墨。書寫是經。下筆時親見普賢。彈指處已參",
    "X71n1420_020:0655c17": "慈氏。積劫求之而不足。半偈得之而有餘。當令神物",
    "X71n1420_020:0655c18": "護持。廣作世間饒益。",
    "X71n1420_020:0655c19": "血書蓮經跋",
    "X71n1420_020:0655c20": "[0655c20] 妙理&#x8657;玄。真乘湛寂。念而無念。甘露沃其心。持而不",
    "X71n1420_020:0655c21": "持。金印封其口。所以分身佛集。多寶塔來。遠近同歸。",
    "X71n1420_020:0655c22": "古今共貫。三世如來法施之式。十方菩薩悟入之因。",
    "X71n1420_020:0655c23": "謾勞歷劫證修。不出剎那圓具。然鍾鼓非禮樂之本。",
    "X71n1420_020:0655c24": "而器不可去。文字非宗乘之極。而書不可無。因筌以",
    "X71n1420_020:0656a01": "得魚。藉指而觀月。昔藥王然身於淨明德佛。釋迦屈",
    "X71n1420_020:0656a02": "體於阿私陀仙。即以不堅之身。了於常住之法。慧光",
    "X71n1420_020:0656a03": "蘭若比丘德慧。刺血而書此經。畢命以弘斯道。毫端",
    "X71n1420_020:0656a04": "散綺。諸天莫不雨花。紙上流金。大地為之震動。譬夫",
    "X71n1420_020:0656a05": "膏油相續。而燈不滅。條甲無間而木向榮。慎厥終惟",
    "X71n1420_020:0656a06": "其始。佛法無多子。久長難得人。勉之。",
    "X71n1420_020:0656a07": "[0656a07] 經王尊貴。祕藏幽深。究竟絕於名言。方便令其悟入。",
    "X71n1420_020:0656a08": "自如來開演。出彼千齡。及羅什再翻。成茲七軸。受持",
    "X71n1420_020:0656a09": "讀誦。如飲海以無邊。書寫流通。若量空而不盡。潛利",
    "X71n1420_020:0656a10": "陰益。妙用恒沙。隨喜讚揚。神功叵測。粵有比丘惟德",
    "X71n1420_020:0656a11": "者。丹誠貫日。素檢懷霜。念得度之緣。非師不具。臻報",
    "X71n1420_020:0656a12": "恩之極。捨佛何由。由是發起行雲。煉磨心地。瀝十指",
    "X71n1420_020:0656a13": "血。終七軸經。以報師恩。以酬佛廕。推此志也。豈小緣",
    "X71n1420_020:0656a14": "哉。凡我同流。宜加讚歎。",
    "X71n1420_020:0656a15": "書楞嚴經",
    "X71n1420_020:0656a16": "[0656a16] 性覺妙明。&#x4E98;古今而不變。本覺明妙。在迷悟而皆如。",
    "X71n1420_020:0656a17": "假喻&#x8657;空而不空。發揮&#x7FA3;相而非相。超乎聞見。異彼",
    "X71n1420_020:0656a18": "因緣。交光相羅。彌滿清淨。十方諸佛。同宣了義之玄",
    "X71n1420_020:0656a19": "旨。一切眾生。咸具圓通之正體。只為客塵擾擾。豈知",
    "X71n1420_020:0656a20": "日用昭昭。耳目所拘。孰解騎聲&#x8462;色。根塵未脫。安能",
    "X71n1420_020:0656a21": "息慮忘緣。墮情想之樊籠。感昇沈之業報。譬如眚目",
    "X71n1420_020:0656a22": "暈此明燈。宛若漚花發於巨海。外列山河世界。中分",
    "X71n1420_020:0656a23": "鬼畜人天。本因織妄而成。莫匪瞪勞而現。四三宛轉。",
    "X71n1420_020:0656a24": "十二輪環。生死死生。有無無有。直下斷除愛欲。還他",
    "X71n1420_020:0656b01": "調御丈夫。自今疾至菩提。教我多聞弟子。超越五蘊",
    "X71n1420_020:0656b02": "區宇。廓清十種禪那。如能宣此&#x546A;心。乃可制諸外道。",
    "X71n1420_020:0656b03": "利人利己。世出世間。證不動尊。成無上覺。未城澄照",
    "X71n1420_020:0656b04": "沙彌智祚。少年苦行。銳志禪門。具足爍迦羅心。書寫",
    "X71n1420_020:0656b05": "首楞嚴典。一誠注相。十帙奏功。誓畢世以受持。命譾",
    "X71n1420_020:0656b06": "才而稱述。姑伸梗&#x69E9;。甚愧荒蕪云爾。",
    "X71n1420_020:0656b07": "題十六羅漢畫卷",
    "X71n1420_020:0656b08": "[0656b08] 梵語阿羅漢。此翻殺賊。應供。無生。中含三義。故東土",
    "X71n1420_020:0656b09": "不翻。殺賊者。是殺無明賊。應供者。應天上人間之供。",
    "X71n1420_020:0656b10": "無生者。了自性涅槃。本自不生。今亦非滅。般若云。斷",
    "X71n1420_020:0656b11": "順上分五結永盡。名阿羅漢。上五結者。一色愛。謂色",
    "X71n1420_020:0656b12": "界愛。二無色愛。謂無色界愛。三無明。謂心不了。四掉。",
    "X71n1420_020:0656b13": "謂心躁動。五慢。謂心自高。華嚴云。上品十善。以智慧",
    "X71n1420_020:0656b14": "脩習。心狹劣故。怖三界故。闕大悲故。從他聲聞而解",
    "X71n1420_020:0656b15": "了故。名聲聞乘。此阿羅漢。唯佛一人。能訶責之。令其",
    "X71n1420_020:0656b16": "進修不已。而圓佛果。餘小眾生。不宜輕忽。但當恭敬",
    "X71n1420_020:0656b17": "供養求福。世出世間。而為津梁。外書云。千里之行。始",
    "X71n1420_020:0656b18": "於足下。九層之臺。起於累土。夫豈不然哉。",
    "X71n1420_020:0656b19": "大悲像記",
    "X71n1420_020:0656b20": "[0656b20] 大悲千手眼者。觀音大士應化之身也。恭惟大士。因",
    "X71n1420_020:0656b21": "地行願。可得而言者。已備載於諸經。若曰神功聖德。",
    "X71n1420_020:0656b22": "千變萬化。&#x8462;不可得而思議也。假使有人。以百億須",
    "X71n1420_020:0656b23": "彌山為筆。以百億大海水為墨。以百億娑婆世界為",
    "X71n1420_020:0656b24": "紙。始從今日。盡未來際。大書特書屢書。不一書以捃",
    "X71n1420_020:0656c01": "摭之。於百千那由他。恒河沙。不可說不可說轉分中。",
    "X71n1420_020:0656c02": "未能書一分也。復次有人。以十方空。諸佛國土。稻麻",
    "X71n1420_020:0656c03": "竹葦。草木叢林。悉為微塵。一一塵悉化無量身。一一",
    "X71n1420_020:0656c04": "身悉具無量舌。一一舌悉縱無量辨。始從今日。盡未",
    "X71n1420_020:0656c05": "來際。顯說密說。晝夜說無間歇。以贊詠之。於百千那",
    "X71n1420_020:0656c06": "由他恒河沙。不可說不可說轉分中。未能說一分也。",
    "X71n1420_020:0656c07": "雖然多之。所宗之謂一。一即一切。一切即一。其小無",
    "X71n1420_020:0656c08": "內。其大無外。若然者。雖以一丸之土。一指之木。一銖",
    "X71n1420_020:0656c09": "之金。為之像設。亦何異於百萬三千大千世界之身",
    "X71n1420_020:0656c10": "座乎。至正四年秋。予來主壽山。明年與眾議。建萬佛",
    "X71n1420_020:0656c11": "寶閣。又明年閣成。又明年。而得耆舊比丘若欽施財。",
    "X71n1420_020:0656c12": "造大悲像。明年而功就。於戲。法身固不可以數測。今",
    "X71n1420_020:0656c13": "示其小者。特丈六之軀耳。其面二十有一。其手一千",
    "X71n1420_020:0656c14": "有八。其目則如其手之數。而加面焉。其四十二手。各",
    "X71n1420_020:0656c15": "有所執。光&#x668E;於座。座承於足。由足下座石。至頂上化",
    "X71n1420_020:0656c16": "佛。高凡四十尺有奇。木用楠桐。髹用朱漆。金用純金。",
    "X71n1420_020:0656c17": "日光在左。月光在右。善財龍女。韋天大權。以次列侍。",
    "X71n1420_020:0656c18": "驟開戶而望之。晃晃乎。若七金之山。來從海上。而屹",
    "X71n1420_020:0656c19": "立於前也。大哉施心。固不可以物計。今標其信者。特",
    "X71n1420_020:0656c20": "緡錢一萬餘耳。亦豈易耶。嘗歎欽之積財。儉不為己。",
    "X71n1420_020:0656c21": "既重飾大殿佛像。而復力為此像。人方口之而不置。",
    "X71n1420_020:0656c22": "欽獨謙之而不伐。斯人也。將欲警夫後人也。故有作",
    "X71n1420_020:0656c23": "焉。後人也將欲繼夫斯人也。宜有述焉。若無作又無",
    "X71n1420_020:0656c24": "述。雖有此記。誰無此記。若有作又有述。雖無此記。誰",
    "X71n1420_020:0657a01": "有此記。是不可不記也。龍集己丑。至正九年春。住持",
    "X71n1420_020:0657a02": "梵琦撰。",
    "X71n1420_020:0657a03": "重修釋迦如來真身舍利寶塔頌",
    "X71n1420_020:0657a04": "[0657a04] 諸佛如來。出現於世。莫不皆示八種之相。從初降神",
    "X71n1420_020:0657a05": "誕生。乃至出家修道。降魔成佛。轉法輪。最後入涅槃。",
    "X71n1420_020:0657a06": "碎紫金軀。為八萬四千舍利。使天人龍鬼。造塔供養。",
    "X71n1420_020:0657a07": "罪滅福生。終在菩提。我本師釋迦牟尼如來。此云能",
    "X71n1420_020:0657a08": "仁寂默。當現在賢劫第四佛。住兜率天。為護明大士",
    "X71n1420_020:0657a09": "滿足天尊。四千歲補處。時至於是下生迦維羅衛國。",
    "X71n1420_020:0657a10": "淨飯王宮。乘日象。入摩耶夫人胎。十月滿足。從右&#x8107;",
    "X71n1420_020:0657a11": "而誕。當東震旦國。周昭王。二十四年甲寅歲。四月八",
    "X71n1420_020:0657a12": "日也。至四十二年二月八日。遊四門踰城出家。時年",
    "X71n1420_020:0657a13": "十九。歷試邪法。摧伏外道。穆王三年癸未歲。二月八",
    "X71n1420_020:0657a14": "日。明星現時成道。為憍陳如等五人。轉四諦法輪。皆",
    "X71n1420_020:0657a15": "證道果。住世說法。四十九年。後告上首神足。摩訶迦",
    "X71n1420_020:0657a16": "葉云。吾以清淨法眼。涅槃妙心。實相無相。微妙法門。",
    "X71n1420_020:0657a17": "分付於汝。汝當護持并&#x52C5;阿難。副貳傳化。無令斷絕。",
    "X71n1420_020:0657a18": "又付金縷僧伽梨衣。轉授慈氏付囑訖。即於熙連河",
    "X71n1420_020:0657a19": "側。娑羅雙樹間。右&#x8107;累足。泊然而逝。實穆王五十二",
    "X71n1420_020:0657a20": "年。壬申歲二月十五日也。闍維火滅。八王共分舍利。",
    "X71n1420_020:0657a21": "歸國建塔。競留供養。滅度一伯年。有王名阿育。此云",
    "X71n1420_020:0657a22": "無憂。取諸塔中所有舍利。八萬四千顆。造八萬四千",
    "X71n1420_020:0657a23": "塔。閻浮聚落。滿一億家者。耶舍尊者。遣鬼神。以一塔",
    "X71n1420_020:0657a24": "鎮之。按宣律師感通錄。震旦塔。凡十三所。劉薩訶所",
    "X71n1420_020:0657b01": "禮者。獨明州阿育王寺。舍利光明特盛。至誠祈禱。必",
    "X71n1420_020:0657b02": "彰感焉。梵琦生緣象山。九歲出家。便聞建塔。功德最",
    "X71n1420_020:0657b03": "大。往往默感於心。天曆元年。戊辰歲二月三日。住持",
    "X71n1420_020:0657b04": "海鹽州天寧永祚禪寺。時年三十四壬申歲。建千佛",
    "X71n1420_020:0657b05": "閣。元統二年甲戌歲。夢龍王獻寶。因募塔緣。檀施日",
    "X71n1420_020:0657b06": "臻。後至元二年。丙子歲春。龍化蜿蜒之形於丈室。五",
    "X71n1420_020:0657b07": "彩畢備。四方來觀之。凡兩月而去。及塔成復來。隱見",
    "X71n1420_020:0657b08": "非一。至今祀為應夢龍王。夏填築塔基。三年丁丑歲。",
    "X71n1420_020:0657b09": "九月二十三日子時。起手建塔。至辛巳歲奏功。凡七",
    "X71n1420_020:0657b10": "層八面。高二十四丈。莊嚴綺麗。見者皆悅。越十二年",
    "X71n1420_020:0657b11": "兵興。己亥秋失寶瓶。計白金二伯兩。當是時。謝事嘉",
    "X71n1420_020:0657b12": "禾天寧。結庵閑居。眾請再領寺事。乃造&#x936E;石寶瓶取。",
    "X71n1420_020:0657b13": "至正二十四年。甲辰秋。九月二十四日。奉瓶修塔。天",
    "X71n1420_020:0657b14": "雨寶花。明年乙巳歲七月。泥&#x8462;方畢。自丁丑至乙巳。",
    "X71n1420_020:0657b15": "凡二十有九年矣。梵琦年七十。瞻禮旋繞。歡喜踊躍。",
    "X71n1420_020:0657b16": "百拜稽首。而說頌言。",
    "X71n1420_020:0657b17": " 如來舍利無有邊  不啻八萬四千顆",
    "X71n1420_020:0657b18": " 天上人間所造塔  其數過於恒河沙",
    "X71n1420_020:0657b19": " 金銀真珠與&#x7460;璃  車渠琥珀及瑪瑙",
    "X71n1420_020:0657b20": " 或用玻[王*梨]水晶等  并黑沈水赤栴檀",
    "X71n1420_020:0657b21": " 種種雕鏤功嚴飾  所獲妙果不思議",
    "X71n1420_020:0657b22": " 或奉一花供一香  或但低頭合指爪",
    "X71n1420_020:0657b23": " 或繞一&#x5E00;禮一拜  莫不皆坐菩提場",
    "X71n1420_020:0657b24": " 或以香水洒其地  或磨香泥塗其壁",
    "X71n1420_020:0657c01": " 或燒油燈作光曜  無有不圓佛智者",
    "X71n1420_020:0657c02": " 已去釋迦滅度久  塔為第一之福田",
    "X71n1420_020:0657c03": " 盤如棗葉剎如針  其影巍然至梵世",
    "X71n1420_020:0657c04": " 譬如&#x8657;空平等入  不離塵隙芥子孔",
    "X71n1420_020:0657c05": " 我今興建大浮圖  亦有先佛真身住",
    "X71n1420_020:0657c06": " 廣&#x613D;嚴麗包法界  一切如來處其中",
    "X71n1420_020:0657c07": " 諸大菩薩及聲聞  莫不俱來受供養",
    "X71n1420_020:0657c08": " 天龍八部咸訶護  凡有目者悉觀瞻",
    "X71n1420_020:0657c09": " 明月寶珠置其頂  寶篋真言實其腹",
    "X71n1420_020:0657c10": " 入夜銀缸射星斗  熾然花開天樹王",
    "X71n1420_020:0657c11": " 八角風鈴演妙音  七層欄楯共圍繞",
    "X71n1420_020:0657c12": " 普為眾生作饒益  功德高厚若須彌",
    "X71n1420_020:0657c13": " 亦如大海納百川  &#x4E98;古&#x4E98;今鎮長在",
    "X71n1420_020:0657c14": " 願共法界諸含識  同得往生極樂國",
    "X71n1420_020:0657c15": "韋陀尊天贊",
    "X71n1420_020:0657c16": "[0657c16] 妙高四埵。南有提婆。其下將軍。名曰韋陀。位在童真。",
    "X71n1420_020:0657c17": "護我支那。兜鍪&#x93BB;甲。持杵降魔。二十八部。三十二將。",
    "X71n1420_020:0657c18": "將中最賢。帝釋所仗。坐則為起。背則為向。護善遮惡。",
    "X71n1420_020:0657c19": "積德修行。末世比丘。稟戒不全。起居食息。實賴尊天。",
    "X71n1420_020:0657c20": "如跛得杖。如渡得船。受佛付囑。願海無邊。",
    "X71n1420_020:0657c21": "水陸陞座",
    "X71n1420_020:0657c22": "[0657c22] 洪武元年。九月十一日。欽奉",
    "X71n1420_020:0657c23": "聖旨。於蔣山禪寺。水陸會中陞座。",
    "X71n1420_020:0657c24": "[0657c24] 師云。真如淨境界。一泯未嘗存。能隨染淨緣。遂成",
    "X71n1420_020:0658a01": "十法界。法界者。眾生心也。眾生心即佛心。大哉心",
    "X71n1420_020:0658a02": "乎。無形無相。充&#x5FA7;十方。&#x4E98;古&#x4E98;今。包含萬有。但在",
    "X71n1420_020:0658a03": "眾生分上。一向染用。謂之無明。諸佛分上。一向淨",
    "X71n1420_020:0658a04": "用。謂之佛性。無明佛性。是二俱空。然而眾生不了",
    "X71n1420_020:0658a05": "於空。無明所惑。從無量劫。而至今世。因身口意。起",
    "X71n1420_020:0658a06": "貪嗔癡。貪行多者。二萬一千。嗔行多者。二萬一千。",
    "X71n1420_020:0658a07": "癡行多者。二萬一千。等分行者。二萬一千。共造八",
    "X71n1420_020:0658a08": "萬四千。諸煩惱業。生罹王憲。死在地獄。動經劫數。",
    "X71n1420_020:0658a09": "未有出期。古德有言。一切苦果。因業而受。受盡還",
    "X71n1420_020:0658a10": "無。何苦之有。豈不見。梁朝傅大士心王銘云。觀心",
    "X71n1420_020:0658a11": "空王。微妙難測。無形無相。有大神力。能滅千&#x707E;。成",
    "X71n1420_020:0658a12": "就萬德。體性雖空。能施法則。觀之無形。呼之有聲。",
    "X71n1420_020:0658a13": "為之法將。心戒傳經。水中鹽味。色裏膠青。決定是",
    "X71n1420_020:0658a14": "有。不見其形。又云。欲求成佛。莫染一物。心性雖空。",
    "X71n1420_020:0658a15": "貪嗔體實。入此法門。端坐成佛。豎起拂子云。還見",
    "X71n1420_020:0658a16": "麼。無量壽世尊。即今在拂子頭上。放大光明。普照",
    "X71n1420_020:0658a17": "十方盡&#x8657;空&#x5FA7;法界。不可說不可說。又不可說。極",
    "X71n1420_020:0658a18": "微塵數。三千大千世界。百億日月。百億四天下。百",
    "X71n1420_020:0658a19": "億四大海。百億五須彌。百億欲界天宮殿。百億色",
    "X71n1420_020:0658a20": "界天宮殿。百億無色界天宮殿。於中一一世界天",
    "X71n1420_020:0658a21": "宮殿。內皆有菩薩。海眾圍繞。隨機說法。各各不同。",
    "X71n1420_020:0658a22": "頓說漸說。實說權說。縱說橫說。顯了說&#x8462;覆說。凡",
    "X71n1420_020:0658a23": "有所說。皆說此心。何一理而不圓。何一事而不備。",
    "X71n1420_020:0658a24": "何一塵而不攝。何一剎而不收。這裏見得。未度令",
    "X71n1420_020:0658b01": "度。未解令解。未到彼岸者。令到彼岸。未證涅槃者。",
    "X71n1420_020:0658b02": "令得涅槃。",
    "X71n1420_020:0658b03": "皇恩佛恩。一時報畢。其或未然。更添注&#x811A;去也。擊拂",
    "X71n1420_020:0658b04": "子云。還聞麼。這裏聞去。諸人耳在一聲中。一聲普",
    "X71n1420_020:0658b05": "&#x5FA7;諸人耳。此是觀音大士。圓通法門。十方俱擊鼓。",
    "X71n1420_020:0658b06": "十處一時聞。此是圓真實。隔垣聽音響。遐邇俱可",
    "X71n1420_020:0658b07": "聞。此是通真實。聲無既非滅。聲有亦非生。生滅二",
    "X71n1420_020:0658b08": "緣離。是則常真實。是故諸佛於此得之。&#x5FA7;十方界。",
    "X71n1420_020:0658b09": "成等正覺。菩薩於此得之。圓滿六度萬行。獨覺於",
    "X71n1420_020:0658b10": "此得之。洞明十二緣生。聲聞於此得之。三明六通。",
    "X71n1420_020:0658b11": "證八解脫。諸天於此得之。高超十地。人倫於此得",
    "X71n1420_020:0658b12": "之。具足眾善。修羅於此得之。永絕憍慢。地獄於此",
    "X71n1420_020:0658b13": "得之。咸脫苦輪。乃至餓鬼旁生。并及四生九類。一",
    "X71n1420_020:0658b14": "切含識。於此得之。莫不悟自心佛。成自心佛。金剛",
    "X71n1420_020:0658b15": "般若云。過去心不可得。未來心不可得。現在心不",
    "X71n1420_020:0658b16": "可得。心既不可得。佛亦不可得。菩薩亦不可得。獨",
    "X71n1420_020:0658b17": "覺亦不可得。聲聞亦不可得。諸天亦不可得。人倫",
    "X71n1420_020:0658b18": "亦不可得。修羅亦不可得。餓鬼旁生。四生九類。一",
    "X71n1420_020:0658b19": "切含識。亦不可得。此不可得。亦不可得。永嘉大師",
    "X71n1420_020:0658b20": "道。了了見無一物。亦無人亦無佛。大千沙界海中",
    "X71n1420_020:0658b21": "漚。一切聖賢如電拂。所以二祖神光。參初祖菩提",
    "X71n1420_020:0658b22": "達磨曰。我心未寧。乞師安心。初祖云。將心來與汝",
    "X71n1420_020:0658b23": "安。神光云。&#x8994;心了不可得。初祖云。與汝安心竟。以",
    "X71n1420_020:0658b24": "拂子劃一劃云。劃斷葛藤。正與麼時。果滿功圓一",
    "X71n1420_020:0658c01": "句作麼生道。將此深心奉塵剎。是則名為報",
    "X71n1420_020:0658c02": "國恩。欽惟",
    "X71n1420_020:0658c03": "皇帝陛下。英武仁聖。削平海內。子育兆民。九夷八蠻。",
    "X71n1420_020:0658c04": "罔不賓服。是以梯山入貢。航海獻琛。元年大赦天",
    "X71n1420_020:0658c05": "下。洽以寬恩。無辜冤枉。亦蒙濟拔",
    "X71n1420_020:0658c06": "特賜銀帑。命善世院。就蔣山禪寺。修建冥陽水陸。",
    "X71n1420_020:0658c07": "[0658c07] 大齋一晝夜。於中作諸佛事。供佛賢聖天地神祇。",
    "X71n1420_020:0658c08": "三界鬼神。并召臣僧梵琦。舉唱宗乘。所集功勛。並",
    "X71n1420_020:0658c09": "用超度四生六道。無辜冤枉悉脫幽冥。往生佛土。",
    "X71n1420_020:0658c10": "成就菩提。所願如意珠。爍破無明窟。智慧劍截斷",
    "X71n1420_020:0658c11": "生死根。因大法以悟心。趣樂邦而見佛。復舉梁朝",
    "X71n1420_020:0658c12": "武帝。請傅大士講經。大士登座。揮尺一下。寶公菩",
    "X71n1420_020:0658c13": "薩謂帝曰。陛下還會麼。帝默然。菩薩云。大士講經",
    "X71n1420_020:0658c14": "竟。師拈云。今日",
    "X71n1420_020:0658c15": "聖恩。令臣僧梵琦。陞於此座。舉揚第一義諦。普願迷",
    "X71n1420_020:0658c16": "流同成佛道。釋迦老子。四十九年。說不盡底。細大",
    "X71n1420_020:0658c17": "法門。盡被傅大士。一時吐露了也。且道節文在什",
    "X71n1420_020:0658c18": "麼處。冥陽水陸大齋緣。&#x5FA7;滿三千與大千。東走金",
    "X71n1420_020:0658c19": "烏西玉兔。上窮碧落下黃泉。永拋業識無明海。高",
    "X71n1420_020:0658c20": "坐如來妙寶蓮。恩重須彌何以報。祝延",
    "X71n1420_020:0658c21": "聖壽萬斯年。",
    "X71n1420_020:0658c22": "[0658c22] 洪武二年。三月十三日。欽奉",
    "X71n1420_020:0658c23": "聖旨。於蔣山禪寺。水陸會中陞座。",
    "X71n1420_020:0658c24": "[0658c24] 師云。震法雷擊法鼓。布慈雲兮洒甘露。即今法雷",
    "X71n1420_020:0659a01": "已震。法鼓已擊。慈雲已布。甘露已洒。且道山僧說",
    "X71n1420_020:0659a02": "甚麼法。說向聲聞乘法耶。說向獨覺乘法耶。說向",
    "X71n1420_020:0659a03": "菩薩乘法耶。說向阿耨多羅三藐三菩提法耶。說",
    "X71n1420_020:0659a04": "向凡夫界法耶。教中道。法界中。無有法名向聲聞",
    "X71n1420_020:0659a05": "乘。向獨覺乘。向菩薩乘。向阿耨多羅三藐三菩提。",
    "X71n1420_020:0659a06": "無有法名向凡夫界。無有法名向染向淨。向生死",
    "X71n1420_020:0659a07": "向涅槃。何以故。諸法無二故。譬如&#x8657;空。若去來今。",
    "X71n1420_020:0659a08": "求不可得。然非無&#x8657;空。據實而論。只遮&#x8657;空。早是",
    "X71n1420_020:0659a09": "釘橛了也。雲門手中扇子。[跳-兆+孛]跳上三十三天。觸著",
    "X71n1420_020:0659a10": "帝釋鼻孔。東海鯉魚打一棒。雨似盆傾。諸人又作",
    "X71n1420_020:0659a11": "麼生會。良久云。不起纖毫修學心。無相光中常自",
    "X71n1420_020:0659a12": "在。又云。不是心。不是佛。不是物。是箇什麼。明白道",
    "X71n1420_020:0659a13": "了也。更要解註那。此事不在言語上。十雙五箇。作",
    "X71n1420_020:0659a14": "言語會。苦哉屈哉。香嚴和尚道。如人上樹。手不攀",
    "X71n1420_020:0659a15": "枝。&#x811A;不踏枝。樹下忽有人。問祖師西來意。若答他",
    "X71n1420_020:0659a16": "則喪身失命。若不答他。則違他所問。答則是。不答",
    "X71n1420_020:0659a17": "則是。大慧和尚云。我這裏禪。如一團火相似。若觸",
    "X71n1420_020:0659a18": "他則燒殺你。若背他則凍殺你。只如永嘉大師。有",
    "X71n1420_020:0659a19": "兩句子。與賊過梯道什麼。鏡裏看形見不難。水中",
    "X71n1420_020:0659a20": "捉月爭拈得。平如鏡面。險似懸崖。金剛取泥處。是",
    "X71n1420_020:0659a21": "我屋裏人。知得更饒箇古話。吾宗第四祖優波&#x6BF1;",
    "X71n1420_020:0659a22": "多尊者。因一族姓子出家。夜投天寺宿。尊者乃作",
    "X71n1420_020:0659a23": "方便。化一夜叉。擔一死人來。更有一夜叉。空手而",
    "X71n1420_020:0659a24": "至。二鬼共諍。一言我擔死人來。第二者言。我擔死",
    "X71n1420_020:0659b01": "人來。前一鬼言。我有證人。此人見我擔死人來時。",
    "X71n1420_020:0659b02": "此人念言。我今必定死。應作實語。語後鬼言。此死",
    "X71n1420_020:0659b03": "人者。前鬼擔來。非是汝許。後鬼大瞋。&#x39DE;其一臂。前",
    "X71n1420_020:0659b04": "鬼以死人臂。還續如故。後鬼復&#x39DE;一臂。前鬼更拔",
    "X71n1420_020:0659b05": "死人臂。還復補處。後鬼拔其兩&#x811A;。前鬼悉以死人",
    "X71n1420_020:0659b06": "&#x811A;。補之如本。如是二鬼。共食所&#x39DE;新肉。即便出去。",
    "X71n1420_020:0659b07": "此族姓子。豁然大悟。今日",
    "X71n1420_020:0659b08": "聖天子。普度幽冥。令臣僧梵琦說法。度諸佛子。所冀",
    "X71n1420_020:0659b09": "一言之下。泮然無疑。知一切法即心自性。成就慧",
    "X71n1420_020:0659b10": "身。不由他悟。如夢忽覺。如蓮花開。正恁麼時。如何",
    "X71n1420_020:0659b11": "舉似。一百五日近清明。上元定是正月半。復舉昔",
    "X71n1420_020:0659b12": "有士人。撰無鬼論。鬼現身云我&#x807B;。士人無對。後來",
    "X71n1420_020:0659b13": "五祖演和尚。代以兩手。合作鵓鴣觜云谷谷呱。師",
    "X71n1420_020:0659b14": "拈云。五祖和尚。可謂是千聖頂上拈來。萬人叢中",
    "X71n1420_020:0659b15": "指出。語默所不到。情解所不及。向上一句作麼論",
    "X71n1420_020:0659b16": "量。常憶江南三月裏。鷓鴣啼處百花香。",
    "X71n1420_020:0659b18": "楚石和尚行狀",
    "X71n1420_020:0659b19": "[0659b19] 師諱梵琦。字楚石。小字曇曜。明州象山人。姓朱氏。",
    "X71n1420_020:0659b20": "父杲好善有隱德。母張事佛惟謹。以大元元貞二",
    "X71n1420_020:0659b21": "年。丙申之歲。六月丁巳。夢日墮懷中而生師。師在",
    "X71n1420_020:0659b22": "襁褓中。有神僧來見之。謂其父曰。此兒佛也。他日",
    "X71n1420_020:0659b23": "必當振佛法。照曜濁世。宗族鄉黨。因以曇曜字之。",
    "X71n1420_020:0659b24": "四歲失怙恃。祖母王氏鞠之。口授以論語。&#x8F19;能成",
    "X71n1420_020:0659c01": "誦。或問書中所好者何語。即應曰。君子喻於義。六",
    "X71n1420_020:0659c02": "歲善屬對。七歲能書大字。詩書過目不忘。一邑以",
    "X71n1420_020:0659c03": "奇童稱之。九歲抵西淛。從海鹽天寧訥翁模公受",
    "X71n1420_020:0659c04": "經業。又依從族祖晉翁洵公。於湖之崇恩。趙文敏",
    "X71n1420_020:0659c05": "公。以先隴在崇恩。數往來其間。每見師異之。為鬻",
    "X71n1420_020:0659c06": "僧牒。禮訥翁得度。年十六。於杭之昭慶。受具戒為",
    "X71n1420_020:0659c07": "大僧。是時文采炳蔚。聲光藹著。兩淛名山宿德。爭",
    "X71n1420_020:0659c08": "欲招致座下。徑山&#x8657;谷陵。天童雲外岫。淨慈晦機",
    "X71n1420_020:0659c09": "熙。各有龍象數伯。更稱譽之。年二十。晉翁遷道場。",
    "X71n1420_020:0659c10": "命為侍者。既又俾典藏鑰。一日閱首楞嚴經。至緣",
    "X71n1420_020:0659c11": "見因明。暗成無見。不明自發。則諸暗相。永不能昏。",
    "X71n1420_020:0659c12": "因有省入。由是閱內外典籍。宛如宿習。然於佛祖",
    "X71n1420_020:0659c13": "向上一著。終有滯礙。元叟端和尚主徑山。道望重",
    "X71n1420_020:0659c14": "天下。師往參次即問。如何是言發非聲。色前不物。",
    "X71n1420_020:0659c15": "叟遽云。言發非聲。色前不物。速道速道。師擬進語。",
    "X71n1420_020:0659c16": "叟震威一喝。師乃錯愕而退。會英宗皇帝詔善書",
    "X71n1420_020:0659c17": "者。赴闕金書大藏經。師在選中。辭叟遂行。既至&#x8218;",
    "X71n1420_020:0659c18": "於萬寶坊。近崇天門。一夕睡起。聞綵樓上鼓鳴。豁",
    "X71n1420_020:0659c19": "然大悟。徹見徑山為人處。述偈曰。崇天門外鼓騰",
    "X71n1420_020:0659c20": "騰。驀劄&#x8657;空就地崩。拾得紅爐一片雪。&#x5374;是黃河",
    "X71n1420_020:0659c21": "六月&#x6C37;。實甲子正月十一日也。是歲東歸。再參元",
    "X71n1420_020:0659c22": "叟於徑山。叟迎笑曰。且喜汝大事了畢。自是師資",
    "X71n1420_020:0659c23": "徵決。佛祖機緣渙然矣。叟遂以第二座延之。而學",
    "X71n1420_020:0659c24": "者多諮扣焉。未幾以行宣政院。命出世海鹽州之",
    "X71n1420_020:0660a01": "福臻。一香供元叟。是為妙喜五世云。天曆戊辰。遷",
    "X71n1420_020:0660a02": "州之天寧。至元乙亥。遷杭之報國。至正甲申。遷嘉",
    "X71n1420_020:0660a03": "興郡之本覺。丁亥帝師錫號。曰佛日普照慧辯禪",
    "X71n1420_020:0660a04": "師。丁酉遷郡之天寧。己亥有退休志。以海鹽天寧",
    "X71n1420_020:0660a05": "有山海之勝。遂築寺西偏以居。別自號西齋老人。",
    "X71n1420_020:0660a06": "癸卯寺主者祖光告寂。州大夫強師。復主寺事。戊",
    "X71n1420_020:0660a07": "申舉得法上首景瓛。自代而復老於西齋焉。",
    "X71n1420_020:0660a08": "皇明啟運。混一海宇。",
    "X71n1420_020:0660a09": "天子念將臣或沒於戰。民庶或死於兵。宜以釋氏法",
    "X71n1420_020:0660a10": "設冥。以濟拔之。於是以洪武元年。九月十一日。徵",
    "X71n1420_020:0660a11": "師說法於蔣山。廷臣奏其說。",
    "X71n1420_020:0660a12": "[0660a12] 上大悅。明年三月。復用元年故事。再徵於蔣山說法。",
    "X71n1420_020:0660a13": "上聞其說又大悅。十五日",
    "X71n1420_020:0660a14": "賜宴文樓下。親承",
    "X71n1420_020:0660a15": "勞問。",
    "X71n1420_020:0660a16": "詔&#x8218;於天界寺。十日及行。出內府白金以",
    "X71n1420_020:0660a17": "賜。又明年秋。",
    "X71n1420_020:0660a18": "上以鬼神之理甚幽。意先佛必有成說。宜徵其徒之",
    "X71n1420_020:0660a19": "&#x751E;為師德者問焉。於是淛水東西被",
    "X71n1420_020:0660a20": "召者。凡十有六人。予與師洎夢堂噩公與焉。七月十",
    "X71n1420_020:0660a21": "二日。至天界&#x8218;。於方丈",
    "X71n1420_020:0660a22": "上命禮部官勞。又命膳部。賜薪米等物。尋以所問。命",
    "X71n1420_020:0660a23": "講究明白。候齋日奏對。而師以二十二日示微疾。",
    "X71n1420_020:0660a24": "然與諸師。援據經論。辨竅其理自若也。二十六日。",
    "X71n1420_020:0660b01": "忽索浴更衣。跏趺書偈曰。真性圓明。本無生滅。木",
    "X71n1420_020:0660b02": "馬夜鳴。西方日出。置筆謂夢堂曰。師兄我去也。堂",
    "X71n1420_020:0660b03": "曰何處去。師曰西方去。堂曰。西方有佛。東方無佛",
    "X71n1420_020:0660b04": "耶。師乃震威一喝而逝。禮部官以遺偈聞。",
    "X71n1420_020:0660b05": "上為嗟悼久之。翰林學士。宋公景濂。危公大樸。與師",
    "X71n1420_020:0660b06": "為方外友。尤痛惻焉。龕奉四日。顏色愈明潤。緇白",
    "X71n1420_020:0660b07": "瞻禮。如佛涅槃。天界住持。白菴金禪師。乃古鼎銘",
    "X71n1420_020:0660b08": "和尚。嗣法上首。師之法門猶子也。凡後事莫不盡",
    "X71n1420_020:0660b09": "禮。同召諸師。咸以法供養焉。時例禁火化。",
    "X71n1420_020:0660b10": "上以師故。特開僧家火化之例。是日天宇清霽。送者",
    "X71n1420_020:0660b11": "千餘人。火餘牙齒。舌根數珠不壞。舍利五色。紛綴",
    "X71n1420_020:0660b12": "遺骼。參學弟子文晟。奉其遺骼及諸不壞者。歸海",
    "X71n1420_020:0660b13": "鹽。以八月二十八日。葬於西齋而塔焉。師平日度",
    "X71n1420_020:0660b14": "人。或以文字而作佛事。六會語。梓傳已久。外有淨",
    "X71n1420_020:0660b15": "土詩。慈氏上生偈。北遊集。鳳山集。西齋集。又有和",
    "X71n1420_020:0660b16": "天台三聖詩。永明壽禪師山居詩。陶潛詩。林逋詩。",
    "X71n1420_020:0660b17": "總若干卷。&#x7ADD;行於世。師所在施者雲集。凡所營建。",
    "X71n1420_020:0660b18": "咄嗟成功。在海鹽天寧。建大毗盧閣。範銅肖毗盧",
    "X71n1420_020:0660b19": "遮那佛。千佛。文殊普賢大悲千手眼菩薩等。像位",
    "X71n1420_020:0660b20": "置上下。相好殊勝。又建寶塔七層。高計二伯四十",
    "X71n1420_020:0660b21": "餘尺。塔成忽偏倚欲仆。師懼禱于佛。一夕大風雨。",
    "X71n1420_020:0660b22": "州民聞空中有聲曰。急往天寧救塔。明日塔乃四",
    "X71n1420_020:0660b23": "正如初。及師再來。塔以兵燹殆廢。且失頂之寶瓶。",
    "X71n1420_020:0660b24": "師復鳩施完葺之。時景瓛為徑山書記。以錢命鑄",
    "X71n1420_020:0660c01": "寶瓶補之。上瓶之日。天花紛雨。異香滿空。州民聚",
    "X71n1420_020:0660c02": "觀。駭嘆無已。在本覺建大閣。上以奉萬佛。下以奉",
    "X71n1420_020:0660c03": "大悲菩薩。十地菩薩閣之。雄偉像設之莊嚴。殆冠",
    "X71n1420_020:0660c04": "西淛。師為人。身短小而志器弘大。體無為而神應",
    "X71n1420_020:0660c05": "莫測。熾然作用。無非以實相示人。俾之悟焉證焉。",
    "X71n1420_020:0660c06": "而後已。故雖有營建之美。辭辨之富。而實無作。也",
    "X71n1420_020:0660c07": "無說也。譬猶春之於花。月之於水。所可形容者。影",
    "X71n1420_020:0660c08": "與色香耳。道化所被。薄海內外。高麗日本學者。尤",
    "X71n1420_020:0660c09": "欽慕焉。世壽七十五。僧臘六十有三。得度者若干",
    "X71n1420_020:0660c10": "人。嗣其法者若干人。景瓛文晟。將謁辭於當代大",
    "X71n1420_020:0660c11": "手筆。以銘其塔。以昭示來學。請予錄其行實。予始",
    "X71n1420_020:0660c12": "在徑山。與師交甚契。又同稟法於元叟和尚。其後",
    "X71n1420_020:0660c13": "往來東西浙。得師出處為詳。洎師示滅。又親&#x89A9;其",
    "X71n1420_020:0660c14": "光明之&#x52B9;。不可辭也。第以衰病紀次繁陋。然立言",
    "X71n1420_020:0660c15": "君子。於斯或有所稽焉。洪武庚戌。九月初吉。前住",
    "X71n1420_020:0660c16": "紹興府。崇報禪寺。法弟至仁謹狀。",
    "X71n1420_020:0660c17": "佛日普照慧辯禪師塔銘有序",
    "X71n1420_020:0660c18": "[0660c18] 皇帝即位。洪武之元年。端居穆清。憫念四海兵爭。將",
    "X71n1420_020:0660c19": "卒民庶。多歿於非命。精爽無依。非佛世尊。不足以",
    "X71n1420_020:0660c20": "度之。秋九月。",
    "X71n1420_020:0660c21": "詔江南大浮圖十餘人。於蔣山禪寺。作大法會。時楚",
    "X71n1420_020:0660c22": "石禪師。實與其列。師升座說法。以聳人天龍鬼之",
    "X71n1420_020:0660c23": "聽。竣事近臣入奏。",
    "X71n1420_020:0660c24": "上大悅。二年春三月。復用元年故事。",
    "X71n1420_020:0661a01": "召師說法如初。錫燕於文樓下。親承",
    "X71n1420_020:0661a02": "顧問。暨還出內府白金以賜。三年之秋。",
    "X71n1420_020:0661a03": "上以鬼神情狀。幽微難測。意遺經當有明文。妙柬僧",
    "X71n1420_020:0661a04": "中通三藏之說者問焉。師與夢堂噩公行中仁公",
    "X71n1420_020:0661a05": "等。應",
    "X71n1420_020:0661a06": "召而至。&#x8218;于大天界寺。",
    "X71n1420_020:0661a07": "上命儀曹勞之。既而援據經論成書。將入",
    "X71n1420_020:0661a08": "朝敷奏。師忽示微疾。越四日趣左右具浴。更衣索筆",
    "X71n1420_020:0661a09": "書偈曰。真性圓明。本無生滅。木馬夜鳴。西方日出。",
    "X71n1420_020:0661a10": "書畢謂夢堂曰。師兄我將去矣。夢堂曰。子去何之。",
    "X71n1420_020:0661a11": "師曰西方爾。夢堂曰。西方有佛。東方無佛耶。師厲",
    "X71n1420_020:0661a12": "聲一喝。泊然而化。時七月二十六日也。天界住持。",
    "X71n1420_020:0661a13": "西白金公法門猶子也。為治後事。無不盡禮。時制",
    "X71n1420_020:0661a14": "火葬有禁。禮部以聞。",
    "X71n1420_020:0661a15": "上特命從其教。茶毗之餘。齒牙舌根。數珠咸不壞。設",
    "X71n1420_020:0661a16": "利羅粘綴遺骨。纍纍然如珠。其弟子文晟。奉骨及",
    "X71n1420_020:0661a17": "諸不壞者。歸於海鹽。卜以八月二十八日。建塔于",
    "X71n1420_020:0661a18": "天寧永祚禪寺葬焉。既葬嗣法上首景瓛。復偕文",
    "X71n1420_020:0661a19": "晟。以仁公所造行狀。來徵銘。仁公&#x613D;通內外典。文",
    "X71n1420_020:0661a20": "辭簡奧。有西漢風。其言當可信弗誣。謹按狀。師諱",
    "X71n1420_020:0661a21": "梵琦。楚石其字也。小字曇曜。明州象山人。姓朱氏。",
    "X71n1420_020:0661a22": "父杲母張氏。張夢日墮懷而生。師方在襁褓中。有",
    "X71n1420_020:0661a23": "神僧摩其頂言曰。此佛日也。他時能照燭昏衢乎。",
    "X71n1420_020:0661a24": "人因名之為曇曜云。年七歲靈性&#x9834;發。讀書即了",
    "X71n1420_020:0661b01": "大意。或問所嗜何言。即應聲曰。君子喻於義。至於",
    "X71n1420_020:0661b02": "屬句倣書。皆度越餘子。遠近號為奇童。九歲棄俗",
    "X71n1420_020:0661b03": "入永祚。受經於訥翁慔師。尋依晉翁洵師。於湖之",
    "X71n1420_020:0661b04": "崇恩。洵師師從族祖也。趙魏公見師器之。為鬻僧",
    "X71n1420_020:0661b05": "牒。得薙染為沙門。繼往杭之昭慶。受具足戒。年已",
    "X71n1420_020:0661b06": "十有六矣。洵師遷住道場。師為侍者。居亡何命司",
    "X71n1420_020:0661b07": "藏室。閱首楞嚴經。至緣見因明。暗成無見處。恍然",
    "X71n1420_020:0661b08": "有省。歷覽&#x7FA3;書。不假師授。文句自通。然膠於名相。",
    "X71n1420_020:0661b09": "未能釋去纏縛。聞元叟端公。倡道雙徑。師往問云。",
    "X71n1420_020:0661b10": "言發非聲。色前不物。其意何如。元叟就以師語詰。",
    "X71n1420_020:0661b11": "之。師方擬議欲答。叟咄之使出。自是&#x7FA3;疑塞胸。如",
    "X71n1420_020:0661b12": "填鉅石。會元英宗。詔粉黃金為泥。書大藏經。有司",
    "X71n1420_020:0661b13": "以師善書。選上燕都。一夕聞西城樓鼓動。汗下如",
    "X71n1420_020:0661b14": "雨。拊几笑曰。徑山鼻孔。今日入吾手矣。因成一偈。",
    "X71n1420_020:0661b15": "有拾得紅爐一點雪。&#x5374;是黃河六月&#x6C37;之句。翻然",
    "X71n1420_020:0661b16": "東旋。再入雙徑。元叟見師氣貌充然謂曰。西來密",
    "X71n1420_020:0661b17": "意。喜子已得之矣。遽處以第二座。且言妙喜大法。",
    "X71n1420_020:0661b18": "盡在於師。有來參叩者。多命師辯決之。元泰定中。",
    "X71n1420_020:0661b19": "行宣政院。稔師之名。命出世海鹽之福臻。遂升主",
    "X71n1420_020:0661b20": "永祚。永祚師受經之地。為創大寶閣。範銅鑄賢劫",
    "X71n1420_020:0661b21": "千佛。而毗盧遮那。及曼殊師利。普賢千手眼觀音",
    "X71n1420_020:0661b22": "諸像。&#x7ADD;寘其中。復造塔婆七級。崇二伯四十餘尺。",
    "X71n1420_020:0661b23": "功垂就勢將偏壓。師禱之。夜乃大雨風。居氓聞鬼",
    "X71n1420_020:0661b24": "神相語曰。天寧塔偏。亟往救之。遲明塔正如初。遷",
    "X71n1420_020:0661c01": "杭之報國。轉嘉興之本覺。更搆萬佛閣九楹間。宏",
    "X71n1420_020:0661c02": "偉壯麗儼。如天宮下移人世。帝師嘉其行業。賜以",
    "X71n1420_020:0661c03": "佛日普照慧辯禪師之號。佛日頗符昔日神僧之",
    "X71n1420_020:0661c04": "言。識者異焉。會報恩光孝&#x8657;席。僉謂報恩一郡巨",
    "X71n1420_020:0661c05": "剎。非師莫能居之。師勉&#x72E5;眾請而往。尋退隱永祚。",
    "X71n1420_020:0661c06": "築西齋為終焉之計。至正癸卯。州大夫強師。主其",
    "X71n1420_020:0661c07": "寺事。時塔燬于兵。師重成之。景瓛為代。復歸老于",
    "X71n1420_020:0661c08": "西齋云。師為人形軀短小。而神觀精朗。舉明正法。",
    "X71n1420_020:0661c09": "滂沛演迤。有不知其所窮。凡所蒞之處。黑白嚮慕。",
    "X71n1420_020:0661c10": "如水歸壑。一彈指間。湧殿飛樓。上插雲際。未&#x751E;見",
    "X71n1420_020:0661c11": "師有作。君子謂。師縱橫自如。應物無跡。山川出雲。",
    "X71n1420_020:0661c12": "雷蟠電掣。神功收斂。寂然無聲。由是內而燕齊秦",
    "X71n1420_020:0661c13": "楚。外而日本高麗。咸咨決心要。奔走座下。得師片",
    "X71n1420_020:0661c14": "言。裝潢襲藏。不翅拱璧。師可謂無愧妙喜諸孫者",
    "X71n1420_020:0661c15": "矣。師世壽七十五。僧臘六十三。得法者若干人。受",
    "X71n1420_020:0661c16": "度者若干人。其說法機用。則見於六會語。其遊戲",
    "X71n1420_020:0661c17": "翰墨。則見於和天台三聖。及永明壽陶潛林逋諸",
    "X71n1420_020:0661c18": "作。別有淨土詩。慈氏上生偈。北遊鳳山西齋三集。",
    "X71n1420_020:0661c19": "通合若干卷。&#x7ADD;傳于世。余慕師之道甚久。近獲執",
    "X71n1420_020:0661c20": "手。護龍河上。相與談玄。因出賸語一編求正。師覽",
    "X71n1420_020:0661c21": "已嘆曰。不意儒者所造。直至於此。善自護持之。師",
    "X71n1420_020:0661c22": "善誘。推此一端。亦可&#x69E9;見。及聞師歿。與國史危公。",
    "X71n1420_020:0661c23": "哀悼不自勝。危公亦深知師者也。銘曰。",
    "X71n1420_020:0661c24": " 大鑒密旨餘十傳  妙喜起蹴龍象筵",
    "X71n1420_020:0662a01": " 有如大將據中堅  鐵卒十萬佩櫜鞬",
    "X71n1420_020:0662a02": " 或觸之者命髮懸  誰歟五世稱象賢",
    "X71n1420_020:0662a03": " 佛日曉出瀛海[田*耎]  紅燄閃閃行中邊",
    "X71n1420_020:0662a04": " 流光所至無幽玄  憶初飛錫來北燕",
    "X71n1420_020:0662a05": " 彤樓畫鼓金星纏  一擊三際皆廓然",
    "X71n1420_020:0662a06": " 火中新敷清淨蓮  紺色涵空絕蔓牽",
    "X71n1420_020:0662a07": " 自茲口噴百丈泉  洗滌五濁離腥羶",
    "X71n1420_020:0662a08": " 內而諸夏外朝鮮  紛紛來者人駕肩",
    "X71n1420_020:0662a09": " 示以實相非空言  塔&#x5E99;赫赩名山川",
    "X71n1420_020:0662a10": " 一佛能變萬與千  會萬歸一道則全",
    "X71n1420_020:0662a11": " 不識誣為有漏緣",
    "X71n1420_020:0662a12": " 帝&#x52D1;中使來傳宣  鍾山說法超沈&#x7DDC;",
    "X71n1420_020:0662a13": " 萬人瞻依曲兩拳  一朝入滅同蛻蟬",
    "X71n1420_020:0662a14": " 西方彈指即現前  白玉樓閣&#x7460;璃田",
    "X71n1420_020:0662a15": " 金鈴寶樹演真詮  師之往矣神弗遷",
    "X71n1420_020:0662a16": " 寂光常定無偏圓  我作銘詩翠琰鐫",
    "X71n1420_020:0662a17": " 昭朗盛烈&#x57C0;年年",
    "X71n1420_020:0662a18": "[0662a18] 翰林學士。亞中大夫。知",
    "X71n1420_020:0662a19": "制誥。兼修",
    "X71n1420_020:0662a20": "國史金華宋濂撰并書。",
    "X71n1420_020:0662a21": "[0662a21] 翰林侍講學士中順大夫知",
    "X71n1420_020:0662a22": "制誥。同修",
    "X71n1420_020:0662a23": "國史臨川危素篆題。",
    "X71n1420_020:0662a24": "佛日普照慧辯楚石禪師語錄卷第二十",
    "X71n1420_020:0662b01": "音切",
    "X71n1420_020:0662b02": "[0662b02] 瞪(直耕切) 譾(即俴切) 捃(居運切) 摭(之石切) 髹(許求切) 蜿(於阮切) 蜒",
    "X71n1420_020:0662b03": "(以然切) 鍪(莫候切) 劃(乎麥切) 琛(敕金切) &#x6BF1;(巨六切) 洵(相均切) 蔚(於物",
    "X71n1420_020:0662b04": "切) 噩(吾各切) 骼(柯額切) 燹(先踐切) 瓛(胡官切) 竣(且旬切) 纍(力追切)",
    "X71n1420_020:0662b05": " 薙(託計切) 稔(如枕切) 燬(麾詭切) 迤(以支切) 賸(孕音) 櫜(古刀切) 鞬(居言"
}