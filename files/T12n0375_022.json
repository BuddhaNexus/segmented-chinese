{
    "T12n0375_022:0747c14": "大般涅槃經卷第二十二",
    "T12n0375_022:0747c16": "宋代沙門慧嚴等依泥洹經加之",
    "T12n0375_022:0747c17": "光明遍照高貴德王菩薩品之四",
    "T12n0375_022:0747c18": "「復次，善男子！云何菩薩摩訶薩修大涅槃成",
    "T12n0375_022:0747c19": "就具足第二功德？「善男子！菩薩摩訶薩修大",
    "T12n0375_022:0747c20": "涅槃，昔所不得而今得之、昔所不見而今",
    "T12n0375_022:0747c21": "見之、昔所不聞而今聞之、昔所不到而",
    "T12n0375_022:0747c22": "今得到、昔所不知而今知之。「云何名為昔",
    "T12n0375_022:0747c23": "所不得而今得之？所謂神通，昔所不得而",
    "T12n0375_022:0747c24": "今乃得。通有二種：一者、內，二者、外。所言外",
    "T12n0375_022:0747c25": "者，與外道共。內復有二：一者、二乘，二者、菩",
    "T12n0375_022:0747c26": "薩。菩薩修行《大涅槃經》所得神通，不與聲",
    "T12n0375_022:0747c27": "聞、辟支佛共。云何名為不與聲聞、辟支佛",
    "T12n0375_022:0747c28": "共？二乘所作神通變化，一心作一，不得眾",
    "T12n0375_022:0747c29": "多；菩薩不爾，於一心中則能具足現五趣",
    "T12n0375_022:0748a01": "身。所以者何？以得如是《大涅槃經》之勢力",
    "T12n0375_022:0748a02": "故。是則名為昔所不得而今得之。「又復云",
    "T12n0375_022:0748a03": "何昔所不得而今得之？所謂身得自在、心",
    "T12n0375_022:0748a04": "得自在。何以故？一切凡夫所有身心不得",
    "T12n0375_022:0748a05": "自在，或心隨身、或身隨心。云何名為心隨",
    "T12n0375_022:0748a06": "於身？譬如醉人，酒在身中，爾時身動心亦隨",
    "T12n0375_022:0748a07": "動。亦如身懶，心亦隨懶。是則名為心隨於",
    "T12n0375_022:0748a08": "身。又如嬰兒，其身稚小，心亦隨小；大人身大，",
    "T12n0375_022:0748a09": "心亦隨大。又如有人身體麁澁，心常思念：『欲",
    "T12n0375_022:0748a10": "得膏油，潤漬令軟。』是則名為心隨於身。云",
    "T12n0375_022:0748a11": "何名為身隨於心？所謂去、來、坐、臥，修行施、戒、",
    "T12n0375_022:0748a12": "忍辱、精進。愁惱之人身則羸悴、歡喜之人身",
    "T12n0375_022:0748a13": "則肥鮮、恐怖之人身體戰動、專心聽法身",
    "T12n0375_022:0748a14": "則怡悅、悲泣之人涕淚橫流，是則名為身",
    "T12n0375_022:0748a15": "隨於心。菩薩不爾，於身心中俱得自在，是",
    "T12n0375_022:0748a16": "則名為昔所不得而今得之。「復次，善男子！",
    "T12n0375_022:0748a17": "菩薩摩訶薩所現身相猶如微塵，以此微",
    "T12n0375_022:0748a18": "身悉能遍至無量無邊恒河沙等諸佛世界，",
    "T12n0375_022:0748a19": "無所障礙，而心常定，初不移動，是則名為",
    "T12n0375_022:0748a20": "心不隨身、是亦名為昔所不到而今能到。",
    "T12n0375_022:0748a21": "「何故復名昔所不到而今能到？一切聲聞、辟",
    "T12n0375_022:0748a22": "支佛等所不能到，菩薩能到，是故名為昔",
    "T12n0375_022:0748a23": "所不到而今能到。一切聲聞、辟支佛等雖",
    "T12n0375_022:0748a24": "以神通，不能變身如細微塵，遍至無量",
    "T12n0375_022:0748a25": "恒河沙等諸佛世界。聲聞、緣覺身若動時，心",
    "T12n0375_022:0748a26": "亦隨動；菩薩不爾，心雖不動，身無不至。是",
    "T12n0375_022:0748a27": "名菩薩心不隨身。「復次，善男子！菩薩化身",
    "T12n0375_022:0748a28": "猶如三千大千世界，以此大身入一塵身，",
    "T12n0375_022:0748a29": "其心爾時亦不隨小。聲聞、緣覺雖能化身",
    "T12n0375_022:0748b01": "令如三千大千世界，而不能以如此大身",
    "T12n0375_022:0748b02": "入微塵身。於此事中尚自不能，況能令心",
    "T12n0375_022:0748b03": "而不隨動？是名菩薩心不隨身。「復次，善男",
    "T12n0375_022:0748b04": "子！菩薩摩訶薩以一音聲，能令三千大千世",
    "T12n0375_022:0748b05": "界眾生悉聞，心終不念：『令是音聲遍諸世",
    "T12n0375_022:0748b06": "界，使諸眾生昔所不聞而今得聞。』而是菩",
    "T12n0375_022:0748b07": "薩亦初不言：『我令眾生昔所不聞而今得",
    "T12n0375_022:0748b08": "聞。』菩薩若言：『因我說法令諸眾生不聞者",
    "T12n0375_022:0748b09": "聞。』當知是人終不能得阿耨多羅三藐三",
    "T12n0375_022:0748b10": "菩提。何以故？眾生不聞、我為說者，如此之心",
    "T12n0375_022:0748b11": "是生死心，一切菩薩是心已盡。以是義故，菩",
    "T12n0375_022:0748b12": "薩摩訶薩所有身心不相隨逐。「善男子！一切",
    "T12n0375_022:0748b13": "凡夫身心相隨。菩薩不爾，為化眾生故，雖",
    "T12n0375_022:0748b14": "現身小，心亦不小。何以故？諸菩薩等所有",
    "T12n0375_022:0748b15": "心性常廣大故。雖現大身，心亦不大。云何",
    "T12n0375_022:0748b16": "大身？身如三千大千世界。云何小心？行嬰兒",
    "T12n0375_022:0748b17": "行。以是義故，心不隨身。「菩薩摩訶薩已於",
    "T12n0375_022:0748b18": "無量阿僧祇劫遠酒不飲而心亦動；心無",
    "T12n0375_022:0748b19": "悲苦，身亦流淚；實無恐怖，身亦戰慄。以是",
    "T12n0375_022:0748b20": "義故，當知菩薩身心自在，不相隨逐。菩薩",
    "T12n0375_022:0748b21": "摩訶薩唯現一身，而諸眾生各各見異。「復",
    "T12n0375_022:0748b22": "次，善男子！云何菩薩摩訶薩修大涅槃，昔所",
    "T12n0375_022:0748b23": "不聞而今得聞？菩薩摩訶薩先取聲相，所",
    "T12n0375_022:0748b24": "謂象聲、馬聲、車聲、人聲、貝、鼓、簫、笛、歌、哭等聲，",
    "T12n0375_022:0748b25": "而修習之。以修習故，能聞無量三千大千",
    "T12n0375_022:0748b26": "世界所有地獄音聲。復轉修習，得異耳根，異",
    "T12n0375_022:0748b27": "於聲聞、緣覺天耳。何以故？二乘所得清淨耳",
    "T12n0375_022:0748b28": "根，若依初禪淨妙四大，唯聞初禪，不聞",
    "T12n0375_022:0748b29": "二禪，乃至四禪亦復如是；雖可一時得",
    "T12n0375_022:0748c01": "聞三千大千世界所有音聲，而不能聞無",
    "T12n0375_022:0748c02": "量無邊恒河沙等世界音聲。以是義故，菩薩",
    "T12n0375_022:0748c03": "所得異於聲聞、緣覺耳根。以是異故，昔所",
    "T12n0375_022:0748c04": "不聞而今得聞。「雖聞音聲而心初無聞聲",
    "T12n0375_022:0748c05": "之相，不作有相、常相、樂相、我相、淨相、主相、依",
    "T12n0375_022:0748c06": "相、作相、因相、定相、果相。以是義故，諸菩薩等",
    "T12n0375_022:0748c07": "昔所不聞而今得聞。」",
    "T12n0375_022:0748c08": "爾時，光明遍照高貴德王菩薩摩訶薩言：",
    "T12n0375_022:0748c09": "「若佛所說：不作定相、不作果相，是義不",
    "T12n0375_022:0748c10": "然。何以故？如來先說：『若人聞是《大涅槃經》",
    "T12n0375_022:0748c11": "一句、一字，必定得成阿耨多羅三藐三菩提。』",
    "T12n0375_022:0748c12": "如來於今云何復言無定、無果？若得阿耨",
    "T12n0375_022:0748c13": "多羅三藐三菩提，即是定相、即是果相，云何",
    "T12n0375_022:0748c14": "而言無定、無果？聞惡聲故，則生惡心；生惡",
    "T12n0375_022:0748c15": "心故，則至三塗。若至三塗則是定果，云何",
    "T12n0375_022:0748c16": "而言無定、無果？」",
    "T12n0375_022:0748c17": "爾時，如來讚言：「善哉，善哉。善男子！能作是",
    "T12n0375_022:0748c18": "問。若使諸佛說諸音聲有定果相者，則非",
    "T12n0375_022:0748c19": "諸佛世尊之相，是魔王相、生死之相、遠涅槃",
    "T12n0375_022:0748c20": "相。何以故？一切諸佛凡所演說無定果相。",
    "T12n0375_022:0748c21": "善男子！譬如刀中照人面像，竪則見長、橫",
    "T12n0375_022:0748c22": "則見廣。若有定相，云何而得竪則見長、橫",
    "T12n0375_022:0748c23": "則見廣？以是義故，諸佛世尊凡所演說",
    "T12n0375_022:0748c24": "無定果相。「善男子！夫涅槃者，實非聲果。若",
    "T12n0375_022:0748c25": "使涅槃是聲果者，當知涅槃非是常法。善",
    "T12n0375_022:0748c26": "男子！譬如世間從因生法，有因則有果、無",
    "T12n0375_022:0748c27": "因則無果。因無常故，果亦無常。所以者何？",
    "T12n0375_022:0748c28": "因亦作果，果亦作因。以是義故，一切諸法",
    "T12n0375_022:0748c29": "無有定相。若使涅槃從因生者，因無常故，",
    "T12n0375_022:0749a01": "果亦無常。而是涅槃不從因生，體非是果，",
    "T12n0375_022:0749a02": "是故為常。善男子！以是義故，涅槃之體無",
    "T12n0375_022:0749a03": "定、無果。「善男子！夫涅槃者，亦可言定、亦可",
    "T12n0375_022:0749a04": "言果。云何為定？一切諸佛所有涅槃常、樂、",
    "T12n0375_022:0749a05": "我、淨，是故為定。無生、老、壞，是故為定。一闡",
    "T12n0375_022:0749a06": "提等犯四重禁、誹謗方等、作五逆罪，捨除",
    "T12n0375_022:0749a07": "本心。必定得故，是故為定。「善男子！如汝所",
    "T12n0375_022:0749a08": "言若人聞我說《大涅槃》一字、一句，得阿耨多",
    "T12n0375_022:0749a09": "羅三藐三菩提者，汝於是義猶未解了。汝",
    "T12n0375_022:0749a10": "當諦聽，吾當為汝更分別之。善男子！若",
    "T12n0375_022:0749a11": "有善男子、善女人聞《大涅槃》一字、一句，不",
    "T12n0375_022:0749a12": "作字相、不作句相、不作聞相、不作佛相、",
    "T12n0375_022:0749a13": "不作說相，如是義者名無相相。以無相相",
    "T12n0375_022:0749a14": "故，得阿耨多羅三藐三菩提。「善男子！如汝所",
    "T12n0375_022:0749a15": "言聞惡聲故至三塗者，是義不然。何以",
    "T12n0375_022:0749a16": "故？非以惡聲而至三塗，當知是果乃是惡",
    "T12n0375_022:0749a17": "心。所以者何？有善男子、善女人等雖聞惡",
    "T12n0375_022:0749a18": "聲，心不生惡，是故當知非因惡聲生三",
    "T12n0375_022:0749a19": "趣中。而諸眾生因煩惱結惡心滋多生三惡",
    "T12n0375_022:0749a20": "趣，非因惡聲。若聲有定相，諸有聞者一切",
    "T12n0375_022:0749a21": "悉應生於惡心。或有生者、有不生者，是故",
    "T12n0375_022:0749a22": "當知聲無定相。以無定故，雖復因之，不",
    "T12n0375_022:0749a23": "生惡心。」",
    "T12n0375_022:0749a24": "「世尊！聲若無定，云何菩薩昔所不聞而今",
    "T12n0375_022:0749a25": "得聞？」",
    "T12n0375_022:0749a26": "「善男子！聲無定相，昔所不聞，令諸菩薩而",
    "T12n0375_022:0749a27": "今得聞。以是義故，我作是說：『昔所不聞",
    "T12n0375_022:0749a28": "而今得聞。』「善男子！云何昔所不見而今得",
    "T12n0375_022:0749a29": "見？善男子！菩薩摩訶薩修大涅槃微妙經",
    "T12n0375_022:0749b01": "典，先取明相，所謂日、月、星宿、[這言+(序予+手)]燎、燈燭、珠",
    "T12n0375_022:0749b02": "火之明、藥草等光。以修習故，得異眼根，異",
    "T12n0375_022:0749b03": "於聲聞、緣覺所得。云何為異？二乘所得清",
    "T12n0375_022:0749b04": "淨天眼，若依欲界四大眼根不見初禪；若",
    "T12n0375_022:0749b05": "依初禪，不見上地，乃至自眼猶不能見；若",
    "T12n0375_022:0749b06": "欲多見，極至三千大千世界。菩薩摩訶薩不",
    "T12n0375_022:0749b07": "修天眼，見妙色身悉是骨相，雖見他方恒",
    "T12n0375_022:0749b08": "河沙等世界色相，不作色相、不作常相、有",
    "T12n0375_022:0749b09": "相、物相、名字等相，作因緣相、不作見相，不",
    "T12n0375_022:0749b10": "言是眼微妙淨相，唯見因緣、非因緣相。云",
    "T12n0375_022:0749b11": "何因緣？色是眼緣。若使是色非因緣者，一",
    "T12n0375_022:0749b12": "切凡夫不應生於見色之相。以是義故，色",
    "T12n0375_022:0749b13": "名因緣。非因緣者，菩薩摩訶薩雖復見色，",
    "T12n0375_022:0749b14": "不作色相，是故非緣。以是義故，菩薩所",
    "T12n0375_022:0749b15": "得清淨天眼異於聲聞、緣覺所得。以是異",
    "T12n0375_022:0749b16": "故，一時遍見十方世界現在諸佛，是名菩薩",
    "T12n0375_022:0749b17": "昔所不見而今得見。「以是異故，能見微",
    "T12n0375_022:0749b18": "塵，聲聞、緣覺所不能見。以是異故，雖見",
    "T12n0375_022:0749b19": "自眼，初無見相。見無常相、見凡夫身三十",
    "T12n0375_022:0749b20": "六物不淨充滿，如於掌中觀阿摩勒菓。以",
    "T12n0375_022:0749b21": "是義故，昔所不見而今得見。「若見眾生所",
    "T12n0375_022:0749b22": "有色相，則知其人大小乘根。一觸衣故，亦",
    "T12n0375_022:0749b23": "知是人善惡諸根差別之相。以是義故，昔",
    "T12n0375_022:0749b24": "所不知而今得知。以一見故。昔所不知",
    "T12n0375_022:0749b25": "而今得知。以此知故，昔所不見而今得",
    "T12n0375_022:0749b26": "見。「復次，善男子！云何菩薩昔所不知而今",
    "T12n0375_022:0749b27": "得知？菩薩摩訶薩雖知凡夫貪、恚、癡心，初",
    "T12n0375_022:0749b28": "不作心及心數相，不作眾生及以物相，修",
    "T12n0375_022:0749b29": "第一義畢竟空相。何以故？一切菩薩常善修",
    "T12n0375_022:0749c01": "習空性相故。以修空故，昔所不知而今得",
    "T12n0375_022:0749c02": "知。云何為知？知無有我、無有我所，知諸",
    "T12n0375_022:0749c03": "眾生皆有佛性。以佛性故，一闡提等捨離",
    "T12n0375_022:0749c04": "本心，悉當得成阿耨多羅三藐三菩提。如",
    "T12n0375_022:0749c05": "此皆是聲聞、緣覺所不能知，菩薩能知。以",
    "T12n0375_022:0749c06": "是義故，昔所不知而今得知。「復次，善男子！",
    "T12n0375_022:0749c07": "云何昔所不知而今得知？菩薩摩訶薩修",
    "T12n0375_022:0749c08": "大涅槃微妙經典，念過去世一切眾生所生",
    "T12n0375_022:0749c09": "種姓、父母、兄弟、妻子、眷屬、知識、怨憎，於一念",
    "T12n0375_022:0749c10": "中得殊異智，異於聲聞、緣覺智慧。云何為",
    "T12n0375_022:0749c11": "異？聲聞、緣覺所有智慧，念過去世所有眾生",
    "T12n0375_022:0749c12": "種姓、父母乃至怨憎，而作種姓至怨憎相。",
    "T12n0375_022:0749c13": "菩薩不爾，雖念過去種姓、父母乃至怨憎，",
    "T12n0375_022:0749c14": "終不生於種姓、父母、怨憎等相，常作法相、空",
    "T12n0375_022:0749c15": "寂之相。是名菩薩昔所不知而今得知。「復",
    "T12n0375_022:0749c16": "次，善男子！云何昔所不知而今得知？菩薩",
    "T12n0375_022:0749c17": "摩訶薩修大涅槃微妙經典得他心智，異",
    "T12n0375_022:0749c18": "於聲聞、緣覺所得。云何為異？聲聞、緣覺以",
    "T12n0375_022:0749c19": "一念智知人心時，則不能知地獄、畜生、餓",
    "T12n0375_022:0749c20": "鬼、天心。菩薩不爾，於一念中遍知六趣眾",
    "T12n0375_022:0749c21": "生之心。是名菩薩昔所不知而今得知。「復",
    "T12n0375_022:0749c22": "次，善男子！復有異知。菩薩摩訶薩於一心",
    "T12n0375_022:0749c23": "中知須陀洹初心，次第至十六心，以是義",
    "T12n0375_022:0749c24": "故，昔所不知而今得知。是為菩薩修大涅",
    "T12n0375_022:0749c25": "槃具足成就第二功德。",
    "T12n0375_022:0749c26": "「復次，善男子！云何菩薩摩訶薩修大涅槃成",
    "T12n0375_022:0749c27": "就具足第三功德？善男子！菩薩摩訶薩修大",
    "T12n0375_022:0749c28": "涅槃捨慈得慈，得慈之時不從因緣。云何",
    "T12n0375_022:0749c29": "名為捨慈得慈？善男子！慈，名世諦。菩薩摩",
    "T12n0375_022:0750a01": "訶薩捨世諦慈得第一義慈，第一義慈",
    "T12n0375_022:0750a02": "不從緣得。「復次，云何捨慈得慈？慈若可捨，",
    "T12n0375_022:0750a03": "名凡夫慈；慈若可得，即名菩薩無緣之慈。",
    "T12n0375_022:0750a04": "捨一闡提慈、犯重禁慈、謗方等慈、作五逆慈，",
    "T12n0375_022:0750a05": "得憐愍慈、得如來慈、世尊之慈、無因緣慈。",
    "T12n0375_022:0750a06": "「云何復名捨慈得慈？捨黃門慈、無根、二根、",
    "T12n0375_022:0750a07": "女人之慈、屠膾、獵師、畜養雞猪如是等慈，亦",
    "T12n0375_022:0750a08": "捨聲聞、辟支佛慈，得諸菩薩無緣之慈。不",
    "T12n0375_022:0750a09": "見己慈、不見他慈，不見持戒、不見破戒。",
    "T12n0375_022:0750a10": "雖自見悲，不見眾生；雖有苦受，不見受",
    "T12n0375_022:0750a11": "者。何以故？以修第一真實義故。是名菩薩",
    "T12n0375_022:0750a12": "修《大涅槃》成就具足第三功德。",
    "T12n0375_022:0750a13": "「復次，善男子！云何菩薩摩訶薩修大涅槃成",
    "T12n0375_022:0750a14": "就具足第四功德？善男子！菩薩摩訶薩修大",
    "T12n0375_022:0750a15": "涅槃成就具足第四功德，有十種事。何等",
    "T12n0375_022:0750a16": "為十？一者、根深難可傾拔，二者、自身生決",
    "T12n0375_022:0750a17": "定想，三者、不觀福田及非福田，四者、修淨佛",
    "T12n0375_022:0750a18": "土，五者、滅除有餘，六者、斷除業緣，七者、修",
    "T12n0375_022:0750a19": "清淨身，八者、了知諸緣，九者、離諸怨敵，十",
    "T12n0375_022:0750a20": "者、斷除二邊。「云何根深難可傾拔？所言根",
    "T12n0375_022:0750a21": "者，名不放逸。不放逸者，為是何根？所謂阿耨",
    "T12n0375_022:0750a22": "多羅三藐三菩提根。善男子！一切諸佛諸善",
    "T12n0375_022:0750a23": "根本皆不放逸；不放逸故，諸餘善根展轉增",
    "T12n0375_022:0750a24": "長；以能增長諸善根故，於諸善中最為殊",
    "T12n0375_022:0750a25": "勝。「善男子！如諸跡中，象跡為上；不放逸法",
    "T12n0375_022:0750a26": "亦復如是，於諸善法最為殊勝。善男子！如",
    "T12n0375_022:0750a27": "諸明中，日光為最；不放逸法亦復如是，於",
    "T12n0375_022:0750a28": "諸善法最為殊勝。善男子！如諸王中，轉輪",
    "T12n0375_022:0750a29": "聖王為最第一；不放逸法亦復如是，於諸",
    "T12n0375_022:0750b01": "善法為最第一。善男子！如諸流中，四河為",
    "T12n0375_022:0750b02": "最；不放逸法亦復如是，於諸善法為上為",
    "T12n0375_022:0750b03": "最。善男子！如諸山中，須彌山王為最第一；",
    "T12n0375_022:0750b04": "不放逸法亦復如是，於諸善法為最第一。",
    "T12n0375_022:0750b05": "善男子！如水生花中，青蓮為最；不放逸法亦",
    "T12n0375_022:0750b06": "復如是，於諸善法為最、為上。善男子！如",
    "T12n0375_022:0750b07": "陸生花中，婆利師花為最、為上；不放逸法亦",
    "T12n0375_022:0750b08": "復如是，於諸善法為最、為上。善男子！如",
    "T12n0375_022:0750b09": "諸獸中，師子為最；不放逸法亦復如是，於",
    "T12n0375_022:0750b10": "諸善法為最、為上。善男子！如飛鳥中，金翅",
    "T12n0375_022:0750b11": "鳥王為最、為上；不放逸法亦復如是，於諸",
    "T12n0375_022:0750b12": "善法為最、為上。善男子！如大身中，羅睺阿",
    "T12n0375_022:0750b13": "修羅王為最、為上；不放逸法亦復如是，於",
    "T12n0375_022:0750b14": "諸善法為最、為上。善男子！如一切眾生，若",
    "T12n0375_022:0750b15": "二足、四足、多足、無足中，如來為最；不放逸法",
    "T12n0375_022:0750b16": "亦復如是，於善法中為最、為上。善男子！",
    "T12n0375_022:0750b17": "如諸眾中，佛僧為上；不放逸法亦復如是，",
    "T12n0375_022:0750b18": "於善法中為最、為上。善男子！如佛法中，大",
    "T12n0375_022:0750b19": "涅槃法為最、為上；不放逸法亦復如是，於",
    "T12n0375_022:0750b20": "諸善法為最、為上。善男子！以是義故，不放",
    "T12n0375_022:0750b21": "逸根深固難拔。云何不放逸故而得增長？所",
    "T12n0375_022:0750b22": "謂信根、戒根、施根、慧根、忍根、聞根、進根、念根、定",
    "T12n0375_022:0750b23": "根、善知識根，如是諸根，不放逸故而得增長。",
    "T12n0375_022:0750b24": "以增長故，深固難拔。以是義故，名為菩薩",
    "T12n0375_022:0750b25": "摩訶薩修大涅槃根深難拔。",
    "T12n0375_022:0750b26": "「云何於身作決定想？於自身所生決定心：",
    "T12n0375_022:0750b27": "『我今此身於未來世定當為阿耨多羅三藐",
    "T12n0375_022:0750b28": "三菩提器。心亦如是，不作狹小、不作變易，",
    "T12n0375_022:0750b29": "不作聲聞、辟支佛心、不作魔心及自樂心、",
    "T12n0375_022:0750c01": "樂生死心，常為眾生求慈悲心。』是名菩薩",
    "T12n0375_022:0750c02": "於自身中生決定心：『我於來世當為阿耨",
    "T12n0375_022:0750c03": "多羅三藐三菩提器。』以是義故，菩薩摩訶薩",
    "T12n0375_022:0750c04": "修大涅槃於自身中生決定想。",
    "T12n0375_022:0750c05": "「云何菩薩不觀福田及非福田？云何福田？外",
    "T12n0375_022:0750c06": "道、持戒、上至諸佛，是名福田。若有念言：『如",
    "T12n0375_022:0750c07": "是等輩是真福田。』當知是心則為狹劣。菩",
    "T12n0375_022:0750c08": "薩摩訶薩悉觀一切無量眾生無非福田。",
    "T12n0375_022:0750c09": "何以故？以善修習異念處故。有異念處善",
    "T12n0375_022:0750c10": "修習者，觀諸眾生無有持戒及以毀戒，常",
    "T12n0375_022:0750c11": "觀諸佛世尊所說：施雖四種，俱得淨報。何",
    "T12n0375_022:0750c12": "等為四？一者、施主清淨，受者不淨；二者、施主",
    "T12n0375_022:0750c13": "不淨，受者清淨；三者、施受俱淨；四者、二俱不",
    "T12n0375_022:0750c14": "淨。云何施淨，受者不淨？施主具有戒、聞、智慧，",
    "T12n0375_022:0750c15": "知有惠施及以果報；受者破戒、專著邪見，無",
    "T12n0375_022:0750c16": "施、無報。是名施淨受者不淨。云何名為受",
    "T12n0375_022:0750c17": "者清淨，施主不淨？施主破戒、專著邪見，言",
    "T12n0375_022:0750c18": "無惠施及以果報；受者持戒、多聞、智慧，知",
    "T12n0375_022:0750c19": "有惠施及施果報。是名施主不淨，受者清",
    "T12n0375_022:0750c20": "淨。云何名為施受俱淨？施者、受者俱有持戒、",
    "T12n0375_022:0750c21": "多聞、智慧，知有惠施及施果報，是名施受",
    "T12n0375_022:0750c22": "二俱清淨。云何名為二俱不淨？施者、受者破",
    "T12n0375_022:0750c23": "戒、邪見，言無有施及施果報。若如是者，云",
    "T12n0375_022:0750c24": "何復言得淨果報？以無施、無報故，名為淨。",
    "T12n0375_022:0750c25": "「善男子！若有不見施及施報，當知是人",
    "T12n0375_022:0750c26": "不名破戒、專著邪見。若依聲聞言不見",
    "T12n0375_022:0750c27": "施及施果報，是則名為破戒、邪見。若依如",
    "T12n0375_022:0750c28": "是《大涅槃經》，不見惠施及施果報，是則名",
    "T12n0375_022:0750c29": "為持戒、正見。菩薩摩訶薩有異念處，以修",
    "T12n0375_022:0751a01": "習故，不見眾生持戒、破戒、施者、受者及施果",
    "T12n0375_022:0751a02": "報，是故得名持戒、正見。以是義故，菩薩摩",
    "T12n0375_022:0751a03": "訶薩不觀福田及非福田。",
    "T12n0375_022:0751a04": "「云何名為淨佛國土？菩薩摩訶薩修大涅槃",
    "T12n0375_022:0751a05": "微妙經典，為阿耨多羅三藐三菩提、度眾",
    "T12n0375_022:0751a06": "生故，離殺害心。『以此善根願與一切眾生",
    "T12n0375_022:0751a07": "共之，願諸眾生得壽命長、有大勢力、獲大",
    "T12n0375_022:0751a08": "神通。』以是誓願因緣力故，於未來世成佛",
    "T12n0375_022:0751a09": "之時，國土所有一切眾生得壽命長、有大",
    "T12n0375_022:0751a10": "勢力、獲大神通。「復次，善男子！菩薩摩訶薩",
    "T12n0375_022:0751a11": "修大涅槃微妙經典，為阿耨多羅三藐三菩",
    "T12n0375_022:0751a12": "提、度眾生故，離偷盜心。『以此善根願與",
    "T12n0375_022:0751a13": "一切眾生共之，願諸佛國土地所有純是七",
    "T12n0375_022:0751a14": "寶，眾生富足，所欲自恣。』以此誓願因緣力",
    "T12n0375_022:0751a15": "故，於未來世成佛之時所得國土純是七",
    "T12n0375_022:0751a16": "寶，眾生富足，所欲自恣。「復次，善男子！菩薩摩",
    "T12n0375_022:0751a17": "訶薩修大涅槃微妙經典，為阿耨多羅三藐",
    "T12n0375_022:0751a18": "三菩提、度眾生故，離婬欲心。『以此善根",
    "T12n0375_022:0751a19": "願與一切眾生共之，願諸佛土所有眾生",
    "T12n0375_022:0751a20": "無有貪欲、瞋恚、癡心，亦無飢、渴、苦惱之患。』",
    "T12n0375_022:0751a21": "以是誓願因緣力故，於未來世成佛之時，",
    "T12n0375_022:0751a22": "國土眾生遠離貪婬、瞋恚、癡心，一切無有",
    "T12n0375_022:0751a23": "飢、渴、苦惱。「復次，善男子！菩薩摩訶薩修大涅",
    "T12n0375_022:0751a24": "槃微妙經典，為阿耨多羅三藐三菩提、度眾",
    "T12n0375_022:0751a25": "生故，離妄語心。『以此善根願與一切眾生",
    "T12n0375_022:0751a26": "共之，願諸佛土常有茂林、花菓、香樹，所有",
    "T12n0375_022:0751a27": "眾生得妙音聲。』以是誓願因緣力故，於未",
    "T12n0375_022:0751a28": "來世成佛之時，所有國土常有茂林、花菓、香",
    "T12n0375_022:0751a29": "樹，其中眾生悉得清淨上妙音聲。「復次，善男",
    "T12n0375_022:0751b01": "子！菩薩摩訶薩修大涅槃微妙經典，為阿耨",
    "T12n0375_022:0751b02": "多羅三藐三菩提、度眾生故，遠離兩舌。『以",
    "T12n0375_022:0751b03": "此善根願與一切眾生共之，願諸佛土所",
    "T12n0375_022:0751b04": "有眾生常共和合，講說正法。』以是誓願因緣",
    "T12n0375_022:0751b05": "力故，成佛之時，國土所有一切眾生悉共和",
    "T12n0375_022:0751b06": "合，講論法要。「復次，善男子！菩薩摩訶薩修大",
    "T12n0375_022:0751b07": "涅槃微妙經典，為阿耨多羅三藐三菩提、度",
    "T12n0375_022:0751b08": "眾生故，遠離惡口。『以此善根願與一切眾",
    "T12n0375_022:0751b09": "生共之，願諸佛土地平如掌，無有石沙、",
    "T12n0375_022:0751b10": "荊蕀、惡刺，所有眾生其心平等。』以是誓願",
    "T12n0375_022:0751b11": "因緣力故，於未來世成佛之時，所得國土",
    "T12n0375_022:0751b12": "地平如掌，無有石沙、荊蕀、惡刺，所有眾生",
    "T12n0375_022:0751b13": "其心平等。「復次，善男子！菩薩摩訶薩修大涅",
    "T12n0375_022:0751b14": "槃微妙經典，為阿耨多羅三藐三菩提、度眾",
    "T12n0375_022:0751b15": "生故，離無義語。『以此善根願與一切眾生",
    "T12n0375_022:0751b16": "共之，願諸佛土所有眾生無有苦惱。』以是",
    "T12n0375_022:0751b17": "誓願因緣力故，於未來世成佛之時，國土所",
    "T12n0375_022:0751b18": "有一切眾生無有苦惱。「復次，善男子！菩薩摩",
    "T12n0375_022:0751b19": "訶薩修大涅槃微妙經典，為阿耨多羅三藐",
    "T12n0375_022:0751b20": "三菩提、度眾生故，遠離貪、嫉。『以此善根願",
    "T12n0375_022:0751b21": "與一切眾生共之，願諸佛土一切眾生無",
    "T12n0375_022:0751b22": "有貪、嫉、惱害、邪見。』以此誓願因緣力故，於",
    "T12n0375_022:0751b23": "未來世成佛之時，國土所有一切眾生悉無",
    "T12n0375_022:0751b24": "貪、嫉、惱害、邪見。「復次，善男子！菩薩摩訶薩修",
    "T12n0375_022:0751b25": "大涅槃微妙經典，為阿耨多羅三藐三菩提、",
    "T12n0375_022:0751b26": "度眾生故，遠離惱害。『以此善根願與一切",
    "T12n0375_022:0751b27": "眾生共之，願諸佛土所有眾生悉共修習大",
    "T12n0375_022:0751b28": "慈大悲，得一子地。』以是誓願因緣力故，於",
    "T12n0375_022:0751b29": "未來世成佛之時，世界所有一切眾生悉共",
    "T12n0375_022:0751c01": "修習大慈大悲，得一子地。「復次，善男子！菩薩",
    "T12n0375_022:0751c02": "摩訶薩修大涅槃微妙經典，為阿耨多羅三",
    "T12n0375_022:0751c03": "藐三菩提、度眾生故，遠離邪見。『以此善根",
    "T12n0375_022:0751c04": "願與一切眾生共之，願諸佛土所有眾生",
    "T12n0375_022:0751c05": "悉得摩訶般若波羅蜜。』以是誓願因緣力",
    "T12n0375_022:0751c06": "故，於未來世成佛之時，世界眾生悉得受",
    "T12n0375_022:0751c07": "持摩訶般若波羅蜜。「是名菩薩修淨佛土。",
    "T12n0375_022:0751c08": "「云何菩薩摩訶薩滅除有餘？有餘有三：一",
    "T12n0375_022:0751c09": "者、煩惱餘報，二者、餘業，三者、餘有。「善男子！云",
    "T12n0375_022:0751c10": "何名為煩惱餘報？若有眾生習近貪欲，是",
    "T12n0375_022:0751c11": "報熟故，墮於地獄。從地獄出，受畜生身，所",
    "T12n0375_022:0751c12": "謂鴿、雀、鴛鴦、鸚鵡、耆婆耆婆、舍利伽鳥、青",
    "T12n0375_022:0751c13": "雀、魚、鼈、獼猴、麞鹿。若得人身，受黃門形、女",
    "T12n0375_022:0751c14": "人、二根、無根、婬女。若得出家，犯初重戒。是",
    "T12n0375_022:0751c15": "名餘報。「復次，善男子！若有眾生以殷重",
    "T12n0375_022:0751c16": "心習近瞋恚，是報熟故，墮於地獄。從地獄",
    "T12n0375_022:0751c17": "出，受畜生身，所謂毒蛇——具四種毒，見毒、觸毒、",
    "T12n0375_022:0751c18": "齧毒、噓毒——師子、虎、狼、熊、羆、猫、狸、鷹、鷂之屬。若",
    "T12n0375_022:0751c19": "得人身，具足十六諸惡律儀。若得出家，",
    "T12n0375_022:0751c20": "犯第二重戒。是名餘報。「復次，善男子！若有",
    "T12n0375_022:0751c21": "修習愚癡之人，是報熟時，墮於地獄。從地",
    "T12n0375_022:0751c22": "獄出，受畜生身，所謂象、猪、牛、羊、水牛、蚤、虱、蚊、",
    "T12n0375_022:0751c23": "虻、蟻子等形。若得人身，聾、盲、瘖啞、癃殘、背",
    "T12n0375_022:0751c24": "僂，諸根不具，不能受法。若得出家，諸根",
    "T12n0375_022:0751c25": "闇鈍，憙犯重戒，乃至卑賤。是名餘報。「復次，",
    "T12n0375_022:0751c26": "善男子！若有修習憍慢之人，是報熟時，墮",
    "T12n0375_022:0751c27": "於地獄。從地獄出，受畜生身，所謂糞蟲、駝、",
    "T12n0375_022:0751c28": "驢、犬、馬。若生人中，受奴婢身、貧窮、乞匃。或",
    "T12n0375_022:0751c29": "得出家，常為眾生之所輕賤，破第四戒。是",
    "T12n0375_022:0752a01": "名餘報。「如是等名煩惱餘報。如是餘報，菩",
    "T12n0375_022:0752a02": "薩摩訶薩以能修習大涅槃故，悉得除滅。",
    "T12n0375_022:0752a03": "「云何餘業？謂一切凡夫業、一切聲聞業、須陀",
    "T12n0375_022:0752a04": "洹人受七有業、斯陀含人受二有業、阿那含",
    "T12n0375_022:0752a05": "人受色有業，是名餘業。如是餘業，菩薩摩",
    "T12n0375_022:0752a06": "訶薩以能修習大涅槃故，悉得斷除。「云何",
    "T12n0375_022:0752a07": "餘有？阿羅漢得阿羅漢果、辟支佛得辟支佛",
    "T12n0375_022:0752a08": "果，無業、無結而轉二果，是名餘有。「如是三",
    "T12n0375_022:0752a09": "種有餘之法，菩薩摩訶薩修習大乘大涅槃",
    "T12n0375_022:0752a10": "經故得滅除，是名菩薩摩訶薩滅除有",
    "T12n0375_022:0752a11": "餘。",
    "T12n0375_022:0752a12": "「云何菩薩修清淨身？菩薩摩訶薩修不殺戒",
    "T12n0375_022:0752a13": "有五種心，謂下、中、上、上中、上上；乃至正見亦",
    "T12n0375_022:0752a14": "復如是。是五十心名初發心。具足決定成",
    "T12n0375_022:0752a15": "五十心，是名滿足。如是百心名百福德，具",
    "T12n0375_022:0752a16": "足百福成於一相。如是展轉具足成就三",
    "T12n0375_022:0752a17": "十二相，名清淨身。所以復修八十種好，世",
    "T12n0375_022:0752a18": "有眾生事八十神。何等八十？十二日、十二",
    "T12n0375_022:0752a19": "大天、五大星、北斗、馬天、行道天、婆羅墮跋",
    "T12n0375_022:0752a20": "闍天、功德天、二十八宿、地天、風天、水天、火",
    "T12n0375_022:0752a21": "天、梵天、樓陀天、因提天、拘摩羅天、八臂天、",
    "T12n0375_022:0752a22": "摩醯首羅天、半闍羅天、鬼子母天、四天王天、",
    "T12n0375_022:0752a23": "造書天、婆藪天，是名八十。為此眾生修八",
    "T12n0375_022:0752a24": "十好以自莊嚴，是名菩薩清淨之身。何以",
    "T12n0375_022:0752a25": "故？是八十天，一切眾生之所信伏。是故，菩薩",
    "T12n0375_022:0752a26": "修八十好其身不動，令彼眾生隨其所信",
    "T12n0375_022:0752a27": "各各得見。見已宗敬，各發阿耨多羅三藐三",
    "T12n0375_022:0752a28": "菩提心。以是義故，菩薩摩訶薩修於淨身。",
    "T12n0375_022:0752a29": "「善男子！譬如有人欲請大王，要當莊嚴所",
    "T12n0375_022:0752b01": "有舍宅，極令清淨，辦具種種百味餚饍，然",
    "T12n0375_022:0752b02": "後王乃就其所請。菩薩摩訶薩亦復如是，欲",
    "T12n0375_022:0752b03": "請阿耨多羅三藐三菩提法輪王故，先當修",
    "T12n0375_022:0752b04": "身，極令清淨，無上法王乃當處之。以是義",
    "T12n0375_022:0752b05": "故，菩薩摩訶薩要當修於清淨之身。「善男",
    "T12n0375_022:0752b06": "子！譬如有人欲服甘露，先當淨身；菩薩摩",
    "T12n0375_022:0752b07": "訶薩亦復如是，欲服無上甘露法味——般若波",
    "T12n0375_022:0752b08": "羅蜜——要當先以八十種好清淨其身。善男",
    "T12n0375_022:0752b09": "子！譬如妙好金銀寶器盛之淨水，中、表俱",
    "T12n0375_022:0752b10": "淨；菩薩摩訶薩其身清淨亦復如是，盛阿耨",
    "T12n0375_022:0752b11": "多羅三藐三菩提水，中、表俱淨。善男子！如波",
    "T12n0375_022:0752b12": "羅捺素白之衣易受染色。何以故？性白淨故。",
    "T12n0375_022:0752b13": "菩薩摩訶薩亦復如是，以身淨故，疾得阿",
    "T12n0375_022:0752b14": "耨多羅三藐三菩提。以是義故，菩薩摩訶薩",
    "T12n0375_022:0752b15": "修於淨身。「云何菩薩摩訶薩了知諸緣？菩",
    "T12n0375_022:0752b16": "薩摩訶薩不見色相、不見色緣、不見色",
    "T12n0375_022:0752b17": "體、不見色生、不見色滅、不見一相、不見",
    "T12n0375_022:0752b18": "異相、不見見者、不見相貌、不見受者。何",
    "T12n0375_022:0752b19": "以故？了因緣故。如色，一切法亦如是，是名",
    "T12n0375_022:0752b20": "菩薩了知諸緣。",
    "T12n0375_022:0752b21": "「云何菩薩壞諸怨敵？一切煩惱是菩薩怨，",
    "T12n0375_022:0752b22": "菩薩摩訶薩常遠離故，是名菩薩壞諸怨敵。",
    "T12n0375_022:0752b23": "五住菩薩視諸煩惱不名為怨。所以者何？",
    "T12n0375_022:0752b24": "因煩惱故，菩薩有生；以有生故，故能展轉",
    "T12n0375_022:0752b25": "教化眾生。以是義故，不名為怨。何等為",
    "T12n0375_022:0752b26": "怨？所謂誹謗方等經者。菩薩隨生，不畏",
    "T12n0375_022:0752b27": "地獄、畜生、餓鬼，唯畏如是謗方等者。一切",
    "T12n0375_022:0752b28": "菩薩有八種魔名為怨家，遠是八魔名離",
    "T12n0375_022:0752b29": "怨家。是名菩薩離諸怨敵。",
    "T12n0375_022:0752c01": "「云何菩薩遠離二邊？言二邊者，謂二十五",
    "T12n0375_022:0752c02": "有及愛煩惱。菩薩常離二十五有及愛煩惱，",
    "T12n0375_022:0752c03": "是名菩薩遠離二邊。「是名菩薩摩訶薩修",
    "T12n0375_022:0752c04": "大涅槃具足成就第四功德。」",
    "T12n0375_022:0752c05": "爾時，光明遍照高貴德王菩薩摩訶薩言：「如",
    "T12n0375_022:0752c06": "佛所說：『若有菩薩修大涅槃，悉作如是十",
    "T12n0375_022:0752c07": "事功德。』如來何故唯修九事，不修淨土？」",
    "T12n0375_022:0752c08": "佛言：「善男子！我於往昔亦常具修如是十",
    "T12n0375_022:0752c09": "事，一切菩薩及諸如來無有不修是十事",
    "T12n0375_022:0752c10": "者。若使世界不淨充滿，諸佛世尊於中出者，",
    "T12n0375_022:0752c11": "無有是處。善男子！汝今莫謂諸佛出興不",
    "T12n0375_022:0752c12": "淨世界，當知是心不善、狹劣。汝今當知：我",
    "T12n0375_022:0752c13": "實不出閻浮提界。譬如有人說言：『此界獨",
    "T12n0375_022:0752c14": "有日、月，他方世界無有日、月。』如是之言無",
    "T12n0375_022:0752c15": "有義理。若有菩薩發如是言：『此佛世界穢",
    "T12n0375_022:0752c16": "惡不淨，他方佛土清淨莊嚴。』亦復如是。「善男",
    "T12n0375_022:0752c17": "子！西方去此娑婆世界度三十二恒河沙等",
    "T12n0375_022:0752c18": "諸佛國土，彼有世界名曰無勝。彼土何故",
    "T12n0375_022:0752c19": "名曰無勝？其土所有莊嚴之事皆悉平等，無",
    "T12n0375_022:0752c20": "有差別，猶如西方安樂世界、亦如東方滿",
    "T12n0375_022:0752c21": "月世界。我於彼土出現於世，為化眾生故",
    "T12n0375_022:0752c22": "於此界閻浮提中現轉法輪。非但我身獨",
    "T12n0375_022:0752c23": "於此中現轉法輪，一切諸佛亦於此中而",
    "T12n0375_022:0752c24": "轉法輪。以是義故，諸佛世尊非不修行如",
    "T12n0375_022:0752c25": "是十事。「善男子！慈氏菩薩以誓願故，當來",
    "T12n0375_022:0752c26": "之世令此世界清淨莊嚴。以是義故，一切",
    "T12n0375_022:0752c27": "諸佛所有世界無不嚴淨。",
    "T12n0375_022:0752c28": "「復次，善男子！云何菩薩摩訶薩修大涅槃微",
    "T12n0375_022:0752c29": "妙經典具足成就第五功德？善男子！菩薩",
    "T12n0375_022:0753a01": "摩訶薩修大涅槃具足成就第五功德，有",
    "T12n0375_022:0753a02": "五事果。何等為五？一者、諸根完具，二者、不",
    "T12n0375_022:0753a03": "生邊地，三者、諸天愛念，四者、常為天、魔、沙",
    "T12n0375_022:0753a04": "門、剎利、婆羅門等之所恭敬，五者、得宿命智。",
    "T12n0375_022:0753a05": "菩薩以是《大涅槃經》因緣力故，具足如是",
    "T12n0375_022:0753a06": "五事功德。」",
    "T12n0375_022:0753a07": "光明遍照高貴德王菩薩言：「如佛所說：『若",
    "T12n0375_022:0753a08": "有善男子、善女人修於布施則得具成五",
    "T12n0375_022:0753a09": "事功德。』今云何言因《大涅槃》得是五事？」",
    "T12n0375_022:0753a10": "佛言：「善哉，善哉。善男子！如是之事其義各異，",
    "T12n0375_022:0753a11": "今當為汝分別解說。「施得五事：不定、不常、",
    "T12n0375_022:0753a12": "不淨、不勝、不異，非無漏，不能利益、安樂、憐",
    "T12n0375_022:0753a13": "愍一切眾生。若依如是《大涅槃經》所得五",
    "T12n0375_022:0753a14": "事，是定、是常、是淨、是勝、是異，是無漏，則能利",
    "T12n0375_022:0753a15": "益、安樂、憐愍一切眾生。善男子！夫布施者，",
    "T12n0375_022:0753a16": "得離飢渴；《大涅槃經》能令眾生悉得遠離",
    "T12n0375_022:0753a17": "二十五有、渴愛之病。布施因緣令生死相續；",
    "T12n0375_022:0753a18": "《大涅槃經》能令生死斷、不相續。因布施故，",
    "T12n0375_022:0753a19": "受凡夫法；因大涅槃得作菩薩。布施因緣",
    "T12n0375_022:0753a20": "能斷一切貧窮苦惱；《大涅槃經》能斷一切貧",
    "T12n0375_022:0753a21": "善法者。布施因緣有分、有果；因大涅槃得",
    "T12n0375_022:0753a22": "阿耨多羅三藐三菩提，無分、無果。是名菩",
    "T12n0375_022:0753a23": "薩摩訶薩修大涅槃微妙經典具足成就",
    "T12n0375_022:0753a24": "第五功德。",
    "T12n0375_022:0753a25": "「善男子！云何菩薩修大涅槃微妙經典具",
    "T12n0375_022:0753a26": "足成就第六功德？菩薩摩訶薩修大涅槃得",
    "T12n0375_022:0753a27": "金剛三昧，安住是中悉能破散一切諸法，",
    "T12n0375_022:0753a28": "見一切法皆是無常、皆是動相、恐怖因緣、病",
    "T12n0375_022:0753a29": "苦劫盜，念念滅壞，無有真實，一切皆是魔之",
    "T12n0375_022:0753b01": "境界，無可見相。菩薩摩訶薩住是三昧，雖",
    "T12n0375_022:0753b02": "施眾生，乃至不見一眾生實。為眾生故，精",
    "T12n0375_022:0753b03": "勤修習尸波羅蜜，乃至修習般若波羅蜜亦",
    "T12n0375_022:0753b04": "復如是。菩薩若見有一眾生，不能畢竟具",
    "T12n0375_022:0753b05": "足成就檀波羅蜜乃至具足般若波羅蜜。「善",
    "T12n0375_022:0753b06": "男子！譬如金剛，所擬之處無不碎壞，而是",
    "T12n0375_022:0753b07": "金剛無有折損。金剛三昧亦復如是，所擬",
    "T12n0375_022:0753b08": "之法無不碎壞，而是三昧無有折損。善男",
    "T12n0375_022:0753b09": "子！如諸寶中，金剛最勝。菩薩所得金剛三昧",
    "T12n0375_022:0753b10": "亦復如是，於諸三昧為最第一。何以故？菩",
    "T12n0375_022:0753b11": "薩摩訶薩修是三昧，一切三昧悉來歸屬。善",
    "T12n0375_022:0753b12": "男子！如諸小王悉來歸屬轉輪聖王。一切三",
    "T12n0375_022:0753b13": "昧亦復如是，悉來歸屬金剛三昧。善男子！",
    "T12n0375_022:0753b14": "譬如有人為國怨讎，人所厭患，有人殺之，",
    "T12n0375_022:0753b15": "一切世人無不稱讚是人功德。金剛三昧亦",
    "T12n0375_022:0753b16": "復如是，菩薩修習能壞一切眾生怨敵，是",
    "T12n0375_022:0753b17": "故常為一切三昧之所宗敬。善男子！譬如",
    "T12n0375_022:0753b18": "有人，其力盛壯，人無當者，復更有人力能伏",
    "T12n0375_022:0753b19": "之，當知是人世所稱美。金剛三昧亦復如",
    "T12n0375_022:0753b20": "是，力能摧伏難伏之法，以是義故，一切三",
    "T12n0375_022:0753b21": "昧悉來歸屬。善男子！譬如有人在大海浴，",
    "T12n0375_022:0753b22": "當知是人已用諸河泉池之水。菩薩摩訶薩",
    "T12n0375_022:0753b23": "亦復如是，修習如是金剛三昧，當知已為",
    "T12n0375_022:0753b24": "修習諸餘一切三昧。善男子！如香山中有",
    "T12n0375_022:0753b25": "一泉水名阿耨達，其泉具足八味之水，有",
    "T12n0375_022:0753b26": "人飲之無諸病苦。金剛三昧亦復如是，具",
    "T12n0375_022:0753b27": "八正道，菩薩修習，斷諸煩惱、瘡疣、重病。善男",
    "T12n0375_022:0753b28": "子！如人供養摩醯首羅，當知是人已為供",
    "T12n0375_022:0753b29": "養一切諸天。金剛三昧亦復如是，有人修習，",
    "T12n0375_022:0753c01": "當知已為修習一切諸餘三昧。「善男子！若",
    "T12n0375_022:0753c02": "有菩薩安住如是金剛三昧，見一切法無",
    "T12n0375_022:0753c03": "有障礙，如於掌中觀阿摩勒果。菩薩雖",
    "T12n0375_022:0753c04": "復得如是見，終不作想：『見一切法。』「善男子！",
    "T12n0375_022:0753c05": "譬如有人坐四衢道，見諸眾生來、去、坐、臥。",
    "T12n0375_022:0753c06": "金剛三昧亦復如是，見一切法生、滅、出、沒。善",
    "T12n0375_022:0753c07": "男子！譬如高山，有人登之，遠望諸方皆悉",
    "T12n0375_022:0753c08": "明了。金剛定山亦復如是，菩薩登之，遠望",
    "T12n0375_022:0753c09": "諸法無不明了。善男子！譬如春月，天降甘",
    "T12n0375_022:0753c10": "雨，其渧微緻，間無空處，明眼之人見之明",
    "T12n0375_022:0753c11": "了。菩薩亦爾，得金剛定清淨之目，遠見東",
    "T12n0375_022:0753c12": "方所有世界——其中或有國土成、壞——一切皆見，",
    "T12n0375_022:0753c13": "明了無障，乃至十方亦復如是。善男子！如",
    "T12n0375_022:0753c14": "由乾陀山七日並出，其山所有樹木、叢林一切",
    "T12n0375_022:0753c15": "燒盡。菩薩修習金剛三昧亦復如是，所有",
    "T12n0375_022:0753c16": "一切煩惱叢林即時消滅。善男子！譬如金",
    "T12n0375_022:0753c17": "剛，雖能摧破一切有物，終不生念：『我能摧",
    "T12n0375_022:0753c18": "破。』金剛三昧亦復如是，菩薩修已，能破煩",
    "T12n0375_022:0753c19": "惱，終不生念：『我能壞結。』善男子！譬如大地",
    "T12n0375_022:0753c20": "能持萬物，終不生念：『我力能持。』火亦不念：",
    "T12n0375_022:0753c21": "『我能燒物。』水亦不念：『我能潤漬。』風亦不念：",
    "T12n0375_022:0753c22": "『我能動物。』空亦不念：『我能容受。』涅槃亦復",
    "T12n0375_022:0753c23": "不生念言：『我令眾生而得滅度。』金剛三昧",
    "T12n0375_022:0753c24": "亦復如是，雖能滅除一切煩惱，而初無心",
    "T12n0375_022:0753c25": "言：『我能滅。』「若有菩薩安住如是金剛三昧，",
    "T12n0375_022:0753c26": "於一念中變身如佛，其數無量，遍滿十方",
    "T12n0375_022:0753c27": "恒河沙等諸佛世界。而是菩薩雖作是化，",
    "T12n0375_022:0753c28": "其心初無憍慢之想。何以故？菩薩常念：『誰",
    "T12n0375_022:0753c29": "有是定，能作是化？唯有菩薩安住如是金",
    "T12n0375_022:0754a01": "剛三昧乃能作耳。』「菩薩摩訶薩安住如是金",
    "T12n0375_022:0754a02": "剛三昧，於一念中遍到十方恒河沙等諸佛",
    "T12n0375_022:0754a03": "世界，還其本處。雖有是力，亦不念言：『我能",
    "T12n0375_022:0754a04": "如是。』何以故？以是三昧因緣力故。「菩薩摩",
    "T12n0375_022:0754a05": "訶薩安住如是金剛三昧，於一念中能斷",
    "T12n0375_022:0754a06": "十方恒河沙等世界眾生所有煩惱，而心初",
    "T12n0375_022:0754a07": "無斷諸眾生煩惱之想。何以故？以是三昧",
    "T12n0375_022:0754a08": "因緣力故。「菩薩住是金剛三昧，以一音聲",
    "T12n0375_022:0754a09": "有所演說，一切眾生各隨種類而得解了；",
    "T12n0375_022:0754a10": "示現一色，一切眾生各各皆見種種色相；",
    "T12n0375_022:0754a11": "安住一處，身不移易，能令眾生隨其方面",
    "T12n0375_022:0754a12": "各各而見；演說一法，若界、若入，一切眾生各",
    "T12n0375_022:0754a13": "隨本解而得聞之。「菩薩安住如是三昧，雖",
    "T12n0375_022:0754a14": "見眾生而心初無眾生之相、雖見男女",
    "T12n0375_022:0754a15": "無男女相、雖見色法無有色相乃至見",
    "T12n0375_022:0754a16": "識亦無識相、雖見晝夜無晝夜相、雖見",
    "T12n0375_022:0754a17": "一切無一切相、雖見一切煩惱諸結亦無",
    "T12n0375_022:0754a18": "一切煩惱之相、見八聖道無聖道相、雖",
    "T12n0375_022:0754a19": "見菩提無菩提相、見於涅槃無涅槃相。",
    "T12n0375_022:0754a20": "何以故？善男子！一切諸法本無相故。菩薩以",
    "T12n0375_022:0754a21": "是三昧力故，見一切法如本無相。「何故名為",
    "T12n0375_022:0754a22": "金剛三昧？善男子！譬如金剛，若在日中，色",
    "T12n0375_022:0754a23": "則不定。金剛三昧亦復如是，在於大眾色",
    "T12n0375_022:0754a24": "亦不定，是故名為金剛三昧。善男子！譬如金",
    "T12n0375_022:0754a25": "剛，一切世人不能評價。金剛三昧亦復如",
    "T12n0375_022:0754a26": "是，所有功德一切人天不能評量，是故復",
    "T12n0375_022:0754a27": "名金剛三昧。善男子！譬如貧人，得金剛寶",
    "T12n0375_022:0754a28": "則得遠離貧窮、困苦、惡鬼、邪毒。菩薩摩訶",
    "T12n0375_022:0754a29": "薩亦復如是，得是三昧則能遠離煩惱、諸",
    "T12n0375_022:0754b01": "苦、諸魔、邪毒，是故復名金剛三昧。是名菩薩",
    "T12n0375_022:0754b02": "修大涅槃具足成就第六功德。",
    "T12n0375_022:0754b03": "大般涅槃經卷第二十二"
}