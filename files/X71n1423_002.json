{
    "X71n1423_002:0744a07": "舒州投子青和尚語錄卷下",
    "X71n1423_002:0744a09": "頌古(一百則)",
    "X71n1423_002:0744a10": "舉思和尚問六祖大師。當何所務即不落階級。祖",
    "X71n1423_002:0744a11": "云汝曾作什麼來。思云聖諦亦不為。祖云落何階",
    "X71n1423_002:0744a12": "級。思云。聖諦尚不為。何階級之有。祖云。如是如是。",
    "X71n1423_002:0744a13": "汝善護持。吾當有偈。心地含諸種云云。",
    "X71n1423_002:0744a14": "無見頂露雲攢急。劫外靈枝不帶春。那邊不坐空王",
    "X71n1423_002:0744a15": "殿。爭肯耘田向日輪。",
    "X71n1423_002:0744a16": "舉石頭到思和尚處。思問從什麼處來。頭云曹谿",
    "X71n1423_002:0744a17": "來。思乃豎起拂子云。曹谿還有這箇麼。頭云。非但",
    "X71n1423_002:0744a18": "曹谿。西天亦無。思云子莫到西天來麼。頭云若到",
    "X71n1423_002:0744a19": "有也則。云未在更道。頭云。莫全靠某甲。和尚也須",
    "X71n1423_002:0744a20": "道一半。思云。不辭向汝道。恐後無人承當。",
    "X71n1423_002:0744a21": "白雲藏玉鳳。紅日照無遼。隱隱星攢處。無私鎮九霄。",
    "X71n1423_002:0744a22": "舉藥山與雲嵓游山。腰閒刀響。嵓云甚麼物作聲。",
    "X71n1423_002:0744a23": "山便抽刀驀口作斫勢。",
    "X71n1423_002:0744a24": "大鵬無伴過天池。獅子將兒絕後隨。崑崙觸犯歸行",
    "X71n1423_002:0744b01": "路。一孔吞雲萬象馳。",
    "X71n1423_002:0744b02": "舉僧問道吾。如何是和尚深深處。吾下禪牀作女",
    "X71n1423_002:0744b03": "人拜云。謝子遠來。無可祗待。",
    "X71n1423_002:0744b04": "驪龍海臥瑞雲高。四望歸宗萬派朝。木人來問西宮",
    "X71n1423_002:0744b05": "事。回惠東園一顆桃。",
    "X71n1423_002:0744b06": "舉雲嵓初參藥山。山問甚麼處來。嵓云百丈來。山",
    "X71n1423_002:0744b07": "云有何言句。嵓云。有時云一句子百味具足。山云。",
    "X71n1423_002:0744b08": "鹹即鹹味。淡即淡味。不鹹不淡是常味。作麼生百",
    "X71n1423_002:0744b09": "味具足底句。嵓無對。山云爭奈目前生死何。嵓云",
    "X71n1423_002:0744b10": "目前無生死。山云。二十年在百丈。俗氣也不除。又",
    "X71n1423_002:0744b11": "問。海兄更說什麼法。嵓云。有時道三句外省去。六",
    "X71n1423_002:0744b12": "句外會取。山云。三千里外且喜沒交涉。山又問。更",
    "X71n1423_002:0744b13": "說甚麼法。嵓云。有時上堂了。大眾下堂次。復召大",
    "X71n1423_002:0744b14": "眾。大眾迴首。乃云是甚麼。山云何不早恁麼道。嵓",
    "X71n1423_002:0744b15": "於言下有省。",
    "X71n1423_002:0744b16": "行盡千峯路轉高。肯歸方憶舊雲房。貪尋古調單于",
    "X71n1423_002:0744b17": "曲。暨蹉胡家一韻長。",
    "X71n1423_002:0744b18": "舉夾山參船子。",
    "X71n1423_002:0744b19": "泛舟駕嶮三十春。擊處竿頭活死人。夾嶺桂分千古",
    "X71n1423_002:0744b20": "韻。朗江山翠萬重新。",
    "X71n1423_002:0744b21": "舉藥山問高沙彌云。我聞長安甚鬧。彌云我國晏",
    "X71n1423_002:0744b22": "然。山忻然曰。子從看經得。從請泴得。彌云。不從看",
    "X71n1423_002:0744b23": "經得。亦不從請泴得。山云。大有人不看經不請泴。",
    "X71n1423_002:0744b24": "為甚麼不得。彌云。不道佗不得。自是佗不肯承當。",
    "X71n1423_002:0744c01": "興亡雲去與雲來。渠無國土絕塵埃。須彌頂上無根",
    "X71n1423_002:0744c02": "艸。不受春風華自開。",
    "X71n1423_002:0744c03": "僧問石霜。如何是和尚深深處。霜云無須鎖子兩",
    "X71n1423_002:0744c04": "頭搖。",
    "X71n1423_002:0744c05": "三更月落兩山明。古道程遙苔滿生。金鎖搖時無手",
    "X71n1423_002:0744c06": "犯。碧波心月兔常行。",
    "X71n1423_002:0744c07": "僧問洞山。如何是祖師西來意。山云待洞水逆流",
    "X71n1423_002:0744c08": "即向汝道。",
    "X71n1423_002:0744c09": "古源無水月何生。滿岸西流一派分。[葸十+夕]嶺罷詢熊耳",
    "X71n1423_002:0744c10": "夢。雪庭休話少林春。",
    "X71n1423_002:0744c11": "僧問夾山。如何是佛。山云此閒無賓主。僧云尋常",
    "X71n1423_002:0744c12": "與什麼對談。山云。文殊與吾攜水去。普賢猶未折",
    "X71n1423_002:0744c13": "華來。",
    "X71n1423_002:0744c14": "親言言處幾人知。今古無儔類莫齊。玉馬雪行歸半",
    "X71n1423_002:0744c15": "夜。羚羊挂角月沈西。",
    "X71n1423_002:0744c16": "雲葢問石霜。萬戶俱開即不問。萬戶俱閉時如何。",
    "X71n1423_002:0744c17": "霜云堂中事作麼生。葢無對。經半年方道得語云。",
    "X71n1423_002:0744c18": "無人接得渠。霜云。道則太煞道。則道得八成。葢云",
    "X71n1423_002:0745a01": "和尚又如何。霜云無人識得渠。",
    "X71n1423_002:0745a02": "古殿嵓開月鎖松。霜凝雪露韻無窮。星前人臥千峯",
    "X71n1423_002:0745a03": "室。佛祖無因識得渠。",
    "X71n1423_002:0745a04": "僧問九峯虔和尚。一筆丹青為什麼邈志公真不",
    "X71n1423_002:0745a05": "得。師云僧繇却許志公。僧云未審僧繇什麼人證",
    "X71n1423_002:0745a06": "據。峯云烏龜稽首須彌柱。",
    "X71n1423_002:0745a07": "荊山採玉卞人尋。至寶無瑕絕見因。鐵牛帶子蹈滄",
    "X71n1423_002:0745a08": "海。撞月石龜長羽鱗。",
    "X71n1423_002:0745a09": "僧問韶山。是非不到處。還有句也無。山云有。僧云",
    "X71n1423_002:0745a10": "是什麼句。山云一片孤雲不露醜。",
    "X71n1423_002:0745a11": "白雲不到中峯頂。滿目煙蘿景象殊。一句曲含千古",
    "X71n1423_002:0745a12": "調。萬重青碧月來初。",
    "X71n1423_002:0745a13": "僧問梁山。如何是祖師西來意。山云莫亂道。",
    "X71n1423_002:0745a14": "國令嚴嚴擬者危。毫釐纔動鐵輪。隨心萠口應三千",
    "X71n1423_002:0745a15": "里。齒露言來苦怨誰。",
    "X71n1423_002:0745a16": "僧問龍牙祖意。",
    "X71n1423_002:0745a17": "石龜語話是誰聞。無耳髑髏夜聽深。方曉便藏無影",
    "X71n1423_002:0745a18": "樹。大陽雖照不能尋。",
    "X71n1423_002:0745a19": "靈雲見桃悟道。",
    "X71n1423_002:0745a20": "山前桃發故園春。華綻紅枝省此身。證據謝君傍著",
    "X71n1423_002:0745a21": "力。笑顏雖展意生瞋。煙鎖綠楊鶯囀緩。雨侵石筍倚",
    "X71n1423_002:0745a22": "空鄰。金烏放去無消息。木馬嘶聲過漢秦。",
    "X71n1423_002:0745a23": "肅宗問忠國師。百年後所須何物。",
    "X71n1423_002:0745a24": "古塔涌聖迷。雲籠龍鳳失。香風半夜沈。寶殿無知識。",
    "X71n1423_002:0745b01": "龐居士問馬大師。不與萬法為侶是什麼人。師云",
    "X71n1423_002:0745b02": "待汝一口吸盡西江水即向汝道。",
    "X71n1423_002:0745b03": "父母曠來別。得奉當竭力。木人半夜言。莫使外人識。",
    "X71n1423_002:0745b04": "僧問長沙。本來人還成佛否。沙云儞道大唐天子",
    "X71n1423_002:0745b05": "還刈茅否。",
    "X71n1423_002:0745b06": "苔殿重重紫氣深。星分辰位正乾坤。金輪不御閻浮",
    "X71n1423_002:0745b07": "境。豈并諸侯寶印尊。",
    "X71n1423_002:0745b08": "道吾與雲嵓到南泉。泉問闍梨名什麼。吾云宗智。",
    "X71n1423_002:0745b09": "泉云智不到處作麼生宗。吾云切忌道著。泉云酌",
    "X71n1423_002:0745b10": "然道著則頭角生。異日吾與雲嵓在後架把鍼。泉",
    "X71n1423_002:0745b11": "過再問。智頭陀前日道智不到處切忌道著。道著",
    "X71n1423_002:0745b12": "則頭角生。合作麼生行履。吾乃抽身入僧堂。",
    "X71n1423_002:0745b13": "金剛際下古髑髏。幾被人蹈血濺空。明月任從君自",
    "X71n1423_002:0745b14": "掬。寒松那棄白雲封。",
    "X71n1423_002:0745b15": "趙州纔見僧來便問。曾到此閒麼。僧云不曾到。州",
    "X71n1423_002:0745b16": "云喫茶去。又問僧曾到麼。僧云曾到。州云喫茶去。",
    "X71n1423_002:0745b17": "見僧便問曾到否。有言曾到不曾來。留坐喫茶珍重",
    "X71n1423_002:0745b18": "去。青煙暗換綠紋苔。",
    "X71n1423_002:0745b19": "大隨葢龜公案。",
    "X71n1423_002:0745b20": "一家有事百家忙。春暖纔回艸自長。東嶺月分西澗",
    "X71n1423_002:0745b21": "水。匊殘猶自候重陽。",
    "X71n1423_002:0745b22": "南泉兩堂爭猫兒。",
    "X71n1423_002:0745b23": "臨險推人事要知。求材先自露鍼錐。釣魚盡說暗風",
    "X71n1423_002:0745b24": "勢。及至風來波路迷。潦倒趙州雖好手。鐘鳴齋後赴",
    "X71n1423_002:0745c01": "來遲。要知大象嘉州路。鐵牛鎮斷陝西關。",
    "X71n1423_002:0745c02": "僧問雲居弘覺。僧家畢竟如何。云居山好。",
    "X71n1423_002:0745c03": "突兀嵯峨萬仞橫。四邊無路不通行。自古兩輪光不",
    "X71n1423_002:0745c04": "到。夜深王老入西岑。",
    "X71n1423_002:0745c05": "丹霞一日經過院宿凝寒燒木佛。",
    "X71n1423_002:0745c06": "師拈云。不會為客。勞煩主人。",
    "X71n1423_002:0745c07": "古嵓苔閉冷侵扉。蜚者驚危走者迷。夜深寒爇汀洲",
    "X71n1423_002:0745c08": "火。失曉漁家忙自疑。",
    "X71n1423_002:0745c09": "舉洛浦參夾山。山云雞棲鳳巢非其同類。出去(云云)。",
    "X71n1423_002:0745c10": "無伴石人夜入山。雪籠紅頂綠衣寒。喝開劫肇三峯",
    "X71n1423_002:0745c11": "頂。捧出金襴對日看。",
    "X71n1423_002:0745c12": "僧問疎山。如何是佛。云。何不問疎山老漢。",
    "X71n1423_002:0745c13": "養子方知在上慈。親言無味外人疑。欲窮滄浪深深",
    "X71n1423_002:0745c14": "處。聽取漁家輒莫迷。",
    "X71n1423_002:0745c15": "僧問重雲和尚。如何是歸根得旨。雲云早時忘却",
    "X71n1423_002:0745c16": "不憶塵生。",
    "X71n1423_002:0745c17": "家破人亡何處依。無心無緒話求歸。十年忘盡來時",
    "X71n1423_002:0745c18": "路。暫憶些時總不知。",
    "X71n1423_002:0746a01": "舉僧問夾山。如何是夾山境。山云。猿抱子歸青嶂",
    "X71n1423_002:0746a02": "後。鳥銜華落碧嵓前。",
    "X71n1423_002:0746a03": "月皎青松鶴夢長。碧雲丹桂挂羚羊。嵓高壁仞千峯",
    "X71n1423_002:0746a04": "雪。石筍生條半夜霜。",
    "X71n1423_002:0746a05": "舉僧問曹山。佛未出世時如何云云。",
    "X71n1423_002:0746a06": "月隱青山瑞氣高。梧藏丹鳳覰無寥。無端石馬潭中",
    "X71n1423_002:0746a07": "過。驚起泥龍翻海潮。",
    "X71n1423_002:0746a08": "舉僧問雲居。全無學處如何立身。居云無立身處。",
    "X71n1423_002:0746a09": "僧云佛事何勞。居云不同興化。",
    "X71n1423_002:0746a10": "苔殿煙收紫氣旋。拱班宸幄退堯年。鳳棲不宿桃源",
    "X71n1423_002:0746a11": "客。豈并金光矚漢天。",
    "X71n1423_002:0746a12": "僧問風穴。古曲無音韻時。如何和得齊。穴云。木雞",
    "X71n1423_002:0746a13": "啼子夜。芻狗吠天明。",
    "X71n1423_002:0746a14": "古嵓月色鎖重雲。枯木迎芳曉帶春。昨夜星河轉南",
    "X71n1423_002:0746a15": "斗。金烏隨鳳過天輪。",
    "X71n1423_002:0746a16": "僧問投子。劫火洞然時如何。云寒威威地。",
    "X71n1423_002:0746a17": "天地為爐萬物燋。石人駕浪渡雲霄。風生半夜霜威",
    "X71n1423_002:0746a18": "重。月落冰寒逼鬢凋。",
    "X71n1423_002:0746a19": "米胡令僧問仰山。今時人還假悟否。山云。悟即不",
    "X71n1423_002:0746a20": "無。爭奈落第二頭。米胡深肯之。",
    "X71n1423_002:0746a21": "碧岫峯頭借問人。指山窮處未安身。雖然免得重陽",
    "X71n1423_002:0746a22": "令。爭似靈苗不犯春。",
    "X71n1423_002:0746a23": "鏡清問雪峯。古人有言。峯便倒臥。良久起云。問甚",
    "X71n1423_002:0746a24": "麼。清再問。峯云。虗生浪死漢。",
    "X71n1423_002:0746b01": "尋常愛客恨無來。及至人來懶話陪。空臥早知眠不",
    "X71n1423_002:0746b02": "當。虗勞紅燄落寒灰。",
    "X71n1423_002:0746b03": "雲門一日問明教。今日喫得幾箇胡餅。教云五箇。",
    "X71n1423_002:0746b04": "門云露柱喫得幾箇。教云請和尚茶堂裏喫茶。",
    "X71n1423_002:0746b05": "等閒垂借問端由。不負平生盡咄酬。竭力為人須是",
    "X71n1423_002:0746b06": "徹。方知茶味解人愁。",
    "X71n1423_002:0746b07": "僧問雲居。六戶不明時如何。居云不涉緣。僧云向",
    "X71n1423_002:0746b08": "上事如何。居云慎者不護。",
    "X71n1423_002:0746b09": "春到石人視遠山。鶯啼華木碧波閒。須知雲外嵓松",
    "X71n1423_002:0746b10": "瑞。千古迎風任歲寒。",
    "X71n1423_002:0746b11": "風穴初到黃龍。龍問。石角穿雲路。垂絛意若何。穴",
    "X71n1423_002:0746b12": "云。紅霞籠玉像。擁嶂照川原。龍云恁麼則相隨來",
    "X71n1423_002:0746b13": "也。穴云和尚低聲。",
    "X71n1423_002:0746b14": "無價明珠暗處懸。夜深將把木人穿。誰知却被泥牛",
    "X71n1423_002:0746b15": "見。吞入紅霞碧浪淵。",
    "X71n1423_002:0746b16": "雪峯和尚送南際長老出。乃作女人拜。際斂手云",
    "X71n1423_002:0746b17": "喏喏。峯以手斫額便歸。",
    "X71n1423_002:0746b18": "送客隨家豐儉施。盡情為餞免生疑。却蒙惠重過相",
    "X71n1423_002:0746b19": "贈。斂手遙別向暮歸。",
    "X71n1423_002:0746b20": "舉傅大士見梁王不起。公臣問曰。大士見王為什",
    "X71n1423_002:0746b21": "麼不起。士曰。法地若動。一切不安。",
    "X71n1423_002:0746b22": "師拈云。然安邦定亂實假良股。立法明宗須憑作",
    "X71n1423_002:0746b23": "者。投機不玅。過犯彌天。力用不全。化風減半。若據",
    "X71n1423_002:0746b24": "將高就下。即枯木重陽。若盡令雙趺。即哀同萬里。",
    "X71n1423_002:0746c01": "梁國令它魏國愁。渡江投水暗隨流。雖然寸土居無",
    "X71n1423_002:0746c02": "動。爭柰雙林樹半秋。",
    "X71n1423_002:0746c03": "舉僧問首山。如何是學人親切處。山云五九盡日",
    "X71n1423_002:0746c04": "又逢春。僧云畢竟如何。山云冬去寒食一百五。",
    "X71n1423_002:0746c05": "日暮陰雲郊野深。重陽到後匊華新。不因西嶠殘冰",
    "X71n1423_002:0746c06": "盡。爭得東山一帶春。",
    "X71n1423_002:0746c07": "舉僧問雲門。如何是超佛越祖之談。云餬餅。",
    "X71n1423_002:0746c08": "祖佛超談問作家。困來宜喫建谿茶。重陽日近開金",
    "X71n1423_002:0746c09": "匊。深水魚行暗動沙。",
    "X71n1423_002:0746c10": "僧問玄沙。如何是和尚親傳底事。沙云我是謝家",
    "X71n1423_002:0746c11": "兒。",
    "X71n1423_002:0746c12": "親伸端的向君言。莫比流沙少室傳。昨夜鴈回雙嶺",
    "X71n1423_002:0746c13": "後。謝家人立月明前。",
    "X71n1423_002:0746c14": "僧問趙州。如何是祖師西來意。州云版齒生毛。",
    "X71n1423_002:0746c15": "九年少室自虗淹。爭似當頭一句傳。版齒生毛猶可",
    "X71n1423_002:0746c16": "事。石人蹈破謝家船。",
    "X71n1423_002:0746c17": "舉僧問仰山湧和尚。如何是法身寶。云。百舌未休",
    "X71n1423_002:0746c18": "枝上語。鳳凰那肯共同棲。",
    "X71n1423_002:0747a01": "松生嵓畔鶴停穩。鳳出丹山鸞并羣。面壁尚虧菴外",
    "X71n1423_002:0747a02": "事。淨名何苦太言論。",
    "X71n1423_002:0747a03": "僧問雲門。如何是祖師西來意。云。日裏看山。",
    "X71n1423_002:0747a04": "坦然曾問老師安。爭似韶陽一句傳。日裏華山仙掌",
    "X71n1423_002:0747a05": "露。夜深猿叫月當軒。",
    "X71n1423_002:0747a06": "舉夾山在溈山作典座公案。",
    "X71n1423_002:0747a07": "相逢借問眾僧麋。莫比庵園香飯施。紫氣夜隨丹鳳",
    "X71n1423_002:0747a08": "轉。金龍曉纏月中枝。",
    "X71n1423_002:0747a09": "僧問巴陵。祖意教意是同是別。云。雞寒上樹。鴨寒",
    "X71n1423_002:0747a10": "下水。",
    "X71n1423_002:0747a11": "同別祖意問端由。便將無價與他酬。絲綸夜靜人垂",
    "X71n1423_002:0747a12": "釣。曉得金烏帶月收。",
    "X71n1423_002:0747a13": "僧問投子。凡聖相去幾何。投子下禪牀立。",
    "X71n1423_002:0747a14": "水出崑崙浪接連。天高地垕秀林巒。禪牀略下雲山",
    "X71n1423_002:0747a15": "斷。凡聖無踪海岳寒。",
    "X71n1423_002:0747a16": "僧問趙州。如何是道。州云牆外底。",
    "X71n1423_002:0747a17": "知道還他老倒翁。親言相指自匆匆。關山路遠重須",
    "X71n1423_002:0747a18": "去。一徑長途君任通。",
    "X71n1423_002:0747a19": "仰山湧和尚示眾云。一言說盡山河。僧便問。如何",
    "X71n1423_002:0747a20": "是一言。山以火筯插向爐邊。却收舊處。",
    "X71n1423_002:0747a21": "一句稱提萬象分。肯同摩竭掩重門。夕陽影裏風濤",
    "X71n1423_002:0747a22": "急。不覺移舟古渡昏。",
    "X71n1423_002:0747a23": "舉僧問首山。如何是菩提路。山云此去襄陽五里。",
    "X71n1423_002:0747a24": "僧云向上事如何。山云來往不易。",
    "X71n1423_002:0747b01": "問路重途擬進程。綠楊鶯語送行人。牌標五里向君",
    "X71n1423_002:0747b02": "說。莫道當年不指陳。",
    "X71n1423_002:0747b03": "僧問嵓頭。古帆未掛時如何。頭云後園驢喫艸。",
    "X71n1423_002:0747b04": "師拈云。寒山睡重。拾得起遲。",
    "X71n1423_002:0747b05": "雲暗西嵓東嶺明。汀洲南面起笛聲。天光睡重和衣",
    "X71n1423_002:0747b06": "潤。鶯囀高枝柳帶春。",
    "X71n1423_002:0747b07": "舉僧問風穴。麈鹿成羣。如何射得麈中主。穴云。釣",
    "X71n1423_002:0747b08": "船載到瀟湘岸。氣咽無寥問白鷗。",
    "X71n1423_002:0747b09": "禁殿重圍視聽危。側思偏立絳綸垂。漢鄉雲斷汀洲",
    "X71n1423_002:0747b10": "迥。嶺暮猿啼孤月隨。",
    "X71n1423_002:0747b11": "舉僧問投子。三身中那身說法。子乃彈指。",
    "X71n1423_002:0747b12": "三身說法問端由。彈指輕輕海嶽收。金鎖塔開紅日",
    "X71n1423_002:0747b13": "像。夜深人笑碧峯頭。",
    "X71n1423_002:0747b14": "僧問仰山湧和尚。曹谿意旨如何。云一鎖入寒空。",
    "X71n1423_002:0747b15": "重雲層仞插寒空。塔鎖深雲勢莫窮。千古松聲來有",
    "X71n1423_002:0747b16": "韻。萬年谿水去無蹤。",
    "X71n1423_002:0747b17": "僧問福州雲峯顯和尚。如何是諸佛向上人。峯云",
    "X71n1423_002:0747b18": "白雲覆青山。僧云莫便是和尚為人處也無。云綠",
    "X71n1423_002:0747b19": "沼徒長蕖。",
    "X71n1423_002:0747b20": "雪嶠層層翠鎖深。風生寒岫結重雲。夜來丹鳳冲霄",
    "X71n1423_002:0747b21": "漢。聽曉樵人逐雁羣。",
    "X71n1423_002:0747b22": "僧問蘄州廣教志和尚。是甚麼物。學人不會。志云",
    "X71n1423_002:0747b23": "生在冀州。",
    "X71n1423_002:0747b24": "禁幄重圍苔蘚深。金鈴不動侍無人。誰攜班杖來相",
    "X71n1423_002:0747c01": "問。報說東園麥壠青。",
    "X71n1423_002:0747c02": "僧問風穴。如何是學人親切處。穴云。須彌南畔齊",
    "X71n1423_002:0747c03": "打鼓。賀蘭山上曬皮裘。",
    "X71n1423_002:0747c04": "親切曾伸問老翁。東山謌唱北山吟。弄潮須是江吳",
    "X71n1423_002:0747c05": "客。別語還他漢地人。",
    "X71n1423_002:0747c06": "僧問首山。如何是學人用心處。云怪儞一問遲也。",
    "X71n1423_002:0747c07": "未語難明迷悟情。發言方表赤心人。祇貪進步求明",
    "X71n1423_002:0747c08": "玉。爭信靈苗不受春。",
    "X71n1423_002:0747c09": "僧問首山。一切諸佛皆從此經出。如何是此經。山",
    "X71n1423_002:0747c10": "云低聲低聲。僧云如何受持。山云不污染。",
    "X71n1423_002:0747c11": "水出崑崙山起雲。釣人樵父昧來因。祇知洪浪嵓巒",
    "X71n1423_002:0747c12": "闊。不肯拋絲棄斧聲。",
    "X71n1423_002:0747c13": "僧問郢州趙橫山柔和尚。如何是佛。云平地望高",
    "X71n1423_002:0747c14": "坡。",
    "X71n1423_002:0747c15": "江山歷盡幾施功。方得逢人話昔同。春到洞庭南壁",
    "X71n1423_002:0747c16": "岸。鳥啼西嶺月生東。",
    "X71n1423_002:0747c17": "僧問九峯懃和尚。如何是西來意。云一寸龜毛重",
    "X71n1423_002:0747c18": "九斤。",
    "X71n1423_002:0748a01": "等閒不語未逢人。語便傷真似太親。不顧火中鸞鳳",
    "X71n1423_002:0748a02": "息。驚它石虎暗生瞋。",
    "X71n1423_002:0748a03": "僧問臨濟。如何是吹毛劒。濟云禍事禍事。僧禮拜。",
    "X71n1423_002:0748a04": "濟便打。",
    "X71n1423_002:0748a05": "劒藏匣冷逼人寒。擬問棲遲過嶺南。更欲進前求退",
    "X71n1423_002:0748a06": "後。悲風千古遶谿潭。",
    "X71n1423_002:0748a07": "僧問大隨。如何是室中燈。云三人證龜成鼈。",
    "X71n1423_002:0748a08": "六耳同謀事可成。直言方表赤心人。室中燈燄誰來",
    "X71n1423_002:0748a09": "撥。白髮童兒兩鬢新。",
    "X71n1423_002:0748a10": "僧問瑞嵓。如何是誕生王子。嵓云深宮引不出。",
    "X71n1423_002:0748a11": "貴異天然應有時。六宮春苑少相隨。星攢半夜天輪",
    "X71n1423_002:0748a12": "迥。燭曉東圍簾靜垂。",
    "X71n1423_002:0748a13": "僧問鼎州文殊和尚。古人垂一足意旨如何。云坐",
    "X71n1423_002:0748a14": "久成勞。",
    "X71n1423_002:0748a15": "馳書纔去反匆匆。一足垂酬繼後蹤。坐久成勞誰委",
    "X71n1423_002:0748a16": "悉。紅爐點雪自相通。",
    "X71n1423_002:0748a17": "僧問上藍超和尚。善財見文殊後為甚麼却往南",
    "X71n1423_002:0748a18": "方。藍云。學憑入室。知乃通方。僧云到蘇摩城為甚",
    "X71n1423_002:0748a19": "麼彌勒却遣見文殊。云。道[目*齊]無涯。逢人不盡。",
    "X71n1423_002:0748a20": "日出昇空高下周。崑崙源派入川流。春山雲逗風無",
    "X71n1423_002:0748a21": "盡。雁去回南天地秋。",
    "X71n1423_002:0748a22": "僧問洛浦。如何是一大藏教收不得者。浦云。雨滋",
    "X71n1423_002:0748a23": "三艸秀。片玉本來輝。",
    "X71n1423_002:0748a24": "畢鉢嵓華曉帶春。香風時結鷲峯層。須知玉象瓶中",
    "X71n1423_002:0748b01": "塔。別有輝天照地燈。",
    "X71n1423_002:0748b02": "僧問芭蕉情和尚。如何是透法身句。蕉云。一不得",
    "X71n1423_002:0748b03": "問。二不得休。僧云學人不會。蕉云第三度來與儞",
    "X71n1423_002:0748b04": "相見。",
    "X71n1423_002:0748b05": "休問維摩臥病城。靈山空自掩光陰。流沙欲渡全無",
    "X71n1423_002:0748b06": "難。莫聽鶯鳴在那林。",
    "X71n1423_002:0748b07": "僧問芭蕉徹和尚。有一人不捨生死。不證涅槃。師",
    "X71n1423_002:0748b08": "還提攜也無。徹云不提攜。僧云為甚麼不提攜。徹",
    "X71n1423_002:0748b09": "云老僧粗識好惡。",
    "X71n1423_002:0748b10": "百歲童兒出戶來。滿身紅爛惹塵埃。火中閒步清凉",
    "X71n1423_002:0748b11": "地。識者無因敢近擡。",
    "X71n1423_002:0748b12": "僧問天彭。如何是佛。云。親切不離家。寂寞不當戶。",
    "X71n1423_002:0748b13": "白雲時映舊山青。竹鎖薄煙露幾莖。虗室夜寒秋月",
    "X71n1423_002:0748b14": "迥。雁回遙聽可三更。",
    "X71n1423_002:0748b15": "僧問禾山。即心即佛即不問。如何是非心非佛。山",
    "X71n1423_002:0748b16": "云解打鼓。",
    "X71n1423_002:0748b17": "布毛拈處費人言。爭似禾山一句傳。打鼓一聲喧宇",
    "X71n1423_002:0748b18": "宙。冰寒千丈忽生蓮。",
    "X71n1423_002:0748b19": "僧問黃連和尚。如何是聲前一句。連云。聲前無句。",
    "X71n1423_002:0748b20": "聲後問將來。",
    "X71n1423_002:0748b21": "空劫前時廣路閒。聲前無句信人難。欲窮滄浪白雲",
    "X71n1423_002:0748b22": "曲。且看石人露半顏。",
    "X71n1423_002:0748b23": "僧問吉州資福寶和尚。如何是古人歌。福畫圓相",
    "X71n1423_002:0748b24": "對之。",
    "X71n1423_002:0748c01": "一曲兩曲深夜彈。松風和雨過前山。可憐卞玉離荊",
    "X71n1423_002:0748c02": "岫。誰是知音却取還。",
    "X71n1423_002:0748c03": "僧問益州崇福志和尚。如何寬廓之言。志云無舌",
    "X71n1423_002:0748c04": "人道得。",
    "X71n1423_002:0748c05": "寬廓言時不犯舌。清風高韻碧雲斜。石人貪話西峯",
    "X71n1423_002:0748c06": "事。不覺東嵓起霧遮。",
    "X71n1423_002:0748c07": "大陽明安和尚問梁山。如何是無相道場。山指觀",
    "X71n1423_002:0748c08": "音云此是吳處士畫。陽擬進語。山急索云。這箇是",
    "X71n1423_002:0748c09": "有相底。如何是無相底。陽言下有省。禮拜乃歸本",
    "X71n1423_002:0748c10": "位立。山云何不道取一句子。陽云。道即不辭。恐上",
    "X71n1423_002:0748c11": "紙墨。山呵呵云。此語上石去在。後果上碑。",
    "X71n1423_002:0748c12": "師拈云。然道廣古今。行人難度。山危絕嶮。登者無",
    "X71n1423_002:0748c13": "因。儻不發問先蹤。履踐無期得入。所以悟由自己",
    "X71n1423_002:0748c14": "印乃憑師。遞代證明續佛壽命。此者窮崖問路力",
    "X71n1423_002:0748c15": "盡指蹤。嵓壁無門力窮進退。既金龍失水妙翅力",
    "X71n1423_002:0748c16": "提。別透波瀾復歸本位。諸仁者。正當恁麼時還知",
    "X71n1423_002:0748c17": "古人退位處麼。若知得。可謂萬仞峯擁千波竭沸。",
    "X71n1423_002:0748c18": "龍宮與天界分簷。鳳閣并星辰合彩。嵓松籠瑞川",
    "X71n1423_002:0749a01": "霧艸薰。不犯化門千山迥出。若不知落處。嵓闊無",
    "X71n1423_002:0749a02": "人問。龍到滄海深。",
    "X71n1423_002:0749a03": "路窮崖仞問山翁。別指嵓西嶺近東。擬進霧垂嵐色",
    "X71n1423_002:0749a04": "重。回頭頂見太陽紅。",
    "X71n1423_002:0749a05": "僧問百丈奇特事。",
    "X71n1423_002:0749a06": "黑風吹海浪頭高。霹靂飜空吼夜濤。隱隱漁燈藏古",
    "X71n1423_002:0749a07": "岸。截流一棹豈徒勞。",
    "X71n1423_002:0749a08": "舉歷村和尚一日煎茶次。僧問如何是祖師西來",
    "X71n1423_002:0749a09": "意。師舉起苶匙子。僧云莫這便當否。師擲向火中。",
    "X71n1423_002:0749a10": "煎茶未了人來問。拈起分明呈似他。當機若遇收燕",
    "X71n1423_002:0749a11": "手。性命難存爭柰何。",
    "X71n1423_002:0749a12": "僧問文殊和尚。萬法歸一一歸何處。云黃河九曲。",
    "X71n1423_002:0749a13": "問法窮因歸何處。黃河透過碧波瀾。須知雲外千峯",
    "X71n1423_002:0749a14": "上。別有靈松帶露寒。",
    "X71n1423_002:0749a15": "雪峯在洞山作典座淘米次。山問云。淘沙去米。淘",
    "X71n1423_002:0749a16": "米去沙。(〔著〕語云)無影長生桂。經霜結子頻。峯云沙",
    "X71n1423_002:0749a17": "米一齊去。山云大眾喫箇甚麼。(〔著〕語云)金鳳探香",
    "X71n1423_002:0749a18": "銜不盡。玉雛食蘂葉長新。峯乃覆却盆。山云。得即",
    "X71n1423_002:0749a19": "得。須別見人始得。後果嗣德山。",
    "X71n1423_002:0749a20": "滿鉢盛來一物無。豈同香積變珍酥。日月并輪長不",
    "X71n1423_002:0749a21": "照。木人舞袖向紅爐。",
    "X71n1423_002:0749a22": "德山一日上堂云。問即有過。不問又乖。時有僧纔",
    "X71n1423_002:0749a23": "出禮拜。山便打。僧云。某甲話也未問。因甚麼便打",
    "X71n1423_002:0749a24": "某甲。山云待儞開口堪作甚麼。",
    "X71n1423_002:0749b01": "師拈云。然禍因自起。傷損它人。火發內生。燄飜林",
    "X71n1423_002:0749b02": "獸。既險崖弄巧。祇可推落。洪嵓放轉徹通。却成反",
    "X71n1423_002:0749b03": "遭受屈。雖小得便宜。還知德山大錯麼。若知得。德",
    "X71n1423_002:0749b04": "山粉碎。若不知得。揀猶少在。",
    "X71n1423_002:0749b05": "金輪微動吼乾坤。稍逆金軀艸臥身。更欲發言來擬",
    "X71n1423_002:0749b06": "問。悲風吹盡四絕鄰。",
    "X71n1423_002:0749b07": "僧問興化。軍旗急速時如何。化云日料半斤餐。",
    "X71n1423_002:0749b08": "離城別閣暗愁時。月落星分信馬蹄。風掃曉霜林木",
    "X71n1423_002:0749b09": "迥。夜深汀岸火生微。",
    "X71n1423_002:0749b10": "僧問長慶。如何得不疑去。師展手。",
    "X71n1423_002:0749b11": "展手之時萬仞摧。枯河無水月無來。若疑別問龐居",
    "X71n1423_002:0749b12": "士。石女黃梅誰共陪。",
    "X71n1423_002:0749b13": "僧問洞山。亡僧遷化向什麼處去。山云火後一莖",
    "X71n1423_002:0749b14": "茆。",
    "X71n1423_002:0749b15": "野火燒時越轉新。至今煙燄雨難霖。旱地紅蓮遮日",
    "X71n1423_002:0749b16": "月。無根樹長翠成陰。",
    "X71n1423_002:0749b17": "國師三喚侍者話。",
    "X71n1423_002:0749b18": "國師喚侍者。重言不當吃。它耳又不聾。自又無處雪。",
    "X71n1423_002:0749b19": "幽棲和尚一日斂鐘上堂。大眾纔集。棲云甚麼人",
    "X71n1423_002:0749b20": "打鐘。僧云維那。棲云近前。僧近前。棲便打。却歸方",
    "X71n1423_002:0749b21": "丈臥。",
    "X71n1423_002:0749b22": "驀路相逢借問由。寸心莫便與他酬。雖然重擔教人",
    "X71n1423_002:0749b23": "代。終是慚顏暗地羞。",
    "X71n1423_002:0749b24": "僧問洞山。如何是佛。山云麻三斤。",
    "X71n1423_002:0749c01": "三年一閏大家知。也有顢頇不記時。昨夜雁回沙塞",
    "X71n1423_002:0749c02": "冷。嚴風吹綻月中枝。",
    "X71n1423_002:0749c03": "僧問雲門。如何是透法身句。云北斗裏藏身。",
    "X71n1423_002:0749c04": "南岳峯高北岳低。行人泣淚兩遲疑。火星昨夜移牛",
    "X71n1423_002:0749c05": "斗。照見西瞿人不知。",
    "X71n1423_002:0749c06": "僧問風穴。如何是道。穴云五鳳樓前。僧云如何是",
    "X71n1423_002:0749c07": "道中人。穴云問取城湟使。",
    "X71n1423_002:0749c08": "師拈云。然指道由人。行之在己。問窮決悟。答以提",
    "X71n1423_002:0749c09": "宗。不當人徒勞進步。何故。葢向上一路千聖不游。",
    "X71n1423_002:0749c10": "擬議之閒喪身失命。是以龍樓迎瑞。紫殿籠煙。苔",
    "X71n1423_002:0749c11": "砌深圍。燭香人靜。正當恁麼時。還許人喘息麼。若",
    "X71n1423_002:0749c12": "喘息之閒。長途萬里。",
    "X71n1423_002:0750a01": "深宮禁殿隔重圍。簷靜簷楹紫氣垂。苔地不通朝請",
    "X71n1423_002:0750a02": "近。家人指路莫遲疑。",
    "X71n1423_002:0750a03": "舉仰山插鍬話。",
    "X71n1423_002:0750a04": "溈山問處少知音。插地酬它佛祖沈。蹈倒玄沙傍不",
    "X71n1423_002:0750a05": "肎。免教蒼翠帶春深。",
    "X71n1423_002:0750a06": "僧問法眼。如何是佛。云汝是慧超。",
    "X71n1423_002:0750a07": "巇嶮行時問路難。有人相指北村南。長安無限人來",
    "X71n1423_002:0750a08": "往。幾箇無鈴過得關。",
    "X71n1423_002:0750a09": "舉趙州勘婆話。",
    "X71n1423_002:0750a10": "靈龜未兆無吉凶。變動臨時在卜人。路頭問破誰人",
    "X71n1423_002:0750a11": "委。王老東村努目瞋。",
    "X71n1423_002:0750a12": "僧問興化。多子塔前共談何事。化云。一人傳虗。萬",
    "X71n1423_002:0750a13": "人傳實。",
    "X71n1423_002:0750a14": "於道無證所。方通萬法路。或明或暗行。不鎮亦不護。",
    "X71n1423_002:0750a15": "月來松色寒。雲去青山露。今古天台橋。幾人能得度。",
    "X71n1423_002:0750a16": "僧問大陽堅和尚。如何是玄旨。云壁上挂錢財。",
    "X71n1423_002:0750a17": "輕輕人問玄中事。便吐肝腸說與它。木人暗皴雙眉",
    "X71n1423_002:0750a18": "處。石女多言爭柰何。",
    "X71n1423_002:0750a19": "德山和尚上堂云。大眾。及盡去也。直得三世諸佛",
    "X71n1423_002:0750a20": "口挂壁上。猶有一人呵呵大笑。若識此人。參學事",
    "X71n1423_002:0750a21": "畢。",
    "X71n1423_002:0750a22": "師拈云。然雖如是。德山大似藏盡楚天月。猶存漢",
    "X71n1423_002:0750a23": "地星。",
    "X71n1423_002:0750a24": "雙盲入暗路崎嶇。日落棲蘆暫得甦。爭似石人眠半",
    "X71n1423_002:0750b01": "夜。免教舜讓守林居。須知華綻非干木。無脚行時早",
    "X71n1423_002:0750b02": "觸途。昨朝風起長安道。元是崑崙進國圖。",
    "X71n1423_002:0750b03": "舉投子月未圓月圓後話。",
    "X71n1423_002:0750b04": "師拈云。大眾。投子恁麼道。諸人作麼生商量。若也",
    "X71n1423_002:0750b05": "道得。寂住峯煙雲葢地。曹谿路上日月同輪。若也",
    "X71n1423_002:0750b06": "不會。山僧有頌。",
    "X71n1423_002:0750b07": "圓缺曾伸問老翁。石龜銜子引清風。昨朝木馬潭中",
    "X71n1423_002:0750b08": "過。蹈出金烏半夜紅。",
    "X71n1423_002:0750b09": "芭蕉拄杖話。",
    "X71n1423_002:0750b10": "師拈云。人無遠慮。必有近憂。",
    "X71n1423_002:0750b11": "有無今古兩重關。正眼禪人過者難。欲通大道長安",
    "X71n1423_002:0750b12": "路。莫聽崑崙敘往還。",
    "X71n1423_002:0750b13": "僧問浮山。師唱誰家曲。宗風嗣阿誰。山云八十翁",
    "X71n1423_002:0750b14": "翁輥綉毬。僧云恁麼則一句迥然開祖胄。三玄戈",
    "X71n1423_002:0750b15": "甲鎮叢林。山云李陵元是漢朝臣。",
    "X71n1423_002:0750b16": "師拈云。水深魚穩。葉落巢疎。",
    "X71n1423_002:0750b17": "月裏無根艸。山前枯木華。雁回沙塞後。砧杵落誰家。",
    "X71n1423_002:0750b18": "僧問浮山。如何是祖師西來意。云平地起骨堆。",
    "X71n1423_002:0750b19": "嫩艸疎斜徑。山泉帶碧流。文曾要渭水。烈士恥莊周。",
    "X71n1423_002:0750b21": "投子青和尚語錄卷下(終)"
}