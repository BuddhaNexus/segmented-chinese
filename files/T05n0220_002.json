{
    "T05n0220_002:0005c04": "大般若波羅蜜多經卷第二",
    "T05n0220_002:0005c06": "三藏法師玄奘奉　詔譯",
    "T05n0220_002:0005c07": "初分緣起品第一之二",
    "T05n0220_002:0005c08": "爾時，北方盡殑伽沙等世界，最後世界名曰",
    "T05n0220_002:0005c09": "最勝，佛號勝帝如來、應、正等覺、明行圓滿、善",
    "T05n0220_002:0005c10": "逝、世間解、無上丈夫、調御士、天人師、佛、薄伽",
    "T05n0220_002:0005c11": "梵，時現在彼安隱住持，為諸菩薩摩訶薩眾",
    "T05n0220_002:0005c12": "說大般若波羅蜜多。彼有菩薩名曰勝授，見",
    "T05n0220_002:0005c13": "此大光、大地變動及佛身相，心懷猶豫前詣",
    "T05n0220_002:0005c14": "佛所，頂禮雙足白言：「世尊！何因何緣而有此",
    "T05n0220_002:0005c15": "瑞？」時，勝帝佛告勝授菩薩摩訶薩言：「善男子！",
    "T05n0220_002:0005c16": "從此南方盡殑伽沙等世界，最後世界名曰",
    "T05n0220_002:0005c17": "堪忍，佛號釋迦牟尼如來、應、正等覺、明行圓",
    "T05n0220_002:0005c18": "滿、善逝、世間解、無上丈夫、調御士、天人師、佛、薄",
    "T05n0220_002:0005c19": "伽梵，今現在彼安隱住持，將為菩薩摩訶薩",
    "T05n0220_002:0005c20": "眾說大般若波羅蜜多，彼佛神力故現斯瑞。」",
    "T05n0220_002:0005c21": "勝授聞已，歡喜踊躍重白佛言：「世尊！我今請",
    "T05n0220_002:0005c22": "往堪忍世界，觀禮供養釋迦牟尼如來及諸",
    "T05n0220_002:0005c23": "菩薩摩訶薩眾，得無礙解陀羅尼門三摩地",
    "T05n0220_002:0005c24": "門神通自在，住最後身紹尊位者。唯願慈悲",
    "T05n0220_002:0005c25": "哀愍垂許！」時，勝帝佛告勝授菩薩言：「善哉！善",
    "T05n0220_002:0005c26": "哉！今正是時，隨汝意往。」即以千莖金色蓮花，",
    "T05n0220_002:0005c27": "其花千葉眾寶莊嚴，授勝授菩薩而誨之言：",
    "T05n0220_002:0005c28": "「汝持此花至釋迦牟尼佛所，如我詞曰：『勝帝",
    "T05n0220_002:0005c29": "如來致問無量：少病少惱、起居輕利、氣力調",
    "T05n0220_002:0006a01": "和、安樂住不？世事可忍不？眾生易度不？持此",
    "T05n0220_002:0006a02": "蓮花以寄世尊而為佛事。』汝至彼界應住正",
    "T05n0220_002:0006a03": "知，觀彼佛土及諸大眾，勿懷輕慢而自毀傷。",
    "T05n0220_002:0006a04": "所以者何？彼諸菩薩威德難及，悲願熏心，以",
    "T05n0220_002:0006a05": "大因緣而生彼土。」時，勝授菩薩受花奉勅，與",
    "T05n0220_002:0006a06": "無量百千俱胝那庾多出家、在家菩薩摩訶薩，",
    "T05n0220_002:0006a07": "及無數百千童男童女，頂禮佛足右繞奉辭，",
    "T05n0220_002:0006a08": "各持無量種種花香、寶幢、幡蓋、衣服、寶飾及餘",
    "T05n0220_002:0006a09": "供具發引而來，所經北方殑伽沙等諸佛世",
    "T05n0220_002:0006a10": "界，一一佛所供養恭敬、尊重讚歎無空過者。",
    "T05n0220_002:0006a11": "至此佛所頂禮雙足，繞百千匝却住一面。勝",
    "T05n0220_002:0006a12": "授菩薩前白佛言：「世尊！從此北方盡殑伽沙",
    "T05n0220_002:0006a13": "等世界，最後世界名曰最勝，佛號勝帝如來、",
    "T05n0220_002:0006a14": "應、正等覺、明行圓滿、善逝、世間解、無上丈夫、調",
    "T05n0220_002:0006a15": "御士、天人師、佛、薄伽梵，致問世尊無量：少病",
    "T05n0220_002:0006a16": "少惱、起居輕利、氣力調和、安樂住不？世事可",
    "T05n0220_002:0006a17": "忍不？眾生易度不？持此千莖金色蓮花以寄",
    "T05n0220_002:0006a18": "世尊而為佛事。」時，釋迦牟尼佛受此蓮花，還",
    "T05n0220_002:0006a19": "散北方殑伽沙等諸佛世界。佛神力故，令此",
    "T05n0220_002:0006a20": "蓮花遍諸佛土，諸花臺中各有化佛結跏趺",
    "T05n0220_002:0006a21": "坐，為諸菩薩說大般若波羅蜜多相應之法，",
    "T05n0220_002:0006a22": "有情聞者必得無上正等菩提。是時，勝授及",
    "T05n0220_002:0006a23": "諸眷屬見此事已，歡喜踊躍歎未曾有，各隨",
    "T05n0220_002:0006a24": "善根供具多少，供養恭敬、尊重讚歎佛菩薩",
    "T05n0220_002:0006a25": "已，退坐一面。如是最後世界已前，所有北方",
    "T05n0220_002:0006a26": "一一佛土，各有如來現為大眾宣說妙法。是",
    "T05n0220_002:0006a27": "諸佛所亦各有一上首菩薩，見此大光、大地",
    "T05n0220_002:0006a28": "變動及佛身相，前詣佛所白言：「世尊！何因何",
    "T05n0220_002:0006a29": "緣而有此瑞？」時，彼彼佛各各報言：「於此南方",
    "T05n0220_002:0006b01": "有堪忍世界，佛號釋迦牟尼，將為菩薩說大",
    "T05n0220_002:0006b02": "般若波羅蜜多，彼佛神力故現斯瑞。」上首菩",
    "T05n0220_002:0006b03": "薩聞已歡喜，各各請往堪忍世界，觀禮供養",
    "T05n0220_002:0006b04": "佛及菩薩。彼諸如來讚善聽往，各以金色千",
    "T05n0220_002:0006b05": "寶蓮花而告之言：「汝可持此至彼佛所，具陳",
    "T05n0220_002:0006b06": "我辭：『致問無量：少病少惱、起居輕利、氣力",
    "T05n0220_002:0006b07": "調和、安樂住不？世事可忍不？眾生易度不？持",
    "T05n0220_002:0006b08": "此蓮花以寄世尊而為佛事。』汝至彼界應住",
    "T05n0220_002:0006b09": "正知，觀彼佛土及諸菩薩，勿懷輕慢而自毀",
    "T05n0220_002:0006b10": "傷。所以者何？彼諸菩薩威德難及，悲願熏心，",
    "T05n0220_002:0006b11": "以大因緣而生彼土。」一一上首受花奉勅，各",
    "T05n0220_002:0006b12": "與無量無數菩薩、童男童女，辭佛持供發引",
    "T05n0220_002:0006b13": "而來，所經佛土一一供養佛及菩薩無空過",
    "T05n0220_002:0006b14": "者。到此佛所頂禮雙足，繞百千匝奉花陳",
    "T05n0220_002:0006b15": "事。佛受花已還散北方，佛神力故，遍諸佛土，",
    "T05n0220_002:0006b16": "諸花臺中各有化佛，為諸菩薩說大般若波",
    "T05n0220_002:0006b17": "羅蜜多，令諸聞者必獲無上正等菩提。上首",
    "T05n0220_002:0006b18": "菩薩及諸眷屬，見已歡喜歎未曾有，各隨善",
    "T05n0220_002:0006b19": "根供具多少，供養恭敬、尊重讚歎佛菩薩已，",
    "T05n0220_002:0006b20": "退坐一面。",
    "T05n0220_002:0006b21": "爾時，東北方盡殑伽沙等世界，最後世界名",
    "T05n0220_002:0006b22": "定莊嚴，佛號定象勝德如來、應、正等覺、明行",
    "T05n0220_002:0006b23": "圓滿、善逝、世間解、無上丈夫、調御士、天人師、佛、",
    "T05n0220_002:0006b24": "薄伽梵，時現在彼安隱住持，為諸菩薩摩",
    "T05n0220_002:0006b25": "訶薩眾說大般若波羅蜜多。彼有菩薩名離",
    "T05n0220_002:0006b26": "塵勇猛，見此大光、大地變動及佛身相，心懷",
    "T05n0220_002:0006b27": "猶豫前詣佛所，頂禮雙足白言：「世尊！何因何",
    "T05n0220_002:0006b28": "緣而有此瑞？」時，定象勝德佛告離塵勇猛菩",
    "T05n0220_002:0006b29": "薩摩訶薩言：「善男子！從此西南方盡殑伽沙",
    "T05n0220_002:0006c01": "等世界，最後世界名曰堪忍，佛號釋迦牟尼",
    "T05n0220_002:0006c02": "如來、應、正等覺、明行圓滿、善逝、世間解、無上丈",
    "T05n0220_002:0006c03": "夫、調御士、天人師、佛、薄伽梵，今現在彼安隱",
    "T05n0220_002:0006c04": "住持，將為菩薩摩訶薩眾說大般若波羅蜜",
    "T05n0220_002:0006c05": "多，彼佛神力故現斯瑞。」時，離塵勇猛聞佛所",
    "T05n0220_002:0006c06": "說，歡喜踊躍重白佛言：「世尊！我今請往堪忍",
    "T05n0220_002:0006c07": "世界，觀禮供養釋迦牟尼如來及諸菩薩摩",
    "T05n0220_002:0006c08": "訶薩眾，得無礙解陀羅尼門三摩地門神通",
    "T05n0220_002:0006c09": "自在，住最後身紹尊位者。唯願慈悲哀愍垂",
    "T05n0220_002:0006c10": "許！」時，定象勝德佛告離塵勇猛菩薩言：「善哉！",
    "T05n0220_002:0006c11": "善哉！今正是時，隨汝意往。」即以千莖金色蓮",
    "T05n0220_002:0006c12": "花，其花千葉眾寶莊嚴，授離塵勇猛菩薩而",
    "T05n0220_002:0006c13": "誨之言：「汝持此華至釋迦牟尼佛所，如我詞",
    "T05n0220_002:0006c14": "曰：『定象勝德如來致問無量：少病少惱、起居",
    "T05n0220_002:0006c15": "輕利、氣力調和、安樂住不？世事可忍不？眾生",
    "T05n0220_002:0006c16": "易度不？持此蓮花以寄世尊而為佛事。』汝至",
    "T05n0220_002:0006c17": "彼界應住正知，觀彼佛土及諸大眾，勿懷輕",
    "T05n0220_002:0006c18": "慢而自毀傷。所以者何？彼諸菩薩威德難及，",
    "T05n0220_002:0006c19": "悲願熏心，以大因緣而生彼土。」時，離塵勇猛",
    "T05n0220_002:0006c20": "菩薩受花奉勅，與無量百千俱胝那庾多出",
    "T05n0220_002:0006c21": "家、在家菩薩摩訶薩，及無數百千童男童女，",
    "T05n0220_002:0006c22": "頂禮佛足右繞奉辭，各持無量種種花香、寶",
    "T05n0220_002:0006c23": "幢、幡蓋、衣服、寶飾及餘供具發引而來，所經",
    "T05n0220_002:0006c24": "東北方殑伽沙等諸佛世界，一一佛所供養",
    "T05n0220_002:0006c25": "恭敬、尊重讚歎無空過者。至此佛所頂禮雙",
    "T05n0220_002:0006c26": "足，繞百千匝却住一面。離塵勇猛菩薩前白",
    "T05n0220_002:0006c27": "佛言：「世尊！從此東北方盡殑伽沙等世界，最",
    "T05n0220_002:0006c28": "後世界名定莊嚴，佛號定象勝德如來、應、正",
    "T05n0220_002:0006c29": "等覺、明行圓滿、善逝、世間解、無上丈夫、調御士、",
    "T05n0220_002:0007a01": "天人師、佛、薄伽梵，致問世尊無量：少病少惱、",
    "T05n0220_002:0007a02": "起居輕利、氣力調和、安樂住不？世事可忍不？",
    "T05n0220_002:0007a03": "眾生易度不？持此千莖金色蓮花以寄世尊",
    "T05n0220_002:0007a04": "而為佛事。」時，釋迦牟尼佛受此蓮花，還散東",
    "T05n0220_002:0007a05": "北方殑伽沙等諸佛世界。佛神力故，令此蓮",
    "T05n0220_002:0007a06": "花遍諸佛土，諸花臺中各有化佛結跏趺",
    "T05n0220_002:0007a07": "坐，為諸菩薩說大般若波羅蜜多相應之法，",
    "T05n0220_002:0007a08": "有情聞者必得無上正等菩提。時，離塵勇猛",
    "T05n0220_002:0007a09": "及諸眷屬見此事已，歡喜踊躍歎未曾有，各",
    "T05n0220_002:0007a10": "隨善根供具多少，供養恭敬、尊重讚歎佛菩",
    "T05n0220_002:0007a11": "薩已，退坐一面。如是最後世界已前，諸東北",
    "T05n0220_002:0007a12": "方一一佛土，各有如來現為大眾宣說妙法。",
    "T05n0220_002:0007a13": "是諸佛所亦各有一上首菩薩，見此大光、大",
    "T05n0220_002:0007a14": "地變動及佛身相，前詣佛所白言：「世尊！何因",
    "T05n0220_002:0007a15": "何緣而有此瑞？」時，彼彼佛各各報言：「於此西",
    "T05n0220_002:0007a16": "南方有堪忍世界，佛號釋迦牟尼，將為菩薩",
    "T05n0220_002:0007a17": "說大般若波羅蜜多，彼佛神力故現斯瑞。」上",
    "T05n0220_002:0007a18": "首菩薩聞已歡喜，各各請往堪忍世界，觀禮",
    "T05n0220_002:0007a19": "供養佛及菩薩。彼諸如來讚善聽往，各以金",
    "T05n0220_002:0007a20": "色千寶蓮花而告之言：「汝可持此至彼佛所，",
    "T05n0220_002:0007a21": "具陳我詞：『致問無量：少病少惱、起居輕利、氣",
    "T05n0220_002:0007a22": "力調和、安樂住不？世事可忍不？眾生易度不？",
    "T05n0220_002:0007a23": "持此蓮花以寄世尊而為佛事。』汝至彼界應",
    "T05n0220_002:0007a24": "住正知，觀彼佛土及諸菩薩，勿懷輕慢而自",
    "T05n0220_002:0007a25": "毀傷。所以者何？彼諸菩薩威德難及，悲願熏",
    "T05n0220_002:0007a26": "心，以大因緣而生彼土。」一一上首受花奉勅，",
    "T05n0220_002:0007a27": "各與無量無數菩薩、童男童女，辭佛持供發",
    "T05n0220_002:0007a28": "引而來，所經佛土一一供養佛及菩薩，無空",
    "T05n0220_002:0007a29": "過者。到此佛所頂禮雙足，繞百千匝奉花陳",
    "T05n0220_002:0007b01": "事。佛受花已還散東北方，佛神力故，遍諸佛",
    "T05n0220_002:0007b02": "土，諸花臺中各有化佛，為諸菩薩說大般若",
    "T05n0220_002:0007b03": "波羅蜜多，令諸聞者必獲無上正等菩提。上",
    "T05n0220_002:0007b04": "首菩薩及諸眷屬，見已歡喜歎未曾有，各隨",
    "T05n0220_002:0007b05": "善根供具多少，供養恭敬、尊重讚歎佛菩薩",
    "T05n0220_002:0007b06": "已，退坐一面。",
    "T05n0220_002:0007b07": "爾時，東南方盡殑伽沙等世界，最後世界名",
    "T05n0220_002:0007b08": "妙覺莊嚴甚可愛樂，佛號蓮花勝德如來、應、正",
    "T05n0220_002:0007b09": "等覺、明行圓滿、善逝、世間解、無上丈夫、調御士、",
    "T05n0220_002:0007b10": "天人師、佛、薄伽梵，時現在彼安隱住持，為諸",
    "T05n0220_002:0007b11": "菩薩摩訶薩眾說大般若波羅蜜多。彼有菩",
    "T05n0220_002:0007b12": "薩名蓮花手，見此大光、大地變動及佛身相，",
    "T05n0220_002:0007b13": "心懷猶豫前詣佛所，頂禮雙足白言：「世尊！何",
    "T05n0220_002:0007b14": "因何緣而有此瑞？」時，蓮花勝德佛告蓮花手",
    "T05n0220_002:0007b15": "菩薩摩訶薩言：「善男子！從此西北方盡殑伽",
    "T05n0220_002:0007b16": "沙等世界，最後世界名曰堪忍，佛號釋迦牟",
    "T05n0220_002:0007b17": "尼如來、應、正等覺、明行圓滿、善逝、世間解、無上",
    "T05n0220_002:0007b18": "丈夫、調御士、天人師、佛、薄伽梵，今現在彼安",
    "T05n0220_002:0007b19": "隱住持，將為菩薩摩訶薩眾說大般若波羅",
    "T05n0220_002:0007b20": "蜜多，彼佛神力故現斯瑞。」時，蓮花手聞佛所",
    "T05n0220_002:0007b21": "說，歡喜踊躍重白佛言：「世尊！我今請往堪忍",
    "T05n0220_002:0007b22": "世界，觀禮供養釋迦牟尼如來及諸菩薩摩訶",
    "T05n0220_002:0007b23": "薩眾，得無礙解陀羅尼門三摩地門神通自",
    "T05n0220_002:0007b24": "在，住最後身紹尊位者。唯願慈悲哀愍垂許！」",
    "T05n0220_002:0007b25": "時，蓮花勝德佛告蓮花手菩薩言：「善哉！善哉！今",
    "T05n0220_002:0007b26": "正是時，隨汝意往。」即以千莖金色蓮花，其花",
    "T05n0220_002:0007b27": "千葉眾寶莊嚴，授蓮花手菩薩而誨之言：「汝",
    "T05n0220_002:0007b28": "持此花至釋迦牟尼佛所，如我詞曰：『蓮花勝",
    "T05n0220_002:0007b29": "德如來致問無量：少病少惱、起居輕利、氣力",
    "T05n0220_002:0007c01": "調和、安樂住不？世事可忍不？眾生易度不？持",
    "T05n0220_002:0007c02": "此蓮花以寄世尊而為佛事。』汝至彼界應住",
    "T05n0220_002:0007c03": "正知，觀彼佛土及諸大眾，勿懷輕慢而自毀",
    "T05n0220_002:0007c04": "傷。所以者何？彼諸菩薩威德難及，悲願熏心，",
    "T05n0220_002:0007c05": "以大因緣而生彼土。」時，蓮花手菩薩受花奉",
    "T05n0220_002:0007c06": "勅，與無量百千俱胝那庾多出家、在家菩薩",
    "T05n0220_002:0007c07": "摩訶薩，及無數百千童男童女，頂禮佛足右繞",
    "T05n0220_002:0007c08": "奉辭，各持無量種種花香、寶幢、幡蓋、衣服、寶",
    "T05n0220_002:0007c09": "飾及餘供具發引而來，所經東南方殑伽沙",
    "T05n0220_002:0007c10": "等諸佛世界，一一佛所供養恭敬、尊重讚歎",
    "T05n0220_002:0007c11": "無空過者。至此佛所頂禮雙足，繞百千匝却",
    "T05n0220_002:0007c12": "住一面。蓮花手菩薩前白佛言：「世尊！從此東",
    "T05n0220_002:0007c13": "南方盡殑伽沙等世界，最後世界名妙覺莊",
    "T05n0220_002:0007c14": "嚴甚可愛樂，佛號蓮花勝德如來、應、正等覺、",
    "T05n0220_002:0007c15": "明行圓滿、善逝、世間解、無上丈夫、調御士、天人",
    "T05n0220_002:0007c16": "師、佛、薄伽梵，致問世尊無量：少病少惱、起居",
    "T05n0220_002:0007c17": "輕利、氣力調和、安樂住不？世事可忍不？眾生",
    "T05n0220_002:0007c18": "易度不？持此千莖金色蓮花以寄世尊而為",
    "T05n0220_002:0007c19": "佛事。」時，釋迦牟尼佛受此蓮花，還散東南方",
    "T05n0220_002:0007c20": "殑伽沙等諸佛世界。佛神力故，令此蓮花遍",
    "T05n0220_002:0007c21": "諸佛土，諸花臺中各有化佛結跏趺坐，為",
    "T05n0220_002:0007c22": "諸菩薩說大般若波羅蜜多相應之法，有情",
    "T05n0220_002:0007c23": "聞者必得無上正等菩提。時，蓮花手及諸眷",
    "T05n0220_002:0007c24": "屬見此事已，歡喜踊躍歎未曾有，各隨善根",
    "T05n0220_002:0007c25": "供具多少，供養恭敬、尊重讚歎佛菩薩已，却",
    "T05n0220_002:0007c26": "坐一面。如是最後世界已前，諸東南方一一",
    "T05n0220_002:0007c27": "佛土，各有如來現為大眾宣說妙法。是諸佛",
    "T05n0220_002:0007c28": "所亦各有一上首菩薩，見此大光、大地變動",
    "T05n0220_002:0007c29": "及佛身相，前詣佛所白言：「世尊！何因何緣而",
    "T05n0220_002:0008a01": "有此瑞？」時，彼彼佛各各報言：「於此西北方有",
    "T05n0220_002:0008a02": "堪忍世界，佛號釋迦牟尼，將為菩薩說大般",
    "T05n0220_002:0008a03": "若波羅蜜多，彼佛神力故現斯瑞。」上首菩薩",
    "T05n0220_002:0008a04": "聞已歡喜，各各請往堪忍世界，觀禮供養佛",
    "T05n0220_002:0008a05": "及菩薩。彼諸如來讚善聽往，各以金色千寶",
    "T05n0220_002:0008a06": "蓮花而告之言：「汝可持此至彼佛所，具陳我",
    "T05n0220_002:0008a07": "詞：『致問無量：少病少惱、起居輕利、氣力調和、",
    "T05n0220_002:0008a08": "安樂住不？世事可忍不？眾生易度不？持此蓮",
    "T05n0220_002:0008a09": "花以寄世尊而為佛事。』汝至彼界應住正知，",
    "T05n0220_002:0008a10": "觀彼佛土及諸菩薩，勿懷輕慢而自毀傷。所",
    "T05n0220_002:0008a11": "以者何？彼諸菩薩威德難及，悲願熏心，以大",
    "T05n0220_002:0008a12": "因緣而生彼土。」一一上首受花奉勅，各與無",
    "T05n0220_002:0008a13": "量無數菩薩、童男童女，辭佛持供發引而來，",
    "T05n0220_002:0008a14": "所經佛土一一供養佛及菩薩，無空過者。到",
    "T05n0220_002:0008a15": "此佛所頂禮雙足，繞百千匝奉花陳事。佛受",
    "T05n0220_002:0008a16": "花已還散東南方，佛神力故，遍諸佛土，諸花",
    "T05n0220_002:0008a17": "臺中各有化佛，為諸菩薩說大般若波羅蜜",
    "T05n0220_002:0008a18": "多，令諸聞者必獲無上正等菩提。上首菩薩",
    "T05n0220_002:0008a19": "及諸眷屬，見已歡喜歎未曾有，各隨善根供",
    "T05n0220_002:0008a20": "具多少，供養恭敬、尊重讚歎佛菩薩已，退坐",
    "T05n0220_002:0008a21": "一面。",
    "T05n0220_002:0008a22": "爾時，西南方盡殑伽沙等世界，最後世界名",
    "T05n0220_002:0008a23": "離塵聚，佛號日輪遍照勝德如來、應、正等覺、",
    "T05n0220_002:0008a24": "明行圓滿、善逝、世間解、無上丈夫、調御士、天人",
    "T05n0220_002:0008a25": "師、佛、薄伽梵，時現在彼安隱住持，為諸菩",
    "T05n0220_002:0008a26": "薩摩訶薩眾說大般若波羅蜜多。彼有菩薩",
    "T05n0220_002:0008a27": "名日光明，見此大光、大地變動及佛身相，心",
    "T05n0220_002:0008a28": "懷猶豫前詣佛所，頂禮雙足白言：「世尊！何",
    "T05n0220_002:0008a29": "因何緣而有此瑞？」時，日輪遍照勝德佛告日",
    "T05n0220_002:0008b01": "光明菩薩摩訶薩言：「善男子！從此東北方盡",
    "T05n0220_002:0008b02": "殑伽沙等世界，最後世界名曰堪忍，佛號釋",
    "T05n0220_002:0008b03": "迦牟尼如來、應、正等覺、明行圓滿、善逝、世間解、",
    "T05n0220_002:0008b04": "無上丈夫、調御士、天人師、佛、薄伽梵，今現在",
    "T05n0220_002:0008b05": "彼安隱住持，將為菩薩摩訶薩眾說大般若",
    "T05n0220_002:0008b06": "波羅蜜多，彼佛神力故現斯瑞。」時，日光明聞",
    "T05n0220_002:0008b07": "佛所說，歡喜踊躍重白佛言：「世尊！我今請往",
    "T05n0220_002:0008b08": "堪忍世界，觀禮供養釋迦牟尼如來及諸菩",
    "T05n0220_002:0008b09": "薩摩訶薩眾，得無礙解陀羅尼門三摩地門",
    "T05n0220_002:0008b10": "神通自在，住最後身紹尊位者。唯願慈悲哀",
    "T05n0220_002:0008b11": "愍垂許！」時，日輪遍照勝德佛告日光明菩薩",
    "T05n0220_002:0008b12": "言：「善哉！善哉！今正是時，隨汝意往。」即以千莖",
    "T05n0220_002:0008b13": "金色蓮花，其花千葉眾寶莊嚴，授日光明菩",
    "T05n0220_002:0008b14": "薩而誨之言：「汝持此花至釋迦牟尼佛所，如",
    "T05n0220_002:0008b15": "我辭曰：『日輪遍照勝德如來致問無量：少病",
    "T05n0220_002:0008b16": "少惱、起居輕利、氣力調和、安樂住不？世事可",
    "T05n0220_002:0008b17": "忍不？眾生易度不？持此蓮花以寄世尊而為",
    "T05n0220_002:0008b18": "佛事。』汝至彼界應住正知，觀彼佛土及諸大",
    "T05n0220_002:0008b19": "眾，勿懷輕慢而自毀傷。所以者何？彼諸菩薩",
    "T05n0220_002:0008b20": "威德難及，悲願熏心，以大因緣而生彼土。」時，",
    "T05n0220_002:0008b21": "日光明菩薩受花奉勅，與無量百千俱胝那",
    "T05n0220_002:0008b22": "庾多出家、在家菩薩摩訶薩，及無數百千童男",
    "T05n0220_002:0008b23": "童女，頂禮佛足右繞奉辭，各持無量種種花",
    "T05n0220_002:0008b24": "香、寶幢、幡蓋、衣服、寶飾及餘供具發引而來，",
    "T05n0220_002:0008b25": "所經西南方殑伽沙等諸佛世界，一一佛所",
    "T05n0220_002:0008b26": "供養恭敬、尊重讚歎無空過者。至此佛所頂",
    "T05n0220_002:0008b27": "禮雙足，繞百千匝却住一面。日光明菩薩前",
    "T05n0220_002:0008b28": "白佛言：「世尊！從此西南方盡殑伽沙等世界，",
    "T05n0220_002:0008b29": "最後世界名離塵聚，佛號日輪遍照勝德如",
    "T05n0220_002:0008c01": "來、應、正等覺、明行圓滿、善逝、世間解、無上丈夫、",
    "T05n0220_002:0008c02": "調御士、天人師、佛、薄伽梵，致問世尊無量：少",
    "T05n0220_002:0008c03": "病少惱、起居輕利、氣力調和、安樂住不？世事",
    "T05n0220_002:0008c04": "可忍不？眾生易度不？持此千莖金色蓮花以",
    "T05n0220_002:0008c05": "寄世尊而為佛事。」時，釋迦牟尼佛受此蓮花，",
    "T05n0220_002:0008c06": "還散西南方殑伽沙等諸佛世界。佛神力故，",
    "T05n0220_002:0008c07": "令此蓮花遍諸佛土，諸花臺中各有化佛結",
    "T05n0220_002:0008c08": "跏趺坐，為諸菩薩說大般若波羅蜜多相應之",
    "T05n0220_002:0008c09": "法，有情聞者必得無上正等菩提。時，日光明",
    "T05n0220_002:0008c10": "及諸眷屬見此事已，歡喜踊躍歎未曾有，各",
    "T05n0220_002:0008c11": "隨善根供具多少，供養恭敬、尊重讚歎佛菩",
    "T05n0220_002:0008c12": "薩已，退坐一面。如是最後世界已前，諸西南",
    "T05n0220_002:0008c13": "方一一佛土，各有如來現為大眾宣說妙法。",
    "T05n0220_002:0008c14": "是諸佛所亦各有一上首菩薩，見此大光、大",
    "T05n0220_002:0008c15": "地變動及佛身相，前詣佛所白言：「世尊！何因",
    "T05n0220_002:0008c16": "何緣而有此瑞？」時，彼彼佛各各報言：「於此東",
    "T05n0220_002:0008c17": "北方有堪忍世界，佛號釋迦牟尼，將為菩薩",
    "T05n0220_002:0008c18": "說大般若波羅蜜多，彼佛神力故現斯瑞。」上",
    "T05n0220_002:0008c19": "首菩薩聞已歡喜，各各請往堪忍世界，觀禮",
    "T05n0220_002:0008c20": "供養佛及菩薩。彼諸如來讚善聽往，各以金",
    "T05n0220_002:0008c21": "色千寶蓮花而告之言：「汝可持此至彼佛所，",
    "T05n0220_002:0008c22": "具陳我辭：『致問無量：少病少惱、起居輕利、",
    "T05n0220_002:0008c23": "氣力調和、安樂住不？世事可忍不？眾生易度",
    "T05n0220_002:0008c24": "不？持此蓮花以寄世尊而為佛事。』汝至彼界",
    "T05n0220_002:0008c25": "應住正知，觀彼佛土及諸菩薩，勿懷輕慢而",
    "T05n0220_002:0008c26": "自毀傷。所以者何？彼諸菩薩威德難及，悲願",
    "T05n0220_002:0008c27": "熏心，以大因緣而生彼土。」一一上首受花奉",
    "T05n0220_002:0008c28": "勅，各與無量無數菩薩、童男童女，辭佛持供",
    "T05n0220_002:0008c29": "發引而來，所經佛土一一供養佛及菩薩無",
    "T05n0220_002:0009a01": "空過者。到此佛所頂禮雙足，繞百千匝奉花",
    "T05n0220_002:0009a02": "陳事。佛受花已還散西南方，佛神力故，遍諸",
    "T05n0220_002:0009a03": "佛土，諸花臺中各有化佛，為諸菩薩說大般",
    "T05n0220_002:0009a04": "若波羅蜜多，令諸聞者必獲無上正等菩提。",
    "T05n0220_002:0009a05": "上首菩薩及諸眷屬，見已歡喜歎未曾有，各",
    "T05n0220_002:0009a06": "隨善根供具多少，供養恭敬、尊重讚歎佛菩",
    "T05n0220_002:0009a07": "薩已，退坐一面。",
    "T05n0220_002:0009a08": "爾時，西北方盡殑伽沙等世界，最後世界名",
    "T05n0220_002:0009a09": "真自在，佛號一寶蓋勝如來、應、正等覺、明行",
    "T05n0220_002:0009a10": "圓滿、善逝、世間解、無上丈夫、調御士、天人師、佛、",
    "T05n0220_002:0009a11": "薄伽梵，時現在彼安隱住持，為諸菩薩摩訶",
    "T05n0220_002:0009a12": "薩眾說大般若波羅蜜多。彼有菩薩名曰寶",
    "T05n0220_002:0009a13": "勝，見此大光、大地變動及佛身相，心懷猶豫",
    "T05n0220_002:0009a14": "前詣佛所，頂禮雙足白言：「世尊！何因何緣而",
    "T05n0220_002:0009a15": "有此瑞？」時，一寶蓋勝佛告寶勝菩薩摩訶薩",
    "T05n0220_002:0009a16": "言：「善男子！從此東南方盡殑伽沙等世界，最",
    "T05n0220_002:0009a17": "後世界名曰堪忍，佛號釋迦牟尼如來、應、正",
    "T05n0220_002:0009a18": "等覺、明行圓滿、善逝、世間解、無上丈夫、調御士、",
    "T05n0220_002:0009a19": "天人師、佛、薄伽梵，今現在彼安隱住持，將為",
    "T05n0220_002:0009a20": "菩薩摩訶薩眾說大般若波羅蜜多，彼佛神",
    "T05n0220_002:0009a21": "力故現斯瑞。」寶勝聞已，歡喜踊躍重白佛言：",
    "T05n0220_002:0009a22": "「世尊！我今請往堪忍世界，觀禮供養釋迦牟",
    "T05n0220_002:0009a23": "尼如來及諸菩薩摩訶薩眾，得無礙解陀羅",
    "T05n0220_002:0009a24": "尼門三摩地門神通自在，住最後身紹尊位",
    "T05n0220_002:0009a25": "者。唯願慈悲哀愍垂許！」時，一寶蓋勝佛告寶",
    "T05n0220_002:0009a26": "勝菩薩言：「善哉！善哉！今正是時，隨汝意往。」即",
    "T05n0220_002:0009a27": "以千莖金色蓮花，其花千葉眾寶莊嚴，授寶",
    "T05n0220_002:0009a28": "勝菩薩而誨之言：「汝持此花至釋迦牟尼佛",
    "T05n0220_002:0009a29": "所，如我辭曰：『一寶蓋勝如來致問無量：少病",
    "T05n0220_002:0009b01": "少惱、起居輕利、氣力調和、安樂住不？世事可",
    "T05n0220_002:0009b02": "忍不？眾生易度不？持此蓮花以寄世尊而為",
    "T05n0220_002:0009b03": "佛事。』汝至彼界應住正知，觀彼佛土及諸大",
    "T05n0220_002:0009b04": "眾，勿懷輕慢而自毀傷。所以者何？彼諸菩薩",
    "T05n0220_002:0009b05": "威德難及，悲願熏心，以大因緣而生彼土。」時，",
    "T05n0220_002:0009b06": "寶勝菩薩受花奉勅，與無量百千俱胝那庾",
    "T05n0220_002:0009b07": "多出家、在家菩薩摩訶薩，及無數百千童男童",
    "T05n0220_002:0009b08": "女，頂禮佛足右繞奉辭，各持無量種種花香、",
    "T05n0220_002:0009b09": "寶幢、幡蓋、衣服、寶飾及餘供具發引而來，所",
    "T05n0220_002:0009b10": "經西北方殑伽沙等諸佛世界，一一佛所供",
    "T05n0220_002:0009b11": "養恭敬、尊重讚歎無空過者。至此佛所頂禮",
    "T05n0220_002:0009b12": "雙足，繞百千匝却住一面。寶勝菩薩前白佛",
    "T05n0220_002:0009b13": "言：「世尊！從此西北方盡殑伽沙等世界，最後",
    "T05n0220_002:0009b14": "世界名真自在，佛號一寶蓋勝如來、應、正等",
    "T05n0220_002:0009b15": "覺、明行圓滿、善逝、世間解、無上丈夫、調御士、天",
    "T05n0220_002:0009b16": "人師、佛、薄伽梵，致問世尊無量：少病少惱、起",
    "T05n0220_002:0009b17": "居輕利、氣力調和、安樂住不？世事可忍不？眾",
    "T05n0220_002:0009b18": "生易度不？持此千莖金色蓮花以寄世尊而",
    "T05n0220_002:0009b19": "為佛事。」時，釋迦牟尼佛受此蓮花，還散西北",
    "T05n0220_002:0009b20": "方殑伽沙等諸佛世界。佛神力故，令此蓮花",
    "T05n0220_002:0009b21": "遍諸佛土，諸花臺中各有化佛結跏趺坐，為",
    "T05n0220_002:0009b22": "諸菩薩說大般若波羅蜜多相應之法，有情聞",
    "T05n0220_002:0009b23": "者必得無上正等菩提。是時，寶勝及諸眷屬",
    "T05n0220_002:0009b24": "見此事已，歡喜踊躍歎未曾有，各隨善根供",
    "T05n0220_002:0009b25": "具多少，供養恭敬、尊重讚歎佛菩薩已，退坐",
    "T05n0220_002:0009b26": "一面。如是最後世界已前，諸西北方一一佛",
    "T05n0220_002:0009b27": "土，各有如來現為大眾宣說妙法。是諸佛所",
    "T05n0220_002:0009b28": "亦各有一上首菩薩，見此大光、大地變動及",
    "T05n0220_002:0009b29": "佛身相，前詣佛所白言：「世尊！何因何緣而有",
    "T05n0220_002:0009c01": "此瑞？」時，彼彼佛各各報言：「於此東南方有堪",
    "T05n0220_002:0009c02": "忍世界，佛號釋迦牟尼，將為菩薩說大般若",
    "T05n0220_002:0009c03": "波羅蜜多，彼佛神力故現斯瑞。」上首菩薩聞",
    "T05n0220_002:0009c04": "已歡喜，各各請往堪忍世界，觀禮供養佛及",
    "T05n0220_002:0009c05": "菩薩。彼諸如來讚善聽往，各以金色千寶蓮",
    "T05n0220_002:0009c06": "花而告之言：「汝可持此至彼佛所，具陳我辭：",
    "T05n0220_002:0009c07": "『致問無量：少病少惱、起居輕利、氣力調和、安",
    "T05n0220_002:0009c08": "樂住不？世事可忍不？眾生易度不？持此蓮花",
    "T05n0220_002:0009c09": "以寄世尊而為佛事。』汝至彼界應住正知，觀",
    "T05n0220_002:0009c10": "彼佛土及諸菩薩，勿懷輕慢而自毀傷。所以",
    "T05n0220_002:0009c11": "者何？彼諸菩薩威德難及，悲願熏心，以大因",
    "T05n0220_002:0009c12": "緣而生彼土。」一一上首受花奉勅，各與無量",
    "T05n0220_002:0009c13": "無數菩薩、童男童女，辭佛持供發引而來，所",
    "T05n0220_002:0009c14": "經佛土一一供養佛及菩薩無空過者。到此",
    "T05n0220_002:0009c15": "佛所頂禮雙足，繞百千匝奉花陳事。佛受花",
    "T05n0220_002:0009c16": "已還散西北方，佛神力故，遍諸佛土，諸花臺",
    "T05n0220_002:0009c17": "中各有化佛，為諸菩薩說大般若波羅蜜多，",
    "T05n0220_002:0009c18": "令諸聞者必獲無上正等菩提。上首菩薩及",
    "T05n0220_002:0009c19": "諸眷屬，見已歡喜歎未曾有，各隨善根供具",
    "T05n0220_002:0009c20": "多少，供養恭敬、尊重讚歎佛菩薩已，退坐一",
    "T05n0220_002:0009c21": "面。",
    "T05n0220_002:0009c22": "爾時，下方盡殑伽沙等世界，最後世界名曰",
    "T05n0220_002:0009c23": "蓮花，佛號蓮花德如來、應、正等覺、明行圓滿、",
    "T05n0220_002:0009c24": "善逝、世間解、無上丈夫、調御士、天人師、佛、薄伽",
    "T05n0220_002:0009c25": "梵，時現在彼安隱住持，為諸菩薩摩訶薩眾",
    "T05n0220_002:0009c26": "說大般若波羅蜜多。彼有菩薩名蓮花勝，見",
    "T05n0220_002:0009c27": "此大光、大地變動及佛身相，心懷猶豫前詣",
    "T05n0220_002:0009c28": "佛所，頂禮雙足白言：「世尊！何因何緣而有此",
    "T05n0220_002:0009c29": "瑞？」時，蓮花德佛告蓮花勝菩薩摩訶薩言：「善",
    "T05n0220_002:0010a01": "男子！從此上方盡殑伽沙等世界，最後世界",
    "T05n0220_002:0010a02": "名曰堪忍，佛號釋迦牟尼如來、應、正等覺、明",
    "T05n0220_002:0010a03": "行圓滿、善逝、世間解、無上丈夫、調御士、天人師、",
    "T05n0220_002:0010a04": "佛、薄伽梵，今現在彼安隱住持，將為菩薩摩",
    "T05n0220_002:0010a05": "訶薩眾說大般若波羅蜜多，彼佛神力故現",
    "T05n0220_002:0010a06": "斯瑞。」時，蓮花勝聞佛所說，歡喜踊躍重白佛",
    "T05n0220_002:0010a07": "言：「世尊！我今請往堪忍世界，觀禮供養釋迦",
    "T05n0220_002:0010a08": "牟尼如來及諸菩薩摩訶薩眾，得無礙解陀",
    "T05n0220_002:0010a09": "羅尼門三摩地門神通自在，住最後身紹尊位",
    "T05n0220_002:0010a10": "者。唯願慈悲哀愍垂許！」時，蓮花德佛告蓮花",
    "T05n0220_002:0010a11": "勝菩薩言：「善哉！善哉！今正是時，隨汝意往。」即",
    "T05n0220_002:0010a12": "以千莖金色蓮花，其花千葉眾寶莊嚴，授蓮",
    "T05n0220_002:0010a13": "花勝菩薩而誨之言：「汝持此花至釋迦牟尼",
    "T05n0220_002:0010a14": "佛所，如我辭曰：『蓮花德如來致問無量：少病",
    "T05n0220_002:0010a15": "少惱、起居輕利、氣力調和、安樂住不？世事可",
    "T05n0220_002:0010a16": "忍不？眾生易度不？持此蓮花以寄世尊而為",
    "T05n0220_002:0010a17": "佛事。』汝至彼界應住正知，觀彼佛土及諸大",
    "T05n0220_002:0010a18": "眾，勿懷輕慢而自毀傷。所以者何？彼諸菩薩",
    "T05n0220_002:0010a19": "威德難及，悲願熏心，以大因緣而生彼土。」時，",
    "T05n0220_002:0010a20": "蓮花勝菩薩受花奉勅，與無量百千俱胝那",
    "T05n0220_002:0010a21": "庾多出家、在家菩薩摩訶薩，及無數百千童男",
    "T05n0220_002:0010a22": "童女，頂禮佛足右繞奉辭，各持無量種種花",
    "T05n0220_002:0010a23": "香、寶幢、幡蓋、衣服、寶飾及餘供具發引而來，",
    "T05n0220_002:0010a24": "所經下方殑伽沙等諸佛世界，一一佛所供",
    "T05n0220_002:0010a25": "養恭敬、尊重讚歎無空過者。至此佛所頂禮",
    "T05n0220_002:0010a26": "雙足，繞百千匝却住一面。蓮花勝菩薩前白",
    "T05n0220_002:0010a27": "佛言：「世尊！從此下方盡殑伽沙等世界，最後",
    "T05n0220_002:0010a28": "世界名曰蓮花，佛號蓮花德如來、應、正等覺、",
    "T05n0220_002:0010a29": "明行圓滿、善逝、世間解、無上丈夫、調御士、天人",
    "T05n0220_002:0010b01": "師、佛、薄伽梵，致問世尊無量：少病少惱、起居",
    "T05n0220_002:0010b02": "輕利、氣力調和、安樂住不？世事可忍不？眾生",
    "T05n0220_002:0010b03": "易度不？持此千莖金色蓮花以寄世尊而為",
    "T05n0220_002:0010b04": "佛事。」時，釋迦牟尼佛受此蓮花，還散下方殑",
    "T05n0220_002:0010b05": "伽沙等諸佛世界。佛神力故，令此蓮花遍諸",
    "T05n0220_002:0010b06": "佛土，諸花臺中各有化佛結跏趺坐，為諸菩",
    "T05n0220_002:0010b07": "薩說大般若波羅蜜多相應之法，有情聞者必",
    "T05n0220_002:0010b08": "得無上正等菩提。時，蓮花勝及諸眷屬見此",
    "T05n0220_002:0010b09": "事已，歡喜踊躍歎未曾有，各隨善根供具多",
    "T05n0220_002:0010b10": "少，供養恭敬、尊重讚歎佛菩薩已，退坐一面。",
    "T05n0220_002:0010b11": "如是最後世界已前，所有下方一一佛土，各",
    "T05n0220_002:0010b12": "有如來現為大眾宣說妙法。是諸佛所亦各",
    "T05n0220_002:0010b13": "有一上首菩薩，見此大光、大地變動及佛身",
    "T05n0220_002:0010b14": "相，前詣佛所白言：「世尊！何因何緣而有此瑞？」",
    "T05n0220_002:0010b15": "時，彼彼佛各各報言：「於此上方有堪忍世界，",
    "T05n0220_002:0010b16": "佛號釋迦牟尼，將為菩薩說大般若波羅蜜",
    "T05n0220_002:0010b17": "多，彼佛神力故現斯瑞。」上首菩薩聞已歡喜，",
    "T05n0220_002:0010b18": "各各請往堪忍世界，觀禮供養佛及菩薩。彼",
    "T05n0220_002:0010b19": "諸如來讚善聽往，各以金色千寶蓮花而告",
    "T05n0220_002:0010b20": "之言：「汝可持此至彼佛所，具陳我辭：『致問無",
    "T05n0220_002:0010b21": "量：少病少惱、起居輕利、氣力調和、安樂住",
    "T05n0220_002:0010b22": "不？世事可忍不？眾生易度不？持此蓮花以寄",
    "T05n0220_002:0010b23": "世尊而為佛事。』汝至彼界應住正知，觀彼佛",
    "T05n0220_002:0010b24": "土及諸菩薩，勿懷輕慢而自毀傷。所以者何？",
    "T05n0220_002:0010b25": "彼諸菩薩威德難及，悲願熏心，以大因緣而",
    "T05n0220_002:0010b26": "生彼土。」一一上首受花奉勅，各與無量無數",
    "T05n0220_002:0010b27": "菩薩、童男童女，辭佛持供發引而來，所經佛",
    "T05n0220_002:0010b28": "土一一供養佛及菩薩無空過者。到此佛所",
    "T05n0220_002:0010b29": "頂禮雙足，繞百千匝奉花陳事。佛受花已還",
    "T05n0220_002:0010c01": "散下方，佛神力故，遍諸佛土，諸花臺中各有",
    "T05n0220_002:0010c02": "化佛，為諸菩薩說大般若波羅蜜多，令諸聞",
    "T05n0220_002:0010c03": "者必獲無上正等菩提。上首菩薩及諸眷屬，",
    "T05n0220_002:0010c04": "見已歡喜歎未曾有，各隨善根供具多少，供",
    "T05n0220_002:0010c05": "養恭敬、尊重讚歎佛菩薩已，退坐一面。",
    "T05n0220_002:0010c06": "爾時，上方盡殑伽沙等世界，最後世界名曰",
    "T05n0220_002:0010c07": "歡喜，佛號喜德如來、應、正等覺、明行圓滿、善",
    "T05n0220_002:0010c08": "逝、世間解、無上丈夫、調御士、天人師、佛、薄伽",
    "T05n0220_002:0010c09": "梵，時現在彼安隱住持，為諸菩薩摩訶薩眾",
    "T05n0220_002:0010c10": "說大般若波羅蜜多。彼有菩薩名曰喜授，見",
    "T05n0220_002:0010c11": "此大光、大地變動及佛身相，心懷猶豫前",
    "T05n0220_002:0010c12": "詣佛所，頂禮雙足白言：「世尊！何因何緣而",
    "T05n0220_002:0010c13": "有此瑞？」時，喜德佛告喜授菩薩摩訶薩言：「善",
    "T05n0220_002:0010c14": "男子！從此下方盡殑伽沙等世界，最後世界",
    "T05n0220_002:0010c15": "名曰堪忍，佛號釋迦牟尼如來、應、正等覺、明",
    "T05n0220_002:0010c16": "行圓滿、善逝、世間解、無上丈夫、調御士、天人師、",
    "T05n0220_002:0010c17": "佛、薄伽梵，今現在彼安隱住持，將為菩薩摩",
    "T05n0220_002:0010c18": "訶薩眾說大般若波羅蜜多，彼佛神力故現",
    "T05n0220_002:0010c19": "斯瑞。」喜授聞已，歡喜踊躍重白佛言：「世尊！我",
    "T05n0220_002:0010c20": "今請往堪忍世界，觀禮供養釋迦牟尼如來",
    "T05n0220_002:0010c21": "及諸菩薩摩訶薩眾，得無礙解陀羅尼門三",
    "T05n0220_002:0010c22": "摩地門神通自在，住最後身紹尊位者。唯願",
    "T05n0220_002:0010c23": "慈悲哀愍垂許！」時，喜德佛告喜授菩薩言：「善",
    "T05n0220_002:0010c24": "哉！善哉！今正是時，隨汝意往。」即以千莖金色",
    "T05n0220_002:0010c25": "蓮花，其花千葉眾寶莊嚴，授喜授菩薩而誨",
    "T05n0220_002:0010c26": "之言：「汝持此花至釋迦牟尼佛所，如我辭",
    "T05n0220_002:0010c27": "曰：『喜德如來致問無量：少病少惱、起居輕利、",
    "T05n0220_002:0010c28": "氣力調和、安樂住不？世事可忍不？眾生易度",
    "T05n0220_002:0010c29": "不？持此蓮花以寄世尊而為佛事。』汝至彼界",
    "T05n0220_002:0011a01": "應住正知，觀彼佛土及諸大眾，勿懷輕慢而",
    "T05n0220_002:0011a02": "自毀傷。所以者何？彼諸菩薩威德難及，悲願",
    "T05n0220_002:0011a03": "熏心，以大因緣而生彼土。」時，喜授菩薩受花",
    "T05n0220_002:0011a04": "奉勅，與無量百千俱胝那庾多出家、在家菩",
    "T05n0220_002:0011a05": "薩摩訶薩，及無數百千童男童女，頂禮佛足",
    "T05n0220_002:0011a06": "右繞奉辭，各持無量種種花香、寶幢、幡蓋、衣",
    "T05n0220_002:0011a07": "服、寶飾及餘供具發引而來，所經上方殑伽",
    "T05n0220_002:0011a08": "沙等諸佛世界，一一佛所供養恭敬、尊重讚",
    "T05n0220_002:0011a09": "歎無空過者。至此佛所頂禮雙足，繞百千匝",
    "T05n0220_002:0011a10": "却住一面。喜授菩薩前白佛言：「世尊！從此上",
    "T05n0220_002:0011a11": "方盡殑伽沙等世界，最後世界名曰歡喜，佛",
    "T05n0220_002:0011a12": "號喜德如來、應、正等覺、明行圓滿、善逝、世間解、",
    "T05n0220_002:0011a13": "無上丈夫、調御士、天人師、佛、薄伽梵，致問世",
    "T05n0220_002:0011a14": "尊無量：少病少惱、起居輕利、氣力調和、安樂",
    "T05n0220_002:0011a15": "住不？世事可忍不？眾生易度不？持此千莖金",
    "T05n0220_002:0011a16": "色蓮花以寄世尊而為佛事。」時，釋迦牟尼佛",
    "T05n0220_002:0011a17": "受此蓮花，還散上方殑伽沙等諸佛世界。佛",
    "T05n0220_002:0011a18": "神力故，令此蓮花遍諸佛土，諸花臺中各有",
    "T05n0220_002:0011a19": "化佛結跏趺坐，為諸菩薩說大般若波羅蜜",
    "T05n0220_002:0011a20": "多相應之法，有情聞者必得無上正等菩提。",
    "T05n0220_002:0011a21": "是時，喜授及諸眷屬見此事已，歡喜踊躍歎",
    "T05n0220_002:0011a22": "未曾有，各隨善根供具多少，供養恭敬、尊重",
    "T05n0220_002:0011a23": "讚歎佛菩薩已，退坐一面。如是最後世界已",
    "T05n0220_002:0011a24": "前，所有上方一一佛土，各有如來現為大眾宣",
    "T05n0220_002:0011a25": "說妙法。是諸佛所亦各有一上首菩薩，見此",
    "T05n0220_002:0011a26": "大光、大地變動及佛身相，前詣佛所白言：「世",
    "T05n0220_002:0011a27": "尊！何因何緣而有此瑞？」時，彼彼佛各各報言：",
    "T05n0220_002:0011a28": "「於此下方有堪忍世界，佛號釋迦牟尼，將為",
    "T05n0220_002:0011a29": "菩薩說大般若波羅蜜多，彼佛神力故現斯",
    "T05n0220_002:0011b01": "瑞。」上首菩薩聞已歡喜，各各請往堪忍世界，",
    "T05n0220_002:0011b02": "觀禮供養佛及菩薩。彼諸如來讚善聽往，各",
    "T05n0220_002:0011b03": "以金色千寶蓮花而告之言：「汝可持此至彼",
    "T05n0220_002:0011b04": "佛所，具陳我辭：『致問無量：少病少惱、起居",
    "T05n0220_002:0011b05": "輕利、氣力調和、安樂住不？世事可忍不？眾生",
    "T05n0220_002:0011b06": "易度不？持此蓮花以寄世尊而為佛事。』汝至",
    "T05n0220_002:0011b07": "彼界應住正知，觀彼佛土及諸菩薩，勿懷輕",
    "T05n0220_002:0011b08": "慢而自毀傷。所以者何？彼諸菩薩威德難及，",
    "T05n0220_002:0011b09": "悲願熏心，以大因緣而生彼土。」一一上首受",
    "T05n0220_002:0011b10": "花奉勅，各與無量無數菩薩、童男童女，辭佛",
    "T05n0220_002:0011b11": "持供發引而來，所經佛土一一供養佛及菩",
    "T05n0220_002:0011b12": "薩無空過者。到此佛所頂禮雙足，繞百千匝",
    "T05n0220_002:0011b13": "奉花陳事。佛受花已還散上方，佛神力故，遍",
    "T05n0220_002:0011b14": "諸佛土，諸花臺中各有化佛，為諸菩薩說大",
    "T05n0220_002:0011b15": "般若波羅蜜多，令諸聞者必獲無上正等菩",
    "T05n0220_002:0011b16": "提。上首菩薩及諸眷屬，見已歡喜歎未曾有，",
    "T05n0220_002:0011b17": "各隨善根供具多少，供養恭敬、尊重讚歎佛",
    "T05n0220_002:0011b18": "菩薩已，退坐一面。",
    "T05n0220_002:0011b19": "爾時，於此三千大千佛之世界眾寶充滿，種",
    "T05n0220_002:0011b20": "種妙花遍布其地，寶幢、幡蓋處處行列，花樹、",
    "T05n0220_002:0011b21": "果樹、香樹、鬘樹、寶樹、衣樹、諸雜飾樹周遍莊",
    "T05n0220_002:0011b22": "嚴甚可愛樂，如眾蓮花世界普花如來淨土，",
    "T05n0220_002:0011b23": "妙吉祥菩薩、善住慧菩薩及餘無量大威神",
    "T05n0220_002:0011b24": "力菩薩摩訶薩本住其中。",
    "T05n0220_002:0011b25": "大般若波羅蜜多經卷第二"
}