{
    "X12n0272_006:0049b15": "大佛頂如來密因修證了義諸菩薩萬行首楞嚴經",
    "X12n0272_006:0049b16": "合論卷第六",
    "X12n0272_006:0049b18": "[0049b18] 爾時觀世音菩薩即從座起頂禮佛足而白佛言世",
    "X12n0272_006:0049b19": "尊憶念我昔無數恒河沙劫於時有佛出現於世名",
    "X12n0272_006:0049b20": "觀世音我於彼佛發菩提心彼佛教我從聞思修入",
    "X12n0272_006:0049b21": "三摩地初於聞中入流亡所所入既寂動靜二相了",
    "X12n0272_006:0049b22": "然不生如是漸增聞所聞盡盡聞不住覺所覺空空",
    "X12n0272_006:0049b23": "覺極圓空所空滅生滅既滅寂滅現前忽然超越世",
    "X12n0272_006:0049b24": "出世間十方圓明獲二殊勝一者上合十方諸佛本",
    "X12n0272_006:0049c01": "妙覺心與佛如來同一慈力二者下合十方一切六",
    "X12n0272_006:0049c02": "道眾生與諸眾生同一悲仰。",
    "X12n0272_006:0049c03": "[0049c03] 論曰三世如來十方菩薩以大方便破滅無明親",
    "X12n0272_006:0049c04": "近般若之法式必自止觀而入故謂之初心方便",
    "X12n0272_006:0049c05": "法界觀首曰修法界觀修者止也方其止時亦有",
    "X12n0272_006:0049c06": "觀方其觀時亦有止如易陰中有陽陽中有陰耳",
    "X12n0272_006:0049c07": "所言從聞思修者自聞中觀成止法者也名方便",
    "X12n0272_006:0049c08": "故自淺而入深緣麤而至妙是曰入三摩地彌勒",
    "X12n0272_006:0049c09": "曰凡一法起即具三義何謂三義曰率爾曰尋求",
    "X12n0272_006:0049c10": "曰等流如初聞聲而覺率爾也驚而尋尋求也知",
    "X12n0272_006:0049c11": "為鐘聲等流也蓋其為聲則是所入處也故曰初",
    "X12n0272_006:0049c12": "於聞中入流亡所所入既寂動靜二相了然不生",
    "X12n0272_006:0049c13": "此前文此根初解先得人空義也以始從聞中入",
    "X12n0272_006:0049c14": "流亡所遂至心精遺聞故曰如是漸增聞所聞盡",
    "X12n0272_006:0049c15": "盡聞不住覺所覺空此前文空性圓明成法解脫",
    "X12n0272_006:0049c16": "義也所言觀音者音聲無相其可見乎色相未&#x751E;",
    "X12n0272_006:0049c17": "至耳則音聲安能觸眼哉自是推之蓋根境本不",
    "X12n0272_006:0049c18": "相知一切同時寂滅故曰生滅既滅寂滅現前此",
    "X12n0272_006:0049c19": "前文解脫法已俱空不生義也問曰寂滅則無乃",
    "X12n0272_006:0049c20": "成斷滅乎曰蓋言寂滅非斷滅也斷滅者死滅也",
    "X12n0272_006:0049c21": "寂滅者長生而滅者也故維摩經曰得甘露滅覺",
    "X12n0272_006:0049c22": "道成涅槃經曰甘露之性令人不死若合異物亦",
    "X12n0272_006:0049c23": "能不死故言甘露滅者長生之不滅也今鼓鐘俱",
    "X12n0272_006:0049c24": "擊有聲而不同知此不同者是生滅法也然鐘不",
    "X12n0272_006:0050a01": "可為鼓鼓不可為鐘兩者之聲同時而聞未&#x751E;相",
    "X12n0272_006:0050a02": "參者則寂滅也故曰忽然超越世出世間十方圓",
    "X12n0272_006:0050a03": "明此前文從三摩地得無生忍義也法華經曰以",
    "X12n0272_006:0050a04": "何因緣名觀世音佛告無盡意菩薩善男子若有",
    "X12n0272_006:0050a05": "無量百千萬億眾生受諸苦惱聞是觀世音菩薩",
    "X12n0272_006:0050a06": "一心稱名觀世音菩薩即時觀其音聲皆得解脫",
    "X12n0272_006:0050a07": "而偈曰真觀清淨觀廣大智慧觀悲觀及慈觀常",
    "X12n0272_006:0050a08": "願常瞻仰謂之真觀則動靜二相了然不生是也",
    "X12n0272_006:0050a09": "謂之清淨觀則盡聞不住覺所覺空是也謂之廣",
    "X12n0272_006:0050a10": "大智觀則空覺極圓空所空滅生滅既滅寂滅現",
    "X12n0272_006:0050a11": "前是也所言與佛如來同一慈力者謂之慈觀者",
    "X12n0272_006:0050a12": "也與諸眾生同一悲仰者謂之悲觀者也。[0050a12] 補曰",
    "X12n0272_006:0050a13": "梵語阿那婆婁吉底輸此云觀音又云觀世音舊",
    "X12n0272_006:0050a14": "翻光世音此之菩薩自聞根發起思慧故初於聞",
    "X12n0272_006:0050a15": "中入聖諦流尋亡所聞之性也言所入既寂動靜",
    "X12n0272_006:0050a16": "二相了然不生者成上入流亡所義也如是漸增",
    "X12n0272_006:0050a17": "聞所聞盡者謂能聞所聞俱遣故也盡聞不住者",
    "X12n0272_006:0050a18": "又遣其盡之&#x8FF9;也覺所覺空者能聞所聞既遣能",
    "X12n0272_006:0050a19": "覺所覺亦應空之也空覺極圓者覺觀出思惟也",
    "X12n0272_006:0050a20": "空所空滅者身心不能及也生滅既滅者生滅二",
    "X12n0272_006:0050a21": "圓離也寂滅現前者是則常真實也忽然超越世",
    "X12n0272_006:0050a22": "出世間者聖凡情盡也十方圓明者舉無遺照也",
    "X12n0272_006:0050a23": "獲二殊勝者下文備顯之也所言與諸眾生同一",
    "X12n0272_006:0050a24": "悲仰者悲謂菩薩悲救眾生之心如母憶子也仰",
    "X12n0272_006:0050b01": "謂眾生仰慕菩薩之心如子憶母也母子相憶不",
    "X12n0272_006:0050b02": "相捨離故曰同一悲仰是以同一慈力則入諸國",
    "X12n0272_006:0050b03": "土成三十二應身同一悲仰則令諸眾生獲十四",
    "X12n0272_006:0050b04": "種無畏諸師以悲仰作一義釋之故牽合不迨。",
    "X12n0272_006:0050b05": "[0050b05] 世尊由我供養觀音如來蒙彼如來授我如幻聞薰",
    "X12n0272_006:0050b06": "聞修金剛三昧與佛如來同慈力故令我身成三十",
    "X12n0272_006:0050b07": "二應入諸國土世尊若諸菩薩入三摩地進修無漏",
    "X12n0272_006:0050b08": "勝解現圓我現佛身而為說法令其解脫若諸有學",
    "X12n0272_006:0050b09": "寂靜玅明勝妙現圓我於彼前現獨覺身而為說法",
    "X12n0272_006:0050b10": "令其解脫若諸有學斷十二緣緣斷勝性勝妙現圓",
    "X12n0272_006:0050b11": "我於彼前現緣覺身而為說法令其解脫若諸有學",
    "X12n0272_006:0050b12": "得四諦空修道入滅勝性現圓我於彼前現聲聞身",
    "X12n0272_006:0050b13": "而為說法令其解脫若諸眾生欲心明悟不犯欲塵",
    "X12n0272_006:0050b14": "欲身清淨我於彼前現梵王身而為說法令其解脫",
    "X12n0272_006:0050b15": "若諸眾生欲為天主統領諸天我於彼前現帝釋身",
    "X12n0272_006:0050b16": "而為說法令其成就若諸眾生欲身自在遊行十方",
    "X12n0272_006:0050b17": "我於彼前現自在天身而為說法令其成就若諸眾",
    "X12n0272_006:0050b18": "生欲身自在飛行&#x8657;空我於彼前現大自在天身而",
    "X12n0272_006:0050b19": "為說法令其成就若諸眾生愛統鬼神救護國土我",
    "X12n0272_006:0050b20": "於彼前現天大將軍身而為說法令其成就若諸眾",
    "X12n0272_006:0050b21": "生愛統世界保護眾生我於彼前現四天王身而為",
    "X12n0272_006:0050b22": "說法令其成就若諸眾生愛生天宮驅使鬼神我於",
    "X12n0272_006:0050b23": "彼前現四天王國太子身而為說法令其成就若諸",
    "X12n0272_006:0050b24": "眾生樂為人王我於彼前現人王身而為說法令其",
    "X12n0272_006:0050c01": "成就若諸眾生愛主族姓世間推讓我於彼前現長",
    "X12n0272_006:0050c02": "者身而為說法令其成就若諸眾生愛談名言清淨",
    "X12n0272_006:0050c03": "自居我於彼前現居士身而為說法令其成就若諸",
    "X12n0272_006:0050c04": "眾生愛治國土剖斷邦邑我於彼前現宰官身而為",
    "X12n0272_006:0050c05": "說法令其成就若諸眾生愛諸數術攝衛自居我於",
    "X12n0272_006:0050c06": "彼前現婆羅門身而為說法令其成就若有男子好",
    "X12n0272_006:0050c07": "學出家持諸戒律我於彼前現比丘身而為說法令",
    "X12n0272_006:0050c08": "其成就若有女人好學出家持諸禁戒我於彼前現",
    "X12n0272_006:0050c09": "比丘尼身而為說法令其成就若有男子樂持五戒",
    "X12n0272_006:0050c10": "我於彼前現優婆塞身而為說法令其成就若有女",
    "X12n0272_006:0050c11": "子五戒自居我於彼前現優婆夷身而為說法令其",
    "X12n0272_006:0050c12": "成就若有女人內政立身以修家國我於彼前現女",
    "X12n0272_006:0050c13": "主身及國夫人命婦大家而為說法令其成就若有",
    "X12n0272_006:0050c14": "眾生不壞男根我於彼前現童男身而為說法令其",
    "X12n0272_006:0050c15": "成就若有處女愛樂處身不求侵暴我於彼前現童",
    "X12n0272_006:0050c16": "女身而為說法令其成就若有諸天樂出天倫我現",
    "X12n0272_006:0050c17": "天身而為說法令其成就若有諸龍樂出龍倫我現",
    "X12n0272_006:0050c18": "龍身而為說法令其成就若有藥叉樂度本倫我於",
    "X12n0272_006:0050c19": "彼前現藥叉身而為說法令其成就若乾闥婆樂脫",
    "X12n0272_006:0050c20": "其倫我於彼前現乾闥婆身而為說法令其成就若",
    "X12n0272_006:0050c21": "阿修羅樂脫其倫我於彼前現阿修羅身而為說法",
    "X12n0272_006:0050c22": "令其成就若緊那羅樂脫其倫我於彼前現緊那羅",
    "X12n0272_006:0050c23": "身而為說法令其成就若摩呼羅伽樂脫其倫我於",
    "X12n0272_006:0050c24": "彼前現摩呼羅伽身而為說法令其成就若諸眾生",
    "X12n0272_006:0051a01": "樂人修人我現人身而為說法令其成就若諸非人",
    "X12n0272_006:0051a02": "有形無形有想無想樂度其倫我於彼前皆現其身",
    "X12n0272_006:0051a03": "而為說法令其成就是名妙淨三十二應入國土身",
    "X12n0272_006:0051a04": "皆以三昧聞熏聞修無作妙力自在成就。",
    "X12n0272_006:0051a05": "[0051a05] 世尊我復以此聞熏聞修金剛三昧無作妙力與諸",
    "X12n0272_006:0051a06": "十方三世六道一切眾生同悲仰故令諸眾生於我",
    "X12n0272_006:0051a07": "身心獲十四種無畏功德一者由我不自觀音以觀",
    "X12n0272_006:0051a08": "觀者令彼十方苦惱眾生觀其音聲即得解脫二者",
    "X12n0272_006:0051a09": "知見旋復令諸眾生設入大火火不能燒三者觀聽",
    "X12n0272_006:0051a10": "旋復令諸眾生大水所漂水不能溺四者斷滅妄想",
    "X12n0272_006:0051a11": "心無殺害令諸眾生入諸鬼國鬼不能害五者薰聞",
    "X12n0272_006:0051a12": "成聞六根銷復同於聲聽能令眾生臨當被害刀段",
    "X12n0272_006:0051a13": "段壞使其兵戈猶如割水亦如吹光性無搖動六者",
    "X12n0272_006:0051a14": "聞薰精明明遍法界則諸幽暗性不能全能令眾生",
    "X12n0272_006:0051a15": "藥叉羅剎鳩槃荼鬼及毗舍遮富單那等雖近其傍",
    "X12n0272_006:0051a16": "目不能視七者音性圓銷觀聽返入離諸塵妄能令",
    "X12n0272_006:0051a17": "眾生禁繫枷&#x93BB;所不能著八者滅音圓聞遍生慈力",
    "X12n0272_006:0051a18": "能令眾生經過險路賊不能劫九者熏聞離塵色所",
    "X12n0272_006:0051a19": "不劫能令一切多婬眾生遠離貪欲十者純音無塵",
    "X12n0272_006:0051a20": "根境圓融無對所對能令一切忿恨眾生離諸瞋恚",
    "X12n0272_006:0051a21": "十一者銷塵旋明法界身心猶如琉璃朗徹無礙能",
    "X12n0272_006:0051a22": "令一切昏鈍性障諸阿顛迦永離癡暗十二者融形",
    "X12n0272_006:0051a23": "復聞不動道場涉入世間不壞世界能&#x5FA7;十方供養",
    "X12n0272_006:0051a24": "微塵諸佛如來各各佛邊為法王子能令法界無子",
    "X12n0272_006:0051b01": "眾生欲求男者誕生福德智慧之男十三者六根圓",
    "X12n0272_006:0051b02": "通明照無二含十方界立大圓鏡空如來藏承順十",
    "X12n0272_006:0051b03": "方微塵如來祕密法門受領無失能令法界無子眾",
    "X12n0272_006:0051b04": "生欲求女者誕生端正福德柔順眾人愛敬有相之",
    "X12n0272_006:0051b05": "女十四者此三千大千世界百億日月現住世間諸",
    "X12n0272_006:0051b06": "法王子有六十二恒河沙數修法垂範教化眾生隨",
    "X12n0272_006:0051b07": "順眾生方便智慧各各不同由我所得圓通本根發",
    "X12n0272_006:0051b08": "妙耳門然後身心微妙含容&#x5FA7;周法界能令眾生持",
    "X12n0272_006:0051b09": "我名號與彼共持六十二恒河沙諸法王子二人福",
    "X12n0272_006:0051b10": "德正等無異世尊我一名號與彼眾多名號無異由",
    "X12n0272_006:0051b11": "我修習得真圓通是名十四施無畏力福備眾生。",
    "X12n0272_006:0051b12": "[0051b12] 論曰金剛則能摧壞一切所言如幻聞熏聞修者",
    "X12n0272_006:0051b13": "自熏聞而修習初心方便如幻而已非究竟道至",
    "X12n0272_006:0051b14": "心精遺聞則此三昧謂之金剛三昧以摧壞如幻",
    "X12n0272_006:0051b15": "之法也故下文曰從乾慧心至等覺已是覺始獲",
    "X12n0272_006:0051b16": "金剛心中金剛心亦以壞滅前地故問曰以與佛",
    "X12n0272_006:0051b17": "同一慈力故應三十二身入諸國土佛及獨覺緣",
    "X12n0272_006:0051b18": "覺聲聞四者聖身也可名解脫眾生欲心明悟不",
    "X12n0272_006:0051b19": "犯欲塵亦名解脫可乎曰世尊於此經區別婬事",
    "X12n0272_006:0051b20": "持犯之功過如防微則雖五辛令勿食論罪則遮",
    "X12n0272_006:0051b21": "業且不赦至能不犯則遂班諸聖身之列同名解",
    "X12n0272_006:0051b22": "脫亦不為過也曰諸師釋三十二應身十四種無",
    "X12n0272_006:0051b23": "畏皆依理立義能知佛意乎曰是等不知佛意也",
    "X12n0272_006:0051b24": "然特論議精博之可觀耳其實義則無有也如世",
    "X12n0272_006:0051c01": "稱趙昌盡華號寫生之類視之良然而非真華所",
    "X12n0272_006:0051c02": "言無作妙力自在成就者雜華所稱普賢對現色",
    "X12n0272_006:0051c03": "身法華所稱喜見一切色身三昧也夫對現色身",
    "X12n0272_006:0051c04": "三昧可以義理盡哉&#x8462;其冥薰法界慈善根力不",
    "X12n0272_006:0051c05": "動真際應&#x8FF9;十方者也以聖行慈悲應空機則執",
    "X12n0272_006:0051c06": "持糞器狀若所畏以天行慈悲應中機則如駃馬",
    "X12n0272_006:0051c07": "見鞭影行大直道無所畏留故以梵行慈悲應假",
    "X12n0272_006:0051c08": "機則踞師子床寶几承足商估賈人乃&#x5FA7;他國出",
    "X12n0272_006:0051c09": "入息利無處不有是三種機空中假自然令諸眾",
    "X12n0272_006:0051c10": "生見如是事此法華色身三昧也如來神用十方",
    "X12n0272_006:0051c11": "隨根對現以大慈悲願力不捨眾生故能一念&#x5FA7;",
    "X12n0272_006:0051c12": "周而無作者如十一地所利眾生等同法界隨根",
    "X12n0272_006:0051c13": "隨時對現色身不為而用不作而應以普光明智",
    "X12n0272_006:0051c14": "不屬方所同眾生心任物現形無往來故如文殊",
    "X12n0272_006:0051c15": "師利菩薩回觀善財童子如象王回旋蓋隨根對",
    "X12n0272_006:0051c16": "現不背眾生一切眾生如應見者皆如對面而諸",
    "X12n0272_006:0051c17": "眾生各不相知皆謂聖者獨對我語此雜華對現",
    "X12n0272_006:0051c18": "色身也讓禪師居南嶽有僧總眾事二十年為縣",
    "X12n0272_006:0051c19": "宮勘其出納僧以無籍記之臥念於獄中曰和尚",
    "X12n0272_006:0051c20": "能救我乎一夕通悟二十年貲用件件不遺乃得",
    "X12n0272_006:0051c21": "釋讓師初不知也故世號讓為觀音應身比丘此",
    "X12n0272_006:0051c22": "云怖魔亦云除饉除欲色饉也尼女也優婆塞此",
    "X12n0272_006:0051c23": "云近事男優婆夷此云近事女藥叉此云輕捷又",
    "X12n0272_006:0051c24": "曰伺察以守護天門城池門闔故乾闥婆天樂神",
    "X12n0272_006:0052a01": "也此云尋香阿修羅又曰阿須輪或曰阿素落此",
    "X12n0272_006:0052a02": "云無洒又曰非天緊那羅此云疑人以其人身而",
    "X12n0272_006:0052a03": "角見者疑之摩呼羅伽守護伽藍地龍也羅剎噉",
    "X12n0272_006:0052a04": "人鬼鳩槃茶魘魅鬼毗舍遮精氣鬼富單那熱病",
    "X12n0272_006:0052a05": "鬼也顛迦又云阿闡底伽此云無欲。",
    "X12n0272_006:0052a06": "[0052a06] 世尊我又獲是圓通修證無上道故又能善獲四不",
    "X12n0272_006:0052a07": "思議無作玅德一者由我初獲玅妙聞心心精遺聞",
    "X12n0272_006:0052a08": "見聞覺知不能分隔成一圓融清淨寶覺故我能現",
    "X12n0272_006:0052a09": "眾多妙容能說無邊祕密神&#x546A;其中或現一首三首",
    "X12n0272_006:0052a10": "五首七首九首十一首如是乃至一百八首千首萬",
    "X12n0272_006:0052a11": "首八萬四千爍迦羅首二臂四臂六臂八臂十臂十",
    "X12n0272_006:0052a12": "二臂十四十六十八二十至二十四如是乃至一百",
    "X12n0272_006:0052a13": "八臂千臂萬臂八萬四千母陀羅臂二目三目四目",
    "X12n0272_006:0052a14": "九目如是乃至一百八目千目萬目八萬四千清淨",
    "X12n0272_006:0052a15": "寶目或慈或威或定或慧救護眾生得大自在二者",
    "X12n0272_006:0052a16": "由我聞思脫出六塵如聲度垣不能為礙故我妙能",
    "X12n0272_006:0052a17": "現一一形誦一一&#x546A;其形其&#x546A;能以無畏施諸眾生",
    "X12n0272_006:0052a18": "是故十方微塵國土皆名我為施無畏者三者由我",
    "X12n0272_006:0052a19": "修習本妙圓通清淨本根所遊世界皆令眾生捨身",
    "X12n0272_006:0052a20": "珍寶求我哀愍四者我得佛心證於究竟能以珍寶",
    "X12n0272_006:0052a21": "種種供養十方如來傍及法界六道眾生求妻得妻",
    "X12n0272_006:0052a22": "求子得子求三昧得三昧求長壽得長壽如是乃至",
    "X12n0272_006:0052a23": "求大涅槃得大涅槃佛問圓通我從耳門圓照三昧",
    "X12n0272_006:0052a24": "緣心自在因入流相得三摩提成就菩提斯為第一",
    "X12n0272_006:0052b01": "世尊彼佛如來歎我善得圓通法門於大會中授記",
    "X12n0272_006:0052b02": "我為觀世音號由我觀聽十方圓明故觀音名&#x5FA7;十",
    "X12n0272_006:0052b03": "方界。",
    "X12n0272_006:0052b04": "[0052b04] 論曰以心精遺聞見聞覺知不能分隔者離分別",
    "X12n0272_006:0052b05": "相&#x5FA7;計盡矣成一圓融清淨寶覺者離法執相依",
    "X12n0272_006:0052b06": "他盡矣如是則豈一首至八萬四千爍迦羅首二",
    "X12n0272_006:0052b07": "臂至八萬四千母陀羅臂二目至八萬四千清淨",
    "X12n0272_006:0052b08": "寶目哉雖無量首無量臂無量目可也夫有念則",
    "X12n0272_006:0052b09": "有礙有礙則有畏如人坐暗室聞聲聲無形而聞",
    "X12n0272_006:0052b10": "者心為之礙則畏矣由我聞思脫出六塵如聲度",
    "X12n0272_006:0052b11": "垣者離一切念想故現形誦&#x546A;眾生以之離苦得",
    "X12n0272_006:0052b12": "樂故曰施無畏者清淨本根者無取無惱是已故",
    "X12n0272_006:0052b13": "能令眾生捨身珍寶求我哀愍證於究竟者無願",
    "X12n0272_006:0052b14": "無求是已故能令眾生願求皆獲杜順和尚&#x751E;以",
    "X12n0272_006:0052b15": "履懸所居之門三年無盜之者人問其故曰我歷",
    "X12n0272_006:0052b16": "劫來未&#x751E;盜取人者故人不能見惱也。[0052b16] 補曰東",
    "X12n0272_006:0052b17": "坡成都大悲閣記曰大悲者觀世音之變也觀世",
    "X12n0272_006:0052b18": "音由聞而覺始於聞而能無所聞始於無所聞而",
    "X12n0272_006:0052b19": "能無所不聞能無所聞雖無身可也能無所不聞",
    "X12n0272_006:0052b20": "雖千萬億身可也而況於手與目乎雖然非無身",
    "X12n0272_006:0052b21": "無以舉千萬億之眾非千萬億身無以示無身之",
    "X12n0272_006:0052b22": "至故散而為千萬億身聚而為八萬四千爍迦羅",
    "X12n0272_006:0052b23": "首八萬四千母陀羅臂八萬四千清淨寶目其道",
    "X12n0272_006:0052b24": "一爾昔吾&#x751E;觀於此吾頭髮不可勝數而身毛孔",
    "X12n0272_006:0052c01": "亦不可勝數牽一髮而頭為之動拔一毛而身為",
    "X12n0272_006:0052c02": "之變然則髮皆吾頭而毛孔皆吾身也彼皆吾頭",
    "X12n0272_006:0052c03": "而不能為頭之用彼皆吾身而不能具身之智則",
    "X12n0272_006:0052c04": "物有以亂之吾將使世人左手運斤而右手執削",
    "X12n0272_006:0052c05": "目數飛鴈而耳節鳴鼓首肯傍人而足識梯級雖",
    "X12n0272_006:0052c06": "有智者有所不暇矣而況千手異執而千目各視",
    "X12n0272_006:0052c07": "乎吾燕坐寂然心念凝默湛然如大明鏡人鬼鳥",
    "X12n0272_006:0052c08": "獸雜陳乎吾前色聲香味交通乎吾體心雖不起",
    "X12n0272_006:0052c09": "而物無不接必有道即千手之出千目之運雖未",
    "X12n0272_006:0052c10": "可得見而理則具矣彼佛菩薩亦然雖一身不成",
    "X12n0272_006:0052c11": "二佛而一佛能變河沙諸佛非有他也觸而不亂",
    "X12n0272_006:0052c12": "至而能應理有必至而何獨疑於大悲乎。",
    "X12n0272_006:0052c13": "[0052c13] 爾時世尊於師子座從其五體同放寶光遠灌十方",
    "X12n0272_006:0052c14": "微塵如來及法王子諸菩薩頂彼諸如來亦於五體",
    "X12n0272_006:0052c15": "同放寶光從微塵方來灌佛頂并灌會中諸大菩薩",
    "X12n0272_006:0052c16": "及阿羅漢林木池沼皆演法音交光相羅如寶絲網",
    "X12n0272_006:0052c17": "是諸大眾得未曾有一切普獲金剛三昧即時天雨",
    "X12n0272_006:0052c18": "百寶蓮華青黃赤白間錯紛糅十方&#x8657;空成七寶色",
    "X12n0272_006:0052c19": "此娑婆界大地山河俱時不現唯見十方微塵國土",
    "X12n0272_006:0052c20": "合成一界梵唄詠歌自然敷奏於是如來告文殊師",
    "X12n0272_006:0052c21": "利法王子汝今觀此二十五無學諸大菩薩及阿羅",
    "X12n0272_006:0052c22": "漢各說最初成道方便皆言修習真實圓通彼等修",
    "X12n0272_006:0052c23": "行實無優劣前後差別我今欲令阿難開悟二十五",
    "X12n0272_006:0052c24": "行誰當其根兼我滅後此界眾生入菩薩乘求無上",
    "X12n0272_006:0053a01": "道何方便門得易成就文殊師利法王子奉佛慈旨",
    "X12n0272_006:0053a02": "即從座起頂禮佛足承佛威神說偈對佛。",
    "X12n0272_006:0053a03": "[0053a03] 論曰尋經前意欲滅塵合覺以示無見頂法之宗",
    "X12n0272_006:0053a04": "則皆敘六根敘六根必放光故初自以閻浮檀紫",
    "X12n0272_006:0053a05": "金光手摩阿難頂即時十方普佛世界六種震動",
    "X12n0272_006:0053a06": "微塵如來住世界者各有寶光從其頂出其光同",
    "X12n0272_006:0053a07": "時於彼世界來祇陀林灌如來頂然後謂阿難曰",
    "X12n0272_006:0053a08": "使汝輪轉生死結根唯汝六根令汝速證安樂解",
    "X12n0272_006:0053a09": "脫寂靜妙常亦汝六根及說偈則先論見根而略",
    "X12n0272_006:0053a10": "及聞根自真性有為空而至根選擇圓通入流成",
    "X12n0272_006:0053a11": "正覺是也然於此但是分辨六根行相耳今又敘",
    "X12n0272_006:0053a12": "六根又放光故世尊從其五體同放寶光遠灌十",
    "X12n0272_006:0053a13": "方微塵如來及法王子諸菩薩頂彼諸如來亦於",
    "X12n0272_006:0053a14": "五體同放寶光從微塵方來灌佛頂并灌會中諸",
    "X12n0272_006:0053a15": "大菩薩及阿羅漢然後乃曰林木池沼皆演法音",
    "X12n0272_006:0053a16": "者先論聞根而略及見根自交光相羅而至此娑",
    "X12n0272_006:0053a17": "婆界大地山河俱時不現是也世尊之敘六根或",
    "X12n0272_006:0053a18": "以見根為先或以聞根為先者無他意也但欲自",
    "X12n0272_006:0053a19": "見聞而知六根之用交相足也問曰如前放光欲",
    "X12n0272_006:0053a20": "分辨六根行相則適今放光為何瑞哉曰欲顯發",
    "X12n0272_006:0053a21": "六根清淨也故先敘聞根示智境也其後言見根",
    "X12n0272_006:0053a22": "示境智俱亡也曰何謂智境曰般若經曰一切智",
    "X12n0272_006:0053a23": "智清淨無二無二分無別無斷故故曰林木池沼",
    "X12n0272_006:0053a24": "皆演法音也法界觀曰時處帝網現重重一切智",
    "X12n0272_006:0053b01": "通無障礙故曰交光相羅如寶絲網也以猶存智",
    "X12n0272_006:0053b02": "故如磨鏡垢去而光在也曰何謂境智俱亡曰金",
    "X12n0272_006:0053b03": "剛般若曰若卵生若胎生若濕生若化生若有色",
    "X12n0272_006:0053b04": "若無色若有想若無想若非有想若非無想我皆",
    "X12n0272_006:0053b05": "令入無餘涅槃而滅度之故曰此娑婆界大地山",
    "X12n0272_006:0053b06": "河俱時不現金剛般若所言若曰眾生且空況山",
    "X12n0272_006:0053b07": "河大地乎如皮既無毛則安附於此言山河大地",
    "X12n0272_006:0053b08": "俱時不現則可不必言眾生也。",
    "X12n0272_006:0053b09": "[0053b09] 覺海性澄圓圓澄覺元妙元明照生所所立照性亡",
    "X12n0272_006:0053b10": "迷妄有&#x8657;空依空立世界想澄成國土知覺乃眾生",
    "X12n0272_006:0053b11": "空生大覺中如海一漚發有漏微塵國皆依空所生",
    "X12n0272_006:0053b12": "漚滅空本無況復諸三有。",
    "X12n0272_006:0053b13": "[0053b13] 論曰覺元妙者即本自妙而常明者也以分別前",
    "X12n0272_006:0053b14": "境故曰元明元明已落明了意根之地則是似量",
    "X12n0272_006:0053b15": "似量立則圓明現量沒矣故曰所立照性亡定林",
    "X12n0272_006:0053b16": "曰亡者入亡而已欲界色界無色界依空而住謂",
    "X12n0272_006:0053b17": "之三有然空猶生大覺中如海起滅則矧所謂三",
    "X12n0272_006:0053b18": "有乎故曰況復諸三有。",
    "X12n0272_006:0053b19": "[0053b19] 歸元性無二方便有多門聖性無不通順逆皆方便",
    "X12n0272_006:0053b20": "初心入三昧遲速不同倫色想結成塵精了不能徹",
    "X12n0272_006:0053b21": "如何不明徹於是獲圓通音聲雜語言但依名句味",
    "X12n0272_006:0053b22": "一非含一切云何獲圓通香以合中知離則元無有",
    "X12n0272_006:0053b23": "不恒其所覺云何獲圓通味性非本然要以味時有",
    "X12n0272_006:0053b24": "其覺不恒一云何獲圓通觸以所觸明無所不明觸",
    "X12n0272_006:0053c01": "合離性非定云何獲圓通法稱為內塵憑塵必有所",
    "X12n0272_006:0053c02": "能所非&#x5FA7;涉云何獲圓通見性雖洞然明前不明後",
    "X12n0272_006:0053c03": "四維虧一半云何獲圓通鼻息出入通現前無交氣",
    "X12n0272_006:0053c04": "支離匪涉入云何獲圓通舌非入無端因味生覺了",
    "X12n0272_006:0053c05": "味亡了無有云何獲圓通身與所觸同各非圓覺觀",
    "X12n0272_006:0053c06": "涯量不冥會云何獲圓通知根雜亂思湛了終無見",
    "X12n0272_006:0053c07": "想念不可脫云何獲圓通識見雜三和詰本稱非相",
    "X12n0272_006:0053c08": "自體先無定云何獲圓通心聞洞十方生于大因力",
    "X12n0272_006:0053c09": "初心不能入云何獲圓通鼻想本權機只令攝心住",
    "X12n0272_006:0053c10": "住成心所住云何獲圓通說法弄音文開悟先成者",
    "X12n0272_006:0053c11": "名句非無漏云何獲圓通持犯但束身非身無所束",
    "X12n0272_006:0053c12": "元非&#x5FA7;一切云何獲圓通神通本宿因何關法分別",
    "X12n0272_006:0053c13": "念緣非離物云何獲圓通若以地性觀堅礙非通達",
    "X12n0272_006:0053c14": "有為非聖性云何獲圓通若以水性觀想念非真實",
    "X12n0272_006:0053c15": "如如非覺觀云何獲圓通若以火性觀厭有非真離",
    "X12n0272_006:0053c16": "非初心方便云何獲圓通若以風性觀動寂非無對",
    "X12n0272_006:0053c17": "對非無上覺云何獲圓通若以空性觀昏鈍先非覺",
    "X12n0272_006:0053c18": "無覺異菩提云何獲圓通若以識性觀觀識非常住",
    "X12n0272_006:0053c19": "存心乃&#x8657;妄云何獲圓通諸行是無常念性元生滅",
    "X12n0272_006:0053c20": "因果今殊感云何獲圓通。",
    "X12n0272_006:0053c21": "[0053c21] 補曰無盡曰世尊云彼等修行實無優劣而文殊",
    "X12n0272_006:0053c22": "一一破云云何獲圓通者為末世垂範在二十四",
    "X12n0272_006:0053c23": "聖則各證圓通於初心方便則恐墮偏見爾。",
    "X12n0272_006:0053c24": "[0053c24] 我今白世尊佛出娑婆界此方真教體清淨在音聞",
    "X12n0272_006:0054a01": "欲取三摩提實以聞中入離苦得解脫良哉觀世音",
    "X12n0272_006:0054a02": "於恒沙劫中入微塵佛國得大自在力無畏施眾生",
    "X12n0272_006:0054a03": "妙音觀世音梵音海潮音救世悉安寧出世獲常住",
    "X12n0272_006:0054a04": "我今啟如來如觀音所說譬如人靜居十方俱擊鼓",
    "X12n0272_006:0054a05": "十處一時聞此則圓真實目非觀障外口鼻亦復然",
    "X12n0272_006:0054a06": "身以合方知心念紛無緒隔垣聽音響遐邇俱可聞",
    "X12n0272_006:0054a07": "五根所不齊是則通真實音聲性動靜聞中為有無",
    "X12n0272_006:0054a08": "無聲號無聞非實聞無性聲無既無滅聲有亦非生",
    "X12n0272_006:0054a09": "生滅二圓離是則常真實縱令在夢想不為不思無",
    "X12n0272_006:0054a10": "覺觀出思惟身心不能及今此娑婆國聲論得宣明",
    "X12n0272_006:0054a11": "眾生迷本聞循聲故流轉阿難縱強記不免落邪思",
    "X12n0272_006:0054a12": "豈非隨所淪旋流獲無妄阿難汝諦聽我乘佛威力",
    "X12n0272_006:0054a13": "宣說金剛王如幻不思議佛母真三昧。",
    "X12n0272_006:0054a14": "[0054a14] 論曰金剛王空法也如幻不思議假法也真三昧",
    "X12n0272_006:0054a15": "中法也龍勝曰緣生所有法我說皆是空亦名為",
    "X12n0272_006:0054a16": "假名亦名中道義此空假中三法三世如來路入",
    "X12n0272_006:0054a17": "法界之轍也問曰謂之佛母何也曰此經似明見",
    "X12n0272_006:0054a18": "佛性為宗宗者首楞嚴三昧頂法也涅槃經曰佛",
    "X12n0272_006:0054a19": "性者即首楞嚴三昧是一切諸佛之母諸師判此",
    "X12n0272_006:0054a20": "經為大乘終教兼於圓頓而立其宗為如來藏性",
    "X12n0272_006:0054a21": "又曰大定皆失佛之意也。",
    "X12n0272_006:0054a22": "[0054a22] 汝聞微塵佛一切祕密門欲漏不先除蓄聞成過誤",
    "X12n0272_006:0054a23": "將聞持佛佛何不自聞聞聞非自然生因聲有名字",
    "X12n0272_006:0054a24": "旋聞與聲脫能脫欲誰名一根既返源六根成解脫。",
    "X12n0272_006:0054b01": "[0054b01] 補曰染心留情故曰欲漏博聞強記故曰蓄聞言",
    "X12n0272_006:0054b02": "將聞持佛佛者此斥阿難以聲為聞向外馳求執",
    "X12n0272_006:0054b03": "佛為佛也何不自聞聞者令不循聲復聞於本聞",
    "X12n0272_006:0054b04": "謂性本具聞不因聲而有聞也故後句曰反聞聞",
    "X12n0272_006:0054b05": "自性聞非自然生者迷此本聞循聲流轉謂因聲",
    "X12n0272_006:0054b06": "而有聞也故下句曰因聲有名字旋聞與聲脫能",
    "X12n0272_006:0054b07": "脫欲誰名者是翻上二句令旋聞脫聲謂能不黏",
    "X12n0272_006:0054b08": "所聞之聲則因聲之聞欲誰名哉聞既不得而名",
    "X12n0272_006:0054b09": "則返源歸本當體成解脫矣故下句曰一根既返",
    "X12n0272_006:0054b10": "源六根成解脫淨覺乃曰當以三慧旋此根境俱",
    "X12n0272_006:0054b11": "令脫黏所執若銷能脫之慧復何名狀敢問常其",
    "X12n0272_006:0054b12": "三慧旋此根境欲脫黏時此慧作何狀耶慧豈有",
    "X12n0272_006:0054b13": "狀也。",
    "X12n0272_006:0054b14": "[0054b14] 見聞如幻翳三界若空華聞復翳根除塵銷覺圓淨",
    "X12n0272_006:0054b15": "淨極光通達寂照含&#x8657;空&#x5374;來觀世間猶如夢中事",
    "X12n0272_006:0054b16": "摩登伽在夢誰能留汝形如世巧幻師幻作諸男女",
    "X12n0272_006:0054b17": "雖見諸根動要以一機抽息機歸寂然諸幻成無性",
    "X12n0272_006:0054b18": "六根亦如是元依一精明分成六和合一處成休復",
    "X12n0272_006:0054b19": "六用皆不成塵垢應念銷成圓明淨妙餘塵尚諸學",
    "X12n0272_006:0054b20": "明極即如來。",
    "X12n0272_006:0054b21": "[0054b21] 論曰初行菩薩見中品用以深信真如故得少分",
    "X12n0272_006:0054b22": "見知如來身無去無來無有斷絕唯心彰現不離",
    "X12n0272_006:0054b23": "真如然此菩薩猶未能離微細分別以未入法身",
    "X12n0272_006:0054b24": "位故淨心菩薩見微細用如是轉勝乃至菩薩究",
    "X12n0272_006:0054c01": "竟地中見之方盡微細用名受用身以有業識見",
    "X12n0272_006:0054c02": "受用身若離業識則無可見一切如來皆是法身",
    "X12n0272_006:0054c03": "法身無有彼此差別色相互相見故夫以盡微細",
    "X12n0272_006:0054c04": "用名受用身者以有業識細相謂之菩薩地中故",
    "X12n0272_006:0054c05": "曰餘塵尚諸學若離業識則無可見謂之如來法",
    "X12n0272_006:0054c06": "身故曰明極即如來。",
    "X12n0272_006:0054c07": "[0054c07] 大眾及阿難旋汝倒聞機反聞聞自性性成無上道",
    "X12n0272_006:0054c08": "圓通實如是此是微塵佛一路涅槃門過去諸如來",
    "X12n0272_006:0054c09": "斯門已成就現在諸菩薩今各入圓明未來修學人",
    "X12n0272_006:0054c10": "當依如是法我亦從中證非唯觀世音誠如佛世尊",
    "X12n0272_006:0054c11": "詢我諸方便以救諸末劫求出世間人成就涅槃心",
    "X12n0272_006:0054c12": "觀世音為最自餘諸方便皆是佛威神即事捨塵勞",
    "X12n0272_006:0054c13": "非是長脩學淺深同說法頂禮如來藏無漏不思議",
    "X12n0272_006:0054c14": "願加被未來於此門無惑方便易成就堪以教阿難",
    "X12n0272_006:0054c15": "及末劫沈淪但以此根修圓通超餘者真實心如是",
    "X12n0272_006:0054c16": "於是阿難及諸大眾身心了然得大開示觀佛菩提",
    "X12n0272_006:0054c17": "及大涅槃猶如有人因事遠遊未得歸還明了其家",
    "X12n0272_006:0054c18": "所歸道路普會大眾天龍八部有學二乘及諸一切",
    "X12n0272_006:0054c19": "新發心菩薩其數凡有十恒河沙皆得本心遠塵離",
    "X12n0272_006:0054c20": "垢獲法眼淨性比丘尼聞說偈已成阿羅漢無量眾",
    "X12n0272_006:0054c21": "生皆發無等等阿耨多羅三藐三菩提心。",
    "X12n0272_006:0054c22": "[0054c22] 阿難整衣服於大眾中合掌頂禮心&#x8FF9;圓明悲欣交",
    "X12n0272_006:0054c23": "集欲益未來諸眾生故稽首白佛大悲世尊我今已",
    "X12n0272_006:0054c24": "悟成佛法門是中修行得無疑惑常聞如來說如是",
    "X12n0272_006:0055a01": "言自未得度先度人者菩薩發心自覺己圓能覺他",
    "X12n0272_006:0055a02": "者如來應世我雖未度願度末劫一切眾生世尊此",
    "X12n0272_006:0055a03": "諸眾生去佛漸遠邪師說法如恒河沙欲攝其心入",
    "X12n0272_006:0055a04": "三摩地云何令其安立道場遠諸魔事於菩提心得",
    "X12n0272_006:0055a05": "無退屈。",
    "X12n0272_006:0055a06": "[0055a06] 爾時世尊於大眾中稱讚阿難善哉善哉如汝所問",
    "X12n0272_006:0055a07": "安立道場救護眾生末劫沈溺汝今諦聽當為汝說",
    "X12n0272_006:0055a08": "阿難大眾唯然奉教。",
    "X12n0272_006:0055a09": "[0055a09] 佛告阿難汝常聞我毗奈耶中宣說修行三決定義",
    "X12n0272_006:0055a10": "所謂攝心為戒因戒生定因定發慧是則名為三無",
    "X12n0272_006:0055a11": "漏學阿難云何攝心我名為戒若諸世界六道眾生",
    "X12n0272_006:0055a12": "其心不婬則不隨其生死相續汝修三昧本出塵勞",
    "X12n0272_006:0055a13": "婬心不除塵不可出縱有多智禪定現前如不斷婬",
    "X12n0272_006:0055a14": "必落魔道上品魔王中品魔民下品魔女彼等諸魔",
    "X12n0272_006:0055a15": "亦有徒眾各各自謂成無上道我滅度後末法之中",
    "X12n0272_006:0055a16": "多此魔民熾盛世間廣行貪婬為善知識令諸眾生",
    "X12n0272_006:0055a17": "落愛見坑失菩提路汝教世人修三摩地先斷心婬",
    "X12n0272_006:0055a18": "是名如來先佛世尊第一決定清淨明誨是故阿難",
    "X12n0272_006:0055a19": "若不斷婬修禪定者如蒸砂石欲其成飯經百千劫",
    "X12n0272_006:0055a20": "只名熱砂何以故此非飯本砂石成故汝以婬身求",
    "X12n0272_006:0055a21": "佛妙果縱得妙悟皆是婬根根本成婬輪轉三塗必",
    "X12n0272_006:0055a22": "不能出如來涅槃何路修證必使婬機身心俱斷斷",
    "X12n0272_006:0055a23": "性亦無於佛菩提斯可希冀如我此說名為佛說不",
    "X12n0272_006:0055a24": "如此說即波旬說。",
    "X12n0272_006:0055b01": "[0055b01] 阿難又諸世界六道眾生其心不殺則不隨其生死",
    "X12n0272_006:0055b02": "相續汝修三昧本出塵勞殺心不除塵不可出縱有",
    "X12n0272_006:0055b03": "多智禪定現前如不斷殺必落神道上品之人為大",
    "X12n0272_006:0055b04": "力鬼中品則為飛行夜叉諸鬼帥等下品當為地行",
    "X12n0272_006:0055b05": "羅剎彼諸鬼神亦有徒眾各各自謂成無上道我滅",
    "X12n0272_006:0055b06": "度後末法之中多此鬼神熾盛世間自言食肉得菩",
    "X12n0272_006:0055b07": "提路阿難我令比丘食五淨肉此肉皆我神力化生",
    "X12n0272_006:0055b08": "本無命根汝婆羅門地多蒸濕加以砂石草菜不生",
    "X12n0272_006:0055b09": "我以大悲神力所加因大慈悲假名為肉汝得其味",
    "X12n0272_006:0055b10": "奈何如來滅度之後食眾生肉名為釋子汝等當知",
    "X12n0272_006:0055b11": "是食肉人縱得心開似三摩地皆大羅剎報終必沈",
    "X12n0272_006:0055b12": "生死苦海非佛弟子如是之人相殺相吞相食未已",
    "X12n0272_006:0055b13": "云何是人得出三界汝教世人修三摩地次斷殺生",
    "X12n0272_006:0055b14": "是名如來先佛世尊第二決定清淨明誨是故阿難",
    "X12n0272_006:0055b15": "若不斷殺修禪定者譬如有人自塞其耳高聲大&#x544C;",
    "X12n0272_006:0055b16": "求人不聞此等名為欲隱彌露清淨比丘及諸菩薩",
    "X12n0272_006:0055b17": "於岐路行不踏生草況以手拔云何大悲取諸眾生",
    "X12n0272_006:0055b18": "血肉充食若諸比丘不服東方絲綿絹帛及是此土",
    "X12n0272_006:0055b19": "靴履裘毳乳酪醍醐如是比丘於世真脫酬還宿債",
    "X12n0272_006:0055b20": "不遊三界何以故服其身分皆為彼緣如人食其地",
    "X12n0272_006:0055b21": "中百&#x7CD3;足不離地必使身心於諸眾生若身身分身",
    "X12n0272_006:0055b22": "心二塗不服不食我說是人真解脫者如我此說名",
    "X12n0272_006:0055b23": "為佛說不如此說即波旬說。",
    "X12n0272_006:0055b24": "[0055b24] 阿難又復世界六道眾生其心不偷則不隨其生死",
    "X12n0272_006:0055c01": "相續汝修三昧本出塵勞偷心不除塵不可出縱有",
    "X12n0272_006:0055c02": "多智禪定現前如不斷偷必落邪道上品精靈中品",
    "X12n0272_006:0055c03": "妖魅下品邪人諸魅所著彼等&#x7FA3;邪亦有徒眾各各",
    "X12n0272_006:0055c04": "自謂成無上道我滅度後末法之中多此妖邪熾盛",
    "X12n0272_006:0055c05": "世間潛匿&#x59E7;欺稱善知識各自謂己得上人法&#x8A43;惑",
    "X12n0272_006:0055c06": "無識恐令失心所過之處其家耗散我教比丘循方",
    "X12n0272_006:0055c07": "乞食令其捨貪成菩提道諸比丘等不自熟食寄於",
    "X12n0272_006:0055c08": "殘生旅泊三界示一往還去已無返云何賊人假我",
    "X12n0272_006:0055c09": "衣服裨販如來造種種業皆言佛法&#x5374;非出家具戒",
    "X12n0272_006:0055c10": "比丘為小乘道由是疑誤無量眾生墮無間獄若我",
    "X12n0272_006:0055c11": "滅後其有比丘發心決定修三摩提能於如來形像",
    "X12n0272_006:0055c12": "之前身然一燈燒一指節及於身上熱一香炷我說",
    "X12n0272_006:0055c13": "是人無始宿債一時酬畢長挹世間永脫諸漏雖未",
    "X12n0272_006:0055c14": "即明無上覺路是人於法已決定心若不為此捨身",
    "X12n0272_006:0055c15": "微因縱成無為必還生人酬其宿債如我馬麥正等",
    "X12n0272_006:0055c16": "無異汝教世人修三摩地後斷偷盜是名如來先佛",
    "X12n0272_006:0055c17": "世尊第三決定清淨明誨是故阿難若不斷偷修禪",
    "X12n0272_006:0055c18": "定者譬如有入水灌漏&#x5DF5;欲求其滿縱經塵劫終無",
    "X12n0272_006:0055c19": "平復若諸比丘衣&#x9262;之餘分寸不蓄乞食餘分施餓",
    "X12n0272_006:0055c20": "眾生於大集會合掌禮眾有人捶詈同於稱讚必使",
    "X12n0272_006:0055c21": "身心二俱捐捨身肉骨血與眾生共不將如來不了",
    "X12n0272_006:0055c22": "義說迴為己解以誤初學佛印是人得真三昧如我",
    "X12n0272_006:0055c23": "所說名為佛說不如此說即波旬說。",
    "X12n0272_006:0055c24": "[0055c24] 阿難如是世界六道眾生雖則身心無殺盜婬三行",
    "X12n0272_006:0056a01": "已圓若大妄語即三摩提不得清淨成愛見魔失如",
    "X12n0272_006:0056a02": "來種所謂未得謂得未證言證或求世間尊勝第一",
    "X12n0272_006:0056a03": "謂前人言我今已得須陀洹果斯陀含果阿那含果",
    "X12n0272_006:0056a04": "阿羅漢道辟支佛乘十地地前諸位菩薩求彼禮懺",
    "X12n0272_006:0056a05": "貪其供養是一顛迦銷滅佛種如人以刀斷多羅木",
    "X12n0272_006:0056a06": "佛記是人永殞善根無復知見沈三苦海不成三昧",
    "X12n0272_006:0056a07": "我滅度後敕諸菩薩及阿羅漢應身生彼末法之中",
    "X12n0272_006:0056a08": "作種種形度諸輪轉或作沙門白衣居士人王宰官",
    "X12n0272_006:0056a09": "童男重女如是乃至婬女寡婦&#x59E7;偷屠販與其同事",
    "X12n0272_006:0056a10": "稱讚佛乘令其身心入三摩地終不自言我真菩薩",
    "X12n0272_006:0056a11": "真阿羅漢洩佛密因輕言未學唯除命終陰有遺付",
    "X12n0272_006:0056a12": "云何是人惑亂眾生成大妄語汝教世人修三摩地",
    "X12n0272_006:0056a13": "後復斷除諸大妄語是名如來先佛世尊第四決定",
    "X12n0272_006:0056a14": "清淨明誨是故阿難若不斷其大妄語者如刻人糞",
    "X12n0272_006:0056a15": "為栴檀形欲求香氣無有是處我教比丘直心道場",
    "X12n0272_006:0056a16": "於四威儀一切行中尚無&#x8657;假云何自稱得上人法",
    "X12n0272_006:0056a17": "譬如窮人妄號帝王自取誅滅況復法王如何妄竊",
    "X12n0272_006:0056a18": "因地不真果招紆曲求佛菩提如噬臍人欲誰成就",
    "X12n0272_006:0056a19": "若諸比丘心如直弦一切真實入三摩提永無魔事",
    "X12n0272_006:0056a20": "我印是人成就菩薩無上知覺如我所說名為佛說",
    "X12n0272_006:0056a21": "不如此說即波旬說。",
    "X12n0272_006:0056a22": "[0056a22] 論曰魔具云魔羅此云殺者又云障修行三決定",
    "X12n0272_006:0056a23": "義者以攝心為戒戒相具矣則定慧蓋增益之馬",
    "X12n0272_006:0056a24": "鳴曰心若馳散即當攝來住於當念者也唯心無",
    "X12n0272_006:0056b01": "外境親近隨順般若非劬勞肯綮第約之心加至",
    "X12n0272_006:0056b02": "誠惻怛而已殺盜婬妄四種性業為殺慧命賊為",
    "X12n0272_006:0056b03": "障正道山世尊以斷之為決定清淨明誨而進婬",
    "X12n0272_006:0056b04": "於三者之前是大慈父造次不忘曲折垂誨新學",
    "X12n0272_006:0056b05": "菩薩所當知恩五天有僧達磨達者有辯慧師事",
    "X12n0272_006:0056b06": "師子尊者師子尊者知其悟解對眾稱之至傳法",
    "X12n0272_006:0056b07": "嗣祖則以婆舍斯多當之達磨達心恨之曰尊者",
    "X12n0272_006:0056b08": "蓋知我之深至嗣祖位不以見授豈有說乎久之",
    "X12n0272_006:0056b09": "一日獨行渡水有女子浣露其足達磨達念曰此",
    "X12n0272_006:0056b10": "脛乃爾白&#x6673;耶師子尊者忽在其旁曰汝每念我",
    "X12n0272_006:0056b11": "不以祖位付汝今日之心可授祖位乎達磨達於",
    "X12n0272_006:0056b12": "是攝念禮足求哀曰微細誤犯如是之難敵乎。",
    "X12n0272_006:0056b13": "[0056b13] 補曰心既不婬身自無犯豈但束身而已諸經以",
    "X12n0272_006:0056b14": "不見不聞不疑及鳥殘自死為五種肉今五淨肉",
    "X12n0272_006:0056b15": "者恐與他經所說不同&#x8462;由如來所化故也無盡",
    "X12n0272_006:0056b16": "曰然身爇指人所難行信而行之身不足惜存身",
    "X12n0272_006:0056b17": "則宿因不昧忘身則冤對何依故永脫諸漏也噬",
    "X12n0272_006:0056b18": "臍者左傳曰若不早圖後君噬臍其及圖之乎杜",
    "X12n0272_006:0056b19": "預注曰若齧腹臍喻不可及毗奈耶此云律波旬",
    "X12n0272_006:0056b20": "正云波卑夜此云惡者波旬訛也。",
    "X12n0272_006:0056b21": "大佛頂如來密因修證了義諸菩薩萬行首楞嚴經",
    "X12n0272_006:0056b22": "合論卷第六",
    "X12n0272_006:0056b24": "音切",
    "X12n0272_006:0056c01": "饉[0056c01] (渠遴切)。伺[0056c01] (音司又側吏切)。闔[0056c01] (胡臘切)。魘[0056c01] (於琰切)。爍[0056c01] (書藥切)。唄[0056c01] (音敗)。匚",
    "X12n0272_006:0056c02": "[0056c02] (下體甫玉二切)。垣[0056c02] (音袁)。殆[0056c02] (音待)。踏[0056c02] (徒盍切)。毳[0056c02] (齒丙切)。&#x8A43;[0056c02] (古犬切)。裨[0056c02] (音[(白-日+田)/廾])。捶"
}