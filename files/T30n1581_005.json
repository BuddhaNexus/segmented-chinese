{
    "T30n1581_005:0912b13": "菩薩地持經卷第五",
    "T30n1581_005:0912b15": "北涼中印度三藏",
    "T30n1581_005:0912b16": "曇無讖於姑臧譯",
    "T30n1581_005:0912b17": "菩薩地持方便處戒品之餘",
    "T30n1581_005:0912b18": "[0912b18] ◎菩薩欲學菩薩律義戒。攝善法戒。攝眾生",
    "T30n1581_005:0912b19": "戒者。若在家若出家。發無上菩提願已。於同",
    "T30n1581_005:0912b20": "法菩薩。已發願者。有智有力。善語善義。能誦",
    "T30n1581_005:0912b21": "能持。如是菩薩所先禮足已作是言。我於",
    "T30n1581_005:0912b22": "大德乞受菩薩戒。大德於我不憚勞者。哀愍",
    "T30n1581_005:0912b23": "聽許。作是請已偏袒右肩。於三世十方佛",
    "T30n1581_005:0912b24": "及大地諸菩薩前。恭敬作禮念其功德。起",
    "T30n1581_005:0912b25": "軟中上淳淨心。於智者前謙下恭敬長跪",
    "T30n1581_005:0912b26": "曲身。於佛像前作是言。唯願大德。授我",
    "T30n1581_005:0912b27": "菩薩戒。作是語已。一心念住長養淨心。我今",
    "T30n1581_005:0912b28": "不久當得無盡無量無上大功德聚。如是念",
    "T30n1581_005:0912b29": "已。默然而住。爾時智者。於彼受者不起亂心。",
    "T30n1581_005:0912c01": "若坐若立而作是言。汝某甲善男子諦聽。",
    "T30n1581_005:0912c02": "法弟汝是菩薩不。答言是。發菩提願未。答",
    "T30n1581_005:0912c03": "言已發。",
    "T30n1581_005:0912c04": "[0912c04] 問已復作是言。汝善男子。欲於我所受一",
    "T30n1581_005:0912c05": "切菩薩戒律儀戒攝善法戒攝眾生戒。此諸",
    "T30n1581_005:0912c06": "戒是過去未來現在一切菩薩所住戒。過去",
    "T30n1581_005:0912c07": "一切菩薩已學。未來一切菩薩當學。現在一",
    "T30n1581_005:0912c08": "切菩薩今學。汝能受不。答言能。第二第三。亦",
    "T30n1581_005:0912c09": "如是說。",
    "T30n1581_005:0912c10": "[0912c10] 智者三說。授彼戒已。受者不起。爾時智者。",
    "T30n1581_005:0912c11": "於佛像前敬禮十方世界諸菩薩眾。如是白",
    "T30n1581_005:0912c12": "言。某甲菩薩。於我某甲前三說受菩薩戒。",
    "T30n1581_005:0912c13": "我為作證。一初十方無量諸佛第一無上大",
    "T30n1581_005:0912c14": "師現知見覺者。於一切眾生一切法。現知",
    "T30n1581_005:0912c15": "見覺。亦如是白。某菩薩。於我某前三說受",
    "T30n1581_005:0912c16": "菩薩戒。我為作證。第二第三。亦如是白。如",
    "T30n1581_005:0912c17": "是受菩薩戒竟。次第十方一切世界無量諸",
    "T30n1581_005:0912c18": "佛。及住大地諸菩薩前。法有相現。爾時十",
    "T30n1581_005:0912c19": "方世界諸佛菩薩。念是菩薩起如實知見。某",
    "T30n1581_005:0912c20": "世界中某菩薩。從某菩薩受菩薩戒。於是",
    "T30n1581_005:0913a01": "菩薩起子想弟想。慈心愛念。慈心愛念故。令",
    "T30n1581_005:0913a02": "是菩薩善法增長終不退減。如是白。如是知",
    "T30n1581_005:0913a03": "覺。如是受菩薩戒已。智者受者。向十方",
    "T30n1581_005:0913a04": "諸佛及菩薩眾敬禮而退。如是菩薩所受",
    "T30n1581_005:0913a05": "律儀戒於餘一切律儀戒。最勝最上。攝受無",
    "T30n1581_005:0913a06": "量無邊功德。從第一無上真實心起。一切眾",
    "T30n1581_005:0913a07": "生一切種惡行對治。波羅提木叉戒。於此律",
    "T30n1581_005:0913a08": "儀戒。百分不及其一。百千萬分乃至極算數",
    "T30n1581_005:0913a09": "譬喻亦不及一。攝受一切諸功德故。住菩薩",
    "T30n1581_005:0913a10": "戒者作是思惟。如法者行非法不行。功德轉",
    "T30n1581_005:0913a11": "增。學戒菩薩。聞修多羅藏所說及菩薩摩得",
    "T30n1581_005:0913a12": "勒伽藏所說。當勤護持。有智菩薩不從一切",
    "T30n1581_005:0913a13": "菩薩受菩薩戒。若不信者則不從受。謂初",
    "T30n1581_005:0913a14": "聞菩薩戒。不信不順不能思惟。慳者貪者。",
    "T30n1581_005:0913a15": "多欲者。不知足者。破戒者。慢緩者。不護戒",
    "T30n1581_005:0913a16": "者。瞋者恨者。不堪忍者。懶惰者。懈怠者。著",
    "T30n1581_005:0913a17": "睡眠者。樂說世事者。如是等人悉不從受。若",
    "T30n1581_005:0913a18": "有菩薩修習善心。乃至一[穀-禾+牛]牛乳頃者。不",
    "T30n1581_005:0913a19": "飲酒者。不愚癡者。不怯弱者。不少聞者。不謗",
    "T30n1581_005:0913a20": "菩薩藏修多羅者。從如是等人受菩薩戒。菩",
    "T30n1581_005:0913a21": "薩受菩薩戒者。誹謗違逆菩薩藏者。不向其",
    "T30n1581_005:0913a22": "說亦不教義。何以故。彼聞已不信。無知覆",
    "T30n1581_005:0913a23": "障故而生誹謗。如是謗者。如受菩薩戒。無",
    "T30n1581_005:0913a24": "量功德聚。謗者罪報亦復如是。乃至不捨惡",
    "T30n1581_005:0913a25": "言惡見惡覺。終不捨離。如是罪業菩薩。欲受",
    "T30n1581_005:0913a26": "菩薩戒時。智者應先為說菩薩摩得勒伽",
    "T30n1581_005:0913a27": "藏。說菩薩戒及犯戒相。令受戒者。自心觀",
    "T30n1581_005:0913a28": "察智慧思惟。我堪受戒非效他受。是名堅固",
    "T30n1581_005:0913a29": "菩薩如是人者應受菩薩戒。◎",
    "T30n1581_005:0913b01": "[0913b01] ◎如是菩薩住律儀戒者。有四波羅夷處法。",
    "T30n1581_005:0913b02": "何等為四。菩薩為貪利故自歎己德毀呰他",
    "T30n1581_005:0913b03": "人。是名第一波羅夷處法。菩薩自有財物。",
    "T30n1581_005:0913b04": "性慳惜故。貧苦眾生無所依怙來求索者。不",
    "T30n1581_005:0913b05": "起悲心給施所求。有欲聞法&#x608B;惜不說。是名",
    "T30n1581_005:0913b06": "第二波羅夷處法。",
    "T30n1581_005:0913b07": "[0913b07] 菩薩瞋恚。出&#x9E81;惡言意猶不息。復以手打或",
    "T30n1581_005:0913b08": "加杖石。殘害恐怖瞋恨增上。犯者求悔不",
    "T30n1581_005:0913b09": "受其懺。結恨不捨。是名第三波羅夷處法。菩",
    "T30n1581_005:0913b10": "薩謗菩薩藏說。相似法熾然建立於相",
    "T30n1581_005:0913b11": "似法。若心自解或從他受。是名第四波羅夷",
    "T30n1581_005:0913b12": "處法。是名菩薩四波羅夷處法。",
    "T30n1581_005:0913b13": "[0913b13] 是菩薩於四波羅夷處法一一犯。是名波羅",
    "T30n1581_005:0913b14": "夷處法。何況犯四。不能增廣現法。莊嚴菩",
    "T30n1581_005:0913b15": "提。亦不增長現在淨心。是名相似菩薩非實",
    "T30n1581_005:0913b16": "菩薩。若菩薩以軟中煩惱犯四法者。不",
    "T30n1581_005:0913b17": "名捨律儀戒。若上煩惱犯。是名為捨。若於",
    "T30n1581_005:0913b18": "四法數數違犯。不生慚愧歡喜愛樂。言是功",
    "T30n1581_005:0913b19": "德。是名上煩惱犯。菩薩無有頓犯四波羅",
    "T30n1581_005:0913b20": "夷處法。捨菩薩律儀戒。如比丘捨律儀戒。",
    "T30n1581_005:0913b21": "菩薩失律儀戒已。堪任更受。非如比丘犯",
    "T30n1581_005:0913b22": "木叉戒。不得更受。有二因緣。失菩薩律儀",
    "T30n1581_005:0913b23": "戒。一者捨無上菩提願。二者起增上煩惱犯",
    "T30n1581_005:0913b24": "無有捨身受身。失菩薩戒。乃至十方在所",
    "T30n1581_005:0913b25": "受生。亦復不失。若菩薩不捨大願。非上煩",
    "T30n1581_005:0913b26": "惱犯。捨身受身。雖不憶念。從善知識。數數",
    "T30n1581_005:0913b27": "更受猶是本戒。不名新得。",
    "T30n1581_005:0913b28": "[0913b28] 是住律儀戒菩薩。當知犯非犯。染污非染",
    "T30n1581_005:0913b29": "污。軟中上。",
    "T30n1581_005:0913c01": "[0913c01] 若菩薩住律儀戒。於一日一夜中。若佛在",
    "T30n1581_005:0913c02": "世若佛塔廟。若法若經卷若菩薩修多羅藏。",
    "T30n1581_005:0913c03": "若菩薩摩得勒伽藏若比丘僧。若十方世",
    "T30n1581_005:0913c04": "界大菩薩眾。若不少多供養乃至一禮。乃",
    "T30n1581_005:0913c05": "至不以一偈讚歎三寶功德。乃至不能一念",
    "T30n1581_005:0913c06": "淨心者。是名為犯眾多犯。若不恭敬。若懶",
    "T30n1581_005:0913c07": "惰。若懈怠犯。是犯染污起。若忘誤犯。非染",
    "T30n1581_005:0913c08": "污起。不犯者。入淨心地菩薩。如得不壞淨比",
    "T30n1581_005:0913c09": "丘常法。供養佛法僧寶。若菩薩多慾不知",
    "T30n1581_005:0913c10": "足。貪著財物。是名為犯眾多犯。是犯染污起。",
    "T30n1581_005:0913c11": "不犯者。為斷彼故。起欲方便攝受對治。性利",
    "T30n1581_005:0913c12": "煩惱更數數起。",
    "T30n1581_005:0913c13": "[0913c13] 若菩薩見上坐有德應敬同法者。憍慢瞋恨。",
    "T30n1581_005:0913c14": "不起恭敬不讓其坐。問訊請法悉不酬答。是",
    "T30n1581_005:0913c15": "名為犯眾多犯。是犯染污起。若懶惰懈怠。",
    "T30n1581_005:0913c16": "若無記心。若忘誤犯。非染污起。不犯者。若",
    "T30n1581_005:0914a01": "狂若重病。若亂心。若眠作覺想。問訊請法",
    "T30n1581_005:0914a02": "悉不答者。是名不犯。若上座說法及決定",
    "T30n1581_005:0914a03": "論時。若自說法。若聽法若自決定論時。若",
    "T30n1581_005:0914a04": "說法眾中。若決定論眾中。不禮不犯。若護",
    "T30n1581_005:0914a05": "說者心。若以方便令彼調伏。捨離不善。修",
    "T30n1581_005:0914a06": "習善法。若護僧制若護多人意。",
    "T30n1581_005:0914a07": "[0914a07] 若菩薩檀越來請。若至自舍。若至寺內。若至",
    "T30n1581_005:0914a08": "餘家。若施衣食。種種眾具。菩薩以瞋慢心",
    "T30n1581_005:0914a09": "不受不往。是名為犯眾多犯。是犯染污起。不",
    "T30n1581_005:0914a10": "犯者。若病若無力。若狂若遠處。若道路恐",
    "T30n1581_005:0914a11": "難。若知不受令彼調伏捨惡住善。若先。受",
    "T30n1581_005:0914a12": "請。若修善法不欲暫廢。為欲得聞未曾有",
    "T30n1581_005:0914a13": "法饒益之義。及決定論。若知請者為欺惱故。",
    "T30n1581_005:0914a14": "若護多人嫌恨心故。若護僧制。若菩薩有",
    "T30n1581_005:0914a15": "檀越。以金銀真珠。摩尼流璃種種寶物。奉",
    "T30n1581_005:0914a16": "施菩薩。菩薩以瞋慢心。違逆不受。是名為",
    "T30n1581_005:0914a17": "犯眾多犯。是犯染污。起捨眾生故。若懶墮",
    "T30n1581_005:0914a18": "懈怠犯。非染污起。不犯者。若狂若知受已",
    "T30n1581_005:0914a19": "必生貪著。若知受已。施主生悔。若知受已。施",
    "T30n1581_005:0914a20": "主生惑。若知受已。施主貧惱。若知是物是",
    "T30n1581_005:0914a21": "三寶物。若知是物是劫盜得。若知受已多",
    "T30n1581_005:0914a22": "得苦惱。所謂殺縛&#x8B81;罰奪財呵責。",
    "T30n1581_005:0914a23": "[0914a23] 若菩薩眾生往至其所欲得聞法。若菩薩瞋",
    "T30n1581_005:0914a24": "恨慳嫉不為說者。是名為犯眾多犯。是犯染",
    "T30n1581_005:0914a25": "污起。若懶墮懈怠犯。非染污起。不犯者。若",
    "T30n1581_005:0914a26": "外道求短。若重病若狂。若知不說令彼調",
    "T30n1581_005:0914a27": "伏。若所修法未善通利。若知前人不能敬順",
    "T30n1581_005:0914a28": "威儀大整。若彼鈍根聞深妙法生怖畏心。若",
    "T30n1581_005:0914a29": "知聞已增長邪見。若知聞已毀呰退沒。若彼",
    "T30n1581_005:0914b01": "聞已向惡人說破壞正法。若菩薩於兇惡",
    "T30n1581_005:0914b02": "犯戒眾生以瞋恨心。若自捨若遮他令捨不",
    "T30n1581_005:0914b03": "教化者。是名為犯眾多犯。是犯染污起。若懶",
    "T30n1581_005:0914b04": "墮懈怠。若忘遮他。犯非染污起。何以故。",
    "T30n1581_005:0914b05": "菩薩於惡人所起慈悲心深於善人。不犯",
    "T30n1581_005:0914b06": "者。若狂若知不說。令彼調伏。如前說。若護",
    "T30n1581_005:0914b07": "他心。若護僧制。",
    "T30n1581_005:0914b08": "[0914b08] 若菩薩於如來波羅提木叉中毘尼建立遮",
    "T30n1581_005:0914b09": "罪。護眾生故。令不信者信。信者增廣。同聲聞",
    "T30n1581_005:0914b10": "學。何以故。聲聞者乃至自度。乃至不離護",
    "T30n1581_005:0914b11": "他。令不信者信。信者增廣學戒。何況菩薩第",
    "T30n1581_005:0914b12": "一義度。又復遮罪住。少利少作少方便。世尊",
    "T30n1581_005:0914b13": "為聲聞建立者。菩薩不同學此戒。何以故。聲",
    "T30n1581_005:0914b14": "聞自度。捨他應住。少利少作少方便。非菩",
    "T30n1581_005:0914b15": "薩自度。度他應住。少利少作少方便。菩薩",
    "T30n1581_005:0914b16": "為眾生故。從非親里婆羅門居士。求百千",
    "T30n1581_005:0914b17": "衣。及自恣與。當觀施主堪與不堪。隨施應",
    "T30n1581_005:0914b18": "受。如衣&#x9262;亦如是。如衣&#x9262;。如是自乞縷。令",
    "T30n1581_005:0914b19": "非親里織師織。為眾生故。應畜憍奢耶臥具",
    "T30n1581_005:0914b20": "坐具乃至百千。乃至金銀百千。亦應受之。",
    "T30n1581_005:0914b21": "如是等住。少利少作少方便。聲聞遮罪。菩薩",
    "T30n1581_005:0914b22": "不共學住。菩薩律儀戒。為諸眾生。若嫌恨",
    "T30n1581_005:0914b23": "心。住少利少作少方便者。是名為犯眾多",
    "T30n1581_005:0914b24": "犯。是犯染污起。若懶惰懈怠住少利少作少",
    "T30n1581_005:0914b25": "方便犯。非染污起。若菩薩身口諂曲。若現",
    "T30n1581_005:0914b26": "相。若毀呰。若因利求利住邪命法。無慚愧心",
    "T30n1581_005:0914b27": "不能捨離。是名為犯眾多犯。是犯染污起不",
    "T30n1581_005:0914b28": "犯者。若斷彼故起欲方便。煩惱增上。更數",
    "T30n1581_005:0914b29": "數起。",
    "T30n1581_005:0914c01": "[0914c01] 若菩薩掉動心不樂靜。高聲嬉戲令他喜樂",
    "T30n1581_005:0914c02": "作是因緣。是名為犯眾多犯。是犯染污起。",
    "T30n1581_005:0914c03": "若忘誤犯。非染污起。不犯者。為斷彼故起",
    "T30n1581_005:0914c04": "欲方便如前說。又不犯者。他起嫌恨。欲令",
    "T30n1581_005:0914c05": "止故。若他愁憂。欲令息故。若他性好戲。為攝",
    "T30n1581_005:0914c06": "彼故欲斷彼故。為將護故。若他疑菩薩。嫌",
    "T30n1581_005:0914c07": "恨違背和顏戲笑。現心淨故。",
    "T30n1581_005:0914c08": "[0914c08] 若菩薩作如是見。如是說言。菩薩不應樂涅",
    "T30n1581_005:0914c09": "槃應背涅槃。不應怖畏煩惱。不應一向厭離。",
    "T30n1581_005:0914c10": "何以故。菩薩應於三阿僧祇劫。久受生死求",
    "T30n1581_005:0914c11": "大菩提。作是說者。是名為犯眾多犯。是犯",
    "T30n1581_005:0914c12": "染污起。何以故。聲聞深樂涅槃畏厭煩惱。",
    "T30n1581_005:0914c13": "百千萬倍。不及菩薩深樂涅槃畏厭煩惱。",
    "T30n1581_005:0915a01": "謂諸聲聞但為自利。菩薩不爾普為眾生。",
    "T30n1581_005:0915a02": "彼習不染污心勝阿羅漢。成就有漏離諸",
    "T30n1581_005:0915a03": "煩惱。",
    "T30n1581_005:0915a04": "[0915a04] 若菩薩不護不信之言。不護譏毀亦不除滅。",
    "T30n1581_005:0915a05": "若實有過惡不除滅者。是名為犯眾多犯。是",
    "T30n1581_005:0915a06": "犯染污起。實無過惡而不除滅。非染污起。",
    "T30n1581_005:0915a07": "不犯者。若外道誹謗及餘惡人。若出家乞食。",
    "T30n1581_005:0915a08": "修善因緣生他譏毀。若前人若瞋若狂而生",
    "T30n1581_005:0915a09": "譏毀。",
    "T30n1581_005:0915a10": "[0915a10] 若菩薩觀眾生應以苦切之言方便利益。",
    "T30n1581_005:0915a11": "恐其憂惱而不為者。是名為犯眾多犯。是犯",
    "T30n1581_005:0915a12": "非染污起。不犯者。觀彼現在。少所利益多",
    "T30n1581_005:0915a13": "起憂惱。",
    "T30n1581_005:0915a14": "[0915a14] 若菩薩罵者報罵。瞋者報瞋。打者報打。毀者",
    "T30n1581_005:0915a15": "報毀。是名為犯眾多犯。是犯染污起。",
    "T30n1581_005:0915a16": "[0915a16] 若菩薩侵犯他人。或雖不犯令他疑者。即應",
    "T30n1581_005:0915a17": "懺謝。嫌恨輕慢不如法懺謝。是名為犯眾",
    "T30n1581_005:0915a18": "多犯。是犯染污起。若嬾墮懈怠犯。非染污",
    "T30n1581_005:0915a19": "起。不犯者。若以方便令彼調伏。若彼欲令作",
    "T30n1581_005:0915a20": "不淨業。然後受者不謝無罪。若知彼人性好",
    "T30n1581_005:0915a21": "&#x9B2A;訟。若悔謝者。增其瞋怒。若知彼和忍無",
    "T30n1581_005:0915a22": "嫌恨心。恐彼慚恥不謝無罪。",
    "T30n1581_005:0915a23": "[0915a23] 若菩薩他人來犯如法悔謝。以嫌恨心。欲",
    "T30n1581_005:0915a24": "惱彼故。不受其懺。是名為犯眾多犯。是犯",
    "T30n1581_005:0915a25": "染污起。若不嫌恨。性不受懺。是犯非染污",
    "T30n1581_005:0915a26": "起。不犯者。若以方便令彼調伏。如前說。若彼",
    "T30n1581_005:0915a27": "不如法悔其心不平。不受其懺無罪。",
    "T30n1581_005:0915a28": "[0915a28] 若菩薩於他起嫌恨心。執持不捨。是名為犯",
    "T30n1581_005:0915a29": "眾多犯。是犯染污起。不犯者。為斷彼故。起欲",
    "T30n1581_005:0915b01": "方便如前說。",
    "T30n1581_005:0915b02": "[0915b02] 若菩薩為貪奉事。畜養眷屬者。是名為犯眾",
    "T30n1581_005:0915b03": "多犯。是犯染污起。不犯者。無貪心畜。",
    "T30n1581_005:0915b04": "[0915b04] 若菩薩嬾墮懈怠耽樂睡眠。若非時不知",
    "T30n1581_005:0915b05": "量。是名為犯眾多犯。是犯染污起。不犯者。若",
    "T30n1581_005:0915b06": "病若無力。若遠行疲極。若為斷彼故起欲方",
    "T30n1581_005:0915b07": "便如前說。",
    "T30n1581_005:0915b08": "[0915b08] 若菩薩以染污心論說世事經時者。是名為",
    "T30n1581_005:0915b09": "犯眾多犯。是犯染污起。若忘誤經時。犯非",
    "T30n1581_005:0915b10": "染污起。不犯者。見他聚話。護彼意故須",
    "T30n1581_005:0915b11": "臾暫聽。若暫答他問未曾聞事。",
    "T30n1581_005:0915b12": "[0915b12] 若菩薩欲求定心。嫌恨憍慢不受師教。是名",
    "T30n1581_005:0915b13": "為犯眾多犯。是犯染污起。若嬾墮懈怠犯。非",
    "T30n1581_005:0915b14": "染污起。不犯者。若疾病若無力。若知彼人",
    "T30n1581_005:0915b15": "作顛倒說。若自多聞有力。若先已受法。",
    "T30n1581_005:0915b16": "[0915b16] 若菩薩起五蓋心不開覺者。是名為犯眾多",
    "T30n1581_005:0915b17": "犯。是犯染污起。不犯者。為斷彼故起欲方便",
    "T30n1581_005:0915b18": "如前說。",
    "T30n1581_005:0915b19": "[0915b19] 若菩薩見味禪以為功德者。是名為犯眾",
    "T30n1581_005:0915b20": "多犯。是犯染污起。不犯者。為斷彼故起欲方",
    "T30n1581_005:0915b21": "便如前說。",
    "T30n1581_005:0915b22": "[0915b22] 若菩薩如是見如是說言。菩薩不應聽聲聞",
    "T30n1581_005:0915b23": "經法。不應受不應學。菩薩何用聲聞法為",
    "T30n1581_005:0915b24": "是名為犯眾多犯。是犯染污起。何以故。菩",
    "T30n1581_005:0915b25": "薩尚聽外道異論況復佛語。不犯者。專學",
    "T30n1581_005:0915b26": "菩薩藏未能周及。若菩薩於菩薩藏不作方",
    "T30n1581_005:0915b27": "便棄捨不學。一向修集聲聞經法。是名為",
    "T30n1581_005:0915b28": "犯眾多犯。是犯非染污起。",
    "T30n1581_005:0915b29": "[0915b29] 若菩薩於佛所說棄捨不學。反習外道邪",
    "T30n1581_005:0915b30": "論世俗經典。是名為犯眾多犯。是犯染污起。",
    "T30n1581_005:0915c01": "不犯者。若上聰明能速受學。若久學不忘。若",
    "T30n1581_005:0915c02": "思惟知義。若於佛法具足觀察。得不動智。",
    "T30n1581_005:0915c03": "若於日日。常以二分受學佛經。一分外",
    "T30n1581_005:0915c04": "典。是名不犯。如是菩薩善於世典外道邪",
    "T30n1581_005:0915c05": "論。愛樂不捨不作毒想。是名為犯眾多犯。",
    "T30n1581_005:0915c06": "是犯染污起。若菩薩聞菩薩法藏甚深義",
    "T30n1581_005:0915c07": "真實義。諸佛菩薩無量神力。誹謗不受。言非",
    "T30n1581_005:0915c08": "利益非如來說。是亦不能安樂眾生。是名為",
    "T30n1581_005:0915c09": "犯眾多犯。是犯染污起。或自心不正思惟",
    "T30n1581_005:0915c10": "故謗。或隨順他故謗。是菩薩聞第一甚深",
    "T30n1581_005:0915c11": "義不生解心。是菩薩應起信心不諂曲心。作",
    "T30n1581_005:0915c12": "是學。我大不是盲無慧目。如來慧眼如是隨",
    "T30n1581_005:0915c13": "順說。如來有餘說。云何起謗。是菩薩自處",
    "T30n1581_005:0915c14": "無知處。如是如來現知見法。正觀正向。不",
    "T30n1581_005:0915c15": "犯非不解謗。若菩薩以貪恚心。自歎己德毀",
    "T30n1581_005:0915c16": "呰他人。是名為犯眾多犯。是犯染污起。不犯",
    "T30n1581_005:0915c17": "者。若輕毀外道稱揚佛法。若以方便令彼調",
    "T30n1581_005:0916a01": "伏如前說。又不犯者。令不信者信。信者增",
    "T30n1581_005:0916a02": "廣。",
    "T30n1581_005:0916a03": "[0916a03] 若菩薩聞說法處。若決定論處。以憍慢心瞋",
    "T30n1581_005:0916a04": "恨心。不往聽者。是名為犯眾多犯。是犯染污",
    "T30n1581_005:0916a05": "起。若嬾墮懈怠。是犯非染污起。不犯者。若",
    "T30n1581_005:0916a06": "不解。若病若無力。若彼顛倒說法。若護說",
    "T30n1581_005:0916a07": "者心。若數數聞已受持已知義。若多聞。若",
    "T30n1581_005:0916a08": "聞持。若如說行。若修禪定。不欲暫廢。若鈍",
    "T30n1581_005:0916a09": "根難悟難受難持。不往者。皆不犯。若菩薩",
    "T30n1581_005:0916a10": "輕說法者。不生恭敬。嗤笑毀呰。但著文字。不",
    "T30n1581_005:0916a11": "依實義。是名為犯眾多犯。是犯染污起。",
    "T30n1581_005:0916a12": "[0916a12] 若菩薩住律儀戒。見眾生所作事。以瞋恨",
    "T30n1581_005:0916a13": "心不與同事。所謂思量諸事。若行路若如法",
    "T30n1581_005:0916a14": "興利。若田業。若牧牛若和諍。若吉會。若福",
    "T30n1581_005:0916a15": "業。不與同者。是名為犯眾多犯。是犯染污",
    "T30n1581_005:0916a16": "起。若嬾墮懈怠犯。非染污起。不犯者。若病若",
    "T30n1581_005:0916a17": "無力。若彼自能辦。若彼自有多伴。若彼所",
    "T30n1581_005:0916a18": "作事。非法非義。若以方便令彼調伏如前",
    "T30n1581_005:0916a19": "說。若先許他。若彼有怨。若自修善業。不欲",
    "T30n1581_005:0916a20": "暫廢。若性闇鈍。若護多人意。若護僧制。不",
    "T30n1581_005:0916a21": "與同者。皆不犯。",
    "T30n1581_005:0916a22": "[0916a22] 若菩薩見羸病人。以瞋恨心。不往瞻視。是",
    "T30n1581_005:0916a23": "名為犯眾多犯。是犯染污起。若嬾惰懈怠犯。",
    "T30n1581_005:0916a24": "非染污起。不犯者。若自病。若無力。若教有",
    "T30n1581_005:0916a25": "力。隨順病者。若知彼人自有眷屬。若彼有",
    "T30n1581_005:0916a26": "力能自經理。若病數發。若長病。若修勝業。",
    "T30n1581_005:0916a27": "不欲暫廢。若闇鈍難悟難受難持。難緣中住。",
    "T30n1581_005:0916a28": "若先看他病。如病窮苦亦爾。",
    "T30n1581_005:0916a29": "[0916a29] 若菩薩見眾生造今世後世惡業。以嫌恨心。",
    "T30n1581_005:0916b01": "不為正說。是名為犯眾多犯。是犯染污起。不",
    "T30n1581_005:0916b02": "犯者。若自無智。若無力。若使有力者說。若彼",
    "T30n1581_005:0916b03": "自有力。若彼自有善知識。若以方便令彼調",
    "T30n1581_005:0916b04": "伏如前說。若為正說於我增恨。若出惡言。",
    "T30n1581_005:0916b05": "若顛倒受。若無愛敬。若復彼人性弊[怡-台+龍]悷。",
    "T30n1581_005:0916b06": "若菩薩受他恩惠。以嫌恨心。不以若等若",
    "T30n1581_005:0916b07": "增酬報彼者。是名為犯眾多犯。是犯染污起。",
    "T30n1581_005:0916b08": "若嬾墮懈怠犯。非染污起。不犯者。若作方便",
    "T30n1581_005:0916b09": "而無力。若以方便令彼調伏如前說。若欲",
    "T30n1581_005:0916b10": "報恩而彼不受。",
    "T30n1581_005:0916b11": "[0916b11] 若菩薩見諸眾生有親屬難財物難。以嫌恨",
    "T30n1581_005:0916b12": "心。不為開解除其憂惱。是名為犯眾多犯。是",
    "T30n1581_005:0916b13": "犯染污起。若嬾墮懈怠犯。非染污起。不犯者。",
    "T30n1581_005:0916b14": "如前不同事中說。",
    "T30n1581_005:0916b15": "[0916b15] 若菩薩有求飲食衣服。以瞋恨心。不能給施。",
    "T30n1581_005:0916b16": "是名為犯眾多犯。是犯染污起。若嬾墮懈怠",
    "T30n1581_005:0916b17": "犯。非染污起。不犯者。若自無。若求非法物。",
    "T30n1581_005:0916b18": "若不益彼物。若以方便令彼調伏如前說。",
    "T30n1581_005:0916b19": "若彼犯王法。護王意故。若護僧制。",
    "T30n1581_005:0916b20": "[0916b20] 若菩薩攝受徒眾。以瞋恨心。不如法教授。",
    "T30n1581_005:0916b21": "不能隨時。從婆羅門居士所求衣食臥具醫",
    "T30n1581_005:0916b22": "藥房舍。隨時供給。是名為犯眾多犯。是犯染",
    "T30n1581_005:0916b23": "污起。若嬾墮懈怠放逸犯非染污起。不犯",
    "T30n1581_005:0916b24": "者。若以方便令彼調伏如前說。若護僧制。",
    "T30n1581_005:0916b25": "若病若無力若使有力者說。若彼有力。多知",
    "T30n1581_005:0916b26": "識大德。自求眾具。若曾受教自已知法。若外",
    "T30n1581_005:0916b27": "道竊法。不能調伏。",
    "T30n1581_005:0916b28": "[0916b28] 若菩薩以嫌恨。心不隨他者。是名為犯眾多",
    "T30n1581_005:0916b29": "犯。是犯染污起。若嬾墮懈怠犯。非染污起。不",
    "T30n1581_005:0916c01": "犯者。若彼欲為不如法事。若病若無力。若護",
    "T30n1581_005:0916c02": "僧制。若彼雖如法。能令多人起非法事。若伏",
    "T30n1581_005:0916c03": "外道故。若以方便令彼調伏。",
    "T30n1581_005:0916c04": "[0916c04] 若菩薩知他眾生有實功德。以嫌恨心。不向",
    "T30n1581_005:0916c05": "人說。亦不讚歎。有讚歎者不唱善哉。是名為",
    "T30n1581_005:0916c06": "犯眾多犯。是犯染污起。若嬾墮懈怠放逸",
    "T30n1581_005:0916c07": "犯。非染污起。不犯者。知彼少欲。護彼意故。",
    "T30n1581_005:0916c08": "若病若無力。若以方便令彼調伏。若護僧制。",
    "T30n1581_005:0916c09": "若令彼人起煩惱。起溢喜。起慢起非義。除",
    "T30n1581_005:0916c10": "此諸患故。若實功德似非實德。若實善說似",
    "T30n1581_005:0916c11": "非善說。若為摧伏外道邪見。若待說竟。",
    "T30n1581_005:0916c12": "[0916c12] 若菩薩見有眾生應呵責者。應折伏者。應",
    "T30n1581_005:0916c13": "罰黜者。以染污心不呵責。若呵責不折伏。",
    "T30n1581_005:0916c14": "若折伏不罰黜。是名為犯眾多犯。是犯染",
    "T30n1581_005:0916c15": "污起。若嬾墮懈怠放逸犯非染污起。不犯",
    "T30n1581_005:0916c16": "者。彼不可治不可與語難可教誨。多起嫌",
    "T30n1581_005:0916c17": "恨。若觀時。若恐因彼起&#x9B2A;諍相違。若相言",
    "T30n1581_005:0916c18": "訟。若僧諍。若壞僧。若彼不諂曲有慚愧漸",
    "T30n1581_005:0916c19": "自改悔。",
    "T30n1581_005:0916c20": "[0916c20] 若菩薩成就種種神力。應恐怖者而恐怖之。",
    "T30n1581_005:0916c21": "應引接者而引接之。欲令眾生消信施故。若",
    "T30n1581_005:0916c22": "不以神力恐怖引接者。是名為犯眾多犯。是",
    "T30n1581_005:0917a01": "犯染污起。不犯者。若彼眾生更起染著。外",
    "T30n1581_005:0917a02": "道謗聖成就邪見。一切不犯。若彼發狂。若",
    "T30n1581_005:0917a03": "增苦受此事起菩薩戒。佛於處處修多羅",
    "T30n1581_005:0917a04": "中說。律儀戒攝善法戒攝眾生戒。律儀戒",
    "T30n1581_005:0917a05": "攝。此是菩薩藏摩得勒伽和合說。菩薩",
    "T30n1581_005:0917a06": "當精勤受持起上恭敬。專心修學從他正受。",
    "T30n1581_005:0917a07": "已極清淨欲學心。菩提心。利眾生心。從初",
    "T30n1581_005:0917a08": "受戒專精護持。若有所犯。即如法懺悔此",
    "T30n1581_005:0917a09": "一切菩薩犯當知突吉羅攝。當向大小乘人",
    "T30n1581_005:0917a10": "能解語。能受悔者如法懺悔。若菩薩以增",
    "T30n1581_005:0917a11": "上煩惱犯波羅夷處法者。失律儀戒。應當更",
    "T30n1581_005:0917a12": "受。若中煩惱犯波羅夷處法者。當向三人若",
    "T30n1581_005:0917a13": "過三人。長跪合掌作突吉羅懺悔。稱先所",
    "T30n1581_005:0917a14": "犯罪名。作是說言。大德憶念。我某甲。捨菩",
    "T30n1581_005:0917a15": "薩毘尼。如前所說事。犯突吉羅罪。餘如",
    "T30n1581_005:0917a16": "比丘突吉羅懺悔法說。若下煩惱犯波羅夷",
    "T30n1581_005:0917a17": "處法及餘所犯。向一人懺悔。若無如法人。",
    "T30n1581_005:0917a18": "當起清淨心念言。我終不重犯此罪。於未",
    "T30n1581_005:0917a19": "來世中常攝持律儀戒。若能如是所犯即",
    "T30n1581_005:0917a20": "除。若無如是具足功德人可從受菩薩戒",
    "T30n1581_005:0917a21": "者。是菩薩應於佛像前自受應如是受。整衣",
    "T30n1581_005:0917a22": "服偏袒右肩。右膝著地曲身合掌。作如是言。",
    "T30n1581_005:0917a23": "我某甲白十方世界一切諸佛及入大地諸",
    "T30n1581_005:0917a24": "菩薩眾。我今於諸佛菩薩前受一切菩薩戒。",
    "T30n1581_005:0917a25": "律儀戒。攝善法戒。攝眾生戒。此諸戒是過",
    "T30n1581_005:0917a26": "去一切菩薩已學。未來一切諸菩薩當學。",
    "T30n1581_005:0917a27": "現在一切菩薩今學。第二第三亦如是說。說",
    "T30n1581_005:0917a28": "已應起。餘如前說。若菩薩所犯無無餘犯。",
    "T30n1581_005:0917a29": "如世尊說菩薩起瞋煩惱。犯應更受。非貪欲",
    "T30n1581_005:0917b01": "起。當知此意。菩薩起愛念眾生為增上。",
    "T30n1581_005:0917b02": "凡有所作一切能作菩薩所作非作所作。",
    "T30n1581_005:0917b03": "犯應更受。菩薩瞋眾生者。不能自度度他。亦",
    "T30n1581_005:0917b04": "不能作菩薩所作。如是不作所作。犯應當更",
    "T30n1581_005:0917b05": "受。當知菩薩軟中上犯。如四攝品說。若",
    "T30n1581_005:0917b06": "菩薩於此律儀戒具足成就三正法者。得安",
    "T30n1581_005:0917b07": "樂住。一者方便具足。二者淨心具足。三者本",
    "T30n1581_005:0917b08": "因具足。菩薩於戒不穿漏。淨身口意業不",
    "T30n1581_005:0917b09": "數數犯。發露諸惡。是名方便具足。菩薩為法",
    "T30n1581_005:0917b10": "出家不為身命。為義為禪定。不為財利。為沙",
    "T30n1581_005:0917b11": "門為涅槃。不為非義。不為懈怠。精進不退。不",
    "T30n1581_005:0917b12": "雜眾惡不善之法。煩惱受有熾然苦報及未",
    "T30n1581_005:0917b13": "來世生老病死。是名淨心具足。菩薩本餘生",
    "T30n1581_005:0917b14": "時。廣修諸善於今不乏。衣食床臥湯藥眾",
    "T30n1581_005:0917b15": "具。能修惠施。是名本因具足。住律儀戒菩",
    "T30n1581_005:0917b16": "薩具足三正法者。是名安樂住。與此相違。",
    "T30n1581_005:0917b17": "是名具足三不正法戒。當知苦住。是名略",
    "T30n1581_005:0917b18": "說。廣說在家出家一切戒。此一切戒當知分",
    "T30n1581_005:0917b19": "別為難戒等。",
    "T30n1581_005:0917b20": "[0917b20] 難戒者。略說三種。菩薩具足大財大勢力。",
    "T30n1581_005:0917b21": "能捨出家受菩薩戒。是名第一難戒。菩薩若",
    "T30n1581_005:0917b22": "遭急難乃至失命。於所受戒不令缺減。況具",
    "T30n1581_005:0917b23": "足犯是名第二難戒。菩薩於一切修行一切",
    "T30n1581_005:0917b24": "正受一切憶念。心住不亂。乃至盡壽。於細",
    "T30n1581_005:0917b25": "微戒終不缺減。何況重者。是名第三難戒。",
    "T30n1581_005:0917b26": "一切門戒者有四種。一者正受戒。二者性戒。",
    "T30n1581_005:0917b27": "三者習戒。四者方便成戒。正受戒者。菩薩已",
    "T30n1581_005:0917b28": "受三種律儀戒所謂律儀戒。攝善法戒。攝眾",
    "T30n1581_005:0917b29": "生戒。性戒者。菩薩性自賢善身口意淨。習",
    "T30n1581_005:0917c01": "戒者。菩薩本餘生時如所說。三種戒已曾修",
    "T30n1581_005:0917c02": "習。以本因故。一切惡不樂行心常厭惡。樂",
    "T30n1581_005:0917c03": "修善行。方便成戒者。菩薩依四攝事。於諸眾",
    "T30n1581_005:0917c04": "生行善身口業。善人戒者有五種。一者自持",
    "T30n1581_005:0917c05": "淨戒。二者授與他人。三者讚歎淨戒。四者見",
    "T30n1581_005:0917c06": "同法者心生歡喜。五者設有毀犯如法悔",
    "T30n1581_005:0917c07": "除。一切行戒者彼六種七種一向略說十三",
    "T30n1581_005:0917c08": "種迴向大菩提。廣攝戒故。是名為廣。樂著",
    "T30n1581_005:0917c09": "欲樂。自身苦行。離此二邊故。是名無罪歡喜",
    "T30n1581_005:0917c10": "之處。盡其壽命常不還戒。一切利養行外道",
    "T30n1581_005:0917c11": "邪論。煩惱諸纏不能侵欺故。亦不能奪故。",
    "T30n1581_005:0917c12": "是名堅固戒。莊嚴成就故。當知戒莊嚴。謂聲",
    "T30n1581_005:0917c13": "聞地。離殺生等。律儀戒。攝善法戒。攝眾生",
    "T30n1581_005:0917c14": "戒。順戒不順戒。護隨護戒。大人相報。增上",
    "T30n1581_005:0917c15": "意報。善趣報。利眾生報。除惱戒者有八種。菩",
    "T30n1581_005:0917c16": "薩初作是思惟。如我不欲令他殺盜邪婬妄",
    "T30n1581_005:0918a01": "語兩舌惡口綺語。手石杖等觸惱於我。如我",
    "T30n1581_005:0918a02": "不欲不喜。彼亦如是。云何以此加於他人。",
    "T30n1581_005:0918a03": "以是故不惱於彼。乃至不加手石杖等觸。",
    "T30n1581_005:0918a04": "作是思惟已。不以八事觸惱眾生。是名菩薩",
    "T30n1581_005:0918a05": "除惱戒。",
    "T30n1581_005:0918a06": "[0918a06] 此世他世樂戒者有九種。菩薩遮處則遮。開",
    "T30n1581_005:0918a07": "處則開。攝處則攝。應降伏者則降伏之。菩薩",
    "T30n1581_005:0918a08": "於彼身口業。是四種戒。又檀波羅蜜俱戒。",
    "T30n1581_005:0918a09": "羼提波羅蜜．毘梨耶波羅蜜．禪波羅蜜．般若",
    "T30n1581_005:0918a10": "波羅蜜俱戒。是五種戒。如是略說九種戒。",
    "T30n1581_005:0918a11": "是菩薩自己及他。現法樂住及後世樂。是故",
    "T30n1581_005:0918a12": "說名此世他世樂戒。",
    "T30n1581_005:0918a13": "[0918a13] 清淨戒者有十種。一者初善受戒為沙門為",
    "T30n1581_005:0918a14": "菩提不為身命。二者終不退減起於疑悔。三",
    "T30n1581_005:0918a15": "者不過持戒起非處疑悔故。四者離諸懈",
    "T30n1581_005:0918a16": "怠不樂睡眠。日夜精勤成就善法。五者攝心",
    "T30n1581_005:0918a17": "不令放逸如前不放逸說。六者修習正願不",
    "T30n1581_005:0918a18": "願財利及生天上。常修梵行。七者攝持威儀。",
    "T30n1581_005:0918a19": "善於威儀所作眾事。方便修習善。如法身",
    "T30n1581_005:0918a20": "口行正命具足。諂曲邪命種種過惡皆悉遠",
    "T30n1581_005:0918a21": "離。八者離於二邊離隨順欲樂及諸苦行故。",
    "T30n1581_005:0918a22": "九者修習出要。異學諸見皆悉遠離。十者於",
    "T30n1581_005:0918a23": "所受戒不缺不減。此十種名清淨戒。是名菩",
    "T30n1581_005:0918a24": "薩大戒聚得菩提果。菩薩依此戒已。滿足尸",
    "T30n1581_005:0918a25": "波羅蜜。得阿耨多羅三藐三菩提。乃至未成",
    "T30n1581_005:0918a26": "無上正覺得五種福利。一者常為一切諸佛",
    "T30n1581_005:0918a27": "所念。二者終時其心歡喜。三者捨身在所生",
    "T30n1581_005:0918a28": "處。常與淨戒諸菩薩眾為善知識。四者無量",
    "T30n1581_005:0918a29": "功德聚戒度成就。五者今世後世性戒成就。",
    "T30n1581_005:0918b01": "如前所說。自性等九種戒。當知三戒所攝。所",
    "T30n1581_005:0918b02": "謂律儀戒。攝善法戒。攝眾生戒。又復三種。",
    "T30n1581_005:0918b03": "略說能為菩薩三事。一者律儀戒。能令心",
    "T30n1581_005:0918b04": "住。二者攝善法戒自成佛法。三者攝眾生",
    "T30n1581_005:0918b05": "戒成就眾生。是名菩薩一切事。所謂現法。心",
    "T30n1581_005:0918b06": "得樂住身心不惓。能具足佛法成就眾生。是",
    "T30n1581_005:0918b07": "名菩薩戒。是名戒福。是菩薩所作無餘無",
    "T30n1581_005:0918b08": "上。過去一切諸菩薩等。求大菩提已於中",
    "T30n1581_005:0918b09": "學。未來當學。現在今學。"
}