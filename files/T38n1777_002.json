{
    "T38n1777_002:0524b02": "維摩經玄疏卷第二",
    "T38n1777_002:0524b04": "天台山修禪寺沙門智顗撰",
    "T38n1777_002:0524b05": "[0524b05] 第一釋名者通標五意。已具前科。就此釋名",
    "T38n1777_002:0524b06": "分為二別。一釋別名。二釋通名。一釋別名者。",
    "T38n1777_002:0524b07": "此經以維摩羅詰所說標名。名異眾經故云",
    "T38n1777_002:0524b08": "別也。二釋通名者。經之一字即是通名也。所",
    "T38n1777_002:0524b09": "以通別二者略為三義。一約教二約行三約",
    "T38n1777_002:0524b10": "理。一約教者。如華嚴大品等。教異故立名亦",
    "T38n1777_002:0524b11": "異。是為別也。皆是佛說同名為經故云通也。",
    "T38n1777_002:0524b12": "二約行者。如泥洹真法寶眾生種種門入。種",
    "T38n1777_002:0524b13": "種門入名為行別。故須別名。同趣涅槃即是",
    "T38n1777_002:0524b14": "一理。故立名通也。三約理者。理是一法名義",
    "T38n1777_002:0524b15": "則多故。大涅槃經云。如天帝釋有種種名。解",
    "T38n1777_002:0524b16": "脫亦爾多諸名字。名字異故故名為別。同是",
    "T38n1777_002:0524b17": "一理故名通也。從教起行。從行入理。俱有通",
    "T38n1777_002:0524b18": "別也。今釋別名分為二意。第一前釋維摩詰。",
    "T38n1777_002:0524b19": "第二明所說法。維摩詰即是標人。所說即不",
    "T38n1777_002:0524b20": "思議解脫。是知非人無以弘法。非法無以顯",
    "T38n1777_002:0524b21": "人。淨名者登補處智&#x96A3;極境。所說之教即不",
    "T38n1777_002:0524b22": "思議解脫。此經乃以人法雙標教首。是尊其",
    "T38n1777_002:0524b23": "人重其法也。第一先釋毘摩羅詰者即為四",
    "T38n1777_002:0524b24": "重。",
    "T38n1777_002:0524b25": "[0524b25]  第一翻釋名義 第二三觀解釋",
    "T38n1777_002:0524b26": " 第三四教分別 第四淨名本&#x8FF9;",
    "T38n1777_002:0524b27": "[0524b27] 第一翻名釋義者即為二意。一翻維摩名二",
    "T38n1777_002:0524b28": "解釋。一翻名者。外國人語自有不同。猶如此",
    "T38n1777_002:0524b29": "土楚夏之別。而前後翻譯不無增損。增損立",
    "T38n1777_002:0524c01": "義略有三家。一云毘摩羅詰帝&#x96B7;。此土翻為",
    "T38n1777_002:0524c02": "淨名無垢稱。稱或云歎(什師翻也)次家云毘摩羅詰。",
    "T38n1777_002:0524c03": "此土翻為淨名(肇師翻也)後家云毘摩羅詰栗致。",
    "T38n1777_002:0524c04": "此土翻為淨無垢稱(光師所承三藏翻也)二解釋者。初翻",
    "T38n1777_002:0524c05": "似覺為繁難為申釋。次翻為淨名。今用此解",
    "T38n1777_002:0524c06": "以對真應二身。淨者即是真身。真智無惑故",
    "T38n1777_002:0524c07": "云為淨。名者即是應身。垂形濟物名稱普聞",
    "T38n1777_002:0524c08": "也。後家翻為淨無垢稱。今用此翻釋以對三",
    "T38n1777_002:0524c09": "身即為二意。一就事解二約觀心。一就事解",
    "T38n1777_002:0524c10": "三身者。一法身二報身三應身。一淨義者即",
    "T38n1777_002:0524c11": "是法身。自性清淨皎然無點。即是性淨法身",
    "T38n1777_002:0524c12": "也。二無垢者即是報身報智圓明無有垢染。",
    "T38n1777_002:0524c13": "即是圓淨報身也。三稱者即是應身。大慈化",
    "T38n1777_002:0524c14": "世名稱普洽。即是應身也。故智度論云。水銀",
    "T38n1777_002:0524c15": "和真金能度諸色像。功德和法身處處應現",
    "T38n1777_002:0524c16": "往。但三身之義備有眾經。理雖宛然名不的",
    "T38n1777_002:0524c17": "顯。如楞伽經。具有三佛名義。又普賢觀經云。",
    "T38n1777_002:0524c18": "佛三種身從方等生。三身明義不乖二身識",
    "T38n1777_002:0524c19": "其開合。豈定偏用。此類三諦二諦之開合也。",
    "T38n1777_002:0524c20": "以此二翻對義釋名。意在可見。二約觀心明",
    "T38n1777_002:0524c21": "三身者。凡厥有心。心即法性。法性者即是本",
    "T38n1777_002:0524c22": "淨。本淨者即是法身也。觀心相應明時無暗。",
    "T38n1777_002:0524c23": "無暗者即是無垢義。無垢者即是智斷果報",
    "T38n1777_002:0524c24": "身也。隨所利物起一切事。皆如幻化水月鏡",
    "T38n1777_002:0524c25": "像。和光無染即是稱緣應身義也。如是三義",
    "T38n1777_002:0524c26": "不縱不橫為菩提種子。涅槃經云。發心畢竟",
    "T38n1777_002:0524c27": "二不別。如是二心前心難。自未得度先度人。",
    "T38n1777_002:0524c28": "是故敬禮初發心。善識六即則不混濫也。第",
    "T38n1777_002:0524c29": "二用三觀釋維摩詰名者。三觀斷迷二諦三",
    "T38n1777_002:0525a01": "諦之惑。顯二諦三諦之妙理。真理皎然名之",
    "T38n1777_002:0525a02": "為淨。惑障斯盡謂之無垢。觀與理合大用無",
    "T38n1777_002:0525a03": "方故名為稱也。三觀義成淨無垢稱其意存",
    "T38n1777_002:0525a04": "矣。此經明室外彈訶室內攝受。若不解三觀",
    "T38n1777_002:0525a05": "法門入文玄旨。實為難見。今明三觀義略為",
    "T38n1777_002:0525a06": "七重。",
    "T38n1777_002:0525a07": "[0525a07]  第一分別境智 第二釋三觀名",
    "T38n1777_002:0525a08": " 第三辨三觀相 第四對智眼",
    "T38n1777_002:0525a09": " 第五成諸乘義 第六約斷結釋淨名義",
    "T38n1777_002:0525a10": " 第七通此經文",
    "T38n1777_002:0525a11": "[0525a11] 第一前分別境智者。境是所觀智是能觀。所",
    "T38n1777_002:0525a12": "觀之境即是十二因緣三諦之理也。能觀之",
    "T38n1777_002:0525a13": "智即三觀也。所以約十二因緣明所觀之境",
    "T38n1777_002:0525a14": "者。大聖說此正因緣法。為破外人計邪因緣",
    "T38n1777_002:0525a15": "生無因緣之邪僻也。若迷此正因緣則有六",
    "T38n1777_002:0525a16": "道生死。若解此正因緣即有四種聖人也。是",
    "T38n1777_002:0525a17": "則約十二因緣而辨此十法界也。二諦三諦之",
    "T38n1777_002:0525a18": "理即是三觀所照之境也。今一家明四諦既",
    "T38n1777_002:0525a19": "有四種。十二因緣亦有四種。一者生滅十二",
    "T38n1777_002:0525a20": "因緣。二者無生十二因緣。三者無量十二因",
    "T38n1777_002:0525a21": "緣。四者無作十二因緣。生滅無生滅因緣即",
    "T38n1777_002:0525a22": "是所觀之境。無量因緣即是第二觀境。無作",
    "T38n1777_002:0525a23": "因緣即是第三觀境。今約中論偈正明此三",
    "T38n1777_002:0525a24": "觀之境也。偈云。因緣所生法。我說即是空。亦",
    "T38n1777_002:0525a25": "名為假名。亦名中道義問為當境自是境。由",
    "T38n1777_002:0525a26": "智說境。答曰。若言境自是境。即是自性境。若",
    "T38n1777_002:0525a27": "言由智故說境。即是他性境。若言境智故說",
    "T38n1777_002:0525a28": "境。即是自他性境。若離智故說境。即是無因",
    "T38n1777_002:0525a29": "緣而說境。從因緣說境尚不可。何況無因緣",
    "T38n1777_002:0525b01": "而說境也。四句說智其過亦然。今中論所明",
    "T38n1777_002:0525b02": "諸法不自生。豈得說言由境故說境。亦不從",
    "T38n1777_002:0525b03": "他生。豈得言由智故說境。亦不共生。豈得言",
    "T38n1777_002:0525b04": "境智合故說境。亦不無因生。豈得離境智故",
    "T38n1777_002:0525b05": "說境。四句檢智亦復如是。今四句檢境不可",
    "T38n1777_002:0525b06": "得而說為境者。即是假境也。亦是不思議境",
    "T38n1777_002:0525b07": "也。智亦如是。一切有無因緣善惡是非垢淨",
    "T38n1777_002:0525b08": "世間出世間類如此檢。若用此意研覈。眾家",
    "T38n1777_002:0525b09": "解釋經論難免性義。問曰。若境是境。境可是",
    "T38n1777_002:0525b10": "自性境。今待智故說境。何得是他性境也。答",
    "T38n1777_002:0525b11": "曰。境若稱自。智豈非他。智若非他。境豈是",
    "T38n1777_002:0525b12": "自。境是自性智即他性。境是自性不得成假。",
    "T38n1777_002:0525b13": "智是他性何得說假。智是他性遂得說假。境",
    "T38n1777_002:0525b14": "是自性亦應說假。境是自性不得說假。智是",
    "T38n1777_002:0525b15": "他性豈得說假。如此檢覈由境說智即是自",
    "T38n1777_002:0525b16": "性之過。說智為境即墮他性之失。如是論者",
    "T38n1777_002:0525b17": "由智說境假不成也。若不成假境即非不思",
    "T38n1777_002:0525b18": "議境。若能四句檢境。畢竟不可得而說為境",
    "T38n1777_002:0525b19": "者即是假境也。亦是不思議境也。智亦如是。",
    "T38n1777_002:0525b20": "此不思議境智即是此經所明不思議境智之",
    "T38n1777_002:0525b21": "正義也。故金光明經散脂鬼神品云。我現見",
    "T38n1777_002:0525b22": "不可思議智光不可思議智境也。第二釋三",
    "T38n1777_002:0525b23": "觀名者。三觀之名出瓔珞經。云從假入空名",
    "T38n1777_002:0525b24": "二諦觀。從空入假名平等觀。是二觀為方便",
    "T38n1777_002:0525b25": "道。因是二空觀得入中道第一義諦觀雙照",
    "T38n1777_002:0525b26": "二諦心心寂滅自然流入薩婆若海也。所言",
    "T38n1777_002:0525b27": "從假入空觀者。無而虛設謂之為假。觀假知",
    "T38n1777_002:0525b28": "無如幻如化但有名字即入空也。而說為二",
    "T38n1777_002:0525b29": "諦觀者。或是情智二諦。或約隨智二諦也。次",
    "T38n1777_002:0525c01": "釋從空入假觀者。若不住空還入幻化。假名",
    "T38n1777_002:0525c02": "世諦分別無滯。即是從空入假觀也。而言平",
    "T38n1777_002:0525c03": "等者。若前破俗用真不名平等。此觀破用等",
    "T38n1777_002:0525c04": "故名平等也。次釋中道觀者。中以不二為義。",
    "T38n1777_002:0525c05": "道是能通為名。照一實諦虛通無滯名中道",
    "T38n1777_002:0525c06": "觀也。故經云。前二觀為方便道。因是二空觀",
    "T38n1777_002:0525c07": "得入中道雙照二諦心心寂滅自然流入薩婆",
    "T38n1777_002:0525c08": "若海。此三通名觀者。觀以觀穿為義。亦是觀",
    "T38n1777_002:0525c09": "達為能。觀穿者穿見思恒沙無明之惑故名觀",
    "T38n1777_002:0525c10": "穿也。觀達者達三諦之理也。故大涅槃經云。",
    "T38n1777_002:0525c11": "如人善知伏藏即取利钁掘地直下槃石沙礫",
    "T38n1777_002:0525c12": "直過無難唯至金剛不能穿徹。槃石者見思",
    "T38n1777_002:0525c13": "惑也。砂者塵沙無知惑也。礫者即是無明住",
    "T38n1777_002:0525c14": "地惑也。徹過者即觀穿義也。至金剛者即達",
    "T38n1777_002:0525c15": "一實諦佛性理也。問曰。三觀俱照二諦有何",
    "T38n1777_002:0525c16": "等殊。答曰。前觀雖照二諦。破用不等。次觀亦",
    "T38n1777_002:0525c17": "照二諦破用平等既不見中道。但是異時平",
    "T38n1777_002:0525c18": "等也。第三觀者得見中道雙照二諦。即是一",
    "T38n1777_002:0525c19": "時平等也。第三辨三觀相者即為二意。一明",
    "T38n1777_002:0525c20": "別相三觀。二明一心三觀。第一明別相三觀",
    "T38n1777_002:0525c21": "者。觀因緣所生三諦之理相別不同。取相恒",
    "T38n1777_002:0525c22": "沙無明三種惑障&#x9E81;細階級有異。觀理破惑",
    "T38n1777_002:0525c23": "用智不同。故名別相三觀也。即是大品經三",
    "T38n1777_002:0525c24": "慧品所明三智相也。今釋此別相三觀即為",
    "T38n1777_002:0525c25": "三別。一從假入空觀。二從空入假觀。三明中",
    "T38n1777_002:0525c26": "道第一義諦觀也。第一正明從假入空觀相",
    "T38n1777_002:0525c27": "者略為三意。一先明所觀之假。二明觀門不",
    "T38n1777_002:0525c28": "同。三辨入空觀智。一明所觀之假者。有二種",
    "T38n1777_002:0525c29": "假攝一切法。一者愛假。二者見假。愛者即是",
    "T38n1777_002:0526a01": "愛論。見者即是見論。此二種皆是戲論破於",
    "T38n1777_002:0526a02": "慧眼障見真實。愛論隨所見境即生愛著。是",
    "T38n1777_002:0526a03": "為魔業。見論隨所見境即生分別。是為外道",
    "T38n1777_002:0526a04": "業。故此經云。天魔者樂生死。外道者樂諸見。",
    "T38n1777_002:0526a05": "所謂因此愛見起九十八使。使三業作善不",
    "T38n1777_002:0526a06": "善。則輪轉六趣受生死苦。故此經云。從癡有",
    "T38n1777_002:0526a07": "愛則我病生。又曰。此病起皆由著我。是故於",
    "T38n1777_002:0526a08": "我不應生著。今明若知愛見由無明生。則一",
    "T38n1777_002:0526a09": "切三界皆從心起。故華嚴經云。三界無別法",
    "T38n1777_002:0526a10": "唯是一心造。而此諸法皆從假者。無明愛見",
    "T38n1777_002:0526a11": "所起之法皆有三假之相。三假者。一因成假。",
    "T38n1777_002:0526a12": "二相續假。三相待假。此三虛設故云假也。問",
    "T38n1777_002:0526a13": "曰。三藏摩訶衍皆明三假。二經之異云何分",
    "T38n1777_002:0526a14": "別。答曰。若隨情明假。則是聲聞經所說。若就",
    "T38n1777_002:0526a15": "理明假皆如夢幻。即是摩訶衍所說。此經訶",
    "T38n1777_002:0526a16": "優波離具明此三假之相也。問曰。三乘從三",
    "T38n1777_002:0526a17": "假入空。若為分別。答曰。有人言。聲聞多用因",
    "T38n1777_002:0526a18": "成假。緣覺多用相續假。菩薩多用相待假。今",
    "T38n1777_002:0526a19": "謂三藏所明三假相別隨便入理。若摩訶衍",
    "T38n1777_002:0526a20": "所明三假皆如幻化。三乘觀此同入空也。二",
    "T38n1777_002:0526a21": "明觀門不同者。即是折體二種觀門也。如聲",
    "T38n1777_002:0526a22": "聞經所明折假入生法二空者。此如空實手",
    "T38n1777_002:0526a23": "之拳指也。摩訶衍體假入生法二空者。如空",
    "T38n1777_002:0526a24": "鏡像之拳指也。折假入空名為拙度。體假入",
    "T38n1777_002:0526a25": "空名為巧度。故大智論設巧拙二醫譬。今釋",
    "T38n1777_002:0526a26": "此諭。如眼病是一治有巧拙。拙則針藥痛楚",
    "T38n1777_002:0526a27": "方差。巧則&#x546A;術不痛自損。損差是同見色不",
    "T38n1777_002:0526a28": "異也。故中論云。能說是因緣善滅諸戲論。拙",
    "T38n1777_002:0526a29": "度為不善滅。說巧度為善滅也。問曰。此有何",
    "T38n1777_002:0526b01": "殊。答曰。善滅者不斷斷。不善滅者是定斷也。",
    "T38n1777_002:0526b02": "三明入空觀智者亦為兩意。一者明折假入",
    "T38n1777_002:0526b03": "空。二明摩訶衍道體假入空。一折假入空者",
    "T38n1777_002:0526b04": "即為二意。一折見假入空。二折愛假入空。並",
    "T38n1777_002:0526b05": "是三藏拙度教門也。問曰。上明愛見二假。愛",
    "T38n1777_002:0526b06": "前見後。今明修觀何故見前愛後也。答曰。眾",
    "T38n1777_002:0526b07": "生有二種使。鈍使&#x9E81;屬愛魔業。利使細屬見",
    "T38n1777_002:0526b08": "外道業。故愛前見後。今佛法正道緣理斷結。",
    "T38n1777_002:0526b09": "於見道中有二種人。鈍人用無常苦行入見",
    "T38n1777_002:0526b10": "道先斷愛。利人用空無我行入見理斷見。見",
    "T38n1777_002:0526b11": "盡在前。修道在後。愛結次除也。一明折見假",
    "T38n1777_002:0526b12": "入空者。即折非見假入空。折假之觀如大智",
    "T38n1777_002:0526b13": "論破[疊*毛]至&#x96A3;虛塵。折此生滅細塵色假以入",
    "T38n1777_002:0526b14": "空也。觀內身心亦如是。但成論三大法師各",
    "T38n1777_002:0526b15": "以情見破此細塵。細塵若盡不免斷見。塵若",
    "T38n1777_002:0526b16": "不盡還是常見。不出二見。豈得入空。今詳大",
    "T38n1777_002:0526b17": "智論意。不如諸師所推。論主引佛語云。色若",
    "T38n1777_002:0526b18": "&#x9E81;若細總而觀之無常無我。不說有極微之",
    "T38n1777_002:0526b19": "色也。今謂若知&#x9E81;細等色無常無我。即是因",
    "T38n1777_002:0526b20": "成相續相待虛假不實。既不得色有。豈滯色",
    "T38n1777_002:0526b21": "空亦有亦空非有非空也。是則身邊二見皆是",
    "T38n1777_002:0526b22": "四緣三假所成不實皆空。念想觀除言語法",
    "T38n1777_002:0526b23": "滅。一心禪寂心在定。故能知世間生滅法相。",
    "T38n1777_002:0526b24": "若知四見及六十二見。無常空寂豁然發真",
    "T38n1777_002:0526b25": "成須陀洹。是為折見假入空之觀也。問曰。折",
    "T38n1777_002:0526b26": "假入空祇應折色。心之有空亦有亦空非有",
    "T38n1777_002:0526b27": "非空云何可折。答曰。隨見所執悉是四緣三",
    "T38n1777_002:0526b28": "假皆生滅相。破&#x9E81;生滅至細生滅。細生滅盡",
    "T38n1777_002:0526b29": "即入空也。問曰。云何分別四見生法兩空相",
    "T38n1777_002:0526c01": "也。答曰。身邊二見皆是污穢無記五陰觀此",
    "T38n1777_002:0526c02": "五陰即陰離陰並不見我相唯有陰法。如觀",
    "T38n1777_002:0526c03": "五指不見拳相。此從十六知見假以入生空",
    "T38n1777_002:0526c04": "也。毘曇有門用此人空發真無漏見第一義。",
    "T38n1777_002:0526c05": "斷三結盡證須陀洹。成論空門觀此邊見但",
    "T38n1777_002:0526c06": "是行陰。行陰悉是三假假既不實。因此入空。",
    "T38n1777_002:0526c07": "破諸見結成須陀洹。即是折實法假入空正",
    "T38n1777_002:0526c08": "意。是為聲聞經說法空之相也。二明折愛假",
    "T38n1777_002:0526c09": "以入空者。愛即是欲愛色愛無色愛。皆是四",
    "T38n1777_002:0526c10": "緣三假之所成也。若觀四緣三假入空發真。",
    "T38n1777_002:0526c11": "無礙道斷解脫道證。至非想第九解脫。是羅",
    "T38n1777_002:0526c12": "漢果住有餘涅槃。折假入空觀其功乃息。亦",
    "T38n1777_002:0526c13": "名一切智亦名慧眼。二摩訶衍體假入空觀",
    "T38n1777_002:0526c14": "者。入空觀門乃有多塗。今約無生觀門明體",
    "T38n1777_002:0526c15": "假入空也。就此觀門亦為兩別。一明體見假",
    "T38n1777_002:0526c16": "以入空。二明體愛假以入空。初明體見假以",
    "T38n1777_002:0526c17": "入空者。體因緣所生身見等法皆如夢幻。因",
    "T38n1777_002:0526c18": "成相續相待但有名字。名字即空。非滅故空。",
    "T38n1777_002:0526c19": "空即是真。真即是涅槃。是為體假入空觀也。",
    "T38n1777_002:0526c20": "此約三假而檢。一就因成檢者。內有意根外有",
    "T38n1777_002:0526c21": "法塵。根塵相對則意觸因緣生愛。愛生者即",
    "T38n1777_002:0526c22": "是身見意識生也。今觀此見識定從何生。為",
    "T38n1777_002:0526c23": "意根生意法塵生。為根塵合生離根塵生。若",
    "T38n1777_002:0526c24": "意根生即自性生。若法塵生即他性生。根塵",
    "T38n1777_002:0526c25": "合生即是共生。若離根塵生即無因緣生。從",
    "T38n1777_002:0526c26": "因緣生尚不可說。何況無因緣生也。故中論",
    "T38n1777_002:0526c27": "偈云。諸法不自生。亦不從他生。不共不無因。",
    "T38n1777_002:0526c28": "是故說無生。當知身見之心本自不生。不生",
    "T38n1777_002:0526c29": "而說生者。但是隨順世間名字故說生。名字",
    "T38n1777_002:0527a01": "之法不在內外亦非兩間。亦不常自有是字。",
    "T38n1777_002:0527a02": "不住亦不不住。是字無所有。言語道斷。是名",
    "T38n1777_002:0527a03": "從因成假以入空也。問曰。空有二種。一者性",
    "T38n1777_002:0527a04": "空。二者相空。此云何分別。答曰。前四句檢。",
    "T38n1777_002:0527a05": "生性不可得即是性空。無生而說生即是假",
    "T38n1777_002:0527a06": "生。假生即是不生。不生即相空也。故世諦破",
    "T38n1777_002:0527a07": "性立假。真諦破假。即是相空也。二檢相續假。",
    "T38n1777_002:0527a08": "此一念心為是生生為是滅生。為生滅生離",
    "T38n1777_002:0527a09": "生離滅而有生。若是生生即自性生。由滅故",
    "T38n1777_002:0527a10": "生即他性生。若生滅生即是共性。若離生離",
    "T38n1777_002:0527a11": "滅生即無因緣生。從因緣生尚不可得。何況",
    "T38n1777_002:0527a12": "無因生也。今觀此心。不自性生故非生生。不",
    "T38n1777_002:0527a13": "他性生故非滅生。不自他性生故非生滅共",
    "T38n1777_002:0527a14": "生。不無因生故非離生離滅生也。如此四句",
    "T38n1777_002:0527a15": "檢。生不得生而說生者。但以隨順世間名字",
    "T38n1777_002:0527a16": "故說生。名字生即是假生。假名之生即是不",
    "T38n1777_002:0527a17": "生。無生名字則言語道斷。是名從相續假以",
    "T38n1777_002:0527a18": "入空也。問曰。若說生生可是自性生。待滅故",
    "T38n1777_002:0527a19": "生滅生非生即是假義。何得言是他性也。答",
    "T38n1777_002:0527a20": "曰。生若稱自。滅豈非他。滅若非他。生豈是自。",
    "T38n1777_002:0527a21": "生是自性。滅即他性。生是自性不得成假。滅",
    "T38n1777_002:0527a22": "是他性何得說假。滅是他性遂得說假。生是",
    "T38n1777_002:0527a23": "自性亦應說假。如此檢覈。由生故生即是自",
    "T38n1777_002:0527a24": "性之過。說滅為生即墮他性之失。如是論者",
    "T38n1777_002:0527a25": "由滅說生假不成也。三檢相待假。此身見心",
    "T38n1777_002:0527a26": "生為是生生為不生生為生不生生離生離不",
    "T38n1777_002:0527a27": "生生。若是生生即自性生。若不生生即他性",
    "T38n1777_002:0527a28": "生。若生不生生即是共生。若離生離不生",
    "T38n1777_002:0527a29": "生即是無因生。從因緣生尚不可說。何況無",
    "T38n1777_002:0527b01": "因緣而說生也。今觀此見。心不自性生故非",
    "T38n1777_002:0527b02": "生生。不他性生故非不生生。不自他性生故",
    "T38n1777_002:0527b03": "非生不生共生。不無因生故非離生不生而",
    "T38n1777_002:0527b04": "說生也。如此四句檢生不得即是不生。不生",
    "T38n1777_002:0527b05": "而說生者。但以隨順世間名字故說生。名字",
    "T38n1777_002:0527b06": "之生即是假生。假名之生即是不生。若無生",
    "T38n1777_002:0527b07": "名字則言語道斷。是名從相待假以入空也。",
    "T38n1777_002:0527b08": "問曰。生生可是自性生。待不生而說生。豈是",
    "T38n1777_002:0527b09": "他性生也。答曰。若生稱自不生豈非他也。相",
    "T38n1777_002:0527b10": "續科已並覈竟。細類可知。大品經明。舍利弗",
    "T38n1777_002:0527b11": "問須菩提為生生為不生生。須菩提答。非生",
    "T38n1777_002:0527b12": "生非不生生也。是則破生見三假合有十二",
    "T38n1777_002:0527b13": "番觀門。若觀三假生不生而執著無生。還用",
    "T38n1777_002:0527b14": "十二番觀而破之也。破亦生亦無生見亦有",
    "T38n1777_002:0527b15": "十二番觀。破非生非無生見亦有十二番破。",
    "T38n1777_002:0527b16": "合破四見共有四十八番觀。能破如所破。是",
    "T38n1777_002:0527b17": "則破能觀之心亦有四十八番。合能所共有",
    "T38n1777_002:0527b18": "九十六番觀門。善修此觀觀生相。畢竟不可",
    "T38n1777_002:0527b19": "得。乃至複四見具足四見不可說。見皆不可",
    "T38n1777_002:0527b20": "得。豁然開悟。六十二見八十八使皆滅得須",
    "T38n1777_002:0527b21": "陀洹故。大品經云。須陀洹若智若斷是菩薩",
    "T38n1777_002:0527b22": "無生法忍。此即巧度不斷而斷。不同拙度之",
    "T38n1777_002:0527b23": "定斷也。二體愛假入空者。分別愛假。猶如前",
    "T38n1777_002:0527b24": "說。今明修道體三界愛皆如夢幻。三假即空。",
    "T38n1777_002:0527b25": "四句檢生。並不可得是名體三界愛假以入",
    "T38n1777_002:0527b26": "空。空即是真智增長。諸法不生而般若生者",
    "T38n1777_002:0527b27": "斷三界結也。若欲愛六品盡名斯陀含。斯陀",
    "T38n1777_002:0527b28": "含若智若斷是菩薩無生法忍。次斷三品下",
    "T38n1777_002:0527b29": "分結盡名阿那含。阿那含若智若斷是菩薩",
    "T38n1777_002:0527c01": "無生法忍。斷上二界愛五上分結盡是阿羅",
    "T38n1777_002:0527c02": "漢。阿羅漢若智若斷是菩薩無生法忍。乃至",
    "T38n1777_002:0527c03": "辟支佛侵除習氣。若智若斷亦是菩薩無生",
    "T38n1777_002:0527c04": "法忍。此皆巧度不斷而斷。是觀因緣即空。不",
    "T38n1777_002:0527c05": "生生無生四諦入空之觀其功齊此。亦名一",
    "T38n1777_002:0527c06": "切智亦名慧眼也。二明從空入假觀者亦為",
    "T38n1777_002:0527c07": "三意。一明入假之意。二明修入假之觀。三明",
    "T38n1777_002:0527c08": "觀成化物。一明入假之意者。此觀正為觀俗",
    "T38n1777_002:0527c09": "諦破塵沙無知。若二乘不為化物。不須此觀。",
    "T38n1777_002:0527c10": "菩薩弘濟必須此觀。所言從空入假者。若滯",
    "T38n1777_002:0527c11": "於空墮二乘地。如大品經云。我以天眼觀十",
    "T38n1777_002:0527c12": "方世界。恒沙菩薩學菩薩道。少得入菩薩位。",
    "T38n1777_002:0527c13": "多墮二乘地。是故通教菩薩須從空入假用",
    "T38n1777_002:0527c14": "道種智入菩薩位。若不滯空。如空中種樹。分",
    "T38n1777_002:0527c15": "別藥病化眾生也。二明修入假觀者。入假有",
    "T38n1777_002:0527c16": "二種。一者入見假一切法。二者入愛假一切",
    "T38n1777_002:0527c17": "法。一明入見假一切法者。菩薩住深禪定知",
    "T38n1777_002:0527c18": "空非空。具大慈悲觀假見假。假有四種。從此",
    "T38n1777_002:0527c19": "四見出無量見。一自生見。二他生見。三共生",
    "T38n1777_002:0527c20": "見。四無因生見。此四見各有執諍之病也。復",
    "T38n1777_002:0527c21": "次執有二重。一執外人邪因緣無因緣四生",
    "T38n1777_002:0527c22": "之見。所謂從冥初生覺。從微塵生自在天生",
    "T38n1777_002:0527c23": "時生自然生也。二執佛法正因緣生自他共",
    "T38n1777_002:0527c24": "無因四生之見。執自生見者。若計意根生意",
    "T38n1777_002:0527c25": "識。是則心能生心。故正法念經云。心如工畫",
    "T38n1777_002:0527c26": "師作種種五陰。一切世間法無不從心造。亦",
    "T38n1777_002:0527c27": "如唯識論之所明也。他生者。經言。心不孤生。",
    "T38n1777_002:0527c28": "必籍緣而起故。大品經云。有緣思則生。無緣",
    "T38n1777_002:0527c29": "思不生。當知一切法皆從外緣生也。共生者。",
    "T38n1777_002:0528a01": "有言。如經所說。六觸因緣生六受。得一切法",
    "T38n1777_002:0528a02": "也。自然者。如龍王經云。一切皆自然而生。",
    "T38n1777_002:0528a03": "大品經云。十二因緣非佛天人修羅作。性自",
    "T38n1777_002:0528a04": "爾也。佛有四種之說。皆是悉檀方便入假利",
    "T38n1777_002:0528a05": "物。而諸眾生顛倒不了。或執外人邪說四邊。",
    "T38n1777_002:0528a06": "或執佛法經論四邊而生見著。故智度論云。",
    "T38n1777_002:0528a07": "般若譬如大火炎。四邊不可取。邪見火所燒。",
    "T38n1777_002:0528a08": "今明隨所執見即苦集。若能知苦斷集。必須",
    "T38n1777_002:0528a09": "修道證滅。皆是假名如幻化而知。次明入愛",
    "T38n1777_002:0528a10": "假一切法可知也。三明觀成化物者。菩薩從",
    "T38n1777_002:0528a11": "空入假修證。即是觀因緣假。名生不生無量",
    "T38n1777_002:0528a12": "四諦亦名道種智亦名法眼。過二乘地。用道",
    "T38n1777_002:0528a13": "種智入菩薩位入假修證。道種智有三種。一",
    "T38n1777_002:0528a14": "生滅道種。二無生道種。三依藏識道種。菩薩",
    "T38n1777_002:0528a15": "住是位。為降伏天魔及其眷屬即入愛假現",
    "T38n1777_002:0528a16": "諸神通。乃至同事利物說諸愛論。如此土三",
    "T38n1777_002:0528a17": "墳五典安國育民之經書也。為降伏外道及",
    "T38n1777_002:0528a18": "其眷屬即入見假顯示智慧。乃至同事利物說",
    "T38n1777_002:0528a19": "諸見論。如十八種六師。皆稱一切智也。深知",
    "T38n1777_002:0528a20": "愛見苦集之病無量。道滅之藥亦復無量。皆",
    "T38n1777_002:0528a21": "如無量夢幻用四悉檀赴其根緣隨病設藥。",
    "T38n1777_002:0528a22": "復次菩薩為度如是無量眾生故遊戲神通。",
    "T38n1777_002:0528a23": "淨佛國土成就眾生入假修無量願行。是為觀",
    "T38n1777_002:0528a24": "成化物也。三明中道第一義觀者即為三意。",
    "T38n1777_002:0528a25": "一明所觀境。二明修觀心。三明證成。一明所",
    "T38n1777_002:0528a26": "觀境者。前二觀是方便。雖有照二諦之智。未",
    "T38n1777_002:0528a27": "破無明不見中道。真俗別照。即是智障。故攝",
    "T38n1777_002:0528a28": "大乘論云。智障甚盲闇謂真俗分別。智障者",
    "T38n1777_002:0528a29": "依阿黎耶識識即是無明住地。無明住地即是",
    "T38n1777_002:0528b01": "生死根本。故此經云。從無住本立一切法。無",
    "T38n1777_002:0528b02": "住本者即是無始無明更無別惑所依住也。二",
    "T38n1777_002:0528b03": "明修觀心者。若修此觀還用前二觀雙忘雙照",
    "T38n1777_002:0528b04": "之方便也。雙忘方便者。初觀知俗非俗。即是",
    "T38n1777_002:0528b05": "俗空。次觀知真非真。即是真空。忘俗非俗忘",
    "T38n1777_002:0528b06": "真非真。非真非俗即是中道。因是二空觀入",
    "T38n1777_002:0528b07": "中道第一義諦。雖觀中道而不見者。皆是無",
    "T38n1777_002:0528b08": "明之所障也。當觀實相修三三昧。大智度論",
    "T38n1777_002:0528b09": "云。聲聞經中說三三昧緣四諦十六行。摩訶",
    "T38n1777_002:0528b10": "衍明三三昧但緣諸法實相。今初修空三昧。",
    "T38n1777_002:0528b11": "觀此無明不自生不從法性生也。不他生。非",
    "T38n1777_002:0528b12": "離法性外別有依他之無明生。不共生。亦非",
    "T38n1777_002:0528b13": "法性共無明生。非無因緣生。非離法性離無",
    "T38n1777_002:0528b14": "明而有生也。若四句檢。無明本自不生。生源",
    "T38n1777_002:0528b15": "不可得即是無始空。是名空三昧。空無住之",
    "T38n1777_002:0528b16": "本一切法也。若爾豈全同地論師計真如法性",
    "T38n1777_002:0528b17": "生一切法。豈全同攝大乘師計黎耶識生一",
    "T38n1777_002:0528b18": "切法也。問曰。各計何失。答曰。理無二。是二",
    "T38n1777_002:0528b19": "大乘論師俱稟天親。何得諍同水火。次觀無",
    "T38n1777_002:0528b20": "相三昧者。即觀無生實相非有相。不如闇室",
    "T38n1777_002:0528b21": "瓶盆之有相也。非無相。非如乳內無酪性也。",
    "T38n1777_002:0528b22": "非亦有亦無相。不如智者見空及不空。非非",
    "T38n1777_002:0528b23": "有。非非無相。取著即是愚癡論。若不取四邊",
    "T38n1777_002:0528b24": "之定相即是無相三昧入實相也。若爾豈全",
    "T38n1777_002:0528b25": "同地論師用本有佛性如闇室瓶盆。亦不全",
    "T38n1777_002:0528b26": "同三論師破乳中酪性畢竟盡淨無所有性也。",
    "T38n1777_002:0528b27": "問曰。各計何失。答曰。若無失者。二大乘論師",
    "T38n1777_002:0528b28": "何得諍同水火也。次明修無作三昧。觀真如",
    "T38n1777_002:0528b29": "實相。不見緣修作佛。亦不見真修作佛。亦不",
    "T38n1777_002:0528c01": "見真緣二修合故作佛。亦不離真緣二修而",
    "T38n1777_002:0528c02": "作佛也。四句明修即是四種作義。若無四修",
    "T38n1777_002:0528c03": "即無四依。是無作三昧也。若爾豈同相列北",
    "T38n1777_002:0528c04": "道明義緣修作佛南土大小乘師亦多用緣修",
    "T38n1777_002:0528c05": "作佛也。亦不同相州南道明義用真修作佛。",
    "T38n1777_002:0528c06": "問曰偏用何過。答曰。正道無諍。何得諍同水",
    "T38n1777_002:0528c07": "火。今明用三三昧修一實諦。開無明顯法性。",
    "T38n1777_002:0528c08": "忘真緣離諍論。言語法滅無量罪除。清淨心",
    "T38n1777_002:0528c09": "一水若澄清。佛性寶殊自然現也。見佛性故",
    "T38n1777_002:0528c10": "即得住大涅槃。問曰。若爾者今云何說。答曰。",
    "T38n1777_002:0528c11": "大涅槃經云。不生不生名大涅槃。以修道得",
    "T38n1777_002:0528c12": "故故不可說。豈如諸大乘論師偏執定說也。",
    "T38n1777_002:0528c13": "今以因緣故亦可得說者。若解四悉檀意如",
    "T38n1777_002:0528c14": "前異說。皆大利益眾生興顯佛法也。三明證",
    "T38n1777_002:0528c15": "成者。若觀無明因緣入不二法門住不思議",
    "T38n1777_002:0528c16": "解脫也。故此經明入不二法門。即是中道雙",
    "T38n1777_002:0528c17": "照二諦。自然流入薩婆若海。此是觀因緣即",
    "T38n1777_002:0528c18": "一實諦不生不生。證無作四實諦。亦名一切",
    "T38n1777_002:0528c19": "種智亦名佛眼。即是入初地見佛性住大涅",
    "T38n1777_002:0528c20": "槃也。第二辨一心三觀者。正是圓教利根菩",
    "T38n1777_002:0528c21": "薩之所修習。所以者何。不思議心因緣之理",
    "T38n1777_002:0528c22": "甚深微妙。其觀慧門難解難入。今明此一心",
    "T38n1777_002:0528c23": "三觀亦為三意。一明所觀不思議之境。二明",
    "T38n1777_002:0528c24": "能觀三觀。三明證成。一明不思議之觀境者",
    "T38n1777_002:0528c25": "即是一念無明心因緣所生十法界以為境",
    "T38n1777_002:0528c26": "也。問曰。一人具十法界。次第經無量劫。云何",
    "T38n1777_002:0528c27": "止在一念無明心內無妨閡也。答曰。此經明",
    "T38n1777_002:0528c28": "不思議須彌入芥子不相妨閡。無情之物尚",
    "T38n1777_002:0528c29": "得如此。心神微妙一念具一切三世諸心諸",
    "T38n1777_002:0529a01": "法。何足致疑。譬如眠法覆心一念之內夢見",
    "T38n1777_002:0529a02": "一切諸心諸事。若正眠夢之時謂經無量劫。",
    "T38n1777_002:0529a03": "如法華經說。夢見初發心乃至成佛無量諸",
    "T38n1777_002:0529a04": "事。比其覺時反觀祇是一念眠心也。心譬自",
    "T38n1777_002:0529a05": "性清淨心。眠法覆心譬於無明。無量夢事譬",
    "T38n1777_002:0529a06": "恒沙無知覆一切恒沙佛法。夢事不實善惡",
    "T38n1777_002:0529a07": "憂喜譬見思惑覆真空也。若不細尋夢譬不",
    "T38n1777_002:0529a08": "思議之疑。終無決理。故諸大乘經多說十喻",
    "T38n1777_002:0529a09": "但諸法師不圓取譬意。止偏得虛偽空邊不",
    "T38n1777_002:0529a10": "見譬無量無明法性邊也。故三諦之境義不",
    "T38n1777_002:0529a11": "成也。二明能觀者。若觀此一念無明之心。非",
    "T38n1777_002:0529a12": "空非假。一切諸法亦非空假。而能知心空假。",
    "T38n1777_002:0529a13": "即照一切法空假。是則一心三觀圓照三諦",
    "T38n1777_002:0529a14": "之理。不斷癡愛起諸明脫。若水澄清珠相自",
    "T38n1777_002:0529a15": "現。此即觀行即也。三明證成者。若證一心三",
    "T38n1777_002:0529a16": "觀。即是一心三智五眼也。若得六根清淨名",
    "T38n1777_002:0529a17": "相似證即十信位也。若發真無漏名分證真實",
    "T38n1777_002:0529a18": "即即是初住也。此經云。一念知一切法。即是",
    "T38n1777_002:0529a19": "坐道場成就一切智故。大品經云。有菩薩從",
    "T38n1777_002:0529a20": "初發心即坐道場。當知是菩薩為如佛也。智",
    "T38n1777_002:0529a21": "度論云。三智其實一心中得。佛欲分別為人",
    "T38n1777_002:0529a22": "說。令易解故故次第說耳。第四對智眼者。智",
    "T38n1777_002:0529a23": "即三智。眼即五眼。三觀能知因緣三諦之理",
    "T38n1777_002:0529a24": "即是三智。能見因緣三諦之理即是五眼。若",
    "T38n1777_002:0529a25": "解三觀。三智五眼兩科大義宛然明了。若分",
    "T38n1777_002:0529a26": "別為論。三觀為因。三智五眼為果。通而為語。",
    "T38n1777_002:0529a27": "三觀即是三智五眼之異名耳。如大智論釋",
    "T38n1777_002:0529a28": "般若云。別則般若為因。至佛心則變名一切",
    "T38n1777_002:0529a29": "種智。若通而為論。俱通因果。如大智論偈云。",
    "T38n1777_002:0529b01": "若如法觀。佛般若與涅槃是三則一相。其實",
    "T38n1777_002:0529b02": "無有異。故知般若之名亦至佛果。文如三德",
    "T38n1777_002:0529b03": "成大涅槃不縱不橫如世伊字。摩訶般若果",
    "T38n1777_002:0529b04": "上之一德也。問曰。三觀對三智其數相應。三",
    "T38n1777_002:0529b05": "觀對五眼數豈相當。答曰。若觀&#x9E81;細因緣。即",
    "T38n1777_002:0529b06": "是肉眼天眼之境。若見三諦之理。即是慧眼",
    "T38n1777_002:0529b07": "法眼佛眼也。第五成諸乘義者。三觀即是三",
    "T38n1777_002:0529b08": "智。三智有二種。一別相三智。二一心三智。一",
    "T38n1777_002:0529b09": "別相三智即開三乘。二一心三智但是一佛",
    "T38n1777_002:0529b10": "乘也。第一正明別相三觀開三乘者即為二",
    "T38n1777_002:0529b11": "意。一正約三觀開三乘。二明十法成三乘。一",
    "T38n1777_002:0529b12": "正約三觀開三乘者即為三意。一約折法觀",
    "T38n1777_002:0529b13": "開三藏教三乘。二約體法觀開通教三乘。三",
    "T38n1777_002:0529b14": "總約折體別相三觀成別教大乘。一明折法",
    "T38n1777_002:0529b15": "觀開三藏教三乘義者。三藏教明三乘行人",
    "T38n1777_002:0529b16": "同折因緣假以入空。若聲聞總相折法入空",
    "T38n1777_002:0529b17": "發真無漏成一切智名聲聞乘。若辟支佛別",
    "T38n1777_002:0529b18": "相折法入空發真無漏成一切智名辟支佛乘。",
    "T38n1777_002:0529b19": "若菩薩總相別相折法入空而不斷結取證多",
    "T38n1777_002:0529b20": "入俗假。修行六度求一切智佛智自然智無",
    "T38n1777_002:0529b21": "師智。即是三藏教之大乘也。二明體法觀開",
    "T38n1777_002:0529b22": "通教三乘者。三乘之人同體因緣假以入空。",
    "T38n1777_002:0529b23": "若發真無漏斷見思惑。小乘根鈍但除正使",
    "T38n1777_002:0529b24": "成一切智名聲聞乘。緣覺中根侵除習氣成",
    "T38n1777_002:0529b25": "一切智名辟支佛乘。菩薩得一切智入假修",
    "T38n1777_002:0529b26": "道種智。教化眾生求一切種智。即是通教之",
    "T38n1777_002:0529b27": "大乘也。三明總約折體別相三觀成別教大",
    "T38n1777_002:0529b28": "乘者。若是別教菩薩觀因緣修別相三觀。次",
    "T38n1777_002:0529b29": "第成一切智道種智。乃至修中道觀見佛性",
    "T38n1777_002:0529c01": "成一切種智求常住涅槃。即是別教大乘義",
    "T38n1777_002:0529c02": "也。二明具十法成三乘者。三觀乃是乘之正",
    "T38n1777_002:0529c03": "體。若不約十法和合則乘義不成。所以者何。",
    "T38n1777_002:0529c04": "三乘悉能運出三界火宅。必須正助眾善和",
    "T38n1777_002:0529c05": "合。故運用之義成也。就此即為三意。一出十",
    "T38n1777_002:0529c06": "法名。二明次第成乘。三料簡。一出十法名者。",
    "T38n1777_002:0529c07": "一明識正因緣生法。二真正發心。三止觀修",
    "T38n1777_002:0529c08": "習。四破諸法遍。五善知通塞。六道品調適。七",
    "T38n1777_002:0529c09": "對治助開三解脫門。八明識次位。九安忍強",
    "T38n1777_002:0529c10": "軟兩賊。十順道法愛不生。三乘之人修學三",
    "T38n1777_002:0529c11": "觀。若具此十法即成三乘入涅槃也。二明次",
    "T38n1777_002:0529c12": "第成乘者。初所以須知正因緣生諸法者。知",
    "T38n1777_002:0529c13": "無明因緣生一切法。即是正因緣。異外執邪",
    "T38n1777_002:0529c14": "因緣無因緣生一切法也。次明真正發心者。",
    "T38n1777_002:0529c15": "三乘行人明知正因緣所生三界火宅。覺悟",
    "T38n1777_002:0529c16": "生死志求涅槃。但菩薩大悲濟物心異也。次",
    "T38n1777_002:0529c17": "明止觀修習者。發心信解分明必須修行定",
    "T38n1777_002:0529c18": "慧。即是三乘行人之根本也。次明破諸法遍",
    "T38n1777_002:0529c19": "者。若不破見思兩輪所執。妄境不遍則止觀",
    "T38n1777_002:0529c20": "有滯也。次明須知通塞者。隨所破法從淺至",
    "T38n1777_002:0529c21": "深。皆有道滅之通苦集之塞。若迷此理即不",
    "T38n1777_002:0529c22": "知得失是字非字。去取失宜也。次明道品調",
    "T38n1777_002:0529c23": "適者。三十七品是三乘入道之正要。能引進",
    "T38n1777_002:0529c24": "眾行到三脫門入涅槃也。次明對治助開三",
    "T38n1777_002:0529c25": "解脫門者。即是四禪四無量心四無色定九",
    "T38n1777_002:0529c26": "想八念十想八背捨八勝處十一切處九次第",
    "T38n1777_002:0529c27": "定事中六度等諸對治法助開三脫門也。次",
    "T38n1777_002:0529c28": "明識次位者。三乘入道從乾慧地乃至佛地。",
    "T38n1777_002:0529c29": "若能分別不謬即不生叨濫破增上慢心也。",
    "T38n1777_002:0530a01": "次明安忍強軟兩賊者。未入外凡之位內外",
    "T38n1777_002:0530a02": "八風壞三乘行人出世善根。若能安忍則不",
    "T38n1777_002:0530a03": "為所壞入乾慧地因發暖頂入性地也。次明",
    "T38n1777_002:0530a04": "順道法愛不生者。三乘之人若入性地發善",
    "T38n1777_002:0530a05": "有漏五陰所有善法功德智慧順道。若生法",
    "T38n1777_002:0530a06": "愛即便頂墮不得進入忍法成世第一法發真",
    "T38n1777_002:0530a07": "無滿也。若能不生法愛即不頂墮得入忍法",
    "T38n1777_002:0530a08": "位成世第一法發真無漏。即是三乘之人同",
    "T38n1777_002:0530a09": "見第一義諦。斷界內見思煩惱出三界火宅。",
    "T38n1777_002:0530a10": "是為此乘從三界出到有餘涅槃住盡智無",
    "T38n1777_002:0530a11": "生智運入無餘涅槃。故以十法成三乘者其",
    "T38n1777_002:0530a12": "義顯也。三明料簡者。問曰。自有眾生值佛隨",
    "T38n1777_002:0530a13": "聞一法即得道。或隨修一法門即入道。法華",
    "T38n1777_002:0530a14": "經三界火宅諸子門外方索車。何畢悉具此",
    "T38n1777_002:0530a15": "法乃成乘也。答曰。皆以往昔已修此十法成",
    "T38n1777_002:0530a16": "根性也。問曰。三車門外今何得十法成乘從",
    "T38n1777_002:0530a17": "界內而出。答曰。法華的據盡無生。三乘有為",
    "T38n1777_002:0530a18": "無漏功德是究竟三乘能運入無餘涅槃。乃",
    "T38n1777_002:0530a19": "是真乘既無無餘涅槃之可入。又不能運至",
    "T38n1777_002:0530a20": "常住涅槃。則三乘之義不成。故索三車不得",
    "T38n1777_002:0530a21": "也。今通明乘義有六種不同。一理乘。二教乘。",
    "T38n1777_002:0530a22": "三行乘。四相似乘。五分證真實乘。六究竟乘。",
    "T38n1777_002:0530a23": "一理乘者。三乘行人悉有四諦十二因緣六",
    "T38n1777_002:0530a24": "度之理三乘根性不同也。二教乘者。即是佛",
    "T38n1777_002:0530a25": "開三乘之教。三乘諸子以佛教門出三界苦。",
    "T38n1777_002:0530a26": "亦名名字乘也。三觀行乘者。即是三乘之人",
    "T38n1777_002:0530a27": "修五停心觀別相總相念處。乾慧地之觀行",
    "T38n1777_002:0530a28": "也。故勝鬘經云。三乘初業不愚於法。意在此",
    "T38n1777_002:0530a29": "也。四相似乘者。即是四善根人所得善有漏",
    "T38n1777_002:0530b01": "五陰。五分證真實乘者。即是學智從發苦忍",
    "T38n1777_002:0530b02": "真明無漏乃至非想第九無閡金剛三昧也。",
    "T38n1777_002:0530b03": "六究竟乘者。即是無學智阿羅漢辟支佛佛",
    "T38n1777_002:0530b04": "所得非想第九解脫道盡智無生智佛如實智",
    "T38n1777_002:0530b05": "能運入無餘涅槃也。此即是三藏教折法觀。",
    "T38n1777_002:0530b06": "通教體法觀十法成乘意在此也。但別教三",
    "T38n1777_002:0530b07": "觀十法成乘明六種乘。義意不同。分別事繁。",
    "T38n1777_002:0530b08": "問曰。佛法無量。何故的取此十法成三乘耶。",
    "T38n1777_002:0530b09": "答曰。佛法雖復無量。必須取其正要。如諸小",
    "T38n1777_002:0530b10": "乘經論大乘經論所明乘義。成者教門悉有",
    "T38n1777_002:0530b11": "此十意分明也。但隨緣散說不聚一處。今採",
    "T38n1777_002:0530b12": "經論撰十意以成乘義者。為欲令一家義學",
    "T38n1777_002:0530b13": "禪坐之徒知佛法大小乘經論所明入道正意。",
    "T38n1777_002:0530b14": "異外國外人各說一究竟道。末代時有師子",
    "T38n1777_002:0530b15": "身內蟲法師禪師。云莊老教與佛教一種。若",
    "T38n1777_002:0530b16": "作此解者。可將此十法比並。若彼明空具有",
    "T38n1777_002:0530b17": "此意分明名義成就者。可許是同。若無此十",
    "T38n1777_002:0530b18": "法或名義似同而研覈橫&#x7AEA;不通事理滯閡名",
    "T38n1777_002:0530b19": "字有闕作義不成。豈得同也。今毘曇成實雖",
    "T38n1777_002:0530b20": "是佛法小乘之論。明空入道。撿其論文即十",
    "T38n1777_002:0530b21": "意宛然名義無閡申通佛法。小乘入道意轉",
    "T38n1777_002:0530b22": "分明。況復大乘經論者乎。外人經書既無此",
    "T38n1777_002:0530b23": "名義故。不可皆言同佛法也。第二明一心三",
    "T38n1777_002:0530b24": "智但是一佛乘者。若觀因緣三諦。初心即得",
    "T38n1777_002:0530b25": "一心三智。開佛知見名見佛性。即大乘也。此",
    "T38n1777_002:0530b26": "則不復開三乘之別。故此經觀眾生品舍利",
    "T38n1777_002:0530b27": "弗問天女云。汝於三乘為何志求。天女答言。",
    "T38n1777_002:0530b28": "我為化三乘。如人入瞻蔔林唯嗅瞻蔔不嗅",
    "T38n1777_002:0530b29": "餘香。入此室者唯聞大乘功德之香不樂聲",
    "T38n1777_002:0530c01": "聞辟支佛功德香也。當知一心二智即是圓",
    "T38n1777_002:0530c02": "教。般若波羅蜜即是大乘。故大品經會宗品",
    "T38n1777_002:0530c03": "云。般若波羅蜜即是摩訶衍。摩訶衍即是般",
    "T38n1777_002:0530c04": "若波羅蜜。般若波羅蜜摩訶衍無二無別。今",
    "T38n1777_002:0530c05": "明一心三觀會成大乘者。大名不可思議。乘",
    "T38n1777_002:0530c06": "以能運為義。一心三觀境智並是不思議法。",
    "T38n1777_002:0530c07": "能運菩薩至於道場故名大乘。此須約六即",
    "T38n1777_002:0530c08": "明圓教一佛乘。即是六種大乘義也。一明理",
    "T38n1777_002:0530c09": "即大乘者。涅槃經云。一切眾生皆是大乘也。",
    "T38n1777_002:0530c10": "二名字即大乘者。緣理即發大乘心也。三觀",
    "T38n1777_002:0530c11": "行即大乘者。即是修不思議十法通達無閡",
    "T38n1777_002:0530c12": "也。十法名如前說。今略明不思議十法成觀",
    "T38n1777_002:0530c13": "行即者。一知不思議正因緣即是所觀境。如",
    "T38n1777_002:0530c14": "前明一念眠心具一切夢法。譬一念無明具",
    "T38n1777_002:0530c15": "一切法三諦之理不縱不橫。即其義也。此須",
    "T38n1777_002:0530c16": "的取維摩訶彌勒言一切眾生即大涅槃即菩",
    "T38n1777_002:0530c17": "提相。明此不思議因緣也。所以者何。中道第",
    "T38n1777_002:0530c18": "一義諦非因緣。是無作四諦之因緣也。若言",
    "T38n1777_002:0530c19": "涅槃即生死。一實諦即是苦因緣。若言生死",
    "T38n1777_002:0530c20": "即涅槃。一實諦即是滅因緣。若言菩提即煩",
    "T38n1777_002:0530c21": "惱。一實諦即是集因緣。若言煩惱即菩提。一",
    "T38n1777_002:0530c22": "實諦即是道因緣也。是為知不思議世間出",
    "T38n1777_002:0530c23": "世間正因緣也。二次明真正發心者。即是無",
    "T38n1777_002:0530c24": "緣慈悲無作四弘誓願也。若無緣大慈觀生",
    "T38n1777_002:0530c25": "死即涅槃煩惱即菩提。與眾生此滅道之樂。",
    "T38n1777_002:0530c26": "名無緣大慈也。觀涅槃即生死菩提即煩惱。",
    "T38n1777_002:0530c27": "欲拔眾生此虛妄之苦。名無緣大悲也。無作",
    "T38n1777_002:0530c28": "四弘誓願者。知涅槃即生死。未度苦諦令度",
    "T38n1777_002:0530c29": "苦諦也。知菩提即煩惱。未解集諦令解集諦",
    "T38n1777_002:0531a01": "也。知煩惱即菩提。未安道諦令安道諦也。知",
    "T38n1777_002:0531a02": "生死即涅槃。未得涅槃令得涅槃也。菩薩如",
    "T38n1777_002:0531a03": "是慈悲誓願無緣無念而覆一切眾生。猶如",
    "T38n1777_002:0531a04": "大雲不加功用如磁石吸鐵。是名真正菩提",
    "T38n1777_002:0531a05": "心也。三明行菩薩道勤修止觀者。若知生死",
    "T38n1777_002:0531a06": "即涅槃即是善修止也。若知煩惱即菩提即",
    "T38n1777_002:0531a07": "是善修觀也。如陰陽調適萬物長成。若巧修",
    "T38n1777_002:0531a08": "止觀即能一心具萬行也。問曰。以何為集。答",
    "T38n1777_002:0531a09": "曰。依此經及涅槃經。無明愛一切煩惱為集",
    "T38n1777_002:0531a10": "諦。業屬於苦。於今對義為便也。四明破諸法",
    "T38n1777_002:0531a11": "遍者。若知生死即涅槃。即破分段變易二種",
    "T38n1777_002:0531a12": "生死皆遍。若知煩惱即菩提。則破一切界內",
    "T38n1777_002:0531a13": "界外煩惱遍也。譬如轉輪聖王能破一切強",
    "T38n1777_002:0531a14": "敵亦不有所破。般若波羅蜜亦復如是。能破",
    "T38n1777_002:0531a15": "一切法亦不有所破。五善知通塞者。知生死",
    "T38n1777_002:0531a16": "即涅槃煩惱即菩提則一切皆通。知涅槃即",
    "T38n1777_002:0531a17": "生死菩提即煩惱則一切皆塞也。六善修道",
    "T38n1777_002:0531a18": "品者。觀十法界五陰生死即是法性五陰。法",
    "T38n1777_002:0531a19": "性五陰即是性淨涅槃。即是四念處破八倒。",
    "T38n1777_002:0531a20": "知涅槃即生死顯四枯也。知生死即涅槃顯",
    "T38n1777_002:0531a21": "四榮也。知一實諦是見虛空佛性住大涅槃",
    "T38n1777_002:0531a22": "也。因此四念處修正勤如意足根力覺道即",
    "T38n1777_002:0531a23": "是道品善知識由是成正覺。亦是莊嚴雙樹。",
    "T38n1777_002:0531a24": "是則煩惱即菩提。七對治助修諸波羅蜜者。",
    "T38n1777_002:0531a25": "知菩提即是重惡煩惱。是以知生死即涅槃。",
    "T38n1777_002:0531a26": "對治諸波羅蜜諸度法等侶助煩惱即菩提開",
    "T38n1777_002:0531a27": "三解脫門。對治若成煩惱即菩提也。八善識",
    "T38n1777_002:0531a28": "位次者。涅般即生死菩提即煩惱此是理即。",
    "T38n1777_002:0531a29": "若知生死即涅槃煩惱即菩提。是為名字即。",
    "T38n1777_002:0531b01": "因此觀行分明成五品弟子。即是觀行即。得",
    "T38n1777_002:0531b02": "六根清淨名相似即成四十一地。即是分證",
    "T38n1777_002:0531b03": "真實即。證妙覺果即是究竟即。若能善解此",
    "T38n1777_002:0531b04": "之次位。即不起大乘增上慢大乘旃陀羅之",
    "T38n1777_002:0531b05": "過罪也。九安忍成就者。若知生死即涅槃。即",
    "T38n1777_002:0531b06": "不為陰界入境病患境業相境魔事境禪門境",
    "T38n1777_002:0531b07": "二乘境菩薩境之所壞也。若知煩惱即菩提。",
    "T38n1777_002:0531b08": "即不為煩惱境諸見境增上慢境之所壞。能",
    "T38n1777_002:0531b09": "忍此無作苦集不為所壞者。此如大智論說",
    "T38n1777_002:0531b10": "能忍成道事不動亦不退是心名薩埵也。十",
    "T38n1777_002:0531b11": "順道法愛不生者。觀生死即涅槃。生一切諸",
    "T38n1777_002:0531b12": "禪定三昧等功德。觀煩惱即菩提。生諸陀羅",
    "T38n1777_002:0531b13": "尼門四無所畏十八不共法四無閡智一切種",
    "T38n1777_002:0531b14": "智。於順道法不愛不著。是為觀行乘。四明相",
    "T38n1777_002:0531b15": "似即大乘者。即是得六根清淨。如法華經說。",
    "T38n1777_002:0531b16": "五分證真實即大乘者。即是初發心住乃至",
    "T38n1777_002:0531b17": "等覺也。六明究竟即大乘者。即是妙覺地。如",
    "T38n1777_002:0531b18": "法華經佛自住大乘如其所得法定慧力莊嚴",
    "T38n1777_002:0531b19": "也。故大品經云。是乘從三界中出到薩婆若",
    "T38n1777_002:0531b20": "中住。是乘不動不出。故理即大乘從發菩提",
    "T38n1777_002:0531b21": "心成名字即觀行即相似即。即是乘從三界",
    "T38n1777_002:0531b22": "出也。法華經云。乘此寶乘遊於四方。嬉戲快",
    "T38n1777_002:0531b23": "樂直至道場。若得分證真實即住於十住開",
    "T38n1777_002:0531b24": "佛知見。乘此寶乘遊東方。若住十行即是",
    "T38n1777_002:0531b25": "示佛知見。乘此寶乘遊於南方。若住十迴",
    "T38n1777_002:0531b26": "向即是悟佛知見。乘是寶乘遊於西方。若",
    "T38n1777_002:0531b27": "住十地等覺即是入佛知見道。乘是寶乘遊",
    "T38n1777_002:0531b28": "於北方。若住妙覺即是乘是寶乘直至道場。",
    "T38n1777_002:0531b29": "名到薩婆若中住。理即大乘性如虛空。故云",
    "T38n1777_002:0531c01": "是乘不動不出也。略明一心三觀成一佛乘",
    "T38n1777_002:0531c02": "竟。第六約斷結釋淨名義者。三觀成淨名義",
    "T38n1777_002:0531c03": "略為三。一明不思議斷結。二成淨名義。三攝",
    "T38n1777_002:0531c04": "法。一明不思議斷結者。若言三觀定斷三諦",
    "T38n1777_002:0531c05": "惑證三諦理。智斷德成就名為淨。無垢稱者",
    "T38n1777_002:0531c06": "此同拙度之相。非此經所明不思議之斷惑",
    "T38n1777_002:0531c07": "也。今明不思議之三觀。見不思議三諦之理。",
    "T38n1777_002:0531c08": "不斷見思塵沙無明之惑。與三諦之理相應。",
    "T38n1777_002:0531c09": "一心三觀之智不閡煩惱。煩惱不障一心三",
    "T38n1777_002:0531c10": "觀之智。智不斷惑與理諦相應。即是不斷煩",
    "T38n1777_002:0531c11": "惱而入涅槃。故此經云。不斷癡愛起於明脫。",
    "T38n1777_002:0531c12": "菩薩住是解脫。能以須彌內於芥子。種種示",
    "T38n1777_002:0531c13": "現也。問曰。何意決須不斷煩惱而入涅槃是",
    "T38n1777_002:0531c14": "不思議解脫之相耶。答曰。須彌入芥子。小不",
    "T38n1777_002:0531c15": "障大大不閡小。故云不思議耳。今有煩惱",
    "T38n1777_002:0531c16": "結惑不障智慧涅槃。智慧涅槃不閡煩惱結",
    "T38n1777_002:0531c17": "惑。乃名不可思議。若其無惑有智而入涅槃",
    "T38n1777_002:0531c18": "稱不思議者。今即反難亦應無小有大論不",
    "T38n1777_002:0531c19": "思議也。二用三觀釋毘摩羅詰栗致為淨無",
    "T38n1777_002:0531c20": "垢稱義者。淨名居士因緣所生之心三諦之",
    "T38n1777_002:0531c21": "理性常皎然。目之為淨。不斷三諦惑障能起",
    "T38n1777_002:0531c22": "一心三觀三智之明脫。明脫雖處三惑之內。",
    "T38n1777_002:0531c23": "不為三惑所染。故稱無垢。一心三智會三諦",
    "T38n1777_002:0531c24": "之理。大用無方稱機而化故名為稱。故云淨",
    "T38n1777_002:0531c25": "無垢稱也。三明三觀攝一切法。三觀既攝一",
    "T38n1777_002:0531c26": "切法。淨無垢稱亦攝一切法也。所言攝一切",
    "T38n1777_002:0531c27": "法者。略明攝七種法也。一攝理。二攝結業。三",
    "T38n1777_002:0531c28": "攝依正報。四攝智。五攝行。六攝位。七攝教。",
    "T38n1777_002:0531c29": "此七法攝一切佛法。罄無不收。是故若能善",
    "T38n1777_002:0532a01": "解三觀通達淨無垢之名。則解一切佛法無",
    "T38n1777_002:0532a02": "滯閡也。第七三觀通此經文者即為三意。一",
    "T38n1777_002:0532a03": "釋室外。二釋室內。三釋出室。一釋室外。三",
    "T38n1777_002:0532a04": "觀成佛國因果之義。已如明宗所說。此是釋",
    "T38n1777_002:0532a05": "佛國品也。次折體二種入空可以釋方便品",
    "T38n1777_002:0532a06": "訶諸國王長者也。體假入空第二觀釋弟子",
    "T38n1777_002:0532a07": "品。訶十弟子之意正在此也。次第三中道第",
    "T38n1777_002:0532a08": "一義觀釋菩薩品。訶四大菩薩也。二明入室",
    "T38n1777_002:0532a09": "六品。若問疾品淨名空室以疾而臥。即表中",
    "T38n1777_002:0532a10": "道第一義諦觀相應修智之果。依常寂國現",
    "T38n1777_002:0532a11": "空室相也。慰喻有疾菩薩自調伏其心者。即",
    "T38n1777_002:0532a12": "是用三觀慰喻有疾菩薩。有疾菩薩亦用三",
    "T38n1777_002:0532a13": "觀已調三諦之惑疾也。不思議解脫品即是",
    "T38n1777_002:0532a14": "等三觀修智之果住於正道。雙照二諦。種種",
    "T38n1777_002:0532a15": "示現。次釋觀眾生品者。即是正用初觀釋也。",
    "T38n1777_002:0532a16": "次釋佛道品者。即是第二觀釋也。次釋入不",
    "T38n1777_002:0532a17": "二法門者。即是用第三觀釋也。次釋香積品",
    "T38n1777_002:0532a18": "者。還用第三觀雙照二諦垢淨俱遊釋也。問",
    "T38n1777_002:0532a19": "曰。室內既正明不思議義。何得約別相三觀",
    "T38n1777_002:0532a20": "以通諸品也。答曰。經文一往似約別相三觀",
    "T38n1777_002:0532a21": "而說。細尋意趣。悉通入一心中道也。三出室。",
    "T38n1777_002:0532a22": "菩薩行品見阿&#x95A6;佛品者即用三觀通釋佛國",
    "T38n1777_002:0532a23": "因果。同前佛國之意也。次釋法供養屬累二",
    "T38n1777_002:0532a24": "品。流通分是流通室內室外三觀折伏抑訶",
    "T38n1777_002:0532a25": "之意耳。"
}