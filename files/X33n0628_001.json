{
    "X33n0628_001:0338a03": "妙法蓮華經科拾卷第一(之上)",
    "X33n0628_001:0338a05": "姚秦三藏法師　鳩摩羅什奉　詔譯",
    "X33n0628_001:0338a06": "西蜀沙門　佛閑勖[、/(、*、)]大師　立科",
    "X33n0628_001:0338a07": "門人　智一雪墩　拾遺",
    "X33n0628_001:0338a08": "△第七別解文義遵古分三。初舒光發軔問答智",
    "X33n0628_001:0338a09": "境頓示始終門(即初序品)。二約近跡垂化開權顯實令",
    "X33n0628_001:0338a10": "悟一乘門(自方便品至法師品止為正宗分)。三開近顯遠拂迹入",
    "X33n0628_001:0338a11": "實令廣流通門(自見寶塔品至經盡共十八品為流通分)。",
    "X33n0628_001:0338a12": "妙法蓮華經序品第一",
    "X33n0628_001:0338a13": "序有證信發起之別。皆為正宗端其蒙也。品者梵",
    "X33n0628_001:0338a14": "語跋渠。此翻為品。義類同者。集在一處。故名曰品",
    "X33n0628_001:0338a15": "諸品之始。故云第一。△文二。初證信。二發起。初中",
    "X33n0628_001:0338a16": "又二初五句證信。二列眾證信。今初。",
    "X33n0628_001:0338a17": "如是我聞一時佛住王舍城耆闍崛山中。",
    "X33n0628_001:0338a18": "經首五句。皆證信也。由具斷疑息諍簡邪三義故。",
    "X33n0628_001:0338a19": "緣如古引。阿難尊者。所以能結集者。始由得法性",
    "X33n0628_001:0338a20": "覺自在王三昧。終由得記後。於過現無量諸佛法",
    "X33n0628_001:0338a21": "藏。悉能通達。初言如是者。乃總指冥記無疑之法",
    "X33n0628_001:0338a22": "門。以證信也。謂尊者於結集時。將在昔意之所持",
    "X33n0628_001:0338a23": "懸為指曰如是。一部妙法。自領受來。皆炳現於我",
    "X33n0628_001:0338a24": "心海之內。無遺無忘。故曰如是。若就經宗言信者。",
    "X33n0628_001:0338b01": "以當理之言。言理相順。故謂之如。則如之一言。通",
    "X33n0628_001:0338b02": "能所詮。含於理事。理者道理。非唯真如。是者。心境",
    "X33n0628_001:0338b03": "相稱。無疑無非。深信之謂也。我聞者。二約親領。以",
    "X33n0628_001:0338b04": "證信也。謂諸佛妙法。貴在能傳。故次明之。我即阿",
    "X33n0628_001:0338b05": "難自謂。聞是自指耳根。即以我無我之真我。口順",
    "X33n0628_001:0338b06": "世間。心造真境之妙我。而用根境非一異之能聞。",
    "X33n0628_001:0338b07": "領根境非一異之所聞也。一時者。三約嘉會以證",
    "X33n0628_001:0338b08": "信也。梵語劫波云時分。然時無別體。依法假立。若",
    "X33n0628_001:0338b09": "離所依體不可得。今隨世俗。說有一時。一者揀異",
    "X33n0628_001:0338b10": "餘時。如來說法。時有無量。不能別舉。故但言一。乃",
    "X33n0628_001:0338b11": "法王啟運嘉會之時。亦可謂機教相扣之時也。佛",
    "X33n0628_001:0338b12": "者。四約教主證信也。具云佛陀。此云覺者。而義有",
    "X33n0628_001:0338b13": "三。一自覺。謂雙覺理事。如睡夢覺。如蓮華開。此揀",
    "X33n0628_001:0338b14": "凡夫。二覺他。揀異二乘。三覺滿。揀異菩薩。又離心",
    "X33n0628_001:0338b15": "名自覺。離色名覺他。色心俱離名覺滿。乃十號中。",
    "X33n0628_001:0338b16": "三覺圓明之號也。然前教起中。已明佛身。今以佛",
    "X33n0628_001:0338b17": "乃教主。應更略陳。蓋由經中前後。應具兩異故。以",
    "X33n0628_001:0338b18": "諸聲聞於未解前。所見之身。既是脫御著弊之劣",
    "X33n0628_001:0338b19": "化。則於開解後。應見奇特勝應異前。無奈委付家",
    "X33n0628_001:0338b20": "業之長者。竟未見有脫弊著御之明文者。以翳病",
    "X33n0628_001:0338b21": "除。而狂華自滅。故得進悟。此佛乃是即心之佛。全",
    "X33n0628_001:0338b22": "體大用之所現故。此則體因用顯。乃不可思議之",
    "X33n0628_001:0338b23": "妙化也。住王下。約處證信也。王舍者。昔駁足王統",
    "X33n0628_001:0338b24": "千王。共立舍城。都五山中。遂成大國。故以人名處",
    "X33n0628_001:0338c01": "也。靈鷲是所屬之境。故以王舍冠之。耆闍崛此云",
    "X33n0628_001:0338c02": "靈鷲。以峰形似鷲故。言靈者。以前佛今佛。同居此",
    "X33n0628_001:0338c03": "故。若佛滅羅漢住法滅支弗住鬼神住。故俗呼為",
    "X33n0628_001:0338c04": "靈山。言住者。如來內住海印三昧。而攝無量義處",
    "X33n0628_001:0338c05": "三昧及法華三昧等。悉入其中。隨機應現。外以身",
    "X33n0628_001:0338c06": "相威儀。住於靈鷲。由此五事可據。故曰如是。一部",
    "X33n0628_001:0338c07": "妙法。皆我親從佛所聞者。而以師資道合之時。住",
    "X33n0628_001:0338c08": "於鷲頭山中。△二列眾證信二。初列眾。二總結。初",
    "X33n0628_001:0338c09": "中四。初聲聞。二菩薩。三八部。四王庶初二。初嘆德。",
    "X33n0628_001:0338c10": "二列名。今初。",
    "X33n0628_001:0338c11": "與大比丘眾萬二千人俱(至)盡諸有結心得自在。",
    "X33n0628_001:0338c12": "與者共也。大者器量尊重。為天王人王等大人所",
    "X33n0628_001:0338c13": "敬。有大道故。梵語比丘。或云有翻。翻為除饉。謂眾",
    "X33n0628_001:0338c14": "生薄福。在因無法。自資得報。多所饉乏。出家之人。",
    "X33n0628_001:0338c15": "戒行是良福田。能除因果之饉乏。或云無翻。以名",
    "X33n0628_001:0338c16": "含三義。一破惡。二怖魔。三乞士。恐取一失餘。故梵",
    "X33n0628_001:0338c17": "語僧伽。此云和合眾。謂事和無別眾。法和無別理",
    "X33n0628_001:0338c18": "也。由受比丘戒。始得比丘名。以此戒法。是最初出",
    "X33n0628_001:0338c19": "苦之正因故。首以法標人。而有萬二千也。阿羅漢。",
    "X33n0628_001:0338c20": "或云有翻。翻為無生。亦云無學。謂界內分段生死",
    "X33n0628_001:0338c21": "已盡故。真窮惑盡。無可學故。或言無翻者。名含三",
    "X33n0628_001:0338c22": "義。一云殺賊。賊即界內分別俱生二惑。能劫眾生",
    "X33n0628_001:0338c23": "功德法財。奪智慧命。比丘因中。能以定慧。殺之故。",
    "X33n0628_001:0338c24": "羅漢果。名為殺賊也。二云不生者。即比丘怖魔之",
    "X33n0628_001:0339a01": "果號。魔見不生。即大憂怖。恐復化人。則魔界空虗",
    "X33n0628_001:0339a02": "矣。三云應供。乃乞士之果號。由具智斷功德。堪為",
    "X33n0628_001:0339a03": "人天福田。故曰應供。諸漏下。漏煩惱與結。名異體",
    "X33n0628_001:0339a04": "一。即根隨等二十六法。今且指漏為種子。煩惱為",
    "X33n0628_001:0339a05": "現行。種既盡。則無復現行擾亂矣。亦即殺賊義逮",
    "X33n0628_001:0339a06": "得句。以三界因果。皆名為他。而智斷。功德。皆名為",
    "X33n0628_001:0339a07": "己。今則己利已得。亦即應供義。諸有之結既盡。則",
    "X33n0628_001:0339a08": "得有為解脫。有為智成。則無為克證。而證無為解",
    "X33n0628_001:0339a09": "脫。既無結縛。心得自在矣。即無疑解脫之無學。亦",
    "X33n0628_001:0339a10": "即無生義也。△二列名二。初比丘。二比丘尼。初二。",
    "X33n0628_001:0339a11": "初多知識。二少知識。初又二。初列上首名。二總結。",
    "X33n0628_001:0339a12": "今初。",
    "X33n0628_001:0339a13": "其名曰阿若憍陳如(至)須菩提阿難羅睺羅。",
    "X33n0628_001:0339a14": "阿若者名也。云無知。無知者。非無所知。乃知無也。",
    "X33n0628_001:0339a15": "謂以無生智。知真諦為名也。憍陳如是姓。云火器。",
    "X33n0628_001:0339a16": "其先祀火。從此命族。以火有照暗不生燒物不生",
    "X33n0628_001:0339a17": "二義。邪計祀之。可出生死。或名釋摩男。聞法得道",
    "X33n0628_001:0339a18": "最在一切人天二乘之前。佛之最長子也。摩訶迦",
    "X33n0628_001:0339a19": "葉云大飲光。以其身光。能飲蔽日月故。阿含云。羅",
    "X33n0628_001:0339a20": "閱祇大富長者。名迦維羅。婦名檀那。子名畢波羅。",
    "X33n0628_001:0339a21": "子婦名婆陀。其家千倍。勝缾沙王十六大國。無與",
    "X33n0628_001:0339a22": "為隣。畢鉢羅是樹名。尊者因禱樹而生故。以此命",
    "X33n0628_001:0339a23": "名。摩訶一梵。含大多勝三義。即五不翻中。多含不",
    "X33n0628_001:0339a24": "翻也。迦葉種類最多故。標摩訶以揀餘族。能行頭",
    "X33n0628_001:0339b01": "陀。上行稱為第一。優樓頻螺云木瓜林。伽耶云城。",
    "X33n0628_001:0339b02": "那提云河。三人皆依所居之處彰名。舍利弗具云",
    "X33n0628_001:0339b03": "舍利弗怛羅。舍利云鶖。即百舌鳥。亦云春鷺。其母",
    "X33n0628_001:0339b04": "眼之明利似之。弗怛羅云子。依母立名。故名鶖子。",
    "X33n0628_001:0339b05": "又云身子。此女好身形身之所生。故云身子。增一",
    "X33n0628_001:0339b06": "云。智慧無窮。決了諸疑第一。大目犍連云。採菽氏。",
    "X33n0628_001:0339b07": "上古有仙。居山食豆。母是彼種。揀餘云大。增一云",
    "X33n0628_001:0339b08": "神通輕飛。能到十方第一。摩訶迦旃延云文飾。善",
    "X33n0628_001:0339b09": "議論。敷演教道者。文飭第一。阿[少/兔]樓陀云無貧。過",
    "X33n0628_001:0339b10": "去弗沙佛末法。曾以一稗飯。施辟支弗。感九十一",
    "X33n0628_001:0339b11": "劫。天上人間。財寶無盡。又因精進失明。佛令繫念",
    "X33n0628_001:0339b12": "求天眼。四大淨色。半頭而發。明暗悉睹見大千界。",
    "X33n0628_001:0339b13": "如觀掌果。天眼第一。劫賓那云房宿。因禱房宿而",
    "X33n0628_001:0339b14": "生故名。又善占星宿。明識圖讖第一。憍梵波提云",
    "X33n0628_001:0339b15": "牛呞。以曾為牛王。餘習恒肆虗哨故名。又因避人",
    "X33n0628_001:0339b16": "嘲笑招愆。恒居天上。受天供第一。離婆多云離越。",
    "X33n0628_001:0339b17": "善入禪定。心不倒亂第一。畢陵伽婆蹉云餘習。以",
    "X33n0628_001:0339b18": "曾久為婆羅門。慢習仍現於今生果中故。薄拘羅",
    "X33n0628_001:0339b19": "云善容。容貌端嚴。壽百六十。以昔曾施一訶棃勒",
    "X33n0628_001:0339b20": "果。今世無病無夭。常樂閑居第一。摩訶拘絺羅云",
    "X33n0628_001:0339b21": "大膝。膝骨粗大得名。又呼為長爪梵志。因讀十八",
    "X33n0628_001:0339b22": "般經。無暇剪爪故。難陀云牧牛。亦云善歡喜。以慕",
    "X33n0628_001:0339b23": "道為名。故云善也。孫陀羅難陀孫陀羅云好愛。妻",
    "X33n0628_001:0339b24": "名也。難陀云歡喜。己名也。揀異牧牛故。連妻得名。",
    "X33n0628_001:0339c01": "富樓那云滿。父名也。彌多羅云慈。母名也。尼乃天",
    "X33n0628_001:0339c02": "竺女子之通稱。由連父母受名故。曰滿慈子。說法",
    "X33n0628_001:0339c03": "第一。須菩提云空生。以生時庫藏皆空。得名。解空",
    "X33n0628_001:0339c04": "第一。阿難云歡喜。佛得道日生。舉國皆喜得名。多",
    "X33n0628_001:0339c05": "聞第一。羅睺羅云覆障。一因昔塞鼠穴。一因六日",
    "X33n0628_001:0339c06": "不看婆羅門故。得處胎六年之報。而以覆障名。密",
    "X33n0628_001:0339c07": "行第一。塵餘云。阿難聞法時。尚在有學。結集時。始",
    "X33n0628_001:0339c08": "證無生。今列羅漢中。羅云位居沙彌。已證無學。今",
    "X33n0628_001:0339c09": "列大比丘中。以二人乃是眾所知識故。△二總結。",
    "X33n0628_001:0339c10": "如是眾所知識大阿羅漢等。",
    "X33n0628_001:0339c11": "聞名嘆德曰知。見形奉教曰識。知識者多故。云眾",
    "X33n0628_001:0339c12": "所知識。又知識有三種。謂教授同行及外護也。△",
    "X33n0628_001:0339c13": "二少知識。",
    "X33n0628_001:0339c14": "復有學無學二千人。",
    "X33n0628_001:0339c15": "三果四向。皆有真可研。有惑可斷。名有學。第四阿",
    "X33n0628_001:0339c16": "羅漢果。真窮惑盡。名無學。古謂此但舉位名數。而",
    "X33n0628_001:0339c17": "不嘆德故。名為少知識。聖與凡交絕本無多知少",
    "X33n0628_001:0339c18": "識之分。特以希高慕遠者。以多引之。藏名隱德者。",
    "X33n0628_001:0339c19": "以少引之。決不可以多少之迹。失其本也。△二比",
    "X33n0628_001:0339c20": "丘尼。",
    "X33n0628_001:0339c21": "摩訶波闍波提比丘尼(至)亦與眷屬俱。",
    "X33n0628_001:0339c22": "摩訶波闍波提云大愛道。亦云憍曇彌。云尼眾主。",
    "X33n0628_001:0339c23": "乃佛之姨母也。能以碩見首出弱質。先登覺岸故。",
    "X33n0628_001:0339c24": "名大愛道。又道慕於前。例倣於後故。云眾主。於佛",
    "X33n0628_001:0340a01": "成道十四年。求出家。佛不之許。阿難為陳三請。佛",
    "X33n0628_001:0340a02": "令阿難傳八敬法。若能行者。可聽出家。彼云。能行。",
    "X33n0628_001:0340a03": "乃聽。耶輸陀羅云華色。亦云名聞。以在家為菩薩",
    "X33n0628_001:0340a04": "之妻。捨俗為尼眾之首。且證無學故。得名聞之稱。",
    "X33n0628_001:0340a05": "△二菩薩眾二。初標名舉數。二嘆德列名。今初。",
    "X33n0628_001:0340a06": "菩薩摩訶薩八萬人。",
    "X33n0628_001:0340a07": "具足應云菩提薩埵摩訶薩埵。今略取之。菩提云",
    "X33n0628_001:0340a08": "道。薩埵云心。摩訶云大。即大道心也。古釋菩提。名",
    "X33n0628_001:0340a09": "佛道。薩埵名成眾生。乃以佛道成就眾生也。又菩",
    "X33n0628_001:0340a10": "提是自行。薩埵是化他行。如菩薩氣類者。有八萬",
    "X33n0628_001:0340a11": "人。△二嘆德列名二。初嘆德。二列名。初又二。初總",
    "X33n0628_001:0340a12": "嘆。二別嘆。今初。",
    "X33n0628_001:0340a13": "皆於阿耨多羅三藐三菩提不退轉。",
    "X33n0628_001:0340a14": "阿云無。耨多羅云上。三云正。藐云等。或云遍。菩提",
    "X33n0628_001:0340a15": "云覺。合云無上正等正覺。乃菩薩修行所期之果",
    "X33n0628_001:0340a16": "也。不退有三。一未成不退。信行地菩薩也。二成不",
    "X33n0628_001:0340a17": "退。初地至七地也。三極成不退。八地已上也。下文",
    "X33n0628_001:0340a18": "云。智慧到彼岸。皆極中之極。於無上覺。得不退也。",
    "X33n0628_001:0340a19": "△二別嘆二。初供養諸佛。二廣利羣生。今初。",
    "X33n0628_001:0340a20": "皆得陀羅尼樂說辯才(至)常為諸佛之所稱歎。",
    "X33n0628_001:0340a21": "陀羅尼云總持。於一切善法。能持令不忘不失也。",
    "X33n0628_001:0340a22": "又持善不失。持惡不生也。而有三種。一者聞持。於",
    "X33n0628_001:0340a23": "一切言語諸法。耳之所聞。皆不忘失。二者分別。於",
    "X33n0628_001:0340a24": "一切眾生。一切諸法。分別不錯。三者入音聲。於聞",
    "X33n0628_001:0340b01": "罵詈及贊善。毫無喜怒。於諸色聲。深達實相故。復",
    "X33n0628_001:0340b02": "有四種。謂法義呪忍四陀羅尼也。樂說辯才。即四",
    "X33n0628_001:0340b03": "無礙辯之一。亦名四無礙智。謂菩薩於法於義。於",
    "X33n0628_001:0340b04": "言辭於眾生根性。內以智明。外以妙辯。隨所樂聞。",
    "X33n0628_001:0340b05": "而為說之。各令歡喜也。轉不退輪。輪有轉義摧碾",
    "X33n0628_001:0340b06": "義。蓋轉者。既摧自障。更除他惱。皆至不退而後已。",
    "X33n0628_001:0340b07": "內凭總持。外以辯才。轉不退輪。即是先以法施。而",
    "X33n0628_001:0340b08": "攝財施。上供多佛也。於諸佛下。以不離菩提心。上",
    "X33n0628_001:0340b09": "供下化。便資種智故。又植眾德本。德之本即菩提",
    "X33n0628_001:0340b10": "心也。惟其德本成就。便得稱可佛心。而為諸佛之",
    "X33n0628_001:0340b11": "所稱嘆。△二廣利羣生。",
    "X33n0628_001:0340b12": "以慈修身善入佛慧(至)能度無數百千眾生。",
    "X33n0628_001:0340b13": "以同體慈。熏修三業。成三不護。即以此無礙三業。",
    "X33n0628_001:0340b14": "擇法應根。妙契大權。故曰善入佛慧。重障除大智",
    "X33n0628_001:0340b15": "現。故曰通達。揚般若之風帆。渡煩惱之苦海。到三",
    "X33n0628_001:0340b16": "德之覺岸矣。盛德既隆。佳聲亦遍。故名稱普聞於",
    "X33n0628_001:0340b17": "無量。而無量界中之眾生。不獨覩形者。增道損生。",
    "X33n0628_001:0340b18": "而聞名者。亦得福不唐捐。故稱能度。總之菩薩行",
    "X33n0628_001:0340b19": "之大致。不越上供下利。皆以智慧為本。△二列名",
    "X33n0628_001:0340b20": "二。初正列。二結屬。今初。",
    "X33n0628_001:0340b21": "其名曰文殊師利菩薩(至)寶積菩薩導師菩薩。",
    "X33n0628_001:0340b22": "文殊三名。一名文殊師利。云妙德。謂具不可思議",
    "X33n0628_001:0340b23": "微妙種種功德故。一名滿殊尸利。云妙首。謂具不",
    "X33n0628_001:0340b24": "可思議微妙功德。在諸菩薩之上故。一名曼殊室",
    "X33n0628_001:0340c01": "利。云玅吉祥。謂具不可思議微玅功德最勝吉祥",
    "X33n0628_001:0340c02": "故。緣如餘引。今但釋名。餘名亦然。梵語婆婁吉低",
    "X33n0628_001:0340c03": "稅。云觀世音。能所圓融。有無兼暢。照窮正性。察其",
    "X33n0628_001:0340c04": "本末。故稱觀也。世音者。所觀之境也。萬象流動。隔",
    "X33n0628_001:0340c05": "別不同。類音殊唱。俱蒙解脫。故曰觀世音。梵語摩",
    "X33n0628_001:0340c06": "訶那鉢。云大勢至。以凡投足處。震動三千大千。及",
    "X33n0628_001:0340c07": "魔宮殿。故常精進者。如為一人經劫不能受化。猶",
    "X33n0628_001:0340c08": "無一念棄捨故。不休息者。以恒沙劫。為一日夜。三",
    "X33n0628_001:0340c09": "十日為一月。十二月為一歲。過千萬億歲。值一佛",
    "X33n0628_001:0340c10": "如是值恒沙佛。修諸梵行。然後受記心亦不休故",
    "X33n0628_001:0340c11": "寶掌者。大士能以右手。遍捫若干世界。出三寶之",
    "X33n0628_001:0340c12": "聲。乃至慈悲喜捨等聲。更有七寶流出。施給貧乏。",
    "X33n0628_001:0340c13": "始令歡喜。終至涅槃。則財寶法寶。皆一掌之所流",
    "X33n0628_001:0340c14": "出矣。藥王者。能以上藥。遍治眾生身心二病故。勇",
    "X33n0628_001:0340c15": "施等者。雖於財於法。悉達體空。而熾然行施。無厭",
    "X33n0628_001:0340c16": "足故。所證三諦。可貴如寶。能證三智。圓明如月。故",
    "X33n0628_001:0340c17": "能權能實之智體。如月隨時而現虧盈之象。光生",
    "X33n0628_001:0340c18": "暗滅。故惑消智滿。如晦盡體圓。故三大士。於二利",
    "X33n0628_001:0340c19": "中。同有障寂智朗。除熱生凉之德故。並以月喻。體",
    "X33n0628_001:0340c20": "備用週。能救不可救者。故云大力。以大力用。遍應",
    "X33n0628_001:0340c21": "眾緣。咸拔眾苦。名無量力。出界內分段。超界外變",
    "X33n0628_001:0340c22": "易故。云越三界。跋陀婆羅云善守。能令聞名者。必",
    "X33n0628_001:0340c23": "獲果證故。又云賢首。以位居等覺。為眾賢之首故。",
    "X33n0628_001:0340c24": "彌勒云慈氏。自得慈心三昧。能令見者。亦同證得",
    "X33n0628_001:0341a01": "故。諸佛法寶。咸被集積故。隨邪道者。以大悲心。引",
    "X33n0628_001:0341a02": "歸正道故。△二結屬。",
    "X33n0628_001:0341a03": "如是等菩薩摩訶薩八萬人俱。",
    "X33n0628_001:0341a04": "問。何以先列聲聞。次列菩薩。答。攝末歸本故。由小",
    "X33n0628_001:0341a05": "之大故。當機應爾故。△三八部眾。",
    "X33n0628_001:0341a06": "爾時釋提桓因(至)各與若干百千眷屬俱。",
    "X33n0628_001:0341a07": "梵語釋提桓因。因陀羅云能作。能作忉利天主也。",
    "X33n0628_001:0341a08": "瓔珞經云。過此賢劫二千二十四劫作佛。號曰無",
    "X33n0628_001:0341a09": "著明月等。三是帝釋內臣。如世卿相。明月即寶吉",
    "X33n0628_001:0341a10": "祥月天子也。普香是明星天子。寶光是寶意天子。",
    "X33n0628_001:0341a11": "四大天王是帝釋外臣。如武將。各領二部鬼神。不",
    "X33n0628_001:0341a12": "令惱人。故稱護世者。然天有三種。一世間天。即諸",
    "X33n0628_001:0341a13": "國王。雖在人中。而享天福故。二者生天。即因修十",
    "X33n0628_001:0341a14": "善報果生天者。三者淨天。即聖弟子。斷諸漏染。證",
    "X33n0628_001:0341a15": "清淨果者。今是生天。則天者乃天然自然。身勝樂",
    "X33n0628_001:0341a16": "勝之謂也。言天王者。謂為諸天主。統治諸天。非同",
    "X33n0628_001:0341a17": "春秋繫王於天也。言天子者。乃天王之子。非父天",
    "X33n0628_001:0341a18": "母地之謂也。自在即第五化樂天。自變五欲境。而",
    "X33n0628_001:0341a19": "自娛樂者。大自在即第六他化天。假他所化五欲。",
    "X33n0628_001:0341a20": "以為己樂者。有指此為魔王天者。而大集經云。欲",
    "X33n0628_001:0341a21": "色二界之間。別有魔天。為魔所居。上於欲界。但列",
    "X33n0628_001:0341a22": "初二天及後二。而不列夜摩兜率者略耳。娑婆云",
    "X33n0628_001:0341a23": "忍。由諸眾生安忍十惡苦果。不肯出離。依人立名。",
    "X33n0628_001:0341a24": "故云忍土。梵是西音。此云離欲。除下地繫。上升色",
    "X33n0628_001:0341b01": "界。故曰離欲。尸棄云頂髻。先舉位次指人者。則娑",
    "X33n0628_001:0341b02": "婆世界主梵天王。乃尸棄大梵也。此天居於初禪",
    "X33n0628_001:0341b03": "中間。內有尋伺。外有言說。始能統上冠下。號令一",
    "X33n0628_001:0341b04": "切故。以主字該括。而不細列上二界也。龍總名也。",
    "X33n0628_001:0341b05": "統有五種形。一者象形。以善住龍為主。二者虵形。",
    "X33n0628_001:0341b06": "以難陀龍為主。三者馬形。以阿那婆龍為主。四者",
    "X33n0628_001:0341b07": "魚形。娑樓那主之。五蝦蟇形。摩那斯主之。又一切",
    "X33n0628_001:0341b08": "龍。皆有四種熱惱。獨阿耨池中無。以是七地菩薩。",
    "X33n0628_001:0341b09": "示居其處故。難陀云歡喜。跋云善。乃兄弟二龍。常",
    "X33n0628_001:0341b10": "護摩竭陀國。雨澤以時。國無飢年。瓶沙王歲設一",
    "X33n0628_001:0341b11": "會。以報之。百姓聞皆歡喜故名。亦即目連所降之",
    "X33n0628_001:0341b12": "龍也。娑伽羅云鹹水海。隨所居得名也。和修吉云",
    "X33n0628_001:0341b13": "多頭。德叉迦云現毒。阿耨達與阿那婆達多。梵語",
    "X33n0628_001:0341b14": "訛略也。云無惱。即雪山頂池名。池中有五柱堂。住",
    "X33n0628_001:0341b15": "此者。即以不受熱惱得名。摩那斯云大身。若修羅",
    "X33n0628_001:0341b16": "排海水。淹善見城。此龍能縈身遏而不沒。優鉢羅",
    "X33n0628_001:0341b17": "云黛色蓮華池。住此者。即依處以受名。又樹名也。",
    "X33n0628_001:0341b18": "緊那羅云疑神。形似人。而頭有一角。故號人非人。",
    "X33n0628_001:0341b19": "乃帝釋法樂之臣。居十寶山。若身有異相。即上天",
    "X33n0628_001:0341b20": "奏樂。若佛說法。即弦歌而頌法門。以法緊奏四諦。",
    "X33n0628_001:0341b21": "妙緊奏十二因緣。大緊奏六度。持緊總奏前三。皆",
    "X33n0628_001:0341b22": "外現內秘者也。乾闥婆云嗅香。以香為食故。亦云",
    "X33n0628_001:0341b23": "香陰。身能出香故。乃天帝俗樂之神也。樂者緣幢",
    "X33n0628_001:0341b24": "倒擲之伎也。樂音鼓節弦管也。管者幢倒中之勝。",
    "X33n0628_001:0341c01": "美音者弦管中之勝者也。然緣幢倒擲。古無注什。",
    "X33n0628_001:0341c02": "阿修羅云無端正。男醜女美。又云。非天。所受福報。",
    "X33n0628_001:0341c03": "略次諸天。而無天德。故似而又非。婆稚云團圓。曾",
    "X33n0628_001:0341c04": "與天帝戰被縛。因誓得脫復還。故曰團圓。佉羅騫",
    "X33n0628_001:0341c05": "馱。云廣肩胛。即能湧水。淹善見城者。毗摩質多羅。",
    "X33n0628_001:0341c06": "云淨心。即舍脂父也。羅睺羅云障持。以日能照眼",
    "X33n0628_001:0341c07": "故。舉手障之。世或謂之日蝕。私謂。凡在推步數外",
    "X33n0628_001:0341c08": "所見者乃是。迦樓羅云金翅。頸有如意珠。以龍為",
    "X33n0628_001:0341c09": "食。起世經云。此鳥與龍。各具四生。大海之北有樹。",
    "X33n0628_001:0341c10": "名居吒奢摩離。高一百由旬。枝葉覆五十由旬。此",
    "X33n0628_001:0341c11": "鳥與龍皆依此樹。四面而住。各有宮殿。縱廣六百",
    "X33n0628_001:0341c12": "由旬七重垣牆。七寶莊嚴。其卵生鳥居樹之東。胎",
    "X33n0628_001:0341c13": "南。濕西。化北。東鳥欲啖龍時。先上東枝。觀大海已。",
    "X33n0628_001:0341c14": "乃下。以翅扇大海。令水自開。二百由旬。取卵生龍",
    "X33n0628_001:0341c15": "而食之。餘則不能。胎生鳥。能開海水。四百由旬。取",
    "X33n0628_001:0341c16": "卵胎二龍食之。濕生鳥能開水。八百由旬。取卵胎",
    "X33n0628_001:0341c17": "濕三種龍為食。北居之鳥。能開海水。一千六百由",
    "X33n0628_001:0341c18": "旬。取四生之龍為食。故曰四生之鳥。還食四生之",
    "X33n0628_001:0341c19": "龍。初鳥威懾羣龍故。次則身大於羣故。三則噉龍",
    "X33n0628_001:0341c20": "須滿故。四則頸繫如意故。△四王庶眾。",
    "X33n0628_001:0341c21": "韋提希子阿闍世王與若干百千眷屬俱。",
    "X33n0628_001:0341c22": "韋提希云思惟。闍王母也。阿闍世云未生怨。於未",
    "X33n0628_001:0341c23": "生前。相師占云。此兒生已。定當害父故名。又母姙",
    "X33n0628_001:0341c24": "之日。已有惡心。向瓶沙王故。問。前因當機故。先列",
    "X33n0628_001:0342a01": "聲聞。次及菩薩。今何先天。次八部。後王庶耶。答。攝",
    "X33n0628_001:0342a02": "末時。必先勝後劣故。上中下根得記。居然有次第",
    "X33n0628_001:0342a03": "也。△二總結。",
    "X33n0628_001:0342a04": "各禮佛足退坐一面。",
    "X33n0628_001:0342a05": "天及八部化人聽法。凡庸不識。聖眼知之。且針鋒",
    "X33n0628_001:0342a06": "之地。能容多眾。不相妨礙。故各舉類之異。而復數",
    "X33n0628_001:0342a07": "之多也。眾皆禮足。眾皆一面。圓回之妙。不可思議。",
    "X33n0628_001:0342a08": "禮足者。謂以頭面。置佛足上。△二發起二。初如來",
    "X33n0628_001:0342a09": "為眾發起。二菩薩問答決疑。初二。初說經入定。二",
    "X33n0628_001:0342a10": "放光現相。初四。初四眾圍繞。二正為說入。三雨花",
    "X33n0628_001:0342a11": "動地。四大眾發喜。今初。",
    "X33n0628_001:0342a12": "爾時世尊四眾圍繞供養恭敬尊重讚歎。",
    "X33n0628_001:0342a13": "爾時者。望前即四眾雲集之時。望後即將現六瑞",
    "X33n0628_001:0342a14": "之時。乃佛十種化。不失時中之。第三授菩薩記。化",
    "X33n0628_001:0342a15": "不失時之時也。世尊者。謂以智慧等法。破貪等不",
    "X33n0628_001:0342a16": "善之法。滅生死苦。得無上覺。為世與出世。咸皆尊",
    "X33n0628_001:0342a17": "重。故曰世尊。四眾者。聲聞菩薩八部王庶也。其出",
    "X33n0628_001:0342a18": "家與在家之四。亦不出此。以八部王庶皆在家故。",
    "X33n0628_001:0342a19": "又影響發起當機結緣之四。亦不越此四外。圍繞",
    "X33n0628_001:0342a20": "者。若望禮拜言。即因拜後瞻仰不已。而更右旋數",
    "X33n0628_001:0342a21": "匝。乃行家威儀也。若望退坐言。則多指週環。乃坐",
    "X33n0628_001:0342a22": "家威儀也。供養為檀度所攝。而有上供下利之分。",
    "X33n0628_001:0342a23": "於下利中。始論資生無畏法。而上供中。復有財供",
    "X33n0628_001:0342a24": "法供及觀行供之三種。今對下尊重等。且約財供",
    "X33n0628_001:0342b01": "言之。以運三業。皆可名供養故。則五體志心為恭",
    "X33n0628_001:0342b02": "敬。乃身供養也。一念耑注為尊重。乃意供養也。發",
    "X33n0628_001:0342b03": "言稱美為贊歎。乃口供養也。△二正為說入。",
    "X33n0628_001:0342b04": "為諸菩薩說大乘經(至)身心不動。",
    "X33n0628_001:0342b05": "為言乃引為也。葢世尊將與聲聞授記。復先為菩",
    "X33n0628_001:0342b06": "薩說無量義者。使其從旁聞之生疑。作會權入實",
    "X33n0628_001:0342b07": "之先聲。則名雖為菩薩。而實為聲聞弄引也。大乘",
    "X33n0628_001:0342b08": "經者。大莊嚴經論。有七種大義。一者緣大。謂菩薩",
    "X33n0628_001:0342b09": "修行大乘之法。以無量契經大法義。而為所緣故。",
    "X33n0628_001:0342b10": "二行大。謂菩薩修行大乘。能行二利大行故。三智",
    "X33n0628_001:0342b11": "大。謂菩薩修行大乘。能達二無我理。於諸境界。善",
    "X33n0628_001:0342b12": "能分別故。四勤大。謂菩薩修行大乘。曠大劫來。期",
    "X33n0628_001:0342b13": "證聖果。精進無間故。五巧大。謂菩薩修行大乘。以",
    "X33n0628_001:0342b14": "善巧方便。垂形六道。化諸眾生。去住自在故。六畏",
    "X33n0628_001:0342b15": "大。即無所畏也。謂菩薩修行大乘。智力內充。明了",
    "X33n0628_001:0342b16": "決定。於大眾中。說一切法。無所懼故。七者事大。謂",
    "X33n0628_001:0342b17": "菩薩修行大乘。欲令一切眾生。了其大事因緣故。",
    "X33n0628_001:0342b18": "數數示現世間。演大妙法。入大涅槃故等。乘以運",
    "X33n0628_001:0342b19": "載為義。謂乘此大乘。自運運他。同到智地。故名大",
    "X33n0628_001:0342b20": "乘。即所詮也。其能詮此妙義者。則名為經。是知大",
    "X33n0628_001:0342b21": "乘經之三字。乃教菩薩法門之通稱也。名無量義",
    "X33n0628_001:0342b22": "者。如彼經。佛答大莊嚴菩薩云。有一法門。能令速",
    "X33n0628_001:0342b23": "證菩提。謂無量義。從一法生。一法者。名為實相。使",
    "X33n0628_001:0342b24": "在座權乘聞而疑曰。既無量法門。皆從一生。則我",
    "X33n0628_001:0342c01": "所乘法。亦應究竟還歸一實。是故世尊。將演攝末",
    "X33n0628_001:0342c02": "歸本法輪故。先示無量義。以發其端。又此法門。乃",
    "X33n0628_001:0342c03": "佛在昔自所乘。而速得道果者。故為佛所護念。決",
    "X33n0628_001:0342c04": "不輕示於人者。佛說下。明入定也。跏趺有二。一以",
    "X33n0628_001:0342c05": "左壓右名半跏。若更[跳兆+必]以右壓左。名全跏趺。古往",
    "X33n0628_001:0342c06": "諸佛。盡行此法。然非世間受用法。亦不與外道共。",
    "X33n0628_001:0342c07": "乘此威儀。即能破魔斷結。故先跏趺。言入者。如來",
    "X33n0628_001:0342c08": "已離散心。無時不定。其見有出之與入者。特因能",
    "X33n0628_001:0342c09": "見入定威儀。得益者而示之。理實世尊寂照雙流。",
    "X33n0628_001:0342c10": "於正說時。又何嘗不在定中三昧。名無量義處者。",
    "X33n0628_001:0342c11": "由無量諸法。即是無量義處。乃能契世間常住妙",
    "X33n0628_001:0342c12": "理之深定也。三昧云正受。以能入者。即不受諸受",
    "X33n0628_001:0342c13": "故。若身若心。皆云不動者。特緣妙定瑩然通徹內",
    "X33n0628_001:0342c14": "外故。令身心寂而不動。則生身法身。冥同一體矣。",
    "X33n0628_001:0342c15": "△三雨花動地。",
    "X33n0628_001:0342c16": "是時天雨曼陀羅華(至)普佛世界六種震動。",
    "X33n0628_001:0342c17": "曼陀羅云適意。亦云白華。曼殊沙云柔軟。亦云赤",
    "X33n0628_001:0342c18": "華。摩訶云大。即小大白赤。四種華也。震動言六者。",
    "X33n0628_001:0342c19": "以震略吼擊動。略起踴合。三聲三形故六。然據普",
    "X33n0628_001:0342c20": "佛二字。應如華嚴有六三十八種震動。今經貴略",
    "X33n0628_001:0342c21": "故。但言六。此之二瑞。若望前則為在昔之人。雖聞",
    "X33n0628_001:0342c22": "一切法門。而罔諳咸從一實所生之旨。今忽豁然",
    "X33n0628_001:0342c23": "妙悟流溢。感彼依報。同現靈瑞。以慶今聞。望後則",
    "X33n0628_001:0342c24": "華有感果之能。為諸三乘。預現道成之兆。動有撼",
    "X33n0628_001:0343a01": "執之力。為彼三乘。先示盡結之徵。△四大眾發喜。",
    "X33n0628_001:0343a02": "爾時會中比丘比丘尼(至)歡喜合掌一心觀佛。",
    "X33n0628_001:0343a03": "比丘比丘尼。乃出家二眾。解見前。優婆塞云近事",
    "X33n0628_001:0343a04": "男。優婆夷云近事女。俱於人中。大具正見。能秉佛",
    "X33n0628_001:0343a05": "戒。乘六妙行。速出生死者。故列八部之前。天龍下。",
    "X33n0628_001:0343a06": "翻譯名義云。夫佛之垂化道濟百靈。法之傳世慈",
    "X33n0628_001:0343a07": "育萬有。三乘賢聖。既肅爾以歸依。八部鬼神。亦森",
    "X33n0628_001:0343a08": "然而翊衛。故諸經中多列。此乘急戒緩之流也。天",
    "X33n0628_001:0343a09": "者天然樂勝。清淨光明。尊勝無比。故名為天。位列",
    "X33n0628_001:0343a10": "雖多。必以梵釋居首者。蓋大梵是大千之主。帝釋",
    "X33n0628_001:0343a11": "是三十三天之主故。龍者神靈之物。孔雀大雲等",
    "X33n0628_001:0343a12": "經。列名雖有不同。而皆言其能護持佛法。夜叉云",
    "X33n0628_001:0343a13": "勇健。有三種。一居天。一居空。一居地。唯天空二居",
    "X33n0628_001:0343a14": "者。能飛行。地居則不能。乾闥婆云香陰。陰即身也。",
    "X33n0628_001:0343a15": "不啖酒肉。唯以香資陰故。阿修等三並見前。摩睺",
    "X33n0628_001:0343a16": "羅伽。云大腹行。即蟒神也。亦名地龍。此八部中有",
    "X33n0628_001:0343a17": "人及鬼畜故。以人非人總結。轉輪聖王。即諸國大",
    "X33n0628_001:0343a18": "王。未可。即作輪王說。大眾見佛說無量義經。便入",
    "X33n0628_001:0343a19": "無量義定。由說處即是行處。以致天地同歸。咸披",
    "X33n0628_001:0343a20": "妙應。此由一人發真歸源。所有依報。悉皆化成無",
    "X33n0628_001:0343a21": "上知覺。是以為祥為瑞。而令見者。不知所以然。而",
    "X33n0628_001:0343a22": "然內發大喜。或將擬曰既有希奇之兆。必有非常",
    "X33n0628_001:0343a23": "之事當現。乃整肅三業。不令異緣。故曰一心觀佛。",
    "X33n0628_001:0343a24": "須知喜由瑞發。機因喜動。則喜非瑞攝說者察焉。",
    "X33n0628_001:0343b01": "△二放光現相二。初放光。二現相。初二。初光所從",
    "X33n0628_001:0343b02": "處。二光照分齊。今初。",
    "X33n0628_001:0343b03": "爾時佛放眉間白毫相光。",
    "X33n0628_001:0343b04": "天竺最重者。是以相觀人。凡人初生。必延師相之",
    "X33n0628_001:0343b05": "故。大人之相。數有四八。唯法王與輪王乃具。又輪",
    "X33n0628_001:0343b06": "王雖具而微。不若法王之顯著。以有漏福終乏。無",
    "X33n0628_001:0343b07": "為智以拯接故。白毫是四八中。第三十一相也。在",
    "X33n0628_001:0343b08": "佛兩眉之間。以表得證中道。不落二邊。故其色白。",
    "X33n0628_001:0343b09": "中表俱空。而有八楞。右旋而住。若明珠覆於額上。",
    "X33n0628_001:0343b10": "太子初生。牽長五尺。苦行時長一丈。得佛道時。長",
    "X33n0628_001:0343b11": "一丈五尺。又始從發心修行。終至涅槃。一切相貌。",
    "X33n0628_001:0343b12": "悉皆影現。今則毫相上。舒金光湧照。△二光照分",
    "X33n0628_001:0343b13": "齊。",
    "X33n0628_001:0343b14": "照東方萬八千世界(至)上至阿迦尼吒天。",
    "X33n0628_001:0343b15": "所照橫豎。各有分齊。橫則四方四維。靡所不周。但",
    "X33n0628_001:0343b16": "照由東始。故先及之。萬八千土者。機感使然。可弗",
    "X33n0628_001:0343b17": "約表。如下智勝光照五百。則又何表。豎則上至阿",
    "X33n0628_001:0343b18": "迦尼吒。下至阿鼻。阿迦尼吒云質礙。且指色界頂",
    "X33n0628_001:0343b19": "言。下云。上至有頂。則透過色頂矣。阿鼻云無間。乃",
    "X33n0628_001:0343b20": "造五逆罪者。所生之處。無間有五。謂趣果受苦時",
    "X33n0628_001:0343b21": "及形命。皆無間歇也。而在地之下。故云地獄。△二",
    "X33n0628_001:0343b22": "現相二。初現凡相。二現聖相。今初。",
    "X33n0628_001:0343b23": "於此世界盡見彼土六趣眾生。",
    "X33n0628_001:0343b24": "趣乃趣向意。其類有六。各有能趣之因。及所趣之",
    "X33n0628_001:0343c01": "果。因果合舉。故言六趣。即六凡也。△二現聖相。",
    "X33n0628_001:0343c02": "又見彼土現在諸佛(至)以佛舍利起七寶塔。",
    "X33n0628_001:0343c03": "不離當下。便能見彼聞彼也。並見下。即彼眾依教",
    "X33n0628_001:0343c04": "行證也。四眾云得道者。乃諸權乘。各至自所求果",
    "X33n0628_001:0343c05": "也。菩薩云行道者。以秉一乘人。未至所求故。因緣",
    "X33n0628_001:0343c06": "等各言種種者。以親生之因。與疎助之緣。內懷之",
    "X33n0628_001:0343c07": "信解。外現之相貌。各有差別故。涅槃云大滅度。諸",
    "X33n0628_001:0343c08": "佛化緣既畢。故以寂滅果體。為所歸故云般。般猶",
    "X33n0628_001:0343c09": "入也。舍利云靈骨。塔婆云圓塚。為藏靈骨之處。始",
    "X33n0628_001:0343c10": "而聞法。終見入滅。乃四聖法界之始終。合上六凡。",
    "X33n0628_001:0343c11": "同是一光所照。能照既其平等被照。應無差別。則",
    "X33n0628_001:0343c12": "平等一乘。平等授記之旨。俱先為一光注破矣。上",
    "X33n0628_001:0343c13": "乃經家。略敘十界因果。皆為一光披露。至下偈中。",
    "X33n0628_001:0343c14": "則為一一指示。以顯此光之希有。迥異尋常。△二",
    "X33n0628_001:0343c15": "菩薩問答決疑二。初彌勒擬度以問。二文殊原古",
    "X33n0628_001:0343c16": "以答。初二。初經家述疑。二彌勒起問。初二。初述彌",
    "X33n0628_001:0343c17": "勒念。二述大眾念。今初。",
    "X33n0628_001:0343c18": "爾時彌勒菩薩(至)希有之相我今當問。",
    "X33n0628_001:0343c19": "等覺大士。未離比觀。故云作念。神變者。謂由天心",
    "X33n0628_001:0343c20": "神慧。運之於內。希有之相。變現於外。故名神變。大",
    "X33n0628_001:0343c21": "寶積云。神變有三種。一說法神變。二教誡神變。三",
    "X33n0628_001:0343c22": "神變神變。今即說法神變也。謂如來以無礙妙智。",
    "X33n0628_001:0343c23": "知諸眾生善惡業因果報。應以何等法門。而得解",
    "X33n0628_001:0343c24": "脫。如是知已。為現神變。而為說法也。今則甘露將",
    "X33n0628_001:0344a01": "降故。預現神變。令生渴仰。然此渴仰。俱由念始大",
    "X33n0628_001:0344a02": "事因緣。非念不發。故先作念。是何緣有此瑞。則靈",
    "X33n0628_001:0344a03": "山一會。聞法得記之機。皆緣此一念之蒙之所發",
    "X33n0628_001:0344a04": "耳。今佛下。謂此種境界。乃不可思議人。於不可思",
    "X33n0628_001:0344a05": "議定中。所現之希有。自屬現量所緣。既非我之測",
    "X33n0628_001:0344a06": "度。可擬當更問誰。而誰是能答之者。復作下。念問",
    "X33n0628_001:0344a07": "文殊。由所覲之佛既多。於中必有所見。故應問文",
    "X33n0628_001:0344a08": "殊。△二述大眾念。",
    "X33n0628_001:0344a09": "爾時比丘比丘尼(至)神通之相今當問誰。",
    "X33n0628_001:0344a10": "四眾八部。雖亦念瑞亦念問誰。而不能於誰中擇",
    "X33n0628_001:0344a11": "出可問者。則所證之淺深可見矣。變與通雖同是",
    "X33n0628_001:0344a12": "一。釋義則別於上。由光是色法。而從靈通妙慧所",
    "X33n0628_001:0344a13": "發。故能徹照障外。非覆盆可能為礙。故曰神通。△",
    "X33n0628_001:0344a14": "二彌勒起問二。初長行。二偈文。今初。",
    "X33n0628_001:0344a15": "爾時彌勒菩薩(至)悉見彼佛國界莊嚴。",
    "X33n0628_001:0344a16": "四眾八部。外見光瑞。內發疑念。並為開顯得記之",
    "X33n0628_001:0344a17": "基。故世尊於後文中。普授廣記於現前也。△二偈",
    "X33n0628_001:0344a18": "文二。初敘意。二舉頌。今初。",
    "X33n0628_001:0344a19": "於是彌勒菩薩欲重宣此義以偈問曰。",
    "X33n0628_001:0344a20": "偈即是頌。譯人隨便取用。然有祇夜伽陀之別。祇",
    "X33n0628_001:0344a21": "夜云重頌者。天竺梵文。有散華貫華二式。如此方",
    "X33n0628_001:0344a22": "序後復有銘也。又因樂散說生解。樂章句生解者",
    "X33n0628_001:0344a23": "之便故。又為後來者。及鈍根者。不妨慈悲重為宣",
    "X33n0628_001:0344a24": "說。伽陀云孤起頌者。即與上文。了不相蒙。而另有",
    "X33n0628_001:0344b01": "所說也。此下偈文。雖襍糅相呈。而孤起居多。△二",
    "X33n0628_001:0344b02": "舉頌四。初總舉光瑞。二別列事相。三嘆光希有。四",
    "X33n0628_001:0344b03": "釋難啟問。今初。",
    "X33n0628_001:0344b04": "文殊師利導師何故(至)身意快然得未曾有。",
    "X33n0628_001:0344b05": "因覩光瑞之異。而發何故之問。△二別列事相二。",
    "X33n0628_001:0344b06": "初二初以十頌問十界。二四十頌問六度。今",
    "X33n0628_001:0344b07": "初。",
    "X33n0628_001:0344b08": "眉間光明照於東方(至)求無上慧為說淨道。",
    "X33n0628_001:0344b09": "十界事相。本無遁藏。由乏妙用。遂至對面千里。無",
    "X33n0628_001:0344b10": "所了別。今如來欲令一切各悟本有。乃於一光。圓",
    "X33n0628_001:0344b11": "攝難思妙用。以加被之。普令法會三業澄清。六根",
    "X33n0628_001:0344b12": "互用。不離跬步。俾法界現事同陳。於見聞覺知之",
    "X33n0628_001:0344b13": "內。是以彌勒。代眾一一點出。如指諸掌。以顯能照",
    "X33n0628_001:0344b14": "之妙。而有所問。能照毫相雖白。其所放之光。則作",
    "X33n0628_001:0344b15": "金色。故被照之處。皆成金色。前云阿迦尼吒。今至",
    "X33n0628_001:0344b16": "有頂。則極非非想矣。此天雖無業果色。而定果色",
    "X33n0628_001:0344b17": "中。亦可受化故。中陰經云。如來入中陰中。化無量",
    "X33n0628_001:0344b18": "眾生已。忽然不現。舍中陰形。入虗空三昧。於非非",
    "X33n0628_001:0344b19": "想。現形說法。乃至觀音勢至。發願思齊。此上從阿",
    "X33n0628_001:0344b20": "鼻至有頂。皆天眼所見之境。今仗佛光。得於肉眼",
    "X33n0628_001:0344b21": "矣。又覩下四頌。以深妙音。各於世界。講說正法。此",
    "X33n0628_001:0344b22": "以主伴儀。說根本一乘也。若人下三頌。明諸佛於",
    "X33n0628_001:0344b23": "一佛乘。分別說三也。初為厭苦急求出離者。說四",
    "X33n0628_001:0344b24": "諦法。令得真空涅槃。有福者。從供佛來求勝法。是",
    "X33n0628_001:0344c01": "擇法。此從多聞來。以體空智。初觀因緣生。繼觀因",
    "X33n0628_001:0344c02": "緣滅。故名緣覺。行有施戒等六。前曰種種。對前二",
    "X33n0628_001:0344c03": "乘。曰無上慧。雖同上二齊用體空。而能於斷分別",
    "X33n0628_001:0344c04": "俱生後。更侵二種習氣。所證真空之理最深。是為",
    "X33n0628_001:0344c05": "上智觀得菩提也。又法會於上所現事相。若即現",
    "X33n0628_001:0344c06": "前。而知彼所念。此融他心智於凡心也。若即現果。",
    "X33n0628_001:0344c07": "而知彼昔因。此融宿命於現識也。若即現因。而見",
    "X33n0628_001:0344c08": "來果。此融天眠於肉眼也。又見六凡是天眼。見二",
    "X33n0628_001:0344c09": "乘之果是慧眼。見菩薩之行是法眼。若一剎那。遍",
    "X33n0628_001:0344c10": "觀無遺。則是佛眼。然此勝用。固因佛加。又復須知。",
    "X33n0628_001:0344c11": "此用與佛本有不一不異之旨。以眾生心中諸佛。",
    "X33n0628_001:0344c12": "現神加被時。而諸佛心中眾生。亦得暫息塵勞。披",
    "X33n0628_001:0344c13": "微露妙。苟使不然。何以山河大地。既不在所照之",
    "X33n0628_001:0344c14": "外。亦應同法會有此聞見之勝用矣。智者思之。△",
    "X33n0628_001:0344c15": "二以四十頌問六度二。初約次第問。二約不次問。",
    "X33n0628_001:0344c16": "初二。初以頌半結前生後。二以十六正問六度。",
    "X33n0628_001:0344c17": "今初。",
    "X33n0628_001:0344c18": "文殊師利我住於此(至)如是眾多今當略說。",
    "X33n0628_001:0344c19": "初四結前後二生後。△二以十六正問六度。",
    "X33n0628_001:0344c20": "我見彼土恒沙菩薩(至)破魔兵眾而擊法鼓。",
    "X33n0628_001:0344c21": "初一偈。以種種因緣。總問因華。而求佛果也。次六",
    "X33n0628_001:0344c22": "偈問施。先財次身次命。即本事經之三易也。初四",
    "X33n0628_001:0344c23": "偈以不堅財。貿易堅財也。七寶及輦輿。皆財施所",
    "X33n0628_001:0344c24": "攝。由世間財。聚散無常故施之。而求安樂涅槃。七",
    "X33n0628_001:0345a01": "種堅固聖財。而為諸佛所歎。次身肉妻子一偈。以",
    "X33n0628_001:0345a02": "不堅身。貿易堅身也。以父母所生之身。危脆不實。",
    "X33n0628_001:0345a03": "生滅無常故施之。以易無上金剛不壞之身。頭目",
    "X33n0628_001:0345a04": "身體。即命之所關。雖有壽夭。必同歸於盡。若了四",
    "X33n0628_001:0345a05": "諦。深達三輪。施此頭目。可易常住無盡之慧命矣。",
    "X33n0628_001:0345a06": "人中自在。王獨稱尊。因聞妙道。欲得法王位。王法",
    "X33n0628_001:0345a07": "國土。得法自在故。捨家出家。被法服登戒品。以為",
    "X33n0628_001:0345a08": "入聖初基。比丘外捨憒閙。內處閑靜。因誦經典。而",
    "X33n0628_001:0345a09": "了法無生。心不妄動。即諦察法忍也。勇猛有三種。",
    "X33n0628_001:0345a10": "大莊嚴經論云。一願勝勇猛。謂發四弘誓。二行勝",
    "X33n0628_001:0345a11": "勇猛。謂乘願起行。三果勝勇猛。謂乘因得果時。樂",
    "X33n0628_001:0345a12": "與諸佛。平等無二。思惟佛道。即果勝勇猛也。精進",
    "X33n0628_001:0345a13": "亦三。菩薩善戒經云。一莊嚴精進。謂菩薩勤修梵",
    "X33n0628_001:0345a14": "行。莊嚴道果。乃至代眾生。受無量地獄苦。心不休",
    "X33n0628_001:0345a15": "息。二攝善法精進。謂菩薩修六度時。不為煩惱邪",
    "X33n0628_001:0345a16": "見所動。攝世出世一切善法。心不放逸。三利益眾",
    "X33n0628_001:0345a17": "生精進。謂菩薩於一切時。以種種法。化導眾生。滅",
    "X33n0628_001:0345a18": "惡生善。縱經塵劫。心不疲倦。今以勇猛精進聯稱",
    "X33n0628_001:0345a19": "者。由無怯無倦。始能遍策諸度。速成佛道。禪中二",
    "X33n0628_001:0345a20": "偈。與地藏十輪經中。三種定業輪義等。初偈離欲",
    "X33n0628_001:0345a21": "等者。即彼第一建立修習定業輪。謂定即禪定。業",
    "X33n0628_001:0345a22": "即行業。輪有摧碾義。修禪者必。先離欲惡不善法。",
    "X33n0628_001:0345a23": "有尋有伺。推破惑業。禪定轉深。則五通現前。故今",
    "X33n0628_001:0345a24": "首明離欲。終示發通也。次偈即彼第二建立誦習",
    "X33n0628_001:0345b01": "業輪。謂由誦習大乘。心不散亂。即能摧破惑業。今",
    "X33n0628_001:0345b02": "於禪中。說偈至千萬之多。與彼始由誦習。終至破",
    "X33n0628_001:0345b03": "惑義等。其第三建立營福業輪。偈雖未及。亦可含",
    "X33n0628_001:0345b04": "於誦習中。以依教修觀。最為易故。又定心一念所",
    "X33n0628_001:0345b05": "修。即勝散心久遠所修。故可略。智度中。初偈明自",
    "X33n0628_001:0345b06": "利。由妙慧明徹。直窮理本故智深。由妙行熾然。了",
    "X33n0628_001:0345b07": "法如幻。故志固。由決擇力。故能問。由明記力。故能",
    "X33n0628_001:0345b08": "持。又見下二偈。承上禪智力。故定慧具。而利他行",
    "X33n0628_001:0345b09": "顯。故縱倒嶽之機。傾湫之辯。轉化金剛心中諸大",
    "X33n0628_001:0345b10": "士。以奢摩他。破諸魔眾。更復擊鼓策進。豎道場幡",
    "X33n0628_001:0345b11": "而後已也。△二約不次問。",
    "X33n0628_001:0345b12": "又見菩薩寂然宴默(至)如天樹王其華開敷。",
    "X33n0628_001:0345b13": "科云不次者。麈餘云。光中所照。本無次第。如登高",
    "X33n0628_001:0345b14": "而望九重。其中綠窗青瑣。繡闥雕甍。金碧交輝。冠",
    "X33n0628_001:0345b15": "蓋相映。耳目應接。不暇指點。眾妙無倫等。是故於",
    "X33n0628_001:0345b16": "約次之後。但隨目之所擊。即舉而為言也。初偈言",
    "X33n0628_001:0345b17": "天龍敬不以為喜者。緣勝定中。自具廣大寂靜妙",
    "X33n0628_001:0345b18": "境。殊非天龍斯須之敬可動其心。故不為喜。林中",
    "X33n0628_001:0345b19": "放光。無緣普度。偏言地獄者。劇苦先悲。如母愛子",
    "X33n0628_001:0345b20": "病者偏憐。次進偈中。意識惛熟曰睡。五情闇蔽。四",
    "X33n0628_001:0345b21": "大放倚曰眠。此五蓋之一也。眾生以此睡眠因緣。",
    "X33n0628_001:0345b22": "不能發生禪定善法。所以沉淪三界。今既不睡。而",
    "X33n0628_001:0345b23": "加經行。正四種三昧中之常行三昧也。梵語般舟",
    "X33n0628_001:0345b24": "云佛立。立有三義。一佛威力。二三昧力。三行者功",
    "X33n0628_001:0345c01": "德力。能於定中。見十方佛。在其前立。故云佛立。於",
    "X33n0628_001:0345c02": "九旬內。不坐不臥。常行周旋。不息口稱彌陀聖號。",
    "X33n0628_001:0345c03": "心想聖容。或先唱後想。或先想後唱。貴勿間斷。此",
    "X33n0628_001:0345c04": "三昧力。極能斷除宿障。於諸功德。最為第一。今人",
    "X33n0628_001:0345c05": "見此不睡威儀。可以聳人視聽。動欲舉行。全不明",
    "X33n0628_001:0345c06": "諳。經義應行。何事而反世務紛紜。幾成邀名射利",
    "X33n0628_001:0345c07": "之術。殊可慨也。戒偈中。即智度十種戒中之二。以",
    "X33n0628_001:0345c08": "初後而該中之八種。初無缺戒。此彼名全同。寶珠",
    "X33n0628_001:0345c09": "有圓明意。即彼第十具足戒也。忍辱言力者。以忍",
    "X33n0628_001:0345c10": "有生法之別。惡罵捶打。乃生忍中最粗之行相。故",
    "X33n0628_001:0345c11": "特出之。禪偈中。古云。離戲笑。是却掉悔蓋。離癡眷",
    "X33n0628_001:0345c12": "屬。是除瞋葢。除亂却貪蓋。攝念除睡蓋。五蓋除而",
    "X33n0628_001:0345c13": "所求可疾矣。歷億萬歲。若不出光照之一時。此乃",
    "X33n0628_001:0345c14": "因光中之神力。攝九世而歸一念也。設因光照。而",
    "X33n0628_001:0345c15": "知其久。此又因光。而發宿住智也。次五偈。四事供",
    "X33n0628_001:0345c16": "養三寶也。次智中法本無言。故曰寂滅。然無言不",
    "X33n0628_001:0345c17": "礙言。故可說。如空谷無聲。不妨響遍世間也。由性",
    "X33n0628_001:0345c18": "即相故。可觀水成氷也。由相即性。故無二相。氷成",
    "X33n0628_001:0345c19": "水也。上偈約所觀境。此約能觀智。言無著者。由性",
    "X33n0628_001:0345c20": "即相故性離。由相即性故相離。既被妙觀所融。故",
    "X33n0628_001:0345c21": "無所著。此偈亦可雙承上三。於所說法及所觀境。",
    "X33n0628_001:0345c22": "皆不起法愛。故云無著。涅槃中七偈。舍利有二種。",
    "X33n0628_001:0345c23": "一者生身。即佛滅後。由闍維而得者。本由五分妙",
    "X33n0628_001:0345c24": "香熏所成就故。令一興供者。初獲千返生天之報。",
    "X33n0628_001:0346a01": "終得無上佛果。二者法身舍利。即契經也。然生身",
    "X33n0628_001:0346a02": "實由法身而出。今但約供養。統以言之。次六偈。明",
    "X33n0628_001:0346a03": "此人宿種勝因。今乃得值最上福田。是以不惜家",
    "X33n0628_001:0346a04": "寶。廣興供養。所建之塔廟既多。高廣之量復倍。內",
    "X33n0628_001:0346a05": "外嚴飭。並用珠寶。以致八部同興供養。國界頗異",
    "X33n0628_001:0346a06": "尋常。如天中之圓生樹王。於華開時。而天界之妙",
    "X33n0628_001:0346a07": "好。更加殊特。△三嘆光希有。",
    "X33n0628_001:0346a08": "佛放一光我及眾會(至)放一淨光照無量國。",
    "X33n0628_001:0346a09": "初偈總指光中之所見。次言能照之奇特。實由神",
    "X33n0628_001:0346a10": "通智慧之希有。是故於一淨光。即照無量國。令法",
    "X33n0628_001:0346a11": "會於不可見聞處。而有見聞。於不可知覺處。而有",
    "X33n0628_001:0346a12": "知覺。是知前文雖似問所照之境。而實問能照之",
    "X33n0628_001:0346a13": "光也。△四釋難啟問。",
    "X33n0628_001:0346a14": "我等見此得未曾有(至)瞻察仁者為說何等。",
    "X33n0628_001:0346a15": "初半結前。次半啟後。請決下之四偈。准古釋文殊",
    "X33n0628_001:0346a16": "四種伏難者。謂文殊心內搆難。其意有三。一此瑞",
    "X33n0628_001:0346a17": "希有。不可倉卒輕判。二智眾如海。謙光推高。三靳",
    "X33n0628_001:0346a18": "固前却生眾渴仰。故以伏難拒之。彌勒彰灼釋難。",
    "X33n0628_001:0346a19": "意亦有三。一瑞大疑大。若不預釋。恐妨正說。二智",
    "X33n0628_001:0346a20": "眾雖多。機在仁者。三闔眾瞻仁。立誠頗重。所以彰",
    "X33n0628_001:0346a21": "言釋難請令時答初伏難者。因請主云。佛子文殊。",
    "X33n0628_001:0346a22": "願決眾疑。文殊仍此。啟初伏難云。汝云眾疑。眾未",
    "X33n0628_001:0346a23": "曾疑。若疑應問。眾既不疑。我何所決。彌勒即以第",
    "X33n0628_001:0346a24": "一偈釋云。四眾欣仰。瞻仁及我。及我欲我問。瞻仁",
    "X33n0628_001:0346b01": "欲得仁答。文殊因此啟第二難云。眾既有疑。不易",
    "X33n0628_001:0346b02": "可答。待佛出定。然後為答。彌勒復以第二偈釋云。",
    "X33n0628_001:0346b03": "若有疑在懷。憂兕不泰。應以時答。如來啟定。知在",
    "X33n0628_001:0346b04": "何時。故請時答。決疑令喜。文殊因此。啟第三難。我",
    "X33n0628_001:0346b05": "與仁者。同居學地。欲測佛意。微共籌量。獨令我答。",
    "X33n0628_001:0346b06": "於理不可。彌勒復以第三偈釋云。我亦微心下忖。",
    "X33n0628_001:0346b07": "踟躇兩楹。為說妙法。為當授記。文殊因此。啟第四",
    "X33n0628_001:0346b08": "難。若如汝說。即是決疑。何煩我答。彌勒復以第四",
    "X33n0628_001:0346b09": "偈釋云。安得以我猶豫之心。判此大事。故云。示諸",
    "X33n0628_001:0346b10": "佛土。此非小緣。文殊伏難既窮。謙光亦止。此發問",
    "X33n0628_001:0346b11": "中。文殊伏難是潛。彌勒四釋為顯。則文殊為賓。彌",
    "X33n0628_001:0346b12": "勒為主矣。又瞻仁乃意索也。為欲說此等。乃口索",
    "X33n0628_001:0346b13": "也。然在法說名索果記。在喻說明索果車也。末偈。",
    "X33n0628_001:0346b14": "結成眾請。懸序中。明如來之光有多種。獨以為說",
    "X33n0628_001:0346b15": "法華所放之光。為希有光者。以能發起大事因緣",
    "X33n0628_001:0346b16": "故也。△二文殊原古以答二。初長文。二頌文。初三。",
    "X33n0628_001:0346b17": "初惟忖略答。二詳示所同。三會通結答。今初。",
    "X33n0628_001:0346b18": "爾時文殊師利(至)難信之法故現斯瑞。",
    "X33n0628_001:0346b19": "文殊古佛。既迹示等覺。則智屬比觀。故曰惟忖。惟",
    "X33n0628_001:0346b20": "即思量。惟昔如今也。忖即籌度。忖今如昔也。由古",
    "X33n0628_001:0346b21": "今之時雖異。而古今所見之瑞則同。故以初一句。",
    "X33n0628_001:0346b22": "約法標。語彌勒曰。由我惟昔於見瑞。後即聞大法。",
    "X33n0628_001:0346b23": "故忖今佛。於現瑞後。亦應演說大法。文殊且以此",
    "X33n0628_001:0346b24": "擬說。大法一句。略答所問。而決彌勒及大眾之疑。",
    "X33n0628_001:0346c01": "下復以三喻。疊釋說大。所以謂世尊在昔。為諸眾",
    "X33n0628_001:0346c02": "生。說三乘法。雖令各獲果證。然非大法。故擬此後。",
    "X33n0628_001:0346c03": "應有一味平等法雨。普潤人華。同圓極果。故以喻",
    "X33n0628_001:0346c04": "釋曰。將雨大法雨。而為溥潤。又世尊在昔。為諸菩",
    "X33n0628_001:0346c05": "薩。雖說大乘法。而有五性差別。亦非大法。故擬此",
    "X33n0628_001:0346c06": "後。自應改號點權即實。開顯一乘。故喻釋曰。將吹",
    "X33n0628_001:0346c07": "大法螺。而為改號。又世尊在昔。雖依一性。為說一",
    "X33n0628_001:0346c08": "乘。猶未彰灼顯廢昔權。而於實體。終屬不足。亦非",
    "X33n0628_001:0346c09": "大法。故擬此後。直捨方便。但說無上。指歸寶所。故",
    "X33n0628_001:0346c10": "喻釋曰。將擊大法鼓。而為策進。末乃結云。特以雨",
    "X33n0628_001:0346c11": "能普潤。螺能改號。鼓能策進。皆大法中所具之義。",
    "X33n0628_001:0346c12": "我故擬世尊於出定後。當演大法中之實義。要之",
    "X33n0628_001:0346c13": "由我昔在光中於見所未見。後即聞所未聞。既今",
    "X33n0628_001:0346c14": "得如昔見。亦應當聞希有矣。統上三喻一結。總釋",
    "X33n0628_001:0346c15": "標中欲說大法一句之旨。而決其疑耳。下詳示所",
    "X33n0628_001:0346c16": "同一大段。不過引古。證成欲說大法之意也。問前",
    "X33n0628_001:0346c17": "彌勒約二事騰疑。何今止答說法耶。答。說法授記。",
    "X33n0628_001:0346c18": "皆一大事攝。既說大法。於領解後。必為授記。故可",
    "X33n0628_001:0346c19": "略也。諸善男子下。先以曾見。略證說大之擬見。非",
    "X33n0628_001:0346c20": "胸臆言。咸聞難信者。由諸會眾。皆是一類自小之",
    "X33n0628_001:0346c21": "大之機。而謂定有三乘五性之別。若聞十方國土",
    "X33n0628_001:0346c22": "中。唯有一乘之語。則真為難信矣。欲說難信故。現",
    "X33n0628_001:0346c23": "希有之瑞。△二詳示所同三。初因機設教與今佛",
    "X33n0628_001:0346c24": "已同。二入定放光與今佛現同。三說法授記今佛",
    "X33n0628_001:0347a01": "當同。今初。",
    "X33n0628_001:0347a02": "諸善男子如過去(至)所可說法初中後善。",
    "X33n0628_001:0347a03": "豎論時分。除現前一念。為現在外。已往者名過去。",
    "X33n0628_001:0347a04": "將至者名為未來。阿僧祇云無數。劫波云時分。今",
    "X33n0628_001:0347a05": "指過去無量無邊不可思議無數劫之前。爾時有",
    "X33n0628_001:0347a06": "佛降靈。別號日月燈明。會懸引玄贊云。日有二能。",
    "X33n0628_001:0347a07": "一導明。二成熟。月有二能。一除熱。二清凉。燈有二",
    "X33n0628_001:0347a08": "能。一破暗。二傳照。別號以此彰名者。表彼佛能導",
    "X33n0628_001:0347a09": "迷至覺。成器熟根。除煩惱之熱。得涅槃之凉。永破",
    "X33n0628_001:0347a10": "愚癡化生傳法也。緣日月之照。不足以喻彼佛之",
    "X33n0628_001:0347a11": "智明。復加以能照屈曲之燈。聊借三光片。喻難思",
    "X33n0628_001:0347a12": "之智。故曰日月燈明。如來下。十種通號也。以佛佛",
    "X33n0628_001:0347a13": "道同。皆具此十。故十號之文。佈於一經。茲於經初。",
    "X33n0628_001:0347a14": "合當廣略釋之。略則無虗妄名如來。良福田名應",
    "X33n0628_001:0347a15": "供。知法名正徧知。具三明名明行足。不還來名善",
    "X33n0628_001:0347a16": "逝。知眾生國土名世間解。無與等名無上士。調他",
    "X33n0628_001:0347a17": "心名調御丈夫。為眾生眼名天人師。知三聚名佛。",
    "X33n0628_001:0347a18": "具此十德。名世間尊。若依佛說十號經廣釋者。則",
    "X33n0628_001:0347a19": "合世間解無上士。以為一號。雖有開合。其義則一。",
    "X33n0628_001:0347a20": "今兩存之。一如來義有三。謂法報應。金剛經云。無",
    "X33n0628_001:0347a21": "所從來。亦無所去。此法身如來也。轉法輪論云。第",
    "X33n0628_001:0347a22": "一義諦名如。正覺名來。此報身如來也。成實論云。",
    "X33n0628_001:0347a23": "乘如實道。來成正覺。此應身如來也。二應供。謂萬",
    "X33n0628_001:0347a24": "行圓成。福德具足。應受天上人間供養。饒益有情",
    "X33n0628_001:0347b01": "故。三正遍知。謂以一切智。於一切法。無不了知故。",
    "X33n0628_001:0347b02": "又以一切法平等。開覺一切眾生。成無上覺故。號",
    "X33n0628_001:0347b03": "正等覺。四明行足。明即三明。行即身口意。正真清",
    "X33n0628_001:0347b04": "淨。於自願力。一切之行。善修滿足故。五善逝者。即",
    "X33n0628_001:0347b05": "妙往義。謂以無量智慧。能斷諸惑。妙出世間。能趣",
    "X33n0628_001:0347b06": "佛果故。六世間解。無上士。世間解者。諸世出世間。",
    "X33n0628_001:0347b07": "因果諸法。無不解了也。無上士者。謂業惑淨盡。更",
    "X33n0628_001:0347b08": "無所斷。於人天凡聖之中。第一最上無等故。號世",
    "X33n0628_001:0347b09": "間解無上士。七調御丈夫。謂具大丈夫力用。而說",
    "X33n0628_001:0347b10": "種種諸法。調伏御制一切眾生。令離垢染。得涅槃",
    "X33n0628_001:0347b11": "故。八天人師。謂非獨與四眾為師。所有天上人間。",
    "X33n0628_001:0347b12": "魔王外道。釋梵天龍。悉皆皈命。為弟子故。九佛云",
    "X33n0628_001:0347b13": "覺。謂智慧具足。三覺圓滿故。十世尊。謂以智慧等",
    "X33n0628_001:0347b14": "法。破貪嗔癡。滅生死苦。得無上覺。世出世間。皆尊",
    "X33n0628_001:0347b15": "重故。於時彼佛。既現身輪。復以口輪。騰音聲輪。演",
    "X33n0628_001:0347b16": "說正法。而被一類漸機。令其由小之大。初中後三",
    "X33n0628_001:0347b17": "時所說。皆能契理契機。無往而不善也。然三善之",
    "X33n0628_001:0347b18": "名。遍於諸經。釋義亦別。今欲切照下文。當以所說",
    "X33n0628_001:0347b19": "聲聞緣覺菩薩三乘法門。即為三善。應作通別二",
    "X33n0628_001:0347b20": "義。而釋通者。則初說四諦。能令聞者。得聲聞乘故",
    "X33n0628_001:0347b21": "善。次說因緣。令得緣覺乘故善。後說六度。令得一",
    "X33n0628_001:0347b22": "切智故善。此以彼佛一代聖教。約通義分為三善",
    "X33n0628_001:0347b23": "也。若別明者。則三乘法門。應各具三善。初說聲聞",
    "X33n0628_001:0347b24": "乘。以知苦斷集為初善。修八正道為中善。證滅名",
    "X33n0628_001:0347c01": "後善。說因緣令觀流轉還滅為初善。修七十七智",
    "X33n0628_001:0347c02": "為中善。證滅名後善。若菩薩則以不捨菩提心為",
    "X33n0628_001:0347c03": "初善。不念下乘為中善。迴向一切智名後善。其義",
    "X33n0628_001:0347c04": "下。顯說法之德相。其義深遠者。謂能引發利益安",
    "X33n0628_001:0347c05": "樂故。其語巧妙。謂善緝綴名等身故。不與外道共",
    "X33n0628_001:0347c06": "故純一。義豐圓滿故無雜。一剎那自性解脫故清",
    "X33n0628_001:0347c07": "淨。多剎那相續。亦解脫故鮮白。梵行相者。謂八聖",
    "X33n0628_001:0347c08": "道支。以滅諦名梵。道諦名行。此之八道。與滅為因",
    "X33n0628_001:0347c09": "故。曰梵行之相。為求下。正引初佛因機設教。顯已",
    "X33n0628_001:0347c10": "同也。四諦者。四即苦集滅道之四也。諦乃審諦誠",
    "X33n0628_001:0347c11": "諦義。謂以析空觀諦審。佛說世間之苦集。出世之",
    "X33n0628_001:0347c12": "滅道。皆是真誠諦實之語。故依之修行。即度生死",
    "X33n0628_001:0347c13": "至涅槃。辟支佛云緣覺。以所覺十二支。皆名因緣",
    "X33n0628_001:0347c14": "者。由展轉感果為因。互相由藉為緣故。如以過去",
    "X33n0628_001:0347c15": "無明行二支為因。感現在識名色六入觸受五支",
    "X33n0628_001:0347c16": "為果。復由現果中。起愛取有三支。為現在因。感未",
    "X33n0628_001:0347c17": "來生及老死二支為果。三世相續。循環不已。以故",
    "X33n0628_001:0347c18": "十二俱名因緣也。是故聞此法門。於緣有覺。故名",
    "X33n0628_001:0347c19": "辟支佛。六波羅密者。六即施戒忍進禪智之六也。",
    "X33n0628_001:0347c20": "波羅密云到彼岸。煩惱大海。以生死為此岸。涅槃",
    "X33n0628_001:0347c21": "為彼岸。若能以施戒等六。為舟楫為浮囊。則可免",
    "X33n0628_001:0347c22": "煩惱海之漂沉。而度彼岸。令得菩提。成一切種智。",
    "X33n0628_001:0347c23": "種智即佛智。謂能以一種智。知一切道。一切種也。",
    "X33n0628_001:0347c24": "上引一佛因機設教。與今佛已同。次復下。更引二",
    "X33n0628_001:0348a01": "萬佛。亦與今佛已同。二萬佛同號者。或是因中同",
    "X33n0628_001:0348a02": "時開解。同蒙記莂。與今五百弟子。得同號普明之",
    "X33n0628_001:0348a03": "記者相等。頗羅墮云利根。以彼佛現身。時非五濁",
    "X33n0628_001:0348a04": "故。從道德姓中。捨家出家。具十號稱法王。而說初",
    "X33n0628_001:0348a05": "中後善之法。△二放光入定與今佛現同四。初王",
    "X33n0628_001:0348a06": "子發心出家。二如來說經入定。三如來放光現瑞。",
    "X33n0628_001:0348a07": "四大眾騰疑欲決。今初。",
    "X33n0628_001:0348a08": "其最後佛未出家時(至)已於千萬佛所植諸善本。",
    "X33n0628_001:0348a09": "王子之名。皆在俗所起者。謂心之所嚮曰意。有意",
    "X33n0628_001:0348a10": "者。非質稟中耎之。無所嚮者也。善意者。意之無惡",
    "X33n0628_001:0348a11": "也。無量意者。意在廣遠。而非淺近劣識者比也。寶",
    "X33n0628_001:0348a12": "意者知自重其意。不敢苟趨也。增意者增高其意。",
    "X33n0628_001:0348a13": "不甘於卑微也。除疑意者。即意所向。而能決諸惑",
    "X33n0628_001:0348a14": "也。響意者。敏捷如響之應聲也。法意者。意惟在法。",
    "X33n0628_001:0348a15": "不在非法也。後云發大乘意。咸由此在世意。而起",
    "X33n0628_001:0348a16": "出世意也。一四天下。乃為一金輪所王。既威德自",
    "X33n0628_001:0348a17": "在。各領四天下。下妙光法師。為人演說。劫滿八十。",
    "X33n0628_001:0348a18": "足見彼佛所化之土。不獨疆域之廣。更見人之壽",
    "X33n0628_001:0348a19": "命亦長矣。竊謂八子既捨王位出家。則顯彼佛是",
    "X33n0628_001:0348a20": "剎利種姓。似與二萬佛。不同一姓。父王成佛。由於",
    "X33n0628_001:0348a21": "出家故。亦隨出家。發大乘意。即發菩提心。修梵行",
    "X33n0628_001:0348a22": "是自利。為法師是利他。八子所以能於現前一身。",
    "X33n0628_001:0348a23": "覷破世緣。才一捨家。即具二利者。緣彼已於過去",
    "X33n0628_001:0348a24": "多佛所。植眾善本。乃得如是。△二如來說經入定。",
    "X33n0628_001:0348b01": "是時日月燈明佛(至)歡喜合掌一心觀佛。",
    "X33n0628_001:0348b02": "欲顯法華一實相理。而先說無量義者。乃密示原",
    "X33n0628_001:0348b03": "始要終意也。令悟無量義。既始從一實相生。則實",
    "X33n0628_001:0348b04": "相中妙義無窮。而無窮之義。未有往而不復者。是",
    "X33n0628_001:0348b05": "故彼佛先說無量義經。復入無量義處三昧。由此",
    "X33n0628_001:0348b06": "三昧。能觀無相理故。處謂處所。蓋無量諸法。即是",
    "X33n0628_001:0348b07": "實相。實相即無量義。故說真理名處。復為教所詮",
    "X33n0628_001:0348b08": "顯。故經名義。為智所詮定名義。處為智所親證。是",
    "X33n0628_001:0348b09": "時下。明天地現瑞。大眾歡喜也。問。世尊說經入定。",
    "X33n0628_001:0348b10": "何器界亦現瑞耶。答。緣諸法會。白無始來。於眾生",
    "X33n0628_001:0348b11": "世界。生纏縛故。乃於器界。不能超越。今由即心之",
    "X33n0628_001:0348b12": "佛。度即心之眾生。先以智拔。次以定動。令其得未",
    "X33n0628_001:0348b13": "會有。則正報已有發蒙之兆故。令依報亦將化成",
    "X33n0628_001:0348b14": "無上知覺。而先現此相故。首楞云。根塵同源。縛脫",
    "X33n0628_001:0348b15": "無二。△三如來放光現瑞。",
    "X33n0628_001:0348b16": "爾時如來放眉間(至)如今所見是諸佛土。",
    "X33n0628_001:0348b17": "二萬佛序。已同現同。最後佛序。出定說經。始終互",
    "X33n0628_001:0348b18": "略。譯人高手。△四大眾騰疑欲決。",
    "X33n0628_001:0348b19": "彌勒當知爾時會中(至)欲知此光所為因緣。",
    "X33n0628_001:0348b20": "樂欲聽法人。皆稱菩薩者。擬是結集人。據已經開",
    "X33n0628_001:0348b21": "顯得記後。而稱之者。所動之疑。全因光相之希有",
    "X33n0628_001:0348b22": "而發故。獨以光為問。而他非所急也。△三說法授",
    "X33n0628_001:0348b23": "記與今佛當同四。初出所說經名。二明說經時分。",
    "X33n0628_001:0348b24": "三明唱滅付曯。四明弘經作佛。今初。",
    "X33n0628_001:0348c01": "時有菩薩名曰妙光(至)教菩薩法佛所護念。",
    "X33n0628_001:0348c02": "智光微妙。能導權實二機。故曰妙光。因妙光而說",
    "X33n0628_001:0348c03": "者。由妙光能以自心為智燈。燭經之幽致。且善為",
    "X33n0628_001:0348c04": "傳化故。大乘經。乃諸佛教化菩薩法門之通稱也。",
    "X33n0628_001:0348c05": "論列大乘有十七種名。今文具三。妙法蓮華之名。",
    "X33n0628_001:0348c06": "在第十六。取蓮華為喻者。蓋此妙法。權實一體。而",
    "X33n0628_001:0348c07": "蓮華則華果同時。可喻妙法雙融之義。第四名教",
    "X33n0628_001:0348c08": "菩薩法者。謂此妙理。能化一切善根成熟菩薩。隨",
    "X33n0628_001:0348c09": "順法器。令得佛果故。第五名佛所護念者。謂實相",
    "X33n0628_001:0348c10": "妙理。生佛等有。佛雖先覺。每欲開示。但以眾生根",
    "X33n0628_001:0348c11": "鈍。不敢輕示故。為佛所護念也。△二明說經時分。",
    "X33n0628_001:0348c12": "六十小劫不起於座(至)若身若心而生懈倦。",
    "X33n0628_001:0348c13": "彼佛於一時一處說經。與今佛之二處三會不同。",
    "X33n0628_001:0348c14": "如食頃者。外蒙佛加。內與理冥。故令六根齊轉法",
    "X33n0628_001:0348c15": "華。頓超時劫之外。雖經久遠。得如食頃。△三明唱",
    "X33n0628_001:0348c16": "滅付曯。",
    "X33n0628_001:0348c17": "日月燈明佛於六十小劫(至)入無餘涅槃。",
    "X33n0628_001:0348c18": "古謂六十小劫。最後一日。晨旦說經竟。便唱滅者。",
    "X33n0628_001:0348c19": "顯彼時所化之機。校今為勝。不似我佛更須捃拾",
    "X33n0628_001:0348c20": "入無餘等者。以圓斷界內界外二障之子果故。時",
    "X33n0628_001:0348c21": "有下。為德藏授補處記。於十號中。略舉其三。令大",
    "X33n0628_001:0348c22": "會有所依止也。問。德藏所受之記。明是補處。文中",
    "X33n0628_001:0348c23": "全無授聲聞記之說。何以科云說法授記。與今佛",
    "X33n0628_001:0348c24": "當同耶。答。科准彌勒所擬。故雙舉。文殊准標辭而",
    "X33n0628_001:0349a01": "釋。故可略也。△四明弘經作佛二。初明利根弘經。",
    "X33n0628_001:0349a02": "二明鈍根弘經。今初。",
    "X33n0628_001:0349a03": "佛滅度後妙光菩薩(至)其最後成佛者名曰然燈。",
    "X33n0628_001:0349a04": "妙光弘經。滿八十劫。足見彼時。人壽甚長。不屬五",
    "X33n0628_001:0349a05": "濁。然前言六十。與今八十。皆約今顯古。以見時之",
    "X33n0628_001:0349a06": "久。須知彼時人壽。即以今之一劫。准為彼之一日。",
    "X33n0628_001:0349a07": "亦未可知。而華嚴次第校諸剎時分。有日劫相倍",
    "X33n0628_001:0349a08": "之。別可以參看。佛滅後。八子皆師妙光者。以妙光",
    "X33n0628_001:0349a09": "是不可思議人。如初出定因妙光而有說者。由彼",
    "X33n0628_001:0349a10": "佛既別為一類漸機。已說三乘。今至成熟。當為會",
    "X33n0628_001:0349a11": "歸一乘。非妙光。不能互相鼓揚。故因妙光而普告",
    "X33n0628_001:0349a12": "一切。今其弘通於佛滅後。又非妙光。不能堅固無",
    "X33n0628_001:0349a13": "上。故皆師之。最後成佛名然燈。皆展轉得補處記",
    "X33n0628_001:0349a14": "者。有以世代祖孫論者。陋矣。△二明鈍根弘經。",
    "X33n0628_001:0349a15": "八百弟子中有一人(至)供養恭敬尊重讚歎。",
    "X33n0628_001:0349a16": "心游於外。不達諸法如幻。始於利養。深生貪著。於",
    "X33n0628_001:0349a17": "諸經典。縱有信心樂欲讀誦。由無勝解故不通利。",
    "X33n0628_001:0349a18": "由無明記故多忘失。遂被世輕。加以求名之號。更",
    "X33n0628_001:0349a19": "緣法音經耳。成聞之力。亦得漸次種善。得值多佛。",
    "X33n0628_001:0349a20": "上引初後二佛互顯。三同文中。但示佛佛道同。必",
    "X33n0628_001:0349a21": "說大法。以決眾疑之大略。倘逢緣即配曰。此如今",
    "X33n0628_001:0349a22": "之某。又如今之某。則法王亦不得於法自在矣。何",
    "X33n0628_001:0349a23": "也。以法屬死常故思之。△三會通結答。",
    "X33n0628_001:0349a24": "彌勒當知爾時妙光菩薩(至)教菩薩法佛所護念。",
    "X33n0628_001:0349b01": "由會通文。則知前於二萬佛中。獨引最後佛。而明",
    "X33n0628_001:0349b02": "現同當同者。彌勒於彼。始得參預法會故。其先後",
    "X33n0628_001:0349b03": "說小說大一事。既亦在昔。同見同聞。何以獨令我",
    "X33n0628_001:0349b04": "答。是故覿面指名。決列今佛定後。亦必相同。△二",
    "X33n0628_001:0349b05": "偈文三。初頌入定放光。二頌出定說法。三結判勸",
    "X33n0628_001:0349b06": "待。今初。",
    "X33n0628_001:0349b07": "爾時文殊師利於大眾中欲重宣此義而說偈言。",
    "X33n0628_001:0349b08": "我念過去世(至)各各自相問是事何因緣。",
    "X33n0628_001:0349b09": "共十八頌半。初曰我念者。文殊以大智。窮剎那際。",
    "X33n0628_001:0349b10": "其未至者。尚能攝歸現前。況已曾經。自應隨念炳",
    "X33n0628_001:0349b11": "著於心。故曰我念。則凡昔所有諸緣。並從此念中。",
    "X33n0628_001:0349b12": "一一指出。此下諸偈。與彌勒問中大同。但前無天",
    "X33n0628_001:0349b13": "鼓鳴略也。其古今之不同處。惟玻瓈色與今之金",
    "X33n0628_001:0349b14": "色耳。知法寂滅。則不可說。而又說法求道者。無言",
    "X33n0628_001:0349b15": "不礙言故。又法即色心等法。當體即是實相。故口",
    "X33n0628_001:0349b16": "欲言而辭喪。心將緣而慮忘。諸相圓滅。惟智所知。",
    "X33n0628_001:0349b17": "△二出定說法。",
    "X33n0628_001:0349b18": "天人所奉尊(至)妙光法師者今則我身是。",
    "X33n0628_001:0349b19": "彼佛出定。即以世間眼贊。則正法眼藏。俱屬妙光",
    "X33n0628_001:0349b20": "矣。六十劫不起座。是說法之時。亦如今以七載紀",
    "X33n0628_001:0349b21": "我佛說法華時也。彼佛最後垂範。獨以精進二字",
    "X33n0628_001:0349b22": "為誡者。由未見一善。從懶墮懈怠中生故。無漏實",
    "X33n0628_001:0349b23": "相者。以無生滅等行相。故名實相。體即性淨涅槃。",
    "X33n0628_001:0349b24": "性淨者。謂智雖能證。而不能淨。以無法可滅故。本",
    "X33n0628_001:0349c01": "性淨故。又惑漏雖能依。而不能染。以無法可生故。",
    "X33n0628_001:0349c02": "性本淨故。今取一分離過義。名無漏實相。下句復",
    "X33n0628_001:0349c03": "取一分能證智義。名通達之心。問。據其次作佛。仍",
    "X33n0628_001:0349c04": "是記補處。豈彼竟不授二乘記耶。答。有二意。一已",
    "X33n0628_001:0349c05": "如上。擬說法與授記。本是一事。故屬可略。一或因",
    "X33n0628_001:0349c06": "彼時非五濁。眾生諸根猛利故。一聞開解。便知一",
    "X33n0628_001:0349c07": "切法。即心自性成就。慧身不由他悟。此上上機。何",
    "X33n0628_001:0349c08": "勞更與授記。薪盡火滅。喻方便淨涅槃也。謂能感",
    "X33n0628_001:0349c09": "之機如薪。隨機之應如火。由能感見佛聞法之善",
    "X33n0628_001:0349c10": "根既盡。而如來之應形。亦隨之而滅。並從無生滅",
    "X33n0628_001:0349c11": "圓寂體中。而巧示有生滅。是名方便淨也。結會古",
    "X33n0628_001:0349c12": "今校長文稍廣者。正見此段因緣。本是我與汝。在",
    "X33n0628_001:0349c13": "昔同所見者。又文殊恐四眾。疑其所引事。屬久遠。",
    "X33n0628_001:0349c14": "無復可稽。故將彼時同會之人。並渠之往跡。班班",
    "X33n0628_001:0349c15": "指出。以證所引。見非虗誕。此正以今人證往事。以",
    "X33n0628_001:0349c16": "往事證己所判也。△三結判勸待。",
    "X33n0628_001:0349c17": "我見燈明佛(至)佛當為除斷今盡無有餘。",
    "X33n0628_001:0349c18": "前彌勒以偈伏難。令文殊必定有答。今文殊亦以",
    "X33n0628_001:0349c19": "四偈。斷伏疑。使彌勒莫復更問。初疑者。因文殊廣",
    "X33n0628_001:0349c20": "引先佛曾說法華。故彌勒潛疑欲問。諸佛赴緣。人",
    "X33n0628_001:0349c21": "時各異。古佛雖名法華。今佛何必如此。文殊即以",
    "X33n0628_001:0349c22": "第一偈斷云。我見燈明佛。本光瑞如此。以是。知今",
    "X33n0628_001:0349c23": "佛欲說法華經。彌勒因此。又疑自有名同義同。自",
    "X33n0628_001:0349c24": "有名同義異。此名何所顯召。文殊即以第二偈斷",
    "X33n0628_001:0350a01": "云。今相如本瑞。是諸佛方便。今佛放光明。助發實",
    "X33n0628_001:0350a02": "相義。彌勒因此。又疑實相無相。何人能會。文殊乃",
    "X33n0628_001:0350a03": "以第三偈斷云。諸人今當知。合掌一心待。佛當雨",
    "X33n0628_001:0350a04": "法雨。充足求道者。彌勒因此。又疑佛雨法雨。止洽",
    "X33n0628_001:0350a05": "菩薩。亦潤二乘。文殊即以第四偈斷云。諸求三乘",
    "X33n0628_001:0350a06": "人。若有疑悔者。佛當為除斷。彌勒聯翩搆難。文殊",
    "X33n0628_001:0350a07": "頻煩為斷。既事窮理盡。即得之於懷。可謂善於問",
    "X33n0628_001:0350a08": "答。具二莊嚴。前彌勒。以四偈通伏難。廼光宅之巧",
    "X33n0628_001:0350a09": "思。今文殊。答中亦以四偈斷伏疑。乃天台之巧思。",
    "X33n0628_001:0350a10": "並錄之。以見其長。前問中有索果記意。今答中佛",
    "X33n0628_001:0350a11": "當雨法雨。即許與義也。",
    "X33n0628_001:0350a13": "妙法蓮華經科拾卷第一上"
}