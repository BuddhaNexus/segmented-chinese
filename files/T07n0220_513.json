{
    "T07n0220_513:0618c20": "大般若波羅蜜多經卷第五百一",
    "T07n0220_513:0618c21": "十三",
    "T07n0220_513:0618c23": "三藏法師玄奘奉　詔譯",
    "T07n0220_513:0618c24": "第三分真如品第十九之一",
    "T07n0220_513:0618c25": "爾時，欲界、色界天子，各持天上種種香末及",
    "T07n0220_513:0618c26": "諸天花遙散佛上，頂禮雙足却住一面，合掌",
    "T07n0220_513:0618c27": "恭敬白言：「世尊！如是般若波羅蜜多最為甚",
    "T07n0220_513:0618c28": "深，難見難覺，不可尋思、超尋思境，微妙沖寂，",
    "T07n0220_513:0618c29": "聰敏智者之所能知，非諸世間卒能信受，即",
    "T07n0220_513:0619a01": "是無上正等菩提。一切如來、應、正等覺於此",
    "T07n0220_513:0619a02": "般若波羅蜜多甚深經中，皆作是說：五蘊即",
    "T07n0220_513:0619a03": "是一切智智，一切智智即是五蘊。廣說乃至",
    "T07n0220_513:0619a04": "一切相智即是一切智智，一切智智即是一",
    "T07n0220_513:0619a05": "切相智；諸佛即是一切智智，一切智智即是",
    "T07n0220_513:0619a06": "諸佛。所以者何？若五蘊真如，若一切智智真",
    "T07n0220_513:0619a07": "如，若一切法真如，皆一真如無二無別。廣",
    "T07n0220_513:0619a08": "說乃至若一切相智真如，若一切智智真如，",
    "T07n0220_513:0619a09": "若一切法真如，皆一真如無二無別。若諸佛",
    "T07n0220_513:0619a10": "真如，若一切智智真如，若一切法真如，皆",
    "T07n0220_513:0619a11": "一真如無二無別。」爾時，佛告諸天子言：「如是！",
    "T07n0220_513:0619a12": "如是！如汝所說。天子當知！我觀此義，心恒",
    "T07n0220_513:0619a13": "趣寂不樂說法。所以者何？此法甚深，難見難",
    "T07n0220_513:0619a14": "覺，不可尋思，超尋思境，微妙沖寂，聰敏智",
    "T07n0220_513:0619a15": "者之所能知，非諸世間卒能信受，謂深般若",
    "T07n0220_513:0619a16": "波羅蜜多即是如來、應、正等覺所證無上正等",
    "T07n0220_513:0619a17": "菩提。「天子當知！如是諸佛所證無上正等菩",
    "T07n0220_513:0619a18": "提，無能證、非所證、無證處、無證時。天子當知！",
    "T07n0220_513:0619a19": "此法深妙不二現行，非諸世間所能比度。「天",
    "T07n0220_513:0619a20": "子當知！虛空甚深故此法甚深，真如乃至不",
    "T07n0220_513:0619a21": "思議界甚深故此法甚深，無量無邊甚深故",
    "T07n0220_513:0619a22": "此法甚深，無去無來甚深故此法甚深，無生",
    "T07n0220_513:0619a23": "無滅甚深故此法甚深，無染無淨甚深故此",
    "T07n0220_513:0619a24": "法甚深，無知無得甚深故此法甚深，無造無",
    "T07n0220_513:0619a25": "作甚深故此法甚深，我乃至見者甚深故此",
    "T07n0220_513:0619a26": "法甚深，五蘊甚深故此法甚深，廣說乃至一",
    "T07n0220_513:0619a27": "切相智甚深故此法甚深，一切佛法甚深故",
    "T07n0220_513:0619a28": "此法甚深。」時，諸天子復白佛言：「此所說法甚",
    "T07n0220_513:0619a29": "深微妙，非諸世間卒能信受。所以者何？此深",
    "T07n0220_513:0619b01": "妙法不為攝取五蘊故說，不為棄捨五蘊故",
    "T07n0220_513:0619b02": "說。廣說乃至不為攝取一切相智故說；不為",
    "T07n0220_513:0619b03": "棄捨一切相智故說；不為攝取一切佛法故",
    "T07n0220_513:0619b04": "說，不為棄捨一切佛法故說。世間有情多行",
    "T07n0220_513:0619b05": "攝取我、我所執，謂色是我是我所，受、想、行、識",
    "T07n0220_513:0619b06": "是我是我所，廣說乃至一切智是我是我所，",
    "T07n0220_513:0619b07": "道相智、一切相智是我是我所。」爾時，世尊告",
    "T07n0220_513:0619b08": "諸天子：「如是！如是！如汝所說。天子當知！若菩",
    "T07n0220_513:0619b09": "薩摩訶薩為攝取五蘊故行，為棄捨五蘊故",
    "T07n0220_513:0619b10": "行，廣說乃至為攝取一切佛法故行，為棄捨",
    "T07n0220_513:0619b11": "一切佛法故行。是菩薩摩訶薩不能修行般",
    "T07n0220_513:0619b12": "若、靜慮、精進、安忍、淨戒、布施波羅蜜多，廣說",
    "T07n0220_513:0619b13": "乃至不能修行一切相智。」",
    "T07n0220_513:0619b14": "爾時，具壽善現白佛言：「世尊！此甚深法能隨",
    "T07n0220_513:0619b15": "順一切法，謂能隨順般若、靜慮、精進、安忍、淨",
    "T07n0220_513:0619b16": "戒、布施波羅蜜多，廣說乃至一切相智。此甚",
    "T07n0220_513:0619b17": "深法都無所礙，謂不礙色、受、想、行、識，廣說乃",
    "T07n0220_513:0619b18": "至一切相智。此甚深法無礙為相。所以者何？",
    "T07n0220_513:0619b19": "虛空平等故，真如乃至不思議界平等故，空、",
    "T07n0220_513:0619b20": "無相、無願平等故，無生無滅平等故，無造無",
    "T07n0220_513:0619b21": "作平等故，無染無淨平等故，此甚深法無礙",
    "T07n0220_513:0619b22": "為相。此甚深法無生無滅。所以者何？色無生",
    "T07n0220_513:0619b23": "無滅故，受、想、行、識無生無滅故，廣說乃至一",
    "T07n0220_513:0619b24": "切智無生無滅故，道相智、一切相智無生無",
    "T07n0220_513:0619b25": "滅故，此甚深法無生無滅。此甚深法都無足",
    "T07n0220_513:0619b26": "迹。所以者何？色足迹不可得故，受、想、行、識足",
    "T07n0220_513:0619b27": "迹不可得故，廣說乃至一切智足迹不可得",
    "T07n0220_513:0619b28": "故，道相智、一切相智足迹不可得故，此甚深",
    "T07n0220_513:0619b29": "法都無足迹。」爾時，欲界、色界天子復白佛言：",
    "T07n0220_513:0619c01": "「大德善現是佛真子隨如來生。所以者何？大",
    "T07n0220_513:0619c02": "德善現諸所說法，一切皆與空性相應。」具壽",
    "T07n0220_513:0619c03": "善現告欲、色界諸天子言：「汝等說我是真佛",
    "T07n0220_513:0619c04": "子隨如來生，云何善現隨如來生？謂隨如來",
    "T07n0220_513:0619c05": "真如生故。所以者何？如來真如無來無去，善",
    "T07n0220_513:0619c06": "現真如亦無來去，故說善現隨如來生。如來",
    "T07n0220_513:0619c07": "真如即一切法真如，一切法真如即如來真",
    "T07n0220_513:0619c08": "如，如是真如無真如性亦無不真如性，善現",
    "T07n0220_513:0619c09": "真如亦復如是，故說善現隨如來生。如來真",
    "T07n0220_513:0619c10": "如常住為相，善現真如亦復如是，故說善現",
    "T07n0220_513:0619c11": "隨如來生。如來真如無變異、無分別、遍諸法",
    "T07n0220_513:0619c12": "轉，善現真如亦復如是，故說善現隨如來生。",
    "T07n0220_513:0619c13": "如來真如無所罣礙，一切法真如亦無所罣",
    "T07n0220_513:0619c14": "礙，若如來真如，若一切法真如，同一真如無",
    "T07n0220_513:0619c15": "二無別、無造無作。如是真如常真如相，無時",
    "T07n0220_513:0619c16": "非真如相，以常真如相，無時非真如相故無",
    "T07n0220_513:0619c17": "二無別，善現真如亦復如是，故說善現隨如",
    "T07n0220_513:0619c18": "來生。如來真如於一切處無憶念無分別，善",
    "T07n0220_513:0619c19": "現真如亦復如是，故說善現隨如來生。如來",
    "T07n0220_513:0619c20": "真如無別異不可得，善現真如亦復如是，故",
    "T07n0220_513:0619c21": "說善現隨如來生。如來真如不離一切法真",
    "T07n0220_513:0619c22": "如，一切法真如不離如來真如，如是真如常",
    "T07n0220_513:0619c23": "真如相，無時非真如相，善現真如亦復如是，",
    "T07n0220_513:0619c24": "故說善現隨如來生。雖說隨生而無所隨生，",
    "T07n0220_513:0619c25": "以善現真如不異佛故，如來真如非過去、非",
    "T07n0220_513:0619c26": "未來、非現在，一切法真如亦非過去、非未來、",
    "T07n0220_513:0619c27": "非現在，善現真如亦復如是，故說善現隨如",
    "T07n0220_513:0619c28": "來生。過去真如平等故如來真如平等，如來",
    "T07n0220_513:0619c29": "真如平等故過去真如平等；未來真如平等",
    "T07n0220_513:0620a01": "故如來真如平等，如來真如平等故未來真",
    "T07n0220_513:0620a02": "如平等；現在真如平等故如來真如平等，如",
    "T07n0220_513:0620a03": "來真如平等故現在真如平等。若過去真如，",
    "T07n0220_513:0620a04": "若未來真如，若現在真如平等，若如來真如",
    "T07n0220_513:0620a05": "平等，同一真如平等無二無別。色真如平等",
    "T07n0220_513:0620a06": "故如來真如平等，如來真如平等故色真如",
    "T07n0220_513:0620a07": "平等；受、想、行、識真如平等故如來真如平等，",
    "T07n0220_513:0620a08": "如來真如平等故受、想、行、識真如平等。若色",
    "T07n0220_513:0620a09": "真如，若受、想、行、識真如平等，若如來真如平",
    "T07n0220_513:0620a10": "等，同一真如平等無二無別。廣說乃至一切",
    "T07n0220_513:0620a11": "智真如平等故如來真如平等，如來真如平",
    "T07n0220_513:0620a12": "等故一切智真如平等；道相智、一切相智真",
    "T07n0220_513:0620a13": "如平等故如來真如平等，如來真如平等故",
    "T07n0220_513:0620a14": "道相智、一切相智真如平等。若一切智真如，",
    "T07n0220_513:0620a15": "若道相智、一切相智真如平等，若如來真如",
    "T07n0220_513:0620a16": "平等，同一真如平等無二無別。「天子當知！諸",
    "T07n0220_513:0620a17": "菩薩摩訶薩現證如是一切法真如平等，故",
    "T07n0220_513:0620a18": "說名如來、應、正等覺。我於如是諸法真如深",
    "T07n0220_513:0620a19": "生信解，故說善現隨如來生。」當說如是真如",
    "T07n0220_513:0620a20": "相時，於此三千大千世界六種震動：東踊西",
    "T07n0220_513:0620a21": "沒，西踊東沒，南踊北沒，北踊南沒，中踊邊",
    "T07n0220_513:0620a22": "沒，邊踊中沒。爾時，欲界、色界天子，復以種",
    "T07n0220_513:0620a23": "種天妙香末及諸天華，奉散世尊及善現上",
    "T07n0220_513:0620a24": "而白佛言：「甚奇！世尊！未曾有也！大德善現由",
    "T07n0220_513:0620a25": "真如故隨如來生。」爾時，善現告欲、色界諸天",
    "T07n0220_513:0620a26": "子言：「天子當知！然我善現不由色故隨如來",
    "T07n0220_513:0620a27": "生，不由受、想、行、識故隨如來生；不由色真如",
    "T07n0220_513:0620a28": "故隨如來生，不由受、想、行、識真如故隨如來",
    "T07n0220_513:0620a29": "生；不離色故隨如來生，不離受、想、行、識故隨",
    "T07n0220_513:0620b01": "如來生；不離色真如故隨如來生，不離受、想、",
    "T07n0220_513:0620b02": "行、識真如故隨如來生。廣說乃至不由一切",
    "T07n0220_513:0620b03": "智故隨如來生，不由道相智、一切相智故隨",
    "T07n0220_513:0620b04": "如來生；不由一切智真如故隨如來生，不由",
    "T07n0220_513:0620b05": "道相智、一切相智真如故隨如來生；不離一",
    "T07n0220_513:0620b06": "切智故隨如來生，不離道相智、一切相智故",
    "T07n0220_513:0620b07": "隨如來生；不離一切智真如故隨如來生，不",
    "T07n0220_513:0620b08": "離道相智、一切相智真如故隨如來生；不由",
    "T07n0220_513:0620b09": "有為故隨如來生，不由無為故隨如來生；不",
    "T07n0220_513:0620b10": "由有為真如故隨如來生，不由無為真如故",
    "T07n0220_513:0620b11": "隨如來生；不離有為故隨如來生，不離無為",
    "T07n0220_513:0620b12": "故隨如來生；不離有為真如故隨如來生，不",
    "T07n0220_513:0620b13": "離無為真如故隨如來生。所以者何？是一切",
    "T07n0220_513:0620b14": "法都無所有，諸隨生者、若所隨生、由此隨生",
    "T07n0220_513:0620b15": "及隨生處皆不可得，以一切法自性空故。」",
    "T07n0220_513:0620b16": "爾時，舍利子白佛言：「世尊！諸法真如廣說乃",
    "T07n0220_513:0620b17": "至不思議界皆最甚深，謂於此中色不可得，",
    "T07n0220_513:0620b18": "受、想、行、識亦不可得；色真如不可得，受、想、行、",
    "T07n0220_513:0620b19": "識真如亦不可得。所以者何？此中色乃至識",
    "T07n0220_513:0620b20": "尚不可得，況有色真如乃至識真如可得！廣",
    "T07n0220_513:0620b21": "說乃至此中一切智不可得，道相智、一切相",
    "T07n0220_513:0620b22": "智亦不可得，一切智真如不可得，道相智、一",
    "T07n0220_513:0620b23": "切相智真如亦不可得。所以者何？此中一切",
    "T07n0220_513:0620b24": "智、道相智、一切相智尚不可得，況有一切智",
    "T07n0220_513:0620b25": "真如、道相智、一切相智真如可得！」爾時，佛告",
    "T07n0220_513:0620b26": "舍利子言：「如是！如是！如汝所說。」當說如是真",
    "T07n0220_513:0620b27": "如相時，二百苾芻諸漏永盡，心得解脫，成阿",
    "T07n0220_513:0620b28": "羅漢。復有五百苾芻尼眾遠塵離垢，於諸法",
    "T07n0220_513:0620b29": "中得淨法眼。五千菩薩俱時證得無生法忍，",
    "T07n0220_513:0620c01": "六千菩薩諸漏永盡，心得解脫，成阿羅漢。爾時，",
    "T07n0220_513:0620c02": "佛告舍利子言：「今此眾中六千菩薩，已於過",
    "T07n0220_513:0620c03": "去五百佛所親近供養、正信出家、勤修梵行，",
    "T07n0220_513:0620c04": "雖行布施、淨戒、安忍、精進、靜慮，而不攝受甚",
    "T07n0220_513:0620c05": "深般若波羅蜜多方便善巧，起別異想，行別",
    "T07n0220_513:0620c06": "異行。修布施時作如是念：『此是布施，此是",
    "T07n0220_513:0620c07": "施物，此是受者，我能行施。』修淨戒時作如是",
    "T07n0220_513:0620c08": "念：『此是淨戒，此是罪業，此所護境，我能持",
    "T07n0220_513:0620c09": "戒。』修安忍時作如是念：『此是安忍，此是忍障，",
    "T07n0220_513:0620c10": "此所忍境，我能安忍。』修精進時作如是念：『此",
    "T07n0220_513:0620c11": "是精進，此是懈怠，此是所為，我能精進。』修靜",
    "T07n0220_513:0620c12": "慮時，作如是念：『此是靜慮此是散動，此是所",
    "T07n0220_513:0620c13": "為，我能修定。』彼不攝受甚深般若波羅蜜多",
    "T07n0220_513:0620c14": "方便善巧，依別異想而行布施、淨戒、安忍、精",
    "T07n0220_513:0620c15": "進、靜慮別異之行。由別異想、別異行故，不得",
    "T07n0220_513:0620c16": "菩薩無別異想及失菩薩無別異行。由此因",
    "T07n0220_513:0620c17": "緣不得入菩薩正性離生位，由不得入菩薩",
    "T07n0220_513:0620c18": "正性離生位故，得預流果漸次乃至阿羅漢",
    "T07n0220_513:0620c19": "果。是故，舍利子！若菩薩摩訶薩雖有菩薩摩",
    "T07n0220_513:0620c20": "訶薩道，及有空、無相、無願解脫門，而不攝受甚",
    "T07n0220_513:0620c21": "深般若波羅蜜多方便善巧，便證實際墮於",
    "T07n0220_513:0620c22": "聲聞或獨覺地。」時，舍利子復白佛言：「何因緣",
    "T07n0220_513:0620c23": "故，有諸菩薩修空、無相、無願之法，由不攝受甚",
    "T07n0220_513:0620c24": "深般若波羅蜜多方便善巧，便證實際墮於",
    "T07n0220_513:0620c25": "聲聞或獨覺地；有諸菩薩修空、無相、無願之",
    "T07n0220_513:0620c26": "法，復由攝受甚深般若波羅蜜多方便善巧，",
    "T07n0220_513:0620c27": "得入菩薩正性離生，漸次修行諸菩薩行，當",
    "T07n0220_513:0620c28": "證無上正等菩提？」爾時，世尊告舍利子：「若諸",
    "T07n0220_513:0620c29": "菩薩遠離一切智智心，不以大悲為上首，修",
    "T07n0220_513:0621a01": "空、無相、無願之法，由不攝受甚深般若波羅",
    "T07n0220_513:0621a02": "蜜多方便善巧，便證實際墮於聲聞或獨覺",
    "T07n0220_513:0621a03": "地；若諸菩薩不離一切智智心，復以大悲為",
    "T07n0220_513:0621a04": "上首，修空、無相、無願之法，復由攝受甚深般",
    "T07n0220_513:0621a05": "若波羅蜜多方便善巧，能入菩薩正性離生，",
    "T07n0220_513:0621a06": "漸次修行諸菩薩行，當得無上正等菩提。「舍",
    "T07n0220_513:0621a07": "利子！譬如有鳥，其身廣大百踰繕那，或復二",
    "T07n0220_513:0621a08": "百乃至五百踰繕那量而無有翅。是鳥或從",
    "T07n0220_513:0621a09": "三十三天，投身而下趣贍部洲，於其中路復",
    "T07n0220_513:0621a10": "作是念：『我欲還上三十三天。』於汝意云何？是",
    "T07n0220_513:0621a11": "鳥能還三十三天不？」舍利子言：「不也！世尊！不",
    "T07n0220_513:0621a12": "也！善逝！」佛告舍利子：「是鳥中路或作是願：『至",
    "T07n0220_513:0621a13": "贍部洲當令我身無損無惱。』於意云何？是鳥",
    "T07n0220_513:0621a14": "所願可得遂不？」舍利子言：「不也！世尊！不也！善",
    "T07n0220_513:0621a15": "逝！是鳥至此贍部洲時，其身決定有損有惱，",
    "T07n0220_513:0621a16": "或致命終或近死苦。所以者何？是鳥身大，從",
    "T07n0220_513:0621a17": "遠而墮，無有翅故。」佛告舍利子：「如是！如是！如",
    "T07n0220_513:0621a18": "汝所說。舍利子！有諸菩薩亦復如是，雖經無",
    "T07n0220_513:0621a19": "量無數大劫，勤修布施、淨戒、安忍、精進、靜慮，",
    "T07n0220_513:0621a20": "亦修空、無相、無願解脫門，而不攝受甚深般",
    "T07n0220_513:0621a21": "若波羅蜜多方便善巧，便證實際墮於聲聞",
    "T07n0220_513:0621a22": "或獨覺地。所以者何？是諸菩薩遠離一切智",
    "T07n0220_513:0621a23": "智心，不以大悲為上首，雖經無量無數大劫，",
    "T07n0220_513:0621a24": "勤修布施、淨戒、安忍、精進、靜慮，亦修空、無相、",
    "T07n0220_513:0621a25": "無願解脫門，而不攝受甚深般若波羅蜜多",
    "T07n0220_513:0621a26": "方便善巧，遂墮聲聞或獨覺地。是諸菩薩雖",
    "T07n0220_513:0621a27": "念過去未來現在諸佛世尊戒蘊、定蘊、慧蘊、解",
    "T07n0220_513:0621a28": "脫蘊、解脫智見蘊，供養恭敬、隨順修行，而於",
    "T07n0220_513:0621a29": "其中執取相故，不能正解諸佛世尊戒蘊、定",
    "T07n0220_513:0621b01": "蘊、慧蘊、解脫蘊、解脫智見蘊真實功德。是諸",
    "T07n0220_513:0621b02": "菩薩不能正解佛功德故，雖聞菩薩摩訶薩",
    "T07n0220_513:0621b03": "道及空、無相、無願法聲，而依此聲執取其相，",
    "T07n0220_513:0621b04": "執取相已迴向無上正等菩提。此諸菩薩如",
    "T07n0220_513:0621b05": "是迴向，不得無上正等菩提，墮於聲聞或獨",
    "T07n0220_513:0621b06": "覺地。何以故？舍利子！是諸菩薩由不攝受甚",
    "T07n0220_513:0621b07": "深般若波羅蜜多方便善巧，雖持種種所修",
    "T07n0220_513:0621b08": "善根迴向無上正等菩提，而墮聲聞或獨覺",
    "T07n0220_513:0621b09": "地。「復次，舍利子！有諸菩薩從初發心，不離一",
    "T07n0220_513:0621b10": "切智智心，恒以大悲為上首，勤修布施、淨戒、",
    "T07n0220_513:0621b11": "安忍、精進、靜慮，亦常攝受甚深般若波羅蜜",
    "T07n0220_513:0621b12": "多方便善巧，雖念過去未來現在諸佛世尊",
    "T07n0220_513:0621b13": "戒蘊、定蘊、慧蘊、解脫蘊、解脫智見蘊而不取",
    "T07n0220_513:0621b14": "相，雖修空、無相、無願解脫門亦不取相，雖念",
    "T07n0220_513:0621b15": "自他種種功德，與諸有情平等共有迴向無上",
    "T07n0220_513:0621b16": "正等菩提亦不取相。「舍利子當知！是菩薩摩",
    "T07n0220_513:0621b17": "訶薩直趣無上正等菩提，不墮聲聞及獨覺",
    "T07n0220_513:0621b18": "地。所以者何？是菩薩摩訶薩從初發心乃至",
    "T07n0220_513:0621b19": "究竟，不離一切智智心，恒以大悲為上首，雖",
    "T07n0220_513:0621b20": "修布施、淨戒、安忍、精進、靜慮而不取相，雖念",
    "T07n0220_513:0621b21": "過去未來現在諸佛世尊戒蘊、定蘊、慧蘊、解脫",
    "T07n0220_513:0621b22": "蘊、解脫智見蘊亦不取相，雖修菩薩摩訶薩",
    "T07n0220_513:0621b23": "道及空、無相、無願之法亦不取相。「舍利子！是",
    "T07n0220_513:0621b24": "菩薩摩訶薩有方便善巧故，以離相心修行",
    "T07n0220_513:0621b25": "布施乃至般若波羅蜜多，廣說乃至以離相",
    "T07n0220_513:0621b26": "心修行一切智、道相智、一切相智，由斯定證",
    "T07n0220_513:0621b27": "所求無上正等菩提。」時，舍利子便白佛言：「如",
    "T07n0220_513:0621b28": "我解佛所說義者，若菩薩摩訶薩從初發心",
    "T07n0220_513:0621b29": "乃至究竟，常能攝受甚深般若波羅蜜多方",
    "T07n0220_513:0621c01": "便善巧，是菩薩摩訶薩隣近無上正等菩提。",
    "T07n0220_513:0621c02": "所以者何？是菩薩摩訶薩從初發心乃至究",
    "T07n0220_513:0621c03": "竟，都不見有少法可得，謂若能證、若所證、",
    "T07n0220_513:0621c04": "若證處、若證時、若由此證都不可得，所謂若",
    "T07n0220_513:0621c05": "色、若受、想、行、識，廣說乃至一切相智皆不可",
    "T07n0220_513:0621c06": "得。「復次，世尊！有菩薩乘善男子等，不能攝受",
    "T07n0220_513:0621c07": "甚深般若波羅蜜多方便善巧，而求無上正",
    "T07n0220_513:0621c08": "等菩提。當知彼於所求無上正等菩提，疑惑",
    "T07n0220_513:0621c09": "猶豫或得不得。所以者何？是菩薩乘善男子",
    "T07n0220_513:0621c10": "等，不能攝受甚深般若波羅蜜多方便善巧，",
    "T07n0220_513:0621c11": "於所修行布施、淨戒、安忍、精進、靜慮、般若波羅",
    "T07n0220_513:0621c12": "蜜多皆取其相，廣說乃至於所修行一切智、",
    "T07n0220_513:0621c13": "道相智、一切相智皆取其相。由此因緣，是菩",
    "T07n0220_513:0621c14": "薩乘善男子等，皆於無上正等菩提疑惑猶",
    "T07n0220_513:0621c15": "豫或得不得。「是故，世尊！若菩薩摩訶薩欲得",
    "T07n0220_513:0621c16": "無上正等菩提，決定不應遠離般若波羅蜜",
    "T07n0220_513:0621c17": "多方便善巧。是菩薩摩訶薩安住般若波羅",
    "T07n0220_513:0621c18": "蜜多方便善巧，用無所得而為方便，以無相",
    "T07n0220_513:0621c19": "俱行心，應修布施乃至般若波羅蜜多，廣說",
    "T07n0220_513:0621c20": "乃至以無相俱行心，應修一切智、道相智、一",
    "T07n0220_513:0621c21": "切相智。若菩薩摩訶薩安住般若波羅蜜多",
    "T07n0220_513:0621c22": "方便善巧，用無所得而為方便，以無相俱行",
    "T07n0220_513:0621c23": "心，修住如是一切佛法，必獲無上正等菩提。」",
    "T07n0220_513:0621c24": "爾時，欲界、色界天子俱白佛言：「諸佛無上正",
    "T07n0220_513:0621c25": "等菩提，極難信解、甚難證得。所以者何？諸菩",
    "T07n0220_513:0621c26": "薩摩訶薩於一切法自相、共相皆應證知，方",
    "T07n0220_513:0621c27": "能獲得所求無上正等菩提，而諸菩薩所知",
    "T07n0220_513:0621c28": "法相都無所有、皆不可得。」爾時，佛告諸天子",
    "T07n0220_513:0621c29": "言：「如是！如是！如汝所說。諸佛無上正等菩提，",
    "T07n0220_513:0622a01": "極難信解、甚難證得。天子當知！我亦現覺一",
    "T07n0220_513:0622a02": "切法相，證得無上正等菩提，而都不得勝義",
    "T07n0220_513:0622a03": "法相，可說名為此是能證、此是所證、此是證",
    "T07n0220_513:0622a04": "處、此是證時，及可說為由此而證。何以故？諸",
    "T07n0220_513:0622a05": "天子！以一切法畢竟淨故，有為、無為畢竟空",
    "T07n0220_513:0622a06": "故，由斯無上正等菩提，極難信解、甚難證得。」",
    "T07n0220_513:0622a07": "具壽善現便白佛言：「如世尊說諸佛無上正",
    "T07n0220_513:0622a08": "等菩提，極難信解、甚難證得，如我思惟佛所",
    "T07n0220_513:0622a09": "說義，諸佛無上正等菩提，極易信解、甚易證",
    "T07n0220_513:0622a10": "得。所以者何？若能信解無法能證、無法所",
    "T07n0220_513:0622a11": "證、無有證處、無有證時，亦無由此而有所證，",
    "T07n0220_513:0622a12": "即能信解諸佛無上正等菩提。若有證知無",
    "T07n0220_513:0622a13": "法能證、無法所證、無有證處、無有證時，亦無",
    "T07n0220_513:0622a14": "由此而有所證，即能證得所求無上正等菩",
    "T07n0220_513:0622a15": "提。所以者何？以一切法畢竟皆空，畢竟空中",
    "T07n0220_513:0622a16": "都無有法可名能證、可名所證、可名證處、可",
    "T07n0220_513:0622a17": "名證時、可名由此而有所證。何以故？以一切",
    "T07n0220_513:0622a18": "法性相皆空，若增若減都無所有皆不可得。",
    "T07n0220_513:0622a19": "由是因緣諸菩薩摩訶薩所修布施乃至般",
    "T07n0220_513:0622a20": "若波羅蜜多，都無所有皆不可得，廣說乃至",
    "T07n0220_513:0622a21": "一切智、道相智、一切相智，都無所有皆不可",
    "T07n0220_513:0622a22": "得。諸菩薩摩訶薩所觀諸法，若有色若無色、",
    "T07n0220_513:0622a23": "若有見若無見、若有對若無對、若有漏若無",
    "T07n0220_513:0622a24": "漏、若有為若無為，都無所有皆不可得。由此",
    "T07n0220_513:0622a25": "因緣我思惟佛所說義趣，諸佛無上正等菩",
    "T07n0220_513:0622a26": "提，極易信解、甚易證得，諸菩薩摩訶薩不應",
    "T07n0220_513:0622a27": "於中謂難信解及難證得。所以者何？色色自",
    "T07n0220_513:0622a28": "性空，受、想、行、識受、想、行、識自性空，廣說乃至",
    "T07n0220_513:0622a29": "一切智一切智自性空，道相智、一切相智道",
    "T07n0220_513:0622b01": "相智、一切相智自性空。若菩薩摩訶薩能於",
    "T07n0220_513:0622b02": "如是自性空義，深生信解無倒而證，便得無",
    "T07n0220_513:0622b03": "上正等菩提。由如是義，我說無上正等菩提",
    "T07n0220_513:0622b04": "非難信解、非難證得。」時，舍利子語善現言：「由",
    "T07n0220_513:0622b05": "此因緣諸佛無上正等菩提，極難信解、甚難",
    "T07n0220_513:0622b06": "證得。所以者何？諸菩薩摩訶薩觀一切法，都",
    "T07n0220_513:0622b07": "無自性皆如虛空。譬如虛空不作是念：『我當",
    "T07n0220_513:0622b08": "信解證得無上正等菩提。』諸菩薩摩訶薩亦",
    "T07n0220_513:0622b09": "應如是不作是念：『我當信解證得無上正等",
    "T07n0220_513:0622b10": "菩提。』所以者何？以一切法性相皆空與虛空",
    "T07n0220_513:0622b11": "等，諸菩薩摩訶薩要能信解諸法皆空與虛",
    "T07n0220_513:0622b12": "空等，無倒而證方得無上正等菩提。若菩薩",
    "T07n0220_513:0622b13": "摩訶薩信解諸法與虛空等，便於無上正等",
    "T07n0220_513:0622b14": "菩提，易生信解、易證得者，則不應有殑伽沙",
    "T07n0220_513:0622b15": "等菩薩摩訶薩被大功德鎧，發趣無上正等",
    "T07n0220_513:0622b16": "菩提於其中間而有退屈。故知無上正等菩",
    "T07n0220_513:0622b17": "提，極難信解、甚難證得。」時，具壽善現白舍利",
    "T07n0220_513:0622b18": "子言：「於意云何？色於佛無上正等菩提有退",
    "T07n0220_513:0622b19": "屈不？」舍利子言：「不也！善現！」「於意云何？受、想、行、",
    "T07n0220_513:0622b20": "識於佛無上正等菩提有退屈不？」舍利子言：",
    "T07n0220_513:0622b21": "「不也！善現！」「於意云何？離色有法於佛無上正",
    "T07n0220_513:0622b22": "等菩提有退屈不？」舍利子言：「不也！善現！」「於意",
    "T07n0220_513:0622b23": "云何？離受、想、行、識有法於佛無上正等菩提",
    "T07n0220_513:0622b24": "有退屈不？」舍利子言：「不也！善現！」「於意云何？色",
    "T07n0220_513:0622b25": "真如於佛無上正等菩提有退屈不？」舍利子",
    "T07n0220_513:0622b26": "言：「不也！善現！」「於意云何？受、想、行、識真如於佛",
    "T07n0220_513:0622b27": "無上正等菩提有退屈不？」舍利子言：「不也！善",
    "T07n0220_513:0622b28": "現！」「於意云何？離色真如有法於佛無上正等",
    "T07n0220_513:0622b29": "菩提有退屈不？」舍利子言：「不也！善現！」「於意云",
    "T07n0220_513:0622c01": "何？離受、想、行、識真如有法於佛無上正等菩",
    "T07n0220_513:0622c02": "提有退屈不？」舍利子言：「不也！善現！」「廣說乃至，",
    "T07n0220_513:0622c03": "於意云何？一切智於佛無上正等菩提有退",
    "T07n0220_513:0622c04": "屈不？」舍利子言：「不也！善現！」「道相智、一切相智",
    "T07n0220_513:0622c05": "於佛無上正等菩提有退屈不？」舍利子言：「不",
    "T07n0220_513:0622c06": "也！善現！」「於意云何？離一切智有法於佛無上",
    "T07n0220_513:0622c07": "正等菩提有退屈不？」舍利子言：「不也！善現！」「於",
    "T07n0220_513:0622c08": "意云何？離道相智、一切相智有法於佛無上",
    "T07n0220_513:0622c09": "正等菩提有退屈不？」舍利子言：「不也！善現！」「於",
    "T07n0220_513:0622c10": "意云何？一切智真如於佛無上正等菩提有",
    "T07n0220_513:0622c11": "退屈不？」舍利子言：「不也！善現！」「於意云何？道相",
    "T07n0220_513:0622c12": "智、一切相智真如於佛無上正等菩提有退屈",
    "T07n0220_513:0622c13": "不？」舍利子言：「不也！善現！」「於意云何？離一切智",
    "T07n0220_513:0622c14": "真如有法於佛無上正等菩提有退屈不？」舍",
    "T07n0220_513:0622c15": "利子言：「不也！善現！」「於意云何？離道相智、一切",
    "T07n0220_513:0622c16": "相智真如有法於佛無上正等菩提有退屈",
    "T07n0220_513:0622c17": "不？」舍利子言：「不也！善現！」「復次，舍利子！於意",
    "T07n0220_513:0622c18": "云何？諸法真如廣說乃至不思議界，於佛無",
    "T07n0220_513:0622c19": "上正等菩提有退屈不？」舍利子言：「不也！善現！」",
    "T07n0220_513:0622c20": "「於意云何？離諸法真如廣說乃至不思議界，",
    "T07n0220_513:0622c21": "有法於佛無上正等菩提有退屈不？」舍利子",
    "T07n0220_513:0622c22": "言：「不也！善現！」時，具壽善現謂舍利子言：「若一",
    "T07n0220_513:0622c23": "切法諦故、住故都無所有皆不可得，說何等",
    "T07n0220_513:0622c24": "法可於無上正等菩提而有退屈？」時，舍利子",
    "T07n0220_513:0622c25": "語善現言：「如仁者所說，無生法忍中都無有",
    "T07n0220_513:0622c26": "法，亦無菩薩可於無上正等菩提說有退屈，",
    "T07n0220_513:0622c27": "若爾，何故佛說三種住菩薩乘補特伽羅但",
    "T07n0220_513:0622c28": "應說一？又如仁說，應無三乘菩薩差別，唯應",
    "T07n0220_513:0622c29": "有一正等覺乘。」時，滿慈子便白具壽舍利子",
    "T07n0220_513:0623a01": "言：「應問善現：為許有一菩薩乘不？然後可",
    "T07n0220_513:0623a02": "難：應無三乘建立差別，唯應有一正等覺乘。」",
    "T07n0220_513:0623a03": "時，舍利子問善現言：「為許有一菩薩乘不？」時，",
    "T07n0220_513:0623a04": "具壽善現謂舍利子言：「於意云何？一切法真",
    "T07n0220_513:0623a05": "如中，為有三種住菩薩乘補特伽羅差別相",
    "T07n0220_513:0623a06": "不？謂有退住聲聞乘者，或有退住獨覺乘者，",
    "T07n0220_513:0623a07": "或有證得無上乘者？」舍利子言：「不也！善現！」「於",
    "T07n0220_513:0623a08": "意云何？一切法真如中為有三乘菩薩異不？」",
    "T07n0220_513:0623a09": "舍利子言：「不也！善現！」「於意云何？一切法真如",
    "T07n0220_513:0623a10": "中為實有一正等覺乘諸菩薩不？」舍利子言：",
    "T07n0220_513:0623a11": "「不也！善現！」「於意云何？諸法真如有一有二有",
    "T07n0220_513:0623a12": "三相不？」舍利子言：「不也！善現！」「於意云何？一切",
    "T07n0220_513:0623a13": "法真如中為有一法或一菩薩而可得不？」舍",
    "T07n0220_513:0623a14": "利子言：「不也！善現！」時，具壽善現謂舍利子言：",
    "T07n0220_513:0623a15": "「若一切法諦故、住故都無所有皆不可得，云",
    "T07n0220_513:0623a16": "何舍利子可作是念言：如是菩薩於佛無上",
    "T07n0220_513:0623a17": "正等菩提定有退屈，如是菩薩於佛無上正",
    "T07n0220_513:0623a18": "等菩提定無退屈，如是菩薩於佛無上正等",
    "T07n0220_513:0623a19": "菩提說不決定，如是菩薩是聲聞乘，如是菩",
    "T07n0220_513:0623a20": "薩是獨覺乘，如是菩薩是無上乘，如是為三，",
    "T07n0220_513:0623a21": "如是為一？「舍利子！若菩薩摩訶薩於一切法",
    "T07n0220_513:0623a22": "都無所得，於一切法真如亦能善信解都無",
    "T07n0220_513:0623a23": "所得，於諸菩薩亦無所得，於佛無上正等菩",
    "T07n0220_513:0623a24": "提亦無所得，當知是為真菩薩摩訶薩。舍利",
    "T07n0220_513:0623a25": "子！若菩薩摩訶薩聞說如是諸法真如不可",
    "T07n0220_513:0623a26": "得相，其心不驚、不恐、不怖、無疑、無悔、無退、無",
    "T07n0220_513:0623a27": "沒，是菩薩摩訶薩疾證無上正等菩提，於其",
    "T07n0220_513:0623a28": "中間定無退屈。」爾時，世尊讚善現曰：「善哉！善",
    "T07n0220_513:0623a29": "哉！汝今乃能為諸菩薩善說法要，汝之所說",
    "T07n0220_513:0623b01": "皆是如來威神之力。善現當知！若菩薩摩訶",
    "T07n0220_513:0623b02": "薩於法真如不可得相深生信解，知一切法",
    "T07n0220_513:0623b03": "無差別相，聞說如是諸法真如不可得相，其",
    "T07n0220_513:0623b04": "心不驚、不恐、不怖、無疑、無悔、無退、無沒，是菩",
    "T07n0220_513:0623b05": "薩摩訶薩疾證無上正等菩提。」爾時，舍利子",
    "T07n0220_513:0623b06": "白佛言：「世尊！若菩薩摩訶薩成就此法，疾證",
    "T07n0220_513:0623b07": "無上正等覺耶？」爾時，佛告舍利子言：「如是！如",
    "T07n0220_513:0623b08": "是！如汝所說。若菩薩摩訶薩成就此法，疾證",
    "T07n0220_513:0623b09": "無上正等菩提，不墮聲聞、獨覺等地。」爾時，善",
    "T07n0220_513:0623b10": "現復白佛言：「若菩薩摩訶薩欲疾證得所求",
    "T07n0220_513:0623b11": "無上正等菩提，當於何住？應云何住？」佛告善",
    "T07n0220_513:0623b12": "現：「若菩薩摩訶薩欲疾證得所求無上正等",
    "T07n0220_513:0623b13": "菩提，當於一切有情住平等心，不應住不平",
    "T07n0220_513:0623b14": "等心；當於一切有情起平等心，不應起不平",
    "T07n0220_513:0623b15": "等心；當於一切有情以平等心與語，不應以",
    "T07n0220_513:0623b16": "不平等心與語；當於一切有情起大慈心，不",
    "T07n0220_513:0623b17": "應起瞋恚心；當於一切有情以大慈心與語，",
    "T07n0220_513:0623b18": "不應以瞋恚心與語；當於一切有情起大悲",
    "T07n0220_513:0623b19": "心，不應起惱害心；當於一切有情以大悲心",
    "T07n0220_513:0623b20": "與語，不應以惱害心與語；當於一切有情起",
    "T07n0220_513:0623b21": "大喜心，不應起嫉妬心；當於一切有情以大",
    "T07n0220_513:0623b22": "喜心與語，不應以嫉妬心與語；當於一切有",
    "T07n0220_513:0623b23": "情起大捨心，不應起偏黨心；當於一切有情",
    "T07n0220_513:0623b24": "以大捨心與語，不應以偏黨心與語；當於一",
    "T07n0220_513:0623b25": "切有情起恭敬心，不應起憍慢心；當於一切",
    "T07n0220_513:0623b26": "有情以恭敬心與語，不應以憍慢心與語；當",
    "T07n0220_513:0623b27": "於一切有情起質直心，不應起諂詐心；當於",
    "T07n0220_513:0623b28": "一切有情以質直心與語，不應以諂詐心與",
    "T07n0220_513:0623b29": "語；當於一切有情起調柔心，不應起剛強心；",
    "T07n0220_513:0623c01": "當於一切有情以調柔心與語，不應以剛強",
    "T07n0220_513:0623c02": "心與語；當於一切有情起利益心，不應起不",
    "T07n0220_513:0623c03": "利益心；當於一切有情以利益心與語，不應",
    "T07n0220_513:0623c04": "以不利益心與語；當於一切有情起安樂心，",
    "T07n0220_513:0623c05": "不應起不安樂心；當於一切有情以安樂心",
    "T07n0220_513:0623c06": "與語，不應以不安樂心與語；當於一切有情",
    "T07n0220_513:0623c07": "起無礙心，不應起有礙心；當於一切有情以",
    "T07n0220_513:0623c08": "無礙心與語，不應以有礙心與語。「當於一切",
    "T07n0220_513:0623c09": "有情起如父母、如兄弟、如姊妹、如男女、如親族",
    "T07n0220_513:0623c10": "心，亦以此心應與其語；當於一切有情起朋",
    "T07n0220_513:0623c11": "友心，亦以此心應與其語；當於一切有情起",
    "T07n0220_513:0623c12": "如親教師、如軌範師、如弟子、如同學心，亦以",
    "T07n0220_513:0623c13": "此心應與其語；當於一切有情起如預流、一",
    "T07n0220_513:0623c14": "來、不還、阿羅漢、獨覺、菩薩摩訶薩、如來、應、正等",
    "T07n0220_513:0623c15": "覺心，亦以此心應與其語；當於一切有情起",
    "T07n0220_513:0623c16": "應供養恭敬、尊重讚歎心，亦以此心應與其",
    "T07n0220_513:0623c17": "語；當於一切有情起應救濟、憐愍、覆護心，亦",
    "T07n0220_513:0623c18": "以此心應與其語；當於一切有情起畢竟空",
    "T07n0220_513:0623c19": "無所有、不可得心，亦以此心應與其語；當於",
    "T07n0220_513:0623c20": "一切有情起空、無相、無願心，亦以此心應與",
    "T07n0220_513:0623c21": "其語。善現！若菩薩摩訶薩欲疾證得所求無",
    "T07n0220_513:0623c22": "上正等菩提，以無所得而為方便，當於此住。",
    "T07n0220_513:0623c23": "「復次，善現！若菩薩摩訶薩欲疾證得所求無",
    "T07n0220_513:0623c24": "上正等菩提，應自離害生命，亦勸他離害生",
    "T07n0220_513:0623c25": "命，恒正稱揚離害生命法，歡喜讚歎離害生",
    "T07n0220_513:0623c26": "命者，廣說乃至應自離邪見，亦勸他離邪見，",
    "T07n0220_513:0623c27": "恒正稱揚離邪見法，歡喜讚歎離邪見者。應",
    "T07n0220_513:0623c28": "自修四靜慮、四無量、四無色定，亦勸他修四",
    "T07n0220_513:0623c29": "靜慮、四無量、四無色定，恒正稱揚修四靜慮、",
    "T07n0220_513:0624a01": "四無量、四無色定法，歡喜讚歎修四靜慮、四",
    "T07n0220_513:0624a02": "無量、四無色定者。應自圓滿布施波羅蜜多",
    "T07n0220_513:0624a03": "乃至般若波羅蜜多，亦勸他圓滿布施波羅",
    "T07n0220_513:0624a04": "蜜多乃至般若波羅蜜多，恒正稱揚圓滿布",
    "T07n0220_513:0624a05": "施波羅蜜多乃至般若波羅蜜多法，歡喜讚",
    "T07n0220_513:0624a06": "歎圓滿布施波羅蜜多乃至般若波羅蜜多",
    "T07n0220_513:0624a07": "者。應自住內空乃至無性自性空，亦勸他住",
    "T07n0220_513:0624a08": "內空乃至無性自性空，恒正稱揚住內空乃",
    "T07n0220_513:0624a09": "至無性自性空法，歡喜讚歎住內空乃至無",
    "T07n0220_513:0624a10": "性自性空者。應自住真如乃至不思議界，亦",
    "T07n0220_513:0624a11": "勸他住真如乃至不思議界，恒正稱揚住真",
    "T07n0220_513:0624a12": "如乃至不思議界法，歡喜讚歎住真如乃至",
    "T07n0220_513:0624a13": "不思議界者。應自住四聖諦，亦勸他住四聖",
    "T07n0220_513:0624a14": "諦，恒正稱揚住四聖諦法，歡喜讚歎住四聖",
    "T07n0220_513:0624a15": "諦者。應自修四念住乃至八聖道支，亦勸他",
    "T07n0220_513:0624a16": "修四念住乃至八聖道支，恒正稱揚修四念",
    "T07n0220_513:0624a17": "住乃至八聖道支法，歡喜讚歎修四念住乃",
    "T07n0220_513:0624a18": "至八聖道支者。應自修空、無相、無願解脫門，",
    "T07n0220_513:0624a19": "亦勸他修空、無相、無願解脫門，恒正稱揚修",
    "T07n0220_513:0624a20": "空、無相、無願解脫門法，歡喜讚歎修空、無相、",
    "T07n0220_513:0624a21": "無願解脫門者。應自修八解脫乃至十遍處，",
    "T07n0220_513:0624a22": "亦勸他修八解脫乃至十遍處，恒正稱揚修",
    "T07n0220_513:0624a23": "八解脫乃至十遍處法，歡喜讚歎修八解脫",
    "T07n0220_513:0624a24": "乃至十遍處者。應自圓滿諸菩薩地，亦勸他",
    "T07n0220_513:0624a25": "圓滿諸菩薩地，恒正稱揚圓滿諸菩薩地法，",
    "T07n0220_513:0624a26": "歡喜讚歎圓滿諸菩薩地者。應自圓滿陀羅",
    "T07n0220_513:0624a27": "尼門、三摩地門，亦勸他圓滿陀羅尼門、三摩",
    "T07n0220_513:0624a28": "地門，恒正稱揚圓滿陀羅尼門、三摩地門法，",
    "T07n0220_513:0624a29": "歡喜讚歎圓滿陀羅尼門、三摩地門者。應自",
    "T07n0220_513:0624b01": "圓滿五眼、六神通，亦勸他圓滿五眼、六神通，",
    "T07n0220_513:0624b02": "恒正稱揚圓滿五眼、六神通法，歡喜讚歎圓",
    "T07n0220_513:0624b03": "滿五眼、六神通者。應自圓滿如來十力乃至",
    "T07n0220_513:0624b04": "十八佛不共法，亦勸他圓滿如來十力乃至",
    "T07n0220_513:0624b05": "十八佛不共法，恒正稱揚圓滿如來十力乃",
    "T07n0220_513:0624b06": "至十八佛不共法法，歡喜讚歎圓滿如來十",
    "T07n0220_513:0624b07": "力乃至十八佛不共法者。應自圓滿大慈、大",
    "T07n0220_513:0624b08": "悲、大喜、大捨，亦勸他圓滿大慈、大悲、大喜、大",
    "T07n0220_513:0624b09": "捨，恒正稱揚圓滿大慈、大悲、大喜、大捨法，歡",
    "T07n0220_513:0624b10": "喜讚歎圓滿大慈、大悲、大喜、大捨者。應自圓",
    "T07n0220_513:0624b11": "滿三十二相、八十隨好，亦勸他圓滿三十二",
    "T07n0220_513:0624b12": "相、八十隨好，恒正稱揚圓滿三十二相、八十",
    "T07n0220_513:0624b13": "隨好法，歡喜讚歎圓滿三十二相、八十隨好",
    "T07n0220_513:0624b14": "者。應自圓滿無忘失法、恒住捨性，亦勸他圓",
    "T07n0220_513:0624b15": "滿無忘失法、恒住捨性，恒正稱揚圓滿無忘",
    "T07n0220_513:0624b16": "失法、恒住捨性法，歡喜讚歎圓滿無忘失法、",
    "T07n0220_513:0624b17": "恒住捨性者。應自順逆觀十二支緣起，亦勸",
    "T07n0220_513:0624b18": "他順逆觀十二支緣起，恒正稱揚順逆觀十",
    "T07n0220_513:0624b19": "二支緣起法，歡喜讚歎順逆觀十二支緣起",
    "T07n0220_513:0624b20": "者。應自知苦、斷集、證滅、修道，亦勸他知苦、斷",
    "T07n0220_513:0624b21": "集、證滅、修道，恒正稱揚知苦、斷集、證滅、修道",
    "T07n0220_513:0624b22": "法，歡喜讚歎知苦、斷集、證滅、修道者。應自起",
    "T07n0220_513:0624b23": "證預流果乃至獨覺菩提智而不證實際得預",
    "T07n0220_513:0624b24": "流果乃至獨覺菩提，亦勸他起證預流果乃",
    "T07n0220_513:0624b25": "至獨覺菩提智及證實際得預流果乃至獨覺",
    "T07n0220_513:0624b26": "菩提，恒正稱揚起證預流果乃至獨覺菩提智",
    "T07n0220_513:0624b27": "及證實際得預流果乃至獨覺菩提法，歡喜",
    "T07n0220_513:0624b28": "讚歎起證預流果乃至獨覺菩提智及證實際",
    "T07n0220_513:0624b29": "得預流果乃至獨覺菩提者。應自入菩薩正",
    "T07n0220_513:0624c01": "性離生位，亦勸他入菩薩正性離生位，恒正",
    "T07n0220_513:0624c02": "稱揚入菩薩正性離生位法，歡喜讚歎入菩",
    "T07n0220_513:0624c03": "薩正性離生位者。",
    "T07n0220_513:0624c04": "大般若波羅蜜多經卷第五百一十三"
}