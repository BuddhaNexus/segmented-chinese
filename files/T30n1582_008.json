{
    "T30n1582_008:1001c02": "菩薩善戒經卷第八",
    "T30n1582_008:1001c04": "宋罽賓三藏求那跋摩譯",
    "T30n1582_008:1001c05": "◎如法住定心品第三",
    "T30n1582_008:1001c06": "[1001c06] 菩薩摩訶薩憐愍眾生有七種。何等為七。一",
    "T30n1582_008:1001c07": "者無畏。二者真實。三者不愁。四者不求。五者",
    "T30n1582_008:1001c08": "不愛。六者廣大。七者平等。菩薩摩訶薩憐愍",
    "T30n1582_008:1001c09": "眾生。無所畏故。修三業善。為破眾生諸惡業",
    "T30n1582_008:1001c10": "故。是名無畏。菩薩摩訶薩憐愍眾生。非煩惱",
    "T30n1582_008:1001c11": "愛故。非法住非毘尼住非妄語不教化於非",
    "T30n1582_008:1001c12": "處。是名真實。菩薩摩訶薩以憐愍故。為諸眾",
    "T30n1582_008:1001c13": "生懃修苦行心無憂悔是名不愁。一切眾生",
    "T30n1582_008:1001c14": "不求菩薩。而諸菩薩自修慈心。是名不求菩",
    "T30n1582_008:1001c15": "薩摩訶薩修憐愍時。於諸眾生無有貪心無",
    "T30n1582_008:1001c16": "貪心者不求恩報及慈心果。是名不愛。菩薩",
    "T30n1582_008:1001c17": "修慈設有眾生打罵惱害。終不捨於修慈之",
    "T30n1582_008:1001c18": "心。是名廣大。菩薩修慈不為一人。普為無量",
    "T30n1582_008:1001c19": "無邊眾生無量法界。是名平等。是為七法。菩",
    "T30n1582_008:1001c20": "薩具足如是七法。名為菩薩至心清淨。心清",
    "T30n1582_008:1001c21": "淨者有十五種。一者無上淨。二者如法淨。三",
    "T30n1582_008:1001c22": "者波羅蜜淨。四者真實義淨。五者不可思議",
    "T30n1582_008:1001c23": "淨。六者安隱淨。七者樂淨。八者不放淨。九者",
    "T30n1582_008:1001c24": "堅固淨。十者不誑淨。十一者不淨淨。十二者",
    "T30n1582_008:1001c25": "淨淨。十三者善淨。十四者調伏淨。十五者性",
    "T30n1582_008:1001c26": "淨。菩薩摩訶薩至心專念佛法僧寶。是名無",
    "T30n1582_008:1001c27": "上淨。菩薩受持菩薩戒已。至心擁護不令毀",
    "T30n1582_008:1001c28": "犯。是名如法淨。菩薩摩訶薩至心具足五波",
    "T30n1582_008:1001c29": "羅蜜。是名波羅蜜淨。菩薩至心了知法界無",
    "T30n1582_008:1002a01": "我無我所。為流布故名為士夫。了了通達十",
    "T30n1582_008:1002a02": "二部經甚深之義。甚深義者即第一義。第一",
    "T30n1582_008:1002a03": "義者名真實義淨。諸佛菩薩不可思議。從初",
    "T30n1582_008:1002a04": "出世乃至涅槃。是名不可思議淨。菩薩至心",
    "T30n1582_008:1002a05": "修集悲心者。普施一切眾生安樂。是名安",
    "T30n1582_008:1002a06": "隱淨菩薩。摩訶薩為苦眾生修集慈心令其",
    "T30n1582_008:1002a07": "得樂。是名樂淨。菩薩摩訶薩為諸眾生修集",
    "T30n1582_008:1002a08": "慈悲。不求無食心無果心無恩報心。亦不放",
    "T30n1582_008:1002a09": "眾生行諸惡行。是名不放淨。菩薩摩訶薩為",
    "T30n1582_008:1002a10": "阿耨多羅三藐三菩提。其心堅固不可破壞。",
    "T30n1582_008:1002a11": "是名堅固淨。菩薩摩訶薩於無量世至心修",
    "T30n1582_008:1002a12": "集菩提善行。如是菩提及菩提道無有虛誑。",
    "T30n1582_008:1002a13": "是名不誑淨。菩薩摩訶薩未得解地。是名不",
    "T30n1582_008:1002a14": "淨淨。菩薩摩訶薩住於淨地乃至畢竟地。是",
    "T30n1582_008:1002a15": "名淨淨。菩薩摩訶薩住畢竟地修檀波羅蜜。",
    "T30n1582_008:1002a16": "是名善淨。菩薩摩訶薩為得淨地故調伏其",
    "T30n1582_008:1002a17": "心。是名調伏淨。菩薩摩訶薩住於淨地及畢",
    "T30n1582_008:1002a18": "竟地。名為性淨性淨者。不假修集然後清",
    "T30n1582_008:1002a19": "淨。性本自爾身心淨故。名為性淨。菩薩具足",
    "T30n1582_008:1002a20": "是十五法能作十事菩薩因於無上淨故能供",
    "T30n1582_008:1002a21": "養三寶。供養三寶即是莊嚴一切菩提道之",
    "T30n1582_008:1002a22": "根本。菩薩因於受持淨故。即能受持菩薩禁",
    "T30n1582_008:1002a23": "戒乃至捨身壽命終不毀犯。若失念犯者即",
    "T30n1582_008:1002a24": "時懺悔。菩薩因於波羅蜜淨。常能修集一切",
    "T30n1582_008:1002a25": "善法成不放逸。菩薩因於真實義淨雖有煩",
    "T30n1582_008:1002a26": "惱為眾生故流轉生死。終不忘失涅槃之心。",
    "T30n1582_008:1002a27": "菩薩因不可思議淨令無量眾生於佛法中得",
    "T30n1582_008:1002a28": "大信心修集道果。菩薩因安隱淨樂淨不放",
    "T30n1582_008:1002a29": "淨。具足成就利益一切眾生之事心不愁悔",
    "T30n1582_008:1002b01": "菩薩因堅固淨懃修精進破於懈怠成不放逸",
    "T30n1582_008:1002b02": "菩薩因不誑淨即得阿耨多羅三藐三菩提。",
    "T30n1582_008:1002b03": "善法增長修行無厭。菩薩因調伏淨性淨。能",
    "T30n1582_008:1002b04": "以阿耨多羅三藐三菩提教於眾生能以安隱",
    "T30n1582_008:1002b05": "施於人天一切眾生。菩薩性淨攝於三淨。所",
    "T30n1582_008:1002b06": "謂不淨淨淨淨善淨。過去未來現在諸佛及",
    "T30n1582_008:1002b07": "諸菩薩。得阿耨多羅三藐三菩提。已得當得",
    "T30n1582_008:1002b08": "今得。無不由是十五淨得。若有說言。菩薩離",
    "T30n1582_008:1002b09": "是十五淨法得阿耨多羅三藐三菩提者無有",
    "T30n1582_008:1002b10": "是處。",
    "T30n1582_008:1002b11": "如法住生菩提地品第四",
    "T30n1582_008:1002b12": "[1002b12] 菩薩摩訶薩性具足。戒具足。學菩薩戒具足。",
    "T30n1582_008:1002b13": "菩薩相具足。成就菩薩莊嚴具足。十五淨心",
    "T30n1582_008:1002b14": "身口意業淨。菩薩有十二行攝取一切菩薩",
    "T30n1582_008:1002b15": "所行十三如來行。得阿耨多羅三藐三菩提",
    "T30n1582_008:1002b16": "已。名無勝行。何等名為菩薩十二行。一者性",
    "T30n1582_008:1002b17": "行。二者解行。三者喜行。四者戒行。五者慧",
    "T30n1582_008:1002b18": "行。慧行有三種。一者共助菩提行。二者共諦",
    "T30n1582_008:1002b19": "行。三者共十二因緣行。菩薩摩訶薩以如實",
    "T30n1582_008:1002b20": "見見如實法。若不如實見流轉生死。若如實",
    "T30n1582_008:1002b21": "見則斷眾苦。是故菩薩智慧有三種。是名慧",
    "T30n1582_008:1002b22": "行。六者行行。七者無相行。八者不漏行。九者",
    "T30n1582_008:1002b23": "無行行。十者無礙行。十一者菩薩行。十二",
    "T30n1582_008:1002b24": "者具足行。是名十二行。菩薩若行是十二行。",
    "T30n1582_008:1002b25": "則能攝取一切。諸行如來之行勝一切行。是",
    "T30n1582_008:1002b26": "故名為無勝行。性行者。菩薩摩訶薩修集菩",
    "T30n1582_008:1002b27": "薩功德善法具足。修集諸善法故常樂善法。",
    "T30n1582_008:1002b28": "受持一切佛法種子。自知己身有佛種子壞",
    "T30n1582_008:1002b29": "&#x9E81;煩惱。是名性行。菩薩具足是性行者。終不",
    "T30n1582_008:1002c01": "能起極重煩惱作五逆罪及一闡提。是名性",
    "T30n1582_008:1002c02": "行。解行者。菩薩摩訶薩發菩提心所修諸行。",
    "T30n1582_008:1002c03": "是名解行。性行菩薩行性行時是菩薩行。十",
    "T30n1582_008:1002c04": "二行及如來行因雖是諸行因亦未得異行。",
    "T30n1582_008:1002c05": "何況如來行亦未得因亦未得果亦未得淨。",
    "T30n1582_008:1002c06": "若得一行是名解行。是名行如來行。亦未得",
    "T30n1582_008:1002c07": "如來行。未淨如來行。名為得解行淨。解行以",
    "T30n1582_008:1002c08": "淨解行故得喜行淨喜行喜行淨故。得戒行",
    "T30n1582_008:1002c09": "淨戒行如是。乃至十二行是名菩薩行。具",
    "T30n1582_008:1002c10": "足菩薩行淨菩薩行。已得如來行淨如來行。",
    "T30n1582_008:1002c11": "喜行者。菩薩至心淨菩提心。是名喜行。戒行",
    "T30n1582_008:1002c12": "者。菩薩先淨性重不毀遮重。以戒淨故修",
    "T30n1582_008:1002c13": "集世禪。是名慧行。乘於世道入四真諦修三",
    "T30n1582_008:1002c14": "十七品。是名共助菩提行。修助菩提實見四",
    "T30n1582_008:1002c15": "諦。是名共諦行共十二因緣行者。若觀四諦",
    "T30n1582_008:1002c16": "見一切苦從因緣生從因緣滅。是名共十二",
    "T30n1582_008:1002c17": "因緣行。行行者。為助菩提懃行精進。是名行",
    "T30n1582_008:1002c18": "行。無相行者。雖不見眾生相及菩提相。而修",
    "T30n1582_008:1002c19": "菩提不休不息。是名無相行。不漏行者。為",
    "T30n1582_008:1002c20": "助菩提堅持禁戒。無有毀犯不休不息。是名",
    "T30n1582_008:1002c21": "不漏行。無行行者。得阿耨多羅三藐三菩提",
    "T30n1582_008:1002c22": "已。為調伏眾生行不為菩提行。是名無行行",
    "T30n1582_008:1002c23": "菩提行者。修集無相行。是名菩提行。不分",
    "T30n1582_008:1002c24": "別法界行名菩提行。無礙行者。修集無分",
    "T30n1582_008:1002c25": "別法界。為無量眾生演說正法。令修阿耨多",
    "T30n1582_008:1002c26": "羅三藐三菩提。若一生若現身。是名無上行。",
    "T30n1582_008:1002c27": "行無上行次第得阿耨多羅三藐三菩提已",
    "T30n1582_008:1002c28": "作一切佛事。是名如來行具足性行。菩薩摩",
    "T30n1582_008:1002c29": "訶薩定得十二行具足解行。菩薩摩訶薩斷",
    "T30n1582_008:1003a01": "漏&#x9E81;相具足喜行。菩薩摩訶薩不退轉如喜",
    "T30n1582_008:1003a02": "行。乃至菩薩行亦如是。菩薩摩訶薩行性行",
    "T30n1582_008:1003a03": "時。不見一切諸法相貌。乃至菩薩行亦復",
    "T30n1582_008:1003a04": "如是。菩薩行性行時。不求善法及善法果。乃",
    "T30n1582_008:1003a05": "至菩薩行亦復如是。菩薩摩訶薩行性行時",
    "T30n1582_008:1003a06": "得大智力。乃至菩薩行亦復如是。菩薩摩訶",
    "T30n1582_008:1003a07": "薩行性行時斷五怖畏。一者不活畏。二者惡",
    "T30n1582_008:1003a08": "名畏。三者死畏。四者惡道畏。五者大眾畏。時",
    "T30n1582_008:1003a09": "時猶有身口意惡業。時時生貪念於五欲。於",
    "T30n1582_008:1003a10": "己有物時時慳惜。時時隨他不自決定。或",
    "T30n1582_008:1003a11": "時不能觀佛法僧實與不實。諸佛菩薩不可",
    "T30n1582_008:1003a12": "思議。不求因不求果。不求多不求少。於得",
    "T30n1582_008:1003a13": "不得不生憂喜。行非方便行不行方便行。少",
    "T30n1582_008:1003a14": "有聞慧時時忘失。具足苦不利智。少念阿",
    "T30n1582_008:1003a15": "耨多羅三藐三菩提不懃精進。不得甚深信",
    "T30n1582_008:1003a16": "解之心。見色聲香味觸時心生顛倒。捨身他",
    "T30n1582_008:1003a17": "世忘失正念。或時得慧。或時失慧。不能善知",
    "T30n1582_008:1003a18": "隨宜方便調伏眾生。或說法時不能善解文",
    "T30n1582_008:1003a19": "字句義。聞者或受或有不受。如闇射人或中",
    "T30n1582_008:1003a20": "不中。發菩提心或退不退。或毀菩薩所受禁",
    "T30n1582_008:1003a21": "戒。或欲自樂不為眾生。或觀菩薩所有果報",
    "T30n1582_008:1003a22": "及福德果。聞深法時。或時驚怖。或時歡喜。或",
    "T30n1582_008:1003a23": "時深信。或時生疑不能修集慈悲之心。少施",
    "T30n1582_008:1003a24": "他樂生大歡喜知足之心。無菩薩相。無菩薩",
    "T30n1582_008:1003a25": "莊嚴。自見其身去無上道遠不能至。心念大",
    "T30n1582_008:1003a26": "涅槃不識助菩提法名。如是等相名性行菩",
    "T30n1582_008:1003a27": "薩。解行菩薩有三種忍。謂下中上。得下忍時",
    "T30n1582_008:1003a28": "如是等相上。得中忍時如是等相中。得上忍",
    "T30n1582_008:1003a29": "時如是等相下。得喜行時斷如是相一向",
    "T30n1582_008:1003b01": "是善。具足如是善法故。是名淨心。解行菩薩",
    "T30n1582_008:1003b02": "雖有如是三忍心不清淨。何以故。行三忍時",
    "T30n1582_008:1003b03": "有下中上。不清淨故。住喜行時悉斷諸惡。是",
    "T30n1582_008:1003b04": "故清淨。又住喜行時發阿耨多羅三藐三菩",
    "T30n1582_008:1003b05": "提心。隨順他語。又自思惟。以是二緣其心堅",
    "T30n1582_008:1003b06": "固。是名淨願。離於世法得出世果破眾生",
    "T30n1582_008:1003b07": "苦。勝於聲聞緣覺發願。菩薩摩訶薩一念之",
    "T30n1582_008:1003b08": "願。能得無量無邊福德。如是願者無動無盡。",
    "T30n1582_008:1003b09": "不退不轉增長熾盛。畢竟能得阿耨多羅三",
    "T30n1582_008:1003b10": "藐三菩提。是名真願。真願菩薩有四事。一者",
    "T30n1582_008:1003b11": "誰發道心。二者因何發心。三者發心是何等",
    "T30n1582_008:1003b12": "性。四者發心有何功德。發心之時有是四觀。",
    "T30n1582_008:1003b13": "誰發道心者。成就解行具善功德善行菩提",
    "T30n1582_008:1003b14": "道。如是眾生發菩提心。因何發心者。具足莊",
    "T30n1582_008:1003b15": "嚴菩提之道利益眾生。修阿耨多羅三藐三",
    "T30n1582_008:1003b16": "菩提無量之行。具足成就一切佛法一切佛",
    "T30n1582_008:1003b17": "行。是名因緣。以是因緣發菩提心。一切發心",
    "T30n1582_008:1003b18": "莊嚴菩提。一切修行菩提之事。隨一切智及",
    "T30n1582_008:1003b19": "一切佛事遠離凡夫。菩薩名字離凡夫地入",
    "T30n1582_008:1003b20": "決定地。生佛種性得名佛子。定得阿耨多羅",
    "T30n1582_008:1003b21": "三藐三菩提得大喜心。遠離貪心&#x59AC;心瞋",
    "T30n1582_008:1003b22": "心。為他演說菩提之道。具足莊嚴一切佛法",
    "T30n1582_008:1003b23": "佛事佛行。獲得喜心受寂靜樂。遠離煩惱身",
    "T30n1582_008:1003b24": "受安樂。成就具足清淨善法。近阿耨多羅三",
    "T30n1582_008:1003b25": "藐三菩提。至心淨心為向菩薩。離一切怖得",
    "T30n1582_008:1003b26": "大喜心。深發菩提心遠離五恐怖。修習無我",
    "T30n1582_008:1003b27": "相了知無我無我所。以觀無我無我所故不",
    "T30n1582_008:1003b28": "貪於身。是故得離不活怖畏。不求他物乃至",
    "T30n1582_008:1003b29": "一錢常作是願。云何當令是諸眾生得大利",
    "T30n1582_008:1003c01": "益。是故得離惡名怖畏遠離我見。離我見故",
    "T30n1582_008:1003c02": "不見有我。是故得離死畏。至心了知。我捨身",
    "T30n1582_008:1003c03": "已常與諸佛菩薩共行。是故得離惡道怖畏。",
    "T30n1582_008:1003c04": "我今至心求出世法。是故得離大眾怖畏。菩",
    "T30n1582_008:1003c05": "薩遠離如是畏已。亦得遠離聞深義畏。離一",
    "T30n1582_008:1003c06": "切慢惱害惡心。離世喜心得清淨心。得不壞",
    "T30n1582_008:1003c07": "心。得廣大心。得不共心。得如是等心故懃行",
    "T30n1582_008:1003c08": "精進。至心念阿耨多羅三藐三菩提故。以至",
    "T30n1582_008:1003c09": "心信故精懃修集助菩提法。是名喜行。以住",
    "T30n1582_008:1003c10": "喜行心得清淨。心清淨故至心常念供養如",
    "T30n1582_008:1003c11": "來。常念護法念增長法。至心專念調伏眾生。",
    "T30n1582_008:1003c12": "住佛世界親近諸佛。至心聽法淨佛國土。常",
    "T30n1582_008:1003c13": "念親近共佛菩薩善知識行。為利眾生得阿",
    "T30n1582_008:1003c14": "耨多羅三藐三菩提而作佛事。未得阿耨多",
    "T30n1582_008:1003c15": "羅三藐三菩提時常作是願。是名大願。如是",
    "T30n1582_008:1003c16": "等無量百千願。名為善願。作是願已於現在",
    "T30n1582_008:1003c17": "世懃修精進。為淨喜行故。修集十法。信一",
    "T30n1582_008:1003c18": "切佛法故。因十二因緣眾生受苦。為苦眾生",
    "T30n1582_008:1003c19": "得解脫故修集悲心。為施眾生安樂之事修",
    "T30n1582_008:1003c20": "集慈心。為破眾生苦惱事故不惜身命。不惜",
    "T30n1582_008:1003c21": "身命故捨內外物。為利眾生受苦不悔。心不",
    "T30n1582_008:1003c22": "悔故能知一切世典方術。知世典故能知眾",
    "T30n1582_008:1003c23": "生下中上異。隨下中上具足慚愧。修如是事",
    "T30n1582_008:1003c24": "其心不退。得勇健力受他財物。能以供養佛",
    "T30n1582_008:1003c25": "法僧寶。是名十法。十法者。一者信。二者悲。",
    "T30n1582_008:1003c26": "三者慈。四者施。五者不愁。六者了知世典。七",
    "T30n1582_008:1003c27": "者隨順世間。八者慚。九者愧。十者健。菩薩",
    "T30n1582_008:1003c28": "摩訶薩修是十法。為持戒故。行於九法觀察",
    "T30n1582_008:1003c29": "道果。功德過患知已則能修集於道。至心受",
    "T30n1582_008:1004a01": "持過一切行。得阿耨多羅三藐三菩提。能度",
    "T30n1582_008:1004a02": "眾生於生死海。能教眾生行諸善行。菩薩爾",
    "T30n1582_008:1004a03": "時住喜行時見無量佛。如菩薩藏所說見聞。",
    "T30n1582_008:1004a04": "復知十方無量世界有無量名有無量佛。知",
    "T30n1582_008:1004a05": "已至心求見能見。是名善願。又復作願。願我",
    "T30n1582_008:1004a06": "常生諸佛世界隨願往生。是名善願。以得往",
    "T30n1582_008:1004a07": "生諸佛世界。隨力供養佛法僧寶。聽法受持",
    "T30n1582_008:1004a08": "如法而住。所修善法一切迴向阿耨多羅三",
    "T30n1582_008:1004a09": "藐三菩提。以四攝法攝取眾生。是故善法增",
    "T30n1582_008:1004a10": "長熾盛。供養三寶攝取眾生。於無量劫淨於",
    "T30n1582_008:1004a11": "身心。如數鍊金其色倍明。菩薩之心亦復如",
    "T30n1582_008:1004a12": "是。其心淨故善法則淨。菩薩摩訶薩受人身",
    "T30n1582_008:1004a13": "時。作轉輪王王四天下。隨意自在遠離慳貪。",
    "T30n1582_008:1004a14": "亦破眾生所有慳貪。以四攝法攝取眾生。所",
    "T30n1582_008:1004a15": "作善法若多若少。悉以迴向阿耨多羅三藐",
    "T30n1582_008:1004a16": "三菩提。願令眾生一切悉得無上道利。爾時",
    "T30n1582_008:1004a17": "菩薩以懃精進捨家為道。於一念中能具百",
    "T30n1582_008:1004a18": "種三昧。一念中見百世界佛。亦知百佛所行",
    "T30n1582_008:1004a19": "之處。亦能振動百佛世界。其身能過百佛世",
    "T30n1582_008:1004a20": "界。光明遍滿百佛世界。神通能變一身為百。",
    "T30n1582_008:1004a21": "化百眾生了知去來各百劫事。入百法門陰",
    "T30n1582_008:1004a22": "入界門。各知百數能示百人。以為眷屬悉得",
    "T30n1582_008:1004a23": "神通。菩薩摩訶薩住喜行時。能作如是神通",
    "T30n1582_008:1004a24": "等事。以願力故。是故菩薩發願不可思議。",
    "T30n1582_008:1004a25": "喜行菩薩有六發心。一者發於善願懃精進",
    "T30n1582_008:1004a26": "故。二者行淨故。三者為得異行故。四者淨善",
    "T30n1582_008:1004a27": "根故。五者為善有故。六者不可思議故。喜行",
    "T30n1582_008:1004a28": "者。如十住中歡喜地說。利他故名地。自利故",
    "T30n1582_008:1004a29": "名行。戒行菩薩有何等相。喜行菩薩所有功",
    "T30n1582_008:1004b01": "德。戒行菩薩悉以具足。有十淨心。一者心",
    "T30n1582_008:1004b02": "淨盡敬奉事諸師和上耆舊宿德不生欺誑。",
    "T30n1582_008:1004b03": "二者心淨見同法菩薩先意軟語。三者心淨",
    "T30n1582_008:1004b04": "勝於一切煩惱魔業。四者心淨見一切行多",
    "T30n1582_008:1004b05": "諸過咎。五者心淨見涅槃功德。六者心淨修",
    "T30n1582_008:1004b06": "集一切助菩提法。七者心淨為助菩提修",
    "T30n1582_008:1004b07": "集寂靜。八者心淨不為世法之所染污。九者",
    "T30n1582_008:1004b08": "心淨離聲聞乘樂念大乘。十者心淨常念利",
    "T30n1582_008:1004b09": "益一切眾生。是名十種淨心。以具如是十淨",
    "T30n1582_008:1004b10": "心故名戒地行。戒地行時具足性戒。共邪業",
    "T30n1582_008:1004b11": "戒不受不念不生歡喜。輕戒不毀。況中上戒。",
    "T30n1582_008:1004b12": "具十善法知善不善。善業惡業。善有惡有。是",
    "T30n1582_008:1004b13": "乘非乘。若因若果。悉了了知。了了知故自行",
    "T30n1582_008:1004b14": "十善。復教眾生令行十善。若諸眾生惡業因",
    "T30n1582_008:1004b15": "緣受於苦行。心生憐愍修集大悲。為破眾生",
    "T30n1582_008:1004b16": "所受苦故。戒行菩薩身寂靜心寂靜。身心寂",
    "T30n1582_008:1004b17": "靜。猶如真金得迦私婆藥入火則淨。菩薩善",
    "T30n1582_008:1004b18": "心所修善法亦復如是。菩薩摩訶薩住戒行",
    "T30n1582_008:1004b19": "時。若生世間作轉輪王王四天下。能轉眾生",
    "T30n1582_008:1004b20": "毀戒惡業。安置眾生善法戒中。餘如初說。亦",
    "T30n1582_008:1004b21": "如十住離垢地說。遠離一切毀戒垢。故名離",
    "T30n1582_008:1004b22": "垢地。教菩薩戒故名曰戒行。淨地戒行義無",
    "T30n1582_008:1004b23": "差別。慧行菩薩有何等相。慧行菩薩得十淨",
    "T30n1582_008:1004b24": "心。作如是觀。我十淨心不退不轉。我於一切",
    "T30n1582_008:1004b25": "有漏之法心不甘樂。我於漏法樂&#x6199;修集對",
    "T30n1582_008:1004b26": "治法門。於是對治不退不轉。一切有漏煩惱",
    "T30n1582_008:1004b27": "魔業悉不見勝。以修集故不生捨心。我甚甘",
    "T30n1582_008:1004b28": "樂佛菩薩行。為佛菩提修諸苦行不生厭悔。",
    "T30n1582_008:1004b29": "我今至心專念大乘。常欲利益一切眾生。慧",
    "T30n1582_008:1004c01": "行菩薩觀一切行有無量苦行。作是觀已不",
    "T30n1582_008:1004c02": "染諸行。觀佛功德及以智慧無量福行。至心",
    "T30n1582_008:1004c03": "念佛所有功德得大信心。為破眾生苦惱事",
    "T30n1582_008:1004c04": "故。修集悲心善思方便。為令眾生得解脫",
    "T30n1582_008:1004c05": "故。為解脫故觀於對治。得對治故觀善三昧。",
    "T30n1582_008:1004c06": "樂聞菩薩法藏經典。既得聞已懃修精進。為",
    "T30n1582_008:1004c07": "聽法故不惜身命。內外財物供養父母和上",
    "T30n1582_008:1004c08": "師長耆舊有德。為諸眾生多受眾苦。若得",
    "T30n1582_008:1004c09": "受聞菩薩法藏一字一句一偈一義。其心歡",
    "T30n1582_008:1004c10": "喜。勝得三千大千世界滿中珍寶。勝得釋身",
    "T30n1582_008:1004c11": "魔梵天身轉輪王身。若聞說言我有一字一",
    "T30n1582_008:1004c12": "句一偈一義是佛所說。若能受苦投大火坑",
    "T30n1582_008:1004c13": "乃當與汝。菩薩聞已歡喜樂受。即作是言。假",
    "T30n1582_008:1004c14": "使三千大千世界滿中猛火。於無量劫尚以",
    "T30n1582_008:1004c15": "身處。況於小火。菩薩爾時懃精進故。作是思",
    "T30n1582_008:1004c16": "惟。若得真義則能利益。無上佛法非以字句",
    "T30n1582_008:1004c17": "能利益也。為解真義故。修世四禪四無色定",
    "T30n1582_008:1004c18": "四無量心及五神通。以修定故願生欲界。修",
    "T30n1582_008:1004c19": "助菩提利益眾生。雖生欲界無欲界結。先斷",
    "T30n1582_008:1004c20": "貪欲瞋恚愚癡。猶如真金數被鍊治終無損",
    "T30n1582_008:1004c21": "減。修淨善根故得帝釋勝身。為樂欲者壞貪",
    "T30n1582_008:1004c22": "欲故。令得思惟諸善法故。為令眾生真實能",
    "T30n1582_008:1004c23": "知行界眾生界故。為苦眾生令得解脫知善",
    "T30n1582_008:1004c24": "方便故。為供養父母和上師長福德人故。為",
    "T30n1582_008:1004c25": "令眾生如法住故。為得禪定善三昧神通故。",
    "T30n1582_008:1004c26": "如十住明地中說。如十住明地慧行亦爾無",
    "T30n1582_008:1004c27": "有差別。助菩提行菩薩有何等相。慧行菩薩",
    "T30n1582_008:1004c28": "有十法如先說。住如是法心不可壞。修集智",
    "T30n1582_008:1004c29": "慧能為眾生演說正法為令調熟。已得熟者",
    "T30n1582_008:1005a01": "為說解脫生佛種性。修三十七品及善方便",
    "T30n1582_008:1005a02": "故。遠離我見及以斷見斷諸煩惱。得忍心軟",
    "T30n1582_008:1005a03": "心。善心淨。無量行心知恩念恩。具足無量",
    "T30n1582_008:1005a04": "清淨善法。懃加精進修作上地一切善業。了",
    "T30n1582_008:1005a05": "知法界及眾生界。一切惡人魔及眷屬。不能",
    "T30n1582_008:1005a06": "移轉沮壞其心。餘如上說。猶如工匠作金瓔",
    "T30n1582_008:1005a07": "珞。為令眾生受歡喜樂。菩薩善法亦復如是。",
    "T30n1582_008:1005a08": "不為聲聞辟支佛等之所傾動。生夜摩天破",
    "T30n1582_008:1005a09": "諸眾生所有我見。是名菩薩助菩提行。為欲",
    "T30n1582_008:1005a10": "修集利智慧故。修集三十七品破一切見",
    "T30n1582_008:1005a11": "一切漏故。遮一切業故。增長善法故令地清",
    "T30n1582_008:1005a12": "淨故。菩薩修集助菩提行。如十住中炎地所",
    "T30n1582_008:1005a13": "說。助菩提行亦復如是等無差別。自利名",
    "T30n1582_008:1005a14": "地利他名行。諦行菩薩先得十清淨法。以大",
    "T30n1582_008:1005a15": "淨故名共諦行。諦行菩薩見無量世界無量",
    "T30n1582_008:1005a16": "諸佛。觀四真諦有十行。若說苦。何故說。何因",
    "T30n1582_008:1005a17": "緣說云何說。誰所說。如是等能真實知。集滅",
    "T30n1582_008:1005a18": "道亦如是。作是觀時知諦方便。觀一切苦一",
    "T30n1582_008:1005a19": "切諦過患功德。為諸眾生增長悲心。知諸眾",
    "T30n1582_008:1005a20": "生去來世業。了知世諦知受邪法。為邪法者",
    "T30n1582_008:1005a21": "說於解脫。知莊嚴事。具足念心具足慧心。種",
    "T30n1582_008:1005a22": "種方便以調眾生。解了一切世間方術。為化",
    "T30n1582_008:1005a23": "眾生破種種苦。為得阿耨多羅三藐三菩提",
    "T30n1582_008:1005a24": "故。能施眾生所須之物。能破眾生貧窮困苦。",
    "T30n1582_008:1005a25": "知處非處破邪祠祀。不受倒解菩薩藏義說",
    "T30n1582_008:1005a26": "真實道。餘如上說。譬如真金眾寶廁填價直",
    "T30n1582_008:1005a27": "無量。菩薩摩訶薩亦復如是。所有善法勝於",
    "T30n1582_008:1005a28": "聲聞辟支佛等下地菩薩慧行菩薩如日月光",
    "T30n1582_008:1005a29": "無能毀翳。毘嵐大風不能移動。菩薩摩訶薩",
    "T30n1582_008:1005b01": "所有智慧亦復如是。一切聲聞辟支佛等所",
    "T30n1582_008:1005b02": "不能動。不為世法之所破壞。捨身往生兜",
    "T30n1582_008:1005b03": "術天上。得大自在破壞邪法。成就無量億數",
    "T30n1582_008:1005b04": "福德具足如是菩薩智慧為淨眾生故。為知",
    "T30n1582_008:1005b05": "真諦方便說故。為觀生死有大苦故。為欲增",
    "T30n1582_008:1005b06": "長大悲心故。為欲具足功德智慧二莊嚴故。",
    "T30n1582_008:1005b07": "為發善願故。為令念心施心慧心轉增長故。",
    "T30n1582_008:1005b08": "為欲思惟諸善法故。為欲調伏行眾生故。為",
    "T30n1582_008:1005b09": "教世法出世法方便故為淨善根故。餘如上",
    "T30n1582_008:1005b10": "說。如十住中難勝地說。諦行亦爾無有差",
    "T30n1582_008:1005b11": "別。共十二因緣行菩薩如先說。菩薩摩訶薩",
    "T30n1582_008:1005b12": "住共十二因緣行時觀一切法第一義相。第",
    "T30n1582_008:1005b13": "一義相者。即諸法無相。一切諸法不可說故。",
    "T30n1582_008:1005b14": "名之無相。無相者無生滅相。是故諸法無生",
    "T30n1582_008:1005b15": "無滅。無生無滅故見無生平等。無始終平等。",
    "T30n1582_008:1005b16": "有無平等。無取無捨平等。如幻平等。無性平",
    "T30n1582_008:1005b17": "等。無有無無平等。菩薩住是諸平等已增長",
    "T30n1582_008:1005b18": "大悲。至心專念菩提之法。了知世間出滅之",
    "T30n1582_008:1005b19": "處。知十二因緣。知從緣生法。知從十二因緣",
    "T30n1582_008:1005b20": "出生三解脫門。所謂空無相願。修集三解脫",
    "T30n1582_008:1005b21": "門故。永斷我我所相作相受相。是名第一義。",
    "T30n1582_008:1005b22": "為眾生故真實思惟。煩惱和合因緣不牢。因",
    "T30n1582_008:1005b23": "緣不牢有為危脆。是故無我無我所。成就具",
    "T30n1582_008:1005b24": "足無量眾苦。我能壞散有為之法。雖能壞散",
    "T30n1582_008:1005b25": "不應永滅。我護有為為眾生故。作是觀時即",
    "T30n1582_008:1005b26": "得無礙慧行。以知無礙智慧行故。於一切世",
    "T30n1582_008:1005b27": "中行無罣礙。以得無礙智慧行故。是名攝取",
    "T30n1582_008:1005b28": "第七地忍。修助菩提共有為行。不樂永滅有",
    "T30n1582_008:1005b29": "為之法。雖不永滅亦不染著。菩薩爾時修是",
    "T30n1582_008:1005c01": "方便。即得萬空三昧門。如萬空門無相無願",
    "T30n1582_008:1005c02": "亦復如是。以修三萬三昧門故。一切邪見外",
    "T30n1582_008:1005c03": "道聲聞緣覺諸魔眷屬。不能移轉傾動沮壞。",
    "T30n1582_008:1005c04": "餘如上說。猶如帝釋轉輪聖王。所著金冠雜",
    "T30n1582_008:1005c05": "寶廁填。諸天世人之所樂見。菩薩智慧亦復",
    "T30n1582_008:1005c06": "如是。亦為諸佛及諸菩薩之所樂見。如日月",
    "T30n1582_008:1005c07": "光諸明中勝。菩薩智慧亦復如是。菩薩摩訶",
    "T30n1582_008:1005c08": "薩住十二因緣行為令眾生見法平等。為知",
    "T30n1582_008:1005c09": "十二因緣得解脫故。得三解脫門故。破壞一",
    "T30n1582_008:1005c10": "切諸邪相故。方便教化轉生死故。得無礙智",
    "T30n1582_008:1005c11": "慧故。得無礙智慧行故。得無量三昧門故。不",
    "T30n1582_008:1005c12": "破不動故。增長善法故。清淨諸有故。餘如十",
    "T30n1582_008:1005c13": "住現前地說。十住中說此之所說等無差別。",
    "T30n1582_008:1005c14": "行行菩薩有何等相。菩薩得助菩提行時。具",
    "T30n1582_008:1005c15": "足能得無量三昧。有共世間不共世間。以",
    "T30n1582_008:1005c16": "具足故入第七行。菩薩爾時於世法中。得大",
    "T30n1582_008:1005c17": "自在至心念慈。功德莊嚴菩提莊嚴悉得增",
    "T30n1582_008:1005c18": "長菩薩所得助菩提法。不與聲聞辟支佛共。",
    "T30n1582_008:1005c19": "知法界眾生界世界界。知佛身心。爾時具足",
    "T30n1582_008:1005c20": "如是功德。知佛境界。無相無業無有覺知。見",
    "T30n1582_008:1005c21": "無量佛土。若行若住若坐若臥。於一切行不",
    "T30n1582_008:1005c22": "失道心。菩薩爾時一一念中增長一切十波",
    "T30n1582_008:1005c23": "羅蜜。具足成就助菩提法。菩薩住喜行時發",
    "T30n1582_008:1005c24": "願因緣。住第二行遠離一切毀戒因緣。住第",
    "T30n1582_008:1005c25": "三行善願增長得法光明。住第四行離一切",
    "T30n1582_008:1005c26": "障道因緣。住第五行離世學障。住第六行得",
    "T30n1582_008:1005c27": "入深義。令此七法增長趣向一切佛法。具足",
    "T30n1582_008:1005c28": "增長助菩提法。是故菩薩次第當得第八淨",
    "T30n1582_008:1005c29": "行。畢竟淨故名為淨行。七行雜故不名淨行。",
    "T30n1582_008:1006a01": "住此行時斷諸煩惱。亦不與俱又不名離。煩",
    "T30n1582_008:1006a02": "惱不起不得名俱。未得佛故不得名離。三業",
    "T30n1582_008:1006a03": "清淨了知一切世術方便。能為三千大千世",
    "T30n1582_008:1006a04": "界人天之師。唯除八地。三千大千世界眾生",
    "T30n1582_008:1006a05": "心無與等。亦除八地。自在入出無量法門。永",
    "T30n1582_008:1006a06": "離聲聞辟支佛道。是名清淨身口意業。亦",
    "T30n1582_008:1006a07": "修集道無有厭足。能得阿耨多羅三藐三菩",
    "T30n1582_008:1006a08": "提。為眾生故說有為法。離身口意一切相",
    "T30n1582_008:1006a09": "貌。得深法忍不生不滅。行六行時入滅盡",
    "T30n1582_008:1006a10": "定。今此行中雖念念滅不取涅槃。是名不可",
    "T30n1582_008:1006a11": "思議。雖共一切眾生行菩提行。不為世法之",
    "T30n1582_008:1006a12": "所染污。餘如上說。修三解脫調伏眾生。不令",
    "T30n1582_008:1006a13": "住於聲聞緣覺。調伏眾生離五欲樂斷諸邪",
    "T30n1582_008:1006a14": "見。修集是時善法增長。無能破壞動轉其",
    "T30n1582_008:1006a15": "心。譬如真金廁填眾寶價直無量。菩薩功德",
    "T30n1582_008:1006a16": "亦復如是。無量無邊不可稱計。又如日光一",
    "T30n1582_008:1006a17": "切眾生不能思議。菩薩慧光亦復如是。菩薩",
    "T30n1582_008:1006a18": "摩訶薩修集此行。為令眾生得無量億諸",
    "T30n1582_008:1006a19": "三昧故。破壞一切取相心故。得善方便修集",
    "T30n1582_008:1006a20": "道故。見佛世界得解脫故。能入甚深諸法門",
    "T30n1582_008:1006a21": "故。具足得助菩提法故。永斷淨法不淨法故。",
    "T30n1582_008:1006a22": "具足莊嚴菩提道故。淨心業故。了知一切世",
    "T30n1582_008:1006a23": "方術故得無量法門及諸三昧。不與聲聞緣",
    "T30n1582_008:1006a24": "覺共故。餘如十住遠行地說。遠行地行義無",
    "T30n1582_008:1006a25": "差別。無相行菩薩有何等相。菩薩摩訶薩住",
    "T30n1582_008:1006a26": "初行時。得十行法知諸法義。及知三世不出",
    "T30n1582_008:1006a27": "不滅。過去不出未來不滅現在無相。無因緣",
    "T30n1582_008:1006a28": "故不出不滅。是故第一義相不可宣說。不可",
    "T30n1582_008:1006a29": "說法可說流布。雖可流布實無有性。性無相",
    "T30n1582_008:1006b01": "故無因無果。然不可說性不可說無。何以故。",
    "T30n1582_008:1006b02": "以可說故。若可說性是有相者。是名邪相。若",
    "T30n1582_008:1006b03": "是有物不可說者。是則無有初中後異。以是",
    "T30n1582_008:1006b04": "故一切時中煩惱不行。入正法界無有思惟。",
    "T30n1582_008:1006b05": "心得平等離疑網故。具足如是十種智已入",
    "T30n1582_008:1006b06": "第八行。菩薩摩訶薩住此行時。即得寂靜無",
    "T30n1582_008:1006b07": "生法忍。復有四求求一切法。有四真智知一",
    "T30n1582_008:1006b08": "切法。以求知故能斷一切諸邪業等。斷邪業",
    "T30n1582_008:1006b09": "故見諸煩惱更不復生。何以故。過去故。又見",
    "T30n1582_008:1006b10": "一切煩惱不滅。何以故。無生因故。現在不起",
    "T30n1582_008:1006b11": "諸結煩惱。不集因故。四求如真實品說。四真",
    "T30n1582_008:1006b12": "實智如解行中說。此行名為寂靜法忍。是故",
    "T30n1582_008:1006b13": "菩薩得無生忍。得無生忍故得甚深菩薩行。",
    "T30n1582_008:1006b14": "住深行時行無相行。若有過患及微細相。今",
    "T30n1582_008:1006b15": "悉遠離。是故此行名為寂靜。住深行已樂住",
    "T30n1582_008:1006b16": "法流。無量諸佛勸發慰喻。以勸發故起入法",
    "T30n1582_008:1006b17": "門。得法門故得十心自在。如上所說。得自在",
    "T30n1582_008:1006b18": "故。欲久近住隨意即能。欲入何定隨意即入。",
    "T30n1582_008:1006b19": "欲行何行隨意修行於一念中隨所須物即能",
    "T30n1582_008:1006b20": "得之。若欲了知世間方便即能了知。欲生諸",
    "T30n1582_008:1006b21": "有隨意往生。欲示神足隨意能現。欲立誓願",
    "T30n1582_008:1006b22": "隨意能得。欲作解觀隨意成就。欲知法界即",
    "T30n1582_008:1006b23": "能知之。欲知文字知辭知句知法處非法處",
    "T30n1582_008:1006b24": "即能知之。是名自在八行功德。於念念中常",
    "T30n1582_008:1006b25": "見諸佛。餘如上說。金喻日喻亦復如是。菩薩",
    "T30n1582_008:1006b26": "摩訶薩住此行時。為破眾生所著相故。為真",
    "T30n1582_008:1006b27": "實見第一義故。得真實慧故。得寂靜無生忍",
    "T30n1582_008:1006b28": "故。知甚深行故。住法流故。入佛法門故。入不",
    "T30n1582_008:1006b29": "可思議法門故。於佛法中心不可壞不傾動",
    "T30n1582_008:1006c01": "故。得無量神足故。得十種自在故。得十種",
    "T30n1582_008:1006c02": "自在功德故。寂靜善根故。於一切有自在往",
    "T30n1582_008:1006c03": "生故。餘法如十住中不動地說。不動地此行",
    "T30n1582_008:1006c04": "無有差別。四無礙行菩薩有何等相。菩薩摩",
    "T30n1582_008:1006c05": "訶薩行甚深行無有厭足。修無上慧具足一",
    "T30n1582_008:1006c06": "切法。為眾生說了知法界。法界者。所謂煩惱",
    "T30n1582_008:1006c07": "垢淨。誰垢誰淨了了而知。說如是等法名大",
    "T30n1582_008:1006c08": "法師。名曰成就無量陀羅尼。知方便說辭義",
    "T30n1582_008:1006c09": "無盡。受法持法。隨眾生念而為說之。非時不",
    "T30n1582_008:1006c10": "說隨樂而說是名菩薩四無礙智行。餘功德",
    "T30n1582_008:1006c11": "如先說。菩薩摩訶薩住於此行。為諸眾生入",
    "T30n1582_008:1006c12": "寂靜故。為諸眾生知法界故。為諸眾生不可",
    "T30n1582_008:1006c13": "思議大法師故。為增長善法故。廣說如十住",
    "T30n1582_008:1006c14": "中善慧地所說。為施眾生安隱樂故。菩薩摩",
    "T30n1582_008:1006c15": "訶薩住無礙行中。與善慧地義等無差別。住",
    "T30n1582_008:1006c16": "菩薩行菩薩有何等相。菩薩摩訶薩淨無礙",
    "T30n1582_008:1006c17": "行。欲為法王入淨三昧故。欲具一切智。最後",
    "T30n1582_008:1006c18": "所得三昧法門與。諸佛共同。佛一坐行一切",
    "T30n1582_008:1006c19": "行知一切法。知解脫方便。知佛行處。知無量",
    "T30n1582_008:1006c20": "解脫陀羅尼門。知大憶念。知大神通善根寂",
    "T30n1582_008:1006c21": "靜。知淨諸有。餘如十住法雲地說。具足菩薩",
    "T30n1582_008:1006c22": "莊嚴菩提道菩薩行法雲地。與諸佛共得菩",
    "T30n1582_008:1006c23": "提已。施於眾生無量法雨。如是法雨能淹一",
    "T30n1582_008:1006c24": "切煩惱塵埃。生法種芽善芽增長成熟善",
    "T30n1582_008:1006c25": "根。是故此地名為法雲。以是義故名菩薩行。",
    "T30n1582_008:1006c26": "若說後地功德先地所無。修一一行要經無",
    "T30n1582_008:1006c27": "量那由他劫乃得具足三阿僧祇大劫得一切",
    "T30n1582_008:1006c28": "行。初阿僧祇大劫得解行。過解行已。第二大",
    "T30n1582_008:1006c29": "阿僧祇劫得喜行得喜行時亦行無相行。過無",
    "T30n1582_008:1007a01": "相行已。第三阿僧祇大劫得無行無相行是",
    "T30n1582_008:1007a02": "名菩薩得決定行。過無行無相行得無礙智",
    "T30n1582_008:1007a03": "行。過無礙智行得菩薩行。阿僧祇有二種。",
    "T30n1582_008:1007a04": "一者大劫不可數名阿僧祇。二者中劫不可",
    "T30n1582_008:1007a05": "數名阿僧祇。菩薩修行即是大劫阿僧祇也。",
    "T30n1582_008:1007a06": "若有菩薩懃精進者。能轉無量中劫不能轉",
    "T30n1582_008:1007a07": "大劫。菩薩摩訶薩修集如是行。能壞煩惱障",
    "T30n1582_008:1007a08": "及智慧障。無相行時斷一切煩惱相。後行時",
    "T30n1582_008:1007a09": "永斷習氣。是名如來行。智障有三。一者皮。二",
    "T30n1582_008:1007a10": "者膚。三者骨。得喜行時已斷皮障。得無相",
    "T30n1582_008:1007a11": "行能斷膚障。得如來行能斷骨障。具足如是",
    "T30n1582_008:1007a12": "等行得十一淨。初行得性淨。第二行得解淨。",
    "T30n1582_008:1007a13": "第三行得心淨。第四行得戒淨。第五行得願",
    "T30n1582_008:1007a14": "淨。第六第七第八行得智莊嚴淨。第九行具",
    "T30n1582_008:1007a15": "菩提莊嚴淨。第十行真實智淨。第十一無礙",
    "T30n1582_008:1007a16": "智淨。第十二一切智淨。第十三習氣淨。第一",
    "T30n1582_008:1007a17": "第二行聞菩薩藏便得信心。第三行至心立",
    "T30n1582_008:1007a18": "願修集餘行。第四第五第六行了知法相。第",
    "T30n1582_008:1007a19": "七乃至第十三寂靜一切行因果畢竟行。聲",
    "T30n1582_008:1007a20": "聞亦有十二種行。有聲聞性是名初行。若得",
    "T30n1582_008:1007a21": "世間第一法名第二行。得苦法忍名第三行。",
    "T30n1582_008:1007a22": "得四信心戒得清淨名第四行若如戒住法得",
    "T30n1582_008:1007a23": "增長名第五行。若觀四諦名第六第七第八",
    "T30n1582_008:1007a24": "行。修集無相三昧名第九行。具足成就三三",
    "T30n1582_008:1007a25": "昧故名第十行獲得解脫名十一行。阿羅漢",
    "T30n1582_008:1007a26": "果名十二行。◎",
    "T30n1582_008:1007a27": "◎畢竟地生品第一",
    "T30n1582_008:1007a28": "[1007a28] 菩薩生有五種一切。一切行一切菩薩淨。為",
    "T30n1582_008:1007a29": "令眾生安隱樂故。一者為離苦有。二者隨心",
    "T30n1582_008:1007b01": "行有。三者勝有。四者自在有。五者菩薩後有。",
    "T30n1582_008:1007b02": "遠離苦有者。菩薩若見眾生飢渴苦惱遭荒",
    "T30n1582_008:1007b03": "穀貴。爾時菩薩以願力故。受大魚身無量由",
    "T30n1582_008:1007b04": "旬以施眾生。眾生食已飢渴得除。以願力故",
    "T30n1582_008:1007b05": "身轉增大。若有惡世一切眾生。四百四病同",
    "T30n1582_008:1007b06": "時發作。菩薩爾時以大願力作大醫王。能令",
    "T30n1582_008:1007b07": "眾生遠離病苦。若有惡世兵甲競起眾生恐",
    "T30n1582_008:1007b08": "怖。地主諍國不知厭足菩薩爾時為大法王",
    "T30n1582_008:1007b09": "有大力勢。以善方便和合二敵。以軟語故壞",
    "T30n1582_008:1007b10": "其惡心。不打不罰不閉不繫。不斷其命劫其",
    "T30n1582_008:1007b11": "財寶。等視眾生猶如一子憐愍眾生。若有邪",
    "T30n1582_008:1007b12": "見為供養天造作邪業。菩薩為破如是邪見",
    "T30n1582_008:1007b13": "示受鬼身。現夢教言。汝今不應殺羊祠祀。是",
    "T30n1582_008:1007b14": "故菩薩為破眾生諸苦惱故示受諸有。是名",
    "T30n1582_008:1007b15": "離苦有。隨心行有者。菩薩摩訶薩以願力故。",
    "T30n1582_008:1007b16": "示受畜生種種諸身為破畜生諸惡業故。作",
    "T30n1582_008:1007b17": "惡鬼身作惡人身。又作邪見婆羅門身。或復",
    "T30n1582_008:1007b18": "示作貪五欲身。先隨其心示受諸有。為令眾",
    "T30n1582_008:1007b19": "生離惡業故。雖受有身不作惡業。若彼作時",
    "T30n1582_008:1007b20": "自終不造。眾生見已亦效不作。以善方便破",
    "T30n1582_008:1007b21": "壞眾生所有惡業是名隨心行有。勝有者。菩",
    "T30n1582_008:1007b22": "薩生時勝諸眾生。若姓若色若命若果報。果",
    "T30n1582_008:1007b23": "報如自利利他品說。是名勝有自在有者。修",
    "T30n1582_008:1007b24": "初喜行至十二行。菩薩爾時所示受身。名為",
    "T30n1582_008:1007b25": "自在。自在者即是願力。從性地乃至十二",
    "T30n1582_008:1007b26": "行。受轉輪王身自在天身。乃至阿迦尼吒天",
    "T30n1582_008:1007b27": "身。及過阿迦尼吒一切諸有。於諸有中得無",
    "T30n1582_008:1007b28": "上身。以願力業力故。是名自在有。菩薩後有",
    "T30n1582_008:1007b29": "者。菩薩最後身名菩薩有。具足成就莊嚴菩",
    "T30n1582_008:1007c01": "提。若生婆羅門種。若生剎利種。得阿耨多羅",
    "T30n1582_008:1007c02": "三藐三菩提作一切佛事。是名菩薩後有。過",
    "T30n1582_008:1007c03": "去菩薩摩訶薩亦受如是五有。現在未來諸",
    "T30n1582_008:1007c04": "菩薩等亦復如是。因是五有得阿耨多羅三",
    "T30n1582_008:1007c05": "藐三菩提果。若有菩薩修行示受是五有者。",
    "T30n1582_008:1007c06": "即得阿耨多羅三藐三菩提。◎"
}