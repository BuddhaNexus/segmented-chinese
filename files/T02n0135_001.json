{
    "T02n0135_001:0857c19": "佛說力士移山經",
    "T02n0135_001:0857c21": "西晉天竺三藏竺法護譯",
    "T02n0135_001:0857c22": "聞如是：一時，佛遊拘夷那竭國力士所生地",
    "T02n0135_001:0857c23": "大叢樹間，與比丘千二百五十人俱。臨滅度",
    "T02n0135_001:0857c24": "時，時國臣民皆出來會。佛問阿難：「斯國大眾",
    "T02n0135_001:0857c25": "何故雲集？」賢者阿難白世尊曰：「有大石山去",
    "T02n0135_001:0857c26": "此不遠，方六十丈高百二十丈，妨塞門途行",
    "T02n0135_001:0857c27": "者迴礙，五百力士同心議曰：『吾等膂力世稱",
    "T02n0135_001:0857c28": "希有，徒自畜養無益時用，當共徙之立功後",
    "T02n0135_001:0857c29": "代。』即便并勢齊聲唱叫，力盡自疲不得動搖，",
    "T02n0135_001:0858a01": "音震遐邇，是故黎民輻湊來觀。」佛告阿難：「改",
    "T02n0135_001:0858a02": "正法服嚴行視之。」阿難受教，即從坐起稽首",
    "T02n0135_001:0858a03": "佛足，獨坐拖侍，在佛後翼從而進趣。諸大眾",
    "T02n0135_001:0858a04": "五百力士遙覩佛臻，金顏從容，威耀巍巍，端",
    "T02n0135_001:0858a05": "正殊妙，色像清淨，大士相好，莊嚴其身，降伏",
    "T02n0135_001:0858a06": "陰種，無有衰入，其心湛然，諸根寂定，和悅調",
    "T02n0135_001:0858a07": "隱，為天人最，洪焰暉赫，晃若寶山，如大炬明，",
    "T02n0135_001:0858a08": "炤燿幽冥，如大山崗，而有積雪，如日之光，昇",
    "T02n0135_001:0858a09": "于朝陽，如秋月盛，眾星特明，如轉輪王與諸",
    "T02n0135_001:0858a10": "寶臣四部眾俱，如樹花殖，暐曄繁茂，英豔無",
    "T02n0135_001:0858a11": "量，超出聖躬。五百力士無數之眾，瞻戴神",
    "T02n0135_001:0858a12": "變，莫不喜踊，善心荐發普而奉迎，五體自",
    "T02n0135_001:0858a13": "歸稽首足下，一心歸竦退住一面。",
    "T02n0135_001:0858a14": "於是，世尊問諸力士：「汝等何故體疲色顇？」答",
    "T02n0135_001:0858a15": "曰：「今此大石方六十丈高百二十丈，欲共舉",
    "T02n0135_001:0858a16": "移，始從一日勤身勠力，至于一月永不可動，",
    "T02n0135_001:0858a17": "慚恥無效取笑天下，是以疲竭姿色憔悴。」「此",
    "T02n0135_001:0858a18": "何所希冀？」力士答曰：「唯然大聖！我之福力莫",
    "T02n0135_001:0858a19": "能踰者，庶幾欲徙石光益於世，著名垂勳銘",
    "T02n0135_001:0858a20": "譽來裔，使王路平直荒域歸伏。」佛告力士：「明",
    "T02n0135_001:0858a21": "汝至愍意不堪任，吾為爾移遂汝本願，使汝",
    "T02n0135_001:0858a22": "戴功慎無愧懼。」力士歡喜啟曰：「敬從。」於時世",
    "T02n0135_001:0858a23": "尊更整法服，以右足大指，蹶舉山石挑至梵",
    "T02n0135_001:0858a24": "天，手右掌受，摶之三轉，置於虛空，去地四丈",
    "T02n0135_001:0858a25": "九尺，還著掌中，三指篾屑吹令銷瀃，應時三",
    "T02n0135_001:0858a26": "千大千世界六返震動。時諸力士，見佛神變",
    "T02n0135_001:0858a27": "威靈顯發，即懷惶怖衣毛為竪，白世尊曰：「此",
    "T02n0135_001:0858a28": "之舉指，為是大聖父母恩養乳哺力耶？神足",
    "T02n0135_001:0858a29": "智慧意行力乎？」答曰：「乳哺之勢，非餘力也。若",
    "T02n0135_001:0858b01": "吾建設神足之力，則能移此三千大千佛之",
    "T02n0135_001:0858b02": "世界，舉置殊異百千佛土，都不使人有往來",
    "T02n0135_001:0858b03": "想，不危眾生不害地蟲。」力士又問：「乳哺之力",
    "T02n0135_001:0858b04": "何所狀像？」世尊報曰：「凡牛之力百，當水牛力",
    "T02n0135_001:0858b05": "一；水牛力百，當青牛力一；青牛力百，當犛牛",
    "T02n0135_001:0858b06": "力一；犛牛力百，當竹牛力一；竹牛力百，當草",
    "T02n0135_001:0858b07": "象力一；草象力百，當凡象力一；凡象力百，當",
    "T02n0135_001:0858b08": "黑象力一；黑象力百，當白象力一；白象力百，",
    "T02n0135_001:0858b09": "當龍力一；龍力百，當可畏力士力一；可畏力",
    "T02n0135_001:0858b10": "士力百，當段力士力一；段力士力百，當崩墮",
    "T02n0135_001:0858b11": "力士力一；崩墮力士力百，當大破壞力士力",
    "T02n0135_001:0858b12": "一；大破壞力士力百，當半人乘力士力一；半",
    "T02n0135_001:0858b13": "人乘力士力百，當人乘力士力一；人乘力士",
    "T02n0135_001:0858b14": "力百，當大人乘力士力一；無央數不如如來、",
    "T02n0135_001:0858b15": "至真、等正覺乳哺之力。」佛告諸力士：「汝等當",
    "T02n0135_001:0858b16": "知，是為如來乳哺之力也。」諸力士白世尊曰：",
    "T02n0135_001:0858b17": "「大聖已現乳哺之力，神足之力為云何乎？」佛",
    "T02n0135_001:0858b18": "告力士：「憶吾昔者與大目揵連俱遊諸國，時",
    "T02n0135_001:0858b19": "穀飢饉，諸比丘眾不得分衛。目揵連白佛：『穀",
    "T02n0135_001:0858b20": "米踊貴人民餒餓，今諸比丘分衛無獲，氣力",
    "T02n0135_001:0858b21": "衰減不能講誦，日日轉羸懼不全命。往古天",
    "T02n0135_001:0858b22": "地始成之時，地出自然甘露之味，食者康寧",
    "T02n0135_001:0858b23": "四大用安，後人福薄味沒于地。今欲反地出",
    "T02n0135_001:0858b24": "古之味，比丘國人普得救命，令得飽滿誦經",
    "T02n0135_001:0858b25": "念道。』佛告目連：『且止！假欲反地，地有蟲蛾",
    "T02n0135_001:0858b26": "蠕動之類必被危害，又眾人福薄，不應服食",
    "T02n0135_001:0858b27": "古之地味。』目連又曰：『我將諸比丘及飢羸民，",
    "T02n0135_001:0858b28": "詣欝單曰土，使就食自然粳米。』世尊告曰：『其",
    "T02n0135_001:0858b29": "有神足者能自致到，未得輕舉安能往乎？』目",
    "T02n0135_001:0858c01": "連答曰：『無神力者，我當扶接使往獲安。』目連",
    "T02n0135_001:0858c02": "之德威變若斯，計閻浮提廣長二十八萬里，",
    "T02n0135_001:0858c03": "其地上廣下狹；瞿耶尼域廣長三十二萬里，",
    "T02n0135_001:0858c04": "其地似半月形；弗于逮域廣長三十六萬里，",
    "T02n0135_001:0858c05": "其地正圓；欝單曰域廣長四十方里，其地正",
    "T02n0135_001:0858c06": "方；周迴遶山為四方域。滿中人民令得神足",
    "T02n0135_001:0858c07": "如大目連，一一充溢三千大千世界，不及如",
    "T02n0135_001:0858c08": "來神力，百倍、千倍、萬倍、億倍、巨億萬倍，計空",
    "T02n0135_001:0858c09": "不比無以為喻，是為如來神足力也。」力士又",
    "T02n0135_001:0858c10": "白：「大聖！已現乳哺、神足之力，願復示現智",
    "T02n0135_001:0858c11": "慧之力。」世尊告曰：「計大海深三百三十六萬",
    "T02n0135_001:0858c12": "里，廣長難限，須彌山王在大海中，高三百三",
    "T02n0135_001:0858c13": "十六萬里，根在海底亦三百三十六萬里，辟",
    "T02n0135_001:0858c14": "方亦爾。其大海水悉可飲盡令無有餘，舍利",
    "T02n0135_001:0858c15": "弗智慧不可測量，無能減者。使四方域滿中",
    "T02n0135_001:0858c16": "人民，皆令得智慧如舍利弗，一一充溢三千",
    "T02n0135_001:0858c17": "大千世界，不比如來智慧之力，百倍、千倍、萬",
    "T02n0135_001:0858c18": "倍、億倍、巨億萬倍，計空不比無以為喻，是為",
    "T02n0135_001:0858c19": "如來智慧力也。」",
    "T02n0135_001:0858c20": "力士又白：「大聖！已現乳哺、神足、智慧之力，",
    "T02n0135_001:0858c21": "願復示現意行之力。」世尊告曰：「假使興雲充",
    "T02n0135_001:0858c22": "遍四域，及三千大千世界普大霖雨，所由來",
    "T02n0135_001:0858c23": "所經歷處，若莖節枝葉花實，若器中水山石",
    "T02n0135_001:0858c24": "草蘆，蚑行喘息人物之類，大大小小一一渧",
    "T02n0135_001:0858c25": "皆歸巨海，悉能分別追而名之，又皆識鍊旋",
    "T02n0135_001:0858c26": "而復之不差其本，如來意力悉知悉了無所",
    "T02n0135_001:0858c27": "罣礙，是為如來意行力也。」",
    "T02n0135_001:0858c28": "力士又白：「大聖！已現乳哺、神足、智慧、意行之",
    "T02n0135_001:0858c29": "力，寧復有異超過此者乎？」世尊告曰：「如來乳",
    "T02n0135_001:0859a01": "哺之力，摩目乾連神足之力，舍利弗智慧",
    "T02n0135_001:0859a02": "之力，聲聞緣覺意行之力，不比如來十種之",
    "T02n0135_001:0859a03": "力廣遠難限。」力士問曰：「何謂十力？」世尊告曰：",
    "T02n0135_001:0859a04": "「悉見微妙遠近邪正，處處非處處，有限無限，",
    "T02n0135_001:0859a05": "明審如有則悉知之，是一力也。過去來今諸",
    "T02n0135_001:0859a06": "所報應經歷之處，明審如有則悉知之，是二",
    "T02n0135_001:0859a07": "力也。禪定正受三解脫門，明審如有則悉知",
    "T02n0135_001:0859a08": "之，是三力也。覩見眾生諸力心本本淨無所",
    "T02n0135_001:0859a09": "不了，明審如有則悉知之，是四力也。曉眾萌",
    "T02n0135_001:0859a10": "類若干種語，心念不同形貌各異，明審如有",
    "T02n0135_001:0859a11": "則悉知之，是五力也。分別羣黎雜種無量情",
    "T02n0135_001:0859a12": "態各異，明審如有則悉知之，是六力也。智慧",
    "T02n0135_001:0859a13": "如海言善無量，追識一切宿命所更，明審如",
    "T02n0135_001:0859a14": "有則悉知之，是七力也。曉了欲縛解縛之要，",
    "T02n0135_001:0859a15": "所在隨行應病授藥，天眼見人善惡終始殃",
    "T02n0135_001:0859a16": "福所歸，明審如有則悉知之，是八力也。道耳",
    "T02n0135_001:0859a17": "徹聽聞天人聲，蚑行喘息蠕動之音無所不",
    "T02n0135_001:0859a18": "了，明知如有則悉知之，是九力也。佛無諸漏",
    "T02n0135_001:0859a19": "終始永盡無復縛著，神真叡智自知見證，究",
    "T02n0135_001:0859a20": "暢道行可作能作無餘生死，覩十方人眾生",
    "T02n0135_001:0859a21": "根本無所不察，明審如有則悉知之，是為十",
    "T02n0135_001:0859a22": "力也。」諸力士白世尊曰：「大聖！已現乳哺、神足、",
    "T02n0135_001:0859a23": "智慧、意行及十種力，寧有殊異復超諸力乎？」",
    "T02n0135_001:0859a24": "世尊告曰：「一切諸力雖為強盛，百倍千倍萬",
    "T02n0135_001:0859a25": "倍億倍，無常之力計為最勝多所消伏。所以",
    "T02n0135_001:0859a26": "者何？如來身者金剛之數，無常勝我當歸壞",
    "T02n0135_001:0859a27": "敗，吾今夜半，當於力士所生之地而取滅度，",
    "T02n0135_001:0859a28": "於四衢路供養舍利興建塔寺。所以者何？其",
    "T02n0135_001:0859a29": "四方人齎諸華香，跱立幢幡，懸繒鈴蓋，然燈",
    "T02n0135_001:0859b01": "奉進，一切皆就真妙之法。」佛於是頌曰：",
    "T02n0135_001:0859b02": "「法起必歸盡，　　興者當就衰，",
    "T02n0135_001:0859b03": "　萬物皆無常，　　慮是乃為安。",
    "T02n0135_001:0859b04": "　得百千金山，　　福祚難為喻，",
    "T02n0135_001:0859b05": "　不如供泥塔，　　欣豫歸勝寺。",
    "T02n0135_001:0859b06": "　獲寶百千藏，　　福慶不可計，",
    "T02n0135_001:0859b07": "　不如供泥塔，　　喜踊歸勝寺。",
    "T02n0135_001:0859b08": "　設百千寶車，　　載色如紫金，",
    "T02n0135_001:0859b09": "　不如供土寺，　　踊躍歸命佛。」",
    "T02n0135_001:0859b10": "佛說是經時，諸力士眾五百人等，知世無常",
    "T02n0135_001:0859b11": "三界難怙，無一真諦唯道可依，貢高即除不",
    "T02n0135_001:0859b12": "計吾我，皆發無上正真道意，應時皆得立不",
    "T02n0135_001:0859b13": "退轉之地。有無央數百千天人，遠塵離垢，諸",
    "T02n0135_001:0859b14": "法法眼生。佛說如是，莫不歡喜，各以頭面著",
    "T02n0135_001:0859b15": "地為佛作禮。",
    "T02n0135_001:0859b16": "佛說力士移山經"
}