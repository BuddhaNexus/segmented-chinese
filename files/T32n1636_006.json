{
    "T32n1636_006:0091c02": "大乘集菩薩學論卷第六",
    "T32n1636_006:0091c04": "西天譯經三藏銀青光祿大夫",
    "T32n1636_006:0091c05": "試光祿卿普明慈覺傳梵大師",
    "T32n1636_006:0091c06": "賜紫沙門臣法護等奉 詔譯",
    "T32n1636_006:0091c07": "空品第四之三",
    "T32n1636_006:0091c08": "[0091c08] 亦如月上童女所問經云。爾時月上童女見",
    "T32n1636_006:0091c09": "諸人等欲來親近。即時住虛空中高一多羅",
    "T32n1636_006:0091c10": "樹。為諸人等說伽陀曰。汝當觀我身。晃耀真",
    "T32n1636_006:0091c11": "金色。非因染欲心。感斯清淨質。欲生於境界。",
    "T32n1636_006:0091c12": "如火坑焰然。忍欲調六根。淨修諸梵行。設見",
    "T32n1636_006:0091c13": "他婦女。皆生母妹想。後獲端正身。他人常喜",
    "T32n1636_006:0091c14": "見。我諸毛孔中。妙香遍城郭。不從貪染心。",
    "T32n1636_006:0091c15": "薰修斯善果。貪心本不生。無欲何生欲。牟尼",
    "T32n1636_006:0091c16": "現證明。如實不虛誑。汝昔或我父。我或為汝",
    "T32n1636_006:0091c17": "母。迭為父母身。情何生染欲。我或&#x751E;害汝。他",
    "T32n1636_006:0091c18": "復害我來。怨朋互殺讎。情何生染欲。端正非",
    "T32n1636_006:0091c19": "貪得。貪非生善趣。貪非出離因。是故皆棄捨。",
    "T32n1636_006:0091c20": "又此貪欲因。速墮三惡道。夜叉毘舍闍。及阿",
    "T32n1636_006:0091c21": "修羅眾。鳩盤茶鬼等。皆由貪欲故。或聾盲",
    "T32n1636_006:0091c22": "瘖&#x7602;。跰攣醜陋身。世間諸過患。皆由貪欲行。",
    "T32n1636_006:0091c23": "或得轉輪王。及帝釋天主。梵王大自在。廣因",
    "T32n1636_006:0091c24": "修梵行。若象馬牛虎。駝驢&#x732A;狗等。性本瞢親",
    "T32n1636_006:0091c25": "&#x758E;。而常希染欲。剎利及王臣。或信士長者。豐",
    "T32n1636_006:0091c26": "饒富樂門。廣因修梵行。若枷鎖繫閉。水火諸",
    "T32n1636_006:0091c27": "苦難。或挑目截耳。及斷於手足。乃至為奴僕。",
    "T32n1636_006:0091c28": "此由貪欲故。又曰子王所問經訶欲義偈云。",
    "T32n1636_006:0091c29": "說是著欲者。如蠅見瘡血。亦如&#x732A;犬等。奔臭",
    "T32n1636_006:0092a01": "肉不淨。無知樂女人。奔馳亦如是。愚童不明",
    "T32n1636_006:0092a02": "了。舌舐於穢惡。如癡樂女人。具足諸黑闇。現",
    "T32n1636_006:0092a03": "住魔境界。死當墮惡道。又若廁中蟲。著味生",
    "T32n1636_006:0092a04": "樂想。猶如畫屎瓶莊嚴觀外相。亦如風&#x69D6;中。",
    "T32n1636_006:0092a05": "滿盛諸穢惡。謂眵洟涎唾。及便利不淨。身如",
    "T32n1636_006:0092a06": "臭漏囊。愚夫謂為美。舉身唯有骨。皮肉之所",
    "T32n1636_006:0092a07": "覆。唯生一面門。譬若大癰疽。亦如瘡孔中。",
    "T32n1636_006:0092a08": "種種諸蟲滿。及餘不淨器。此身相亦爾。腹如",
    "T32n1636_006:0092a09": "犬&#x75B1;等。內生藏熟藏。及頭骨肋脈。塗污諸",
    "T32n1636_006:0092a10": "血髓。有八萬種蟲。潛處於身內。墮癡網籠中。",
    "T32n1636_006:0092a11": "故愚夫不見。又於九竅中。流臭惡不淨。或若",
    "T32n1636_006:0092a12": "見若言。愚夫生取相。一切穢惡處。由樂不覺",
    "T32n1636_006:0092a13": "知。涎涕以為食。斯愚夫境界。或兩腋汗流。",
    "T32n1636_006:0092a14": "穢惡實可厭。樂斯訶厭事。如蠅見瘡等。於下",
    "T32n1636_006:0092a15": "劣法中。嗜欲斯最下。造斯惡業者。死當墮惡",
    "T32n1636_006:0092a16": "道。墮無間獄已。受諸大苦報。佛說諸女人。臭",
    "T32n1636_006:0092a17": "中極臭惡。是故於合集。破斯下劣想。又若起",
    "T32n1636_006:0092a18": "執著。唯愚者奔競。造斯惡業故。當獲如是",
    "T32n1636_006:0092a19": "果。彼經又云。如是行相苦求所須。以自活命",
    "T32n1636_006:0092a20": "封著不捨。乃至衣弊貧窮乞丐飲食。為諸女",
    "T32n1636_006:0092a21": "人之所降伏所持所魅。譬若僮僕自在役使。",
    "T32n1636_006:0092a22": "由於女人貪樂養育。必不能修布施持戒及",
    "T32n1636_006:0092a23": "餘善品。又復為諸女人惡罵要勒繫縛。由心",
    "T32n1636_006:0092a24": "取著悉能忍伏。或詣女人里舍。起貪很[仁-二+戾]審",
    "T32n1636_006:0092a25": "觀姿貌。由欲因緣自在而轉。佛言。大王。嗜欲",
    "T32n1636_006:0092a26": "愛者是不清淨。是極臭惡於。世間行尚為過",
    "T32n1636_006:0092a27": "失。乃至偈云。於女人合集。見作共隨喜。聞已",
    "T32n1636_006:0092a28": "意樂觀。彼人無出離。親近諸苦欲。說此實厭",
    "T32n1636_006:0092a29": "賤。由聞是法故。善說及癡說。是心奔女人。無",
    "T32n1636_006:0092b01": "異鼠逐&#x732B;。或聞佛所說。暫時得省解。後復",
    "T32n1636_006:0092b02": "於是貪。如喝羅羅毒。又如&#x732A;見糞。發生於愛",
    "T32n1636_006:0092b03": "樂。暫得須臾間。轉復生厭怖。著樂諸愚夫。",
    "T32n1636_006:0092b04": "遠離於佛教。親近下劣欲。死當墮惡道。樂耽",
    "T32n1636_006:0092b05": "湎醉欲。毀戒破淨命。造作諸罪業。死當墮惡",
    "T32n1636_006:0092b06": "道。若於是正法。了知諸欲境。不生放逸心。",
    "T32n1636_006:0092b07": "常生淨天趣。於無上菩提。此不為難得。若",
    "T32n1636_006:0092b08": "聞是法已。剎那獲正慧。悟出家法門。遠離諸",
    "T32n1636_006:0092b09": "欲事。",
    "T32n1636_006:0092b10": "[0092b10] 論曰。復說是難。寂靜決定神變經云。佛告文",
    "T32n1636_006:0092b11": "殊師利。設若有人於閻浮提一切有情。劫諸",
    "T32n1636_006:0092b12": "財寶悉壞命根。文殊師利。若善男子善女人",
    "T32n1636_006:0092b13": "於菩薩所斷一善心即近墮傍生趣。於所取",
    "T32n1636_006:0092b14": "時如同彼墮。斷善根故是罪過前阿僧祇數。",
    "T32n1636_006:0092b15": "所以者何。斷善根者。即是斷滅佛出世故。佛",
    "T32n1636_006:0092b16": "告文殊師利。又他種類於菩薩所起慳嫉時。",
    "T32n1636_006:0092b17": "以是因緣應知即是求三種怖。何等為三。謂",
    "T32n1636_006:0092b18": "墮地獄怖。及生盲怖。邊地難怖。彼經又云。若",
    "T32n1636_006:0092b19": "得為人語不誠實而樂誹謗。惡口憤恚嬈惱於",
    "T32n1636_006:0092b20": "人。後復於此身壞命終墮大地獄。生無足身",
    "T32n1636_006:0092b21": "受諸苦惱。宛轉五百踰繕那量。為諸小蟲咂",
    "T32n1636_006:0092b22": "食其肉。是蛇可畏具五千頭。由誹謗故。彼一",
    "T32n1636_006:0092b23": "一頭有五百舌。彼一一舌口出五百熾焰鐵犁。",
    "T32n1636_006:0092b24": "是語業罪。為猛火聚熾然燒煮。又若起不調",
    "T32n1636_006:0092b25": "柔逼惱菩薩者。是人於畜生道尚為難得。墮",
    "T32n1636_006:0092b26": "大地獄經百千俱胝那庾多劫。於彼死已為",
    "T32n1636_006:0092b27": "大毒蛇慘惡可畏。飢渴所逼造眾惡業。設得",
    "T32n1636_006:0092b28": "飲食而無飽足。於此死已。設生人中亦復生",
    "T32n1636_006:0092b29": "盲。無有智慧惡心不息。惡言訶毀不敬聖賢。",
    "T32n1636_006:0092c01": "人中死已復墮惡道。經千俱胝劫生不見佛。",
    "T32n1636_006:0092c02": "彼經又云。文殊師利菩薩於菩薩所乃至發",
    "T32n1636_006:0092c03": "明淨心時。而心或輕易。乃至多劫住大地獄",
    "T32n1636_006:0092c04": "如被鎧甲。文殊師利。是菩薩業必不能墮。唯",
    "T32n1636_006:0092c05": "除誹謗。是菩薩者。文殊師利。譬若金剛摩尼",
    "T32n1636_006:0092c06": "寶。無有木石能破壞者。文殊師利。是菩薩業",
    "T32n1636_006:0092c07": "亦復如是。必不能墮。唯除誹謗是菩薩者信",
    "T32n1636_006:0092c08": "力財入印經中亦作是說。佛告文殊師利。若",
    "T32n1636_006:0092c09": "復有人於十方一切世界諸眾生等起瞋恚縛。",
    "T32n1636_006:0092c10": "墮黑暗處。文殊師利。若於菩薩所遠住其前。",
    "T32n1636_006:0092c11": "屈伸臂頃起瞋恚心。是罪過前阿僧祇數。文",
    "T32n1636_006:0092c12": "殊師利。又若有人於諸閻浮提一切財物剽",
    "T32n1636_006:0092c13": "掠皆盡。若於菩薩所輒生罵辱。是罪過前阿",
    "T32n1636_006:0092c14": "僧祇數。彼經又云。佛告文殊師利。設若有",
    "T32n1636_006:0092c15": "人以殑伽沙等諸佛塔廟。悉皆焚毀。若於信",
    "T32n1636_006:0092c16": "解大乘菩薩摩訶薩起瞋恚心。加諸罵辱或",
    "T32n1636_006:0092c17": "增誹謗。是罪過前阿僧祇數。所以者何。從諸",
    "T32n1636_006:0092c18": "菩薩。出生諸佛世尊故。從彼諸佛有塔廟故。",
    "T32n1636_006:0092c19": "生諸利樂及諸天等。若輕毀諸菩薩者。即是",
    "T32n1636_006:0092c20": "輕毀諸如來故。若有恭敬諸菩薩者。即是恭",
    "T32n1636_006:0092c21": "敬諸如來故。欲求最上供養者。應當供養諸",
    "T32n1636_006:0092c22": "菩薩等。即是供養諸如來等。",
    "T32n1636_006:0092c23": "[0092c23] 論曰。此供養福報。如寂靜決定神變經云。若",
    "T32n1636_006:0092c24": "人護法及說法者。即是遠離一切惡道。獲天",
    "T32n1636_006:0092c25": "帝釋及梵世主夜摩兜率自在天等。後生人",
    "T32n1636_006:0092c26": "中為轉輪聖王長者居士。具大財寶念慧相",
    "T32n1636_006:0092c27": "應。安隱無畏。",
    "T32n1636_006:0092c28": "[0092c28] 論曰。何等菩薩於菩薩所於善作中起惡心",
    "T32n1636_006:0092c29": "故。謂異生等。又如信力財入印經云。文殊師",
    "T32n1636_006:0093a01": "利。設若有人於一切世界微塵數眾生。日日",
    "T32n1636_006:0093a02": "以天百味飲食及天衣服。於殑伽沙劫海如",
    "T32n1636_006:0093a03": "是布施。若有善男子善女人。於成就十善",
    "T32n1636_006:0093a04": "◎供養如是。說聲聞者。說辟支佛者。說大乘",
    "T32n1636_006:0093a05": "者。住大乘人戒德相應樂說辯才與彼無智",
    "T32n1636_006:0093a06": "戲論之者。而為諮稟聽受皆應供養。乃至得",
    "T32n1636_006:0093a07": "幾罪滅。佛言。善男子。譬如有人以初日分滿",
    "T32n1636_006:0093a08": "閻浮提諸大珍寶施佛弟子。以中日分及後",
    "T32n1636_006:0093a09": "日分亦復如是。滿百千歲如是布施。是人彼",
    "T32n1636_006:0093a10": "所得福寧為多不。白言。甚多世尊。是人福聚",
    "T32n1636_006:0093a11": "無量無數。於是福聚無有能稱量者。唯除如",
    "T32n1636_006:0093a12": "來乃能知之。佛言。善男子。若有真善剎帝利",
    "T32n1636_006:0093a13": "王。乃至如前所說。彼所得福寧為多不。如是",
    "T32n1636_006:0093a14": "廣略過前福報無量阿僧祇數。佛言。於後五",
    "T32n1636_006:0093a15": "百歲護正法眼。善護自他及護他世。於我教",
    "T32n1636_006:0093a16": "中作弟子者。是器非器剃除鬚髮被袈裟衣",
    "T32n1636_006:0093a17": "皆應善護勿生惱害。乃至自他國土皆得豐",
    "T32n1636_006:0093a18": "樂滅除罪垢。諸天諸仙增益守護壽命長遠。",
    "T32n1636_006:0093a19": "自他煩惱亦皆殄滅。住正覺道六波羅蜜離諸",
    "T32n1636_006:0093a20": "罪惡。於輪迴海不久沈溺。常離惡友近善知",
    "T32n1636_006:0093a21": "識。共事諸佛大菩薩眾。樂諸佛剎。非久如得",
    "T32n1636_006:0093a22": "阿耨多羅三藐三菩提果。爾時眾中一切◎業",
    "T32n1636_006:0093a23": "道一優婆塞。於一日中能施飲食。於佛弟子",
    "T32n1636_006:0093a24": "如是布施。過前福報阿僧祇數。文殊師利又",
    "T32n1636_006:0093a25": "若於一切世界微塵數成就十善業道諸優婆",
    "T32n1636_006:0093a26": "塞。日日以天百味飲食及天衣服。於殑伽沙",
    "T32n1636_006:0093a27": "劫海如是布施。若復有人於一比丘。若一日",
    "T32n1636_006:0093a28": "中能施飲食。過前福報阿僧祇數。入定不定",
    "T32n1636_006:0093a29": "印經云。佛告文殊師利。假使十方一切世界",
    "T32n1636_006:0093b01": "諸有情類。皆被挑目至滿一劫。復有善男子",
    "T32n1636_006:0093b02": "善女人於諸有情起慈愍心。令眼平復還滿",
    "T32n1636_006:0093b03": "一劫。文殊師利。若復有人於信解大乘菩薩",
    "T32n1636_006:0093b04": "所。以清淨心而往瞻覲。過前福報無量阿僧",
    "T32n1636_006:0093b05": "祇數。文殊師利。假使有人能令十方一切牢",
    "T32n1636_006:0093b06": "獄繫閉眾生皆得脫已。復受轉輪聖王妙樂",
    "T32n1636_006:0093b07": "或梵天樂。若復有人於信解大乘菩薩所。以",
    "T32n1636_006:0093b08": "清淨心瞻覲讚歎。過前福報無量阿僧祇數。",
    "T32n1636_006:0093b09": "又地藏經云。世尊。若真善剎帝利王。真善居",
    "T32n1636_006:0093b10": "士。真善宰官。真善沙門。真善婆羅門等。自護",
    "T32n1636_006:0093b11": "護他及護他世。於佛弟子是器非器乃至剃",
    "T32n1636_006:0093b12": "除鬚髮被少分袈裟衣者。皆應守護天主及",
    "T32n1636_006:0093b13": "天眷屬乃至畢舍遮主。與其眷屬皆從座起。",
    "T32n1636_006:0093b14": "合掌恭敬而白佛言。世尊。若未來世乃至後",
    "T32n1636_006:0093b15": "五百歲真善剎帝利王。真善居士。真善宰官。",
    "T32n1636_006:0093b16": "真善沙門。真善婆羅門等。如是守護正法紹",
    "T32n1636_006:0093b17": "三寶種皆令熾盛。以要言之。所有我諸眷屬。",
    "T32n1636_006:0093b18": "真善剎帝利王。真善居士宰官等。於十種事",
    "T32n1636_006:0093b19": "守護增長。何等為十。一者增益壽命。二者廣",
    "T32n1636_006:0093b20": "持正法。三者常無病惱。四者眷屬廣多。五者",
    "T32n1636_006:0093b21": "倉庫盈溢。六者壽命無乏。七者富貴自在。八",
    "T32n1636_006:0093b22": "者名稱普聞。九者得為善友。十者智慧具足。",
    "T32n1636_006:0093b23": "是名十種廣如彼說。",
    "T32n1636_006:0093b24": "[0093b24] 論曰。應知此廣大報如是入聖地者。故觀音",
    "T32n1636_006:0093b25": "經云。發正覺心者善利一切眾生故。若唯右",
    "T32n1636_006:0093b26": "繞佛塔。我猶說此功德廣大。汝諸佛子。若",
    "T32n1636_006:0093b27": "人不愛諸天遠離善人。是地獄境界。廣如前",
    "T32n1636_006:0093b28": "說。",
    "T32n1636_006:0093b29": "[0093b29] 論曰。未能於餘開示。且止此分別。淨諸業障",
    "T32n1636_006:0093c01": "經云。凡說障礙皆名為難。佛告文殊師利言。",
    "T32n1636_006:0093c02": "云何說名障礙。謂貪為障瞋為障癡為障。布",
    "T32n1636_006:0093c03": "施為障持戒忍辱精進禪定智慧皆為障礙。",
    "T32n1636_006:0093c04": "所以者何。愚夫異生於布施時為慳惜者不",
    "T32n1636_006:0093c05": "起淨信。由不淨信發損害心。由損害故生悔",
    "T32n1636_006:0093c06": "惱罪墮大地獄。彼護戒者。為破戒人加諸誹",
    "T32n1636_006:0093c07": "謗不為稱讚。令諸人等聞過失已。不生淨信。",
    "T32n1636_006:0093c08": "由不信故即墮惡道。彼修忍者由忍倨傲。是",
    "T32n1636_006:0093c09": "忍惛醉渾濁於心。由忍惛醉為放逸本即墮",
    "T32n1636_006:0093c10": "苦處。發精進者便起我慢。云餘比丘修行懈",
    "T32n1636_006:0093c11": "怠。不共信施之食及飲水具。由發精進起我",
    "T32n1636_006:0093c12": "慢故。輕賤於他如彼愚夫。安禪定者。由於",
    "T32n1636_006:0093c13": "淨慮三摩&#x9262;底發生愛樂。彼便如是我得三",
    "T32n1636_006:0093c14": "摩地行。餘諸比丘心行散亂。由何得佛。廣如",
    "T32n1636_006:0093c15": "彼說又隨轉諸法經云。教招菩薩除業障罪。",
    "T32n1636_006:0093c16": "遠得菩提。教招威儀。遠得菩提。教招威儀",
    "T32n1636_006:0093c17": "道行。遠得菩提。然彼菩薩於菩薩所生下劣",
    "T32n1636_006:0093c18": "想。己身發高大想。謂我少除業障故。此菩薩",
    "T32n1636_006:0093c19": "於彼菩薩或說教令應住佛想。菩薩於菩薩",
    "T32n1636_006:0093c20": "所勿起毀訾之心。彼不捨菩提故。佛言。天",
    "T32n1636_006:0093c21": "子。菩薩如是不斷少分善根。如菩薩不二行",
    "T32n1636_006:0093c22": "中。設不發菩提心者。下至聰利菩薩。尚不起",
    "T32n1636_006:0093c23": "於陵蔑。何況發菩提心者。如首楞嚴三昧經",
    "T32n1636_006:0093c24": "云。佛語堅意菩薩言。云何未發菩提心者而",
    "T32n1636_006:0093c25": "與授記。若人得生五趣輪迴或天人傍生地",
    "T32n1636_006:0093c26": "獄琰魔羅界。是人諸根猛利廣大信解。如來",
    "T32n1636_006:0093c27": "於彼了知是人乃至若干百千俱胝那庾多劫",
    "T32n1636_006:0093c28": "當發阿耨多羅三藐三菩提心。乃至如是百",
    "T32n1636_006:0093c29": "千阿僧祇劫得菩提果。以要言之。佛言。堅意。",
    "T32n1636_006:0094a01": "說此菩薩名未發菩提心者而與授記。爾時",
    "T32n1636_006:0094a02": "尊者大迦葉波前白佛言。世尊。從是已後當",
    "T32n1636_006:0094a03": "於一切眾生起世尊想。所以者何。我等無有",
    "T32n1636_006:0094a04": "如是智慧。何等眾生此有成熟菩提根者。何",
    "T32n1636_006:0094a05": "等是無。世尊。我等不知如是行相。若於眾生",
    "T32n1636_006:0094a06": "起下劣想則為自傷。佛言。善哉大迦葉波。快",
    "T32n1636_006:0094a07": "說此語。以是義故。自在正觀。我於所說如是",
    "T32n1636_006:0094a08": "法中。不妄稱量出家在家男子女人。若妄稱",
    "T32n1636_006:0094a09": "量則自傷也。唯有如來應量眾生等者。大迦",
    "T32n1636_006:0094a10": "葉波若諸聲聞及菩薩。說當於一切眾生起",
    "T32n1636_006:0094a11": "世尊想。",
    "T32n1636_006:0094a12": "[0094a12] 論曰。菩薩於諸補特伽羅。何有少分不作化",
    "T32n1636_006:0094a13": "度不護身者。見有如是。&#x5E56;相決定得菩提故。",
    "T32n1636_006:0094a14": "於彼佛子不應陵蔑。應當守護。如妙法蓮華",
    "T32n1636_006:0094a15": "經云。或有起石廟。旃檀及沈水。木&#x6AC1;并餘材。",
    "T32n1636_006:0094a16": "塼瓦泥土等。若於曠野中。積土成佛廟。乃至",
    "T32n1636_006:0094a17": "童子戲。聚沙為佛塔。如是諸人等。皆已成佛",
    "T32n1636_006:0094a18": "道。乃至彩畫作佛像。百福莊嚴相。自作若使",
    "T32n1636_006:0094a19": "人。皆已成。佛道乃至童子戲。若草木及筆。或",
    "T32n1636_006:0094a20": "以指。爪甲。而畫作佛像。如是諸人等。皆已成",
    "T32n1636_006:0094a21": "佛道。若人於塔廟。寶像及畫像。以華香幡",
    "T32n1636_006:0094a22": "蓋。敬心而供養。若使人作樂。擊鼓吹角貝。簫",
    "T32n1636_006:0094a23": "笛琴箜篌。琵琶鐃銅鈸。如是眾妙音。盡持以",
    "T32n1636_006:0094a24": "供養。或以歡喜心。歌唄頌佛德。乃至一小音。",
    "T32n1636_006:0094a25": "皆已成佛道。若人散亂心。乃至以一華。供養",
    "T32n1636_006:0094a26": "於畫像。漸見無數佛。或有人禮拜。或復但合",
    "T32n1636_006:0094a27": "掌。乃至舉一手。或復小低頭。以此供養像。漸",
    "T32n1636_006:0094a28": "見無量佛。又云。若人散亂心。入於塔廟中。一",
    "T32n1636_006:0094a29": "稱南無佛。皆已成佛道。於諸過去佛。在世或",
    "T32n1636_006:0094b01": "滅後。若有聞是法。皆已成佛道。又大悲經",
    "T32n1636_006:0094b02": "云。佛告阿難。譬如漁師為得魚故。於大水池",
    "T32n1636_006:0094b03": "中安置鉤餌。令魚吞食。魚吞食已。所以者何。",
    "T32n1636_006:0094b04": "然知此魚尚在池中不久當出。復如是知為",
    "T32n1636_006:0094b05": "彼堅鉤竿繩所中繫岸樹上。時捕魚師既到",
    "T32n1636_006:0094b06": "其所。即驗竿繩知得魚已。便拽鉤繩敷置岸",
    "T32n1636_006:0094b07": "上。如其所欲而受用之。佛告阿難。我今亦復",
    "T32n1636_006:0094b08": "如是。令諸眾生於佛世尊心生淨信植諸善",
    "T32n1636_006:0094b09": "本。乃至以一信心。彼諸眾生雖餘惡業之所",
    "T32n1636_006:0094b10": "覆障。剎那墮落。若佛世尊於彼眾生。以菩提",
    "T32n1636_006:0094b11": "智執攝事繩。於輪迴海拔諸眾生置涅盤岸。",
    "T32n1636_006:0094b12": "[0094b12] 論曰。是故皆作佛想禮敬。應知此尚意中作",
    "T32n1636_006:0094b13": "禮。若初發菩提心者以身禮敬。如善財童子",
    "T32n1636_006:0094b14": "於寶雲大菩薩所初發道意以身敬禮。一切",
    "T32n1636_006:0094b15": "斯為了義。如深心教誡經云。為諸菩薩於所",
    "T32n1636_006:0094b16": "度生恭敬作禮。而或所說何一處所禮不禮",
    "T32n1636_006:0094b17": "故而無相違。於是禮敬展轉繫屬。不如是禮",
    "T32n1636_006:0094b18": "者而無福報。由何一禮得&#x89A9;諸佛。無有是",
    "T32n1636_006:0094b19": "處。",
    "T32n1636_006:0094b20": "[0094b20] 論曰。謂此是菩薩學處此非菩薩學處。俱謗",
    "T32n1636_006:0094b21": "正法說為是難。故集諸法方廣經中說言。佛",
    "T32n1636_006:0094b22": "告文殊師利。云何於如來所說少分法中。或",
    "T32n1636_006:0094b23": "起淨想及不淨想。俱謗正法。謗正法者。即是",
    "T32n1636_006:0094b24": "毀謗輕慢諸佛法僧。又說此是解脫。此非解",
    "T32n1636_006:0094b25": "脫。俱謗正法。我非別說有法屬聲聞乘屬緣",
    "T32n1636_006:0094b26": "覺乘屬於大乘。彼愚癡者於我此法中種種",
    "T32n1636_006:0094b27": "施作說言此是聲聞。此是緣覺。此是菩薩。由",
    "T32n1636_006:0094b28": "起種種想故便謗正法。云此是菩薩學處。此",
    "T32n1636_006:0094b29": "非菩薩學處。謗正法者。云此說法師有是辯",
    "T32n1636_006:0094c01": "才。無是辯才。亦名謗法。又說此是法說。此非",
    "T32n1636_006:0094c02": "法。俱名謗法。云過去佛出世無有總持可",
    "T32n1636_006:0094c03": "得。亦名謗法。於說法師亦無總持。悉名謗法。",
    "T32n1636_006:0094c04": "於說法師是過失行。亦名謗法。謂說法師無",
    "T32n1636_006:0094c05": "此具足辯才。是名謗法。教示放逸。是名謗法。",
    "T32n1636_006:0094c06": "教示威儀道行。亦名謗法。教不正戒。是名謗",
    "T32n1636_006:0094c07": "法。缺減辯才。是名謗法。於光明法而不了知。",
    "T32n1636_006:0094c08": "亦名謗法。於持明召請不悟所說。是名謗法。",
    "T32n1636_006:0094c09": "於如來教唯文字想而無入解。皆名謗法。"
}