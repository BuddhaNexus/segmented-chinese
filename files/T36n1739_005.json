{
    "T36n1739_005:0746c24": "新華嚴經論卷第五",
    "T36n1739_005:0746c26": "長者李通玄撰",
    "T36n1739_005:0746c27": "十方佛所以同名為此十住法證聖位法流已",
    "T36n1739_005:0746c28": "入法界大海。同佛聖位智慧故。是以佛與法",
    "T36n1739_005:0746c29": "慧菩薩名同。為表法同故。又明十住法門因",
    "T36n1739_005:0747a01": "果齊故。佛位果德菩薩為因。因與果體不異。",
    "T36n1739_005:0747a02": "是故同名。說此十住法時昇須彌山頂上。有",
    "T36n1739_005:0747a03": "六品經。共成十住法門之行相。一昇須彌山",
    "T36n1739_005:0747a04": "頂品。二偈讚品。三十住品。四梵行品。五初",
    "T36n1739_005:0747a05": "發心功德品。六明法品。且依此六品經中解",
    "T36n1739_005:0747a06": "行法門。修學悟入。必能成就十住法門。住佛",
    "T36n1739_005:0747a07": "種性。生如來家。為真佛子。不同權教初地菩",
    "T36n1739_005:0747a08": "薩始生佛家或說三賢菩薩以誓願成佛。此",
    "T36n1739_005:0747a09": "華嚴經直論實證位不論誓願。為此教門總",
    "T36n1739_005:0747a10": "一時一際法界無異念。前後情絕。凡聖一性。",
    "T36n1739_005:0747a11": "不論情繫。應以無念無作法界門。照之可見。",
    "T36n1739_005:0747a12": "若立情見不可信也。設生信者。玄信佛語故",
    "T36n1739_005:0747a13": "非是自見。若自見者唯情絕想亡。心與理合。",
    "T36n1739_005:0747a14": "智與境冥。方知萬境性相通收。若不如斯。心",
    "T36n1739_005:0747a15": "常彼此。是非競作。垢淨何休。若也稱性情亡。",
    "T36n1739_005:0747a16": "法界重玄之門自達。一多純雜自在含容。總",
    "T36n1739_005:0747a17": "別之門圓融自在。於利生之法善達諸根。隨",
    "T36n1739_005:0747a18": "所堪能悉皆成益。敬承親近者。皆能友之。如",
    "T36n1739_005:0747a19": "昇夜摩天宮說十行品。及如來於兩足上放百",
    "T36n1739_005:0747a20": "千妙色光明。為表依空建行始可理事自在。",
    "T36n1739_005:0747a21": "明十住之位證法身本智。十行之位以法身根",
    "T36n1739_005:0747a22": "本智無礙。方行萬行行亦無礙。若不見法身",
    "T36n1739_005:0747a23": "本智。所行萬行皆屬人天因果。皆為有漏生",
    "T36n1739_005:0747a24": "滅之福。以法身自智慧用治諸惑。以萬行悲",
    "T36n1739_005:0747a25": "濟眾生。法身智身任無作大悲一時頓用。雖",
    "T36n1739_005:0747a26": "寄七地悲增八地智增之行相。此華嚴法界",
    "T36n1739_005:0747a27": "門。十住初位總該諸位在十住初門。位同佛",
    "T36n1739_005:0747a28": "果。為一法界體用故。以一位中具十波羅蜜",
    "T36n1739_005:0747a29": "諸十法故。以諸法重玄門。照之可見。此乃總",
    "T36n1739_005:0747b01": "是如來藏身普賢菩薩世界海漩法門。此乃如",
    "T36n1739_005:0747b02": "日月照臨。盲者不見。非日月咎。應自責躬修",
    "T36n1739_005:0747b03": "德。可以頂敬以定慧觀之。如來藏身者。則法",
    "T36n1739_005:0747b04": "身也。諸福智海莫不居中。故稱為藏。若不見",
    "T36n1739_005:0747b05": "法身。一切福智大慈大悲。悉皆不辦。總屬生",
    "T36n1739_005:0747b06": "滅。世界海漩者。悲智觀根屈曲徹俗。身土及",
    "T36n1739_005:0747b07": "業。重重眾生。重重諸業。各別大悲普救。根無",
    "T36n1739_005:0747b08": "不盡故。名之曰海漩。漩者。甚深漩澓義也。像",
    "T36n1739_005:0747b09": "此佛果位中菩薩。一入法界之門。攝重重眾",
    "T36n1739_005:0747b10": "生根業盡。故無出世心。永沒生死大海漩流。",
    "T36n1739_005:0747b11": "無出沒故。此十行門同普賢行。前十住門同",
    "T36n1739_005:0747b12": "文殊師利。法身根本無相智慧。二人齊體互",
    "T36n1739_005:0747b13": "為主伴。中間無作智。即為佛果。三人體一。寄",
    "T36n1739_005:0747b14": "安五位。用接凡迷。若有凡夫信滿發心。十住",
    "T36n1739_005:0747b15": "之初三身同德。文殊是佛法身。普賢是佛行",
    "T36n1739_005:0747b16": "身。無作之智果是佛報身。常以文殊法身無",
    "T36n1739_005:0747b17": "相妙慧。以為先導。說時先後證則三身一時。",
    "T36n1739_005:0747b18": "法合如是。廢一不可。若廢文殊存普賢。所有",
    "T36n1739_005:0747b19": "行門屬有漏。若廢普賢存文殊所證寂定是",
    "T36n1739_005:0747b20": "二乘。若廢佛存文殊普賢。佛是覺義。無覺者",
    "T36n1739_005:0747b21": "故。以是義故。三人不可廢一。若廢一三不成",
    "T36n1739_005:0747b22": "故。是故三乘權教中。無此三人始終不相去",
    "T36n1739_005:0747b23": "離。以教門未實總是化身。權逐小根且略權",
    "T36n1739_005:0747b24": "施。待其熟故方遷就實。如法華涅槃總是漸",
    "T36n1739_005:0747b25": "漸。遷向實教。如此經十住中初位即是十行",
    "T36n1739_005:0747b26": "十迴向十地等覺位。總得其初及得其終。互",
    "T36n1739_005:0747b27": "相貫通。一位中得五十法門。以互相徹故。一",
    "T36n1739_005:0747b28": "一位中二千五百總別之義齊現。乃至無盡",
    "T36n1739_005:0747b29": "諸位地等進修行相層級。不廢漸漸而是一",
    "T36n1739_005:0747c01": "時。不廢一時中漸漸。此十行位中隨其十方。",
    "T36n1739_005:0747c02": "各有一大菩薩來至佛所。各將十佛剎微塵",
    "T36n1739_005:0747c03": "數菩薩而來集會。十箇上首菩薩下名悉同",
    "T36n1739_005:0747c04": "名之為林。本從來國下名悉同名之為慧。本",
    "T36n1739_005:0747c05": "所事佛下名悉同名之為眼。十箇上首菩薩",
    "T36n1739_005:0747c06": "下名悉同名之為林。林者有五德。一建立德。",
    "T36n1739_005:0747c07": "二身幹枝條緣互相生無生德。三華葉果實",
    "T36n1739_005:0747c08": "成益德。四能障炎暑得清涼德。五人龍鳥獸",
    "T36n1739_005:0747c09": "鬼神所歸德。",
    "T36n1739_005:0747c10": "一何謂建立德。謂如大林。內有龍神所居。外",
    "T36n1739_005:0747c11": "無大風所折。若不如是不得建立高顯成林",
    "T36n1739_005:0747c12": "為明此位菩薩。內有大智之龍。常以大慈悲",
    "T36n1739_005:0747c13": "神而自守護。了境內寂。外無色塵境風所折。",
    "T36n1739_005:0747c14": "異道邪論。以智摧之無能所伐。而建萬行。與",
    "T36n1739_005:0747c15": "一切眾生皆共同之。常為利益故為建立德。",
    "T36n1739_005:0747c16": "二何謂身幹枝條緣互相生無生德。為明樹",
    "T36n1739_005:0747c17": "身幹枝條上各各求能生所生性了不可得。",
    "T36n1739_005:0747c18": "但為緣生緣生之法緣緣無所生。本來不生",
    "T36n1739_005:0747c19": "生本來生不生。為明此位菩薩所行行無盡",
    "T36n1739_005:0747c20": "門故。為以法身本智為先導故。常行萬行。",
    "T36n1739_005:0747c21": "於身於境求能行所行了不可得。但以法如",
    "T36n1739_005:0747c22": "是行故。",
    "T36n1739_005:0747c23": "三何謂華葉果實成益德。謂如樹林華敷可",
    "T36n1739_005:0747c24": "觀令人愛樂葉能映障炎熱令得清涼果實資",
    "T36n1739_005:0747c25": "養眾生飢渴者皆充足。為明此位菩薩常行",
    "T36n1739_005:0747c26": "萬行。令人天樂見廣布大慈悲之葉。令人親",
    "T36n1739_005:0747c27": "而不捨施大智之果充足法界眾生。皆令滿",
    "T36n1739_005:0747c28": "足本願方終。",
    "T36n1739_005:0747c29": "四何謂能除炎障得清涼德。謂如林隨所歸",
    "T36n1739_005:0748a01": "者皆得離暑。獲清涼樂。其林都無有心。為明",
    "T36n1739_005:0748a02": "此位菩薩所歸依者。隨其根性皆得清涼。本",
    "T36n1739_005:0748a03": "性無心利與不利。",
    "T36n1739_005:0748a04": "五何謂人龍鳥獸鬼神所歸德。謂如茂林人",
    "T36n1739_005:0748a05": "多所採龍多所居眾鳥所都。為明此位菩薩",
    "T36n1739_005:0748a06": "亦復如是。以建萬行之林。眾人所歸採其眾",
    "T36n1739_005:0748a07": "德。龍鬼所居常恭敬。鳥獸所歸離怖。又林為",
    "T36n1739_005:0748a08": "多義。以此位菩薩建行眾多故。又以行多故。",
    "T36n1739_005:0748a09": "功德亦多。言以法身悲智行諸行功德如林",
    "T36n1739_005:0748a10": "故。是故菩薩下名悉同名之曰林。何故本從",
    "T36n1739_005:0748a11": "來國下名悉同名之為慧。凡夫人以土地所居",
    "T36n1739_005:0748a12": "名之為國。此位菩薩以定慧解脫安養自他",
    "T36n1739_005:0748a13": "平等。皆令離苦。名之為國。地水火風所居之",
    "T36n1739_005:0748a14": "國是眾生業之影像。非是實故。法身智慧解",
    "T36n1739_005:0748a15": "脫是諸常住本體之國。非業幻生之國。是故",
    "T36n1739_005:0748a16": "菩薩以慧為國。又此位菩薩以建萬行行解",
    "T36n1739_005:0748a17": "利生。行能同事。慧能設教。利樂人天名所居",
    "T36n1739_005:0748a18": "之國。何故本所事佛下名悉同名之為眼。此",
    "T36n1739_005:0748a19": "華嚴經以事表法。以其佛名。同己所證。所證",
    "T36n1739_005:0748a20": "法處。名之為佛。此位菩薩以行益生。善能觀",
    "T36n1739_005:0748a21": "根。稱根說法不失時度。名之為眼。經云。爾時",
    "T36n1739_005:0748a22": "功德林菩薩。承佛神力入菩薩善思惟三昧。",
    "T36n1739_005:0748a23": "入是三昧已。十方各過萬佛剎微塵數世界",
    "T36n1739_005:0748a24": "外。有萬佛剎微塵數諸佛。皆號功德林。而",
    "T36n1739_005:0748a25": "現其前。還如前十三種加加功德林菩薩。只",
    "T36n1739_005:0748a26": "如佛果位內菩薩。法身悲智常現在前。定",
    "T36n1739_005:0748a27": "慧法門常當具足。何須入定諸佛來加。為諸",
    "T36n1739_005:0748a28": "菩薩設教度生。要成軌則言佛神力。推德於",
    "T36n1739_005:0748a29": "尊。雖法界體齊平等。平等為化儀故須存師",
    "T36n1739_005:0748b01": "弟。為化儀故入定觀法出定方說。三昧者。名",
    "T36n1739_005:0748b02": "為等引。引生正解名善思惟。十住之內過千",
    "T36n1739_005:0748b03": "佛世界。十行之內過萬佛世界者。表位增廣",
    "T36n1739_005:0748b04": "化儀軌則。行相眉目法合如是。然其真性皆",
    "T36n1739_005:0748b05": "滿十方他方所來諸佛與入定菩薩同名功德",
    "T36n1739_005:0748b06": "林者。明因果俱齊法智一種。以此所來諸佛",
    "T36n1739_005:0748b07": "與入定菩薩同名。十三種加者。一語加。二手",
    "T36n1739_005:0748b08": "加摩頂。三與十種智及此土如來光照其身。",
    "T36n1739_005:0748b09": "以語加者。表法不謬。以手摩頂者。法身智身",
    "T36n1739_005:0748b10": "悲智知見解脫相及故。又摩頂者。安慰之相。",
    "T36n1739_005:0748b11": "與十智者。明菩薩智與佛果齊故。名之為與。",
    "T36n1739_005:0748b12": "又推德於尊。謙和離慢故。名之佛與。於經中。",
    "T36n1739_005:0748b13": "皆云法如是故。自善根故。皆是化儀軌則故",
    "T36n1739_005:0748b14": "有此言。此十行位總有四品經。共成此位法",
    "T36n1739_005:0748b15": "則之門。一昇夜摩天宮品。二夜摩天宮偈讚",
    "T36n1739_005:0748b16": "品。三十行品。四十無盡藏品。十行門中所有",
    "T36n1739_005:0748b17": "法門。當依此四品經修行理事悉皆具足。如",
    "T36n1739_005:0748b18": "說十迴向品時。何故昇兜率天。何故如來兩",
    "T36n1739_005:0748b19": "膝之上而放光明。何故上首菩薩下名悉同",
    "T36n1739_005:0748b20": "名之為幢。所從來國下名悉同名之為妙。為",
    "T36n1739_005:0748b21": "兜率天於欲界中上下處中故。如四天王天",
    "T36n1739_005:0748b22": "總是帝釋所攝。連妙高頂。總是一天之界所",
    "T36n1739_005:0748b23": "收。夜摩天名第二天。四天王天帝釋妙高。俱",
    "T36n1739_005:0748b24": "連地界。夜摩天已上方是空居。以兜率天。上",
    "T36n1739_005:0748b25": "下居中。向上即化樂他化二天。以此天於欲",
    "T36n1739_005:0748b26": "界中處中故。故於此天。和會理事。會於中道。",
    "T36n1739_005:0748b27": "迴理向事。迴事向理理事無礙。成理事無礙",
    "T36n1739_005:0748b28": "智慈妙用之門。故名迴向夫十住初心理事",
    "T36n1739_005:0748b29": "無礙自會中道非在後位始有迴向。為化眾",
    "T36n1739_005:0748c01": "生故。名目法則須存。從初發心住已後五位",
    "T36n1739_005:0748c02": "之內理事本自迴向。今此第三位中迴向前",
    "T36n1739_005:0748c03": "十住前十行二法位無礙。說名迴向之位。不",
    "T36n1739_005:0748c04": "在第三普和諸位名為迴向。託事表法故。於",
    "T36n1739_005:0748c05": "此天說十迴向。如來膝上放光者。為膝迴旋",
    "T36n1739_005:0748c06": "屈申之所自在莫過於膝。故膝上放百千億",
    "T36n1739_005:0748c07": "那由他光明。用表理事涅槃生死無礙卷舒",
    "T36n1739_005:0748c08": "自在。亦是以事表法。此之一部之典。名言境",
    "T36n1739_005:0748c09": "界身相名目及放光明。總是所表自證法門。",
    "T36n1739_005:0748c10": "此位中上首菩薩名之為幢。為明十迴向菩",
    "T36n1739_005:0748c11": "薩智悲自在能壞自他惑業於生死中能建眾",
    "T36n1739_005:0748c12": "德。名之為幢。幢者建德不傾動義。降怨義。摧",
    "T36n1739_005:0748c13": "壞義。堅固義。勝智立法幢堅。建大慈心堅固。",
    "T36n1739_005:0748c14": "摧慢山遊寶路。籍蓮臺成妙悟。是故此位菩",
    "T36n1739_005:0748c15": "薩名之為幢。為以不動無作智悲能破自他生",
    "T36n1739_005:0748c16": "死故。此華嚴經十住十行十迴向十地。位位",
    "T36n1739_005:0748c17": "有佛果故。又此位菩薩能建勝德常處生死。",
    "T36n1739_005:0748c18": "誓度一切無盡眾生。而智無怯懼名之曰幢。",
    "T36n1739_005:0748c19": "以了無明為智智故。有忻厭者不可為。又行",
    "T36n1739_005:0748c20": "施波羅蜜時。若有乞者乞諸財寶。盡所有及",
    "T36n1739_005:0748c21": "身若命。盡世所有皆悉歡喜。心不傾動。名之",
    "T36n1739_005:0748c22": "曰幢。幢者不傾動義。施有二種。一者以法施。",
    "T36n1739_005:0748c23": "二者事施。以法施者。以施人無我所故。一切",
    "T36n1739_005:0748c24": "無念名為法施。事施者。以物與眾生。於身命",
    "T36n1739_005:0748c25": "財所求無悋。此位菩薩行二種施尋常無懈。",
    "T36n1739_005:0748c26": "廣如此十向位中說。何為所從來國名之為",
    "T36n1739_005:0748c27": "妙。明此位菩薩智慧妙用。以妙用自在。不滯",
    "T36n1739_005:0748c28": "有無及諸見量限礙等過。名之為國。何為本",
    "T36n1739_005:0748c29": "所事佛同名為幢與己同號。明此位菩薩既",
    "T36n1739_005:0749a01": "成妙用。與佛妙用理事因果當位體齊。還同",
    "T36n1739_005:0749a02": "前十住十行當位與所事佛因果體齊。位位",
    "T36n1739_005:0749a03": "如是。爾時金剛幢菩薩承佛神力入菩薩智光",
    "T36n1739_005:0749a04": "三昧。入是三昧已。十方各過十萬佛剎微塵",
    "T36n1739_005:0749a05": "數世界外。有十萬佛剎微塵數諸佛。皆同一",
    "T36n1739_005:0749a06": "號。號金剛幢而現其前。還如前十三種加金",
    "T36n1739_005:0749a07": "剛幢菩薩。承佛神力。推德於尊。師弟之敬。入",
    "T36n1739_005:0749a08": "智光三昧。三昧者。名之等引。入是三昧。引生",
    "T36n1739_005:0749a09": "無量教光。以根本智為光體。差別智為教光。",
    "T36n1739_005:0749a10": "隨根與益。智能破闇。光者是教。為教能破迷",
    "T36n1739_005:0749a11": "惑故。發生明解。開一切眾生智日故。令其眾",
    "T36n1739_005:0749a12": "生密雲昏夜不迷亂故。能決盲聾開耳目故。",
    "T36n1739_005:0749a13": "能令邪慢之山悉傾倒故。教光如是不可思",
    "T36n1739_005:0749a14": "議。前十行位功德林菩薩入善思惟三昧。此",
    "T36n1739_005:0749a15": "十迴向位金剛幢菩薩入智光三昧。以明五",
    "T36n1739_005:0749a16": "位層級次第增廣眉目行相。前位明始善思",
    "T36n1739_005:0749a17": "惟。此位明妙用自在放光遐照。前位過萬佛",
    "T36n1739_005:0749a18": "剎微塵數世界外。有萬佛剎微塵數佛來。此",
    "T36n1739_005:0749a19": "位過十萬佛剎微塵數世界外。有十萬佛剎",
    "T36n1739_005:0749a20": "微塵數佛來。亦明五位次第增廣進修之門",
    "T36n1739_005:0749a21": "皆亡情。以定慧門入重玄理事。照之方可悉",
    "T36n1739_005:0749a22": "解。不可玄頭斟酌生增上慢。十三加者。以言",
    "T36n1739_005:0749a23": "讚善。以手摩頂。十方諸佛與金剛幢菩薩十",
    "T36n1739_005:0749a24": "種智。此土如來光照其身。以言讚歎者為明",
    "T36n1739_005:0749a25": "所說法及法不謬故。手摩其頂者。表說法者",
    "T36n1739_005:0749a26": "與佛智相及故。與智慧者。明說法者與佛智",
    "T36n1739_005:0749a27": "同故。此土如來光照其身者。明與佛教光合",
    "T36n1739_005:0749a28": "故。又以光覺觸許令說法故。十三加者。欲令",
    "T36n1739_005:0749a29": "後世斷疑成法令生信故。論其實體總是諸",
    "T36n1739_005:0749b01": "佛。隨諸位位行門。依本位法而立其名。而現",
    "T36n1739_005:0749b02": "其身。與眾生作法軌則。令其倣學。使令悟",
    "T36n1739_005:0749b03": "入。佛既立教。學者必得不虛。所以同名者也。",
    "T36n1739_005:0749b04": "十住十行中已釋訖。此位之內有昇兜率天",
    "T36n1739_005:0749b05": "宮品兜率天宮偈讚品十迴向品。此三品經",
    "T36n1739_005:0749b06": "成斯一位十向法門。法用軌則。學之者依之",
    "T36n1739_005:0749b07": "成則。如說十地品時。何故不從兜率天次第",
    "T36n1739_005:0749b08": "而昇化樂。何故越化樂天而昇他化自在天。",
    "T36n1739_005:0749b09": "為明十地菩薩法門功德廣博攝境超前不依",
    "T36n1739_005:0749b10": "次第。又明十地妙用無方蘊功自在說處亦",
    "T36n1739_005:0749b11": "須自在。同彼天稱名為自在。又明十地菩薩",
    "T36n1739_005:0749b12": "以稱理體性自體無心自無心化。皆因眾生",
    "T36n1739_005:0749b13": "起大悲智。因他起化。故以彼天表德。是故於",
    "T36n1739_005:0749b14": "他化自在天而說十地。一明功高勝前故。須",
    "T36n1739_005:0749b15": "超次第。二表自在而化眾生故。於此天處而",
    "T36n1739_005:0749b16": "說十地。如普賢等覺位。在第三禪。集八禪天",
    "T36n1739_005:0749b17": "眾。入佛華三昧。說百萬億偈。此之一會文廣",
    "T36n1739_005:0749b18": "不可於世傳持。如是超間位倍倍於前。佛華",
    "T36n1739_005:0749b19": "者。佛行也。入佛行三昧者。是普賢法界行也。",
    "T36n1739_005:0749b20": "何故十信十住十行十迴向四位之中菩薩。",
    "T36n1739_005:0749b21": "但舉十箇上首菩薩同名。此十地位中何故",
    "T36n1739_005:0749b22": "舉三十七箇菩薩同名為藏。解脫月菩薩何",
    "T36n1739_005:0749b23": "故獨名為月。此一部之教。各各菩薩與佛果",
    "T36n1739_005:0749b24": "功齊。皆十方來佛與入定菩薩同名者。為表",
    "T36n1739_005:0749b25": "當位之內菩薩證入與佛位齊因果相似。以",
    "T36n1739_005:0749b26": "成龜鏡。然六位五位中。層級非無次第同別",
    "T36n1739_005:0749b27": "之義。影互參差能純能雜能同能別能成能",
    "T36n1739_005:0749b28": "壞。以六相總別同異成壞門。准之可見。六相",
    "T36n1739_005:0749b29": "者。一總門。二別門。三同門。四異門。五成門。",
    "T36n1739_005:0749c01": "六壞門。此六門義。一門中具六互為純雜。不",
    "T36n1739_005:0749c02": "可廢一也。十重玄義亦然。此之文繁。出於別",
    "T36n1739_005:0749c03": "本。但且影響參之。然十地法且於別門中立",
    "T36n1739_005:0749c04": "層級處說其行相。此十地位為中道果終之",
    "T36n1739_005:0749c05": "教。是故前位膝上放光。此位如來眉間出清",
    "T36n1739_005:0749c06": "淨光明。名菩薩力焰明。以百千阿僧祇光明",
    "T36n1739_005:0749c07": "以為眷屬。眉間光者。表中道果終之義。此眉",
    "T36n1739_005:0749c08": "間光從初會中如來現相品中。如來於眉間。",
    "T36n1739_005:0749c09": "放果德光明。入足下輪中。明以果成因。使令",
    "T36n1739_005:0749c10": "普賢菩薩。示佛果德令其信樂。既信樂已便",
    "T36n1739_005:0749c11": "說信門即於光明覺品中。還從兩足下輪中",
    "T36n1739_005:0749c12": "放出初眉間放入果德光明。用照金色世界",
    "T36n1739_005:0749c13": "不動智佛。以成信位。以次欲說十住品時。昇",
    "T36n1739_005:0749c14": "須彌山頂。於偈讚品中於如來兩足指端放",
    "T36n1739_005:0749c15": "光。以次欲說十行品時。於偈讚品中於如來",
    "T36n1739_005:0749c16": "兩足上放光。以次欲說十迴向品時。於如來",
    "T36n1739_005:0749c17": "膝上放光。如今說十地法門。還於初會之中",
    "T36n1739_005:0749c18": "眉間放中道佛果光。際而復始。至果極際。三",
    "T36n1739_005:0749c19": "乘中十地不同於此。行相全別。十地菩薩見",
    "T36n1739_005:0749c20": "道未能明了。初會中如來眉間放佛果光明。",
    "T36n1739_005:0749c21": "名一切菩薩智光明普照曜十方藏。此光使",
    "T36n1739_005:0749c22": "令菩薩入佛果德門故。還放果光。使令入果。",
    "T36n1739_005:0749c23": "以因果欣修相似故。經云。爾時世尊欲令一",
    "T36n1739_005:0749c24": "切菩薩大眾得於如來無邊境界神通力故。",
    "T36n1739_005:0749c25": "放眉間光明。名一切菩薩智光明普照曜十",
    "T36n1739_005:0749c26": "方藏。其狀猶如寶色燈雲。其光明名為普照",
    "T36n1739_005:0749c27": "曜十方藏者。即照此十地之藏一一地內皆",
    "T36n1739_005:0749c28": "遍法界虛空界福智大悲之藏。今此十地即",
    "T36n1739_005:0749c29": "是初會之內如來。使令菩薩所成之門終而",
    "T36n1739_005:0750a01": "復始。以放眉間光明相似故。放光處相似故。",
    "T36n1739_005:0750a02": "前初會放光。其狀猶如寶色燈雲。此十地放",
    "T36n1739_005:0750a03": "光名菩薩力焰明。此前後光明因果相似故。",
    "T36n1739_005:0750a04": "燈與焰相似故。前之放光名菩薩智光明普",
    "T36n1739_005:0750a05": "照曜十方藏者。即明如來開悟菩薩智令諸",
    "T36n1739_005:0750a06": "菩薩至此十地故。此十地品中如來所放光",
    "T36n1739_005:0750a07": "明名菩薩力焰明者。即明菩薩自力功極而",
    "T36n1739_005:0750a08": "蹬十地。前光開發。後明自力。以自力故。至於",
    "T36n1739_005:0750a09": "如來初開發處。稱佛本心。始終相似。是故明",
    "T36n1739_005:0750a10": "此十地中道果終之門。後徹初故。前光舉果",
    "T36n1739_005:0750a11": "勸修。後十地放光明自修至果。是故光明名",
    "T36n1739_005:0750a12": "菩薩力。以菩薩修自精勤力。無退轉力。不懈",
    "T36n1739_005:0750a13": "怠力。而能修習至此十地如來法界藏故。是",
    "T36n1739_005:0750a14": "故菩薩悉名為藏。藏者含藏蘊德不遺失義。",
    "T36n1739_005:0750a15": "此法界自體清淨無漏法門。體該法界。含藏",
    "T36n1739_005:0750a16": "一切大智大慈諸功德故。興萬行雲。普雨法",
    "T36n1739_005:0750a17": "雨。潤眾生故。此位菩薩稱如斯故。名之為藏。",
    "T36n1739_005:0750a18": "此位中有三十七箇菩薩。同名為藏者。為明",
    "T36n1739_005:0750a19": "此十地法門果終。意欲辨知正道助道故。故",
    "T36n1739_005:0750a20": "立三十七菩薩。成三十七助道法門。非正果",
    "T36n1739_005:0750a21": "故。十住以來菩薩所行皆是助道。非是正位",
    "T36n1739_005:0750a22": "故。意欲明行所行者是為助道。無住無行任",
    "T36n1739_005:0750a23": "真自體名之為正果故。若以初發心住。以法",
    "T36n1739_005:0750a24": "性無相根本智不離無作用之體行諸萬行。",
    "T36n1739_005:0750a25": "菩薩與佛因果本來體齊。若簡佛果無作無",
    "T36n1739_005:0750a26": "修。菩薩正加行已來總名助道。以動寂無礙",
    "T36n1739_005:0750a27": "正助元來不異一法門也。眉目不可不簡。體",
    "T36n1739_005:0750a28": "用圓寂正助全同。此即全別全同門。還以重",
    "T36n1739_005:0750a29": "玄門思之可解。聞所未聞之法。聞之不疑。全",
    "T36n1739_005:0750b01": "別全同境界難解。佛及凡夫各自別有。是全",
    "T36n1739_005:0750b02": "別義故。二見恒存。若全同故便成滯寂圓融",
    "T36n1739_005:0750b03": "道理事理不礙。若也法門全分兩向。是凡夫",
    "T36n1739_005:0750b04": "法。全合一體。是二乘法。但以理事自在。其道",
    "T36n1739_005:0750b05": "在中留心滅之此亦不可。以心存之。此亦不",
    "T36n1739_005:0750b06": "可。此助道行門與正智果德無作之門。體合",
    "T36n1739_005:0750b07": "無二。事中軌則不可不分。以其體用不可一",
    "T36n1739_005:0750b08": "向全別全同。以全同作全別。以全別作全同。",
    "T36n1739_005:0750b09": "不可全別無全同。不可全同無全別。如迷此",
    "T36n1739_005:0750b10": "同別二門。即智不自在如三十七箇同名為",
    "T36n1739_005:0750b11": "藏。三十七菩薩外獨自一箇名解脫月。何故",
    "T36n1739_005:0750b12": "同名為藏者。總明十地法中正助之內為同",
    "T36n1739_005:0750b13": "法眾三十七即為其主。唯解脫月一箇菩薩",
    "T36n1739_005:0750b14": "獨是其伴。明非同法眾故立別名。以為賓主",
    "T36n1739_005:0750b15": "須有啟請擊難十地之法。令現在及後世得",
    "T36n1739_005:0750b16": "聞正法無疑。經意如是。應如是知。是故此十",
    "T36n1739_005:0750b17": "地法門。即是解脫月為眾請法首。金剛藏菩",
    "T36n1739_005:0750b18": "薩為眾說法首。已上可知。爾時金剛藏菩薩",
    "T36n1739_005:0750b19": "承佛神力入菩薩大昔慧光明三昧者。十向",
    "T36n1739_005:0750b20": "位中金剛幢菩薩入菩薩智光三昧。今此十",
    "T36n1739_005:0750b21": "地金剛藏菩薩入菩薩大智慧光明三昧。此",
    "T36n1739_005:0750b22": "位菩薩智明增故。妙用決擇增明更加其慧。",
    "T36n1739_005:0750b23": "此乃明位位層級法門漸增勝故。然諸餘位",
    "T36n1739_005:0750b24": "非無慧用。入是三昧已。即時十方各過十億",
    "T36n1739_005:0750b25": "佛剎微塵數世界外。有十億佛剎微塵數諸",
    "T36n1739_005:0750b26": "佛。同名金剛藏。而現其前。即以十三種法加",
    "T36n1739_005:0750b27": "金剛藏菩薩。一以言讚諭二十方諸佛與無",
    "T36n1739_005:0750b28": "能映奪身。三與無礙樂說辯四與善。分別清",
    "T36n1739_005:0750b29": "淨智五與善。憶念不忘力六與善。決定明了",
    "T36n1739_005:0750c01": "慧七與至。一切處開悟眾生智。八與成道自",
    "T36n1739_005:0750c02": "在力。九與如來無所畏。十與一切智人觀察",
    "T36n1739_005:0750c03": "分別諸法門辯才智。十一與一切如來上妙",
    "T36n1739_005:0750c04": "身語意具足莊嚴。十二十方諸佛手摩其頂。",
    "T36n1739_005:0750c05": "十三與意加者。欲令後世斷疑成法令生信",
    "T36n1739_005:0750c06": "故。一如經說。以言讚諭。許說無疑。以手摩其",
    "T36n1739_005:0750c07": "頂。安慰許智相及。何以同名者。明金剛藏菩",
    "T36n1739_005:0750c08": "薩證法因果與佛所證相似。如五位菩薩。與",
    "T36n1739_005:0750c09": "佛因果俱齊。皆以同名佛印之成法。令現在",
    "T36n1739_005:0750c10": "眾及後世無疑。并此土如來光照其身為十",
    "T36n1739_005:0750c11": "三種加。如等覺位中普賢境界。准菩薩本業",
    "T36n1739_005:0750c12": "瓔珞經。在第三禪說。來文不備。不可和會。本",
    "T36n1739_005:0750c13": "業經是說華嚴經竟。化三乘眾。於後重於菩",
    "T36n1739_005:0750c14": "提場中。更略說彼經。自有明文。此五位教門",
    "T36n1739_005:0750c15": "依品次第。今且略說。後法界品內。善財童子",
    "T36n1739_005:0750c16": "求五位菩薩善知識。一一行之。師弟軌則行",
    "T36n1739_005:0750c17": "相。利益眾生後當更明。地地法門一一別相",
    "T36n1739_005:0750c18": "隨文釋義方解。略會三乘十地門差別。三乘",
    "T36n1739_005:0750c19": "十地教行印信全別。上下披讀思之可見。三",
    "T36n1739_005:0750c20": "乘十地無似此華嚴法界佛所乘門法門次",
    "T36n1739_005:0750c21": "第。經中五位六位行門。皆以菩薩自證果德",
    "T36n1739_005:0750c22": "為己躬之號。則如十信位中文殊與覺首等",
    "T36n1739_005:0750c23": "十首菩薩十住位中法慧等十慧菩薩十行位",
    "T36n1739_005:0750c24": "中功德林等十林菩薩是也。如前所述。皆以",
    "T36n1739_005:0750c25": "當位之內自證本法名之。所從來國皆以根",
    "T36n1739_005:0750c26": "本智導利眾生。觀根滅惑之智。號之為本所",
    "T36n1739_005:0750c27": "事佛。當位之內有十方同名諸佛。來現其前。",
    "T36n1739_005:0750c28": "十三種加成其印信。表因果體齊。以現同名。",
    "T36n1739_005:0750c29": "總別通徹時劫互融。無盡重玄一多相徹。一",
    "T36n1739_005:0751a01": "切諸法。皆如帝網同別重重無障礙。三乘之",
    "T36n1739_005:0751a02": "中三賢十地無此印信行相全別。有修真者。",
    "T36n1739_005:0751a03": "須知權實。勿滯其功。滯權迷實。虛煩多劫",
    "T36n1739_005:0751a04": "也。",
    "T36n1739_005:0751a05": "第六重令善財證法別者。如經中從第二會",
    "T36n1739_005:0751a06": "光明覺品。於如來兩足輪下放光明遍照百",
    "T36n1739_005:0751a07": "千那由他三千大千世界。乃至如是無量無",
    "T36n1739_005:0751a08": "數無邊無等不可稱不可量不可說盡虛空遍",
    "T36n1739_005:0751a09": "法界所有世界。四維上下亦復如是。蒙光照。",
    "T36n1739_005:0751a10": "及一切處金色世界一切處文殊師利。乃至",
    "T36n1739_005:0751a11": "十色世界中覺首目首等十首菩薩。各與十",
    "T36n1739_005:0751a12": "佛剎微塵數菩薩同時發來。各說一法。如是",
    "T36n1739_005:0751a13": "十法共成信位法門。如善財童子於覺城東",
    "T36n1739_005:0751a14": "是文殊師利。說種種法而生信心。還倣前信",
    "T36n1739_005:0751a15": "位之中文殊覺首等十首菩薩所成信位。第",
    "T36n1739_005:0751a16": "三會昇須彌山頂。法慧等十慧菩薩各說一",
    "T36n1739_005:0751a17": "法門。共成十住。如善財童子南行至妙峰山",
    "T36n1739_005:0751a18": "頂見德雲比丘。及已下十善知識。還如前經",
    "T36n1739_005:0751a19": "中。昇須彌山頂。法慧等十慧菩薩說十住法",
    "T36n1739_005:0751a20": "門。第四會昇夜摩天宮功德林等十林菩薩。",
    "T36n1739_005:0751a21": "各說一法共成十行法門。如善財童子南行",
    "T36n1739_005:0751a22": "至三眼國見善住比丘。及已下十善知識。還",
    "T36n1739_005:0751a23": "如前經中。功德林說十行法門。一一以行行",
    "T36n1739_005:0751a24": "之。第五會昇兜率天宮金剛幢等十幢菩薩。",
    "T36n1739_005:0751a25": "各說一法共成十迴向法門。如善財童子南",
    "T36n1739_005:0751a26": "行至廣大國青蓮華長者。及已下十善知識",
    "T36n1739_005:0751a27": "還如前經中。金剛幢等十幢菩薩所說十迴",
    "T36n1739_005:0751a28": "向法門善財一一詢友以行行之。第六會昇",
    "T36n1739_005:0751a29": "他化自在天宮。金剛藏等菩薩說十地法門。",
    "T36n1739_005:0751b01": "如善財童子至此閻浮提迦毘羅城婆珊婆演",
    "T36n1739_005:0751b02": "底夜天。及已下十善知識。還如前經中。他化",
    "T36n1739_005:0751b03": "自在天宮金剛藏菩薩說十地法門。善財詢",
    "T36n1739_005:0751b04": "友一一以行行之。第七會昇第三禪為八禪",
    "T36n1739_005:0751b05": "眾。說一生補處菩薩入佛華三昧所有法門",
    "T36n1739_005:0751b06": "十一地等覺位中普賢境界。如善財童子至",
    "T36n1739_005:0751b07": "摩耶夫人。及已下十善知識。還如前瓔珞經",
    "T36n1739_005:0751b08": "中重說華嚴次第。十一地法門普賢境界。善",
    "T36n1739_005:0751b09": "財詢友一一以行倣而行之令成後則。第八",
    "T36n1739_005:0751b10": "會佛地法門於菩提場中始成正覺時說。如",
    "T36n1739_005:0751b11": "善財童子至海岸國大莊嚴園林毘盧遮那莊",
    "T36n1739_005:0751b12": "嚴藏廣大樓閣彌勒菩薩所。以為善財佛果",
    "T36n1739_005:0751b13": "圓滿善知識也。還如前經中如來於菩提場",
    "T36n1739_005:0751b14": "中始成正覺及三十七如來出現品。如經中",
    "T36n1739_005:0751b15": "如來出現品前。普賢行品。出現品後離世間",
    "T36n1739_005:0751b16": "品。還是普賢菩薩說。善財童子一一倣之。還",
    "T36n1739_005:0751b17": "從前五位摩耶夫人十一地等覺位中。乘普",
    "T36n1739_005:0751b18": "賢行。而自成正覺。出現世間。還以普賢行導",
    "T36n1739_005:0751b19": "利眾生令離世間。善財童子還以倣之。從彌",
    "T36n1739_005:0751b20": "勒菩薩後自見其身。入普賢身中。即明自乘",
    "T36n1739_005:0751b21": "普賢行自成正覺於世常以普賢行導引眾生",
    "T36n1739_005:0751b22": "令離世間。自見其身入普賢身者。明行滿同",
    "T36n1739_005:0751b23": "普賢故。法相似。同一體故。如出現品。即是經",
    "T36n1739_005:0751b24": "中如來自放眉間光灌文殊頂。放口中光灌",
    "T36n1739_005:0751b25": "普賢口。令此二人共相問答。明因果理事交",
    "T36n1739_005:0751b26": "徹相入故。以此二人理事體用二門成佛果",
    "T36n1739_005:0751b27": "故。出現世間。如善財童子至於彌勒所。彌勒",
    "T36n1739_005:0751b28": "菩薩令善財還見初善知識文殊師利。善財",
    "T36n1739_005:0751b29": "聞已。憶念之間便聞普賢菩薩名。乃入無量",
    "T36n1739_005:0751c01": "三昧門。便見其身入普賢身。及於彌勒樓閣",
    "T36n1739_005:0751c02": "中會三世事在於今時。即是善財童子功窮",
    "T36n1739_005:0751c03": "極果。彌勒菩薩而與會之令成法則令使後",
    "T36n1739_005:0751c04": "學信解證入無疑。經中但有法門。未有人求",
    "T36n1739_005:0751c05": "學者故。令善財詢友一一以行行之。一如前",
    "T36n1739_005:0751c06": "經之法則。若也空施法則還恐在行猶迷。故",
    "T36n1739_005:0751c07": "令善財以行行之。令使後學無滯。彌勒令善",
    "T36n1739_005:0751c08": "財劫見文殊。明從法身理體根本智為因見",
    "T36n1739_005:0751c09": "彌勒菩薩是善財乘法身本智為因。及諸善",
    "T36n1739_005:0751c10": "知識所行普賢行。以成自己佛果。見彌勒之",
    "T36n1739_005:0751c11": "後入普門法界。自見其身入普賢身者。雖成",
    "T36n1739_005:0751c12": "正覺常以普賢行利益眾生。即明文殊普賢",
    "T36n1739_005:0751c13": "彌勒佛果三人始終一處。表通因徹果。此三",
    "T36n1739_005:0751c14": "人之道。是古佛之大都。是源始之法際。若速",
    "T36n1739_005:0751c15": "解者即本來全得。處迷者自沒輪迴。為古佛",
    "T36n1739_005:0751c16": "道法本來常如是故。非生滅法。無作為也。修",
    "T36n1739_005:0751c17": "之者及以放逸者。皆有作者故。欣寂不當。放",
    "T36n1739_005:0751c18": "逸還非。以自情纏乖其聖性。是故道者。以定",
    "T36n1739_005:0751c19": "慧力善自觀之勿滯其事。",
    "T36n1739_005:0751c20": "第七明六位菩薩來眾別者。且如權教之內",
    "T36n1739_005:0751c21": "所說菩薩諸地位次。但說假真如為因果。仍",
    "T36n1739_005:0751c22": "地前三賢未能正證。初地之中。一地證一真",
    "T36n1739_005:0751c23": "如。十地證十真如之後。方能始見佛性。前證",
    "T36n1739_005:0751c24": "真如。復言有十真如障。真如既能成障。明知",
    "T36n1739_005:0751c25": "權教之中既施設假真如非本真也。所說地",
    "T36n1739_005:0751c26": "位三乘同聞聲聞人天共會此經不爾。總是",
    "T36n1739_005:0751c27": "果位菩薩六位之中一位具十。又當位之內",
    "T36n1739_005:0751c28": "十箇菩薩下名悉同。各從十方與十佛剎微",
    "T36n1739_005:0751c29": "塵數菩薩來至佛所。信位之內初名覺首。次",
    "T36n1739_005:0752a01": "名目首。有十首菩薩也。創初起信。即有一切",
    "T36n1739_005:0752a02": "處文殊師利。所從來國金色世界。本所事佛",
    "T36n1739_005:0752a03": "皆號不動智。華嚴經即事表法。無一事不表",
    "T36n1739_005:0752a04": "法門。金色世界者。白法也。金為白色。明法身",
    "T36n1739_005:0752a05": "本體也。不動智佛明法身之內無作性智是",
    "T36n1739_005:0752a06": "根本智也。文殊師利即是能證之因。不動智",
    "T36n1739_005:0752a07": "佛即是所證之果。今舉此因果同體無二。用",
    "T36n1739_005:0752a08": "成十信之初門。還令諸信者。信果成因。還修",
    "T36n1739_005:0752a09": "果法。以成因位。十住初心初心之上便成正",
    "T36n1739_005:0752a10": "覺。為從證果本智為因也。是故此經下云。以",
    "T36n1739_005:0752a11": "少方便疾得菩提。不同權教菩提同有為故",
    "T36n1739_005:0752a12": "立能證所證也。一念之間無有能所。能所盡",
    "T36n1739_005:0752a13": "處名為正覺。亦不同小乘滅能所也。了能所",
    "T36n1739_005:0752a14": "本無動故。此乃任法性故。動寂皆平。為本智",
    "T36n1739_005:0752a15": "非動寂故。妄謂為動。愚夫不了。棄動而求寂",
    "T36n1739_005:0752a16": "為大苦也。故維摩經云。五受陰洞達空為苦",
    "T36n1739_005:0752a17": "義。為小乘有欣厭故。為苦生也。以此文殊等",
    "T36n1739_005:0752a18": "十首菩薩。還興果德示悟眾生。法華經云。以",
    "T36n1739_005:0752a19": "佛智慧示悟眾生。使得清淨故。以此義故。覺",
    "T36n1739_005:0752a20": "首等十首菩薩。皆從本所事佛下名皆同名",
    "T36n1739_005:0752a21": "之為智。所謂不動智佛。無礙智佛。解脫智佛。",
    "T36n1739_005:0752a22": "如是十智如來所來。皆表所從本智。所來來",
    "T36n1739_005:0752a23": "處是己身之智。所來者。是因也。即明因從本",
    "T36n1739_005:0752a24": "智果來。猶如全將金體以成環釧。全將佛體",
    "T36n1739_005:0752a25": "以成菩薩。全將佛果以作自身。今還以自佛",
    "T36n1739_005:0752a26": "本智成初證也。一切眾生總皆如是。今從佛",
    "T36n1739_005:0752a27": "所來者。即表初發心時頓證本智。佛體用以",
    "T36n1739_005:0752a28": "成初覺。以此正覺初證。之因。是彼十首菩薩",
    "T36n1739_005:0752a29": "以因從果來。次十住位中十慧菩薩。所謂法",
    "T36n1739_005:0752b01": "慧菩薩。一切慧菩薩。勝慧菩薩。如是等十慧",
    "T36n1739_005:0752b02": "菩薩。各各與佛剎微塵數菩薩來至佛所。所",
    "T36n1739_005:0752b03": "從來國。本所事佛。所謂殊特月佛。無盡月佛。",
    "T36n1739_005:0752b04": "不動月佛。如是等十箇月佛所表是果。法慧",
    "T36n1739_005:0752b05": "等十慧菩薩所表是因。還表因從果來。佛皆",
    "T36n1739_005:0752b06": "為月者。表此十住之內創證果德無明熱除",
    "T36n1739_005:0752b07": "性清涼故。以此義故。表果德清涼故。佛名為",
    "T36n1739_005:0752b08": "月。像此位初證者故。還同體清涼也。經云。",
    "T36n1739_005:0752b09": "法慧菩薩入菩薩無量方便三昧。以三昧力",
    "T36n1739_005:0752b10": "故。十方各過千佛剎微塵數世界外有千佛剎",
    "T36n1739_005:0752b11": "微塵數諸佛。皆同一號。名曰法慧。普現法慧",
    "T36n1739_005:0752b12": "菩薩前。慰歎善哉。如此言千者。為一一佛皆",
    "T36n1739_005:0752b13": "滿十方故。不同權教有限量彼此國土也。此",
    "T36n1739_005:0752b14": "即明此位之中創發心時因果相成無差別體",
    "T36n1739_005:0752b15": "故。是故菩薩與佛號同名。法慧為印因果為",
    "T36n1739_005:0752b16": "一體故。佛名與己同名。表一切證道者皆然。",
    "T36n1739_005:0752b17": "前十信中不動智佛。是根本智此。十住中佛",
    "T36n1739_005:0752b18": "果名號月者。是隨位進修獲益之果。因果者。",
    "T36n1739_005:0752b19": "即是非因果之因果。但以無依止處名之因",
    "T36n1739_005:0752b20": "果。亦不同外道以情撥無因果。不同人天凡",
    "T36n1739_005:0752b21": "夫繫成因果。不同此二名為佛因果也。如此",
    "T36n1739_005:0752b22": "位中十住初首證。此非因果之因果也。是故",
    "T36n1739_005:0752b23": "初發心時即是佛故。如此位中無上慧菩薩",
    "T36n1739_005:0752b24": "頌云。凡夫無覺解。佛令住正法。諸法無所住。",
    "T36n1739_005:0752b25": "悟此見自身。非身而說身。非起而現起。無身",
    "T36n1739_005:0752b26": "亦無見。是佛無上身。問曰。何故前信位之中",
    "T36n1739_005:0752b27": "十首菩薩不入三昧即便說法。又無同名覺",
    "T36n1739_005:0752b28": "首佛而稱歎。何故此十住位中法慧菩薩入",
    "T36n1739_005:0752b29": "三昧始說法。又千佛世界微塵數佛與法慧",
    "T36n1739_005:0752c01": "同名皆號之為法慧。來慰歎。何故前十信無",
    "T36n1739_005:0752c02": "此等相者何為也。答曰。為信位示果法。因果",
    "T36n1739_005:0752c03": "同舉但令生信。未有實證故。不入三昧。以十",
    "T36n1739_005:0752c04": "住之位入真實證故。以此義故。須入三昧。方",
    "T36n1739_005:0752c05": "能真證為與眾生成證法則故。為正證果德",
    "T36n1739_005:0752c06": "同號佛來印成因果一味故。前信位中但且",
    "T36n1739_005:0752c07": "成信未正證故。以此不入三昧。無同號佛來。",
    "T36n1739_005:0752c08": "印成因果。當如是知。如是信解。如是千佛已",
    "T36n1739_005:0752c09": "次萬佛者。明進修行相故。如十行品中功德",
    "T36n1739_005:0752c10": "林菩薩。入菩薩善思惟三昧。入是三昧已。十",
    "T36n1739_005:0752c11": "方各過萬佛剎微塵數世界外。有萬佛剎微",
    "T36n1739_005:0752c12": "塵數佛。皆同一號。號曰功德林。而現其前。",
    "T36n1739_005:0752c13": "歎慰功德林。還如前位。因果同故。其佛名號",
    "T36n1739_005:0752c14": "與菩薩名同。還以菩薩為因。佛為果德。二體",
    "T36n1739_005:0752c15": "同故。是故同名。十林菩薩本所來國。皆名為",
    "T36n1739_005:0752c16": "慧。功德林菩薩等十林菩薩。各各與佛剎微",
    "T36n1739_005:0752c17": "塵數菩薩俱從十萬佛剎微塵數國土外諸世",
    "T36n1739_005:0752c18": "界中來。其國名親慧世界幢慧世界寶慧世",
    "T36n1739_005:0752c19": "界。如是十慧世界。本所事佛。所謂常住眼佛。",
    "T36n1739_005:0752c20": "勝眼佛。無住眼佛。如是等十眼佛。問曰。何故",
    "T36n1739_005:0752c21": "前十住位中同名法慧佛。只舉千佛剎微塵為",
    "T36n1739_005:0752c22": "數。所有菩薩來亦過千世界外所來世界名",
    "T36n1739_005:0752c23": "同皆名為華。本所事佛同名為月。何故此十",
    "T36n1739_005:0752c24": "行位中本從來國皆同名為慧。本所事佛同",
    "T36n1739_005:0752c25": "名為眼。何意如是。答曰。為十住位中從凡創",
    "T36n1739_005:0752c26": "證果德始從凡夫來故。國土名同皆名為華。",
    "T36n1739_005:0752c27": "為創住佛所住自佛智慧開敷故。證佛慧初",
    "T36n1739_005:0752c28": "生諸佛。家故佛號皆同為月。以表得法清涼",
    "T36n1739_005:0752c29": "如月。此十行位中始終總佛內外俱真。國亦",
    "T36n1739_005:0753a01": "以法為名。佛亦以法為號。前位始證以表如",
    "T36n1739_005:0753a02": "月清涼。此位已真純名之為眼者法眼也。為",
    "T36n1739_005:0753a03": "此行中明法眼圓明應機照俗以成德故。以",
    "T36n1739_005:0753a04": "次千及萬數漸漸增廣者。明法界圓明不增",
    "T36n1739_005:0753a05": "不減。但以佛果位菩薩引生方便。引接凡庸",
    "T36n1739_005:0753a06": "令增勝故。皆為如來密意方便故。如佛名經",
    "T36n1739_005:0753a07": "無量聲如來日月光明如來世尊。偏增致敬",
    "T36n1739_005:0753a08": "重加三禮。云滅罪多者。如來方便引凡心生",
    "T36n1739_005:0753a09": "令策志故。豈謂諸佛體同一味功德有差別",
    "T36n1739_005:0753a10": "耶。今時佛果中諸菩薩安立地位境界增廣。",
    "T36n1739_005:0753a11": "如是漸次言千佛世界萬佛世界。乃至數終",
    "T36n1739_005:0753a12": "一一數體緣起相徹。一一數中始終相入無",
    "T36n1739_005:0753a13": "前後際。是諸佛密意方便故。猶如十錢去一",
    "T36n1739_005:0753a14": "錢十總無著一錢十全成。為諸數如響應聲",
    "T36n1739_005:0753a15": "同時緣起故。得初即得終。還以性齊時齊緣",
    "T36n1739_005:0753a16": "起同時故。今此中安立境界法門。",
    "T36n1739_005:0753a17": "新華嚴經論卷第五"
}