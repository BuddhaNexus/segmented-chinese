{
    "X60n1124_001:0545a03": "律要後集目次",
    "X60n1124_001:0545a05": "誦或本(出地持戒品中菩薩戒本經。故今省之)",
    "X60n1124_001:0545a06": "菩薩戒羯磨文釋(收于續藏經第六十壹套中)",
    "X60n1124_001:0545a07": "重定授菩薩戒法學菩薩戒法",
    "X60n1124_001:0545a08": "梵網經懺悔行法(出于在家律要廣集。故今省之)",
    "X60n1124_001:0545a09": "毗尼後集問辯",
    "X60n1124_001:0545a16": "律要後集",
    "X60n1124_001:0545a19": "重定授菩薩戒法",
    "X60n1124_001:0545a20": "(若諸菩薩。欲學菩薩三聚淨戒。或是在家。或是出家。先於無上菩提。發弘願已。審求功德具足有智有力",
    "X60n1124_001:0545a21": "菩薩法師。先禮雙足。偏袒右肩。膝輪據地。合掌恭敬。作如是請)。",
    "X60n1124_001:0545a22": "大德憶念。我某甲。於大德所。乞受一切菩薩淨戒。",
    "X60n1124_001:0545a23": "惟願須臾不辭勞倦。哀愍聽授(如是三說)。",
    "X60n1124_001:0545a24": "(既請師已。乃徃像前。燒香致敬。或復清眾為舉香讚。香讚既畢。一心恭敬。向十方三寶。翹勤禮拜)。",
    "X60n1124_001:0545b01": "一心頂禮過去世。盡過去際。一切諸佛。",
    "X60n1124_001:0545b02": "一心頂禮未來世。盡未來際。一切諸佛。",
    "X60n1124_001:0545b03": "一心頂禮現在世。盡現在際。一切諸佛。",
    "X60n1124_001:0545b04": "一心頂禮過去世。盡過去際。一切尊法。",
    "X60n1124_001:0545b05": "一心頂禮未來世。盡未來際。一切尊法。",
    "X60n1124_001:0545b06": "一心頂禮現在世。盡現在際。一切尊法。",
    "X60n1124_001:0545b07": "一心頂禮過去世。盡過去際。一切賢聖。",
    "X60n1124_001:0545b08": "一心頂禮未來世。盡未來際。一切賢聖。",
    "X60n1124_001:0545b09": "一心頂禮現在世。盡現在際。一切賢聖。",
    "X60n1124_001:0545b10": "(各一禮已。次復[跳兆+兼]下恭敬。膝輪著地。對佛像前。合掌請師)。",
    "X60n1124_001:0545b11": "惟願大德哀愍。授我菩薩淨戒。",
    "X60n1124_001:0545b12": "(請已。專念一境。長養淨心。作是思惟。我今不久當得無盡無量無上功德藏　爾時戒師應問言)。",
    "X60n1124_001:0545b13": "善男子聽。汝是菩薩不(答是言)。發菩提願未(答言已發)。",
    "X60n1124_001:0545b14": "善男子聽。汝等今者。欲於我所。受諸菩薩一切學處。",
    "X60n1124_001:0545b15": "受諸菩薩一切淨戒。謂律儀戒。攝善法戒。饒益有情",
    "X60n1124_001:0545b16": "戒。如是學處。如是淨戒。過去一切菩薩已具。未來一",
    "X60n1124_001:0545b17": "切菩薩當具。普於十方現在一切菩薩今具。於是學",
    "X60n1124_001:0545b18": "處。於是淨戒。過去一切菩薩已學。未來一切菩薩當",
    "X60n1124_001:0545b19": "學。普於十方現在一切菩薩今學。汝能受不(答言能受)。",
    "X60n1124_001:0545b20": "(如是三問答已。次應語言)。",
    "X60n1124_001:0545b21": "佛子。應受四不壞信(此下歸依悔過發願三節。皆應自說。如或不能。師應教授)。",
    "X60n1124_001:0545b22": "從今時。盡未來際身。歸依佛。歸依法。歸依賢聖僧。歸",
    "X60n1124_001:0545b23": "依正法戒(如是三說)。",
    "X60n1124_001:0545b24": "佛子。次應悔三世罪。",
    "X60n1124_001:0545c01": "若過去身口意十惡罪。願畢竟不起。盡未來際。若現",
    "X60n1124_001:0545c02": "在身口意十惡罪。願畢竟不起。盡未來際。若未來身",
    "X60n1124_001:0545c03": "口意十惡罪。願畢竟不起。盡未來際(如是三說)。",
    "X60n1124_001:0545c04": "佛子。如是悔過已。三業清淨。如淨瑠璃。內外明照。",
    "X60n1124_001:0545c05": "次應發四弘誓願。",
    "X60n1124_001:0545c06": "　眾生無邊誓願度　　煩惱無盡誓願斷",
    "X60n1124_001:0545c07": "　法門無量誓願學　　佛道無上誓願成(如是三說)",
    "X60n1124_001:0545c08": "佛子。既發弘誓願竟。我當為汝啟白三寶。證明受",
    "X60n1124_001:0545c09": "戒。汝應一心善聽。作意諦思。當知初番白竟。十方",
    "X60n1124_001:0545c10": "世界妙善戒法。由心業力。悉皆震動。二番白竟。十",
    "X60n1124_001:0545c11": "方世界妙善戒法。如雲如葢。覆汝頂上。三番白竟。",
    "X60n1124_001:0545c12": "十方世界妙善戒法。從汝頂門。流入身心。充滿正",
    "X60n1124_001:0545c13": "報。盡未來際。永為佛種。此是無作戒體。無漏色法。",
    "X60n1124_001:0545c14": "由汝增上善心之所感得。是故汝應至誠頂受。",
    "X60n1124_001:0545c15": "(爾時受戒者。胡跪如故。戒師起座。對佛像前。普於十方現在三寶。恭敬供養。頂禮合掌。作如是白)。",
    "X60n1124_001:0545c16": "仰啟十方。無邊無際。諸世界中。諸佛菩薩。今於此中。",
    "X60n1124_001:0545c17": "現有某甲菩薩。於我某甲菩薩所。乃至三說受菩薩",
    "X60n1124_001:0545c18": "戒。我為作證。惟願十方。無邊無際。諸世界中。諸佛菩",
    "X60n1124_001:0545c19": "薩第一真聖。於現不現。一切時處。一切有情。皆現覺",
    "X60n1124_001:0545c20": "者。於此某甲受戒菩薩。亦為作證(如是三說)。",
    "X60n1124_001:0545c21": "(次應復座。為說十重戒相勸持)。",
    "X60n1124_001:0545c22": "善男子聽。菩薩有十無盡戒。若有犯者。非菩薩行。",
    "X60n1124_001:0545c23": "失四十二賢聖法。汝應諦受。",
    "X60n1124_001:0545c24": "從今身。至佛身。於其中間。不得故殺生。能持不(答言能)。",
    "X60n1124_001:0546a01": "從今身。至佛身。於其中間。不得故偷盜。能持不(答言能)。",
    "X60n1124_001:0546a02": "從今身。至佛身。於其中間。不得故婬欲。能持不(答言能)。",
    "X60n1124_001:0546a03": "從今身。至佛身。於其中間。不得故妄語。能持不(答言能)。",
    "X60n1124_001:0546a04": "從今身。至佛身。於其中間。不得故酤酒。能持不(答言能)。",
    "X60n1124_001:0546a05": "從今身。至佛身。於其中間。不得故說在家出家菩薩",
    "X60n1124_001:0546a06": "罪過。能持不(答言能)。",
    "X60n1124_001:0546a07": "從今身。至佛身。於其中間。不得故自讚毀他。能持不",
    "X60n1124_001:0546a08": "(答言能)。",
    "X60n1124_001:0546a09": "從今身。至佛身。於其中間。不得故慳。能持不(答言能)。",
    "X60n1124_001:0546a10": "從今身。至佛身。於其中間。不得故瞋。能持不(答言能)。",
    "X60n1124_001:0546a11": "從今身。至佛身。於其中間。不得故謗三寶藏。能持不",
    "X60n1124_001:0546a12": "(答言能)。",
    "X60n1124_001:0546a13": "佛子。受十無盡戒已。其受者過度四魔。越三界苦。",
    "X60n1124_001:0546a14": "從生至生。不失此戒。常隨行人。乃至成佛。當知如",
    "X60n1124_001:0546a15": "是菩薩所受淨戒。於餘一切所受淨戒。最勝無上。",
    "X60n1124_001:0546a16": "無量無邊大功德藏之所隨逐。第一最上善心意",
    "X60n1124_001:0546a17": "樂之所發起。普能除滅於一切有情一切種惡行。",
    "X60n1124_001:0546a18": "一切別解脫律儀。於此菩薩律儀戒。百分不及一。",
    "X60n1124_001:0546a19": "千分不及一。數分。計分。算分。喻分。乃至鄔波尼殺",
    "X60n1124_001:0546a20": "曇分。亦不及一。攝受一切大功德故。",
    "X60n1124_001:0546a21": "(受授菩薩俱起。頂禮十方三寶。清眾同稱)。",
    "X60n1124_001:0546a22": "　受戒功德殊勝行　　無邊勝福皆迴向",
    "X60n1124_001:0546a23": "　普願沉溺諸眾生　　速往無量光佛剎",
    "X60n1124_001:0546a24": "　十方三世一切佛　　諸尊菩薩摩訶薩",
    "X60n1124_001:0546b01": "　摩訶般若波羅蜜(禮三寶畢。受戒菩薩次應禮謝戒師。及諸大眾恭敬而退)",
    "X60n1124_001:0546b02": "重定授菩薩戒法",
    "X60n1124_001:0546b03": "跋語",
    "X60n1124_001:0546b04": "竊觀比丘受戒。律有定式。五部雖殊。大同小異。故",
    "X60n1124_001:0546b05": "應專遵四分。削後竄之繁文。菩薩受法。經論各異。",
    "X60n1124_001:0546b06": "梵網瓔珞地持善戒。以及心地觀等。被機既別。詳",
    "X60n1124_001:0546b07": "略互殊。是以制旨教行等。各抒己意。增設科條。雖",
    "X60n1124_001:0546b08": "辭美意詳。並殫其致然或義因文隱。反不若經論",
    "X60n1124_001:0546b09": "之痛快直捷。今梵網受法。已失其傳。僅存影略。惟",
    "X60n1124_001:0546b10": "地持瓔珞。的可依承。敬酌三家。會成一式。庶俾詳",
    "X60n1124_001:0546b11": "簡適中。而授者受者。皆得明白簡易。以免紊雜之",
    "X60n1124_001:0546b12": "過耳。",
    "X60n1124_001:0546b13": "時",
    "X60n1124_001:0546b14": "崇禎四年辛未季秋古吳智旭謹識",
    "X60n1124_001:0546b16": "學菩薩戒法",
    "X60n1124_001:0546b17": "明　菩薩戒弟子古吳　智旭　述",
    "X60n1124_001:0546b18": "佛前自誓受戒。肇於梵網。詳於地持瓔珞等經。今",
    "X60n1124_001:0546b19": "參以諸經行法。總出十意。一嚴道場。二淨三業。三",
    "X60n1124_001:0546b20": "結界。四修供養。五讚禮歸依。六悔除惡罪。七啟白",
    "X60n1124_001:0546b21": "請證。八正誦戒經。九發誓禮佛。十發願迴向。",
    "X60n1124_001:0546b22": "一嚴道場",
    "X60n1124_001:0546b23": "住於靜室。設盧舍那像。或釋迦像。或但畫像亦得。",
    "X60n1124_001:0546b24": "然須有佛像。不得單供菩薩像也。懸幡。然燈。香華。",
    "X60n1124_001:0546c01": "飲食。以用供養。或一七日。二三七日。乃至一。年三",
    "X60n1124_001:0546c02": "年。晝夜六時。勤而行之。若不能日日設供。初日決",
    "X60n1124_001:0546c03": "不可闕。或見好相為期。或但發好心。終身行之。若",
    "X60n1124_001:0546c04": "晝夜共三徧。若二若一。但令相續不斷。嚴護不侵。",
    "X60n1124_001:0546c05": "必為諸佛攝受矣。",
    "X60n1124_001:0546c06": "二淨三業",
    "X60n1124_001:0546c07": "若出家人。先須受具足戒。或沙彌戒。清淨無犯。若",
    "X60n1124_001:0546c08": "在家人。先須全受五戒。無有毀犯。次應發廣大菩",
    "X60n1124_001:0546c09": "提心。誓欲紹隆佛種。盡度一切眾生。方堪受菩薩",
    "X60n1124_001:0546c10": "戒。應於靜處。澡潄清淨。著如法服。攝心正念。口無",
    "X60n1124_001:0546c11": "雜言但當殷勤存想三寶。求其哀祐。",
    "X60n1124_001:0546c12": "三結界",
    "X60n1124_001:0546c13": "行者於建首日。未禮敬前。當齊修行處。如法結界。",
    "X60n1124_001:0546c14": "以摩訶悉怛哆般怛羅無上神呪。加持淨水。灑著",
    "X60n1124_001:0546c15": "四方為界。或終身行之者。無定壇場。但於每時。先",
    "X60n1124_001:0546c16": "遶像經行誦呪一徧亦得。經云。有此呪地。十二由",
    "X60n1124_001:0546c17": "旬成結界地也。若在家人不能誦全呪者。用大悲",
    "X60n1124_001:0546c18": "神呪亦可。",
    "X60n1124_001:0546c19": "四修供養",
    "X60n1124_001:0546c20": "行者依法結界已。至尊像前。先敷具拱立。至心運",
    "X60n1124_001:0546c21": "想十方三世無窮無盡一切三寶。起深信解。如對",
    "X60n1124_001:0546c22": "目前。口當唱云。",
    "X60n1124_001:0546c23": "一切恭敬。",
    "X60n1124_001:0546c24": "一心頂禮十方常住三寶(一禮已。胡跪。添香捧華。作是唱云)。",
    "X60n1124_001:0547a01": "嚴持香華。如法供養。",
    "X60n1124_001:0547a02": "願此香華雲。徧滿十方界。一一諸佛土。無量香莊嚴。",
    "X60n1124_001:0547a03": "具足菩薩道。成就如來香(散華畢。次復想云)。",
    "X60n1124_001:0547a04": "我此香華徧十方。以為微妙光明臺。諸天音樂天",
    "X60n1124_001:0547a05": "寶香。諸天肴膳天寶衣。不可思議妙法塵。一一塵",
    "X60n1124_001:0547a06": "出一切塵。一一塵出一切法。旋轉無礙互莊嚴。徧",
    "X60n1124_001:0547a07": "至十方三寶前。十方法界三寶前。悉有我身修供",
    "X60n1124_001:0547a08": "養。一一皆悉徧法界。彼彼無雜無障礙。盡未來際",
    "X60n1124_001:0547a09": "作佛事。普熏法界諸眾生。蒙熏皆發菩提心。同入",
    "X60n1124_001:0547a10": "無生證佛智(想已起立。唱云)。",
    "X60n1124_001:0547a11": "供養已。一切恭敬(一拜)。",
    "X60n1124_001:0547a12": "五讚禮歸依",
    "X60n1124_001:0547a13": "次復胡跪合掌。作是唱云。",
    "X60n1124_001:0547a14": "如來妙色身。世間無與等。無比不思議。是故今敬禮。",
    "X60n1124_001:0547a15": "如來色無盡。智慧亦復然。一切法常住。是故我歸依。",
    "X60n1124_001:0547a16": "善調心過惡。及與身四種。到不思議地。故我今敬禮。",
    "X60n1124_001:0547a17": "知諸爾燄法。智身無罣礙。於法無忘失。故我今敬禮。",
    "X60n1124_001:0547a18": "稽道過無量。稽首無倫等。稽首法自在。稽首超思惟。",
    "X60n1124_001:0547a19": "哀愍覆護我。令法種增長。逮及最後身。常在如來前。",
    "X60n1124_001:0547a20": "我所修福業。此世及餘生。由斯善根力。願佛恒攝受。",
    "X60n1124_001:0547a21": "讚已。一叩首。次起立唱云。",
    "X60n1124_001:0547a22": "一心頂禮過去世。盡過去際一切諸佛。",
    "X60n1124_001:0547a23": "拜下想云。能禮所禮性空寂。感應道交難思議。我",
    "X60n1124_001:0547a24": "此道場如帝珠。一切諸佛影現中。我身影現諸佛",
    "X60n1124_001:0547b01": "前。為求大戒接足禮。至禮賢聖即以諸佛二字。改",
    "X60n1124_001:0547b02": "作賢聖二字。",
    "X60n1124_001:0547b03": "一心頂禮未來世。盡未來際一切諸佛。",
    "X60n1124_001:0547b04": "一心頂禮現在世。盡現在際一切諸佛。",
    "X60n1124_001:0547b05": "一心頂禮過去世。盡過去際一切諸佛。",
    "X60n1124_001:0547b06": "想云。真空法性如虗空。常住法寶難思議。我身影",
    "X60n1124_001:0547b07": "現法寶前。一心如法歸命禮。",
    "X60n1124_001:0547b08": "一心頂禮未來世。盡未來際一切尊法。",
    "X60n1124_001:0547b09": "一心頂禮現在世。盡現在際一切尊法。",
    "X60n1124_001:0547b10": "一心頂禮過去世。盡過去際一切賢聖。",
    "X60n1124_001:0547b11": "一心頂禮未來世。盡未來際一切賢聖。",
    "X60n1124_001:0547b12": "一心頂禮現在世。盡現在際一切賢聖。",
    "X60n1124_001:0547b13": "各一禮已。胡跪唱言。",
    "X60n1124_001:0547b14": "我弟子某甲。從今時。盡未來際身。歸依佛。歸依法。歸",
    "X60n1124_001:0547b15": "依賢聖僧。歸依正法戒(三說已。一叩首)。",
    "X60n1124_001:0547b16": "六悔除惡罪",
    "X60n1124_001:0547b17": "應當緣念無始已來。迷自本心。無惡不造。深自慚",
    "X60n1124_001:0547b18": "愧。永斷相續。懇切自責。至心唱云。",
    "X60n1124_001:0547b19": "我弟子某甲。若過去身口意十惡罪。願畢竟不起。盡",
    "X60n1124_001:0547b20": "未來際。若現在身口意十惡罪。願畢竟不起。盡未來",
    "X60n1124_001:0547b21": "際。若未來身口意十惡罪。願畢竟不起。盡未來際。",
    "X60n1124_001:0547b22": "三說已一叩首。仍默想云。我昔所造諸惡業。皆由",
    "X60n1124_001:0547b23": "無始貪瞋癡。從身語意之所生。一切我今皆懺悔。",
    "X60n1124_001:0547b24": "想已。自念罪障已滅。身心清淨。猶如瑠璃。",
    "X60n1124_001:0547c01": "七敬白請證",
    "X60n1124_001:0547c02": "仍前胡跪。至心白云。",
    "X60n1124_001:0547c03": "仰啟十方。一切如來。已入大地諸菩薩眾。我今欲於",
    "X60n1124_001:0547c04": "十方世界。佛菩薩所。誓受一切菩薩學處。誓受一切",
    "X60n1124_001:0547c05": "菩薩淨戒。謂律儀戒。攝善法戒。饒益有情戒。如是學",
    "X60n1124_001:0547c06": "處。如是淨戒。過去一切菩薩已具。未來一切菩薩當",
    "X60n1124_001:0547c07": "具。普於十方現在。一切菩薩今具。於是學處。於是淨",
    "X60n1124_001:0547c08": "戒。過去一切菩薩已學。未來一切菩薩當學。普於十",
    "X60n1124_001:0547c09": "方現在。一切菩薩今學。惟願十方。無邊無際。諸世界",
    "X60n1124_001:0547c10": "中。諸佛菩薩。第一真聖。於現不現。一切時處。一切有",
    "X60n1124_001:0547c11": "情。皆現覺者。於弟子某甲受菩薩戒。為作證明。",
    "X60n1124_001:0547c12": "三說已。一叩首。若恒課者。一說亦得。",
    "X60n1124_001:0547c13": "八正誦戒經",
    "X60n1124_001:0547c14": "或胡跪像前。或於像側設一小座。就坐而誦。或能",
    "X60n1124_001:0547c15": "背熟戒經。經行誦之亦得。仍須添香致敬。先應合",
    "X60n1124_001:0547c16": "掌三稱。",
    "X60n1124_001:0547c17": "南無梵網教主盧舍那佛",
    "X60n1124_001:0547c18": "　無上甚深微妙法　　百千萬億劫難遇",
    "X60n1124_001:0547c19": "　我今見聞得受持　　願解如來真實義",
    "X60n1124_001:0547c20": "次誦梵網經心地品。或全誦上下二卷。或但誦下",
    "X60n1124_001:0547c21": "卷。或以下卷分作二時三時。乃至六時。隨力誦之。",
    "X60n1124_001:0547c22": "誦時當令字句分明。勿有差脫。",
    "X60n1124_001:0547c23": "九發誓禮佛",
    "X60n1124_001:0547c24": "經畢。仍須添香致敬。胡跪像前。先三稱。",
    "X60n1124_001:0548a01": "南無本師釋迦牟尼佛(次發誓云)",
    "X60n1124_001:0548a02": "如是戒品。我今於一切三寶前。誓願受持修學。盡未",
    "X60n1124_001:0548a03": "來際。不復捨離。假使持戒因緣。百千萬劫。恒受困苦。",
    "X60n1124_001:0548a04": "誓以不苦故。退失今日道心。假使破戒因緣。百千萬",
    "X60n1124_001:0548a05": "劫。恒受安樂。誓不以樂故。退失今日道心。以此學戒",
    "X60n1124_001:0548a06": "功德。願我及眾生。從無始世來。所作眾罪。盡得消滅。",
    "X60n1124_001:0548a07": "若一切眾生所有定業當受報者。我皆代受。徧微塵",
    "X60n1124_001:0548a08": "國。歷諸惡道。經微塵劫。備嘗眾苦。歡喜忍受。終無厭",
    "X60n1124_001:0548a09": "悔。令彼眾生。先成佛道。我所發願。真實不虗。願十方",
    "X60n1124_001:0548a10": "三寶。現為我證。手摩我頭。衣覆我體。甘露灌頂。光明",
    "X60n1124_001:0548a11": "炤身。令我道心。日夜增長。入諸三昧。得陀羅尼。文殊",
    "X60n1124_001:0548a12": "智海。念念清淨。普賢行海。念念圓成。命終之後。生諸",
    "X60n1124_001:0548a13": "佛前。證不思議。解脫境界。普能遊戲。出入塵勞。盡度",
    "X60n1124_001:0548a14": "迷流。同登覺岸。虗空有盡。我願無窮。歸命頂禮。一切",
    "X60n1124_001:0548a15": "三寶。",
    "X60n1124_001:0548a16": "一心頂禮梵網教主盧舍那佛(三禮)。",
    "X60n1124_001:0548a17": "一心頂禮本師釋迦牟尼佛。",
    "X60n1124_001:0548a18": "一心頂禮西方極樂世界阿彌陀佛。",
    "X60n1124_001:0548a19": "一心頂禮藥師瑠璃光佛。",
    "X60n1124_001:0548a20": "一心頂禮過去七佛十方十佛。",
    "X60n1124_001:0548a21": "一心頂禮三十五佛。五十三佛。百七十佛。",
    "X60n1124_001:0548a22": "一心頂禮莊嚴劫千佛。賢劫千佛。星宿劫千佛。",
    "X60n1124_001:0548a23": "一心頂禮盡十方三世一切諸佛。",
    "X60n1124_001:0548a24": "一心頂禮梵網經菩薩心地品微妙尊法(三禮)。",
    "X60n1124_001:0548b01": "一心頂禮大小乘毗柰耶藏。及十方三世一切尊法。",
    "X60n1124_001:0548b02": "一心頂禮玄通華光主菩薩摩訶薩。",
    "X60n1124_001:0548b03": "一心頂禮華光王大智明菩薩摩訶薩。",
    "X60n1124_001:0548b04": "一心頂禮藥王菩薩藥上菩薩摩訶薩。",
    "X60n1124_001:0548b05": "一心頂禮觀世音菩薩。大勢至菩薩摩訶薩。",
    "X60n1124_001:0548b06": "一心頂禮地藏菩薩。金剛藏菩薩。虗空藏菩薩摩訶",
    "X60n1124_001:0548b07": "薩。",
    "X60n1124_001:0548b08": "一心頂禮文殊師利菩薩。普賢菩薩摩訶薩。",
    "X60n1124_001:0548b09": "一心頂禮一生補處彌勒菩薩摩訶薩。",
    "X60n1124_001:0548b10": "一心頂禮盡十方三世一切菩薩摩訶薩。",
    "X60n1124_001:0548b11": "一心頂禮優波離尊者。大迦葉尊者。阿難陀尊者。一",
    "X60n1124_001:0548b12": "切緣覺聲聞賢聖僧。",
    "X60n1124_001:0548b13": "觀想偈如前應知。若作常課。於道行疲病等時。不",
    "X60n1124_001:0548b14": "能禮拜者。隨於四威儀中。但瞑目運心作禮拜想。",
    "X60n1124_001:0548b15": "其功德與五體投地無異。",
    "X60n1124_001:0548b16": "十發願迴向",
    "X60n1124_001:0548b17": "禮佛竟。仍須添香致敬。胡跪合掌。說是弘願。",
    "X60n1124_001:0548b18": "　稽首三身圓滿尊　　一切真如覺性海",
    "X60n1124_001:0548b19": "　稱彼法界等虗空　　種種莊嚴大願海",
    "X60n1124_001:0548b20": "　果因交徹不思議　　菩薩一切修行海",
    "X60n1124_001:0548b21": "　亦禮阿彌陀如來　　觀音勢至及地藏",
    "X60n1124_001:0548b22": "　我為慈親罔極恩　　徧憫一切眾生界",
    "X60n1124_001:0548b23": "　發生如實增上心　　修行念佛勝方便",
    "X60n1124_001:0548b24": "　深信淨土攝受門　　廣大誓願普皆被",
    "X60n1124_001:0548c01": "　妙戒為舟智慧舵　　方便為帆佛力風",
    "X60n1124_001:0548c02": "　盡未來際渡眾生　　終不一念捨五濁",
    "X60n1124_001:0548c03": "　諸佛願海如帝珠　　攝於我願重重現",
    "X60n1124_001:0548c04": "　我願亦如摩尼王　　諸佛願海悉皆攝",
    "X60n1124_001:0548c05": "　願輪橫徧於十方　　亦復豎窮於三際",
    "X60n1124_001:0548c06": "　一切智智之所乘　　故我至心勤修習",
    "X60n1124_001:0548c07": "第一願者。我發本心。為欲上報慈父生我之恩。惟願",
    "X60n1124_001:0548c08": "三寶慈悲力。令我無始以來。經生慈父。咸生淨土。速",
    "X60n1124_001:0548c09": "證菩提。能令聞我名者。亦得上報父恩。",
    "X60n1124_001:0548c10": "第二願者。我本發心。為欲上報悲母養育之恩。惟願",
    "X60n1124_001:0548c11": "三寶慈悲力。令我無始以來。經生悲母。咸生淨土。速",
    "X60n1124_001:0548c12": "證菩提。能令聞我名者。亦得上報母恩。",
    "X60n1124_001:0548c13": "第三願者。願度法界虗空界一切眾生盡成佛竟。我",
    "X60n1124_001:0548c14": "然後方取泥洹。",
    "X60n1124_001:0548c15": "第四願者。願我婬機。身心俱斷。斷性亦無。能令聞我",
    "X60n1124_001:0548c16": "名者。亦得永斷婬根。",
    "X60n1124_001:0548c17": "第五願者。願我殺害業習。滅盡無餘。能令聞我名者。",
    "X60n1124_001:0548c18": "徧生慈力。",
    "X60n1124_001:0548c19": "第六願者。願我癡闇謗三寶業。滅盡無餘。能令聞我",
    "X60n1124_001:0548c20": "名者。正信三寶。",
    "X60n1124_001:0548c21": "第七願者。願我諸不善業。悉得清淨。能令聞我名者。",
    "X60n1124_001:0548c22": "安住梵行。",
    "X60n1124_001:0548c23": "第八願者。願我決生極樂世界。速證無上菩提。分身",
    "X60n1124_001:0548c24": "塵剎。度脫眾生。盡未來際。無有疲厭。",
    "X60n1124_001:0549a01": "第九願者。願我生生世世。不忘本願。於五濁世。善化",
    "X60n1124_001:0549a02": "眾生。",
    "X60n1124_001:0549a03": "第十願者。願我在在處處。弘通正法。無諸魔障。",
    "X60n1124_001:0549a04": "十一願者。願得無量智慧。善能通達一切佛法。",
    "X60n1124_001:0549a05": "十二願者。願得無量辯才。開導羣迷。降伏外道。一切",
    "X60n1124_001:0549a06": "無畏。如師子吼。",
    "X60n1124_001:0549a07": "十三願者。願得無量神通。徧至十方國土。承事一切",
    "X60n1124_001:0549a08": "如來。及善知識。一切海會。無不得與。",
    "X60n1124_001:0549a09": "十四願者。願我能出種種微妙音聲。盡未來際。讚歎",
    "X60n1124_001:0549a10": "三寶。令諸眾生。知所歸依。",
    "X60n1124_001:0549a11": "十五願者。願能隨意出生種種微妙供養。供養三寶。",
    "X60n1124_001:0549a12": "為諸眾生。作大福田。",
    "X60n1124_001:0549a13": "十六願者。十方一切眾生所有功德。我皆隨喜。令其",
    "X60n1124_001:0549a14": "成就無上菩提。",
    "X60n1124_001:0549a15": "十七願者。十方如來成正覺時。我先勸請轉大法輪。",
    "X60n1124_001:0549a16": "開示眾生無上覺路。",
    "X60n1124_001:0549a17": "十八願者。十方如來般涅槃時。我悉勸請莫入涅槃。",
    "X60n1124_001:0549a18": "常住世間。饒益含識。",
    "X60n1124_001:0549a19": "十九願者。十方如來會中。推我為大法王子。佛於一",
    "X60n1124_001:0549a20": "切海會。讚我功德智慧。慈悲願力。如觀世音。如地藏",
    "X60n1124_001:0549a21": "王。等無有異。",
    "X60n1124_001:0549a22": "二十願者。願以大悲光明。炤諸地獄。觸我光者。應時",
    "X60n1124_001:0549a23": "變諸苦事。成勝妙樂。",
    "X60n1124_001:0549a24": "二十一願者。願以大悲光明。炤諸餓鬼。觸我光者。應",
    "X60n1124_001:0549b01": "時捨餓鬼身。得淨土生。",
    "X60n1124_001:0549b02": "二十二願者。願以大悲光明。炤諸畜生。蒙我光者。離",
    "X60n1124_001:0549b03": "諸怖畏。捨身之後。得淨土生。",
    "X60n1124_001:0549b04": "二十三願者。願以大悲光明。炤諸鬼神。蒙我光者。悉",
    "X60n1124_001:0549b05": "捨瞋心。開悟佛道。捨諸醜陋。得清淨身。",
    "X60n1124_001:0549b06": "二十四願者。願以大悲光明。炤諸苦惱眾生。蒙我光",
    "X60n1124_001:0549b07": "者。疾病消除。六根具足。一切危難皆解脫。無量恐怖",
    "X60n1124_001:0549b08": "悉捐除。無病延年。發菩提意。若臨命終。即生淨土。",
    "X60n1124_001:0549b09": "二十五願者。願以大悲光明。炤觸有形無形。有想無",
    "X60n1124_001:0549b10": "想。及諸魔外。令其身心捨諸邪見。通達佛乘。",
    "X60n1124_001:0549b11": "二十六願者。願以大悲光明。炤觸人天。令其不迷欲",
    "X60n1124_001:0549b12": "樂。及欣厭定。各各勤求無上菩提。",
    "X60n1124_001:0549b13": "二十七願者。願以大悲光明。炤諸聲聞緣覺。令其捨",
    "X60n1124_001:0549b14": "無為證。速趨佛乘。",
    "X60n1124_001:0549b15": "二十八願者。願以大悲音聲。開示一切眾生。令諸眾",
    "X60n1124_001:0549b16": "生。決定明悟。不戀三界。不樂餘乘。惟求無上菩提。",
    "X60n1124_001:0549b17": "二十九願者。願以大悲神力。隨順眾生種種所求。恒",
    "X60n1124_001:0549b18": "令如願。俾於我法。生深信心。",
    "X60n1124_001:0549b19": "三十願者。我以救度眾生故。願於十方現作佛身。或",
    "X60n1124_001:0549b20": "現淨土。攝取眾生。莊嚴殊勝。踰於極樂。或現穢土。化",
    "X60n1124_001:0549b21": "導眾生。方便無量。調伏惡友。",
    "X60n1124_001:0549b22": "三十一願者。我以救度眾生故。願於隨類現身。一一",
    "X60n1124_001:0549b23": "類中。種族尊勝。威德自在。令諸同類。恭敬愛慕。如所",
    "X60n1124_001:0549b24": "教誨。直至菩提。",
    "X60n1124_001:0549c01": "三十二願者。一切無佛法處。一切法滅處。一切佛法",
    "X60n1124_001:0549c02": "不能行處。我誓以大悲方便。現身於中。隱顯大化。為",
    "X60n1124_001:0549c03": "長夜燈。救拔沉冥。出於苦海。",
    "X60n1124_001:0549c04": "三十三願者。願我恒於眾生餓渴之時。現作飲食。疾",
    "X60n1124_001:0549c05": "疫之時。現作藥草。寒凍之時。現作衣服。熱惱之時。現",
    "X60n1124_001:0549c06": "作凉風。險阻之處。現作津梁。乃至眾生一切所須。皆",
    "X60n1124_001:0549c07": "現作之。令諸眾生。若服若食。若倚若履。咸得安樂。發",
    "X60n1124_001:0549c08": "菩提心。",
    "X60n1124_001:0549c09": "三十四願者。若諸眾生。樂求佛乘。聞我名已。不捨肉",
    "X60n1124_001:0549c10": "身。得佛菩提。證於究竟。",
    "X60n1124_001:0549c11": "三十五願者。若諸菩薩。莊嚴佛土。聞我名已。其國勝",
    "X60n1124_001:0549c12": "妙。踰於極樂。欲現穢土。則得無量方便。善化剛強難",
    "X60n1124_001:0549c13": "化眾生。",
    "X60n1124_001:0549c14": "三十六願者。若諸眾生。欲見諸佛淨土。聞說法音。我",
    "X60n1124_001:0549c15": "願令彼皆得見聞。",
    "X60n1124_001:0549c16": "三十七願者。若諸眾生。欲往無數世界。供養三寶。願",
    "X60n1124_001:0549c17": "令一念之間。普得周徧。",
    "X60n1124_001:0549c18": "三十八願者。若諸眾生。欲生諸佛淨土。聞我名號。即",
    "X60n1124_001:0549c19": "得隨願往生。",
    "X60n1124_001:0549c20": "三十九願者。若諸眾生。同我誓願。速得無量智慧方",
    "X60n1124_001:0549c21": "便。威德自在。",
    "X60n1124_001:0549c22": "四十願者。若有眾生。樂求小乘。我願令彼速登聖果。",
    "X60n1124_001:0549c23": "即便迴心入菩薩乘。",
    "X60n1124_001:0549c24": "四十一願者。願諸十方修行菩薩。聞我名號。直至菩",
    "X60n1124_001:0550a01": "提。永無魔事。",
    "X60n1124_001:0550a02": "四十二願者。願諸十方邪魔外道。聞我名號。即捨邪",
    "X60n1124_001:0550a03": "見。同歸正覺。",
    "X60n1124_001:0550a04": "四十三願者。若有眾生。身具五逆十惡。四棄八棄。當",
    "X60n1124_001:0550a05": "墮大地獄中。我願以大悲心力。使知求哀懺悔。隨現",
    "X60n1124_001:0550a06": "勝妙色身。至其人前。摩頂安慰。令彼罪根永拔。發菩",
    "X60n1124_001:0550a07": "提心。",
    "X60n1124_001:0550a08": "四十四願者。若有眾生。或謗我法。或詈我名。彼雖障",
    "X60n1124_001:0550a09": "重。我誓以平等大慈悲力。令其滅惡。速趨菩提。",
    "X60n1124_001:0550a10": "四十五願者。願我慈眼。最極清淨。普視盡虗空界。乃",
    "X60n1124_001:0550a11": "至極苦之處。悉令安樂。極惡眾生。悉令賢善。",
    "X60n1124_001:0550a12": "四十六願者。願我印手。最極莊嚴。於念念中。出生一",
    "X60n1124_001:0550a13": "切諸供養雲。諸珍寶雲。諸衣服雲。諸眾具雲。諸飲食",
    "X60n1124_001:0550a14": "雲。諸醫藥雲。諸三昧雲。諸總持雲。諸辯才雲。諸光炤",
    "X60n1124_001:0550a15": "雲。徧虗空界。利益眾生。盡未來際。無有斷絕。",
    "X60n1124_001:0550a16": "四十七願者。願我名號最極高遠。盡十方界。靡不周",
    "X60n1124_001:0550a17": "徧。乃至法滅之處。我名不滅。恒令眾生。若聞若稱。悉",
    "X60n1124_001:0550a18": "得解脫。",
    "X60n1124_001:0550a19": "四十八願者。願我色身。最極微妙。以不可說不可說",
    "X60n1124_001:0550a20": "佛剎極微塵數大人之相。而自莊嚴。一一相。有不可",
    "X60n1124_001:0550a21": "說不可說佛剎極微塵數隨形好。一一好。有不可說",
    "X60n1124_001:0550a22": "不可說佛剎極微塵數光明。一一光明。皆作不可說",
    "X60n1124_001:0550a23": "不可說佛剎極微塵數色。嚴飾國界。皆演不可說不",
    "X60n1124_001:0550a24": "可說佛剎極微塵數聲。宣揚妙法。皆發不可說不可",
    "X60n1124_001:0550b01": "說佛剎極微塵數香。普熏一切。皆出不可說不可說",
    "X60n1124_001:0550b02": "佛剎極微塵數上妙飲食。供養一切。皆雨不可說不",
    "X60n1124_001:0550b03": "可說佛剎極微塵數衣服眾具。普施一切。皆現不可",
    "X60n1124_001:0550b04": "說不可說佛剎極微塵數化佛。教化一切。一一化佛。",
    "X60n1124_001:0550b05": "皆有不可說不可說佛剎極微塵數諸佛菩薩。以為",
    "X60n1124_001:0550b06": "眷屬。一一菩薩。皆有不可說不可說佛剎極微塵數",
    "X60n1124_001:0550b07": "殊勝莊嚴。一一莊嚴。皆作不可說不可說佛剎極微",
    "X60n1124_001:0550b08": "塵數廣大佛事。一一佛事皆於不可說不可說佛剎",
    "X60n1124_001:0550b09": "極微塵數世界。利益眾生。其有眾生。見一佛事。則得",
    "X60n1124_001:0550b10": "見我微妙色身。見我身者。則能與我平等。則能速得",
    "X60n1124_001:0550b11": "成佛。",
    "X60n1124_001:0550b12": "　願我臨欲命終時　　盡除一切諸障礙",
    "X60n1124_001:0550b13": "　面見彼佛阿彌陀　　即得往生安樂剎",
    "X60n1124_001:0550b14": "　我既往生彼國已　　現前成就此大願",
    "X60n1124_001:0550b15": "　一切圓滿盡無餘　　利樂一切眾生界",
    "X60n1124_001:0550b16": "　彼佛眾會咸清淨　　我時於勝蓮華生",
    "X60n1124_001:0550b17": "　親覩如來無量光　　現前授我菩提記",
    "X60n1124_001:0550b18": "　蒙彼如來授記已　　化身無數百俱胝",
    "X60n1124_001:0550b19": "　智力廣大徧十方　　普利一切眾生界",
    "X60n1124_001:0550b20": "　乃至虗空世界盡　　眾生及業煩惱盡",
    "X60n1124_001:0550b21": "　如是一切無盡時　　我願究竟恒無盡",
    "X60n1124_001:0550b22": "　我此廣大殊勝願　　無邊勝福皆迴向",
    "X60n1124_001:0550b23": "　普願沉溺諸眾生　　速往無量光佛剎",
    "X60n1124_001:0550b24": "　十方三世一切佛　　諸尊菩薩摩訶薩",
    "X60n1124_001:0550c01": "　摩訶般若波羅蜜(次起唱三自歸)",
    "X60n1124_001:0550c02": "自歸依佛　當願眾生　體解大道　發無上心",
    "X60n1124_001:0550c03": "自歸依法　當願眾生　深入經藏　智慧如海",
    "X60n1124_001:0550c04": "自歸依僧　當願眾生　統理大眾　一切無礙",
    "X60n1124_001:0550c05": "和南聖眾",
    "X60n1124_001:0550c06": "發願之法。各隨所樂。或樂學阿彌陀佛四十八願。",
    "X60n1124_001:0550c07": "藥師如來十二大願。及普賢菩薩十願王等。隨意",
    "X60n1124_001:0550c08": "用之。未必專令依此願也。又或隨自意樂。欲發種",
    "X60n1124_001:0550c09": "種諸願。或廣或略。亦無不可。但令與四弘誓願相",
    "X60n1124_001:0550c10": "合。斯無過矣。善學者幸自擇焉。",
    "X60n1124_001:0550c11": "此學戒法。定於戊辰之夏。業已刊入毗尼後集。",
    "X60n1124_001:0550c12": "今癸未夏日。重更一二。附於梵網合註之後。此",
    "X60n1124_001:0550c13": "後當以是為準云。藕益智旭敬識。",
    "X60n1124_001:0550c14": "學菩薩戒法",
    "X60n1124_001:0550c15": "毗尼後集問辯",
    "X60n1124_001:0550c16": "問。梵網云。於未受戒人前說七佛教戒者。犯輕垢",
    "X60n1124_001:0550c17": "罪。若謂但遮誦時。不遮講時者。誦時僅宣文句。講",
    "X60n1124_001:0550c18": "時備解義理。重筌輕魚。有何意旨。",
    "X60n1124_001:0550c19": "答。比丘戒法。關係僧輪。為防賊住。故一切俱遮。菩薩",
    "X60n1124_001:0550c20": "戒法。普収五道。解義發心。事非所禁。但誦戒時。恐有",
    "X60n1124_001:0550c21": "發露懺悔之事。不合令未受者知。故云不得說也。",
    "X60n1124_001:0550c22": "問。菩薩戒本。止列四重。梵網廣明十重。詳略不同。",
    "X60n1124_001:0550c23": "又梵網犯十重者。必見好相。方許更受。戒本但云",
    "X60n1124_001:0550c24": "失菩薩戒。應當更受。寬嚴有異。此二經典。一是本",
    "X60n1124_001:0551a01": "師和尚宣揚。一是授戒闍梨親述。不應互相違反。",
    "X60n1124_001:0551a02": "畢竟如何會通。",
    "X60n1124_001:0551a03": "答。戒本出於地持。地持合殺盜婬妄。共名出家八重。",
    "X60n1124_001:0551a04": "善生問經。列殺盜婬妄酤酒說過。名優婆塞。六重。梵",
    "X60n1124_001:0551a05": "網備二經之義。總為十重。瓔珞亦同。良繇所被之機",
    "X60n1124_001:0551a06": "不等。故詳略之致有殊。今戒本止列四事。復有三義。",
    "X60n1124_001:0551a07": "一者在家欲受此戒。必已先受五戒。出家欲受此戒。",
    "X60n1124_001:0551a08": "必已先受十戒具戒。殺盜婬妄。既是根本性重。不須",
    "X60n1124_001:0551a09": "更列。故惟列此增上戒法也。二者菩薩戒法。逆順無",
    "X60n1124_001:0551a10": "方。為眾生故。容可少分現行性罪。此之四戒。理無開",
    "X60n1124_001:0551a11": "許。故獨列之。三者根本四罪。一犯永墮。受五戒十戒",
    "X60n1124_001:0551a12": "具戒時。已明斯義。大乘教門。雖通懺悔。必以見相為",
    "X60n1124_001:0551a13": "期。此之四法。犯雖失戒。猶堪更受。恐濫前四。故獨列",
    "X60n1124_001:0551a14": "之。若梵網謂犯重必須見好相者。正繇釋迦是大戒",
    "X60n1124_001:0551a15": "和尚。一往立法。不得不嚴。而彌勒既作授戒闍梨。輕",
    "X60n1124_001:0551a16": "重開遮。理須詳悉。今應准諸經論。參合發明。當知殺",
    "X60n1124_001:0551a17": "盜等四。隨犯一種。諸戒並失。得見好相。大可重受。而",
    "X60n1124_001:0551a18": "比丘法中。仍無僧用。酤酒等六。隨犯一種。失菩薩戒。",
    "X60n1124_001:0551a19": "具戒以下。不名為失。故殷勤悔過。許其重受。此二經",
    "X60n1124_001:0551a20": "所以互相影略。非相違也。",
    "X60n1124_001:0551a21": "問。比丘法中。遮罪難緣乃開。今大士律儀。為利他",
    "X60n1124_001:0551a22": "故。性罪有開。遮罪無文。此義云何。又逆順二行。若",
    "X60n1124_001:0551a23": "階聖位。則自他能益。倘凡夫初學。身心力弱。自尚",
    "X60n1124_001:0551a24": "有虧。安能利人。或駕言菩薩。藉口悲心。順情所作。",
    "X60n1124_001:0551b01": "為有罪否。",
    "X60n1124_001:0551b02": "答。遮罪為護眾生。大士皆應同學。惟住少利少作少",
    "X60n1124_001:0551b03": "方便者。不共學之。若難緣所開。既已同聲聞學。何須",
    "X60n1124_001:0551b04": "更開。惟此性罪。一向但遮。故須開也。就開聽中。不揀",
    "X60n1124_001:0551b05": "凡聖。但令果出悲心。願代他苦。深生慚愧。不以為功。",
    "X60n1124_001:0551b06": "則戒身無恙。倘駕言藉口。率意任情。止成自欺。必虧",
    "X60n1124_001:0551b07": "戒體。莫貪大士之虗名。而招長夜之苦報也。",
    "X60n1124_001:0551b08": "問。受戒羯磨文中。若無授者。聽佛像前自受。梵網",
    "X60n1124_001:0551b09": "自誓受戒。必須要見好相。不得好相。不名得戒。復",
    "X60n1124_001:0551b10": "云何通。",
    "X60n1124_001:0551b11": "答。受戒一事。須論因緣。因是內心殷重。緣是授受分",
    "X60n1124_001:0551b12": "明。約修證則貴因深。約教道則藉緣具。是以比丘律",
    "X60n1124_001:0551b13": "藏。嚴住持僧寶之體。專重眾緣。瓔珞地持。開趨向菩",
    "X60n1124_001:0551b14": "提之路。但觀因地。梵網最初結戒。理須二法並扶。故",
    "X60n1124_001:0551b15": "雖許自受。必以見相為期也。又復應知。如起信所明。",
    "X60n1124_001:0551b16": "或有眾生。以大悲故。能自發心。或因正法欲滅。以護",
    "X60n1124_001:0551b17": "法因緣故。能自發心。復有見佛色相而發其心。今梵",
    "X60n1124_001:0551b18": "網制令求見好相。所以使其發趨菩提。地持許其像",
    "X60n1124_001:0551b19": "前得受。則但指彼已發心者。是則梵網嚴於立法。地",
    "X60n1124_001:0551b20": "持嚴於擇人。亦互為表裏也。復次瓔珞經云。諸佛菩",
    "X60n1124_001:0551b21": "薩現在前受。名上品戒。法師相授。名中品戒。千里無",
    "X60n1124_001:0551b22": "師。像前自受。名下品戒。亦無求見好相之言。然猶一",
    "X60n1124_001:0551b23": "往約外緣分別耳。復有論云。發增上心。得增上戒。又",
    "X60n1124_001:0551b24": "云。心無盡故。戒亦無盡。是則亦可約內因分上中下",
    "X60n1124_001:0551c01": "也。今人求戒。大須自審。果能念念與悲智相應。上荷",
    "X60n1124_001:0551c02": "正法。下憫含生。便可直遵瓔珞地持。設不遇師。亦得",
    "X60n1124_001:0551c03": "自受。如或雖希佛道。悲智未深。則須秉持梵網法門。",
    "X60n1124_001:0551c04": "千里無師。必求好相。更或現有明師。心存憍慢。不從",
    "X60n1124_001:0551c05": "求受。別向像求。斯則兩經咸所不聽。五悔終不成功。",
    "X60n1124_001:0551c06": "既欲遠趨極果。豈容因地不真。豪傑之士。斷不宜自",
    "X60n1124_001:0551c07": "欺自誑矣。",
    "X60n1124_001:0551c08": "問。大乘重在內因。今時律師。與人受菩薩戒。可知",
    "X60n1124_001:0551c09": "其內因真否。如或不真。名得戒否。如不得戒。則設",
    "X60n1124_001:0551c10": "犯十重。還以十重定其罪否。",
    "X60n1124_001:0551c11": "答。菩薩戒羯磨文中。具有觀察當機之法。若不能知",
    "X60n1124_001:0551c12": "其內因而妄相傳授。不免無解作師之過。彼受戒者。",
    "X60n1124_001:0551c13": "不善無記心中。雖不發戒。然既濫膺菩薩之名。自當",
    "X60n1124_001:0551c14": "依法判罪。非若比丘戒中。竟以賊住論也。",
    "X60n1124_001:0551c15": "問。懺罪羯磨中。許向小乘悔過。梵網經中。不得向",
    "X60n1124_001:0551c16": "未受菩薩戒者前說此千佛大戒。尚不應向說。況",
    "X60n1124_001:0551c17": "可向悔過耶。又云何通。",
    "X60n1124_001:0551c18": "答。小乘雖未受菩薩戒。而是住持僧寶。堪受懺悔。又",
    "X60n1124_001:0551c19": "聲聞人。雖未識長者是父。實是長者真子。非餘一切",
    "X60n1124_001:0551c20": "未受戒者可比也。至於半月說戒。遣之令出。則是布",
    "X60n1124_001:0551c21": "薩常規。亦是彈斥微旨。不可執此而難彼矣。",
    "X60n1124_001:0551c22": "問。梵網初輕戒中。見上座和尚阿闍梨等。應如法",
    "X60n1124_001:0551c23": "供養。四十一戒中。教誡師應教請二師。又五逆加",
    "X60n1124_001:0551c24": "弒二師成七。今授菩薩戒。云何止有一師。既得戒",
    "X60n1124_001:0552a01": "已。稱誰為和尚耶。",
    "X60n1124_001:0552a02": "答。若准經文。似須二師。然瓔珞地持。並止一師。又梵",
    "X60n1124_001:0552a03": "網受法。傳自什師。載於義疏。亦止一師。所云請二師",
    "X60n1124_001:0552a04": "者。恐即是請佛菩薩耳。所云應如法供養二師。及弒",
    "X60n1124_001:0552a05": "二師成逆。則徧指比丘戒等二師亦可。",
    "X60n1124_001:0552a06": "問。重定受戒法中。初時問答。既已發菩提願。云何",
    "X60n1124_001:0552a07": "悔罪之後。復令發於四弘。豈不招重繁之過。",
    "X60n1124_001:0552a08": "答。菩提心者。非止一發。惟應數發。令菩提心相續不",
    "X60n1124_001:0552a09": "斷。況前是審因。今是秉法。前是發心向道。今是誓鎧",
    "X60n1124_001:0552a10": "莊嚴。豈云重複。且如先已請師。像前復請。又如授比",
    "X60n1124_001:0552a11": "丘戒。屏問遮難。僧中復問。亦可云重繁耶。",
    "X60n1124_001:0552a12": "問。既謂機感有殊。授法不一。則若簡若繁。俱無乖",
    "X60n1124_001:0552a13": "舛。既謂增設科條。義因文隱。則直宗一轍。更為痛",
    "X60n1124_001:0552a14": "快。何必會三家成一式。方為契理契機。",
    "X60n1124_001:0552a15": "答。理無多致。機貴隨宜。直宗一轍。其說甚當。但根器",
    "X60n1124_001:0552a16": "不同。習性各別。始予獨遵慈氏羯磨。往往有嫌其太",
    "X60n1124_001:0552a17": "略者。既法可融通。何妨參酌。乃敢折衷。會三為一。但",
    "X60n1124_001:0552a18": "用經論成言。更不別加文飾。三典現並流通。想是機",
    "X60n1124_001:0552a19": "宜有在。聊順一時之機。匪敢執今非古。可用與否。一",
    "X60n1124_001:0552a20": "任後賢。",
    "X60n1124_001:0552a21": "毗尼後集問辯",
    "X60n1124_001:0552a23": "律要後集(終)"
}