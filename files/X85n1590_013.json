{
    "X85n1590_013:0185c19": "錦江禪燈卷第十三",
    "X85n1590_013:0185c21": "昭覺丈雪 通醉 輯",
    "X85n1590_013:0185c22": "紹興幻菴 胡昇猷 訂",
    "X85n1590_013:0185c23": "  大鑒下第三十七世",
    "X85n1590_013:0185c24": "慧覺衣法嗣",
    "X85n1590_013:0186a01": "嘉定州龍驟寺破峰重禪師[0186a01] 南充岳氏子。進士孟龍",
    "X85n1590_013:0186a02": "之孫。嚴重威恪。&#x5FA7;參歸來。見慧覺和上印證焉。上堂。",
    "X85n1590_013:0186a03": "一條拄杖子。三世諸佛也沒奈何。歷代祖師也沒奈",
    "X85n1590_013:0186a04": "何。山僧今日提在手裏。要向好肉上剜瘡。卓一卓下",
    "X85n1590_013:0186a05": "座。上堂。釋迦老漢。設三期以調心。架紅爐以鍊性。且",
    "X85n1590_013:0186a06": "道心作麼生調。性作麼生鍊。參。上堂。釋迦不說說。毗",
    "X85n1590_013:0186a07": "嵐猛風吹海嶽。迦葉不聞聞。青山只得碾為塵。留下",
    "X85n1590_013:0186a08": "一轉語。舌頭在口裏。上堂。大道坦平。無起無倒。真機",
    "X85n1590_013:0186a09": "演唱。何解何結。上堂。默然據座。忽高聲云。大眾。不得",
    "X85n1590_013:0186a10": "妄生穿鑿。劈口掌云。口是禍門。下座。",
    "X85n1590_013:0186a11": "渝州香國佛語御禪師[0186a11] 嘉州范氏子。十歲禮慧覺和",
    "X85n1590_013:0186a12": "尚脫白。因觀死屍有省。凡應對機辯峻捷。巾缾左右。",
    "X85n1590_013:0186a13": "無有惰容。嘗示禪人云。分明句子不&#x8AB5;訛。鼻直眉橫",
    "X85n1590_013:0186a14": "幾錯過。只為現成難辯別。千山萬水走禪和。頌梅花。",
    "X85n1590_013:0186a15": "&#x6C37;肌雪骨久懷丹。吐出令人仔細看。本色不從桃杏",
    "X85n1590_013:0186a16": "借。一簾星燦玉闌干。以輔弼叢林為任。定省侍師為",
    "X85n1590_013:0186a17": "心。至康&#x7188;癸丑秋。慧覺和尚坐化。遂哀毀骨立。食息",
    "X85n1590_013:0186a18": "如疑。是年佛成道日示微恙。不欲服藥。閱七日辭眾",
    "X85n1590_013:0186a19": "囑累畢。亭午瞑目而逝。",
    "X85n1590_013:0186a20": "大吼傳法嗣",
    "X85n1590_013:0186a21": "豁靈順禪師[0186a21] 瀘陽李氏子。于崇禎庚午降神。兒時多",
    "X85n1590_013:0186a22": "病。見僧輒喜。年登六歲。因舅氏于通山為僧。遂依為",
    "X85n1590_013:0186a23": "徒。後詣方山雲峰體宗和尚座下圓具。復聞大吼和",
    "X85n1590_013:0186a24": "上。開法榮陽鼎星。瓢笠直造。吼云。山僧少第二座。道",
    "X85n1590_013:0186b01": "得一語便請。靈曰。請和尚試舉。吼云。昔日世尊拈花。",
    "X85n1590_013:0186b02": "迦葉微笑。是何意旨。靈云。道泰不傳天子令。時清休",
    "X85n1590_013:0186b03": "唱太平歌。吼首肯之。遂職西堂。解制吼和尚印可。偈",
    "X85n1590_013:0186b04": "曰。道泰不傳天子令。騰騰休理是何非。索頭透漏無",
    "X85n1590_013:0186b05": "遮障。大海降龍戴月歸。次住金川靈應靜養。因雲峰",
    "X85n1590_013:0186b06": "嘯&#x8657;和尚將順世。出手扎及紳衿。士庶共啟。請主雲",
    "X85n1590_013:0186b07": "峰繼席。不數年間。無恙而終。&#x5896;于雲峰之西隴。",
    "X85n1590_013:0186b08": "雨春智禪師[0186b08] 宜賓黃氏子。十六歲父母俱背。詣&#x5CE9;眉",
    "X85n1590_013:0186b09": "山。禮體融師落[髟/采]。遂結伴南遊。習講經論。仍回蜀演",
    "X85n1590_013:0186b10": "教。後遇大吼和尚于渝城。吼問云。座主講何經。師云。",
    "X85n1590_013:0186b11": "法華楞嚴。吼云。教中道。是法不可示。言辭相寂滅。作",
    "X85n1590_013:0186b12": "麼生講。師云。到者裏某甲無啟口處。吼云。恁麼汝做",
    "X85n1590_013:0186b13": "不得法師奴在。即棄教相依。後受記&#x8382;。住荊州府桂",
    "X85n1590_013:0186b14": "香閣。上堂。有問有答。好肉剜瘡。無問無答。塞&#x5374;咽喉。",
    "X85n1590_013:0186b15": "若論語默動靜。揚眉瞬目。&#x63D1;拳豎指。棒喝交馳。拈向",
    "X85n1590_013:0186b16": "一邊。又作麼生。以拂子敲禪几云。兩岸靜仁山似虎。",
    "X85n1590_013:0186b17": "一溪動智水如龍。海底泥牛翻觔斗。駭煞波斯打破",
    "X85n1590_013:0186b18": "鐘。",
    "X85n1590_013:0186b19": "三峰半水元禪師[0186b19] 巴縣余氏子。受尸羅于石谷禪師。",
    "X85n1590_013:0186b20": "得印偈于大吼和尚。康&#x7188;丙午冬。開爐上堂。豎拄杖",
    "X85n1590_013:0186b21": "云。七尺烏藤鱉鼻蛇。能翔宇宙瑞三巴。迢迢穿市人",
    "X85n1590_013:0186b22": "難見。檢點將來未到家。攛下拄杖。喝一喝。上堂。發元",
    "X85n1590_013:0186b23": "結制此心良。三七長連九定香。坐到晨朝並午夜。等",
    "X85n1590_013:0186b24": "閑無事可商量。",
    "X85n1590_013:0186c01": "易菴師法嗣",
    "X85n1590_013:0186c02": "涇陽林我鑑禪師[0186c02] 初以三學誘眾。後參易菴和尚。始",
    "X85n1590_013:0186c03": "紹席焉。上堂。攪長河為酥酪。可惜喚鐘作甕。變大地",
    "X85n1590_013:0186c04": "作黃金。何異證龜成鱉。一句眼橫鼻直。馬面不是牛",
    "X85n1590_013:0186c05": "頭。其或顧&#x7ADA;停機。未免守株待兔。復舉南陽忠國師",
    "X85n1590_013:0186c06": "上堂云。人人懷明月珠。箇箇抱荊山璧。有時萬德莊",
    "X85n1590_013:0186c07": "嚴。有時艸衣木食。或現掩室于毗耶城。或示誕生于",
    "X85n1590_013:0186c08": "維衛國。幹旋佛祖權衡。&#x7215;理衲僧巴鼻。驀豎拂子云。",
    "X85n1590_013:0186c09": "佛祖權衡則且置。祇如衲僧巴鼻作麼生。下座以杖",
    "X85n1590_013:0186c10": "打散。",
    "X85n1590_013:0186c11": "聖可玉法嗣",
    "X85n1590_013:0186c12": "還初佛禪師[0186c12] 華&#x5D53;第二世。重慶鎮府度&#x51B2;王護法。于",
    "X85n1590_013:0186c13": "佛誕日請上堂。世尊鑿開混沌。雲門鍊石補天。雖無",
    "X85n1590_013:0186c14": "毫髮滲漏。猶有經緯星月。彼此汗馬功高即不無。還",
    "X85n1590_013:0186c15": "見太平麼。且喜今朝無事。擊拂子下座。",
    "X85n1590_013:0186c16": "南芝靜禪師[0186c16] 萬縣鄧氏子。髫年禮恒修師薙髮。于敏",
    "X85n1590_013:0186c17": "樹和尚座下圓具。聞聖可和尚開法華岩。相依二十",
    "X85n1590_013:0186c18": "餘年。聖和尚入室問。無邊剎海。自他不隔于毫端。因",
    "X85n1590_013:0186c19": "甚菴內人不知菴外事。師云。官不容針。私通車馬。聖",
    "X85n1590_013:0186c20": "云。十世古今。始終不離于當念。因甚今日不知明日",
    "X85n1590_013:0186c21": "事。師云。有水皆含月。無山不帶雲。聖云。雪峰道底。居",
    "X85n1590_013:0186c22": "首座寮。聖和尚命秉拂小參。平白地上。拈起一絲頭。",
    "X85n1590_013:0186c23": "為甚麼盡大地人亡鋒結舌。且道。利害在甚麼處。還",
    "X85n1590_013:0186c24": "委悉麼。大如芥子。細若須彌。軟如銕。硬似泥。不離四",
    "X85n1590_013:0187a01": "威儀中。惜乎人不識。舉世尊安居。文殊三處過夏。迦",
    "X85n1590_013:0187a02": "葉欲擯出。纔舉椎。乃見百千萬億文殊。世尊云。汝欲",
    "X85n1590_013:0187a03": "擯那個文殊。師云。不會作客。勞煩主人。世尊只見錐",
    "X85n1590_013:0187a04": "頭利。不見鑿頭方。迦葉正令當行。要且寡不敵眾。當",
    "X85n1590_013:0187a05": "時靜上座若在。待世尊問汝欲擯那個文殊。但舉椎",
    "X85n1590_013:0187a06": "云。那個男兒不丈夫。便擊。不惟文殊慚惶無地。管教",
    "X85n1590_013:0187a07": "釋迦無啟口處。還委悉麼。見義不為非勇士。臨危不",
    "X85n1590_013:0187a08": "變始驚&#x7FA3;。",
    "X85n1590_013:0187a09": "漢州龍興寺子鐘洪禪師[0187a09] 十五歲乃有離塵之舉。禮",
    "X85n1590_013:0187a10": "自明禪師薙染受具。遍參尊宿。聞華&#x5D53;聖可和尚宗",
    "X85n1590_013:0187a11": "風大振。遂趨麈下。發明心地。龍興上堂。地冷天寒草",
    "X85n1590_013:0187a12": "木枯。堆堆黃葉滿階除。衲僧林下乘斯際。躍舞揚威",
    "X85n1590_013:0187a13": "證祖圖。有麼有麼。問淨行比丘因何不生天堂。破戒",
    "X85n1590_013:0187a14": "比丘因甚不入地獄。師云。渭北春天樹。江東日暮雲。",
    "X85n1590_013:0187a15": "問如何是無縫&#x5896;。師默然。進云。如何是&#x5896;中人。師便",
    "X85n1590_013:0187a16": "喝。進云。樹高千丈。葉落歸根去也。師云。&#x811A;跟下好與",
    "X85n1590_013:0187a17": "三十。乃云。丹霞燒木佛。只為冷入骨。院主眉鬚墮。病",
    "X85n1590_013:0187a18": "因一念屈。正當移宮換位。寒氣交加。在衲僧分上。又",
    "X85n1590_013:0187a19": "且如何。卓拄杖云。大眾會麼。若也不會。打葛藤去也。",
    "X85n1590_013:0187a20": "舉朱行軍入南際院。自行香云。直者是直者是。時維",
    "X85n1590_013:0187a21": "那云。直者是箇甚麼。行軍便喝。那云。行軍是佛法中",
    "X85n1590_013:0187a22": "人。惡發作麼。軍云。你作惡發會那。那亦喝。軍連喝兩",
    "X85n1590_013:0187a23": "喝云。&#x920E;在不疑之地。呼左右認取者僧著。師云。大眾。",
    "X85n1590_013:0187a24": "你看者兩人。縱奪雙舉。殺活齊彰。雖然如是。未免一",
    "X85n1590_013:0187b01": "場話墮。爭似今日星斗何。居士運無緣慈。發廣大心。",
    "X85n1590_013:0187b02": "來此飯僧。光揚法化。只如正恁麼時。殺活一句作麼",
    "X85n1590_013:0187b03": "生道。橫按鏌&#x9381;全正令。太平寰宇斬癡頑。",
    "X85n1590_013:0187b04": "法空證禪師[0187b04] 嗣華&#x5D53;聖和尚。住瀘州通山來鳳禪院。",
    "X85n1590_013:0187b05": "上堂。問春風&#x5FA7;界難收拾。萬象咸歸一鏡中。如何是",
    "X85n1590_013:0187b06": "清淨法身。師云。地肥冬瓜大。進云。淨穢總成安樂國。",
    "X85n1590_013:0187b07": "聖凡不隔一毫端。如何是圓滿報身。師云。餓漢肚皮",
    "X85n1590_013:0187b08": "寬。進云。處處綠楊堪繫馬。家家有路透長安。如何是",
    "X85n1590_013:0187b09": "千百億化身。師云。鄉裡人看走馬燈。進云。是何意旨。",
    "X85n1590_013:0187b10": "師云。來去分明。乃卓拄杖云。明頭合暗頭合。四方八",
    "X85n1590_013:0187b11": "面任作略。日面佛月面佛。喜怒哀樂是何物。世間多",
    "X85n1590_013:0187b12": "少守株人。盡在中途而退屈。殊不知提起向上鉗錘。",
    "X85n1590_013:0187b13": "用超方手眼。千聖齊立下風。三賢窺&#x89B0;不破。故云。真",
    "X85n1590_013:0187b14": "淨法界。神明之本。造化之根。鎔冶兩儀。罏錘萬有。大",
    "X85n1590_013:0187b15": "而無外。細而無內。萬象之所以生。五音之所以成。復",
    "X85n1590_013:0187b16": "卓拄杖云。敢問大眾。畢竟是甚麼身。神頭鬼面從他",
    "X85n1590_013:0187b17": "現。天上人間任爾尊。喝一喝。",
    "X85n1590_013:0187b18": "犍為龍巖浮石演禪師[0187b18] 受華&#x5D53;聖和尚印可。住龍巖。",
    "X85n1590_013:0187b19": "上堂。問如何是向上事。師云。&#x811A;跟要點地。進云。如何",
    "X85n1590_013:0187b20": "是祖師西來意。師云。穵孔尋蛇。進云。如何是隻履西",
    "X85n1590_013:0187b21": "歸意。師云。赤足走。乃云。祖意聖意即是凡意。凡夫聖",
    "X85n1590_013:0187b22": "人豈有兩般。但盡凡心。別無聖解。隨緣放矌。任性逍",
    "X85n1590_013:0187b23": "遙。當下解脫。此語中有一理二義。若人辯得。不妨于",
    "X85n1590_013:0187b24": "佛法中有個人處。其或未然。莫道不疑好。卓拄杖下",
    "X85n1590_013:0187c01": "座。",
    "X85n1590_013:0187c02": "慈雲价南仙禪師[0187c02] 濮陽劉氏子。家世業儒。因甲申之",
    "X85n1590_013:0187c03": "變。混入戎馬中有年。常懷出塵之念。于滇省禮孤月",
    "X85n1590_013:0187c04": "和尚薙染圓具。隨本師歸蜀之渝城。闢白楊訓祖庭。",
    "X85n1590_013:0187c05": "廿有餘年。煥然一新。因本師早去世。康熙丙辰冬。聞",
    "X85n1590_013:0187c06": "聖可和尚&#x524F;建華&#x5D53;寺。躡芒致禮。將住山。所作頌古",
    "X85n1590_013:0187c07": "錄呈。可和尚舉公案辯驗投機。而代孤月和尚記&#x8382;",
    "X85n1590_013:0187c08": "焉。有頌古山居行世。茲拈數則。以證所獲。世尊初生。",
    "X85n1590_013:0187c09": "(頌)指天指地欲何圖。傍若無人膽氣麤。將謂鬍鬚天",
    "X85n1590_013:0187c10": "下赤。誰知更有赤鬚鬍。世尊陞座。(頌)上座應知下座",
    "X85n1590_013:0187c11": "來。元無造作巧安排。就中&#x5C00;耐文殊老。百萬人天被",
    "X85n1590_013:0187c12": "活埋。阿難倒剎竿。(頌)傳金襴外復何傳。報道門前倒",
    "X85n1590_013:0187c13": "剎竿。弟應兄呼無別事。陽春一曲和還難。國師三喚",
    "X85n1590_013:0187c14": "侍者。(頌)三喚三呼應了休。陸行車馬水行舟。負汝負",
    "X85n1590_013:0187c15": "吾揚醜拙。也是憐兒不覺羞。心不是佛智不是道。(頌)",
    "X85n1590_013:0187c16": "花蹊雨後苔流滑。喜鵲聲餘午夢惺。四顧白雲消散",
    "X85n1590_013:0187c17": "盡。夕陽斜照數峰青。仰山插鍬子話。(頌)試問田中多",
    "X85n1590_013:0187c18": "少人。插鍬叉手已分明。刈茅雖是南山事。幾箇知恩",
    "X85n1590_013:0187c19": "解報恩。擊竹因緣。(頌)潦倒長行粥飯翁。閒拋瓦礫起",
    "X85n1590_013:0187c20": "清風。驀然打著娘生鼻。萬里無雲日正中。雪峰望州",
    "X85n1590_013:0187c21": "亭相見話。(頌)望州烏石與僧堂。物物無私覿面彰。知",
    "X85n1590_013:0187c22": "己乍逢清夜話。月明窗影倒垂楊。",
    "X85n1590_013:0187c23": "上乘啟禪師[0187c23] 渚宮段氏子。為明末郎將。遂入羊還山",
    "X85n1590_013:0187c24": "&#x51B2;&#x8657;律主處薙染。圓具。遊渝。詣華&#x5D53;聖和尚。麈拂之",
    "X85n1590_013:0188a01": "下多所契機。華&#x5D53;贈以笠與偈云。老僧頭上之物。不",
    "X85n1590_013:0188a02": "是泛常人情。除是充家之子。不可輕以與人。印心之",
    "X85n1590_013:0188a03": "後。律身猶嚴。後住龜亭金鰲。繼遷崇福。于壬申夏。無",
    "X85n1590_013:0188a04": "恙而終。有得法上首念攝月。建&#x5896;于華&#x5D53;之東嶺。",
    "X85n1590_013:0188a05": "不惑興禪師[0188a05] 營山王氏子。值蜀亂出楚。薙染于香嚴",
    "X85n1590_013:0188a06": "宕山和尚座下。圓具。同聖可和尚遍參。言下獲益。尋",
    "X85n1590_013:0188a07": "常橫機不讓。一日可曰。胡言漢語拈置一邊。父母未",
    "X85n1590_013:0188a08": "生前道一句子。惑便掌。可曰。太麤生。惑又掌。可休去。",
    "X85n1590_013:0188a09": "後印以偈曰。木樨中毒堯都發。面上而今猶五痕。含",
    "X85n1590_013:0188a10": "撼十年心未已。冤冤只報有&#x8B90;人。還蜀住漢州之孝",
    "X85n1590_013:0188a11": "泉。上堂。僧問。父母未生前。那箇是學人本來面目。師",
    "X85n1590_013:0188a12": "云。眼橫鼻直。進云。死了燒了。面目何在。師便打。進云。",
    "X85n1590_013:0188a13": "還許學人別通消息也無。師又打云。綠楊芳艸地。散",
    "X85n1590_013:0188a14": "步任優遊。顧眾云。會麼。其或不會。今日定要與諸人",
    "X85n1590_013:0188a15": "別通消息。拽拄杖下座歸方丈。端坐而逝。眾齋不見",
    "X85n1590_013:0188a16": "師出。入室撼之已寂。一眾方知今日定要別通消息",
    "X85n1590_013:0188a17": "之語。&#x5896;于本山。",
    "X85n1590_013:0188a18": "指雲孝禪師[0188a18] 新津黎氏子。廿歲從華&#x5D53;聖和尚薙染。",
    "X85n1590_013:0188a19": "即于座下圓具。參崇華天隱有年。後歸華&#x5D53;。綱維眾",
    "X85n1590_013:0188a20": "僧數載。&#x751E;有頌德山托&#x9262;。(頌)拶破&#x8657;空枯木花。作者",
    "X85n1590_013:0188a21": "相逢兩會家。雖然各具頂門眼。玉本無瑕&#x5374;有瑕。十",
    "X85n1590_013:0188a22": "八女子不繫裙。(頌)十八女子不繫裙。赤體條條百煉",
    "X85n1590_013:0188a23": "金。衲僧若作分外事。何年出得銕圍城。(又)無價寶珠",
    "X85n1590_013:0188a24": "人不識。繫其衣裏弗相親。洞山覿面當機疾。知解堂",
    "X85n1590_013:0188b01": "堂淨法身。",
    "X85n1590_013:0188b02": "嘉石亮禪師[0188b02] 長壽熊氏子。髫年祝髮于大瑞禪師。具",
    "X85n1590_013:0188b03": "圓于石頭和尚。參聖和尚于雲峰。令看父母未生前",
    "X85n1590_013:0188b04": "話。久無所入。一日聖和尚開示。無明父。恩愛母。須具",
    "X85n1590_013:0188b05": "殺父殺母手段始得。不覺打失鼻孔。入室次。聖問。如",
    "X85n1590_013:0188b06": "是未生前的句。師云。霽雪峰高冷。問如何是已生後",
    "X85n1590_013:0188b07": "句。師云。梅花噴鼻香。聖遂與偈云。復見天心春日長。",
    "X85n1590_013:0188b08": "嘉平百物自芬芳。不因霽雪峰高冷。爭得梅花噴鼻",
    "X85n1590_013:0188b09": "香。雲峰秉拂小參。舉僧問雪峰。古澗寒泉時如何。峰",
    "X85n1590_013:0188b10": "云。瞪目不見底。僧云。飲者如何。峰云。不從口入。僧後",
    "X85n1590_013:0188b11": "舉似趙州。州云。不可從鼻孔裏入也。僧問趙州。古澗",
    "X85n1590_013:0188b12": "寒泉時如何。州云苦。僧云。飲者如何。州云死。雪峰聞",
    "X85n1590_013:0188b13": "之。從此不答話。師云。性亮撿點將來。雪峰解吞不解",
    "X85n1590_013:0188b14": "吐。趙州解吐不解吞。未免各執一見。亮&#x5374;不然。設有",
    "X85n1590_013:0188b15": "問古澗寒泉時如何。可以消渴。飲者如何。切忌多貪。",
    "X85n1590_013:0188b16": "且道。雪峰不答話又作麼生。爭之不足。讓之有餘。示",
    "X85n1590_013:0188b17": "眾。道之一字。本無言說。所謂水中鹽味。色裏膠青。決",
    "X85n1590_013:0188b18": "定是有。不見其形。實際理地。纖塵不立。未動&#x811A;跟。好",
    "X85n1590_013:0188b19": "與三十。不見趙州道。汝但究理而坐三二十年。若還",
    "X85n1590_013:0188b20": "不會。截取老僧頭去。恁麼為人擔任。信不誣矣。諸師",
    "X85n1590_013:0188b21": "欲于一七二七三四七日中。搆副此事。大難大難。直",
    "X85n1590_013:0188b22": "須日用四威儀中。年年此日。歲歲今朝。稍有少分相",
    "X85n1590_013:0188b23": "因。始不負出塵之志。久立。",
    "X85n1590_013:0188b24": "圓通惟識典禪師[0188b24] 宕渠盧氏子。丱歲禮問知大師薙",
    "X85n1590_013:0188c01": "染。圓具于四&#x5CE9;山菊惟和尚。參&#x5FA7;尊宿。後參華&#x5D53;聖",
    "X85n1590_013:0188c02": "可和尚。落堂考工。問三界惟心。萬法惟識。死了燒了。",
    "X85n1590_013:0188c03": "何為心識。師豎起拳。&#x5D53;云。死了燒了。阿誰豎拳。師仍",
    "X85n1590_013:0188c04": "豎拳。&#x5D53;云。生鐵鑄就即不無。兩片皮交閣在甚處。師",
    "X85n1590_013:0188c05": "便拜。&#x5D53;便打。次日復以前話詰之。師亦豎拳。&#x5D53;云。昨",
    "X85n1590_013:0188c06": "日道過了也。師云。一回拈出一回新。&#x5D53;復打云。放你",
    "X85n1590_013:0188c07": "不過。一日&#x5D53;問師。如何是德山末後句。師云。道不出。",
    "X85n1590_013:0188c08": "&#x5D53;云。密起其意又作麼生。師云。拽不入。&#x5D53;云。因甚師",
    "X85n1590_013:0188c09": "遭徒記。師云。教得孩兒解罵爺。&#x5D53;云。不謬華&#x5D53;悅眾。",
    "X85n1590_013:0188c10": "遂針芥相投。授以記&#x8382;云。一箇拳頭生銕鑄。不從人",
    "X85n1590_013:0188c11": "得誰相付。如斯方便與君通。震旦古今無別路。師偈",
    "X85n1590_013:0188c12": "句頗繁。略收數則。世尊初生。(頌)指天指地起干戈。好",
    "X85n1590_013:0188c13": "尚貪高人幾多。縱有超&#x7FA3;越格者。惡人自有惡人磨。",
    "X85n1590_013:0188c14": "若能轉物即同如來。(頌)一點也無。沒處著解。包括三",
    "X85n1590_013:0188c15": "才。縱橫無礙。五千餘軸紙墨之害。等閑將出大人境",
    "X85n1590_013:0188c16": "界。女子入定。(頌)空谷傳聲。&#x8657;堂寂聽。信之則有。叩之",
    "X85n1590_013:0188c17": "則應。看他大力人。弗假將軍令。混沌未分。(頌)燒不然",
    "X85n1590_013:0188c18": "浸不入。未知名是何物。三世諸佛全體。大地眾生[宋-木+巢]",
    "X85n1590_013:0188c19": "窟。婆子燒庵。(頌)者老婆。多&#x63D1;&#x6060;。伶利衲僧。未放你在。",
    "X85n1590_013:0188c20": "把火燒菴徒自肥。至今惹下驢年債。",
    "X85n1590_013:0188c21": "三淵惺禪師[0188c21] 忠州伯氏子。禮覺知師薙染。依止華&#x5D53;",
    "X85n1590_013:0188c22": "圓具。並受印偈。康熙癸亥春。住濮陽龍游寺。十餘載",
    "X85n1590_013:0188c23": "&#x751E;頌女子出定。貴者貴如金。賤者賤如土。女子與瞿",
    "X85n1590_013:0188c24": "曇。各自無張主。百丈野狐(頌)不落元來錯。不昧亦皆",
    "X85n1590_013:0189a01": "差。茫茫三界無來去。□□□□□毗茶。",
    "X85n1590_013:0189a02": "大器成禪師[0189a02] 嘉州人。薙染於貴陽雲歸。圓具於蓮月",
    "X85n1590_013:0189a03": "和尚。機契華&#x5D53;。後住隆昌。建正覺禪院。聖和尚住瀘",
    "X85n1590_013:0189a04": "陽之雲峰。師省覲。峰命秉拂小參。呈拄杖云。者箇乃",
    "X85n1590_013:0189a05": "方丈本師底。今落在悟成手中。只得搗&#x8657;練實。驗正",
    "X85n1590_013:0189a06": "辨邪。只貴人人向此徹去。卓一卓云。會麼。悟成本是",
    "X85n1590_013:0189a07": "崖穴骨董。今霄逼拶出來。無法可說。借兩句葛藤。聊",
    "X85n1590_013:0189a08": "塞鈞命。世尊道。一切眾生俱有如來智慧德相。趙州",
    "X85n1590_013:0189a09": "道。狗子佛性無。諸上座。世尊道有。趙州道無。是同是",
    "X85n1590_013:0189a10": "別。若道是同。法無同相。若道是別。豈有兩般。還會麼。",
    "X85n1590_013:0189a11": "剎剎塵塵一樣心。奈何人不自推尋。若還直下承當",
    "X85n1590_013:0189a12": "得。弄潮須是弄潮人。喝一喝。",
    "X85n1590_013:0189a13": "碧露夢禪師[0189a13] 蜀東綦江張氏子。中年于慧覺和尚處",
    "X85n1590_013:0189a14": "薙染。圓具。依華&#x5D53;聖和尚座下落節。而受記&#x8382;。買舟",
    "X85n1590_013:0189a15": "出峽。住溧陽崇隆寺。解制上堂云。雪壓松梢靜。霜嚴",
    "X85n1590_013:0189a16": "老樹寒。白雲有意常封鎖。幽鳥無心以度關。長安大",
    "X85n1590_013:0189a17": "道。銕蛇橫欄。去去終難去。還還不易還。以拂子打圓",
    "X85n1590_013:0189a18": "相。于中劃破云。諸禪客仔細參。草鞋終被&#x811A;頭瞞。",
    "X85n1590_013:0189a19": "提刑&#x5963;&#x668E;高居士[0189a19] 初到華&#x5D53;。茶次問&#x5D53;。古人道。如人",
    "X85n1590_013:0189a20": "在樹。手不攀枝。足不踏枝。口銜樹枝。若問祖師西來",
    "X85n1590_013:0189a21": "意。答則失命。不答違問。如何。&#x5D53;以手指自己茶鍾了。",
    "X85n1590_013:0189a22": "又指士鍾。士從者即取鍾斟茶。&#x5D53;云。強將之下無弱",
    "X85n1590_013:0189a23": "兵。士云何也。&#x5D53;云。居士從者。也會祖師西來意。士云。",
    "X85n1590_013:0189a24": "和尚以手為舌。&#x5D53;云。居士以何為舌。士云以舌為舌。",
    "X85n1590_013:0189b01": "&#x5D53;作驚勢。士云何也。&#x5D53;云。非居士不能放身捨命。士",
    "X85n1590_013:0189b02": "云。無身命可捨。&#x5D53;云。老僧一時眼花。士云瞎。&#x5D53;云瞎",
    "X85n1590_013:0189b03": "瞎。士云。如此則成戲論歟。&#x5D53;云。仁者見之謂之仁。士",
    "X85n1590_013:0189b04": "云。某猶日用不知。乃設禮。後士又同屠居士遊溫泉。",
    "X85n1590_013:0189b05": "士將浴喫餅次。屠云。大家來喫湯餅會。士云。此處可",
    "X85n1590_013:0189b06": "名洗兒泉。&#x5D53;云。九龍吐水也未。士云。憾不自&#x8107;間出",
    "X85n1590_013:0189b07": "也。&#x5D53;提起&#x69F5;珠作痛聲。屠云。此老倒會&#x63D1;&#x6060;。&#x5D53;云。入",
    "X85n1590_013:0189b08": "水求人兩意符。九龍吐水沐金軀。毋云不自&#x8107;間出。",
    "X85n1590_013:0189b09": "痛徹山僧一串珠。&#x5D53;後贈士硯并偈序云。縉山四面",
    "X85n1590_013:0189b10": "逼來。拶碎袈裟。狹路相逢。打開秘藏。觸著磕著。原非",
    "X85n1590_013:0189b11": "等閑。共濟同舟。豈是細事。君肯承當直下。我敢信手",
    "X85n1590_013:0189b12": "拈來。曾經御案頒行。何必生師指點。君若不欲。在此",
    "X85n1590_013:0189b13": "原無。我不將來。于君已有。偈云。御賜元章的石頭。流",
    "X85n1590_013:0189b14": "傳到我似&#x8657;舟。浴雲谿畔拈將出。點化魚龍天際儔。",
    "X85n1590_013:0189b15": "雲谿明府帝臣王居士[0189b15] 佛成道先一日入山。同雲峰",
    "X85n1590_013:0189b16": "遊山次。士乞峰拄杖。峰便打。士便拜再乞。峰乃與之。",
    "X85n1590_013:0189b17": "未及舉跬。便折即乞偈。峰笑云。氣骨生成也大奇。偶",
    "X85n1590_013:0189b18": "然投合大乘機。輕輕不用纖毫力。折我雲峰杖一枝。",
    "X85n1590_013:0189b19": "士躍然喜。歸便設禮焉。次日請上堂。山僧拄杖子。昨",
    "X85n1590_013:0189b20": "夜&#x89A9;明星而悟云。吾觀山河大地艸木叢林。皆有如",
    "X85n1590_013:0189b21": "來智慧德相。元無妄想執著。亦不求證。且道。與釋迦",
    "X85n1590_013:0189b22": "悟底是同是別。良久顧左右云。者裏忽有箇漢出來",
    "X85n1590_013:0189b23": "道。五百人善知識。脫空妄語。雲峰拄杖。昨日已被坦",
    "X85n1590_013:0189b24": "&#x844A;王公折&#x5374;了也。還有甚麼語話分。師笑云。老僧向",
    "X85n1590_013:0189c01": "他道。飛霞觀斗。雪霽回峰。用得多少。以拄杖作釣勢",
    "X85n1590_013:0189c02": "云。還委悉麼。釣竿斫盡重栽竹。不計功程得便休。卓",
    "X85n1590_013:0189c03": "拄杖下座。",
    "X85n1590_013:0189c04": "體宗寧法嗣",
    "X85n1590_013:0189c05": "湛一清禪師[0189c05] 蜀南永寧王氏子。廿歲禮本宗律師薙",
    "X85n1590_013:0189c06": "髮。至雲峰體宗和尚座下圓具。參究己事。因撞露柱",
    "X85n1590_013:0189c07": "有省。投機偈曰。年來何事苦週遮。返覆推窮總是他。",
    "X85n1590_013:0189c08": "了了分明無一物。到頭滋味沒些些。婆子燒菴頌云。",
    "X85n1590_013:0189c09": "信手拈來展赤旗。縱橫予奪有神機。雖然賣悄圖何",
    "X85n1590_013:0189c10": "事。失&#x5374;娘生貼體衣。峰授以源流。侍巾瓶十六載。辭",
    "X85n1590_013:0189c11": "峰入滇。住會川迎恩寺。結制上堂。諸方結制安禪。迎",
    "X85n1590_013:0189c12": "恩陞堂戲舞。驚起四海獰龍。撲落九天鳳翥。三乘拱",
    "X85n1590_013:0189c13": "手。十地擎拳。萬象森羅揚眉吐氣。周天星斗燦爛光",
    "X85n1590_013:0189c14": "輝。微塵國土東湧西沒。蝡動蜎飛各揮本有。不是神",
    "X85n1590_013:0189c15": "通妙用。亦非法爾如然。卓拄杖云。會麼。今日也是兵",
    "X85n1590_013:0189c16": "隨印轉。將逐符行。正恁麼時。祝聖開爐一句作麼生",
    "X85n1590_013:0189c17": "道。野士無將酬帝德。須彌聊作一莖香。",
    "X85n1590_013:0189c18": "兩生從法嗣",
    "X85n1590_013:0189c19": "藏天宣禪師[0189c19] 蜀東王氏子。童時于護國寺。依不我師",
    "X85n1590_013:0189c20": "脫白。廿歲于師翁旅和尚處圓具。靈隱和尚過護國。",
    "X85n1590_013:0189c21": "得叩機要擊節有省。&#x5FA7;參尊宿。詣牂牁嘉瑞。值兩生",
    "X85n1590_013:0189c22": "和尚機語相投。與偈云。棒頭喝下接全機。電掣星飛",
    "X85n1590_013:0189c23": "較已遲。骨臭衫兒脫&#x5374;了。因緣到處聽施為。繼席松",
    "X85n1590_013:0189c24": "丘。有錄行世。其略示眾云。參禪要猛烈。不悟不休歇。",
    "X85n1590_013:0190a01": "打起好精神。莫蹉過時節。下個死心腸。豈拘在年月。",
    "X85n1590_013:0190a02": "立得&#x811A;跟穩。始不被人惑。甘盡苦中苦。關頭能打徹。",
    "X85n1590_013:0190a03": "古人曾與麼。吾常于此切。作個不&#x7FA3;人。行履須&#x9008;別。",
    "X85n1590_013:0190a04": "&#x5C05;期能取證。當下便超越。透出天外天。&#x9008;過白拈賊。",
    "X85n1590_013:0190a05": "纔聞舉著些。洞然自明白。山頂鼓波瀾。海底立枯竭。",
    "X85n1590_013:0190a06": "彌勒釋迦來。亡鋒而結舌。三千陳葛藤。窠臼都剿絕。",
    "X85n1590_013:0190a07": "撞著跂死禪。一刀成兩橛。更擬問如何。白棒驀頭楔。",
    "X85n1590_013:0190a08": "到此田地時。許你稱禪客。伏惟大眾前。莫疑我&#x8657;說。",
    "X85n1590_013:0190a09": "鐵機常禪師[0190a09] 豫章何氏子。丱歲為僧。掩關甕邑。打七",
    "X85n1590_013:0190a10": "有省。投機偈云。圞空一路光明藏。六道含靈亦共之。",
    "X85n1590_013:0190a11": "三世古今無向背。只因執妄故遲疑。執我非人皆是",
    "X85n1590_013:0190a12": "妄。涅槃生死沒高低光明原未從人得。觸目菩提本",
    "X85n1590_013:0190a13": "不迷。出關聆昭覺老人道風而趨蜀。行至夜郎。遇兩",
    "X85n1590_013:0190a14": "生和尚圓具印可。住靜廿載。有山居芻蕘集流行。後",
    "X85n1590_013:0190a15": "至昭覺丈和尚處。職西堂。命解制上堂。九旬期畢。百",
    "X85n1590_013:0190a16": "日功圓。元霄燈火&#x9599;堂前。爆竹聲催正月半。衲子聞",
    "X85n1590_013:0190a17": "聲悟道。白衣見色談禪。非為海上覓漚。已成尺木支",
    "X85n1590_013:0190a18": "天。若具通方正眼。野花春艸含&#x70DF;。佛法世法情盡。方",
    "X85n1590_013:0190a19": "能垂手入廛。解制一句作麼生道。拂一拂云。人人緊",
    "X85n1590_013:0190a20": "束腰包去。莫道草鞋&#x811A;下寬。",
    "X85n1590_013:0190a21": "含光真法嗣",
    "X85n1590_013:0190a22": "瀘陽天竺寺佛先啟禪師[0190a22] 本州朱氏子。齠年禮慈航",
    "X85n1590_013:0190a23": "薙染。首參方山體和尚圓具。後契機于含光和尚。開",
    "X85n1590_013:0190a24": "法天竺禪寺。上堂。今日&#x9262;盂受濕。天竺清香滿地。花",
    "X85n1590_013:0190b01": "卉自然放開。乾坤也須闔闢。檀那營供福田。衲僧來",
    "X85n1590_013:0190b02": "討巴鼻。拄杖機活如龍。一味當頭直劈。打落帝釋花",
    "X85n1590_013:0190b03": "冠。碧眼胡僧不契。三玄三要葛藤。不如萬法歸一。還",
    "X85n1590_013:0190b04": "識一麼。以拄杖&#x7575;云。不風流處也風流。有意氣時添",
    "X85n1590_013:0190b05": "意氣。",
    "X85n1590_013:0190b06": "嘯宗密法嗣",
    "X85n1590_013:0190b07": "&#x5CE9;雪慧禪師[0190b07] 閬中聶氏子。十四薙染。參問山大師。請",
    "X85n1590_013:0190b08": "益雲門須彌山因緣。言下知歸。嗣法嘯宗和上。保寧",
    "X85n1590_013:0190b09": "海雲寺。上堂。覺海澄清。靈源不二。空三解脫。智慧莊",
    "X85n1590_013:0190b10": "嚴。百千法門示真實義。總向一毫頭上顯示了也。惟",
    "X85n1590_013:0190b11": "要諸人直下見去。其或未然。欲得無為真淨界。雖從",
    "X85n1590_013:0190b12": "此處解翻身。上堂。凜凜朔風徹骨寒。梅花幾點占春",
    "X85n1590_013:0190b13": "先。分明一段真機露。爭奈時人不解看。慧上座與麼",
    "X85n1590_013:0190b14": "告報。也是錦上添花。以杖撥空云。不得春風花不開。",
    "X85n1590_013:0190b15": "花開又被風吹落。",
    "X85n1590_013:0190b16": "昌昌慧禪師[0190b16] 重慶府盧氏子。遇亂世&#x8FEF;入遵義。廿齡",
    "X85n1590_013:0190b17": "禮先登師脫白。聞破山和尚開法雙桂。遂趨圓具。&#x5FA7;",
    "X85n1590_013:0190b18": "參諸方。歸新都之寶光笑宗和尚處契機。而授以偈。",
    "X85n1590_013:0190b19": "自知德&#x51C9;行寡。不能有益于法門。守死善道。有山居",
    "X85n1590_013:0190b20": "詩偈行世。其略曰。水雲深處卜幽居。隨分生涯樂有",
    "X85n1590_013:0190b21": "餘。霜冷菊開三徑秀。月明人靜六窗&#x8657;。閒來合藥尋",
    "X85n1590_013:0190b22": "醫典。靜復焚香讀佛書。個裏不容獅子座。惟將一默",
    "X85n1590_013:0190b23": "答文殊。掃雙親墓云。清明佳節掃墳臺。片片愁雲漸",
    "X85n1590_013:0190b24": "湧來。雨過目前添舊恨。雷鳴塚上續新哀。香焚嶽嶺",
    "X85n1590_013:0190c01": "千年臭。紙挂長江百世恢。幾詠蓼莪心膽裂。長空望",
    "X85n1590_013:0190c02": "斷若癡獃。",
    "X85n1590_013:0190c03": "二隱謐法嗣",
    "X85n1590_013:0190c04": "襄陽梓舟船禪師[0190c04] 潼川人。住襄陽鹿門禪院。上堂。問",
    "X85n1590_013:0190c05": "摩尼寶珠久埋塵土。如何覓得。師云。照破老面皮。問",
    "X85n1590_013:0190c06": "日用尋常。且道作麼生受用。師云。明月引清風。乃云。",
    "X85n1590_013:0190c07": "鹿門山勢最威雄。瓦礫生輝達本宗。面目儼然成現",
    "X85n1590_013:0190c08": "箇。百艸頭上起雲龍。",
    "X85n1590_013:0190c09": "牧雨霖禪師[0190c09] 金堂米氏子。幼&#x51B2;澹純正。靜默寡言。丱",
    "X85n1590_013:0190c10": "歲出家。恒以死生為念。遂買舟南下。見二隱和尚于",
    "X85n1590_013:0190c11": "嘉禾之三&#x5896;。獲蒙印可。後歸龍安雪峰院。上堂。隆冬",
    "X85n1590_013:0190c12": "佛法絕商量。萬象盡從雪裏藏。直待一輪紅日出。燈",
    "X85n1590_013:0190c13": "籠露柱盡舒光。上堂。昨夜霜風透膽寒。黃河&#x6C37;結勢",
    "X85n1590_013:0190c14": "如山。凍得泥牛連夜吼。牽連木馬競相看。舉法華經",
    "X85n1590_013:0190c15": "云。唯此一事實。餘二則非真。釋迦老子與麼道。也只",
    "X85n1590_013:0190c16": "道得一半。那一半。待下座來。與你通箇消息。何故。孤",
    "X85n1590_013:0190c17": "掌不浪鳴。獨木不成林。"
}