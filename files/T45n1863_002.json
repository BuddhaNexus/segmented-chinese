{
    "T45n1863_002:0421c22": "能顯中邊慧日論第二",
    "T45n1863_002:0421c24": "淄州大雲寺苾芻慧沼撰",
    "T45n1863_002:0421c25": "引鑒除謬章第二",
    "T45n1863_002:0421c26": "　標彰五性謬一　種性不同謬二　本性住",
    "T45n1863_002:0421c27": "性謬三　五性唯親謬四　真如為種謬五",
    "T45n1863_002:0421c28": "　通經法爾謬六　漏生無漏謬七　說教",
    "T45n1863_002:0421c29": "前後謬八　增壽非了謬九　說妄通經謬",
    "T45n1863_002:0422a01": "十　通釋外難謬十一",
    "T45n1863_002:0422a02": "標彰五性謬一",
    "T45n1863_002:0422a03": "有義若人同時異。先說實滅無性。後說不滅",
    "T45n1863_002:0422a04": "有性。若人異時同。先後不定。然一分無性二",
    "T45n1863_002:0422a05": "乘實滅。定是小乘悉有佛性二乘無滅。是大",
    "T45n1863_002:0422a06": "乘義。此不應然。謬前後。所以者何。若云人",
    "T45n1863_002:0422a07": "同時異先說實滅無性等者。此據何人說。若",
    "T45n1863_002:0422a08": "據菩薩。不應道理。若據聲聞。何教先後。若",
    "T45n1863_002:0422a09": "小乘教先實滅無性。諸大乘中亦說實滅一",
    "T45n1863_002:0422a10": "分無性。若大乘經定知。何經先為小說。何經",
    "T45n1863_002:0422a11": "先為大說。若般若深密等先為小說。般若廣",
    "T45n1863_002:0422a12": "明第一義空。深密廣明六度三性。般若說眾",
    "T45n1863_002:0422a13": "生空。深密說空。皆歸三性已。明有性。如何",
    "T45n1863_002:0422a14": "得言先說無性後說有性。又彼自執真如及",
    "T45n1863_002:0422a15": "心為正因性。豈有已前大乘及大乘師立真",
    "T45n1863_002:0422a16": "如及心不遍有情耶。若云據五乘性。亦彼自",
    "T45n1863_002:0422a17": "執五性後有非本法爾。准此。即有未成五性",
    "T45n1863_002:0422a18": "已前之位還是一分無性之者。前教同此。何",
    "T45n1863_002:0422a19": "非了義。若云後教雖有現無皆悉當有故不",
    "T45n1863_002:0422a20": "同前者。不爾。如涅槃經優婆塞經等云。乳中",
    "T45n1863_002:0422a21": "無酪。石中無金。為說因無。為果非有。若無因",
    "T45n1863_002:0422a22": "性後能為因。不應道理。亦應從一切能生於",
    "T45n1863_002:0422a23": "一切。以無因性為彼因故。若云無果大小因",
    "T45n1863_002:0422a24": "許因中無果。前後何殊。獨云前說一分無性",
    "T45n1863_002:0422a25": "小乘非了三乘。准妄可悉。又云。一分無性",
    "T45n1863_002:0422a26": "二乘實滅定是小乘。悉有佛性二乘無滅是",
    "T45n1863_002:0422a27": "大乘義。此不應然。謬定大小故。何者。若一分",
    "T45n1863_002:0422a28": "無性名為小乘。一切有性皆名大乘。即分別",
    "T45n1863_002:0422a29": "部皆有佛性。經部一說部總名無實滅。應皆",
    "T45n1863_002:0422b01": "大乘。又以小乘有說實滅及生無性。大乘亦",
    "T45n1863_002:0422b02": "說。爾即云隨轉。小乘亦說一切有性二乘無",
    "T45n1863_002:0422b03": "滅。又佛性論中。大眾部執皆有佛性即第一",
    "T45n1863_002:0422b04": "義空。大乘同彼。應隨轉門。又大乘中但說六",
    "T45n1863_002:0422b05": "識。是隨轉門。涅槃經中亦但說六。亦是隨轉。",
    "T45n1863_002:0422b06": "此既隨轉。一切有性應許隨轉。此既不爾。彼",
    "T45n1863_002:0422b07": "云何然。故知不可說同小乘皆為隨轉。如理",
    "T45n1863_002:0422b08": "門云。外道亦六根境識。佛法同彼。豈邪教耶。",
    "T45n1863_002:0422b09": "又云。大小雖別。然皆不說見道已前成熟有",
    "T45n1863_002:0422b10": "為真無漏已。此亦不爾。豈可不許二乘聖者",
    "T45n1863_002:0422b11": "回心向大。執見道前定不成熟有為無漏。又",
    "T45n1863_002:0422b12": "云。小乘中說。初無漏心無同類因。名剎那",
    "T45n1863_002:0422b13": "法。故知大小同說異生位中未成有為真無",
    "T45n1863_002:0422b14": "漏法者。此亦不爾。何以故。佛性論中。分別部",
    "T45n1863_002:0422b15": "師不信有無性。異部論中。經量部師異生位",
    "T45n1863_002:0422b16": "中成就聖法。瑜伽論說地獄成就三無漏根。",
    "T45n1863_002:0422b17": "楞伽第四無漏習氣非剎那法。攝大乘論從",
    "T45n1863_002:0422b18": "同類生。如何獨信薩婆多師無漏心無同類",
    "T45n1863_002:0422b19": "因。不信經部分別部師及瑜伽等說有無漏。",
    "T45n1863_002:0422b20": "然涅槃經云乳中無酪性者。為破彼執因中",
    "T45n1863_002:0422b21": "有果故。彼經云。若菴摩羅子有彼樹性。云何",
    "T45n1863_002:0422b22": "不見立五丈之質。上下經意非唯一處同",
    "T45n1863_002:0422b23": "瑜伽顯揚破因中果果論。不爾。如何經云。若",
    "T45n1863_002:0422b24": "一切眾生無佛性者。云何而得阿耨菩提。以",
    "T45n1863_002:0422b25": "正因故。故令眾生得阿耨。所謂佛性。前言",
    "T45n1863_002:0422b26": "無佛性。無佛果性。彼云佛性為因。即是有佛",
    "T45n1863_002:0422b27": "因性。若云見道前總無有為無漏種者。豈不",
    "T45n1863_002:0422b28": "但是卒意所談不依經論。又自引文。若以一",
    "T45n1863_002:0422b29": "滴頗求樹汁投之乳中。即便成酪。若本有酪。",
    "T45n1863_002:0422c01": "何為待緣。眾生佛性亦復如是。此意如乳為",
    "T45n1863_002:0422c02": "因酪即為果。若已有酪。乳何待緣。眾生佛性",
    "T45n1863_002:0422c03": "亦復如是者。若已成佛。何假修因。既待修因。",
    "T45n1863_002:0422c04": "明未有佛。非是不許有佛性因。審文解意。此",
    "T45n1863_002:0422c05": "義即顯。復引菩薩優婆塞戒經云。三種菩提",
    "T45n1863_002:0422c06": "無有定性。乃至若言定有性者。是名外道者。",
    "T45n1863_002:0422c07": "此破如言執定有性。因中有果。同涅槃經云。",
    "T45n1863_002:0422c08": "非有如虛空。不說令無猶如兔角。又若如",
    "T45n1863_002:0422c09": "言不許有性。至見道後亦應無性。說三菩提",
    "T45n1863_002:0422c10": "無有定性。不簡因果故。如何是撥異生位中",
    "T45n1863_002:0422c11": "無無漏種。餘文准此可以得知。",
    "T45n1863_002:0422c12": "種性不同謬二",
    "T45n1863_002:0422c13": "有義。以法界真如及第八識為佛正因。真如",
    "T45n1863_002:0422c14": "八識無生不有說一分無性。隨轉理門。非大",
    "T45n1863_002:0422c15": "乘義。故涅槃楞伽密嚴皆雙說藏識及如來",
    "T45n1863_002:0422c16": "藏為諸法因。涅槃復說第一義空能生善法",
    "T45n1863_002:0422c17": "為種子也。亦善戒經等說其本性。唯說法",
    "T45n1863_002:0422c18": "性不說心者。由理有恒沙性功德故。順即成",
    "T45n1863_002:0422c19": "淨。違即成染。由此修得名為密性。心即不",
    "T45n1863_002:0422c20": "爾。又理雖亦與染法為依能生善不善法。而",
    "T45n1863_002:0422c21": "無恒沙性塵勞也。此亦不然。成唯識論及",
    "T45n1863_002:0422c22": "餘大乘。何處不許真如及心不遍有情。云一",
    "T45n1863_002:0422c23": "分無。是隨轉門。又若以理心為佛正因。即菩",
    "T45n1863_002:0422c24": "薩性。如何自引優婆塞戒經云。菩薩種性亦",
    "T45n1863_002:0422c25": "復如是。善業因緣發菩提心名菩薩性。豈彼",
    "T45n1863_002:0422c26": "理心因發心有方名菩薩性。若云但名佛性",
    "T45n1863_002:0422c27": "非菩薩性者。尚非菩薩性。如何名佛性。若云",
    "T45n1863_002:0422c28": "發心名菩薩性者。據客性說。豈彼本性不得",
    "T45n1863_002:0422c29": "名為菩薩性耶。又准涅槃經二十六云。有二",
    "T45n1863_002:0423a01": "種。一生因。二了因。能生法者是名生因。燈能",
    "T45n1863_002:0423a02": "了物故名了因。望果生者。生因是正。了因是",
    "T45n1863_002:0423a03": "緣。如理既是緣正因。下文自許生物。諸修行",
    "T45n1863_002:0423a04": "者在見道前。既順如修理。何不生有為無漏。",
    "T45n1863_002:0423a05": "即取有漏為無漏種。若如不能生。何名正因。",
    "T45n1863_002:0423a06": "設若許生。心何所用。如已生故。又若真如",
    "T45n1863_002:0423a07": "為因親生。即違涅槃及佛性論。如前已引。下",
    "T45n1863_002:0423a08": "亦有文。設有處說真如為種。如說塵勞之輩",
    "T45n1863_002:0423a09": "為如來種。豈彼種言為佛為正因。故知假說",
    "T45n1863_002:0423a10": "由依如起。如四大種望所造色。亦五種。名",
    "T45n1863_002:0423a11": "正種子者。瑜伽七義非常法為因。不悟熏習",
    "T45n1863_002:0423a12": "之義與種子義殊。將熏習義來。雖於種子能",
    "T45n1863_002:0423a13": "所熏習解熏習義。非釋種子。又佛性論第二",
    "T45n1863_002:0423a14": "問曰。此三性幾性無體能生有體。答曰。唯",
    "T45n1863_002:0423a15": "分別一性無體能生有體。問曰。此幾性有體",
    "T45n1863_002:0423a16": "能生有體。答曰。唯此依他一性。問曰。此三性",
    "T45n1863_002:0423a17": "幾有體能生無體。答曰。真實一性能滅依他",
    "T45n1863_002:0423a18": "令其無體。若如為正是諸法種。何不能生言",
    "T45n1863_002:0423a19": "唯是依他一。又若第八體為諸法正因。亦違",
    "T45n1863_002:0423a20": "瑜伽攝大乘等種子之義。心體是一許親生。",
    "T45n1863_002:0423a21": "云何名引自果及以性決定。復又一因何能",
    "T45n1863_002:0423a22": "通生善不善等。若許爾者。因一論成不平",
    "T45n1863_002:0423a23": "等。涅槃二十二云。一切諸法異因異果。亦",
    "T45n1863_002:0423a24": "非一因生一切果。非一切果從一因生。以此",
    "T45n1863_002:0423a25": "故知。因果名別。由阿賴耶具三相義。因相之",
    "T45n1863_002:0423a26": "中具種種界。雖非離第八。亦不即賴耶。體",
    "T45n1863_002:0423a27": "用因果理應爾故。故阿毘達磨經云。諸法於",
    "T45n1863_002:0423a28": "識藏。識於法亦然。更互為果性。亦常名因",
    "T45n1863_002:0423a29": "性。又云。由攝藏諸法一切種子識故名阿賴",
    "T45n1863_002:0423b01": "耶。勝者我開示。以此知。藏識中有種種界。",
    "T45n1863_002:0423b02": "非即第八。然華嚴楞伽說心染淨能生一切",
    "T45n1863_002:0423b03": "者。攝用歸體。攝餘從識。故不相違。又云。理",
    "T45n1863_002:0423b04": "心雖俱生因。多說理者。以順如成淨違如成",
    "T45n1863_002:0423b05": "染。心則不爾。故不說者。此亦不爾。心若不能",
    "T45n1863_002:0423b06": "通生染淨。可同如心既通生。如何不說。又悟",
    "T45n1863_002:0423b07": "識成淨。迷識成染。何義不同。多偏說理。又若",
    "T45n1863_002:0423b08": "說心不生恒沙相功德。真如與誰為恒沙性",
    "T45n1863_002:0423b09": "功德。又云。無恒沙性塵勞也者。此亦不爾。既",
    "T45n1863_002:0423b10": "有八萬四千諸塵勞門。翻有八萬四千諸功",
    "T45n1863_002:0423b11": "德門。既說恒沙功德。還有恒沙過失。若真",
    "T45n1863_002:0423b12": "如不遍無恒沙性塵勞。許真如遍。何無恒沙",
    "T45n1863_002:0423b13": "塵勞性。又云。如來藏性及第八識。如末尼珠",
    "T45n1863_002:0423b14": "隨緣出故。密嚴經下卷云。如末尼珠置於日",
    "T45n1863_002:0423b15": "月光中。隨其所應各雨其物。阿賴耶識亦復",
    "T45n1863_002:0423b16": "如是。與習氣合。變似眾色周於世間。若無",
    "T45n1863_002:0423b17": "漏相應。即雨一切諸功德法者。則自所執第",
    "T45n1863_002:0423b18": "八識藏為佛正因。其義有失。何者。經云與無",
    "T45n1863_002:0423b19": "漏相應即雨功德。明第八識。非為正因。他性",
    "T45n1863_002:0423b20": "相應非自性故。准此即知。至初地時。第八由",
    "T45n1863_002:0423b21": "無漏相應。生無漏智。非是有漏親生無漏。",
    "T45n1863_002:0423b22": "准此經文。無漏先有不由新熏。何得說言第",
    "T45n1863_002:0423b23": "八為正。又此相應無漏之法亦是功德。從第",
    "T45n1863_002:0423b24": "八雨第八。未有無漏俱時。此如何起。不可說",
    "T45n1863_002:0423b25": "有無漏種生。以自不許三乘見道前有無漏",
    "T45n1863_002:0423b26": "法故。又云。帶迷即賴耶無常。悟理如第八常",
    "T45n1863_002:0423b27": "住。故密嚴經中云何阿賴耶識。是意等諸法",
    "T45n1863_002:0423b28": "習氣所依。為分別心之所擾濁。若離分別即",
    "T45n1863_002:0423b29": "成無漏。無漏即常猶如虛空。金光明經云法",
    "T45n1863_002:0423c01": "身是常。應化無常。涅槃亦說。若至佛果。即",
    "T45n1863_002:0423c02": "非三世。又云。佛不同諸行是有為也。亦不可",
    "T45n1863_002:0423c03": "說非業煩惱為。故名為無為。一切無漏皆非",
    "T45n1863_002:0423c04": "所為。何獨說佛智名非有為耶。故唯識論",
    "T45n1863_002:0423c05": "三因證佛是無常者。限己見聞為妄說也者。",
    "T45n1863_002:0423c06": "此亦不然。若云報佛是相續常。立已成失。若",
    "T45n1863_002:0423c07": "凝然常。即有四失。一違教失。且報佛菩提",
    "T45n1863_002:0423c08": "為是本有。為是今有。若是本有。非從因生。則",
    "T45n1863_002:0423c09": "菩提涅槃俱但有了因。不有生因者。名何故",
    "T45n1863_002:0423c10": "涅槃二十六云。復有生因。謂六波羅蜜菩提",
    "T45n1863_002:0423c11": "等。又若是常。云何因生。涅槃第十三云。若有",
    "T45n1863_002:0423c12": "諸法從緣生者。則知無常。又云。以是義故。從",
    "T45n1863_002:0423c13": "因生法不名為常。下文云。善男子虛空非生",
    "T45n1863_002:0423c14": "非出。非作非造。非有為法。如來亦爾。非生非",
    "T45n1863_002:0423c15": "出。非作非造。非有為法。如如來性。佛性亦",
    "T45n1863_002:0423c16": "爾。非生非出非造非有為法者。此說真如法",
    "T45n1863_002:0423c17": "身。非報身也。不爾。如何報佛名修得。又維摩",
    "T45n1863_002:0423c18": "經從諸功德生等。又涅槃第十九云。如是光",
    "T45n1863_002:0423c19": "明名為智慧。智慧者即是常住。常住之法無",
    "T45n1863_002:0423c20": "有因緣。有多番釋常法無因。又云。涅槃之體",
    "T45n1863_002:0423c21": "非本無今有。若涅槃體本無今有。則非無漏",
    "T45n1863_002:0423c22": "常住之法。又高貴德菩薩云。凡因莊嚴而得",
    "T45n1863_002:0423c23": "成者。悉名無常。此大菩提莊嚴成故因修方",
    "T45n1863_002:0423c24": "有。名本無今有。云何是常。又云。涅槃之體非",
    "T45n1863_002:0423c25": "如是等五因所成。六波羅蜜等既為了非生。",
    "T45n1863_002:0423c26": "或本因故常。菩提之體五因所得。六波羅蜜",
    "T45n1863_002:0423c27": "等既為生因。故是無常。二違理失。佛性論",
    "T45n1863_002:0423c28": "第二解三如來藏。三能攝為藏。云謂果地。",
    "T45n1863_002:0423c29": "一切過恒沙數功德。如來應得性時。攝之已",
    "T45n1863_002:0424a01": "盡故。若至果時方言得性者。此性便是無",
    "T45n1863_002:0424a02": "常。何以故。非始得故。故知本有。是故言常。",
    "T45n1863_002:0424a03": "此說自性法身。若是報身。豈應得因時已得",
    "T45n1863_002:0424a04": "圓滿。云攝已盡。准知四智心品。若因已滿",
    "T45n1863_002:0424a05": "不假更修因。大圓鏡智至果方生。即是始得。",
    "T45n1863_002:0424a06": "故是無常。又第三云。轉依有四種相。應知。",
    "T45n1863_002:0424a07": "一者為生依。二滅依。乃至云。一生依者。佛",
    "T45n1863_002:0424a08": "無分別道相續依止。若不緣此法無分別道",
    "T45n1863_002:0424a09": "即不得生。既云無分別道相續依止。明不同",
    "T45n1863_002:0424a10": "如凝然常住。又解涅槃難中云。非道所生。故",
    "T45n1863_002:0424a11": "此法必須因道得至。非道能生。是故未修時",
    "T45n1863_002:0424a12": "不得言無。是故無生義。立無後際故。是得",
    "T45n1863_002:0424a13": "無滅中際無業煩惱等。故無變易。以無生",
    "T45n1863_002:0424a14": "異滅等三失故說常住。菩提既是道生。未修",
    "T45n1863_002:0424a15": "時無。因修方得。故異涅槃。非是常住。又云。",
    "T45n1863_002:0424a16": "若離涅槃。無有一法是常住。故涅槃前際等",
    "T45n1863_002:0424a17": "無故。故知常。菩提有始有前際故。明非常住。",
    "T45n1863_002:0424a18": "若云報身不離涅槃故是常者。豈他受變化",
    "T45n1863_002:0424a19": "離涅槃耶。又梁攝論十五。六因證受用身不",
    "T45n1863_002:0424a20": "成自性身。此意真如為自性。報佛名受用。六",
    "T45n1863_002:0424a21": "因者。一由色身及行身顯現故。釋云。十入名",
    "T45n1863_002:0424a22": "色身。受等名行身。諸佛以真如法為身。於法",
    "T45n1863_002:0424a23": "身中色行不可得。應身則不爾。此義云何。一",
    "T45n1863_002:0424a24": "切智大定大悲等恒伽沙等如來功德。雖依",
    "T45n1863_002:0424a25": "法身。若顯現時不離化身。此化身以佛異一",
    "T45n1863_002:0424a26": "切眾生。為應身事相故。色行於應身有。於法",
    "T45n1863_002:0424a27": "身無。是故應身不成法身。六阿梨耶識及生",
    "T45n1863_002:0424a28": "起識現轉依。非道理故。釋云。阿梨耶識及",
    "T45n1863_002:0424a29": "生起識即是受用身。此二識轉依名法身。若",
    "T45n1863_002:0424b01": "自性身即是受用身。轉二識依後得何身。由",
    "T45n1863_002:0424b02": "此非道理故。受用身不成自性身。若受用身",
    "T45n1863_002:0424b03": "即是自性身。則無大智等眾德。由不無眾德",
    "T45n1863_002:0424b04": "故。自性身不成受用身。然大莊嚴論第三云。",
    "T45n1863_002:0424b05": "大圓鏡智平等性智名法身者。以第八識持",
    "T45n1863_002:0424b06": "二障種。得鏡智時。捨二障種。第七恒執障平",
    "T45n1863_002:0424b07": "等理。離執證如。因此二智得法身故。故說",
    "T45n1863_002:0424b08": "二智為法身。又真如理功德所依本。二智功",
    "T45n1863_002:0424b09": "德所生本。故名法身。若分自性身自受用身。",
    "T45n1863_002:0424b10": "四智俱是自受用身。他受變化因二智起。即",
    "T45n1863_002:0424b11": "說二智為彼二身故。大莊嚴論第三說。觀察",
    "T45n1863_002:0424b12": "智成事智為化身。因二智起故。說二智為彼",
    "T45n1863_002:0424b13": "二身。不爾。二論俱無著造。何故莊嚴論說",
    "T45n1863_002:0424b14": "二智為法身。攝論不許二智為法身。又復八",
    "T45n1863_002:0424b15": "識因位無常。何故果位常無常別。既許常無",
    "T45n1863_002:0424b16": "常別。應許慮非慮心非心色非色等別。又復",
    "T45n1863_002:0424b17": "應化及色點等俱鏡智現。何故能變之心是",
    "T45n1863_002:0424b18": "常住。所變智身是無常。不得難言能變唯",
    "T45n1863_002:0424b19": "是心所變心色別。何廢能變心常住所變是",
    "T45n1863_002:0424b20": "無常。何以故。所變種各殊。能變唯心。所能所",
    "T45n1863_002:0424b21": "俱心智。何得常無常。又天親般若論云。分",
    "T45n1863_002:0424b22": "別有為體。非彼相成就。三相異體故。離彼",
    "T45n1863_002:0424b23": "是如來。此說法身離有為。豈報身相離有為",
    "T45n1863_002:0424b24": "耶。若云不離者。豈不許生。生已經停。豈不",
    "T45n1863_002:0424b25": "是住。既有三相。何得名常。又云。應化有來",
    "T45n1863_002:0424b26": "去。法佛無來去。應化有來去。明知無常。又攝",
    "T45n1863_002:0424b27": "大乘論云。於法身中色行不可得。明報身等",
    "T45n1863_002:0424b28": "色行可得。報身既色行可得。故是無常。亦不",
    "T45n1863_002:0424b29": "得云雖有色行而體是常。涅槃經云。捨無常",
    "T45n1863_002:0424c01": "色獲得常色。受想行識亦復如是者。既許色",
    "T45n1863_002:0424c02": "行同真如常。同如寂靜。何故梁攝論云。若以",
    "T45n1863_002:0424c03": "法身為應身佛。無利益眾生事。若以應身為",
    "T45n1863_002:0424c04": "法身佛。無現世安樂義。以恒喧動離寂靜",
    "T45n1863_002:0424c05": "故。准此論意。以法身常無能利物。報身既常。",
    "T45n1863_002:0424c06": "豈不同如無能利物又若是常。如何難云。若",
    "T45n1863_002:0424c07": "以應身為法身佛。無現世安樂義。以恒喧動",
    "T45n1863_002:0424c08": "離寂靜故。許報身常。如何得言以恒喧動離",
    "T45n1863_002:0424c09": "寂靜故。又法華經論釋三身中唯法身文內",
    "T45n1863_002:0424c10": "云。非虛非如非異。釋云。謂離四種相有四",
    "T45n1863_002:0424c11": "種相者。是無常故。不言報佛亦離四相。三妄",
    "T45n1863_002:0424c12": "引聖教失云。若無常。何故密嚴經說同空常",
    "T45n1863_002:0424c13": "耶。涅槃經云。捨無常色獲得常等。復言如",
    "T45n1863_002:0424c14": "來有常樂我淨等耶。如前廣引。此不誠證。何",
    "T45n1863_002:0424c15": "以故。梁論本云。復自受用身及變化身無常",
    "T45n1863_002:0424c16": "故。云何諸佛以常住法為身。釋論云。若如來",
    "T45n1863_002:0424c17": "不永般涅槃。則如來以常住法為身。受用身",
    "T45n1863_002:0424c18": "及變化身不應是無常。若是無常。云何復言",
    "T45n1863_002:0424c19": "以常住法為身。論本答云。由應身及化身恒",
    "T45n1863_002:0424c20": "但依止法身故。釋云。法身為三身本。云既",
    "T45n1863_002:0424c21": "常住。末依於本願相續恒在故。末亦常住。論",
    "T45n1863_002:0424c22": "云。由應身無捨離故。由化身數現起故。如恒",
    "T45n1863_002:0424c23": "受樂。如恒施食。二身常住應如此知。大莊嚴",
    "T45n1863_002:0424c24": "論金光明經無上依經佛性論等。釋皆相似",
    "T45n1863_002:0424c25": "故。不同如凝湛常住。亦不得言此說應身是",
    "T45n1863_002:0424c26": "他受用。釋云。如來自圓德及利益諸菩薩。",
    "T45n1863_002:0424c27": "此二事不恒相離故。又前云。若自性身即是",
    "T45n1863_002:0424c28": "受用身。轉二識依復得何身。乃至云。若受",
    "T45n1863_002:0424c29": "用身即是自性身。則無大智等眾德故。此言",
    "T45n1863_002:0425a01": "應身即受用身。又涅槃第十九云。又善男子",
    "T45n1863_002:0425a02": "以性故。生住異滅皆悉是常。然念念滅。不",
    "T45n1863_002:0425a03": "可說常。此說四相為常。又第三十三。善男",
    "T45n1863_002:0425a04": "子常法無住處。若有住處。即是無常。十二因",
    "T45n1863_002:0425a05": "緣無定住處。若有住處。十二因緣不得名常。",
    "T45n1863_002:0425a06": "此等皆同約所依如性。故名常。即是。攝論云。",
    "T45n1863_002:0425a07": "由應身化身恒依止法身故。名之為常。非自",
    "T45n1863_002:0425a08": "性常。密嚴等文准此應知。此乃無上調御諸",
    "T45n1863_002:0425a09": "大論師智解咸周。教理顯具。自無法眼。刻",
    "T45n1863_002:0425a10": "舫守株。狂藥入心。出此兇勃。言獲法等同",
    "T45n1863_002:0425a11": "違經文。抑令生滅說會中道。聖智可生。非",
    "T45n1863_002:0425a12": "常見常。隨邪定聚。四不悟四記失云。若依",
    "T45n1863_002:0425a13": "四記。以生必死故。證佛智有生必滅。亦應以",
    "T45n1863_002:0425a14": "無或死死不生。證佛智滅更不起。不可一向",
    "T45n1863_002:0425a15": "記者。說剎那分別記者。即分段身佛既無",
    "T45n1863_002:0425a16": "或滅還生。有生必死。非約佛者。不爾。由未善",
    "T45n1863_002:0425a17": "知四記之意故。此難生。解斯四記。猛難便息。",
    "T45n1863_002:0425a18": "何者。生者必死。一向記。不論剎那與一期。死",
    "T45n1863_002:0425a19": "者生耶。分別記。剎那一期俱分別。若不分別。",
    "T45n1863_002:0425a20": "何名分別記。今為分別。若約一期。無煩惱者",
    "T45n1863_002:0425a21": "死必不生。若據剎那。有或無或俱。須分別。",
    "T45n1863_002:0425a22": "無煩惱中且據如來。現起之智望更生種。名",
    "T45n1863_002:0425a23": "為生現。起滅已不熏種。即死者不生。若據種",
    "T45n1863_002:0425a24": "子生現行。不妨滅。餘種起。雖無煩惱。死復",
    "T45n1863_002:0425a25": "生。舉一例餘。二乘定性無煩惱人一期滅已",
    "T45n1863_002:0425a26": "必不復起。若據剎那。現起智心還熏成種。雖",
    "T45n1863_002:0425a27": "復現滅。新種更生。不定性人俱有剎那滅無",
    "T45n1863_002:0425a28": "一期滅。不捨此身更受身故。若許回心。無",
    "T45n1863_002:0425a29": "學果人捨分段已更受變易。如何得言無煩",
    "T45n1863_002:0425b01": "惱死死不復生。論佛。即佛不死。更有何人名",
    "T45n1863_002:0425b02": "死不生。據有煩惱。生者皆死。死者生耶。據分",
    "T45n1863_002:0425b03": "段說。亦有不生。趣向三乘定入見道。不退之",
    "T45n1863_002:0425b04": "者三惡等身從前死已。必不更生人天。不定",
    "T45n1863_002:0425b05": "約剎那者。生必皆死。死者生耶。即須為分",
    "T45n1863_002:0425b06": "別。若業異熟心雖生不熏種。死已不復生。",
    "T45n1863_002:0425b07": "若從舊種論。雖死還復起。是報佛既有。生已",
    "T45n1863_002:0425b08": "必定有滅。不須分別。剎那一期死者生耶。則",
    "T45n1863_002:0425b09": "須分別。若如是知名解四記。佛自定說生者",
    "T45n1863_002:0425b10": "皆死。是一向記。如何今者更為分別。",
    "T45n1863_002:0425b11": "本性住性謬三",
    "T45n1863_002:0425b12": "有義。如來藏及識藏。一切有情皆平等有。",
    "T45n1863_002:0425b13": "即此名性種性。亦名本性。後熏習者。名為客",
    "T45n1863_002:0425b14": "性。由新熏故。五乘性別。非是本有。真如本識",
    "T45n1863_002:0425b15": "性平等故。一切無別。此說非理。立宗妄故。所",
    "T45n1863_002:0425b16": "以者何。真如法界及第八識。有情齊有。經論",
    "T45n1863_002:0425b17": "誠文。愚智咸許。即此名為性種性者。智者不",
    "T45n1863_002:0425b18": "爾。何故。若此真如及第八識名性種性。一切",
    "T45n1863_002:0425b19": "俱有。何名殊勝。由有法爾無漏種子三乘差",
    "T45n1863_002:0425b20": "別異於無性名為殊勝故。故善戒經第一",
    "T45n1863_002:0425b21": "先明善行性品。不言理性品。又云。修習聖",
    "T45n1863_002:0425b22": "行。行於善果菩提之道。有十法則。能攝取",
    "T45n1863_002:0425b23": "一切善法。瑜伽地持并皆相似。初明本性發",
    "T45n1863_002:0425b24": "心品。下始明習性。性種性中明習種性者。且",
    "T45n1863_002:0425b25": "相對明。非正明。已取以地持六度印相。云",
    "T45n1863_002:0425b26": "菩薩性自樂施等。瑜伽論云。又諸菩薩有六",
    "T45n1863_002:0425b27": "波羅蜜多種性相。由此相故等。又地持云。非",
    "T45n1863_002:0425b28": "種姓人無種姓故。雖復發心懃修精進。必不",
    "T45n1863_002:0425b29": "究竟阿耨菩提。亦不得云無習種性。即此發",
    "T45n1863_002:0425c01": "心懃修精進可非習性。云終不得。以此故知。",
    "T45n1863_002:0425c02": "要有法爾無漏種子。方名習種性。若無本性",
    "T45n1863_002:0425c03": "習性何生。雜集論云。雖有眾緣。無種子不生",
    "T45n1863_002:0425c04": "故非他作。善戒經亦云。若無菩薩性者不得",
    "T45n1863_002:0425c05": "菩提。亦不得云無習性者。經云。是故當知。非",
    "T45n1863_002:0425c06": "因發心有菩薩性此習種性因發心者如何得",
    "T45n1863_002:0425c07": "言非因發心有菩薩性。又地持云。若無菩薩",
    "T45n1863_002:0425c08": "性。雖有一切諸方便行。終不得成無上菩提。",
    "T45n1863_002:0425c09": "善戒經云。雖復具足如是四事。若無菩薩性。",
    "T45n1863_002:0425c10": "而能得成阿耨菩提者。無有是處。又佛性論",
    "T45n1863_002:0425c11": "第四云。五無初相應善性為法者。釋曰。無",
    "T45n1863_002:0425c12": "初者。以性得般若大悲禪定法身普本有故。",
    "T45n1863_002:0425c13": "故言無初。體用未曾相離。故言相應。此言",
    "T45n1863_002:0425c14": "性得。即不由熏。既即言本有。無初明非始起。",
    "T45n1863_002:0425c15": "不得說言此說如理。論云般若大悲禪定法",
    "T45n1863_002:0425c16": "身并本有故。總但說如。與誰為并。又前說",
    "T45n1863_002:0425c17": "煩惱業報并無初。即許三別。今說四法并無",
    "T45n1863_002:0425c18": "初。如何但據理。又本無漏種不名性種性。何",
    "T45n1863_002:0425c19": "故善戒經名善行性品。又佛性論但許真如",
    "T45n1863_002:0425c20": "性無令煩惱滅。不許性有。瑜伽七十四圓成",
    "T45n1863_002:0425c21": "亦同第八心體。亦非性種性。性種性者。是其",
    "T45n1863_002:0425c22": "無漏。本有種子。第八心體既是有漏。如何得",
    "T45n1863_002:0425c23": "為無漏正因。故無性攝大乘第三云。未曾見",
    "T45n1863_002:0425c24": "有毒為甘露。阿賴耶識猶如毒藥。云何能生",
    "T45n1863_002:0425c25": "出世甘露清淨之心。又梁論云何佛世尊說。",
    "T45n1863_002:0425c26": "從他聞音及自正思惟。由此二因正見得生。",
    "T45n1863_002:0425c27": "釋云。此二因於正見是增上緣。今所言因是",
    "T45n1863_002:0425c28": "通名因。緣說緣為因。既說聞熏習為增上",
    "T45n1863_002:0425c29": "緣。明知正見本自有因。下言熏習為種子故",
    "T45n1863_002:0426a01": "出世心得生。論前會訖。下更不釋。皆令准知。",
    "T45n1863_002:0426a02": "非唯親現。聞名開熏習。本正見種亦名熏",
    "T45n1863_002:0426a03": "習。因增長故。所以地持論等亦名為因亦名",
    "T45n1863_002:0426a04": "增長。既此熏習非阿賴耶攝。是此能對治。明",
    "T45n1863_002:0426a05": "知不得以第八體為菩薩性種性名平等因。",
    "T45n1863_002:0426a06": "若許是無漏。則苦集對治。即不得為染法因。",
    "T45n1863_002:0426a07": "故梁論云。即既立為染濁對治及出世心因",
    "T45n1863_002:0426a08": "故。不應後說為不淨名因。若云我取識上功",
    "T45n1863_002:0426a09": "德者。即因法爾有無性。別本有行性。處處誠",
    "T45n1863_002:0426a10": "說。不知有此本有種子名性種性。妄取真如",
    "T45n1863_002:0426a11": "及第八識為性種性。可不慚乎。可不昧乎。",
    "T45n1863_002:0426a12": "無性攝論本意皆同故。故不具引。諸論皆說",
    "T45n1863_002:0426a13": "無漏種子熏習為因。不說真如第八識體為",
    "T45n1863_002:0426a14": "正生因。又復真如不依諸法故。寶性論云。空",
    "T45n1863_002:0426a15": "不依地等。又云。自性清淨心不住彼諸法。處",
    "T45n1863_002:0426a16": "處誠說。不能煩引。何須舉六處意定取彼真",
    "T45n1863_002:0426a17": "如。又云。無上依經云。如來界不可思議。一",
    "T45n1863_002:0426a18": "切眾生有陰入界勝相種類。內外所現。無始",
    "T45n1863_002:0426a19": "時節相續流來。法爾所得。准此經文。即真如",
    "T45n1863_002:0426a20": "界名性種性。此亦不爾。謬引經救故。准此經",
    "T45n1863_002:0426a21": "文。正是無始法爾行性。名陰入界勝相種類",
    "T45n1863_002:0426a22": "內外相續流來法爾所得。法爾所得即法爾",
    "T45n1863_002:0426a23": "義。此處若心意識下。令依依他處觀真如理。",
    "T45n1863_002:0426a24": "除斷染法。理顯智圓。同辨中邊論頌。虛妄分",
    "T45n1863_002:0426a25": "別有。於此二都無。此中唯有空。於彼亦有此。",
    "T45n1863_002:0426a26": "乃至是則契中道。不知此義。執真如界有其",
    "T45n1863_002:0426a27": "種類內外所現相續流來。又云。涅槃第八云。",
    "T45n1863_002:0426a28": "眾生佛性則不如是。雖復處在陰入界中。即",
    "T45n1863_002:0426a29": "不同於陰入界也者。不同前文。無上依經言。",
    "T45n1863_002:0426b01": "有陰入界勝相種類。內外所現相續流來。此",
    "T45n1863_002:0426b02": "同陰入界相。涅槃言不同陰入界相。故事理",
    "T45n1863_002:0426b03": "別。或約無漏與有漏別。云不同彼。不爾。如",
    "T45n1863_002:0426b04": "何言雖復處在陰入界中。何以故。真如遍一",
    "T45n1863_002:0426b05": "切。不可說言雖處在陰中。佛性之言非唯目",
    "T45n1863_002:0426b06": "理。六度等行皆名佛性。又云。勝天王分前後",
    "T45n1863_002:0426b07": "文別。前云。如來法性在有情類蘊界處中。從",
    "T45n1863_002:0426b08": "無始來展轉相續。煩惱不染。此亦非證。此說",
    "T45n1863_002:0426b09": "行性。行亦是法。法言通故。若是理性。體性常",
    "T45n1863_002:0426b10": "住。何得云展轉相續。相續者非常住義。次言",
    "T45n1863_002:0426b11": "清淨法性為諸法本自性無本。此說真如出",
    "T45n1863_002:0426b12": "生諸法者為增上緣。非親因緣出生諸法。然",
    "T45n1863_002:0426b13": "如不生。是增上緣生。若一如生萬德。何有",
    "T45n1863_002:0426b14": "定異因。攝大乘莊嚴論云。諸功德從鏡智起。",
    "T45n1863_002:0426b15": "如既親生。何假智生。又云。佛性論云。佛日慧",
    "T45n1863_002:0426b16": "光令法身生隨意身長法身。即當本性。同善",
    "T45n1863_002:0426b17": "戒經法性自爾者。此亦非證。既說真如名為",
    "T45n1863_002:0426b18": "法性。即是法身。何能令生。涅槃經三十七品。",
    "T45n1863_002:0426b19": "波羅蜜等是名了因。自行尚名為了。佛光豈",
    "T45n1863_002:0426b20": "即能生。又前自云。如雖生法。真如不生故。又",
    "T45n1863_002:0426b21": "云。起信論中。體大即真如體。相大即是無量",
    "T45n1863_002:0426b22": "性功德相。用即能生世出世善因果者。用大。",
    "T45n1863_002:0426b23": "有為行是如用故。能生一切者。此亦不爾。真",
    "T45n1863_002:0426b24": "如豈有作用。若有作用。同諸行故。如增上用",
    "T45n1863_002:0426b25": "諸法得生。此理可爾。不為生用。已下多文意",
    "T45n1863_002:0426b26": "皆證如及第八體名性種性。即名正因生因。",
    "T45n1863_002:0426b27": "餘六度等即為習性緣因了因。唯佛性論真",
    "T45n1863_002:0426b28": "如不生有餘體。攝論賴耶非出世因。大莊嚴",
    "T45n1863_002:0426b29": "第五云。六者無異無起。由真實性非有異體",
    "T45n1863_002:0426c01": "起。故如若親生諸法。有異體起。第三云。即說",
    "T45n1863_002:0426c02": "一切種智為佛身體。又云。轉六波羅蜜等一",
    "T45n1863_002:0426c03": "切善法為佛體故。諸論皆說。轉八識成四智",
    "T45n1863_002:0426c04": "為佛身。不說真如生。不唯第八體。准知餘文。",
    "T45n1863_002:0426c05": "廣引煩釋皆應遮止。有義。成唯識論立五性",
    "T45n1863_002:0426c06": "別。有違理教。言違理者。一切眾生同有理心。",
    "T45n1863_002:0426c07": "有何別因一分眾生無無漏種。設有無漏。何",
    "T45n1863_002:0426c08": "因復有三乘性分。有因即非法爾。亦無因不",
    "T45n1863_002:0426c09": "合不同者。既執一切眾生同有理心為正因。",
    "T45n1863_002:0426c10": "既許理心一切平等。如何得有染淨善惡三",
    "T45n1863_002:0426c11": "界六道三乘性種。若有餘因。理心非本。無",
    "T45n1863_002:0426c12": "別因起。何合不同。若謂待緣。緣從如起。如因",
    "T45n1863_002:0426c13": "既一。緣亦同亦緣。從何生有種種別。若一",
    "T45n1863_002:0426c14": "切生同有真如。共一正因。同數論等從一",
    "T45n1863_002:0426c15": "因起情非情等。體是常住大等無常。又自舉",
    "T45n1863_002:0426c16": "喻。理若虛空。心如法空界。有漏同暗。無漏",
    "T45n1863_002:0426c17": "同明。暗滅明生。由於虛空及由火等親生。豈",
    "T45n1863_002:0426c18": "可暗中先有明性作明親因者。此亦不爾。准",
    "T45n1863_002:0426c19": "喻自違。理若虛空。心同空界。既說理心作物",
    "T45n1863_002:0426c20": "親因。即自能明。何須殊火若由殊火殊",
    "T45n1863_002:0426c21": "火自作明因。豈是虛空及於空界親生明也。",
    "T45n1863_002:0426c22": "餘喻及文并皆自違應自思察。煩不能舉。又",
    "T45n1863_002:0426c23": "云。唯識違於正教。如善戒經性種性者。是理",
    "T45n1863_002:0426c24": "非事。若言是事。有何文證者。此亦不然。彼妄",
    "T45n1863_002:0426c25": "引文。如前略指。行性文證如前已明。又言。若",
    "T45n1863_002:0426c26": "本性有上中下量。違優婆塞戒經云有上中",
    "T45n1863_002:0426c27": "下非本性也。亦違正法華大集經等。由緣因",
    "T45n1863_002:0426c28": "故。無三乘性。若是無因法爾自得。即違深",
    "T45n1863_002:0426c29": "密有上中下非無因也者。此亦不爾。若非本",
    "T45n1863_002:0427a01": "性各自差別。但由緣故根性不同者。豈上中",
    "T45n1863_002:0427a02": "下無自正因。但緣起因。既自無種。緣何所為。",
    "T45n1863_002:0427a03": "涅槃經中。唯說涅槃從了因得。不說有為但",
    "T45n1863_002:0427a04": "緣因生。無種而生。違多聖教。准善戒經善行",
    "T45n1863_002:0427a05": "性品云。言根勝者。菩薩摩訶薩本性猛利。緣",
    "T45n1863_002:0427a06": "覺性中聲聞性鈍。既云本性猛利。明非由客",
    "T45n1863_002:0427a07": "性。又大莊嚴論第一云。由界差別者。眾生有",
    "T45n1863_002:0427a08": "種種界無量界。多界修多羅說。由界差別故。",
    "T45n1863_002:0427a09": "應知三乘種性差別。乃至無四果差別者。",
    "T45n1863_002:0427a10": "眾生菩提有下中上。子果相似故。若無性差",
    "T45n1863_002:0427a11": "別。則無果差別。同深密經有上中下是定",
    "T45n1863_002:0427a12": "有因緣。大集等說由緣因者。據增上說。有四",
    "T45n1863_002:0427a13": "緣故。不違前教言非本性也。非以性故者。",
    "T45n1863_002:0427a14": "意云。不唯由性。亦假增上又緣生。約非如言",
    "T45n1863_002:0427a15": "詮。真如所緣緣種子文下當正示。若云理心",
    "T45n1863_002:0427a16": "為其正因。豈可如理由緣因故成上中下。又",
    "T45n1863_002:0427a17": "復理心名性種性。何故不得云以性故名為",
    "T45n1863_002:0427a18": "菩薩既以性故。言不許行性。本有亦應不以",
    "T45n1863_002:0427a19": "性故言證理心非有。此既不爾。彼云何然。又",
    "T45n1863_002:0427a20": "自云漏生於無漏。何故不許真如無漏生於",
    "T45n1863_002:0427a21": "無漏。又違攝論。如前已引。又云。以乳無酪許",
    "T45n1863_002:0427a22": "生酪。即難酪中無乳應生酪。以酪不生乳。即",
    "T45n1863_002:0427a23": "不許乳生酪者。此難不爾。云乳無酪而生酪",
    "T45n1863_002:0427a24": "者。涅槃經意。難因中有果論。不是不許乳為",
    "T45n1863_002:0427a25": "酪因。細尋彼文。自當開曉。故大莊嚴第一云。",
    "T45n1863_002:0427a26": "復次彼有者。因體有故。非有者。果體非有故。",
    "T45n1863_002:0427a27": "問若爾云何名性。答功德體義故。度者出生",
    "T45n1863_002:0427a28": "功德義故。由此道理。是故名性。又難云。聖無",
    "T45n1863_002:0427a29": "作凡之理。豈不許凡無聖性而作聖者。不爾。",
    "T45n1863_002:0427b01": "誰言凡無聖性而作聖。如我立宗。凡無聖性",
    "T45n1863_002:0427b02": "不作聖。汝立凡無聖性得作聖。何理能遮聖",
    "T45n1863_002:0427b03": "無凡性而作凡。又云。若難無為為其本性生",
    "T45n1863_002:0427b04": "無漏者。即同外道常法為因者。楞伽第二大",
    "T45n1863_002:0427b05": "慧為問佛自釋云。我說法空為如來藏。不同",
    "T45n1863_002:0427b06": "外道者。此救不同彼外道執別有實我名為",
    "T45n1863_002:0427b07": "如來。世尊說法空為如來藏。假名如來。不同",
    "T45n1863_002:0427b08": "外道。汝執無為有體常住能生一切。何異外",
    "T45n1863_002:0427b09": "道冥性等耶。若執體空能生一切。同無因論。",
    "T45n1863_002:0427b10": "又同莊老從無生有。若執常法為緣生起。復",
    "T45n1863_002:0427b11": "違雜集。雜集第四辨緣生相中云。無常緣生",
    "T45n1863_002:0427b12": "故。釋云。此生故彼生者。顯無常緣生義。非無",
    "T45n1863_002:0427b13": "生法為因故。少所生法而得成立。緣生義中",
    "T45n1863_002:0427b14": "云。因剎那滅果剎那生。時分等故。是因果相",
    "T45n1863_002:0427b15": "續不斷義。亦不得云此據有漏及客性說。彼",
    "T45n1863_002:0427b16": "論順逆觀中云。應如是觀緣生起義。一切皆",
    "T45n1863_002:0427b17": "是緣生。唯除法處一分諸無為法。不除無",
    "T45n1863_002:0427b18": "漏故。又若真如能生無漏。復違彼論解因",
    "T45n1863_002:0427b19": "緣。又論云。因緣者。謂阿賴耶識善習氣。與",
    "T45n1863_002:0427b20": "有漏無漏諸法。如其次第為因緣故。非有漏",
    "T45n1863_002:0427b21": "第八識體為無漏因。引無量義經一切法從",
    "T45n1863_002:0427b22": "一法生一法者。所謂無相。大般若云。真如雖",
    "T45n1863_002:0427b23": "生諸法。而真如不生者。如前已辨。又云。經中",
    "T45n1863_002:0427b24": "我德豈即與彼外道我同者。此救亦非。諸大",
    "T45n1863_002:0427b25": "乘經於常樂我淨義假立四德名外道。無有",
    "T45n1863_002:0427b26": "常我等體。於非常我等計故。可不同外道計",
    "T45n1863_002:0427b27": "常法為因。或無因起。汝執常法為因。或無因",
    "T45n1863_002:0427b28": "起。如何有別。亦不得。云涅槃經云。本無今",
    "T45n1863_002:0427b29": "有。有已還無。以此為證。彼文意別。不說無因",
    "T45n1863_002:0427c01": "云本無今有。云異本無。從因而起。云本無",
    "T45n1863_002:0427c02": "今有。起已即滅云還無。若如文執言無即無",
    "T45n1863_002:0427c03": "因有已還滅。如何即許執報佛常住。又自問",
    "T45n1863_002:0427c04": "云。若常法生無常法者。何故涅槃經中。佛語",
    "T45n1863_002:0427c05": "外道云。汝因是常。果是無常。我因無常。果是",
    "T45n1863_002:0427c06": "常耶。答因有遠因近因。果有近果遠果。外道",
    "T45n1863_002:0427c07": "唯有常因無其常果。佛法遠因是常。近因無",
    "T45n1863_002:0427c08": "常。遠果是常。近果無常。此答令乖准。涅槃三",
    "T45n1863_002:0427c09": "十三云。一切善業是涅槃因。因有二。一近",
    "T45n1863_002:0427c10": "二遠。近即三解脫門。遠者無量世所修善法。",
    "T45n1863_002:0427c11": "若遠因常即是滅諦。但可說證不得說修。二",
    "T45n1863_002:0427c12": "十七云。說涅槃因名為佛性。佛性名通。非",
    "T45n1863_002:0427c13": "唯真如。六度等法并名佛性。二十二云。未得",
    "T45n1863_002:0427c14": "阿耨菩提時。佛性因故。是過去現世未來。",
    "T45n1863_002:0427c15": "果則不爾。有是三世。有非三世。准此文意。",
    "T45n1863_002:0427c16": "因即福智。果通智斷。故因通三世。果世非",
    "T45n1863_002:0427c17": "世。若說真如為遠因者。因亦通世非世。如",
    "T45n1863_002:0427c18": "何但言三世。三十三云。眾生佛性猶如虛空。",
    "T45n1863_002:0427c19": "非三世故。佛性常故。非三世攝。又佛自答。我",
    "T45n1863_002:0427c20": "因無常。果是常。因中有遠近。因通三世。今",
    "T45n1863_002:0427c21": "有將自凡心翻覆佛教云。遠因常無常。妄以",
    "T45n1863_002:0427c22": "近遠因果相對分常無常。又復自許真如生",
    "T45n1863_002:0427c23": "法。何故但能遠生為遠因。因不能近生為近",
    "T45n1863_002:0427c24": "因。如理既常住。近不為因。遠亦非空。性體",
    "T45n1863_002:0427c25": "凝然遠能為因。近亦爾。以體前後無差別故。",
    "T45n1863_002:0427c26": "佛說生因是無常。乖佛說為常。佛有無性。",
    "T45n1863_002:0427c27": "違聖說有性。此乃執自智見為是。將佛菩薩",
    "T45n1863_002:0427c28": "為非。何異待兔角而觸妙高。拔龜毛以填",
    "T45n1863_002:0427c29": "渤澥。豈可得乎。寧不思乎。",
    "T45n1863_002:0428a01": "五性唯新謬四",
    "T45n1863_002:0428a02": "有義。五性差別皆由新熏。正法華第三云。先",
    "T45n1863_002:0428a03": "無三乘性後殖三乘因。名有三乘性。既云後",
    "T45n1863_002:0428a04": "殖。明非本有。上法華經及大集文。據習性",
    "T45n1863_002:0428a05": "說。非性種性者。亦不應理。且彼說真如及心",
    "T45n1863_002:0428a06": "為性種性。妄者如瑜伽二十一云。謂若種性",
    "T45n1863_002:0428a07": "自性若種性安立等。種性自性中云。今此種",
    "T45n1863_002:0428a08": "性以何為體。答附在所依有如是相。六處所",
    "T45n1863_002:0428a09": "攝。從無始世展轉傳來法爾所得。若是真如。",
    "T45n1863_002:0428a10": "豈名附在所依六處所攝。又種性安立中。云",
    "T45n1863_002:0428a11": "何得言。種種相續種種流轉。如是種子非於",
    "T45n1863_002:0428a12": "六處有別異相。即於如是種類分位六處殊",
    "T45n1863_002:0428a13": "勝。從無始世展轉傳來法爾所得。有如是相",
    "T45n1863_002:0428a14": "及以言說。謂為種性種子界性。是故當言墮",
    "T45n1863_002:0428a15": "一相續。准此所說。菩薩地善戒地持明性種",
    "T45n1863_002:0428a16": "性文。皆同此。明非真如。新熏妄者。准前文。",
    "T45n1863_002:0428a17": "說既非真如。後言無始明本性別。若唯新",
    "T45n1863_002:0428a18": "熏有五性別。即見道前不許有無漏。云何下",
    "T45n1863_002:0428a19": "文云。云何名為安住種性補特伽羅。唯住種",
    "T45n1863_002:0428a20": "性而未趣入。亦未出離。謂如今有一補特伽",
    "T45n1863_002:0428a21": "羅。成就出世聖法種子。而未獲得親近善士",
    "T45n1863_002:0428a22": "聽聞正法。未於如來正覺正說法毘奈耶獲",
    "T45n1863_002:0428a23": "得正信。未受持淨戒。未攝受多聞。未增長惠",
    "T45n1863_002:0428a24": "捨。未調伏諸見。如是名為唯住種性而未趣",
    "T45n1863_002:0428a25": "入。請舉斯文。聲聞本性豈由新熏。豈須",
    "T45n1863_002:0428a26": "有部所立宗耶。菩薩地言無始法爾六處殊",
    "T45n1863_002:0428a27": "勝等文。准此可知。又佛性論云。無初者。以性",
    "T45n1863_002:0428a28": "得大悲般若禪定法身本有故。故言無初。信",
    "T45n1863_002:0428a29": "大悲等是四德。既云無初。明因有。復云性",
    "T45n1863_002:0428b01": "得。明非新熏。又魏梁唐等攝論并云。又此如",
    "T45n1863_002:0428b02": "理作意相應是世間心。彼正見相應是出世",
    "T45n1863_002:0428b03": "心。未曾有時俱生俱滅。是故此心非彼所熏。",
    "T45n1863_002:0428b04": "既不所熏為彼種子。不應道理。然說聞熏習",
    "T45n1863_002:0428b05": "為出世心因者。梁論自會是增上緣。唐論復",
    "T45n1863_002:0428b06": "云。此中聞熏習攝受彼種子。不相應故。又大",
    "T45n1863_002:0428b07": "莊嚴論云。若無性差別則無信差別。乃至云。",
    "T45n1863_002:0428b08": "若無性差別亦無果差別。由此四差別。是故",
    "T45n1863_002:0428b09": "應知種性有體。大般若善勇猛會勝鬘楞伽",
    "T45n1863_002:0428b10": "經善戒經地持論瑜伽論佛地論。皆說法爾",
    "T45n1863_002:0428b11": "性別。不言由熏。恐煩不引。所以正法華云。先",
    "T45n1863_002:0428b12": "無三乘性。後殖三乘因。佛種從緣起等者。皆",
    "T45n1863_002:0428b13": "由逢緣資熏本性方能得果。非本無因。五性",
    "T45n1863_002:0428b14": "新起。無因而生五性差別。非釋種子。又如",
    "T45n1863_002:0428b15": "寂調音天子所問經云。如貧人食是輪王毒。",
    "T45n1863_002:0428b16": "法華不許親近小乘。云何世尊見有平等理",
    "T45n1863_002:0428b17": "心大性。而不教發大心令興小意。欲行大",
    "T45n1863_002:0428b18": "道。何爾小徑。彼自無瘡。何傷之也。熟思勿",
    "T45n1863_002:0428b19": "誤。故知五性法爾自有。待現緣發方果成熟",
    "T45n1863_002:0428b20": "故。漏無漏種各二類。一本性二習性。故瑜伽",
    "T45n1863_002:0428b21": "第二云。又種子體無始時來相續不絕。性雖",
    "T45n1863_002:0428b22": "有之。然由淨不淨業差別熏發。望數數取異",
    "T45n1863_002:0428b23": "熟果。說彼為新。攝大乘云。聞等熏習無果生。",
    "T45n1863_002:0428b24": "非道理。涅槃二十六云。眾生佛性不名為佛。",
    "T45n1863_002:0428b25": "以諸功德因緣和合。得見佛性。然後得佛。汝",
    "T45n1863_002:0428b26": "言眾生悉有佛性。何故不見者。是義不然。",
    "T45n1863_002:0428b27": "何以故。因緣未和合故。以是義故。我說二",
    "T45n1863_002:0428b28": "因。正緣因。正因名為佛性。緣因者發菩提",
    "T45n1863_002:0428b29": "心。以二因緣得阿耨菩提。如石出金。佛性之",
    "T45n1863_002:0428c01": "因非如空常有。非如兔角無。准此須解。若云。",
    "T45n1863_002:0428c02": "優婆塞戒經云。若說有菩薩性。是名外道者。",
    "T45n1863_002:0428c03": "不爾。善戒經說。有菩薩性者以大乘成熟等。",
    "T45n1863_002:0428c04": "涅槃亦說悉有佛性。豈外道耶。欲明五性唯",
    "T45n1863_002:0428c05": "新熏。云有本性者。即外道義。欲證一切有佛",
    "T45n1863_002:0428c06": "性。若說無者。是小乘義。故成相反。徒引多文",
    "T45n1863_002:0428c07": "妄為解釋。不如依論以釋佛經。恐此文煩故",
    "T45n1863_002:0428c08": "略不舉。",
    "T45n1863_002:0428c09": "真如為種謬五",
    "T45n1863_002:0428c10": "有義瑜伽論云。諸出世間法從何種子生。若",
    "T45n1863_002:0428c11": "言麁重自性種子生。不應道理。答諸出世間",
    "T45n1863_002:0428c12": "法從真如所緣緣種子生。非彼習氣積集種",
    "T45n1863_002:0428c13": "子所生。西方兩釋。一護法等云。此是緣真如",
    "T45n1863_002:0428c14": "智以真如為所緣緣故。名真如所緣緣種",
    "T45n1863_002:0428c15": "子。二難陀等云。是聞熏習種子從佛正體智。",
    "T45n1863_002:0428c16": "各為真如所緣緣種子。此二釋非。何以故。",
    "T45n1863_002:0428c17": "論云。若非習氣積集種子所生者。何因緣故",
    "T45n1863_002:0428c18": "建立三種涅槃法種性補特伽羅。及建立",
    "T45n1863_002:0428c19": "不般涅槃法補特伽羅。所以者何。一切皆",
    "T45n1863_002:0428c20": "有真如所緣緣故。准此難意。真如皆有。無其",
    "T45n1863_002:0428c21": "勝劣。因何分三乘性及有無性。不合可。答",
    "T45n1863_002:0428c22": "家以非一切皆有智種答。難家將一切皆有",
    "T45n1863_002:0428c23": "真如為難。為難之法牒釋難故。同一文故。",
    "T45n1863_002:0428c24": "又論自為問答。不可言難家不得答意。故",
    "T45n1863_002:0428c25": "知答家以真如為種答。難家即云不得有無",
    "T45n1863_002:0428c26": "不同。故知真如能為種生。同大般若真如雖",
    "T45n1863_002:0428c27": "生諸法。真如不生者。此亦不爾。所以者何。若",
    "T45n1863_002:0428c28": "以真如為種生法。過失如前。不平等因。為",
    "T45n1863_002:0428c29": "妄中說云二師釋與論相違者。此亦不爾。釋",
    "T45n1863_002:0429a01": "不違論。何以故。答意以真如為所緣緣之能",
    "T45n1863_002:0429a02": "緣之智種。為出世法因。難意既以真如為所",
    "T45n1863_002:0429a03": "緣。既遍有能緣。亦應一切皆成。何故得立",
    "T45n1863_002:0429a04": "有無性別。若即真如為種能生。應但云從真",
    "T45n1863_002:0429a05": "如種子生出世法。何須云真如所緣緣種子",
    "T45n1863_002:0429a06": "生因。天親般若論云。若一切時一切處實有",
    "T45n1863_002:0429a07": "真如。何故有人能得有不得者。頌答云。時及",
    "T45n1863_002:0429a08": "處實有。而不得真如。無智以住法。餘者有智",
    "T45n1863_002:0429a09": "得。釋云。何故不得。彼無智以心住法。彼以",
    "T45n1863_002:0429a10": "不清淨故。以有智者心不住法。是故能得。",
    "T45n1863_002:0429a11": "准此論意。明如遍難。雙舉智障以答彼難。",
    "T45n1863_002:0429a12": "明知法爾種性無有。若不爾者。但應舉住",
    "T45n1863_002:0429a13": "法。何須說智耶。故瑜伽論以有畢竟障種子",
    "T45n1863_002:0429a14": "及法爾本有無漏種。分五性別。般若論中。",
    "T45n1863_002:0429a15": "以如遍難。舉智及障答。瑜伽以如遍難。偏舉",
    "T45n1863_002:0429a16": "障答。意顯智種有無不同。不由謗法。若由",
    "T45n1863_002:0429a17": "謗法立性不同。即應但立有性。無性不應分",
    "T45n1863_002:0429a18": "四。又復謗法大乘處處皆許悔淨。豈慈氏不",
    "T45n1863_002:0429a19": "知云畢竟不可斷。又復謗法造五逆業感惡道",
    "T45n1863_002:0429a20": "報。但煩惱障。何開所知云有畢竟所知障",
    "T45n1863_002:0429a21": "種子。附在所依非煩惱障種子者。於彼一分",
    "T45n1863_002:0429a22": "建立聲聞種性。一分建立獨覺種性。豈可二",
    "T45n1863_002:0429a23": "乘由為謗法名無種性。彼許二乘得無學果。",
    "T45n1863_002:0429a24": "即受變易迴心向大。豈可所知障畢竟不可",
    "T45n1863_002:0429a25": "斷。又若謗二空即大莊嚴論時邊。四中普斷",
    "T45n1863_002:0429a26": "諸善根。非畢竟無因者。不爾。普斷善外。更何",
    "T45n1863_002:0429a27": "業重為畢竟障。又若由障名不可斷。即合明",
    "T45n1863_002:0429a28": "舉。何故別說畢竟無因。又若真如為種親生",
    "T45n1863_002:0429a29": "出世間法。略有四過。一前後相違過。自前本",
    "T45n1863_002:0429b01": "性門中。即說無漏從有漏心生。今說真如生。",
    "T45n1863_002:0429b02": "定從何是。二門相違。二聖教相違過。瑜伽攝",
    "T45n1863_002:0429b03": "論種子義中。皆云一剎那滅者。生已無間即",
    "T45n1863_002:0429b04": "滅壞故。無有常法得成種子。於一切時無差",
    "T45n1863_002:0429b05": "別故。不可。難云。法爾種子不與能熏相應熏",
    "T45n1863_002:0429b06": "成。何得名種者。不爾。七義釋種子義。能熏所",
    "T45n1863_002:0429b07": "熏釋熏習義。又本有種由熏增長。不說熏生。",
    "T45n1863_002:0429b08": "說熏生者。是新熏種。三自宗相違過。違佛性",
    "T45n1863_002:0429b09": "論有體生無體。名許真如親生出世。即應",
    "T45n1863_002:0429b10": "云二有體生有體。何故說一。四進退相違過。",
    "T45n1863_002:0429b11": "若從有漏生無漏者。復違五十二不說麁重",
    "T45n1863_002:0429b12": "自相種生故。更有多過。如前已辨。所餘義",
    "T45n1863_002:0429b13": "准此知矣。",
    "T45n1863_002:0429b14": "通經法爾謬六",
    "T45n1863_002:0429b15": "有義引經。一切眾生無始時來有種種界。",
    "T45n1863_002:0429b16": "證法爾有五性別等。不應道理。彼說一一",
    "T45n1863_002:0429b17": "眾生各有種種界。如七葉樹。非說一切眾生",
    "T45n1863_002:0429b18": "各多差別。此言法爾。是本性故。非如性力所",
    "T45n1863_002:0429b19": "知種種界也。此不應理。若許一一生各有種種",
    "T45n1863_002:0429b20": "界。一一界相似。如七葉樹者。豈一一生皆作",
    "T45n1863_002:0429b21": "三乘果二十七賢聖多貪食分有無性等。",
    "T45n1863_002:0429b22": "若爾。云何言有聲聞性得聲聞道等。多貪之",
    "T45n1863_002:0429b23": "人說不淨觀等。利鈍根別等。有無相違。鈍利",
    "T45n1863_002:0429b24": "相違。漸頓相違。定相違。豈可一生普具成",
    "T45n1863_002:0429b25": "熟。又彌勒菩薩無著等師。不解經文證五性",
    "T45n1863_002:0429b26": "殊。皆引彼教耶。善戒經說。說共住令轉者。",
    "T45n1863_002:0429b27": "據不定性說。非定性者。楞伽於不定乘中說",
    "T45n1863_002:0429b28": "有趣大乘小即無。大般若同。又云。瑜伽但",
    "T45n1863_002:0429b29": "云無始有無有種性。不言法爾及本性住。非",
    "T45n1863_002:0429c01": "為定證者。不爾。此無始言即是法爾及本性",
    "T45n1863_002:0429c02": "住。何以得知。佛性論云。無初者。性得大悲",
    "T45n1863_002:0429c03": "等。無初即無始性得。即法爾等。又次下引種",
    "T45n1863_002:0429c04": "子有四。一本性住。如何得言不說本性住非",
    "T45n1863_002:0429c05": "為定證耶。又云。瑜伽云。種子有四。一本性",
    "T45n1863_002:0429c06": "住。二先習起。三可修治。謂有涅槃法。四不可",
    "T45n1863_002:0429c07": "修治。謂無涅槃法。約先習種分其五性者。此",
    "T45n1863_002:0429c08": "亦不爾。既立本性住。二先習起。若云約先習",
    "T45n1863_002:0429c09": "種分其五性。只有三種。何得言四。既總先習。",
    "T45n1863_002:0429c10": "何言本性。又違聲聞地二十一說。并如前",
    "T45n1863_002:0429c11": "引。又云。瑜伽云。若般涅槃法者一切種子皆",
    "T45n1863_002:0429c12": "悉具足者。是具足四種。名為一切無涅槃法",
    "T45n1863_002:0429c13": "者。便闕三乘種者。唯有本性住。先習種子",
    "T45n1863_002:0429c14": "不可修治種子。闕可修治種子。名不具足者。",
    "T45n1863_002:0429c15": "此亦不爾。對有無別立後二種。二種相違。云",
    "T45n1863_002:0429c16": "何得云有四種者名為具足。復許有本性住",
    "T45n1863_002:0429c17": "先習種子即可修治。不爾。先習於何云不可",
    "T45n1863_002:0429c18": "治。又云。但由新習熟人不同。不言本性住",
    "T45n1863_002:0429c19": "種有無不同。及不云法爾。若云有教請示其",
    "T45n1863_002:0429c20": "文者。雖前數明。今更略引。即彼自引。種子有",
    "T45n1863_002:0429c21": "四。一本性。如何云不言本性住種。又聲聞地",
    "T45n1863_002:0429c22": "初種性自性種性安立。但云從無始世展轉",
    "T45n1863_002:0429c23": "傳來法爾所得。同善戒經言本性者。陰界六",
    "T45n1863_002:0429c24": "入次第相續。無始無終。法性自爾。法性自爾",
    "T45n1863_002:0429c25": "即法爾也。聲聞菩薩種性之中。俱云無始法",
    "T45n1863_002:0429c26": "爾所得。何獨不信聲聞地文。云為小說。又",
    "T45n1863_002:0429c27": "梁攝論出世間淨章。初二乘正見以聞他音",
    "T45n1863_002:0429c28": "及自思惟為增上緣方始得生。故三乘性無",
    "T45n1863_002:0429c29": "始本有。佛地論云。由法爾故。無始時來一切",
    "T45n1863_002:0430a01": "有情有五種性。又准瑜伽及顯揚論。成立",
    "T45n1863_002:0430a02": "性。皆據本性。既見教文。應信順受。若唯新",
    "T45n1863_002:0430a03": "熏五性差別現能熏因無種何起。若無種生。",
    "T45n1863_002:0430a04": "違四卷楞伽。第一云。大慧若復說無種。有種",
    "T45n1863_002:0430a05": "識三緣合生者。龜應生毛。沙應出油若從因",
    "T45n1863_002:0430a06": "生還本性別。",
    "T45n1863_002:0430a07": "漏生無漏謬七",
    "T45n1863_002:0430a08": "有義。攝大乘論云。如是已說入所知相。入所",
    "T45n1863_002:0430a09": "知相云何應知。乃至謂於大乘而起多聞聞",
    "T45n1863_002:0430a10": "法義已熏心心所法。相續所依。其小聞者無",
    "T45n1863_002:0430a11": "容得入此現觀故。准此論文。多聞熏習。同涅",
    "T45n1863_002:0430a12": "槃經緣因。如乳為酪正因。煖等為因。即本",
    "T45n1863_002:0430a13": "識為正因。彼說非理。此解初因。前後自違。",
    "T45n1863_002:0430a14": "何者。此云多聞熏習為緣因。本識為正因。下",
    "T45n1863_002:0430a15": "云。以無漏教生聞熏習。漸生無漏。非有漏中",
    "T45n1863_002:0430a16": "有無漏性。又云。故知阿賴耶識得與有漏作",
    "T45n1863_002:0430a17": "親因緣。聞熏習種亦與無漏為親因緣。前云",
    "T45n1863_002:0430a18": "是緣。今云親因。一相違也。又云。同瑜伽論正",
    "T45n1863_002:0430a19": "智從聽聞法生。此說緣因。非本性。前云聞熏",
    "T45n1863_002:0430a20": "習是親因。今緣說為緣因。非是本性。二相",
    "T45n1863_002:0430a21": "違也。准上經文。地如理心藥草種子如聞熏",
    "T45n1863_002:0430a22": "習起三乘法。乃至云。如世間地能生一切。要",
    "T45n1863_002:0430a23": "待種子為親因。方能生長。本性亦爾。待聞",
    "T45n1863_002:0430a24": "熏習以為因緣。聖道方生。初以地喻理心。",
    "T45n1863_002:0430a25": "熏習喻種子此地為緣因。種子正因。前云",
    "T45n1863_002:0430a26": "熏習同瑜伽說為緣因。非是本性。三相違也。",
    "T45n1863_002:0430a27": "又云。如地雖能生一切。要待種子以為親",
    "T45n1863_002:0430a28": "因。方能生長。本性亦爾。待聞熏習以為因",
    "T45n1863_002:0430a29": "緣。聖道方生。更以本性喻如大地不親生物。",
    "T45n1863_002:0430b01": "要待種子。種子為親因。本性為緣因。前云熏",
    "T45n1863_002:0430b02": "習。同涅槃緣因正因即佛性。今復說本性。如",
    "T45n1863_002:0430b03": "地翻作緣因。四相違也。又云。如地生草木。",
    "T45n1863_002:0430b04": "或疎緣亦作親因。此說違涅槃經。二十六",
    "T45n1863_002:0430b05": "云。種子等是生因。地水糞等名了因。今者",
    "T45n1863_002:0430b06": "說地亦作親因。五相違也。又梁攝論。從他",
    "T45n1863_002:0430b07": "聞音。如理思惟。望於正見。是增上緣。今說聞",
    "T45n1863_002:0430b08": "熏為親因緣。六相違也。攝論又云。此世間心",
    "T45n1863_002:0430b09": "未曾與彼出世間心俱生。識非彼所熏為彼",
    "T45n1863_002:0430b10": "種子。不應道理。今說為種。七相違也。又聲聞",
    "T45n1863_002:0430b11": "地及菩薩地及莊嚴論顯揚論等說本有種。",
    "T45n1863_002:0430b12": "今說唯新。八相違也。又唯新熏。成唯識論",
    "T45n1863_002:0430b13": "不正師義有舊新種。是其正義。決邪乖正。",
    "T45n1863_002:0430b14": "九相違也。又云。瑜伽論說。地獄三無漏根。從",
    "T45n1863_002:0430b15": "當果說。現無種子者。不爾。五十七云。三根行",
    "T45n1863_002:0430b16": "定不成。種子或成不成。謂般涅槃法者成熟。",
    "T45n1863_002:0430b17": "不般涅槃法者不成熟故。又現在存種。當果",
    "T45n1863_002:0430b18": "可生。現在無因。當果如何起。又後有部雖",
    "T45n1863_002:0430b19": "三世有。法至生相方始說得。大乘但有現",
    "T45n1863_002:0430b20": "在。無種說何當成。若准瑜伽五十一。解得",
    "T45n1863_002:0430b21": "獲成就中。初破他云。若得是諸行生因者。",
    "T45n1863_002:0430b22": "若從先來未得此法。此既無有生因之得。應",
    "T45n1863_002:0430b23": "常不生。由此亦應畢竟不得。今若現無種生",
    "T45n1863_002:0430b24": "因。當果當不生。應畢竟不得。豈得難他無得",
    "T45n1863_002:0430b25": "不生。自許無種說當果起。名為成熟。乖瑜",
    "T45n1863_002:0430b26": "伽之正文。十相違也。又例云酪雖不生乳。",
    "T45n1863_002:0430b27": "乳中無酪。為酪因。聖雖不從凡。凡無聖種。",
    "T45n1863_002:0430b28": "令聖起者。今且為作相違決定例云。烟不",
    "T45n1863_002:0430b29": "為因。還起本烟。起非無自種。因聖不從凡。",
    "T45n1863_002:0430c01": "因凡生聖。雖凡生有自種。次為答云。外或",
    "T45n1863_002:0430c02": "無熏習。酪不熏乳。乳生酪。內法必熏生。非無",
    "T45n1863_002:0430c03": "漏熏無無漏。亦不可云法爾之種由新熏生。",
    "T45n1863_002:0430c04": "法爾道理因緣道理皆許得立。若由熏生。即",
    "T45n1863_002:0430c05": "因緣道理。非法爾道理。若云初無漏無因類",
    "T45n1863_002:0430c06": "者。何故攝大乘論云。又出世心雖未生說出",
    "T45n1863_002:0430c07": "世心。雖未生時。已能對治諸煩惱纏者。此同",
    "T45n1863_002:0430c08": "類因展轉相續。剎那勢力能為對治。外法非",
    "T45n1863_002:0430c09": "親因。不可例同外。若外必同內外。應具四緣",
    "T45n1863_002:0430c10": "等。又云。見道已前有漏生有漏。此是有漏之",
    "T45n1863_002:0430c11": "因生於有漏。非是以因有漏故果亦有漏。",
    "T45n1863_002:0430c12": "從其漏生無漏時。此是無漏之因生於無",
    "T45n1863_002:0430c13": "漏者。令為比量相違例云。見道已前因有",
    "T45n1863_002:0430c14": "漏。不許因有漏無漏生。世第一法是世間世",
    "T45n1863_002:0430c15": "因非生出世種。又無漏有因無漏起。無漏之",
    "T45n1863_002:0430c16": "因無漏名無漏。名無漏無因果不生有漏。誰",
    "T45n1863_002:0430c17": "之無漏種。又云。唯信外道無生有。不信涅槃",
    "T45n1863_002:0430c18": "轉無明為明。有漏生無漏者。亦不爾。楞伽",
    "T45n1863_002:0430c19": "不許無生有。何同外道有因無無明即轉變",
    "T45n1863_002:0430c20": "因。豈不同於雨眾說。又云。論云。唯初無漏",
    "T45n1863_002:0430c21": "五蘊剎那等。乃至若謂大乘無剎那者。出何",
    "T45n1863_002:0430c22": "經論者。前引攝論有同類因。瑜伽論本無漏",
    "T45n1863_002:0430c23": "種。又楞伽第四云。無漏無剎那。寧非明說。如",
    "T45n1863_002:0430c24": "觀渧瀝不覩玉泉。若視秋毫莫見嵩岱。",
    "T45n1863_002:0430c25": "能顯中邊慧日論第二"
}