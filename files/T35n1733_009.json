{
    "T35n1733_009:0277a02": "華嚴經探玄記卷第九(第六會)",
    "T35n1733_009:0277a04": "魏國西寺沙門法藏述",
    "T35n1733_009:0277a05": "十地品第二十二之一",
    "T35n1733_009:0277a06": "將釋此文四門同前。初釋名亦二。先釋",
    "T35n1733_009:0277a07": "會名者他化天會約處為名。謂他化作樂",
    "T35n1733_009:0277a08": "具自得受用顯非己力。表入地所證真如",
    "T35n1733_009:0277a09": "非由緣造故名也。二品名者。此品名有四",
    "T35n1733_009:0277a10": "種。一別譯本名漸備一切智德經。二下文名",
    "T35n1733_009:0277a11": "集一切智智法門品。此二就功能立名。謂",
    "T35n1733_009:0277a12": "十地因行能集生一切佛智德。然十德漸增",
    "T35n1733_009:0277a13": "故云漸備。三更別譯一本名十住經四此中",
    "T35n1733_009:0277a14": "名十地。此二約義帶數受稱。謂十是一周",
    "T35n1733_009:0277a15": "圓數。地是就義約喻為名。謂生成佛智住",
    "T35n1733_009:0277a16": "持故也。餘釋總別名等下本分中辨。二來",
    "T35n1733_009:0277a17": "意中亦二。先會來意者前是阿含行滿。次明",
    "T35n1733_009:0277a18": "入證成果義次第故是故來也。二品來者。前",
    "T35n1733_009:0277a19": "明迴比向證。今明迴已得證顯行不虛故",
    "T35n1733_009:0277a20": "次來也。又前約比位寄顯普賢圓滿行德。今",
    "T35n1733_009:0277a21": "約證位寄顯三乘差別行德。顯法次第故次",
    "T35n1733_009:0277a22": "來也。是故前諸位內皆悉廣顯普賢自在之",
    "T35n1733_009:0277a23": "德。於此地上絕無其名者是此事也。豈可",
    "T35n1733_009:0277a24": "地前深廣證地反劣。但是寄顯不同故也。問",
    "T35n1733_009:0277a25": "宜應證地是深順同普德。地前位淺。應順",
    "T35n1733_009:0277a26": "三乘。何不爾耶。答此中文意為顯教相不",
    "T35n1733_009:0277a27": "同故爾。謂若於地上得普賢德則與三乘",
    "T35n1733_009:0277a28": "教便不別。今明若是三乘行位則於地前",
    "T35n1733_009:0277a29": "實不自在。顯此一乘則不如是故於彼地",
    "T35n1733_009:0277b01": "前則便自在得普賢德。是故若准此普賢地",
    "T35n1733_009:0277b02": "前而取地上其地上行相甚深。甚深非如",
    "T35n1733_009:0277b03": "此說此即下普賢行品是也。若准此三乘證",
    "T35n1733_009:0277b04": "地行相而取地前其地前行甚極麁淺。不",
    "T35n1733_009:0277b05": "同前說。即是瑜伽菩薩地內十二住中初二",
    "T35n1733_009:0277b06": "是也。問何故不齊。謂一乘地前有普賢德。",
    "T35n1733_009:0277b07": "一乘地上亦有普賢行如普賢行品說。三乘",
    "T35n1733_009:0277b08": "地上德如此品說。三乘地前行文中何不",
    "T35n1733_009:0277b09": "說。答此經宗明一乘故是故一乘行廣。論",
    "T35n1733_009:0277b10": "三乘位略辨也。又釋以一乘十地甚深故",
    "T35n1733_009:0277b11": "通攝三乘等總為十地。仍以六相陀羅尼",
    "T35n1733_009:0277b12": "門融顯無盡成普賢十地自在之義。地前",
    "T35n1733_009:0277b13": "則未能如是。但直顯普賢故不同地上",
    "T35n1733_009:0277b14": "也。三宗趣者亦二。先明會宗。謂約人有",
    "T35n1733_009:0277b15": "化主及助化各有體相用並通性起及修",
    "T35n1733_009:0277b16": "生可知。約法有生了因果及差別平等二",
    "T35n1733_009:0277b17": "種因果。亦是修生本有因果亦有教事及義",
    "T35n1733_009:0277b18": "理體相用準前可知。但通性起為異。餘義",
    "T35n1733_009:0277b19": "準知。二品宗者。此品約總正以十地證行",
    "T35n1733_009:0277b20": "為宗。別說有十義。一約本唯是果海不可",
    "T35n1733_009:0277b21": "說性。二約所證是離垢真如。三約智謂根",
    "T35n1733_009:0277b22": "本後得等三智。四約斷謂離二障種現。五約",
    "T35n1733_009:0277b23": "所修。初地修願行。二地戒行。三禪行。四道品",
    "T35n1733_009:0277b24": "行。五諦行。六緣生行。七菩提分行。八淨土",
    "T35n1733_009:0277b25": "行。九說法行。十受位行。六約修成有四行。",
    "T35n1733_009:0277b26": "謂初地信樂行。二戒行。三定行。四已上總",
    "T35n1733_009:0277b27": "是慧行。慧行中四五六是二乘慧。七地已",
    "T35n1733_009:0277b28": "去是菩薩慧。七約位有二位。謂證位阿含",
    "T35n1733_009:0277b29": "位。是十地之位故也。八約寄乘法。謂初二",
    "T35n1733_009:0277c01": "三地寄世間人天乘。四五六七地寄出世",
    "T35n1733_009:0277c02": "間是三乘。八地已上出出世間是一乘法。故",
    "T35n1733_009:0277c03": "以諸乘為此地法也。九約寄位之行。謂於",
    "T35n1733_009:0277c04": "十地成檀等十度行。十約報現十王事相。",
    "T35n1733_009:0277c05": "餘義下當別辨。四釋文者亦二。先科簡後",
    "T35n1733_009:0277c06": "釋文。初科簡者今此會中有十一品。問此",
    "T35n1733_009:0277c07": "會與前二三四五會何別耶。答有五別。一",
    "T35n1733_009:0277c08": "前有流此無流。二前末此本。三前不共。謂",
    "T35n1733_009:0277c09": "是普賢德故。此為共。謂此十地通三乘人天",
    "T35n1733_009:0277c10": "等共採故。地論云亦能生成人天道行可",
    "T35n1733_009:0277c11": "知。四前但論因行此會通果故。五前比位",
    "T35n1733_009:0277c12": "此明證位。問此會何故無昇天集眾等序",
    "T35n1733_009:0277c13": "耶。答為表此會證法無二不可以事相",
    "T35n1733_009:0277c14": "標其玄趣。此則前麁後細故。二為地前攝",
    "T35n1733_009:0277c15": "一乘別教普賢之法故有昇天集眾表勝方",
    "T35n1733_009:0277c16": "說。地上寄位同於三乘故隱彼自在之相",
    "T35n1733_009:0277c17": "同餘經而說。此則前細後麁故也。此文分",
    "T35n1733_009:0277c18": "二。初九品明緣修因果。後二品辨性德因",
    "T35n1733_009:0277c19": "果。初中亦二。先六品顯因位德滿。後三品",
    "T35n1733_009:0277c20": "明果位德現。就前中亦二。先十地一品顯",
    "T35n1733_009:0277c21": "其證位。後五品明位中行用。前中亦二。先",
    "T35n1733_009:0277c22": "長行散說。後偈頌總攝。前中亦二。先明所說",
    "T35n1733_009:0277c23": "十地。後他方菩薩來證此說。前中亦二。先顯",
    "T35n1733_009:0277c24": "此界所說十地。後結十方無盡世界所說十",
    "T35n1733_009:0277c25": "地。就前此方所說中。或總為一或分為二",
    "T35n1733_009:0277c26": "或三四五乃至於十或為四十八段言一者",
    "T35n1733_009:0277c27": "謂總是一十地法門也。言二者初正說十地",
    "T35n1733_009:0277c28": "後動地雨華等明感瑞顯實。或為三者謂序",
    "T35n1733_009:0277c29": "正流通。此中所辨要唯教證既殊三分亦",
    "T35n1733_009:0278a01": "異。就教三者初至起分是其由序。以起發",
    "T35n1733_009:0278a02": "正說故。二本分已去是其正宗。於中雖後",
    "T35n1733_009:0278a03": "有廣有略同說地法判為正宗。三地利益",
    "T35n1733_009:0278a04": "分下辨法力感益判為流通。二就證三者。",
    "T35n1733_009:0278a05": "初一序分判為由序。二三昧分是證。正宗。因",
    "T35n1733_009:0278a06": "入此定正顯實證故。地論云此三昧是法",
    "T35n1733_009:0278a07": "體也。三流通之義釋有二類。一以己之德",
    "T35n1733_009:0278a08": "流被信地。說為流通。若從此義加分已去",
    "T35n1733_009:0278a09": "皆是流通。以說自所得令信行地菩薩證",
    "T35n1733_009:0278a10": "入地故。二顯法利益流及末代。若從此義",
    "T35n1733_009:0278a11": "即地利益分方是流通。今據前義說也。或為",
    "T35n1733_009:0278a12": "四者於正說內自分為二。先是法說顯地。",
    "T35n1733_009:0278a13": "後影像分寄喻彰地。教證准前故為四也。",
    "T35n1733_009:0278a14": "或為五者并後結證偈頌怗前為五。或為",
    "T35n1733_009:0278a15": "六者隨行以分。初至起分是起化之由為",
    "T35n1733_009:0278a16": "生物信。二本分中略說地法歎其殊勝起",
    "T35n1733_009:0278a17": "眾樂欲。三請分之中彰地出言令生正解。",
    "T35n1733_009:0278a18": "四說分中廣明修相令物起行。五影像分",
    "T35n1733_009:0278a19": "中寄喻顯德。六地利益分中明德成證實",
    "T35n1733_009:0278a20": "感化斯現。故地論云以得法力大地動等。或",
    "T35n1733_009:0278a21": "為七者從初至請即為六分。說分通十。總",
    "T35n1733_009:0278a22": "為第七。或為八者分後地利益分異前故",
    "T35n1733_009:0278a23": "有八也。或九者分影像分為第八。利益分",
    "T35n1733_009:0278a24": "為第九。或十者增其偈頌。此十次第有其",
    "T35n1733_009:0278a25": "三義。一就化相通為起說。二就化意通為",
    "T35n1733_009:0278a26": "顯證。三隨宗要證教雙辨。初起說者。如來",
    "T35n1733_009:0278a27": "將說先記時處現相集眾。發起所說以之",
    "T35n1733_009:0278a28": "為序。由序既興。將為眾說時。金剛藏默入",
    "T35n1733_009:0278a29": "三昧顯己自證能為眾說。又為受加故。次",
    "T35n1733_009:0278b01": "第二明三昧分。由入三昧十方諸佛讚歎",
    "T35n1733_009:0278b02": "與力故。次第三明其加分。既得聖力欲為",
    "T35n1733_009:0278b03": "眾說。但定無言說宜從寂起故。次第四明",
    "T35n1733_009:0278b04": "其起分。從定起已略宣地相起後廣說故。",
    "T35n1733_009:0278b05": "次第五明其本分。然彼本中略說地名不",
    "T35n1733_009:0278b06": "廣分別。大眾渴仰聞名欲義。相與啟請故。",
    "T35n1733_009:0278b07": "次第六明其請分。眾既請已正為廣陳故。次",
    "T35n1733_009:0278b08": "第七彰其說分。乃至十地通亦名說。法說難",
    "T35n1733_009:0278b09": "解宜以喻顯故。次第八明地影像分。為說",
    "T35n1733_009:0278b10": "既竟宜顯法勝益。勸信傳通故。次第九明",
    "T35n1733_009:0278b11": "地利益分。既長行散說。宜以偈總攝令易",
    "T35n1733_009:0278b12": "受持故。次第十明於偈頌。二顯證者為化之",
    "T35n1733_009:0278b13": "意宗為顯證。於中初分顯證由序。後九正",
    "T35n1733_009:0278b14": "顯證相。九中前三就相顯證。次四就說顯",
    "T35n1733_009:0278b15": "證。次一就益顯證。後一重述證德。前三之",
    "T35n1733_009:0278b16": "中。初三昧分寄入顯證。二加分因加以顯",
    "T35n1733_009:0278b17": "得證之相。地論云何以故加。由得大乘光明",
    "T35n1733_009:0278b18": "三昧法故。三寄出顯寂說必宜起即顯所",
    "T35n1733_009:0278b19": "入寂滅離言故。地論云定無言說。是故宜",
    "T35n1733_009:0278b20": "起。次四之中。初本分者略說顯證。二請分",
    "T35n1733_009:0278b21": "拂相顯寂。說及影像寄相表德。說分寄修",
    "T35n1733_009:0278b22": "表德。地影像分借喻顯德。地利益分就所",
    "T35n1733_009:0278b23": "攝化顯地利益故。地論云以得法力動地",
    "T35n1733_009:0278b24": "雨華等偈頌可知。三隨宗要證教雙辨者。",
    "T35n1733_009:0278b25": "初一是其由序。後九正顯證教之相。於中初",
    "T35n1733_009:0278b26": "一入三昧顯示正證。後八次第明起言顯",
    "T35n1733_009:0278b27": "教。同初門辨。又可隨地不同分為十也。",
    "T35n1733_009:0278b28": "或為四十八者。初地第十各八分。二地二分。",
    "T35n1733_009:0278b29": "三四與九各四分。五六各三分。七地五分。八",
    "T35n1733_009:0278c01": "地七分故。合為四十八也。問論云初地所",
    "T35n1733_009:0278c02": "攝有八分者如序分等。是十地家序何故論",
    "T35n1733_009:0278c03": "主判入初地收。答地論科文有四例攝。一",
    "T35n1733_009:0278c04": "以後攝前例。以前序等後近初地是故以",
    "T35n1733_009:0278c05": "後初地攝前序等。是以名為初地所攝。而實",
    "T35n1733_009:0278c06": "序等屬於十地非唯初也。二以前攝後例。",
    "T35n1733_009:0278c07": "以影像分地利益分前近法雲地是故以前",
    "T35n1733_009:0278c08": "攝後法雲所攝。而實彼二屬於十地非唯法",
    "T35n1733_009:0278c09": "雲。三當相分文例。謂非攝前後如中間諸",
    "T35n1733_009:0278c10": "地。或二分三分等皆當相攝也。四顯地該收",
    "T35n1733_009:0278c11": "例。謂顯十地是陀羅尼法。是故分諸地文改",
    "T35n1733_009:0278c12": "勢廢興隱顯前却即一一地皆有四十八分",
    "T35n1733_009:0278c13": "也。如序分等。既全屬初地所攝。即知亦得",
    "T35n1733_009:0278c14": "屬第二地攝。餘地例然。餘地科文於初總",
    "T35n1733_009:0278c15": "有。如是準知。十種地內總有四百八十分",
    "T35n1733_009:0278c16": "可知二。釋文者初地八分文處分齊準論",
    "T35n1733_009:0278c17": "可知。就序分中有三世間。初智正覺。二器",
    "T35n1733_009:0278c18": "世間。三眾生世間。或分四。一時。二主。三處。",
    "T35n1733_009:0278c19": "四眾。彼論經中為論主別釋此品。一部別行。",
    "T35n1733_009:0278c20": "是故取此經初如是我聞致此品首也。又",
    "T35n1733_009:0278c21": "彼中言第二七日者取經初始成正覺之文。",
    "T35n1733_009:0278c22": "今此中無者以經初有故。同是一部故即",
    "T35n1733_009:0278c23": "經初始成則是論經二七。明知華嚴一部總",
    "T35n1733_009:0278c24": "是第二七日同時說也。若不爾者此品之初",
    "T35n1733_009:0278c25": "何不別安二七之言。豈此品初脫彼文耶。",
    "T35n1733_009:0278c26": "是故當知。有人臆判華嚴十地已前諸會",
    "T35n1733_009:0278c27": "是初七日說。唯十地品為第二七日說者恐",
    "T35n1733_009:0278c28": "不順文也。又地論主釋初七日但思惟行因",
    "T35n1733_009:0279a01": "緣行自受法樂始未說法。是故名初時及",
    "T35n1733_009:0279a02": "勝處說。故知初七非說。爾時即是二七之時",
    "T35n1733_009:0279a03": "顯時勝也。以佛具於三德六義於世獨尊。",
    "T35n1733_009:0279a04": "故名世尊。即梵名婆伽婆。義同前釋。此主",
    "T35n1733_009:0279a05": "勝也。他化等者顯處勝故法勝。有三重勝。",
    "T35n1733_009:0279a06": "一他化天勝簡下五天。二在王宮勝餘天",
    "T35n1733_009:0279a07": "宮。三摩尼寶殿勝餘殿。問欲頂高出表法",
    "T35n1733_009:0279a08": "勝者。色界彌勝何不在彼。答地論云。此處",
    "T35n1733_009:0279a09": "感果故。謂機感在此。是故此說謂感是能",
    "T35n1733_009:0279a10": "感機也。果是如來赴根酬欲之相也。又釋表",
    "T35n1733_009:0279a11": "所證真理非自作故寄他化顯也。又上二",
    "T35n1733_009:0279a12": "界是難地非修行身故不在彼。修行之身",
    "T35n1733_009:0279a13": "要是欲界。他化最極寄顯法勝故在此也。",
    "T35n1733_009:0279a14": "又第七地攝報果位在此天王。寄顯十地攝",
    "T35n1733_009:0279a15": "法寬故。何者以第七地是菩薩位故攝上",
    "T35n1733_009:0279a16": "一乘。是出世位故攝下二乘。表此十地通",
    "T35n1733_009:0279a17": "攝五乘故也。又此天寶殿準密嚴經此他",
    "T35n1733_009:0279a18": "化天摩尼寶是十地菩薩常所遊履。又",
    "T35n1733_009:0279a19": "準大乘同性經此處有報佛淨土。又準上",
    "T35n1733_009:0279a20": "兜率莊嚴此殿亦更過彼故與虛空法界等。",
    "T35n1733_009:0279a21": "然表行德證真純一無雜故以摩尼寶顯",
    "T35n1733_009:0279a22": "之耳。是故此天處有五義。一凡處。二七地",
    "T35n1733_009:0279a23": "菩薩處。三十地菩薩處。四佛處。五圓通具前",
    "T35n1733_009:0279a24": "諸處。無障礙故。與大菩薩下顯眾生世間。",
    "T35n1733_009:0279a25": "於中有五。一簡定其人。二歎其人德。三列",
    "T35n1733_009:0279a26": "德者之名。四結名者之數。五標眾中上首。",
    "T35n1733_009:0279a27": "初中準論經有四。一簡大異小謂別地前。",
    "T35n1733_009:0279a28": "二簡住異退謂別於七地已還。三簡始異",
    "T35n1733_009:0279a29": "終謂別於十地初心等。故彼云皆一生得阿",
    "T35n1733_009:0279b01": "耨菩提等此文略也。亦可於阿耨等是此",
    "T35n1733_009:0279b02": "終位不退即是簡住異退。四簡新異舊亦",
    "T35n1733_009:0279b03": "是簡主異客。於中諸義並同前釋。二歎德",
    "T35n1733_009:0279b04": "中二。先別。後如是下總以菩薩功德不可",
    "T35n1733_009:0279b05": "頓顯故先別歎。非別能盡故須總結。前中",
    "T35n1733_009:0279b06": "亦二。先略後廣。以菩薩德廣難以頓彰故",
    "T35n1733_009:0279b07": "先略歎。非略能周故須廣顯。前中二。先明",
    "T35n1733_009:0279b08": "自分行滿。謂菩薩二智證遊真俗名行處。",
    "T35n1733_009:0279b09": "窮盡彼際因位成滿名悉自在。後勝進行。",
    "T35n1733_009:0279b10": "謂佛慧入處。是果位所得圓智契如名為",
    "T35n1733_009:0279b11": "入處。明此菩薩以勝進慧亦隨得入。故云",
    "T35n1733_009:0279b12": "悉皆得入。前是自分成在己位故云自在。",
    "T35n1733_009:0279b13": "此是勝進仰成纔云得入。二善能下廣歎中",
    "T35n1733_009:0279b14": "二。先十一句歎自分德。後一切菩薩無作",
    "T35n1733_009:0279b15": "下八句歎勝進德。前中二。初五句明行修具",
    "T35n1733_009:0279b16": "足。後六明德用圓備。前中二。初二句明利",
    "T35n1733_009:0279b17": "他行。一正教輪。二神通輪等者等取記心輪。",
    "T35n1733_009:0279b18": "二具足下三句明自利行。一具願是起行心。",
    "T35n1733_009:0279b19": "二正起行修行通三際名一切世。各盡多",
    "T35n1733_009:0279b20": "劫名一切劫。此是長時修也。然遍諸剎故",
    "T35n1733_009:0279b21": "云一切國。此是無餘修。又前是一切時此是",
    "T35n1733_009:0279b22": "一切處。常修者是無間修。三具足菩薩下明",
    "T35n1733_009:0279b23": "修所成德。謂福智成滿故云具足也。二德",
    "T35n1733_009:0279b24": "用圓備中二。初三歎利他勝能。一能饒益者",
    "T35n1733_009:0279b25": "總舉所作益相。謂令眾生修出離因。二能",
    "T35n1733_009:0279b26": "到等者明窮盡菩薩巧慧之際。顯到能化",
    "T35n1733_009:0279b27": "智岸。三能令等者明成所化益相。生死是苦",
    "T35n1733_009:0279b28": "果道是集因涅槃是滅果。門是道因。以了因",
    "T35n1733_009:0279b29": "能顯故云門也。後三歎自利德。一行修殊",
    "T35n1733_009:0279c01": "勝謂化他不斷自行。二眾德圓滿禪謂四禪。",
    "T35n1733_009:0279c02": "定謂八定。解脫謂八解脫。三昧謂三三昧。通",
    "T35n1733_009:0279c03": "謂六通。明謂三明慧謂三慧。又此菩薩既",
    "T35n1733_009:0279c04": "並悉是一生補處準下文中十禪定十解脫。",
    "T35n1733_009:0279c05": "謂不思議等十百千等三昧十神通十明十",
    "T35n1733_009:0279c06": "慧皆悉無盡也。三諸所施等者顯妙用自在。",
    "T35n1733_009:0279c07": "謂依前通慧所作巧現故云善能示現也。",
    "T35n1733_009:0279c08": "第二勝進中八句。初四明殊勝三業攝修所",
    "T35n1733_009:0279c09": "行。後其身下四歎廣大三業備具諸德。前中",
    "T35n1733_009:0279c10": "初歎身業勝。言無作者無功用也。謂無功",
    "T35n1733_009:0279c11": "之大用即是種類俱生無行作意生也。二",
    "T35n1733_009:0279c12": "於一念下歎語業勝。謂攝法上首請轉法輪。",
    "T35n1733_009:0279c13": "三受持下歎意業勝。謂持正法大心供也。",
    "T35n1733_009:0279c14": "四常能修下明攝修所行。謂依前三業修",
    "T35n1733_009:0279c15": "起菩薩諸勝行事。二後四之中。初歎廣大身",
    "T35n1733_009:0279c16": "業如普賢身遍現諸剎。二其音下歎廣大",
    "T35n1733_009:0279c17": "語業。三其心下歎廣大意業。四一切菩薩下",
    "T35n1733_009:0279c18": "明備具諸德。上來別歎竟。如是下總結無盡。",
    "T35n1733_009:0279c19": "三列名中。同名藏者謂表地法有含攝眾",
    "T35n1733_009:0279c20": "德出生果用故也。故地論云亦能生成人",
    "T35n1733_009:0279c21": "天道行。解脫月一人不名藏者表受法之",
    "T35n1733_009:0279c22": "機清涼器故也。四如是等下結數。依論經",
    "T35n1733_009:0279c23": "此中有第五所從來處。謂種種佛土。此中無",
    "T35n1733_009:0279c24": "者前已云從他方世界來集故此不繁也。五",
    "T35n1733_009:0279c25": "金剛藏為上首者標顯會主也。金剛略有",
    "T35n1733_009:0279c26": "二義。一是利義。論云一切煩惱難壞此法能",
    "T35n1733_009:0279c27": "破。二是堅義。論云善根堅實猶如金剛故不",
    "T35n1733_009:0279c28": "異名說下釋藏義。何故名金剛藏者。此問意",
    "T35n1733_009:0279c29": "云為藏中有金剛故名金剛藏。為是以金",
    "T35n1733_009:0280a01": "剛為藏故名金剛藏。答云藏即名堅者此顯",
    "T35n1733_009:0280a02": "以金剛為藏非是藏中有金剛。其猶樹藏",
    "T35n1733_009:0280a03": "者此喻顯是堅是藏。謂樹心堅密而有生長",
    "T35n1733_009:0280a04": "功能故下合云生成人天道行等是釋堅",
    "T35n1733_009:0280a05": "藏也。如孕在藏者此喻能破而是藏。謂子能",
    "T35n1733_009:0280a06": "被胎而出也。力最大者合此喻也。餘義如",
    "T35n1733_009:0280a07": "別集十地論疏中釋。第二三昧分內六句分",
    "T35n1733_009:0280a08": "別。一釋名者。梵語正音名三摩地此云等",
    "T35n1733_009:0280a09": "持義同前釋。大智慧者從業用為名。謂",
    "T35n1733_009:0280a10": "此定中發起無漏聖智慧光明能破無明",
    "T35n1733_009:0280a11": "故立此名也。謂此定與智俱。即以如此不",
    "T35n1733_009:0280a12": "散亂無漏智為十地體。又正證名智慧後",
    "T35n1733_009:0280a13": "智名光明。又論經名大乘光明者謂此二無",
    "T35n1733_009:0280a14": "我慧過二乘故名大乘。破無明故名光",
    "T35n1733_009:0280a15": "明。此則過地前也。又此慧能運轉諸行令",
    "T35n1733_009:0280a16": "至佛果故名為乘。約功能立名。唯識論",
    "T35n1733_009:0280a17": "第九云。大乘光明定謂此能發照了大乘理",
    "T35n1733_009:0280a18": "教行果智光明故。二體性者。別境五中以",
    "T35n1733_009:0280a19": "無漏慧俱定數為性。又以三法為體。一",
    "T35n1733_009:0280a20": "定。二慧。三真如。是故為無為為性。以具",
    "T35n1733_009:0280a21": "能所證故。三業用者有二。一謂依此定能",
    "T35n1733_009:0280a22": "受諸佛三業加被。二依此定發後得智宣",
    "T35n1733_009:0280a23": "說十地。以是赴機感滿佛本願為其業",
    "T35n1733_009:0280a24": "用。四明種類者。謂此地上諸菩薩等所得三",
    "T35n1733_009:0280a25": "昧雖復多門統論四種。一大乘光明三昧。二",
    "T35n1733_009:0280a26": "集福德王三昧。三賢護三昧。四首楞嚴三昧。",
    "T35n1733_009:0280a27": "此翻名健行定。謂十地菩薩名為健士。健士",
    "T35n1733_009:0280a28": "所行故名健行。又初二三地得初定。四五六",
    "T35n1733_009:0280a29": "地得第二。七八九地得第三。十地故佛得",
    "T35n1733_009:0280b01": "第四。廣釋此定如諸本攝論(應撿)。五明入定",
    "T35n1733_009:0280b02": "意者有五意。一受加二審根。三證法。四",
    "T35n1733_009:0280b03": "表深。論云顯示此法非思量境界。謂非同",
    "T35n1733_009:0280b04": "地前未證真法但正思量而能有說。此一文",
    "T35n1733_009:0280b05": "中顯後二義也。五成儀軌者謂諸聖說法",
    "T35n1733_009:0280b06": "皆先入定如佛將說法華大品皆先入定。",
    "T35n1733_009:0280b07": "豈可如來有不在定。故知說法儀式皆爾。",
    "T35n1733_009:0280b08": "此經諸會為式大同。六釋文者。一標入定",
    "T35n1733_009:0280b09": "人是上首故。二明入所依謂仰稟佛力名",
    "T35n1733_009:0280b10": "承佛威神。三正明入定。謂簡異果定名菩",
    "T35n1733_009:0280b11": "薩。大智等同前釋。問既是菩薩定何故承",
    "T35n1733_009:0280b12": "佛力耶。答有四義。一為推化在佛故現承",
    "T35n1733_009:0280b13": "力。二雖實自得對佛勝人不得自在。縱",
    "T35n1733_009:0280b14": "極小事亦須仰承。以非佛加無一法事而",
    "T35n1733_009:0280b15": "得成故。三雖分證得窮滿在佛故承也。四",
    "T35n1733_009:0280b16": "佛既出世汎令弟子有所造作。皆與其力",
    "T35n1733_009:0280b17": "故須承也。第三加分中有三。初總明作",
    "T35n1733_009:0280b18": "加所因。二顯加所為。三正辨加相。初中二。",
    "T35n1733_009:0280b19": "先明作加。後舉所因。前中二。先現身同名。",
    "T35n1733_009:0280b20": "後同讚顯加。前中五句。一處遠近。二佛頭數",
    "T35n1733_009:0280b21": "皆倍前會可知。三現身令眾見以生信",
    "T35n1733_009:0280b22": "心。四同名令主聞以增踴悅。五結十方",
    "T35n1733_009:0280b23": "同。二同讚中四句。一讚其得定。二顯己佛",
    "T35n1733_009:0280b24": "數。三彰己名同。四正辨作加。第二釋作加",
    "T35n1733_009:0280b25": "所因中三句。一舍那往願力。二現在威力。此",
    "T35n1733_009:0280b26": "二是緣力亦是果力亦是他力。三汝有等是",
    "T35n1733_009:0280b27": "因力亦是自力。謂自他因緣因果等合方得",
    "T35n1733_009:0280b28": "成此十地之法。第二論釋中二。先釋前後",
    "T35n1733_009:0280b29": "生後。前中四。一釋多佛加可知。二釋同名",
    "T35n1733_009:0280c01": "加。於中有四。一徵問本願釋。二徵願顯",
    "T35n1733_009:0280c02": "多釋。謂舍那本願使多佛同加也。三法通",
    "T35n1733_009:0280c03": "古今釋。謂此是同證同說之法故云是法體",
    "T35n1733_009:0280c04": "也。然有二釋。一即後十億塵數諸佛過去亦",
    "T35n1733_009:0280c05": "曾同作加剛藏菩薩受加說此十地法門",
    "T35n1733_009:0280c06": "今成正覺亦在此法門故有說處即能",
    "T35n1733_009:0280c07": "加。是彼佛本願也。謂此剛藏菩薩當成佛時",
    "T35n1733_009:0280c08": "亦同此事。此釋順論文。二約舍那佛釋。謂",
    "T35n1733_009:0280c09": "舍那本行菩薩行時見一舍那佛所能加諸",
    "T35n1733_009:0280c10": "佛同名金剛加說地法。舍那今成正覺。本",
    "T35n1733_009:0280c11": "願今成故彼能加佛亦名金剛故云不異名",
    "T35n1733_009:0280c12": "也。此釋順經文。以經云舍那本願故令諸",
    "T35n1733_009:0280c13": "佛加也。如涅槃經云往昔此處有佛名釋",
    "T35n1733_009:0280c14": "迦侍者名舍利弗目連有大利益我因此",
    "T35n1733_009:0280c15": "興願故今亦同之在此說法是類也。四又是",
    "T35n1733_009:0280c16": "下明同名增踴釋可知。三何故不言下釋",
    "T35n1733_009:0280c17": "十億之數三句。一通徵顯多釋。謂若直舉",
    "T35n1733_009:0280c18": "無量或容不至十億塵數。以言總無定故。",
    "T35n1733_009:0280c19": "同下文多百千等。又釋前會百萬佛剎塵數",
    "T35n1733_009:0280c20": "諸佛此中十億者以百萬為一億故。是故",
    "T35n1733_009:0280c21": "方便漸次以顯多佛。若直言無量則乖方",
    "T35n1733_009:0280c22": "便故不言也。又釋此顯多佛者以十數為",
    "T35n1733_009:0280c23": "則以顯無盡故云多佛。若直無量但得一",
    "T35n1733_009:0280c24": "重無量非是重重無盡。是故十數多於無量",
    "T35n1733_009:0280c25": "也。二何故定言下徵定數同釋。三此經下為",
    "T35n1733_009:0280c26": "則大同釋第四彼佛下釋作加四。一先作是",
    "T35n1733_009:0280c27": "願者釋本願加二今復自加者釋現在威神",
    "T35n1733_009:0280c28": "力加。三後餘佛加者簡後異前。謂此並是",
    "T35n1733_009:0280c29": "舍那力加非是餘佛加餘佛加在後文處",
    "T35n1733_009:0281a01": "辨。四故言等舉經帖也。生起後中何故加",
    "T35n1733_009:0281a02": "說此法者生後所為。謂說此地法故也。復",
    "T35n1733_009:0281a03": "云何加生後加相。以文在後遠是故不舉。",
    "T35n1733_009:0281a04": "下文對顯。第二釋加所為中。二十句文依",
    "T35n1733_009:0281a05": "二利分。初十共他自利。後十共自利他。以",
    "T35n1733_009:0281a06": "二利行相融相攝同在地中本後二智之處",
    "T35n1733_009:0281a07": "具足。今以寄顯文義差別故分二別。前中",
    "T35n1733_009:0281a08": "論主作四門解釋。一總釋顯本。二依本開",
    "T35n1733_009:0281a09": "末三明會末歸本。四顯本末無礙。初中總",
    "T35n1733_009:0281a10": "論地法緣起有六義。一一切菩薩是信行地",
    "T35n1733_009:0281a11": "者舉所被機。謂地前菩薩未證真如但依",
    "T35n1733_009:0281a12": "信心而起行故。無著般若經論中亦同",
    "T35n1733_009:0281a13": "此名。問若唯地前是所為者。何故下文解脫",
    "T35n1733_009:0281a14": "月歎眾請中云此眾有五種阿含淨四種證",
    "T35n1733_009:0281a15": "淨。又下大眾請中為十力淨心。論釋云未入",
    "T35n1733_009:0281a16": "地者令得淨心。已入地者令得十力。又約",
    "T35n1733_009:0281a17": "下文轉生時益亦通外凡。據此等文即通",
    "T35n1733_009:0281a18": "外凡及地上。何局內凡迴向等位。答有二釋。",
    "T35n1733_009:0281a19": "一理實是通。誠如所說。但今論主就於教力",
    "T35n1733_009:0281a20": "益強處釋。何者謂地上菩薩設不得教亦能",
    "T35n1733_009:0281a21": "自進假教義微。外凡之人設令蒙教未能",
    "T35n1733_009:0281a22": "依教即令入地。教益亦弱。唯信行地得教",
    "T35n1733_009:0281a23": "便進。故異外凡闕教不進故。異地上假",
    "T35n1733_009:0281a24": "教義強故。偏就釋。無著論云此位菩薩欲",
    "T35n1733_009:0281a25": "入初地先求教授教誡。是此義也。二如初",
    "T35n1733_009:0281a26": "地加行位既名信行地。即諸地之前俱加行",
    "T35n1733_009:0281a27": "位皆名信行。以攝論中意言無分別觀通四",
    "T35n1733_009:0281a28": "位。故知地上亦有也。如外凡遠位亦通收",
    "T35n1733_009:0281a29": "彼。然據親入內位現證故約此辨也。二",
    "T35n1733_009:0281b01": "不思議佛法名出世間道品者此是所得之",
    "T35n1733_009:0281b02": "法。然有二釋。一約因謂十地法體是出世間",
    "T35n1733_009:0281b03": "無流之法。心言路絕名不思議。通生佛果",
    "T35n1733_009:0281b04": "故名為道。下云大聖道者是彼因故。十位",
    "T35n1733_009:0281b05": "品類差別名品。又道是智品是檀等行眷屬",
    "T35n1733_009:0281b06": "也。二約果謂佛果所得之法。故名佛法。非",
    "T35n1733_009:0281b07": "下位圖度名不思議。令地上菩薩分證此",
    "T35n1733_009:0281b08": "法名出世道品。地智所遊曰道。分證未圓",
    "T35n1733_009:0281b09": "名品。三明者見智。得證者般若經名悉知",
    "T35n1733_009:0281b10": "悉見。楞伽中聖智聖見聖慧眼及餘論眼智",
    "T35n1733_009:0281b11": "明覺等皆此類。創矚名見委照名智。智照非",
    "T35n1733_009:0281b12": "比故名為得。冥神契合故復名證。初二觀",
    "T35n1733_009:0281b13": "解。後二行契。各初始後終可知。四欲宣者。論",
    "T35n1733_009:0281b14": "云。說者於中分別者於此能所證得法中以",
    "T35n1733_009:0281b15": "言分折十位差別明地行優劣巧慧等異",
    "T35n1733_009:0281b16": "故也。五入者信樂。得證者謂地前信樂遠有",
    "T35n1733_009:0281b17": "入義。地上得證現成交入。通論入義必從",
    "T35n1733_009:0281b18": "彼至此故具始終也。亦信始樂終。得始證",
    "T35n1733_009:0281b19": "終。六智慧地者謂十地智。如本分中說者",
    "T35n1733_009:0281b20": "謂此證理聖智有生成住持佛果等用名",
    "T35n1733_009:0281b21": "地。始從歡喜終至法雲本分中顯可知。此",
    "T35n1733_009:0281b22": "上六義融合無礙。通教及義通證及比通",
    "T35n1733_009:0281b23": "境及智通人及法通因及果。混通無礙總",
    "T35n1733_009:0281b24": "為一團。名十地法。若展之於後種種差別",
    "T35n1733_009:0281b25": "皆悉於此總句中出。是故名此為根本入",
    "T35n1733_009:0281b26": "上來總釋顯本竟。自下第二依本開末分",
    "T35n1733_009:0281b27": "成九句。於中四位。謂願樂位。見位。修位。究",
    "T35n1733_009:0281b28": "竟位。初四寄在地前願樂位。次一寄初地。",
    "T35n1733_009:0281b29": "次三寄修位。後一明究竟位。問此中正為",
    "T35n1733_009:0281c01": "說十地法。何故乃說地前及佛果。答為",
    "T35n1733_009:0281c02": "顯十地前有起下之功後有成上之義。又",
    "T35n1733_009:0281c03": "釋由十地證智。放阿含光。是故地前是此",
    "T35n1733_009:0281c04": "十地阿含分攝。由此地智依果海成故。有",
    "T35n1733_009:0281c05": "佛果上不思佛法及下鳥跡所依空等並是",
    "T35n1733_009:0281c06": "其事。初中初一約聞慧修善根名攝一切。",
    "T35n1733_009:0281c07": "二明思慧之始簡擇道理。論中智方便者",
    "T35n1733_009:0281c08": "釋善分別也。道品釋佛法也。三思慧之終",
    "T35n1733_009:0281c09": "謂因思廣知。彼彼義釋諸法。種種知釋廣",
    "T35n1733_009:0281c10": "知。四明修慧無疑立教可信故云決定說。",
    "T35n1733_009:0281c11": "謂修通二利今據利他菩薩。化他即是自",
    "T35n1733_009:0281c12": "成佛法故入自利收。論中隨所思義是上",
    "T35n1733_009:0281c13": "思慧所思。名字具足是聞慧所持故決定說",
    "T35n1733_009:0281c14": "也。上來顯信樂。自下辨得證。五見位智謂",
    "T35n1733_009:0281c15": "由地前加行位終觀於唯識無境之義依無",
    "T35n1733_009:0281c16": "間定雙印於彼能所取空。彼增上力引起",
    "T35n1733_009:0281c17": "識中本性無流生起大智照遍滿法界名",
    "T35n1733_009:0281c18": "為初地入真見道。論中一切法平等智釋無",
    "T35n1733_009:0281c19": "分別智。謂於初地正證真如無能所二相",
    "T35n1733_009:0281c20": "故云平等。唯識論中或云有智無境。以真",
    "T35n1733_009:0281c21": "絕相故。或云雙泯。以境智相如故。今辨四",
    "T35n1733_009:0281c22": "句。皆得可準知之。見道時中善淨者釋善",
    "T35n1733_009:0281c23": "淨不雜。謂離二我分別隨眠。此文善分別者",
    "T35n1733_009:0281c24": "是彼不雜之義。謂煩惱離故名分使永斷名",
    "T35n1733_009:0281c25": "善。此無間道中斷障之義。又釋善淨不雜是",
    "T35n1733_009:0281c26": "解脫道中證彼無為清淨之義。故云不雜。",
    "T35n1733_009:0281c27": "此善分別者是領證無為之義。又釋無分別",
    "T35n1733_009:0281c28": "是根本智。善分別是後得智。勝進道中起行",
    "T35n1733_009:0281c29": "之義。六明修道位中地地別斷一無明。故",
    "T35n1733_009:0282a01": "於煩惱障亦永伏離故云世法不染。名不",
    "T35n1733_009:0282a02": "放逸入。魔法是世法也。七明修位中智行轉",
    "T35n1733_009:0282a03": "進名地地轉入。謂無流善根永離一切三不",
    "T35n1733_009:0282a04": "善法故云清淨。無貪等者等取無瞋無癡",
    "T35n1733_009:0282a05": "也。復有善根能為出世間道品因者是諸",
    "T35n1733_009:0282a06": "地中加行善根也。八十地學窮名菩薩盡",
    "T35n1733_009:0282a07": "入。下大盡分中明第十地菩薩入如來十",
    "T35n1733_009:0282a08": "種祕密之智。以祕隱深密難可測知故名",
    "T35n1733_009:0282a09": "不思議。法雲契入名得彼智力。如歎淨名",
    "T35n1733_009:0282a10": "云諸佛祕藏無不得入此之謂也。九究竟",
    "T35n1733_009:0282a11": "位明因道既圓佛果斯剋。窮滿果原名佛",
    "T35n1733_009:0282a12": "盡入。論中入智者釋得字也。",
    "T35n1733_009:0282a13": "上來第二依本開末竟。自下第三會末歸本。",
    "T35n1733_009:0282a14": "言是諸入者牒上九入。為校量等者顯其無",
    "T35n1733_009:0282a15": "別之別。謂寄地上乃至佛地校量地智差",
    "T35n1733_009:0282a16": "別次第轉勝之相。非謂根本入中亦如此等",
    "T35n1733_009:0282a17": "行布次第決定差別。是故融末歸本顯無二",
    "T35n1733_009:0282a18": "矣。前依本起末明無別之別。今會末歸本",
    "T35n1733_009:0282a19": "明別而無別故也。第四明本末無礙者。謂",
    "T35n1733_009:0282a20": "明六相總別無礙故也。釋此六相義作六",
    "T35n1733_009:0282a21": "門。一明教興意。謂破定執見以顯緣起圓",
    "T35n1733_009:0282a22": "融之法。此理現前一切惑障一滅一切滅一",
    "T35n1733_009:0282a23": "切行位一成一切成等。二種類者。不自不他",
    "T35n1733_009:0282a24": "生等四句。及不有不無等四句。并不生等八",
    "T35n1733_009:0282a25": "不十不等。皆悉會事入理。是此流類。但彼",
    "T35n1733_009:0282a26": "等入理以順一寂。今此入理圓融彼事便",
    "T35n1733_009:0282a27": "相即相入成普賢法。有斯左右耳。三明所",
    "T35n1733_009:0282a28": "出者。此文出在下經第四大願中。經家自",
    "T35n1733_009:0282a29": "說非是論主率意而作。四明建立者。何故",
    "T35n1733_009:0282b01": "唯六不多不少者。謂汎論緣起法要有三",
    "T35n1733_009:0282b02": "門。一末依於本有起不起。二彼所起末既",
    "T35n1733_009:0282b03": "帶於本。是故相望有同有異。三彼帶本之",
    "T35n1733_009:0282b04": "末既為本收。是故當體有存有壞。若不具",
    "T35n1733_009:0282b05": "此三不成緣起。三中各二故但唯六。五問",
    "T35n1733_009:0282b06": "答決擇者有二。初逆謂非總非別等各各互",
    "T35n1733_009:0282b07": "相形奪諸相皆盡故也。二順謂亦總亦別等",
    "T35n1733_009:0282b08": "各各順相成就等思准作之。六釋文有五。",
    "T35n1733_009:0282b09": "一約法舉數。謂於所說法中有六種相等。",
    "T35n1733_009:0282b10": "二辨定教義。此言說解釋者是定教。謂於此",
    "T35n1733_009:0282b11": "中安此六相之言說為欲解釋經文。應知",
    "T35n1733_009:0282b12": "此意。又釋此中釋六相非是此處經文。但",
    "T35n1733_009:0282b13": "是論主解釋之意應知。除事謂陰界入等者",
    "T35n1733_009:0282b14": "此辨定其義。謂約道理說融通非是陰等",
    "T35n1733_009:0282b15": "事相中辨故除簡之。三列名可知。四釋相",
    "T35n1733_009:0282b16": "中。別依本者明依總開別。滿彼本者還能",
    "T35n1733_009:0282b17": "成總。謂要依本之別方能滿本故也。增相",
    "T35n1733_009:0282b18": "者是前九入漸增之相以顯異也。緣成和合",
    "T35n1733_009:0282b19": "略言標顯。緣散無作廣辨因緣。如世界",
    "T35n1733_009:0282b20": "成壞者舉喻以顯。謂如百億四天合成一",
    "T35n1733_009:0282b21": "娑婆界略言標顯為成。若分別廣說百億",
    "T35n1733_009:0282b22": "差別。合一娑婆無所依住故為壞。五餘一",
    "T35n1733_009:0282b23": "切等者勸於一切處準類知之。第二共自利",
    "T35n1733_009:0282b24": "他中十種始終經本略無始終總句。始者信。",
    "T35n1733_009:0282b25": "欲親近等者此明求法之初。非信不求非",
    "T35n1733_009:0282b26": "欲不能忍苦求法。由內起信欲是故外",
    "T35n1733_009:0282b27": "能親近善友。為得法方便也。終者念持。諸",
    "T35n1733_009:0282b28": "地者此明得法不妄憶念所受任持不失。",
    "T35n1733_009:0282b29": "所持是何謂諸地法也。理實此二通在諸",
    "T35n1733_009:0282c01": "地。以下十句皆名始終故。若寄位分始在",
    "T35n1733_009:0282c02": "地前終在地上。同上入中信樂地前得證地",
    "T35n1733_009:0282c03": "上復有阿含及證。如是次第依初相應知",
    "T35n1733_009:0282c04": "者更以一翻釋始終義。始配阿含終配證。",
    "T35n1733_009:0282c05": "得如次配釋同前應知。故云初相。指前",
    "T35n1733_009:0282c06": "始終相也。阿含正音名阿笈摩。古翻名淨",
    "T35n1733_009:0282c07": "教。又譯名來。以此言教從無煩惱人邊來",
    "T35n1733_009:0282c08": "今譯名傳。謂此聖言是三世佛之所同說。",
    "T35n1733_009:0282c09": "但古今諸佛相傳而說。非新制作故名傳。",
    "T35n1733_009:0282c10": "又依此論上下文內阿含及證總有九重。一",
    "T35n1733_009:0282c11": "行教相對。音聲言教名為阿含。一切功德說",
    "T35n1733_009:0282c12": "以為證。猶下說中字義二藏是也。二約位",
    "T35n1733_009:0282c13": "地相對。解行已前依教修行名為阿含。初",
    "T35n1733_009:0282c14": "地已上說之為證。猶下解脫月第二請中",
    "T35n1733_009:0282c15": "歎眾是也。謂地前起聞思修等名阿含淨。",
    "T35n1733_009:0282c16": "初地已上一切行德通名證淨。三修成相對。",
    "T35n1733_009:0282c17": "一切地中聞思修報生識智。此等四心緣照",
    "T35n1733_009:0282c18": "之解名曰阿含。真智出言以之為證。故",
    "T35n1733_009:0282c19": "下論言聞思修等是則可說。以可說故名曰",
    "T35n1733_009:0282c20": "阿含地智離文名之為證。四真偽相對。一",
    "T35n1733_009:0282c21": "切地中真偽合修名曰阿含。捨偽契真名",
    "T35n1733_009:0282c22": "之為證。猶下所明義說二大。說大阿含方",
    "T35n1733_009:0282c23": "便修。義大是證行成也。五相實相對。世間修",
    "T35n1733_009:0282c24": "中得彼證相名曰阿含。契本實相名之為",
    "T35n1733_009:0282c25": "證。猶下所說增上妙法光明法門。增上是",
    "T35n1733_009:0282c26": "證。光明是教。六體德相對。就彼離相所成行",
    "T35n1733_009:0282c27": "中無始法性本隱。今顯名之為證。依本所",
    "T35n1733_009:0282c28": "成方便行德依教修生名為阿含。猶下文",
    "T35n1733_009:0282c29": "中練金所況金體喻證釧等嚴具喻於阿含。",
    "T35n1733_009:0283a01": "七體用相對。前體及德相從為證。依此所起",
    "T35n1733_009:0283a02": "隨順世間教智之用名為阿含。猶下文中",
    "T35n1733_009:0283a03": "珠放光等所況法。是珠輪等淨喻於證體。",
    "T35n1733_009:0283a04": "光炎等喻於阿含。八自分勝進相對。自分",
    "T35n1733_009:0283a05": "所成體德及用皆名為證。能受佛教稱曰",
    "T35n1733_009:0283a06": "阿含。猶下文中歎金剛藏二力是也。妙智",
    "T35n1733_009:0283a07": "及辨名為證力。於佛教法念堅淨慧名阿",
    "T35n1733_009:0283a08": "含力。九約詮就實相對。真智之體說以為",
    "T35n1733_009:0283a09": "證即此證體。約言分十名為阿含。猶下文",
    "T35n1733_009:0283a10": "中虛空跡處所況法。是虛空平等喻地證智。",
    "T35n1733_009:0283a11": "故下論云。字身住處證智所攝。空中之跡喻",
    "T35n1733_009:0283a12": "地阿含。故下論云。非無地智名句字身。名",
    "T35n1733_009:0283a13": "句字身是阿含法也。此之九種通上及下。應",
    "T35n1733_009:0283a14": "准知之。此中別辨十句始終中。初三地前",
    "T35n1733_009:0283a15": "思修利物。次一見道。餘六修道。此十始終狹",
    "T35n1733_009:0283a16": "於前入。以彼入中前該聞慧後攝佛盡",
    "T35n1733_009:0283a17": "此不同者。理實齊通。但以聞慧及佛非是",
    "T35n1733_009:0283a18": "正地。前已明故不重辨也。一攝始終。謂稱",
    "T35n1733_009:0283a19": "思宣法故云實說。實說成德故名為攝。以",
    "T35n1733_009:0283a20": "彼聞慧從他受法師義不便故不論也。二",
    "T35n1733_009:0283a21": "欲始終。是思慧上品增上求心名之為欲。",
    "T35n1733_009:0283a22": "菩薩教化欲令眾生契合諸地故云令證一",
    "T35n1733_009:0283a23": "切佛法。此是安住義也。念是其欲。隨順是令",
    "T35n1733_009:0283a24": "證。三行始終。即修慧。於此加行位中正觀",
    "T35n1733_009:0283a25": "意言唯識等觀名之為行。以非證位是故",
    "T35n1733_009:0283a26": "名為觀分時中。於彼地上真無流法作帶",
    "T35n1733_009:0283a27": "相觀。是故於彼無流道品但能修相觀未",
    "T35n1733_009:0283a28": "得無相觀也。復依相觀說授前機名",
    "T35n1733_009:0283a29": "為分別。攝論現前立少物謂是唯識性等。",
    "T35n1733_009:0283b01": "唯識論帶相觀心等並此位行也。是意言觀",
    "T35n1733_009:0283b02": "故。經中名說。論經名觀。其義一也。四證始",
    "T35n1733_009:0283b03": "終。即見道位。大智光明是根本。智。善分別者",
    "T35n1733_009:0283b04": "是後得智。以自嚴者二智成德。又論經擇字",
    "T35n1733_009:0283b05": "是此分別。分別中勝名善分別。勝者法無我",
    "T35n1733_009:0283b06": "故過小名大。治惑曰明。此事中彼時中皆",
    "T35n1733_009:0283b07": "善知者釋方便字。是相見道故有此知。論既",
    "T35n1733_009:0283b08": "不顯。今作三釋。一此事中者是此見道事",
    "T35n1733_009:0283b09": "中也。彼時中者是地前觀分時中也。正照於",
    "T35n1733_009:0283b10": "此兼巧知彼名皆善知。以為方便。方便猶",
    "T35n1733_009:0283b11": "是以自嚴義。二釋此事同前。彼時是後修道",
    "T35n1733_009:0283b12": "位中所有行相。以此後智照前達後名皆",
    "T35n1733_009:0283b13": "善知。三此事中者是此後智相見道中。彼時",
    "T35n1733_009:0283b14": "中者是彼本智真見道時中。皆善知者巧具",
    "T35n1733_009:0283b15": "二智用。以自嚴名為方便。又釋以法真見",
    "T35n1733_009:0283b16": "道兼知彼故云皆善知也。五修道始終。謂",
    "T35n1733_009:0283b17": "出世智辨其智體。智力明有入法功能。法是",
    "T35n1733_009:0283b18": "行法。義是義理。是智所入。謂此法義能出生",
    "T35n1733_009:0283b19": "具智名具智門。修道智力能入彼門故云",
    "T35n1733_009:0283b20": "也。後五始終論主寄治五障翻對以釋。問",
    "T35n1733_009:0283b21": "此處五障為實為虛。答亦實亦虛。謂有此",
    "T35n1733_009:0283b22": "障者不得此位。得此位者無此障故。是",
    "T35n1733_009:0283b23": "故假對此障翻顯治行。即十種釋中顯發釋",
    "T35n1733_009:0283b24": "也。論中先別辨五障。後舉經對顯。今並通",
    "T35n1733_009:0283b25": "釋一一障中各二。先舉障名。謂不能以正",
    "T35n1733_009:0283b26": "摧邪。下釋障義。已說正義。他言能壞自行",
    "T35n1733_009:0283b27": "失也。眷屬離散化他行失故成障也。下舉",
    "T35n1733_009:0283b28": "經顯治。隨彼所著顯己正義對治邪執",
    "T35n1733_009:0283b29": "故云隨所應住。次第說故此標也。下句釋。",
    "T35n1733_009:0283c01": "以得無礙樂說辨才智慧明故。是故能破",
    "T35n1733_009:0283c02": "他也。論經此二合為一句。二不能答難者",
    "T35n1733_009:0283c03": "此列名。前明不能破此明不能立。於問",
    "T35n1733_009:0283c04": "芒然失自利行。設言不信失利他行。下舉",
    "T35n1733_009:0283c05": "經顯治。謂證得無礙大智地故云具足等",
    "T35n1733_009:0283c06": "也。三於小起戀失於二利不妄大心故",
    "T35n1733_009:0283c07": "以成治。四於生怠化亦乖兩利。化物不疲",
    "T35n1733_009:0283c08": "故以成治故云教化成就等。五於化不巧",
    "T35n1733_009:0283c09": "故無方便亦失二益。以五明等一切處法明",
    "T35n1733_009:0283c10": "達巧慧名決定智為能治也。又此五障",
    "T35n1733_009:0283c11": "中。初一不能破他邪宗。二雖能破他而不",
    "T35n1733_009:0283c12": "能立自己正宗三雖能立破而情樂小乘。",
    "T35n1733_009:0283c13": "四雖不樂小乘而嬾化他。五雖化不疲",
    "T35n1733_009:0283c14": "而無化他方便。是故至五化行略周。上二十",
    "T35n1733_009:0283c15": "句總明加所為竟。自下第三明其加相。於",
    "T35n1733_009:0283c16": "中有三。謂口意身加。此三加次第有其二",
    "T35n1733_009:0283c17": "門。一約他方佛。先口加者乘前言便勸說。",
    "T35n1733_009:0283c18": "於先說由內智淨覺為因。是故次明意加",
    "T35n1733_009:0283c19": "與智。得智堪說事次起定故。後身加摩頂",
    "T35n1733_009:0283c20": "令起。二就舍那佛。先意次身後口。為令得",
    "T35n1733_009:0283c21": "定定由意力。是故居先。身光照燭以增威",
    "T35n1733_009:0283c22": "德雲臺說偈。口業加教。方能有說。是故此",
    "T35n1733_009:0283c23": "三從微至著成於說耳。",
    "T35n1733_009:0283c24": "就初口加內十句。初句是總。汝當說者令",
    "T35n1733_009:0283c25": "其辨說即是辯才。謂隨所得法義憶念不",
    "T35n1733_009:0283c26": "忘說故法門差別。如論應知。汎論方便有",
    "T35n1733_009:0283c27": "三種。一發起方便。謂如加行發起根本即",
    "T35n1733_009:0283c28": "七方便等。二無住方便。謂由悲智巧相導引",
    "T35n1733_009:0283c29": "不住生死及涅槃故如方便度等。三集成",
    "T35n1733_009:0284a01": "方便。謂諸緣起巧相集成如六相方便等。今",
    "T35n1733_009:0284a02": "此當於集成方便故云此善巧等也。下",
    "T35n1733_009:0284a03": "九句別中分二者。謂自他二力以諸緣起",
    "T35n1733_009:0284a04": "法皆有因緣親疎二力成故。他力中二。一如",
    "T35n1733_009:0284a05": "來神力。二智明加故。經中二句顯之也。自力",
    "T35n1733_009:0284a06": "中分四者以因中有四義故。一有力能作",
    "T35n1733_009:0284a07": "義。二無力不作義。三具二義故能引眾生。",
    "T35n1733_009:0284a08": "四泯二相故稱理成德。又釋此四漸次釋",
    "T35n1733_009:0284a09": "疑。疑云何故得加。以有因力故。若是有",
    "T35n1733_009:0284a10": "力何須復加。以因不作故。若是不作應無",
    "T35n1733_009:0284a11": "用。以由無作方堪益物。若逐機益物應",
    "T35n1733_009:0284a12": "失自體以身淨圓滿故。又釋初二自利。一",
    "T35n1733_009:0284a13": "教行。二證行。又一相。二體。次一利他。後一",
    "T35n1733_009:0284a14": "二利滿故成德。成德中三義內。一當位顯",
    "T35n1733_009:0284a15": "益。後二寄對辨勝。初因位窮終故云菩薩",
    "T35n1733_009:0284a16": "盡。位滿成益故云有二利益。謂法身真理唯",
    "T35n1733_009:0284a17": "是無分別智正證。依止非是染心意等所取",
    "T35n1733_009:0284a18": "故云也。楞伽云。取相名識。不取名智。理智",
    "T35n1733_009:0284a19": "合成依止義故云法身智身。十地終心受",
    "T35n1733_009:0284a20": "佛職相故云受佛位故。如法雲地受位分",
    "T35n1733_009:0284a21": "說。在因位中有此益相此位不改因故云",
    "T35n1733_009:0284a22": "現報利益。謂一切佛放益一切智光入此",
    "T35n1733_009:0284a23": "菩薩頂故云於一切佛得受記。受記即是受",
    "T35n1733_009:0284a24": "位也。二轉此因位至成果之處故云後報",
    "T35n1733_009:0284a25": "利益。此是十地菩薩攝報果處。便於此處",
    "T35n1733_009:0284a26": "成報身佛。理實剛藏猶未成。此當必成故",
    "T35n1733_009:0284a27": "結德在身。如下佛盡亦同此辨。摩醯此云",
    "T35n1733_009:0284a28": "大。首羅此云自在。智處有四義。一以下三",
    "T35n1733_009:0284a29": "禪慧多定少令智不勝。四無色中定多慧",
    "T35n1733_009:0284b01": "少智亦不勝。此第四禪定慧等故是故智勝",
    "T35n1733_009:0284b02": "故云智處。二此處五那含。天是聖人所生處。",
    "T35n1733_009:0284b03": "聖人智勝故云智處。三此處有十地菩薩攝",
    "T35n1733_009:0284b04": "報果。彼菩薩攝十度行別成智度故名彼",
    "T35n1733_009:0284b05": "處以為智處。四此處成報身佛得一切",
    "T35n1733_009:0284b06": "智一切種智故名此處以為智處。此是世間",
    "T35n1733_009:0284b07": "中最高勝處。於彼現成佛故云世間高大之",
    "T35n1733_009:0284b08": "身。後二寄對顯勝中。初一對下彰出。於彼",
    "T35n1733_009:0284b09": "二乘無少分同故云不同盡。又彼二乘見",
    "T35n1733_009:0284b10": "有世間而超過故。於此世間超而不盡。見",
    "T35n1733_009:0284b11": "有涅槃而可取證。於出世淨亦未得盡。",
    "T35n1733_009:0284b12": "今菩薩皆盡彼際故云不同盡。後一望上顯",
    "T35n1733_009:0284b13": "同。謂於佛果窮盡彼際故云佛盡。經略",
    "T35n1733_009:0284b14": "此句。謂二力之中自力勝故以多義顯上。",
    "T35n1733_009:0284b15": "故云校量轉勝上上也。又釋此佛盡理實剛",
    "T35n1733_009:0284b16": "藏猶未成就。何故此中辨耶。以為顯自力",
    "T35n1733_009:0284b17": "辨勝故此說耳。第二意加中二。初十句正明",
    "T35n1733_009:0284b18": "意加。後十句釋偏加所以。何故就意加釋",
    "T35n1733_009:0284b19": "者。以意加是本故。又前口加有自他二力。",
    "T35n1733_009:0284b20": "今意加亦爾。初十明他力正加後十明自",
    "T35n1733_009:0284b21": "力堪加。初十句內初句亦總亦別。餘九唯別。",
    "T35n1733_009:0284b22": "問意加與智何故初句明色身勝餘九顯名",
    "T35n1733_009:0284b23": "身勝。名身是語。此但身語。何關意業。答此",
    "T35n1733_009:0284b24": "有二義。一智慧勝故威儀亦勝故舉色身",
    "T35n1733_009:0284b25": "以彰。又欲觀其智當觀其說故舉名身以",
    "T35n1733_009:0284b26": "表示耳。又汎論名身亦通意業。如分五蘊",
    "T35n1733_009:0284b27": "為名色即四蘊名名等。二釋但彼諸佛所。",
    "T35n1733_009:0284b28": "與之智略有二種。一與處眾無畏之智顯",
    "T35n1733_009:0284b29": "之於色身。二與說法無礙之智彰之於語",
    "T35n1733_009:0284c01": "業。是故論中皆名辯才。初中內德不虛名",
    "T35n1733_009:0284c02": "真實。眾內莫善加名無上。由眾中無上故",
    "T35n1733_009:0284c03": "處之無畏故。論經名無畏身也。名身九內。",
    "T35n1733_009:0284c04": "初二句為一對。謂初一於說無滯。後一於",
    "T35n1733_009:0284c05": "義深達。又初總知無礙。後善入差別。初是",
    "T35n1733_009:0284c06": "四無礙中樂說辨。謂智宣妙辭理無所倚",
    "T35n1733_009:0284c07": "礙故云無著。不為癡礙令言中歇故云",
    "T35n1733_009:0284c08": "不斷。此釋無障礙。辭無謇澁故云無滯。此",
    "T35n1733_009:0284c09": "釋樂說。通釋可知。二由照法差別堪正宣",
    "T35n1733_009:0284c10": "說故云堪辯。依相續解脫經有四種成。一",
    "T35n1733_009:0284c11": "以有成因緣名相言說諸法得成。二所作成",
    "T35n1733_009:0284c12": "一切所作各有成辦。三法成一切諸法成立。",
    "T35n1733_009:0284c13": "四助成以智言說助成諸法。今言緣者是",
    "T35n1733_009:0284c14": "彼以有成也。二法者是彼法成也。三作者是",
    "T35n1733_009:0284c15": "彼作成也。四成者是彼助成也。又古德釋云。",
    "T35n1733_009:0284c16": "一緣者如山中草木得緣即生不假功力。",
    "T35n1733_009:0284c17": "二法者謂以法而成如有法成易無法成難",
    "T35n1733_009:0284c18": "等。三作者謂加功用力如造舍等。四成者",
    "T35n1733_009:0284c19": "謂內外相假而得成等。今更釋。緣是作法之",
    "T35n1733_009:0284c20": "緣。如欲作柱匠斧木緣。作是眾緣。扣擊造",
    "T35n1733_009:0284c21": "作。法是所作柱法。成是識心了別方成。謂若",
    "T35n1733_009:0284c22": "無識心了別彼所作柱但是無分別法。要待",
    "T35n1733_009:0284c23": "識心以構畫為立其名方可說成。是故",
    "T35n1733_009:0284c24": "此成即是不成。故云成不成也。問准此釋義",
    "T35n1733_009:0284c25": "及前經文法當第三。何故論中法居第二",
    "T35n1733_009:0284c26": "耶。答謂初舉能成之緣。未知此緣是誰緣。",
    "T35n1733_009:0284c27": "故次舉法明緣所屬。未知此緣如何造作。",
    "T35n1733_009:0284c28": "故次明作。未知作已為成不成。故後明智",
    "T35n1733_009:0284c29": "助成之矣。論約此辨。是故法在第二。又此",
    "T35n1733_009:0285a01": "四釋差別。經中名分別。成不成釋清淨以",
    "T35n1733_009:0285a02": "離相故。三任放等者次二一對。初於說自在。",
    "T35n1733_009:0285a03": "後於機巧化。初任意放縱辯溢圓音故云",
    "T35n1733_009:0285a04": "任放辯才。雖言義超越而辭無停擁故云",
    "T35n1733_009:0285a05": "說不待次言辭不斷。異義雖多而終結歸",
    "T35n1733_009:0285a06": "本故云處處隨意不忘名義。以隨門異說",
    "T35n1733_009:0285a07": "不忘本宗故云善憶念不忘意力加。故者",
    "T35n1733_009:0285a08": "釋加字也。四能說應機巧宣名能說辯。此",
    "T35n1733_009:0285a09": "列名。下釋。隨所應度者巧能應機也。種種譬",
    "T35n1733_009:0285a10": "喻巧能說也。後巧能除疑故名能說。以善",
    "T35n1733_009:0285a11": "能機決定無疑故云與善決定之慧五不",
    "T35n1733_009:0285a12": "雜等者次三一對。初一證理。後二起說。理同",
    "T35n1733_009:0285a13": "無異故云不雜。三種同相智。有說。三空門",
    "T35n1733_009:0285a14": "是。有說。所證三無性理是。有說。依金剛仙論",
    "T35n1733_009:0285a15": "說無常苦無我是。有說。助道證道不住道。",
    "T35n1733_009:0285a16": "謂同相三道是。有說。依別翻本自相同相不",
    "T35n1733_009:0285a17": "二相。即世諦真諦一實諦是也。義雖通前依",
    "T35n1733_009:0285a18": "本為勝。照達此三故云至一切處智。六教",
    "T35n1733_009:0285a19": "出等者此二起說。初一說令起行。後一說",
    "T35n1733_009:0285a20": "無怯懼。又初於熟教出。後於生不畏。並可",
    "T35n1733_009:0285a21": "知。八九二種為一對。初知佛教法。後依知",
    "T35n1733_009:0285a22": "而說。知教多門名無量辯。六正見者。古",
    "T35n1733_009:0285a23": "德有說。即總別等六相解釋聖教成正見",
    "T35n1733_009:0285a24": "故。有說。依金剛仙論。一真實智正見能知",
    "T35n1733_009:0285a25": "理法。二行正見能知行法。此二教旨。三教",
    "T35n1733_009:0285a26": "正見能知教法。四離二邊正見知前理法",
    "T35n1733_009:0285a27": "不同情取。五不思議正見知前行法成德",
    "T35n1733_009:0285a28": "出情。六根欲性正見知前教法說隨物心。又",
    "T35n1733_009:0285a29": "相傳說。西國別有六正見論一忘想。二忘",
    "T35n1733_009:0285b01": "想依。三亦忘想亦非忘想。四忘非忘依。",
    "T35n1733_009:0285b02": "五非忘想。六非忘想依。初即現行忘想。",
    "T35n1733_009:0285b03": "二即所依染心。三聞等三慧。四淨教為依。",
    "T35n1733_009:0285b04": "五證真正智。六真如為依。又初二外凡。次",
    "T35n1733_009:0285b05": "二內凡三賢位。後二地上聖位。九同化者三",
    "T35n1733_009:0285b06": "業齊同成此化事故。又釋此三輪化是一切",
    "T35n1733_009:0285b07": "如來同用此化故云同化。又釋此中令金",
    "T35n1733_009:0285b08": "剛藏三業俱同如來化事偏名同化。非彼",
    "T35n1733_009:0285b09": "前八而是不同佛無畏身等。等取口意。三",
    "T35n1733_009:0285b10": "種教化總舉隨所度等釋經中起字。珠勝釋",
    "T35n1733_009:0285b11": "莊嚴是上妙也。謂身業神通輪。意業記心輪。",
    "T35n1733_009:0285b12": "口業正教輪。並是神力各成事故云神化故",
    "T35n1733_009:0285b13": "也。自下釋加所以中。先徵後釋。徵意云有",
    "T35n1733_009:0285b14": "力者明佛有普加力。有悲者明有普加心。",
    "T35n1733_009:0285b15": "自有普力無普心亦不致疑。自有普心",
    "T35n1733_009:0285b16": "無普力亦不可怪。今明佛有能普加力亦",
    "T35n1733_009:0285b17": "有平等悲。何故唯加剛藏一人。故致問徵",
    "T35n1733_009:0285b18": "故云何以故也。下明釋意有十句。初一是",
    "T35n1733_009:0285b19": "總得此三昧法。餘者不得故。復何故得此",
    "T35n1733_009:0285b20": "三昧者下別顯有二因故。一以是菩薩往",
    "T35n1733_009:0285b21": "昔本願力所致故。二由此菩薩具彼三昧之",
    "T35n1733_009:0285b22": "行德故。故云三昧身攝功德有八種。於中",
    "T35n1733_009:0285b23": "初四自利。後四利他。前中初一是起行之",
    "T35n1733_009:0285b24": "本。即欲樂心故云趣盡地。盡地即是十地",
    "T35n1733_009:0285b25": "滿也。徹至終位故云深心。情無異願故云",
    "T35n1733_009:0285b26": "直心然無二也。餘三是行德。一證理行。二",
    "T35n1733_009:0285b27": "是助道行。三不住行。又初一智德。二福德。三",
    "T35n1733_009:0285b28": "斷德。由後智所現身增福令成滿故云身",
    "T35n1733_009:0285b29": "轉淨也。雖在後智位。不捨正證故令習",
    "T35n1733_009:0285c01": "氣亦不行故云善修本業也。後四利他中。",
    "T35n1733_009:0285c02": "初一利他方便。後三利他行體。一身。二語。三",
    "T35n1733_009:0285c03": "意。初身業神通能生淨信故云以決定信力",
    "T35n1733_009:0285c04": "攝取通故。此文會釋經論也。以光明是通",
    "T35n1733_009:0285c05": "能生彼信依是生信故說此通故云攝取",
    "T35n1733_009:0285c06": "等也。二語業巧說前後無違故云不壞。能",
    "T35n1733_009:0285c07": "一一字中攝一切字故云總持。三意業正智",
    "T35n1733_009:0285c08": "教授眾生不異照理平等一相故云不異。",
    "T35n1733_009:0285c09": "此則離彼執化之慢故云智印善印也。論",
    "T35n1733_009:0285c10": "主又釋八德俱成三昧之因。由此而得彼",
    "T35n1733_009:0285c11": "三昧故。八中前四因有二釋。一配前四句",
    "T35n1733_009:0285c12": "如次應知。二配後四句從後向前。精進因",
    "T35n1733_009:0285c13": "是離慢。不忘因是陀羅尼。勢力因是通淨。",
    "T35n1733_009:0285c14": "彼不染因是聞攝淨。是故此四因通收八句",
    "T35n1733_009:0285c15": "俱為自利。又後四因配後四句從前次第",
    "T35n1733_009:0285c16": "可知。轉法理因者有二。一轉深從淺說而",
    "T35n1733_009:0285c17": "不失自深法。如轉大乘深理從小乘等說。",
    "T35n1733_009:0285c18": "如論云一真實理門二隨轉理門。以於總",
    "T35n1733_009:0285c19": "持門中巧轉變故。二轉真從妄說而亦不",
    "T35n1733_009:0285c20": "失自真法。如在外道位佛法不行處假彼",
    "T35n1733_009:0285c21": "尊言誦持自法。彼執諸法常。菩薩亦云常。",
    "T35n1733_009:0285c22": "而菩薩意以諸法即真如故是常。不同",
    "T35n1733_009:0285c23": "彼計。然與彼語同任持自法亦同。四祕密",
    "T35n1733_009:0285c24": "准可知。如是化者得自利。不忘者此有二",
    "T35n1733_009:0285c25": "義。一以此四句逆為自利順為利他。是故",
    "T35n1733_009:0285c26": "利他不忘自利。二以此末後句教授於",
    "T35n1733_009:0285c27": "他不礙照理。出顯化事故云不忘自利。第",
    "T35n1733_009:0285c28": "三身加摩頂令覺。下論通有四種。一如意",
    "T35n1733_009:0285c29": "通於自身脩短得自在故此於內根。二幻",
    "T35n1733_009:0286a01": "通轉變外事。器世界等。三法智通照理入",
    "T35n1733_009:0286a02": "法。四聖自在通苦中生樂等。此中不離彼",
    "T35n1733_009:0286a03": "等經略此句。是如意通非餘三種故云也。",
    "T35n1733_009:0286a04": "餘義同前釋。四起分中四義內。初二是本",
    "T35n1733_009:0286a05": "入所為。後二是今出所為。初事訖者審理故",
    "T35n1733_009:0286a06": "儀則故。二得勝力者受加故。三說時至者機",
    "T35n1733_009:0286a07": "熟故。四定無言說者要須言聲故餘同前",
    "T35n1733_009:0286a08": "釋。五本分中作三門。初釋名者以略為",
    "T35n1733_009:0286a09": "廣本故亦與請為本故。二來意者。因前加",
    "T35n1733_009:0286a10": "起略說地體起後請分。略說地相起後說",
    "T35n1733_009:0286a11": "分。若望以後成前。由請分顯深成前地體",
    "T35n1733_009:0286a12": "由說分廣宣成前地相。此則本末互成也。",
    "T35n1733_009:0286a13": "三釋文者此文有三。初辨六決定為地體。",
    "T35n1733_009:0286a14": "二列十名顯地相。三舉三世同說明地要",
    "T35n1733_009:0286a15": "勝。初中此六決定既是地體。今作五門釋。",
    "T35n1733_009:0286a16": "一釋名。二通辨地體。三與地持瑜伽六決",
    "T35n1733_009:0286a17": "定相攝。四分其行相。五釋文。初釋名有二。",
    "T35n1733_009:0286a18": "先釋總名。六是數。決定是義。數義彰名即",
    "T35n1733_009:0286a19": "帶數釋也。謂聖智證真決擇揩定順理離過",
    "T35n1733_009:0286a20": "復名為善。即地持三決定中證決定也。通論",
    "T35n1733_009:0286a21": "有六義。一約行體決定堅固不退。二望所",
    "T35n1733_009:0286a22": "證決定己證。三約煩惱決定能斷。四約所",
    "T35n1733_009:0286a23": "信決定不疑。五約所化決定能度。六望佛",
    "T35n1733_009:0286a24": "果決定能成。二列名者。一觀相善決定。謂",
    "T35n1733_009:0286a25": "彼正智照理名觀。契同一味名相。此當體",
    "T35n1733_009:0286a26": "得名。二真實者則實智離倒惑之過。證理不",
    "T35n1733_009:0286a27": "虛故相形立名。三勝者過劣故具勝德故。",
    "T35n1733_009:0286a28": "亦當相及形他立名。四因者諸能成果故從",
    "T35n1733_009:0286a29": "功能立名。五大者普被群生情無限局。體",
    "T35n1733_009:0286b01": "用得名。六不怯弱者謂因入果德情無怯",
    "T35n1733_009:0286b02": "懼。此從心境立名。第二因此通論十地體",
    "T35n1733_009:0286b03": "性差別略作十門。一以此六決定為體。以",
    "T35n1733_009:0286b04": "此正是所說十地之本體故。二以前大乘光",
    "T35n1733_009:0286b05": "明三昧為性。以此定中具含止觀證法無",
    "T35n1733_009:0286b06": "礙故。論云此三昧是法體故也。三以教證二",
    "T35n1733_009:0286b07": "行為性。以加行緣修唯是教行。本智契理",
    "T35n1733_009:0286b08": "唯是證行。後智具含二義通教證。如下論",
    "T35n1733_009:0286b09": "說。四以證助不住三道為體。亦通釋可知。",
    "T35n1733_009:0286b10": "五唯約所證真如為性。以能證智緣成相盡",
    "T35n1733_009:0286b11": "同真理故。梁攝論云出離真如為十地體。",
    "T35n1733_009:0286b12": "下文鳥迹同空等是也。六唯約能證之智為",
    "T35n1733_009:0286b13": "性。無性攝論云法無我智分位名地。此論下",
    "T35n1733_009:0286b14": "文亦云上來所說皆依智地。今此亦依智地",
    "T35n1733_009:0286b15": "故也。七具含境智。謂真理妙智如前二說。",
    "T35n1733_009:0286b16": "梁論後文亦云如如及智為性。八約通收。唯",
    "T35n1733_009:0286b17": "識論云總攝一切有為無為功德為性。九",
    "T35n1733_009:0286b18": "約因果。如下文大海十相別喻十地總一大",
    "T35n1733_009:0286b19": "海以喻佛地。又云地有二分。則所畫太空",
    "T35n1733_009:0286b20": "以況果分能畫十相以喻因分。是故通能",
    "T35n1733_009:0286b21": "所依俱是地體。十通約諸門。謂信等十行",
    "T35n1733_009:0286b22": "為成地法故。檀等十亦爾。又三漸次等諸",
    "T35n1733_009:0286b23": "門並如下辨。悉為地法體。第三與地持瑜伽",
    "T35n1733_009:0286b24": "六決定相攝者。地持云決定相有六。一能",
    "T35n1733_009:0286b25": "自修習起菩提願超餘一切淨願。二者無",
    "T35n1733_009:0286b26": "等不共果超餘一切世間境界。三者隨度",
    "T35n1733_009:0286b27": "諸眾生苦不共一切聲聞緣覺。四者發一",
    "T35n1733_009:0286b28": "念願性自然樂無量淨法及無厭行。五者得",
    "T35n1733_009:0286b29": "無盡常不退轉。六者增長勝分究竟大菩",
    "T35n1733_009:0286c01": "提。是真實願。解云此中第三是地論中第五。",
    "T35n1733_009:0286c02": "以地持意攝二利方為因故。餘相會釋可",
    "T35n1733_009:0286c03": "知。四分行相者。此六中。前五是自分行。後",
    "T35n1733_009:0286c04": "一是勝進行。前中初四自利行。後一利他行。",
    "T35n1733_009:0286c05": "前中初三明行體德。後一顯行功能。謂有",
    "T35n1733_009:0286c06": "成果之功故也。前中初二行體圓。後一行德",
    "T35n1733_009:0286c07": "備。前中初一明行自體。後一顯行離過。是",
    "T35n1733_009:0286c08": "故自體離過攝德為因。二利行圓成就佛",
    "T35n1733_009:0286c09": "果也。此行相也。",
    "T35n1733_009:0286c10": "五釋文中。若不自說者前雖入定受加眾",
    "T35n1733_009:0286c11": "人不知出定為為說法為為餘事。是故",
    "T35n1733_009:0286c12": "自說顯為說法令眾請法。設令眾知為",
    "T35n1733_009:0286c13": "說法事然復不知欲說何法。故亦不知所",
    "T35n1733_009:0286c14": "請分齊。是故自說十地名體歎勝令請。初",
    "T35n1733_009:0286c15": "句此總。菩薩願者標人別法。於大菩提",
    "T35n1733_009:0286c16": "立誓趣求名發菩提心。亦則是願。故會釋顯",
    "T35n1733_009:0286c17": "同。簡地前願故云決定。決定則是證智真",
    "T35n1733_009:0286c18": "實。是故決定則是善。善即是決定。故云善決",
    "T35n1733_009:0286c19": "定者則是決定。別中六內。一正智真證不",
    "T35n1733_009:0286c20": "同帶相觀心。以不雜無明之過故名一味",
    "T35n1733_009:0286c21": "相也。二以超出世間可壞之法故名真實。",
    "T35n1733_009:0286c22": "真實故非世智所見。三明此智同彼所證法",
    "T35n1733_009:0286c23": "界具勝德。論中二釋。一案文釋。謂大法界",
    "T35n1733_009:0286c24": "故名勝。此釋經中大字也。一切佛根本故",
    "T35n1733_009:0286c25": "名勝。此釋經中廣字。法界字後別釋。二開",
    "T35n1733_009:0286c26": "義釋。先標四名顯法體無異。但隨法相",
    "T35n1733_009:0286c27": "說此四義即為四別。一釋大謂一切法是",
    "T35n1733_009:0286c28": "法也。法爾是界也。界是真性故云法爾。下皆",
    "T35n1733_009:0286c29": "准此。二釋勝謂淨法界智超過凡小。三釋",
    "T35n1733_009:0287a01": "廣謂大乘法界廣集大行。四釋高謂無流白",
    "T35n1733_009:0287a02": "法高出世表。又釋初顯所如法界。謂論中",
    "T35n1733_009:0287a03": "名勝。經名大。廣及高皆是異名無別體性。",
    "T35n1733_009:0287a04": "此並顯法之體狀。釋法字也。一切法法爾",
    "T35n1733_009:0287a05": "者釋界字也。餘三釋能如法界之地智。一",
    "T35n1733_009:0287a06": "正體智。二加行智。三後得智。又古德云。一證",
    "T35n1733_009:0287a07": "道。二不住道。三助道。又釋初一正證智。後",
    "T35n1733_009:0287a08": "二是後得智。後得智中。一巧集大行以成",
    "T35n1733_009:0287a09": "利他二反緣觀內以成自利。此三皆悉稱",
    "T35n1733_009:0287a10": "同真性故云如法界也。四為因義。一為生",
    "T35n1733_009:0287a11": "因生菩提有為果。二為了因了涅槃無為",
    "T35n1733_009:0287a12": "果。又釋此一真智有二功力。一為依因以",
    "T35n1733_009:0287a13": "依起應機報化用故。二為攝因以攝用",
    "T35n1733_009:0287a14": "歸真故。又初則應機示有虧盈。後則相續",
    "T35n1733_009:0287a15": "盡窮未來際。又初則外起化用。後則內證",
    "T35n1733_009:0287a16": "真性。又初則寂而常用。後則用而常寂。經中",
    "T35n1733_009:0287a17": "略無常果因。五大悲益物普周生界故云",
    "T35n1733_009:0287a18": "遍覆亦名大也。次前善決定是前常果因。此",
    "T35n1733_009:0287a19": "願者是此大善相導故。大善不住涅槃。常因",
    "T35n1733_009:0287a20": "不住世間。故云世間涅槃非一向住也。六",
    "T35n1733_009:0287a21": "上入佛境故云不怯。文中三。初為一切佛",
    "T35n1733_009:0287a22": "護者標也。何以故者徵嘖也。下釋。謂入三",
    "T35n1733_009:0287a23": "世佛智地故為之護也。此六中六相圓攝可",
    "T35n1733_009:0287a24": "知。地體竟。第二地相中四。初寄問發起。二",
    "T35n1733_009:0287a25": "舉數歎勝。謂此地法以能生成佛智住持",
    "T35n1733_009:0287a26": "故三世諸佛同證同說。是故今此亦同彼說。",
    "T35n1733_009:0287a27": "三依數列名。四結名顯勝。就列名中且",
    "T35n1733_009:0287a28": "依地論略釋別名。餘論釋名。及十障等義",
    "T35n1733_009:0287a29": "並如下廣釋中辨故論云成就無上自利利",
    "T35n1733_009:0287b01": "他行。初證聖處多生歡喜故名歡喜地。解",
    "T35n1733_009:0287b02": "有三義。一二利創成故。二真理初證故。三聖",
    "T35n1733_009:0287b03": "位新得故。遂本期心故生歡喜。二離能起",
    "T35n1733_009:0287b04": "誤心犯戒煩惱垢清淨戒具足故名離垢地。",
    "T35n1733_009:0287b05": "此亦有三義。一離煩惱即因離。謂能起誤",
    "T35n1733_009:0287b06": "心等。二離惡業即果行離。謂犯戒等。三對",
    "T35n1733_009:0287b07": "治離。謂清淨戒具足也。此中誤犯尚離故即",
    "T35n1733_009:0287b08": "亡言。三隨聞思修等照法顯現故名明地。",
    "T35n1733_009:0287b09": "此亦有三義。一以此地得四地智慧光明",
    "T35n1733_009:0287b10": "相故如明得定等故。下論云彼無行無生",
    "T35n1733_009:0287b11": "慧此名光明。依是光明故名明地。二依",
    "T35n1733_009:0287b12": "此地禪發起後地慧光明故如大乘光明",
    "T35n1733_009:0287b13": "三昧等。餘論名發光地故。地持云三昧照明",
    "T35n1733_009:0287b14": "故名明地。地論云三昧地故定慧合說。三",
    "T35n1733_009:0287b15": "得三慧照法故名明地。此約當地加行等",
    "T35n1733_009:0287b16": "釋。地論唯就此門釋。四不忘煩惱薪智火能",
    "T35n1733_009:0287b17": "燒故名焰地。此有二義。一內證之智焚燒",
    "T35n1733_009:0287b18": "惑薪故名為焰。即前地聞持名為不忘。恃",
    "T35n1733_009:0287b19": "此起慢名為煩惱。為是所燒從喻名薪。則",
    "T35n1733_009:0287b20": "是解法慢障。能燒之智。就喻名焰。問前後",
    "T35n1733_009:0287b21": "諸地豈不燒惑。何故獨此稱焰。釋有二義。",
    "T35n1733_009:0287b22": "一就寄位言此地寄當出世間無流故。二",
    "T35n1733_009:0287b23": "以三學寄此地當慧初得故也。二就後",
    "T35n1733_009:0287b24": "智起用故。下論云彼證智法明摩尼寶光中",
    "T35n1733_009:0287b25": "放阿含光明。入無量法門義光明智處普照",
    "T35n1733_009:0287b26": "示現。以此義故此地釋名為焰。五得出",
    "T35n1733_009:0287b27": "世間智方便善巧能度難度故名難勝地。",
    "T35n1733_009:0287b28": "此亦二義。一得出世等釋勝義。能度等釋難",
    "T35n1733_009:0287b29": "義。又對前三地得出世難故。下論云十",
    "T35n1733_009:0287c01": "平等甚難得故。故云得出世間智也。二對",
    "T35n1733_009:0287c02": "前四地能隨世間難故。下論言又現世間",
    "T35n1733_009:0287c03": "最難得故。故云方便善巧也。即下五地中",
    "T35n1733_009:0287c04": "十平等心及諦觀等是初義也。慈悲利生及",
    "T35n1733_009:0287c05": "五明處等是後義也。此二相違難以相到。",
    "T35n1733_009:0287c06": "於此地中能令相到故以為難。故云能度",
    "T35n1733_009:0287c07": "難度。度猶到也。後諸地亦有此義何獨此",
    "T35n1733_009:0287c08": "耶。釋以初得在此是故得名。六般若波羅",
    "T35n1733_009:0287c09": "蜜有間大智現前故名現前地。此有二義。一",
    "T35n1733_009:0287c10": "對後彰劣。謂證空實慧名為般若。七地已",
    "T35n1733_009:0287c11": "上念念常現。今此未能故名有間。二對前",
    "T35n1733_009:0287c12": "顯勝即前般若名為大智。此智現故名為",
    "T35n1733_009:0287c13": "現前。此地就後義立名。若前義應名有間",
    "T35n1733_009:0287c14": "地。七善修無相行功用究竟能過世間二乘",
    "T35n1733_009:0287c15": "出世間道故名遠行地。此亦二義。一此位之",
    "T35n1733_009:0287c16": "中善修行離有相現無相行故云善修無",
    "T35n1733_009:0287c17": "相行。此釋行字也。二功用究竟等釋遠也。",
    "T35n1733_009:0287c18": "於中有三義。一有功用行位至窮滿最為",
    "T35n1733_009:0287c19": "後邊故云究竟。二望前三地隨有之行相",
    "T35n1733_009:0287c20": "同世間。今此望彼己為懸遠故云能過世",
    "T35n1733_009:0287c21": "間也。三望四五六地修習道品諦觀緣起",
    "T35n1733_009:0287c22": "相同二乘出世間位。今此過彼故云能過二",
    "T35n1733_009:0287c23": "乘出世間道。故名遠行地。八報行純熟無相",
    "T35n1733_009:0287c24": "無間故云不動地。此亦二義。一報行純熟故",
    "T35n1733_009:0287c25": "不為功用所動。以由修起名為報行成",
    "T35n1733_009:0287c26": "熟。在此無功任運成諸勝行故云純熟。",
    "T35n1733_009:0287c27": "下經釋名中名無功用地善起先導也。無",
    "T35n1733_009:0287c28": "相者不為相所動也。無間者以無相觀恒",
    "T35n1733_009:0287c29": "現前故不為煩惱所動也。下經釋名為",
    "T35n1733_009:0288a01": "加行地他不動故。九無礙力說法成就利",
    "T35n1733_009:0288a02": "他行故名善慧地。此亦二義。一得四十無",
    "T35n1733_009:0288a03": "礙辯名無礙力。此釋慧。二巧說益生名",
    "T35n1733_009:0288a04": "說法成利他等。此釋善。此義如下文當辨。",
    "T35n1733_009:0288a05": "十得大法身具足自在故名法雲地。此亦二",
    "T35n1733_009:0288a06": "義。一為法器之身名曰法身。然能普周法",
    "T35n1733_009:0288a07": "界故名為大。能受諸佛雲雨說法名具足",
    "T35n1733_009:0288a08": "自在。二為出法之身名曰法身。普遍一切",
    "T35n1733_009:0288a09": "名之為大。能降注法雨滅塵生善故云自",
    "T35n1733_009:0288a10": "在。下釋名分中具廣分釋。故名法雲地。此十",
    "T35n1733_009:0288a11": "地得名有四對。一約法喻者或唯就法立",
    "T35n1733_009:0288a12": "名如歡喜等。或唯約喻如焰地。或法喻合",
    "T35n1733_009:0288a13": "目如法雲地。二約體用者如歡喜善慧約",
    "T35n1733_009:0288a14": "體立名。所餘就用為目。三約無他自義者",
    "T35n1733_009:0288a15": "如離垢不動約無他立名。所餘約自義為",
    "T35n1733_009:0288a16": "稱。四約當位相形者如難勝遠行相形為",
    "T35n1733_009:0288a17": "號。所餘約當位立名。四是十地下結名歎",
    "T35n1733_009:0288a18": "勝可知。第三我不見下彰地要勝釋顯諸",
    "T35n1733_009:0288a19": "佛同說所由。於中二。初我不見等者明盡十",
    "T35n1733_009:0288a20": "方虛空法界諸佛世界無有一世界不說如",
    "T35n1733_009:0288a21": "是十地法門。是知若有不說此法之處",
    "T35n1733_009:0288a22": "彼非佛土。二何以故下釋成。先徵嘖云諸",
    "T35n1733_009:0288a23": "佛差別。何故同說此十地耶。釋中有四句。",
    "T35n1733_009:0288a24": "初最上妙道是其證行。以是諸佛同所證入",
    "T35n1733_009:0288a25": "離此更無是故同歎。二最上明淨是阿含行。",
    "T35n1733_009:0288a26": "以是諸佛同所修行離此亦無是故同說。",
    "T35n1733_009:0288a27": "三所謂分別下顯前阿含行相差別。四是事",
    "T35n1733_009:0288a28": "不思下顯前證行玄妙難測。上來三段總",
    "T35n1733_009:0288a29": "本分竟。第六請分中作四門。一釋名者重",
    "T35n1733_009:0288b01": "法慇懃啟請令說故以為名。二來意者有",
    "T35n1733_009:0288b02": "四意。一為令大眾敬重法故。二為起說由",
    "T35n1733_009:0288b03": "故。三因請顯地法甚深離言相故。四令眾",
    "T35n1733_009:0288b04": "既解地法超情後聞說分寄法之說不隨",
    "T35n1733_009:0288b05": "聲取離錯謬故。是故若無請分則後說分",
    "T35n1733_009:0288b06": "不得說故。若無請分則眾聞說分不正",
    "T35n1733_009:0288b07": "解故。三明請分分齊者有七。一約起說",
    "T35n1733_009:0288b08": "然有二種。一就菩薩請。謂彼剛藏欲說地",
    "T35n1733_009:0288b09": "法。眾若不請不顯法重則不說故。要賴眾",
    "T35n1733_009:0288b10": "請方得起說。二約佛請然有三義。一就",
    "T35n1733_009:0288b11": "佛請。謂彼剛藏欲說地法諸佛不請不顯",
    "T35n1733_009:0288b12": "法重不得令眾尊敬攝受。徒說無益。是故",
    "T35n1733_009:0288b13": "要待佛請方說。二就佛加。謂剛藏欲說地",
    "T35n1733_009:0288b14": "法懼有不堪不得宣說侍佛放光加被",
    "T35n1733_009:0288b15": "聽眾令其堪聞方得宣說。三就佛教。謂彼",
    "T35n1733_009:0288b16": "剛藏欲為眾說懼眾不信默住不說。待佛",
    "T35n1733_009:0288b17": "教已方乃宣說。大眾知是如來所教言雖",
    "T35n1733_009:0288b18": "寄傳金剛藏口皆是佛教語必可信方得",
    "T35n1733_009:0288b19": "說也。二約正助。謂解脫月一人是正請。佛",
    "T35n1733_009:0288b20": "及眾人是助請。謂解脫月是眾上首知眾有",
    "T35n1733_009:0288b21": "疑為之啟請。請中云此眾堪聞。若此大眾",
    "T35n1733_009:0288b22": "不自彰德顯示同請。則解脫月言便成虛",
    "T35n1733_009:0288b23": "謬。令金剛藏何由得說。故須大眾顯已堪",
    "T35n1733_009:0288b24": "聞助成彼請。又解脫月請中云諸佛力加。",
    "T35n1733_009:0288b25": "令人信解。若佛不加解脫月之言復是虛",
    "T35n1733_009:0288b26": "妄。令金剛藏何由得說。故佛加請。三約因",
    "T35n1733_009:0288b27": "果。謂菩薩四請為顯地法。是諸菩薩所學法",
    "T35n1733_009:0288b28": "故。如來加請為彰此法諸佛所證既佛菩薩",
    "T35n1733_009:0288b29": "同依此法故。顯要勝令人敬重故方說也。",
    "T35n1733_009:0288c01": "四約說儀。謂解脫月覩默騰疑為眾先請。",
    "T35n1733_009:0288c02": "一人之感未若多人故。次第二明大眾請。",
    "T35n1733_009:0288c03": "同類啟請率感猶漸故次第三明佛加請。五",
    "T35n1733_009:0288c04": "約顯法。謂不請自說不顯法重故。解脫月",
    "T35n1733_009:0288c05": "為法先請。一人之請顯法不勝故。次第二",
    "T35n1733_009:0288c06": "大眾同請。菩薩學人顯法未極故。次第三諸",
    "T35n1733_009:0288c07": "佛加請。六約儀式有二。先明解脫月。何故",
    "T35n1733_009:0288c08": "三請。釋有二義。一諸經請法不過三故。多",
    "T35n1733_009:0288c09": "即繁廣少則不愍至故。隨一化儀去廣去",
    "T35n1733_009:0288c10": "略故唯三耳。二酬請。至三更不酬故。如下",
    "T35n1733_009:0288c11": "說之二何故大眾及佛唯一請耶。釋是助請",
    "T35n1733_009:0288c12": "故。顯前所請令圓滿故。故不至三也。七",
    "T35n1733_009:0288c13": "約所歎。謂諸經中請不過歎人歎法。歎人",
    "T35n1733_009:0288c14": "之中不過說聽。說聽無過歎法。有益方乃",
    "T35n1733_009:0288c15": "說故。三請之中。前二歎人。後一歎法。眾及",
    "T35n1733_009:0288c16": "佛請亦同人法。",
    "T35n1733_009:0288c17": "第四釋文者。於中有二。先明剛藏說已默",
    "T35n1733_009:0288c18": "住明菩薩及佛正興五請。二爾時金剛藏觀",
    "T35n1733_009:0288c19": "察下明請既滿足示說分齊令眾正知。就",
    "T35n1733_009:0288c20": "前中隨人分三。一解脫月請。二大眾請。三",
    "T35n1733_009:0288c21": "佛加請。初中三請即為三對。皆初說者默違。",
    "T35n1733_009:0288c22": "後明啟請。第一對中。初說已默住。後解脫月",
    "T35n1733_009:0288c23": "騰眾疑請。謂仁者堪說。大眾堪聞。何故不",
    "T35n1733_009:0288c24": "說。此名怪默請。第二對中。初剛藏顯已默",
    "T35n1733_009:0288c25": "意。謂法難說證信難得故我不說。後解脫",
    "T35n1733_009:0288c26": "月歎眾重請。謂既云證信難得。今此菩薩",
    "T35n1733_009:0288c27": "眾有證有信。仁者宜說。此名歎機請。第三",
    "T35n1733_009:0288c28": "對中。初剛藏舉損以違。謂此眾雖淨餘樂",
    "T35n1733_009:0288c29": "小者聞生疑惑故我不說。後解脫月歎法",
    "T35n1733_009:0289a01": "重請。謂諸佛護念令人易信。勿慮餘疑。",
    "T35n1733_009:0289a02": "此名歎法請。其解脫月請義有餘。金剛藏違",
    "T35n1733_009:0289a03": "請理盡。但為重法默待餘請不即為說。初",
    "T35n1733_009:0289a04": "對中二。先剛藏默住。二爾時下明因啟請。",
    "T35n1733_009:0289a05": "前中二句。一初說地名已牒前起後。二默",
    "T35n1733_009:0289a06": "不分別正待後請。論云何故默然住者問",
    "T35n1733_009:0289a07": "也。謂前不請自說。今何故默住。下對釋之",
    "T35n1733_009:0289a08": "通論默意略有五種。一欲令大眾渴仰請",
    "T35n1733_009:0289a09": "法。二為令諸佛同請顯法尊重增眾尊敬。",
    "T35n1733_009:0289a10": "三為使諸佛加被聽者於說能受。四欲令",
    "T35n1733_009:0289a11": "諸佛教說令物生信。五欲因默令請顯地",
    "T35n1733_009:0289a12": "法寂滅離言絕相。今此論中唯就初二義釋",
    "T35n1733_009:0289a13": "可知。二就請中二。初明大眾生欲生疑。",
    "T35n1733_009:0289a14": "後時大菩薩下明解脫月為眾正請。前中二",
    "T35n1733_009:0289a15": "句。初明聞名欲義。對前說十地名已。二",
    "T35n1733_009:0289a16": "各作是念下覩默生疑對前默住不復分別",
    "T35n1733_009:0289a17": "於中何因何緣者是疑怪之辭也。是金剛藏",
    "T35n1733_009:0289a18": "說已默住者便所疑事也。何因何緣通釋。是",
    "T35n1733_009:0289a19": "一。蓋是世人疑怪之常辭。於中分別何因對",
    "T35n1733_009:0289a20": "彼說者生疑。謂金剛藏不能說耶。何緣對",
    "T35n1733_009:0289a21": "彼聽者生疑。謂我等大眾不堪聞耶。二明",
    "T35n1733_009:0289a22": "解脫月正請中二。先舉解脫月領眾疑念。",
    "T35n1733_009:0289a23": "二偈顯請辭。前中論云何故解脫月先請",
    "T35n1733_009:0289a24": "者。徵問記發向前大眾同疑。何故解脫月",
    "T35n1733_009:0289a25": "專輒獨請。下釋以此是眾中上首故汎是",
    "T35n1733_009:0289a26": "眾首皆須為眾作所應作。餘問即亂者餘非",
    "T35n1733_009:0289a27": "上首。非眾率伏故成亂也。故別本云餘者",
    "T35n1733_009:0289a28": "成亂。為調伏眾故今顯解脫請令眾調",
    "T35n1733_009:0289a29": "伏。今為調眾不為亂眾是故唯令解脫月",
    "T35n1733_009:0289b01": "請。二偈頌辭者。頌有二種。一言巧故少字",
    "T35n1733_009:0289b02": "攝多義也。二言美故諸讚嘆者多以偈頌。",
    "T35n1733_009:0289b03": "故又凡作文具二事名巧。一有理即初少",
    "T35n1733_009:0289b04": "字等是也。二文美即後讚等是也。五偈中作",
    "T35n1733_009:0289b05": "二門釋。一徵請分別。謂徵者徵其默意拂",
    "T35n1733_009:0289b06": "遣眾疑。請者請彼令說遂眾心欲。初二頌",
    "T35n1733_009:0289b07": "徵其默意故云何故也。後三頌請彼令說",
    "T35n1733_009:0289b08": "故云願為分別說也。二就所歎說聽分別。",
    "T35n1733_009:0289b09": "謂初一頌歎說者堪說為遣大眾何因之",
    "T35n1733_009:0289b10": "疑。後四頌歎眾堪聞為遣大眾何緣之疑。",
    "T35n1733_009:0289b11": "是故論云此五偈示說者聽者無諸過。故若",
    "T35n1733_009:0289b12": "有過者則不應說。此總釋也。謂反舉有過",
    "T35n1733_009:0289b13": "可不應說。今既無過正應可說。次別顯無",
    "T35n1733_009:0289b14": "過。謂淨覺無過是初偈也。同法決定是第二",
    "T35n1733_009:0289b15": "偈也。同法者簡異生眾也。異末後二偈也。",
    "T35n1733_009:0289b16": "決定者明有根器。異第三偈也。有樂聞者",
    "T35n1733_009:0289b17": "是第三偈明同法眾有樂欲也。復示餘者淨",
    "T35n1733_009:0289b18": "心者是第四偈。明異生眾名為餘者。又顯",
    "T35n1733_009:0289b19": "此眾皆堪聞法者。是第五偈。通結二眾無",
    "T35n1733_009:0289b20": "不堪聞故。別本云又顯此眾無一人不堪",
    "T35n1733_009:0289b21": "聞故。迭共相瞻住者舉偈顯成皆堪聞也。",
    "T35n1733_009:0289b22": "就初偈歎說者中。經偈慧字當是論中覺",
    "T35n1733_009:0289b23": "字。聖德無量。何故唯歎淨覺。以意在請法",
    "T35n1733_009:0289b24": "偏歎說因是口言。行者行是因義。由覺起",
    "T35n1733_009:0289b25": "言故名覺觀為口言行。問八地已上乃至",
    "T35n1733_009:0289b26": "諸佛皆言不待思。何故此中金剛藏是第十",
    "T35n1733_009:0289b27": "地菩薩而有尋伺言說所因。釋有三義。一",
    "T35n1733_009:0289b28": "示現為彼說法儀故無過。二既是淨覺即",
    "T35n1733_009:0289b29": "是無功用之念智是亦無過。三如八聖道中",
    "T35n1733_009:0289c01": "正思惟通於佛地故亦同此應知。下別釋",
    "T35n1733_009:0289c02": "為二。初攝對治者明能治之行現前令所治",
    "T35n1733_009:0289c03": "障不起。二離諸過者明麁過久離正行光",
    "T35n1733_009:0289c04": "潔。所治障中。一凡夫語起所因之覺與常等",
    "T35n1733_009:0289c05": "四倒而和雜故名為雜覺。二二乘發言所因",
    "T35n1733_009:0289c06": "之覺與自性等八種妄想不相捨離。與前",
    "T35n1733_009:0289c07": "雜覺為所依因名雜覺因。不見法空妄取",
    "T35n1733_009:0289c08": "染淨名憶想分別。此辨其相也。念智二治",
    "T35n1733_009:0289c09": "如論可知。三過者初慳嫉不說。二雖不慳",
    "T35n1733_009:0289c10": "嫉懶墮不說。三雖不慳不懶說不巧妙令",
    "T35n1733_009:0289c11": "人不樂。初中慳者惜自所知故云其心悋",
    "T35n1733_009:0289c12": "法嫉者妬他過已故云忌他勝智。不瞋等",
    "T35n1733_009:0289c13": "者等取不貪以不瞋離妬不貪離慳故也。",
    "T35n1733_009:0289c14": "不癡屬前念智故此不取。此經中略無功",
    "T35n1733_009:0289c15": "德具。然義亦不少。謂此剛藏既於本分說",
    "T35n1733_009:0289c16": "諸菩薩十地名。已明於三過無不皆離。第",
    "T35n1733_009:0289c17": "二後四偈歎聽者中分三。初二偈歎同生",
    "T35n1733_009:0289c18": "眾。次一偈歎異生眾。末後一偈總歎二眾。",
    "T35n1733_009:0289c19": "初中二偈。初一歎根。後一歎欲。根是宿習。",
    "T35n1733_009:0289c20": "欲是現起。若單有欲無根雖聞不解。有根",
    "T35n1733_009:0289c21": "無欲設聞不受故須並歎。又釋前偈述前",
    "T35n1733_009:0289c22": "大眾覩默生疑。後偈述前大眾聞名欲義",
    "T35n1733_009:0289c23": "可知。就初偈中今諸大菩薩等者論中名",
    "T35n1733_009:0289c24": "決定。決定者黠慧明了故者。決定是根根",
    "T35n1733_009:0289c25": "體是智。智中知教稱黠。入證名慧。此二",
    "T35n1733_009:0289c26": "無闇故曰明了。下別辨中。一以是上求菩",
    "T35n1733_009:0289c27": "提之根器如經菩薩故。二積行既久名稱遠",
    "T35n1733_009:0289c28": "聞如經大故。三根器堪聞令說者攝受如",
    "T35n1733_009:0289c29": "經說是名故。次偈明有欲中。論云有阿含",
    "T35n1733_009:0290a01": "決定等者料簡根欲也。謂有唯阿含決定",
    "T35n1733_009:0290a02": "無證決定不可為說。有非顯前決定無",
    "T35n1733_009:0290a03": "現前決定者。阿含及證二決定約是根非欲",
    "T35n1733_009:0290a04": "故云非現前。雖有此根若無現前欲樂亦",
    "T35n1733_009:0290a05": "不得為說。故云無現前決定。如是根欲有",
    "T35n1733_009:0290a06": "闕不能聽法結成也。大智有二。謂證法者",
    "T35n1733_009:0290a07": "明此同法眾具根本智。先已證法。二現受",
    "T35n1733_009:0290a08": "者明具後得智堪能現受證教法也。此二",
    "T35n1733_009:0290a09": "明有非現前決定也。咸皆欲聞者明有現",
    "T35n1733_009:0290a10": "前決定欲樂心也。次頌辨異法眾中直云菩",
    "T35n1733_009:0290a11": "薩不云大。故清淨者離六濁故。一不欲濁",
    "T35n1733_009:0290a12": "者無心喰採。二威儀濁者形不恭肅。三蓋",
    "T35n1733_009:0290a13": "濁者五蓋覆心。四異想濁者妬勝望人破壞",
    "T35n1733_009:0290a14": "約法。五不足功德濁者多病等障。六癡濁者",
    "T35n1733_009:0290a15": "愚闇無解。下明對治。無瑕者離初二濁。一",
    "T35n1733_009:0290a16": "內無不欲聞之瑕。二外無威儀不嚴之瑕。無",
    "T35n1733_009:0290a17": "穢者是淨義。離於蓋濁以五蓋穢染心故。",
    "T35n1733_009:0290a18": "安住堅實中者離異想濁。以於所說法",
    "T35n1733_009:0290a19": "修行堅固不雜餘想故也。具足功德者離",
    "T35n1733_009:0290a20": "不足功德濁。具足智者離癡濁。於此六中",
    "T35n1733_009:0290a21": "隨相往分初二及第四約欲。餘就根可知。",
    "T35n1733_009:0290a22": "末後一頌總歎二眾求法純至。論中二眾相",
    "T35n1733_009:0290a23": "瞻。經中瞻仰法主。有何義耶。迭互相瞻",
    "T35n1733_009:0290a24": "顯齊心求法情無乖異。瞻仰法主明注想",
    "T35n1733_009:0290a25": "專求心無雜染。自有求法而懷妬慢。是故",
    "T35n1733_009:0290a26": "初言皆以恭敬心也。齊心趣證如蜂欲",
    "T35n1733_009:0290a27": "就蜜。專意求教如渴思甘露。經中略無初",
    "T35n1733_009:0290a28": "喻。初請竟。",
    "T35n1733_009:0290a29": "第二對中二。先金剛藏乘前啟請顯已默",
    "T35n1733_009:0290b01": "意。後解脫月因言重請。前中亦二。先序意。",
    "T35n1733_009:0290b02": "後偈頌。序意中。欲令眾悅者是總酬答相。謂",
    "T35n1733_009:0290b03": "前大眾見默不說。生疑生欲以惱其心。解",
    "T35n1733_009:0290b04": "脫為請。今此說偈。為遣彼惱令生喜悅",
    "T35n1733_009:0290b05": "故云也。頌中六偈別顯令喜之相。初有二",
    "T35n1733_009:0290b06": "頌明法難說。次有二頌顯法難聞。次有一",
    "T35n1733_009:0290b07": "頌喻難說聞。末後一頌舉難結默。以直云",
    "T35n1733_009:0290b08": "難說不言自身無智不能說。去前大眾何",
    "T35n1733_009:0290b09": "因之疑故令生喜。亦直云難聞不云此眾",
    "T35n1733_009:0290b10": "不堪得聞。故去大眾何緣之疑令生悅",
    "T35n1733_009:0290b11": "喜。於論中名大智。故無所畏故。離不堪",
    "T35n1733_009:0290b12": "答離不正答也。就二偈中。初偈顯難說之",
    "T35n1733_009:0290b13": "法。後彰難說之義。又釋初正顯難說。後辨",
    "T35n1733_009:0290b14": "難說所以。初中菩薩所行者是出世間智故",
    "T35n1733_009:0290b15": "謂證智也。此是難法之體。言第一難思者",
    "T35n1733_009:0290b16": "顯其難相。謂體出名相說為最難。在相",
    "T35n1733_009:0290b17": "無所名未曾有。又此一偈內。初句明證行。",
    "T35n1733_009:0290b18": "次句辨難相。次句分別十地顯教行。後句",
    "T35n1733_009:0290b19": "諸佛根本彰此證教二行。是出生佛果之處",
    "T35n1733_009:0290b20": "故為根本。由約證行最難故難證也。約教",
    "T35n1733_009:0290b21": "行未曾有難故難信也。佛者覺佛智故者",
    "T35n1733_009:0290b22": "謂覺悟佛果之智方名佛也。第二頌釋難",
    "T35n1733_009:0290b23": "所以。論中先生起內。彼菩薩行事義住不可",
    "T35n1733_009:0290b24": "如是說者。行者彼前菩薩所行也。事者彼前",
    "T35n1733_009:0290b25": "地事分別也。此行與事即理而成名為義",
    "T35n1733_009:0290b26": "住。並超言表故云不可如是說也。此偈中",
    "T35n1733_009:0290b27": "所以難者以非四心所能知故。一以微故",
    "T35n1733_009:0290b28": "非聞慧境。二思慧非麁。此應可得以難",
    "T35n1733_009:0290b29": "見故非彼境也。三修慧行心。此應可得",
    "T35n1733_009:0290c01": "以離念故非彼境也。經中略此句。亦可同",
    "T35n1733_009:0290c02": "於非心及中攝矣。論中名世間修者為簡",
    "T35n1733_009:0290c03": "地上但取地前故也。四既非地前所知",
    "T35n1733_009:0290c04": "地上報生之智亦非地前應得彼法。以",
    "T35n1733_009:0290c05": "彼但是從因所生變易等報異熟心識非是",
    "T35n1733_009:0290c06": "照實之智故非境也。故論云心境界者是心",
    "T35n1733_009:0290c07": "地也。故云非心所及也。下云心地者隨心。",
    "T35n1733_009:0290c08": "所受報又隨心。所行境亦名心地。既非四",
    "T35n1733_009:0290c09": "心是誰境耶。唯智境故。是何智境耶。唯根本",
    "T35n1733_009:0290c10": "智。以彼見實義故。何故非餘境。以是無",
    "T35n1733_009:0290c11": "漏故。經中佛字是論中無流也。如是甚深者",
    "T35n1733_009:0290c12": "結上離四心也。如是可解者結上從智慧",
    "T35n1733_009:0290c13": "出也。以是智慧照現故名為出。如是不可",
    "T35n1733_009:0290c14": "說者結上無流。是出世佛境故。聞則迷沒者",
    "T35n1733_009:0290c15": "謂執言取法迷覆真理故云名迷沒。論中",
    "T35n1733_009:0290c16": "隨聞取著者解悶也。謂沒在言中故。聞者",
    "T35n1733_009:0290c17": "即聞非是不聞者解迷也。謂隨言取實名",
    "T35n1733_009:0290c18": "為則聞不知地法寂滅離言名非不聞。釋",
    "T35n1733_009:0290c19": "難說竟。持心下二偈明難聞。於中持聽法",
    "T35n1733_009:0290c20": "之心。堅如金剛。此為總句。信堅證堅為別。",
    "T35n1733_009:0290c21": "若無堅信於他分法不能受故。若無堅證",
    "T35n1733_009:0290c22": "於自分法不能入故。是故要具此二方堪",
    "T35n1733_009:0290c23": "聽法。如智論中無信即不受無慧即不解",
    "T35n1733_009:0290c24": "信慧具故方能入法。亦同此也。先釋堅信",
    "T35n1733_009:0290c25": "謂深信佛智慧者。論云唯佛所知非我境",
    "T35n1733_009:0290c26": "者仰推如來自更無知故顯信深也。勝鬘",
    "T35n1733_009:0290c27": "經有三種正智中。初仰推智亦同此也。佛",
    "T35n1733_009:0290c28": "菩提下彰深而信也。明佛果德等同法界",
    "T35n1733_009:0290c29": "分量斯絕故云佛菩提無邊也。顯佛自德",
    "T35n1733_009:0291a01": "無邊。又為眾生機感萬差佛為說法有祕",
    "T35n1733_009:0291a02": "密顯了諸乘差別。前後相違。極無限齊故",
    "T35n1733_009:0291a03": "云佛化眾生所說法門種種也。此明外化無",
    "T35n1733_009:0291a04": "邊。於此二處自己不知而能信受故云信",
    "T35n1733_009:0291a05": "故也。以為第一妙者以此所信為第一。為",
    "T35n1733_009:0291a06": "微妙尊所信也。心無疑難者顯難信處而能",
    "T35n1733_009:0291a07": "信也。後偈辨證堅。論中何者心地問所證",
    "T35n1733_009:0291a08": "法。云何無我智問能證智。隨心下答所證法",
    "T35n1733_009:0291a09": "隨心所受三界中報者明五根身也。又隨",
    "T35n1733_009:0291a10": "心所行一切境者明六塵境也。如此內外",
    "T35n1733_009:0291a11": "根境皆是心識所依故名心地也。無我智者",
    "T35n1733_009:0291a12": "下答能證智。通而論之內外法中皆具二無",
    "T35n1733_009:0291a13": "我。寄別言之。於內身得我空。於外境得",
    "T35n1733_009:0291a14": "法空。經中離計我者約內報明我空也。",
    "T35n1733_009:0291a15": "及離心所行地者約外境明法空也。如是",
    "T35n1733_009:0291a16": "菩薩者具此二堅方乃堪聞。則顯此法只",
    "T35n1733_009:0291a17": "是難聞非是不可聞。寂滅下一偈辨第三喻",
    "T35n1733_009:0291a18": "難說聞中。作二門釋。一隨經。二會論經。",
    "T35n1733_009:0291a19": "中畫空者如虛空不可彩色所畫。此寂滅",
    "T35n1733_009:0291a20": "智。非名句所詮。如執疾風者如疾風不可",
    "T35n1733_009:0291a21": "執捉。此無流智。非音聲能說故云說甚難",
    "T35n1733_009:0291a22": "也。二會論顯意中亦二。先顯意後釋文。顯",
    "T35n1733_009:0291a23": "意云何。此中二喻事有三重。一太空喻以",
    "T35n1733_009:0291a24": "所依平等果分。二畫風喻以能詮言說之教。",
    "T35n1733_009:0291a25": "三畫風住處喻以所說十地因分。然此三義",
    "T35n1733_009:0291a26": "有其四句。一如空雖平等約風畫遊履非",
    "T35n1733_009:0291a27": "無住處。雖有住處以空為體故離相難",
    "T35n1733_009:0291a28": "見。此則約風畫而不無就太空而不有。",
    "T35n1733_009:0291a29": "然此不無即是不有。故難說難見也。此約十",
    "T35n1733_009:0291b01": "地因分辨耳。二就平等果分亦離有無。謂",
    "T35n1733_009:0291b02": "如虛空體淨故不無。隨風畫有住處故不",
    "T35n1733_009:0291b03": "有也。然此不無即是不有。故不可見。三約",
    "T35n1733_009:0291b04": "風畫動作故不無。不能自現相故不有。然",
    "T35n1733_009:0291b05": "此不無即是不有。故亦不可見。四混前三",
    "T35n1733_009:0291b06": "句。謂淨空不有即是風畫及處不無故。無說",
    "T35n1733_009:0291b07": "無示不異說示風畫及處不有即是淨空不",
    "T35n1733_009:0291b08": "無故。雖如幻說亦則是無說無示。問此與",
    "T35n1733_009:0291b09": "下鳥跡何別。答此中文意。以言即不言之",
    "T35n1733_009:0291b10": "教示彼有即不有之義。是故難說難聞況之",
    "T35n1733_009:0291b11": "於說。下文鳥跡處直辨所詮十地不可宣",
    "T35n1733_009:0291b12": "示。況之於證。有此不同也。二釋文者。此論",
    "T35n1733_009:0291b13": "釋中有三。先解喻。二如是佛智下解合。三",
    "T35n1733_009:0291b14": "畫者重合前中喻。內有四重三句。一約",
    "T35n1733_009:0291b15": "畫。二約風。三雙辨。四合喻。初畫中三句者。",
    "T35n1733_009:0291b16": "一如空中畫色是初句。總舉喻相。明動筆",
    "T35n1733_009:0291b17": "之畫。二如壁是第二句。別辨畫處。明其不",
    "T35n1733_009:0291b18": "無以空中畫處有相難明故更轉喻壁上",
    "T35n1733_009:0291b19": "顯示。謂彼空中畫處不無如壁上畫處相似。",
    "T35n1733_009:0291b20": "三是中不住故不可見。是第三句別明不",
    "T35n1733_009:0291b21": "有以彼空畫不得停住故不可見也。二約",
    "T35n1733_009:0291b22": "風。三者如空中風是初句。如樹葉是第二",
    "T35n1733_009:0291b23": "句。是中不住等為第三句。義同畫釋。三雙",
    "T35n1733_009:0291b24": "辨三者。一此動作者是初總句。動是風作是",
    "T35n1733_009:0291b25": "畫也。二非不空中有此二事者是第二句。是",
    "T35n1733_009:0291b26": "雙顯不無。謂於空中非無風畫二種處",
    "T35n1733_009:0291b27": "事也。三如是虛空處事不可說處者是第",
    "T35n1733_009:0291b28": "三句。雙顯不有。謂此二處事空為體故不",
    "T35n1733_009:0291b29": "可分別此是畫處此是風處此是高處此是",
    "T35n1733_009:0291c01": "下處。故云不可說處也。前云不可見此云",
    "T35n1733_009:0291c02": "不可說。約聽約說也。四合法三句者。一是",
    "T35n1733_009:0291c03": "畫風如說者合初句。謂說中具有聲名等故",
    "T35n1733_009:0291c04": "兩喻同合說也。二以非自性下超合第三句",
    "T35n1733_009:0291c05": "不有之義。離相難見也。謂所說十地不同",
    "T35n1733_009:0291c06": "能詮故不可見。然出三因。一以風畫處自",
    "T35n1733_009:0291c07": "性無故同於虛空故不可見。二何者非性。",
    "T35n1733_009:0291c08": "以不能自住故。三云何不住。以是客故。",
    "T35n1733_009:0291c09": "謂風畫處望於虛空非本有故是客也。由",
    "T35n1733_009:0291c10": "是客故不住不住故無性。無性故不可",
    "T35n1733_009:0291c11": "見。地法況之可知。三非不於中有此言說者",
    "T35n1733_009:0291c12": "是却合第二句。問此明所釋地法不無。何",
    "T35n1733_009:0291c13": "故乃云非不有言。答十地差別由言分異旨",
    "T35n1733_009:0291c14": "從詮目故云言說。由彼空中風畫不無故",
    "T35n1733_009:0291c15": "說有彼風畫之處。此中亦爾可知。二顯所",
    "T35n1733_009:0291c16": "喻勝妙中。如是佛智者是十地智。即是經中",
    "T35n1733_009:0291c17": "寂滅無流智也。如是地智之言說謂無說之",
    "T35n1733_009:0291c18": "說等。由此顯示校量地法出過言議故云",
    "T35n1733_009:0291c19": "勝也。三明立二喻之意者。於中先畫合",
    "T35n1733_009:0291c20": "名等。次風合音聲。後以說聽要藉此二故",
    "T35n1733_009:0291c21": "須二喻。謂若無音聲耳識不聞。若無名等",
    "T35n1733_009:0291c22": "意識不解。如是可說者牒前以二事說也。",
    "T35n1733_009:0291c23": "如是可聞者牒前以二事聞也。如是難見",
    "T35n1733_009:0291c24": "者牒前顯示地校量勝分別難見也。何故",
    "T35n1733_009:0291c25": "不說者生後偈也。謂如上說只言難見非",
    "T35n1733_009:0291c26": "難說聞。何故不說。後舉偈答以證信難得",
    "T35n1733_009:0291c27": "故我不說。難證者解第二句。難信解第三",
    "T35n1733_009:0291c28": "句。此偈下解第四句。默然之義如論可知。",
    "T35n1733_009:0291c29": "華嚴經探玄記卷第九"
}