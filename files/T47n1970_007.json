{
    "T47n1970_007:0275a11": "龍舒增廣淨土文卷第七",
    "T47n1970_007:0275a13": "國學進士王日休譔",
    "T47n1970_007:0275a14": "參禪者多不信淨土。以謂著相。欲直指人",
    "T47n1970_007:0275a15": "心見性成佛。此說甚善。極不易到。反成弊",
    "T47n1970_007:0275a16": "者多矣。今故詳言參禪之弊。且引事跡為",
    "T47n1970_007:0275a17": "證。與諸修行不知其要者。併舉而言。故此",
    "T47n1970_007:0275a18": "卷名指迷歸要。",
    "T47n1970_007:0275a19": "青草堂後身曾魯公",
    "T47n1970_007:0275a20": "宋朝有二青草堂。在前者年九十餘。有曾家",
    "T47n1970_007:0275a21": "婦人。甞為齋供及布施衣物。和尚感其恩乃",
    "T47n1970_007:0275a22": "言。老僧與夫人作兒子。一日此婦人生子。使",
    "T47n1970_007:0275a23": "人看。草堂已坐化矣。所生子即曾魯公也。以",
    "T47n1970_007:0275a24": "前世為僧。嘗修福修慧故少年登高科。其後",
    "T47n1970_007:0275a25": "作宰相。以世俗觀之無以加矣。雖然此亦誤",
    "T47n1970_007:0275a26": "也。何則此世界富貴不長久。受盡則空。又且",
    "T47n1970_007:0275a27": "隨業緣去。輪迴無有了時。不如且生西方見",
    "T47n1970_007:0275a28": "佛了生死大事。却來作宰相。故雖入胞胎中",
    "T47n1970_007:0275a29": "受生。此一性已不昧。所以雖在輪迴世界中。",
    "T47n1970_007:0275b01": "已不受輪迴。而生死去住自如矣。今未能了",
    "T47n1970_007:0275b02": "生死。乃念區區恩惠。為人作子。則不脫貪愛。",
    "T47n1970_007:0275b03": "永在輪迴。其失計甚矣。",
    "T47n1970_007:0275b04": "戒禪師後身東坡",
    "T47n1970_007:0275b05": "五祖禪師乃東坡前身。應驗不一。以前世修",
    "T47n1970_007:0275b06": "行故。今生聰明過人。以五毒氣習未除故。今",
    "T47n1970_007:0275b07": "生多緣詩語。意外受竄謫。此亦大誤也。若前",
    "T47n1970_007:0275b08": "世為僧。參禪兼修西方。則必徑生淨土。成就",
    "T47n1970_007:0275b09": "大福大慧。何至此世界多受苦惱哉。聞東坡",
    "T47n1970_007:0275b10": "南行。唯帶阿彌陀佛一軸。人問其故。答云。此",
    "T47n1970_007:0275b11": "軾生西方公據也。若果如是。則東坡至此方",
    "T47n1970_007:0275b12": "為得計。亦以宿植善根。明達過人方悟此理",
    "T47n1970_007:0275b13": "故也。聞魯直前世為婦人。誦法華經。以誦經",
    "T47n1970_007:0275b14": "功德故。今世聰明有官職。此隨業緣來者也。",
    "T47n1970_007:0275b15": "若生西方。豈如是而已哉。",
    "T47n1970_007:0275b16": "哲老後身多憂苦",
    "T47n1970_007:0275b17": "有哲老者。住京師大剎。四十年不睡。坐禪精",
    "T47n1970_007:0275b18": "苦。如此坐化。後紙襖亦燒出舍利。中官有以",
    "T47n1970_007:0275b19": "三十千買一紙襖者。以其有舍利故也。其効",
    "T47n1970_007:0275b20": "驗已如此。若修西方。必為不退轉地菩薩。即",
    "T47n1970_007:0275b21": "生死自如矣。却來此世界濟渡眾生。有何不",
    "T47n1970_007:0275b22": "可。不知修此。乃生大富貴處。一生多受憂苦。",
    "T47n1970_007:0275b23": "可哀也哉。縱使受大富貴。亦終有盡。依舊輪",
    "T47n1970_007:0275b24": "迴。或云。以哲老之精修。今生多受憂苦何也。",
    "T47n1970_007:0275b25": "答云。佛言。假令百千劫。所作業不亡。因緣會",
    "T47n1970_007:0275b26": "遇時。果報還自受。永嘉大師亦云。了則業障",
    "T47n1970_007:0275b27": "本來空。未了應須還宿債。以哲老不曾了。得",
    "T47n1970_007:0275b28": "生死大事。今世生於大富貴處。乃前生願心",
    "T47n1970_007:0275b29": "也。多受憂苦者。乃因緣會遇而還千百世之",
    "T47n1970_007:0275c01": "宿債也。若生西方。則宿債不須還矣。何則死",
    "T47n1970_007:0275c02": "生自如故。雖入一切眾生生死界中。不作濟",
    "T47n1970_007:0275c03": "渡。一性已不昧。而超脫三界。豈須還宿債哉。",
    "T47n1970_007:0275c04": "且以哲老之精修。猶不能超脫三界。豈非三",
    "T47n1970_007:0275c05": "界之岸極高。其苦海極深。其波濤極急。故不",
    "T47n1970_007:0275c06": "易超脫乎。修西方而超脫者伏佛力也。有佛",
    "T47n1970_007:0275c07": "而不倚仗。猶窮賤餓人見富貴者而不倚仗。",
    "T47n1970_007:0275c08": "哀哉。",
    "T47n1970_007:0275c09": "古老後身耽富貴",
    "T47n1970_007:0275c10": "有惠古長老。先住舒州太平。次住浙東大剎。",
    "T47n1970_007:0275c11": "亦名行尊宿也。死而生於宰相家。後生登高",
    "T47n1970_007:0275c12": "科。世固以為榮矣。然此甚失計也。何則前世",
    "T47n1970_007:0275c13": "齋戒。今世食肉。必以食肉為美矣。前世清修。",
    "T47n1970_007:0275c14": "今世近色欲。必以色欲為美矣。前世恬靜。今",
    "T47n1970_007:0275c15": "生享富貴。必以富貴為美矣。譬如入泥一步。",
    "T47n1970_007:0275c16": "深如一步。奈之何哉。楞嚴經云。聞所聞盡。盡",
    "T47n1970_007:0275c17": "聞不住。覺所覺空。空覺極圓。蓋謂所聞之事",
    "T47n1970_007:0275c18": "盡矣。盡聞其不住也。故世間雖享快樂。其如",
    "T47n1970_007:0275c19": "不住何不住則過去。過去則不能久也。又覺",
    "T47n1970_007:0275c20": "其所覺者皆歸於空。空則無實矣。誠能於此",
    "T47n1970_007:0275c21": "空而覺之則真覺之誠極圓。而無復墜墮也。",
    "T47n1970_007:0275c22": "使古老而悟此理。必不住宰相家。縱未能悟",
    "T47n1970_007:0275c23": "明真性。且修西方以脫去輪迴可也。楞伽經",
    "T47n1970_007:0275c24": "謂。世間修行人如澄濁水。澄之雖清。未去濁",
    "T47n1970_007:0275c25": "脚。攪之復濁。古老之謂也。如生西方見佛得",
    "T47n1970_007:0275c26": "道。復來生此世界。則若刷去濁脚純為清水。",
    "T47n1970_007:0275c27": "雖攪之不復濁矣。故雖名行尊宿。亦不可不",
    "T47n1970_007:0275c28": "修西方。古老足以鑒矣。",
    "T47n1970_007:0275c29": "西方如現受官",
    "T47n1970_007:0276a01": "譬如人有一官而不受。必欲修學為大魁。其",
    "T47n1970_007:0276a02": "志固美矣。然大魁不可必得固。不若且受其",
    "T47n1970_007:0276a03": "官。一向修學。如得大魁。則若錦上添花。若不",
    "T47n1970_007:0276a04": "得之。不失其為官人。修西方者且受官之謂",
    "T47n1970_007:0276a05": "也。一向修學者。兼以參禪方謂也。不得大魁",
    "T47n1970_007:0276a06": "者。參禪未悟之謂也。不失其為官人者。直脫",
    "T47n1970_007:0276a07": "輪迴。大受快樂之謂也。既生西方見佛聞法。",
    "T47n1970_007:0276a08": "烏有不大悟哉。故西方之說誠不可廢。",
    "T47n1970_007:0276a09": "三菩薩修兜率",
    "T47n1970_007:0276a10": "智者十疑論云。三菩薩修兜率。一名無著。二",
    "T47n1970_007:0276a11": "名世親。三名師子覺。若云先生兜率見彌勒",
    "T47n1970_007:0276a12": "者即來相報。師子覺先亡數年無報。次世親",
    "T47n1970_007:0276a13": "亡三年乃來報云。天日長。我生兜率。禮彌勒",
    "T47n1970_007:0276a14": "佛。聽其說法。即來相報。已三年矣。問師子覺",
    "T47n1970_007:0276a15": "如何。云。生兜率外院。戀著天樂。即不曾見",
    "T47n1970_007:0276a16": "佛。且以菩薩而修。兜率猶有戀著不見佛者。",
    "T47n1970_007:0276a17": "此輪迴之根本。是知兜率難修有墜。非比西",
    "T47n1970_007:0276a18": "方易修無墜也。智者又云。有見釋迦佛而不",
    "T47n1970_007:0276a19": "得道者。若修西方見阿彌陀佛。無不得道。則",
    "T47n1970_007:0276a20": "釋迦佛與阿彌陀佛。其願力功德威神小大",
    "T47n1970_007:0276a21": "固不同矣。故大慈菩薩云。十方三世佛阿彌",
    "T47n1970_007:0276a22": "陀第一。念其名號。消一切罪。遂生淨土。宜哉。",
    "T47n1970_007:0276a23": "法華尼後身作官妓",
    "T47n1970_007:0276a24": "歐陽永叔知頴州。一官妓口氣作蓮華香。有",
    "T47n1970_007:0276a25": "僧知宿命言。此妓前世為尼。誦法華經三十",
    "T47n1970_007:0276a26": "年。一念之差遂至於此。問妓云。曾讀法華否。",
    "T47n1970_007:0276a27": "答曰。失身於此。何暇誦經。與以法華。則讀誦",
    "T47n1970_007:0276a28": "如流。與之他經。則不能讀。以此知僧言可信",
    "T47n1970_007:0276a29": "矣。使此尼知西方法門。則上品上生可也。不",
    "T47n1970_007:0276b01": "知而墜墮於妓。可不哀哉。以此知。能用西方",
    "T47n1970_007:0276b02": "法門教人者。其濟拔之功大矣。福報豈易量",
    "T47n1970_007:0276b03": "哉。",
    "T47n1970_007:0276b04": "十二緣圖",
    "T47n1970_007:0276b17": "三界六道輪迴圖",
    "T47n1970_007:0276c01": "無明謂暗昧真性。行謂動作。識謂魂識。",
    "T47n1970_007:0276c02": "　　自阿鼻大地獄至他(長行寫者是十二因緣圖短行寫者是三界六道圖)。",
    "T47n1970_007:0276c03": "名謂受想行識。色謂色身。六入謂六根。",
    "T47n1970_007:0276c04": "　　化自在天。皆名欲界。",
    "T47n1970_007:0276c05": "觸謂觸六根者。因暗昧真性故。不能寂。",
    "T47n1970_007:0276c06": "　　以有情欲也。上有色。",
    "T47n1970_007:0276c07": "然不動。乃生魂識。因有名色。遂有六入。",
    "T47n1970_007:0276c08": "　　界。止有色身無男女。",
    "T47n1970_007:0276c09": "因六入故有觸。因觸故受。因受故愛。因。",
    "T47n1970_007:0276c10": "　　之形。又上有無色界。",
    "T47n1970_007:0276c11": "愛故取。因取故常有。之因此復受生。因。",
    "T47n1970_007:0276c12": "　　亦無色身。止有魂識。",
    "T47n1970_007:0276c13": "生故有老死相牽。緣不斷故名十二緣。",
    "T47n1970_007:0276c14": "　　如鬼神。此總名三界。",
    "T47n1970_007:0276c15": "　觀此豈可迷於他塗而不修西方。",
    "T47n1970_007:0276c16": "龍舒增廣淨土文卷第七(終)"
}