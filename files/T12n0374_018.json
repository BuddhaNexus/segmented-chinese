{
    "T12n0374_018:0468a08": "大般涅槃經卷第十八",
    "T12n0374_018:0468a10": "北涼天竺三藏曇無讖譯",
    "T12n0374_018:0468a11": "梵行品第八之四",
    "T12n0374_018:0468a12": "[0468a12] 「◎復次善男子！云何復名一切世間所不知",
    "T12n0374_018:0468a13": "見覺，而是菩薩所知見覺？所謂六念處。何等",
    "T12n0374_018:0468a14": "為六？念佛、念法、念僧、念戒、念施、念天。善男子！",
    "T12n0374_018:0468a15": "云何念佛？如來、應、正遍知、明行足、善逝、世間",
    "T12n0374_018:0468a16": "解、無上士、調御丈夫、天人師、佛、世尊，常不變",
    "T12n0374_018:0468a17": "易，具足十力、四無所畏、大師子吼，名大沙門、",
    "T12n0374_018:0468a18": "大婆羅門、大淨畢竟到於彼岸、無能勝者、無",
    "T12n0374_018:0468a19": "見頂者、無有怖畏不驚不動、獨一無侶、無師",
    "T12n0374_018:0468a20": "自悟、疾智、大智、利智、深智、解脫智、不共智、廣",
    "T12n0374_018:0468a21": "普智、畢竟智、智寶成就、人中象王、人中牛王、",
    "T12n0374_018:0468a22": "人中龍王、人中丈夫、人中蓮花、分陀利花、調",
    "T12n0374_018:0468a23": "御人師、為大施主大法之師，以知法故名大",
    "T12n0374_018:0468a24": "法師，以知義故名大法師，以知時故名大法",
    "T12n0374_018:0468a25": "師，以知足故名大法師，以知我故名大法師，",
    "T12n0374_018:0468a26": "知大眾故名大法師，以知眾生種種性故名",
    "T12n0374_018:0468a27": "大法師，以知諸根利鈍中故名大法師，說中",
    "T12n0374_018:0468a28": "道故名大法師。",
    "T12n0374_018:0468a29": "[0468a29] 「云何名如來？如過去諸佛所說不變。云何不",
    "T12n0374_018:0468b01": "變？過去諸佛，為度眾生說十二部經，如來亦",
    "T12n0374_018:0468b02": "爾，故名如來。諸佛世尊從六波羅蜜、三十七",
    "T12n0374_018:0468b03": "品、十一空來至大涅槃，如來亦爾，是故號佛",
    "T12n0374_018:0468b04": "為如來也。諸佛世尊為眾生故，隨宜方便開",
    "T12n0374_018:0468b05": "示三乘，壽命無量不可稱計，如來亦爾，是故",
    "T12n0374_018:0468b06": "號佛為如來也。",
    "T12n0374_018:0468b07": "[0468b07] 「云何為應？世間之法悉名怨家，佛應害故，故",
    "T12n0374_018:0468b08": "名為應。夫四魔者是菩薩怨，諸佛如來為菩",
    "T12n0374_018:0468b09": "薩時，能以智慧破壞四魔，是故名應。復次",
    "T12n0374_018:0468b10": "應者名為遠離，為菩薩時，應當遠離無量煩",
    "T12n0374_018:0468b11": "惱，故名為應。復次應者名樂，過去諸佛為菩",
    "T12n0374_018:0468b12": "薩時，雖於無量阿僧祇劫為眾生故受諸苦",
    "T12n0374_018:0468b13": "惱，終無不樂，而常樂之，如來亦爾，是故名應。",
    "T12n0374_018:0468b14": "又復應者，一切人天，應以種種香花、瓔珞、幢幡、",
    "T12n0374_018:0468b15": "伎樂而供養之，是故名應。",
    "T12n0374_018:0468b16": "[0468b16] 「云何正遍知？正者名不顛倒，遍知者於四顛",
    "T12n0374_018:0468b17": "倒無不通達。又復正者名為苦行，遍知者，",
    "T12n0374_018:0468b18": "知因苦行，定有苦果。又復正者名世間中，遍",
    "T12n0374_018:0468b19": "知者畢竟定知，修習中道得阿耨多羅三藐三",
    "T12n0374_018:0468b20": "菩提。又復正者，名為可數、可量、可稱，遍知",
    "T12n0374_018:0468b21": "者，不可數、不可量、不可稱，是故號佛為正遍",
    "T12n0374_018:0468b22": "知。善男子！聲聞緣覺亦有遍知、亦不遍知。",
    "T12n0374_018:0468b23": "何以故？遍知者，名五陰、十二入、十八界，聲聞",
    "T12n0374_018:0468b24": "緣覺亦得遍知，是名遍知。云何不遍知？善男",
    "T12n0374_018:0468b25": "子！假使二乘於無量劫，觀一色陰，不能盡知，",
    "T12n0374_018:0468b26": "以是義故，聲聞緣覺無有遍知。",
    "T12n0374_018:0468b27": "[0468b27] 「云何明行足？明者名得無量善果，行名&#x811A;足，",
    "T12n0374_018:0468b28": "善果者名阿耨多羅三藐三菩提。&#x811A;足者名",
    "T12n0374_018:0468b29": "為戒、慧，乘戒慧足，得阿耨多羅三藐三菩提，",
    "T12n0374_018:0468c01": "是故名為明行足也。又復明者名&#x546A;，行者名",
    "T12n0374_018:0468c02": "吉，足者名果，善男子！是名世間義；&#x546A;者名",
    "T12n0374_018:0468c03": "為解脫，吉者名為阿耨多羅三藐三菩提，果",
    "T12n0374_018:0468c04": "者名為大般涅槃，是故名為明行足也。又復",
    "T12n0374_018:0468c05": "明者名光，行者名業，足者名果，善男子！是",
    "T12n0374_018:0468c06": "名世間義；光者名不放逸，業者名六波羅蜜，",
    "T12n0374_018:0468c07": "果者名為阿耨多羅三藐三菩提。又復明者",
    "T12n0374_018:0468c08": "名為三明：一菩薩明，二諸佛明，三無明明；",
    "T12n0374_018:0468c09": "菩薩明者即是般若波羅蜜，諸佛明者即是",
    "T12n0374_018:0468c10": "佛眼，無明明者即畢竟空，行者於無量劫為",
    "T12n0374_018:0468c11": "眾生故修諸善業，足者明見佛性，以是義故",
    "T12n0374_018:0468c12": "名明行足。[0468c12] 「云何善逝？善者名高，逝名不高，",
    "T12n0374_018:0468c13": "善男子！是名世間義；高者名為阿耨多羅三",
    "T12n0374_018:0468c14": "藐三菩提，不高者即如來心也。善男子！心",
    "T12n0374_018:0468c15": "若高者不名如來，是故如來名為善逝。又復",
    "T12n0374_018:0468c16": "善者名為善知識，逝者善知識果，善男子！是",
    "T12n0374_018:0468c17": "名世間義；善知識者即初發心，果者名為大",
    "T12n0374_018:0468c18": "般涅槃，如來不捨最初發心得大涅槃，是故",
    "T12n0374_018:0468c19": "如來名為善逝。又復善者名好，逝者名有，善",
    "T12n0374_018:0468c20": "男子！是名世間義；好者名見佛性，有者名",
    "T12n0374_018:0468c21": "大涅槃。善男子！涅槃之性實非有也，諸佛",
    "T12n0374_018:0468c22": "世尊因世間故，說言是有。善男子！譬如世人，",
    "T12n0374_018:0468c23": "實無有子說言有子，實無有道說言有道，涅",
    "T12n0374_018:0468c24": "槃亦爾，因世間故說言為有，諸佛世尊成大",
    "T12n0374_018:0468c25": "涅槃，故名善逝。◎",
    "T12n0374_018:0468c26": "[0468c26] 「◎善男子！云何世間解？善男子！世間者名",
    "T12n0374_018:0468c27": "為五陰，解者名知，諸佛世尊善知五陰，故名",
    "T12n0374_018:0468c28": "世間解。又世間者名為五欲，解名不著，不",
    "T12n0374_018:0468c29": "著五欲故，名世間解。又世間解者，東方無量",
    "T12n0374_018:0469a01": "阿僧祇世界，一切聲聞緣覺不知、不見、不解，諸",
    "T12n0374_018:0469a02": "佛悉知、悉見、悉解，南西北方、四維上下，亦復如",
    "T12n0374_018:0469a03": "是，是故號佛為世間解。又世間者一切凡夫，",
    "T12n0374_018:0469a04": "解者知諸凡夫善惡因果，非是聲聞緣覺所",
    "T12n0374_018:0469a05": "知，惟佛能知，是故號佛為世間解。又世間",
    "T12n0374_018:0469a06": "者名曰蓮花，解名不污，善男子！是名世間",
    "T12n0374_018:0469a07": "義；蓮花者即是如來，不污者，如來不為世間",
    "T12n0374_018:0469a08": "八法之所染污，是故號佛為世間解。又世間",
    "T12n0374_018:0469a09": "解者，諸佛菩薩名世間解。何以故？諸佛菩薩",
    "T12n0374_018:0469a10": "見世間故，故名世間解。善男子！如因食得命，",
    "T12n0374_018:0469a11": "名食為命；諸佛菩薩亦復如是，見世間故，故",
    "T12n0374_018:0469a12": "名世間解。[0469a12] 「云何無上士？上士者名之為斷，無",
    "T12n0374_018:0469a13": "所斷者，名無上士，諸佛世尊無有煩惱，故無",
    "T12n0374_018:0469a14": "所斷，是故號佛為無上士。又上士者名為諍",
    "T12n0374_018:0469a15": "訟，無上士者無有諍訟，如來無諍，是故號佛",
    "T12n0374_018:0469a16": "為無上士。又上士者名語可壞，無上士者語",
    "T12n0374_018:0469a17": "不可壞，如來所言，一切眾生所不能壞，是",
    "T12n0374_018:0469a18": "故號佛為無上士。又上士者名為上座，無上",
    "T12n0374_018:0469a19": "士者名無上座，三世諸佛更無過者，是故號",
    "T12n0374_018:0469a20": "佛為無上士。上者名新，士者名故，諸佛世",
    "T12n0374_018:0469a21": "尊體大涅槃，無新無故，是故號佛為無上士。",
    "T12n0374_018:0469a22": "[0469a22] 「云何調御丈夫？自既丈夫，復調丈夫。善男子！",
    "T12n0374_018:0469a23": "言如來者，實非丈夫、非不丈夫，因調丈夫，故",
    "T12n0374_018:0469a24": "名如來為丈夫也。善男子！一切男女，若具四",
    "T12n0374_018:0469a25": "法，則名丈夫。何等為四？一善知識，二能聽",
    "T12n0374_018:0469a26": "法，三思惟義，四如說修行。善男子！若男若",
    "T12n0374_018:0469a27": "女具是四法，則名丈夫。善男子！若有男子，無",
    "T12n0374_018:0469a28": "此四法，則不得名為丈夫也，何以故？身雖丈",
    "T12n0374_018:0469a29": "夫，行同畜生。如來調伏若男若女，是故號佛",
    "T12n0374_018:0469b01": "調御丈夫。復次善男子！如御馬者，凡有四",
    "T12n0374_018:0469b02": "種：一者觸毛，二者觸皮，三者觸肉，四者觸",
    "T12n0374_018:0469b03": "骨，隨其所觸，稱御者意。如來亦爾，以四種",
    "T12n0374_018:0469b04": "法，調伏眾生：一為說生，令受佛語，如觸其毛，",
    "T12n0374_018:0469b05": "隨御者意。二說生老，便受佛語，如觸毛皮，",
    "T12n0374_018:0469b06": "隨御者意。三者說生及以老病，便受佛語，如",
    "T12n0374_018:0469b07": "觸毛皮肉，隨御者意。四者說生及老病死，便",
    "T12n0374_018:0469b08": "受佛語，如觸毛皮肉骨，隨御者意。善男子！",
    "T12n0374_018:0469b09": "御者調馬，無有決定，如來世尊調伏眾生，必",
    "T12n0374_018:0469b10": "定不虛，是故號佛為調御丈夫。[0469b10] 「云何天人",
    "T12n0374_018:0469b11": "師？師有二種：一者善教，二者惡教。諸佛菩",
    "T12n0374_018:0469b12": "薩常以善法教諸眾生。何等善法？謂身、口、",
    "T12n0374_018:0469b13": "意善。諸佛菩薩教諸眾生，作如是言：『善男子，",
    "T12n0374_018:0469b14": "汝當遠離身不善業。何以故？以身惡業，是可",
    "T12n0374_018:0469b15": "遠離，得解脫故，是故我以此法教汝。若是惡",
    "T12n0374_018:0469b16": "業不可遠離，得解脫者，終不教汝令遠離也。",
    "T12n0374_018:0469b17": "若諸眾生離惡業已，墮三惡者無有是處，以",
    "T12n0374_018:0469b18": "遠離故，成阿耨多羅三藐三菩提，得大涅槃。』",
    "T12n0374_018:0469b19": "是故諸佛菩薩常以此法教化眾生，口、意亦",
    "T12n0374_018:0469b20": "爾，是故號佛為無上師。復次昔未得道，今已",
    "T12n0374_018:0469b21": "得之，以所得道，為眾生說；從本已來未修",
    "T12n0374_018:0469b22": "梵行，今已修竟，以己所修，為眾生說；自破無",
    "T12n0374_018:0469b23": "明，復為眾生破壞無明；自得淨目，復為眾生",
    "T12n0374_018:0469b24": "破除盲冥，令得淨眼；自知二諦，復為眾生演",
    "T12n0374_018:0469b25": "說二諦。既自解脫，復為眾生說解脫法；自度",
    "T12n0374_018:0469b26": "無邊生死大河，復令眾生皆悉得度；自得無",
    "T12n0374_018:0469b27": "畏，復教眾生令無怖畏；自既涅槃，復為眾生",
    "T12n0374_018:0469b28": "演大涅槃；是故號佛為無上師。天者名晝，天",
    "T12n0374_018:0469b29": "上晝長夜短，是故名天。又復天者名無愁惱，",
    "T12n0374_018:0469c01": "常受快樂是故名天。又復天者名為燈明，能",
    "T12n0374_018:0469c02": "破黑闇而為大明，是故名天。亦以能破惡業",
    "T12n0374_018:0469c03": "黑闇，得於善業，而生天上，是故名天。又復天",
    "T12n0374_018:0469c04": "者名吉，以吉祥故，得名為天。又復天者名曰",
    "T12n0374_018:0469c05": "日，有光明故，名曰為天。以是義故，名為天也。",
    "T12n0374_018:0469c06": "人者名曰能多恩義，又復人者身口柔軟，",
    "T12n0374_018:0469c07": "又復人者名有憍慢，又復人者能破憍慢。",
    "T12n0374_018:0469c08": "善男子！諸佛雖為一切眾生無上大師，然經",
    "T12n0374_018:0469c09": "中說為天人師。何以故？善男子！諸眾生中",
    "T12n0374_018:0469c10": "惟天與人，能發阿耨多羅三藐三菩提心，能",
    "T12n0374_018:0469c11": "修十善業道，能得須陀洹果、斯陀含果、阿那",
    "T12n0374_018:0469c12": "含果、阿羅漢果、辟支佛道、得阿耨多羅三藐",
    "T12n0374_018:0469c13": "三菩提，是故號佛為天人師。[0469c13] 「云何為佛？佛",
    "T12n0374_018:0469c14": "者名覺，既自覺悟，復能覺他。善男子！譬如",
    "T12n0374_018:0469c15": "有人，覺知有賊，賊無能為。菩薩摩訶薩能覺",
    "T12n0374_018:0469c16": "一切無量煩惱，既覺了已，令諸煩惱無所能",
    "T12n0374_018:0469c17": "為，是故名佛。以是覺故，不生、不老、不病、不死，",
    "T12n0374_018:0469c18": "是故名佛。[0469c18] 「婆伽婆者，婆伽名破，婆名煩惱，能",
    "T12n0374_018:0469c19": "破煩惱故，名婆伽婆。又能成就諸善法故，又",
    "T12n0374_018:0469c20": "能善解諸法義故，有大功德無能勝故，有大",
    "T12n0374_018:0469c21": "名聞遍十方故，又能種種大慧施故，又於",
    "T12n0374_018:0469c22": "無量阿僧祇劫吐女根故。[0469c22] 「善男子！若男、若",
    "T12n0374_018:0469c23": "女，能如是念佛者，若行、若住、若坐、若臥、若晝、",
    "T12n0374_018:0469c24": "若夜、若明、若闇，常得不離見佛世尊。[0469c24] 「善男子！",
    "T12n0374_018:0469c25": "何故名為如來、應、正遍知乃至婆伽婆，而有",
    "T12n0374_018:0469c26": "如是無量功德大名稱耶？善男子！菩薩摩訶",
    "T12n0374_018:0469c27": "薩於昔無量阿僧祇劫，恭敬父母、和上、諸師、",
    "T12n0374_018:0469c28": "上座、長老，於無量劫常為眾生而行布施，堅",
    "T12n0374_018:0469c29": "持禁戒，修集忍辱，勤行精進、禪定、智慧，大慈、",
    "T12n0374_018:0470a01": "大悲、大喜、大捨，是故今得三十二相、八十種",
    "T12n0374_018:0470a02": "好、金剛之身。又復菩薩於昔無量阿僧祇劫，",
    "T12n0374_018:0470a03": "修集信、念、進、定、慧根，於諸師長，恭敬供養，常為",
    "T12n0374_018:0470a04": "法利，不為食利。菩薩若持十二部經，若讀、若",
    "T12n0374_018:0470a05": "誦，常為眾生令得解脫、安隱、快樂，終不自為。何",
    "T12n0374_018:0470a06": "以故？菩薩常修出世間心及出家心、無為之",
    "T12n0374_018:0470a07": "心、無諍訟心、無垢穢心、無繫縛心、無取著心、",
    "T12n0374_018:0470a08": "無覆蓋心、無無記心、無生死心、無疑網心、無貪",
    "T12n0374_018:0470a09": "欲心、無瞋恚心、無愚癡心、無憍慢心、無穢濁心、",
    "T12n0374_018:0470a10": "無煩惱心、無苦心、無量心、廣大心、虛空心、無",
    "T12n0374_018:0470a11": "心、無無心、調心、不護心、無覆藏心、無世間心、",
    "T12n0374_018:0470a12": "常定心、常修心、常解脫心、無報心、無願心、善願",
    "T12n0374_018:0470a13": "心、無誤心、柔軟心、不住心、自在心、無漏心、第",
    "T12n0374_018:0470a14": "一義心、不退心、無常心、正直心、無諂曲心、純",
    "T12n0374_018:0470a15": "善心、無多少心、無堅硬心、無凡夫心、無聲",
    "T12n0374_018:0470a16": "聞心、無緣覺心，善知心界、知心生界、知心住界、",
    "T12n0374_018:0470a17": "知心自在界心，是故今得十力、四無所畏、大",
    "T12n0374_018:0470a18": "悲、三念處、常樂我淨，是故得稱如來乃至婆",
    "T12n0374_018:0470a19": "伽婆，是名菩薩摩訶薩念佛。[0470a19] 「云何菩薩摩訶",
    "T12n0374_018:0470a20": "薩念法？善男子！菩薩摩訶薩思惟諸佛所可",
    "T12n0374_018:0470a21": "說法最妙最上，因是法故，能令眾生得現在",
    "T12n0374_018:0470a22": "果。惟此正法，無有時節，法眼所見，非肉眼見，",
    "T12n0374_018:0470a23": "然不可以譬喻為比，不生、不出、不住、不滅、不",
    "T12n0374_018:0470a24": "始、不終、無為、無數，無舍宅者為作舍宅，無歸",
    "T12n0374_018:0470a25": "作歸，無明作明，未到彼岸令到彼岸，為無香",
    "T12n0374_018:0470a26": "處作無礙香，不可見見、不動不轉、不長不短，",
    "T12n0374_018:0470a27": "永斷諸樂而安隱樂，畢竟微妙，非色斷色而",
    "T12n0374_018:0470a28": "亦是色，乃至非識斷識而亦是識，非業斷業，",
    "T12n0374_018:0470a29": "非結斷結，非物斷物而亦是物，非界斷界而",
    "T12n0374_018:0470b01": "亦是界，非有斷有而亦是有，非入斷入而亦",
    "T12n0374_018:0470b02": "是入，非因斷因而亦是因，非果斷果而亦是",
    "T12n0374_018:0470b03": "果，非虛非實，斷一切實而亦是實，非生非滅，",
    "T12n0374_018:0470b04": "永離生滅而亦是滅，非相非非相，斷一切相",
    "T12n0374_018:0470b05": "而亦是相，非教非不教而亦是師，非怖非安，",
    "T12n0374_018:0470b06": "斷一切怖而亦是安，非忍非不忍，永斷不忍而",
    "T12n0374_018:0470b07": "亦是忍，非止非不止，斷一切止而亦是止，一切",
    "T12n0374_018:0470b08": "法頂，悉能永斷一切煩惱，清淨無相，永脫諸相，",
    "T12n0374_018:0470b09": "無量眾生畢竟住處，能滅一切生死熾火，乃是",
    "T12n0374_018:0470b10": "諸佛所遊居處，常不變易，是名菩薩念法。[0470b10] 「云",
    "T12n0374_018:0470b11": "何念僧？諸佛聖僧，如法而住，受正直法，隨順",
    "T12n0374_018:0470b12": "修行，不可&#x89A9;見、不可捉持、不可破壞、無能嬈",
    "T12n0374_018:0470b13": "害、不可思議，一切眾生良祐福田。雖為福田，",
    "T12n0374_018:0470b14": "無所受取，清淨無穢、無漏、無為、廣普無邊，其",
    "T12n0374_018:0470b15": "心調柔，平等無二，無有撓濁，常不變易，是",
    "T12n0374_018:0470b16": "名念僧。[0470b16] 「云何念戒？菩薩思惟有戒，不破不漏，",
    "T12n0374_018:0470b17": "不壞不雜，雖無形色，而可護持，雖無觸對，善",
    "T12n0374_018:0470b18": "修方便，可得具足，無有過咎，諸佛菩薩之所",
    "T12n0374_018:0470b19": "讚歎，是大方等大涅槃因。善男子！譬如大",
    "T12n0374_018:0470b20": "地、船舫、瓔珞、大姓、大海、灰汁、舍宅、刀劍、橋梁、",
    "T12n0374_018:0470b21": "良醫妙藥、阿伽陀藥、如意寶珠、&#x811A;足眼目、父",
    "T12n0374_018:0470b22": "母陰涼，無能劫盜不可嬈害，火不能焚，水",
    "T12n0374_018:0470b23": "不能漂。大山梯蹬，諸佛菩薩妙寶勝幢，若",
    "T12n0374_018:0470b24": "住是戒，得須陀洹果，我亦有分，然我不須。何",
    "T12n0374_018:0470b25": "以故？若我得是須陀洹果，不能廣度一切眾",
    "T12n0374_018:0470b26": "生。若住是戒，則得阿耨多羅三藐三菩提，我",
    "T12n0374_018:0470b27": "亦有分，是我所欲。何以故？若得阿耨多羅三",
    "T12n0374_018:0470b28": "藐三菩提，當為眾生廣說妙法而作救護。是",
    "T12n0374_018:0470b29": "名菩薩摩訶薩念戒。[0470b29] 「云何念施？菩薩摩訶薩",
    "T12n0374_018:0470c01": "深觀此施，乃是阿耨多羅三藐三菩提因，諸",
    "T12n0374_018:0470c02": "佛菩薩親近修集如是布施，我亦如是親近",
    "T12n0374_018:0470c03": "修集，若不惠施，不能莊嚴四部之眾。施雖不",
    "T12n0374_018:0470c04": "能畢竟斷結，而能除破現在煩惱。以施因緣",
    "T12n0374_018:0470c05": "故，常為十方無量無邊恒河沙等世界眾生之",
    "T12n0374_018:0470c06": "所稱歎。菩薩摩訶薩施眾生食，則施其命，以",
    "T12n0374_018:0470c07": "是果報，成佛之時，常不變易。以施樂故，成佛",
    "T12n0374_018:0470c08": "之時則得安樂。菩薩施時，如法求財，不侵彼",
    "T12n0374_018:0470c09": "施此，是故成佛得清淨涅槃。菩薩施時，令諸",
    "T12n0374_018:0470c10": "眾生不求而得，是故成佛得自在。我以施因",
    "T12n0374_018:0470c11": "緣，令他得力，是故成佛獲得十力。以施因緣",
    "T12n0374_018:0470c12": "令他得語，是故成佛得四無礙。諸佛菩薩修",
    "T12n0374_018:0470c13": "集是施，為涅槃因，我亦如是修集布施，為涅",
    "T12n0374_018:0470c14": "槃因。廣說如雜花中。[0470c14] 「云何念天？有四天王",
    "T12n0374_018:0470c15": "處，乃至非想非非想處。若有信心，得四天王",
    "T12n0374_018:0470c16": "處，我亦有分。若戒、多聞、布施、智慧，得四天王",
    "T12n0374_018:0470c17": "處，乃至得非想非非想處，我亦有分；然非我",
    "T12n0374_018:0470c18": "所欲。何以故？四天王處乃至非想非非想處",
    "T12n0374_018:0470c19": "皆是無常，以無常故，生老病死，以是義故，非",
    "T12n0374_018:0470c20": "我所欲。譬如幻化，誑於愚夫；智慧之人，所不",
    "T12n0374_018:0470c21": "惑著。如幻化者即是四天王處，乃至非想非",
    "T12n0374_018:0470c22": "非想處。愚者即是一切凡夫，我則不同凡夫",
    "T12n0374_018:0470c23": "愚人。我曾聞有第一義天，謂諸佛菩薩常不",
    "T12n0374_018:0470c24": "變易，以常住故，不生、不老、不病、不死，我為眾",
    "T12n0374_018:0470c25": "生精勤求於第一義天。何以故？第一義天能",
    "T12n0374_018:0470c26": "令眾生除斷煩惱，猶如意樹。若我有信乃至",
    "T12n0374_018:0470c27": "有慧，則能得是第一義天，當為眾生廣分別說",
    "T12n0374_018:0470c28": "第一義天。是名菩薩摩訶薩念天。[0470c28] 「善男子！是",
    "T12n0374_018:0470c29": "名菩薩非世間也，是為世間不知見覺，而是",
    "T12n0374_018:0471a01": "菩薩所知見覺。善男子！若我弟子，謂受持讀",
    "T12n0374_018:0471a02": "誦、書寫演說十二部經，及以受持讀誦、書寫",
    "T12n0374_018:0471a03": "敷演、解說大涅槃經，等無差別者，是義不然。",
    "T12n0374_018:0471a04": "何以故？善男子！大涅槃者，即是一切諸佛世",
    "T12n0374_018:0471a05": "尊甚深祕藏，以是諸佛甚深祕藏，是則為勝。",
    "T12n0374_018:0471a06": "善男子！以是義故，大涅槃經甚奇、甚特、不可",
    "T12n0374_018:0471a07": "思議。」[0471a07] 迦葉菩薩白佛言：「世尊！我亦知是大涅",
    "T12n0374_018:0471a08": "槃經，甚奇甚特不可思議，佛法眾僧不可思",
    "T12n0374_018:0471a09": "議，菩薩菩提、大般涅槃亦不可思議。世尊！",
    "T12n0374_018:0471a10": "以何義故，復言菩薩不可思議？」[0471a10] 「善男子！菩薩",
    "T12n0374_018:0471a11": "摩訶薩無有教者，而能自發菩提之心，既發",
    "T12n0374_018:0471a12": "心已，勤修精進。正使大火焚燒身首，終不求",
    "T12n0374_018:0471a13": "救，捨念法心。何以故？菩薩摩訶薩常自思",
    "T12n0374_018:0471a14": "惟：『我於無量阿僧祇劫，或在地獄、餓鬼、畜生、",
    "T12n0374_018:0471a15": "人中、天上，為諸結火之所燒然，初不曾得一",
    "T12n0374_018:0471a16": "決定法。決定法者，即是阿耨多羅三藐三菩",
    "T12n0374_018:0471a17": "提。若我為於阿耨多羅三藐三菩提，終不護",
    "T12n0374_018:0471a18": "惜身心與命。我為阿耨多羅三藐三菩提，正",
    "T12n0374_018:0471a19": "使碎身猶如微塵，終不放捨勤精進也。何",
    "T12n0374_018:0471a20": "以故？勤進之心，即是阿耨多羅三藐三菩",
    "T12n0374_018:0471a21": "提因。』善男子！如是菩薩，未見阿耨多羅三藐",
    "T12n0374_018:0471a22": "三菩提，乃能如是不惜身命，況復見已，是故",
    "T12n0374_018:0471a23": "菩薩不可思議。又復不可思議，菩薩摩訶薩",
    "T12n0374_018:0471a24": "所見生死無量過患，非是聲聞緣覺所及，雖",
    "T12n0374_018:0471a25": "知生死無量過惡，為眾生故，於中受苦，不生",
    "T12n0374_018:0471a26": "厭離，是故復名不可思議。菩薩摩訶薩為眾",
    "T12n0374_018:0471a27": "生故，雖在地獄，受諸苦惱如三禪樂，是故",
    "T12n0374_018:0471a28": "復名不可思議。善男子！譬如長者，其家失火。",
    "T12n0374_018:0471a29": "長者見已從舍而出，諸子在後未脫火難。長",
    "T12n0374_018:0471b01": "者爾時定知火害，為諸子故，旋還赴救，不顧",
    "T12n0374_018:0471b02": "其難。菩薩摩訶薩亦復如是，雖知生死多",
    "T12n0374_018:0471b03": "諸過惡，為眾生故，處之不厭，是故復名不可",
    "T12n0374_018:0471b04": "思議。善男子！無量眾生發菩提心，見生死",
    "T12n0374_018:0471b05": "中多諸過惡，心即退沒，或為聲聞，或為緣覺。",
    "T12n0374_018:0471b06": "若有菩薩聞是經者，終不退失菩提之心而",
    "T12n0374_018:0471b07": "為聲聞、辟支佛也。如是菩薩雖復未階初不",
    "T12n0374_018:0471b08": "動地，而心堅固，無有退沒，是故復名不可思",
    "T12n0374_018:0471b09": "議。善男子！若有人言：『我能浮渡大海之水。』",
    "T12n0374_018:0471b10": "如是之言可思議不？」[0471b10] 「不也。世尊！如是之言，",
    "T12n0374_018:0471b11": "或可思議，或不可思議。何以故？若人渡者，則",
    "T12n0374_018:0471b12": "不可思議。阿修羅渡，則可思議。」[0471b12] 「善男子！我",
    "T12n0374_018:0471b13": "亦不說阿修羅也，正說人耳。」[0471b13] 「世尊！人中亦",
    "T12n0374_018:0471b14": "有可思議者，不可思議者。世尊！人亦二種：",
    "T12n0374_018:0471b15": "一者聖人，二者凡夫。凡夫之人則不可思議，",
    "T12n0374_018:0471b16": "賢聖之人則可思議。」[0471b16] 「善男子！我說凡夫，不說",
    "T12n0374_018:0471b17": "聖人。」[0471b17] 「世尊！若凡夫人，實不可思議。」[0471b17] 「善男子！",
    "T12n0374_018:0471b18": "凡夫之人，實不能渡大海水也。如是菩薩，實",
    "T12n0374_018:0471b19": "能渡於生死大海，是故復名不可思議。善男",
    "T12n0374_018:0471b20": "子！若有人能以藕根絲懸須彌山，可思議不？」",
    "T12n0374_018:0471b21": "[0471b21] 「不也。世尊！」[0471b21] 「善男子！菩薩摩訶薩於一念頃，悉",
    "T12n0374_018:0471b22": "能稱量一切生死，是故復名不可思議。善男",
    "T12n0374_018:0471b23": "子！菩薩摩訶薩已於無量阿僧祇劫，常觀生",
    "T12n0374_018:0471b24": "死、無常、無我、無樂、無淨，而為眾生分別演說",
    "T12n0374_018:0471b25": "常樂我淨，雖如是說，然非邪見，是故復名不",
    "T12n0374_018:0471b26": "可思議。善男子！如人入水，水不能漂，入大",
    "T12n0374_018:0471b27": "猛火，火不能燒，如是之事不可思議。菩薩摩",
    "T12n0374_018:0471b28": "訶薩亦復如是，雖處生死，不為生死之所惱",
    "T12n0374_018:0471b29": "害，是故復名不可思議。善男子！人有三品，謂",
    "T12n0374_018:0471c01": "上中下。下品之人初入胎時，作是念言：『我今",
    "T12n0374_018:0471c02": "處廁，眾穢歸處，如死屍間，眾蕀刺中，大黑闇",
    "T12n0374_018:0471c03": "處。』初出胎時復作是念：『我今出廁，出眾穢處，",
    "T12n0374_018:0471c04": "乃至出於大黑闇處。』中品之人作是念言：『我",
    "T12n0374_018:0471c05": "今入於眾樹林中，清淨河中，房舍屋宅。』出時",
    "T12n0374_018:0471c06": "亦爾。上品之人作是念言：『我昇殿堂，在花林",
    "T12n0374_018:0471c07": "間，乘馬乘象，登涉高山。』出時亦爾。菩薩摩",
    "T12n0374_018:0471c08": "訶薩初入胎時自知入胎，住時知住、出時知",
    "T12n0374_018:0471c09": "出，終不生於貪瞋之心，而未得階初住地也，",
    "T12n0374_018:0471c10": "是故復名不可思議。[0471c10] 「善男子！阿耨多羅三藐",
    "T12n0374_018:0471c11": "三菩提，實不可以譬喻為比。善男子！心亦不",
    "T12n0374_018:0471c12": "可以方喻為比，而皆可說。菩薩摩訶薩無有師",
    "T12n0374_018:0471c13": "諮受學之處，而能得於阿耨多羅三藐三菩提",
    "T12n0374_018:0471c14": "法。得是法已，心無慳&#x608B;，常為眾生而演說之，",
    "T12n0374_018:0471c15": "是故復名不可思議。善男子！菩薩摩訶薩有",
    "T12n0374_018:0471c16": "身遠離非口，有口遠離非身，有非身非口而",
    "T12n0374_018:0471c17": "亦遠離。身遠離者，謂離殺、盜、婬，是名身遠離。",
    "T12n0374_018:0471c18": "非口、口遠離者，謂離妄語、兩舌、惡口、無義語，",
    "T12n0374_018:0471c19": "是名口遠離。非身、非身非口是遠離者，所謂",
    "T12n0374_018:0471c20": "遠離貪嫉、瞋恚、邪見。善男子，是名非身非口",
    "T12n0374_018:0471c21": "而亦遠離。善男子！菩薩摩訶薩不見一法是",
    "T12n0374_018:0471c22": "身是業及與離主，而亦有離，是故復名不可",
    "T12n0374_018:0471c23": "思議；口亦如是。善男子！從身離身，從口離口，",
    "T12n0374_018:0471c24": "從慧遠離非身非口。善男子！實有此慧，然不",
    "T12n0374_018:0471c25": "能令菩薩遠離。何以故？善男子！無有一法能",
    "T12n0374_018:0471c26": "壞、能作，有為法性異生異滅，是故此慧不能",
    "T12n0374_018:0471c27": "遠離。善男子！慧不能破、火不能燒、水不能爛、",
    "T12n0374_018:0471c28": "風不能動、地不能持、生不能生、老不能老、住",
    "T12n0374_018:0471c29": "不能住、壞不能壞、貪不能貪、瞋不能瞋、癡不",
    "T12n0374_018:0472a01": "能癡，以有為性異生異滅故，菩薩摩訶薩終",
    "T12n0374_018:0472a02": "不生念：『我以此慧破諸煩惱。』而自說言：『我破",
    "T12n0374_018:0472a03": "煩惱。』雖作是說，非是虛妄，是故復名不可思",
    "T12n0374_018:0472a04": "議。」[0472a04] 迦葉復言：「世尊！我今始知菩薩摩訶薩不",
    "T12n0374_018:0472a05": "可思議，佛法、眾僧、大涅槃經及受持者、菩提、",
    "T12n0374_018:0472a06": "涅槃，不可思議。世尊！無上佛法當久近住？幾",
    "T12n0374_018:0472a07": "時而滅？」[0472a07] 「善男子！若大涅槃經乃至有是五行，",
    "T12n0374_018:0472a08": "所謂聖行、梵行、天行、病行、嬰兒行，若我弟子，",
    "T12n0374_018:0472a09": "有能受持讀誦、書寫演說其義，為諸眾生之",
    "T12n0374_018:0472a10": "所恭敬、尊重、讚歎、種種供養，當知爾時佛法",
    "T12n0374_018:0472a11": "未滅。善男子！若大涅槃經具足流布，當爾之",
    "T12n0374_018:0472a12": "時，我諸弟子，多犯禁戒，造作眾惡，不能敬信",
    "T12n0374_018:0472a13": "如是經典，以不信故，不能受持讀誦、書寫解說",
    "T12n0374_018:0472a14": "其義，不為眾人之所恭敬乃至供養，見受持",
    "T12n0374_018:0472a15": "者輕毀誹謗：『汝是六師非佛弟子。』當知佛法",
    "T12n0374_018:0472a16": "將滅不久。」[0472a16] 迦葉菩薩復白佛言：「世尊！我親從",
    "T12n0374_018:0472a17": "佛聞如是義，迦葉佛法住世七日，然後滅盡。",
    "T12n0374_018:0472a18": "世尊！迦葉如來有是經不？如其有者，云何言",
    "T12n0374_018:0472a19": "滅？如其無者，云何說言大涅槃經是諸如來",
    "T12n0374_018:0472a20": "祕密之藏？」[0472a20] 佛言：「善男子！我先說言，惟有文",
    "T12n0374_018:0472a21": "殊乃解是義。今當重說，至心諦聽。善男子！",
    "T12n0374_018:0472a22": "諸佛世尊有二種法：一者世法，二者第一義",
    "T12n0374_018:0472a23": "法。世法者則有壞滅；第一義法則不壞滅。",
    "T12n0374_018:0472a24": "復有二種：一者無常、無我、無樂、無淨，二者常",
    "T12n0374_018:0472a25": "樂我淨。無常、無我、無樂、無淨，則有壞滅；常樂",
    "T12n0374_018:0472a26": "我淨則無壞滅。復有二種：一者二乘所持，二",
    "T12n0374_018:0472a27": "者菩薩所持。二乘所持則有壞滅；菩薩所持",
    "T12n0374_018:0472a28": "則無壞滅。復有二種：一者外，二者內。外法者",
    "T12n0374_018:0472a29": "則有壞滅；內法者則無壞滅。復有二種：一者",
    "T12n0374_018:0472b01": "有為，二者無為：有為之法則有壞滅；無為之",
    "T12n0374_018:0472b02": "法無有壞滅。復有二種：一者可得，二者不可",
    "T12n0374_018:0472b03": "得。可得之法則有壞滅；不可得者無有壞滅。",
    "T12n0374_018:0472b04": "復有二種：一者共法，二者不共法。共法壞",
    "T12n0374_018:0472b05": "滅；不共之法無有壞滅。復有二種；一者人中，",
    "T12n0374_018:0472b06": "二者天中。人中壞滅；天無壞滅。復有二種：",
    "T12n0374_018:0472b07": "一者十一部經，二者方等經。十一部經則有",
    "T12n0374_018:0472b08": "壞滅；方等經典無有壞滅。善男子！若我弟子",
    "T12n0374_018:0472b09": "受持讀誦、書寫解說方等經典，恭敬供養、尊",
    "T12n0374_018:0472b10": "重讚歎，當知爾時佛法不滅。[0472b10] 「善男子！汝向",
    "T12n0374_018:0472b11": "所問迦葉如來有是經不者，善男子！大涅",
    "T12n0374_018:0472b12": "槃經悉是一切諸佛祕藏。何以故？諸佛雖有",
    "T12n0374_018:0472b13": "十一部經，不說佛性、不說如來常樂我淨、諸",
    "T12n0374_018:0472b14": "佛世尊永不畢竟入於涅槃，是故此經名",
    "T12n0374_018:0472b15": "為如來祕密之藏。十一部經所不說故，故名",
    "T12n0374_018:0472b16": "為藏。如人七寶不出外用，名之為藏。善男子！",
    "T12n0374_018:0472b17": "是人所以藏積此物，為未來事故。何等未來",
    "T12n0374_018:0472b18": "事？所謂穀貴、賊來侵國、值遇惡王、為用贖命、",
    "T12n0374_018:0472b19": "道路&#x6F81;難，財難得時乃當出用。善男子！諸",
    "T12n0374_018:0472b20": "佛如來祕密之藏亦復如是，為未來世，諸惡",
    "T12n0374_018:0472b21": "比丘畜不淨物，為四眾說如來畢竟入於涅",
    "T12n0374_018:0472b22": "槃，讀誦世典不敬佛經，如是等惡現於世時，",
    "T12n0374_018:0472b23": "如來為欲滅是諸惡，令得遠離邪命利養，如",
    "T12n0374_018:0472b24": "來則為演說是經。若是經典祕密之藏滅不",
    "T12n0374_018:0472b25": "現時，當知爾時佛法則滅。[0472b25] 「善男子！大涅槃",
    "T12n0374_018:0472b26": "經常不變易，云何難言迦葉佛時有是經不？",
    "T12n0374_018:0472b27": "善男子！迦葉佛時，所有眾生貪欲微薄，智慧",
    "T12n0374_018:0472b28": "滋多，諸菩薩摩訶薩等調柔易化，有大威德，",
    "T12n0374_018:0472b29": "總持不忘，如大象王世界清淨。一切眾生悉",
    "T12n0374_018:0472c01": "知如來終不畢竟入於涅槃，常住不變。雖有",
    "T12n0374_018:0472c02": "是典，不須演說。善男子！今世眾生多諸煩惱、",
    "T12n0374_018:0472c03": "愚癡、&#x6199;忘、無有智慧，多諸疑網，信根不立，世",
    "T12n0374_018:0472c04": "界不淨，一切眾生咸謂如來無常、遷變、畢竟",
    "T12n0374_018:0472c05": "入於大般涅槃，是故如來演說是典。善男子！",
    "T12n0374_018:0472c06": "迦葉佛法實亦不滅。何以故？常不變故。善",
    "T12n0374_018:0472c07": "男子！若有眾生我見無我、無我見我，常見無",
    "T12n0374_018:0472c08": "常、無常見常，樂見無樂、無樂見樂，淨見不淨、",
    "T12n0374_018:0472c09": "不淨見淨，滅見不滅、不滅見滅，罪見非罪、",
    "T12n0374_018:0472c10": "非罪見罪，輕罪見重、重罪見輕，乘見非乘、非",
    "T12n0374_018:0472c11": "乘見乘，道見非道、非道見道，實是菩提見非",
    "T12n0374_018:0472c12": "菩提、實非菩提謬見菩提，苦見非苦、集見非",
    "T12n0374_018:0472c13": "集、滅見非滅、實見非實，實是世諦見第一義",
    "T12n0374_018:0472c14": "諦、第一義諦見是世諦，歸見非歸、非歸見歸，",
    "T12n0374_018:0472c15": "以真佛語名為魔語、實是魔語以為佛語，如",
    "T12n0374_018:0472c16": "是之時，諸佛乃說大涅槃經。善男子！寧說蚊",
    "T12n0374_018:0472c17": "[口*(隹/乃)]盡大海底，不可說言如來法滅。寧說口",
    "T12n0374_018:0472c18": "吹須彌散壞，不可說言如來法滅。寧言以索",
    "T12n0374_018:0472c19": "繫縛猛風，不可說言如來法滅。寧言佉陀",
    "T12n0374_018:0472c20": "羅火中生蓮花，不可說言如來法滅。寧說阿",
    "T12n0374_018:0472c21": "伽陀藥而為毒藥，不可說言如來法滅。寧說月",
    "T12n0374_018:0472c22": "可令熱、日可令冷，不可說言如來法滅。寧說",
    "T12n0374_018:0472c23": "四大各捨己性，不可說言如來法滅。[0472c23] 「善男子！",
    "T12n0374_018:0472c24": "若佛初出得阿耨多羅三藐三菩提已，未有",
    "T12n0374_018:0472c25": "弟子解甚深義，彼佛世尊便涅槃者，當知",
    "T12n0374_018:0472c26": "是法不久住世。復次善男子！若佛初出得阿",
    "T12n0374_018:0472c27": "耨多羅三藐三菩提已，有諸弟子解甚深義，",
    "T12n0374_018:0472c28": "佛雖涅槃，當知是法久住於世。[0472c28] 「復次善男",
    "T12n0374_018:0472c29": "子！若佛初出得阿耨多羅三藐三菩提已，雖",
    "T12n0374_018:0473a01": "有弟子解甚深義，無有篤信白衣檀越敬重",
    "T12n0374_018:0473a02": "佛法，佛便涅槃，當知是法不久住世。復次",
    "T12n0374_018:0473a03": "善男子！若佛初出得阿耨多羅三藐三菩提",
    "T12n0374_018:0473a04": "已，有諸弟子解甚深義多，有篤信白衣檀越",
    "T12n0374_018:0473a05": "敬重佛法，佛雖涅槃，當知佛法久住於世。",
    "T12n0374_018:0473a06": "[0473a06] 「復次善男子！若佛初出得阿耨多羅三藐三",
    "T12n0374_018:0473a07": "菩提已，有諸弟子解甚深義，雖有篤信白衣",
    "T12n0374_018:0473a08": "檀越敬重佛法，而諸弟子演說經法貪為利",
    "T12n0374_018:0473a09": "養，不為涅槃，佛復滅度，當知是法不久住世。",
    "T12n0374_018:0473a10": "復次善男子！若佛初出得阿耨多羅三藐三",
    "T12n0374_018:0473a11": "菩提已，有諸弟子解甚深義，復有篤信白衣",
    "T12n0374_018:0473a12": "檀越敬重佛法，彼諸弟子凡所演說不貪利",
    "T12n0374_018:0473a13": "養為求涅槃，佛雖滅度，當知是法久住於",
    "T12n0374_018:0473a14": "世。[0473a14] 「復次善男子！若佛初出得阿耨多羅三藐",
    "T12n0374_018:0473a15": "三菩提已，雖有弟子解甚深義，復有篤信白",
    "T12n0374_018:0473a16": "衣檀越敬重佛法，而諸弟子多起諍訟，互相",
    "T12n0374_018:0473a17": "是非，佛復涅槃，當知是法不久住世。復次",
    "T12n0374_018:0473a18": "善男子！若佛初出得阿耨多羅三藐三菩提",
    "T12n0374_018:0473a19": "已，有諸弟子解甚深義，復有篤信白衣檀越",
    "T12n0374_018:0473a20": "敬重佛法，彼諸弟子修和敬法，不相是非，互",
    "T12n0374_018:0473a21": "相尊重，佛雖涅槃，當知是法久住不滅。[0473a21] 「復",
    "T12n0374_018:0473a22": "次善男子！若佛初出得阿耨多羅三藐三菩",
    "T12n0374_018:0473a23": "提已，雖有弟子解甚深義，復有篤信白衣檀",
    "T12n0374_018:0473a24": "越敬重佛法，彼諸弟子為大涅槃而演說法，",
    "T12n0374_018:0473a25": "互相恭敬不起諍訟，然畜一切不淨之物，復",
    "T12n0374_018:0473a26": "自讚言：『我得須陀洹果乃至阿羅漢果。』佛復",
    "T12n0374_018:0473a27": "涅槃，當知是法不久住世。復次善男子！若",
    "T12n0374_018:0473a28": "佛初出得阿耨多羅三藐三菩提已，有諸弟",
    "T12n0374_018:0473a29": "子解甚深義，復有篤信白衣檀越敬重佛法，",
    "T12n0374_018:0473b01": "彼諸弟子為大涅槃演說經法，善修和敬互",
    "T12n0374_018:0473b02": "相尊重，不畜一切不淨之物，亦不自言得須",
    "T12n0374_018:0473b03": "陀洹乃至得阿羅漢，彼佛世尊雖復滅度，當",
    "T12n0374_018:0473b04": "知是法久住於世。[0473b04] 「復次善男子！若佛初出",
    "T12n0374_018:0473b05": "得阿耨多羅三藐三菩提已，有諸弟子，乃至",
    "T12n0374_018:0473b06": "不畜不淨之物，又不自言得須陀洹乃至阿",
    "T12n0374_018:0473b07": "羅漢，各執所見，種種異說，而作是言：『長老！",
    "T12n0374_018:0473b08": "諸佛所制四重之法，乃至七滅諍法，為眾生",
    "T12n0374_018:0473b09": "故，或遮或開，十二部經亦復如是。何以故？",
    "T12n0374_018:0473b10": "佛知國土時節各異，眾生不同利鈍差別，是",
    "T12n0374_018:0473b11": "故如來或遮或開，有輕重說。善男子！譬如良",
    "T12n0374_018:0473b12": "醫，為病服乳，為病遮乳；熱病聽服，冷病則遮。",
    "T12n0374_018:0473b13": "如來亦爾，觀諸眾生煩惱病根，亦開亦遮。長",
    "T12n0374_018:0473b14": "老！我親從佛聞如是義，惟我知義，汝不能",
    "T12n0374_018:0473b15": "知。惟我解律，汝不能解。我知諸經，汝不能",
    "T12n0374_018:0473b16": "知。』彼佛復滅，當知是法不久住世。復次善",
    "T12n0374_018:0473b17": "男子，若佛初出得阿耨多羅三藐三菩提已，",
    "T12n0374_018:0473b18": "有諸弟子，乃至不言我得須陀洹果至阿羅",
    "T12n0374_018:0473b19": "漢，亦不說言：『諸佛世尊為眾生故或遮或開。",
    "T12n0374_018:0473b20": "長老！我親從佛聞如是義，如是法，如是律。長",
    "T12n0374_018:0473b21": "老！當依如來十二部經，此義若是，我當受持。",
    "T12n0374_018:0473b22": "如其非者，我當棄捨。』彼佛世尊雖復涅槃，當",
    "T12n0374_018:0473b23": "知是法久住於世。[0473b23] 「善男子！我法滅時，有聲",
    "T12n0374_018:0473b24": "聞弟子，或說有神、或說神空，或說有中陰、或",
    "T12n0374_018:0473b25": "說無中陰，或說有三世、或說無三世，或說有",
    "T12n0374_018:0473b26": "三乘、或說無三乘，或言一切有、或言一切無，",
    "T12n0374_018:0473b27": "或言眾生有始有終、或言眾生無始無終，或",
    "T12n0374_018:0473b28": "言十二因緣是有為法、或言因緣是無為法，",
    "T12n0374_018:0473b29": "或言如來有病苦行、或言如來無病苦行，或",
    "T12n0374_018:0473c01": "言如來不聽比丘食十種肉，何等為十？人、蛇、",
    "T12n0374_018:0473c02": "象、馬、驢、狗、師子、&#x732A;狐、獼猴，其餘悉聽；或言一",
    "T12n0374_018:0473c03": "切不聽。或言比丘不作五事，何等為五？不",
    "T12n0374_018:0473c04": "賣生口、刀、酒、酪沙、胡麻油等，其餘悉聽。或",
    "T12n0374_018:0473c05": "言不聽入五種舍，何等為五？屠兒、婬女、酒家、",
    "T12n0374_018:0473c06": "王宮、旃陀羅舍，餘舍悉聽。或言不聽著憍",
    "T12n0374_018:0473c07": "奢耶衣，餘一切聽。或言如來聽諸比丘受畜",
    "T12n0374_018:0473c08": "衣食臥具，其價各直十萬兩金；或言不聽。",
    "T12n0374_018:0473c09": "或言涅槃常樂我淨、或言涅槃直是結盡，更",
    "T12n0374_018:0473c10": "無別法名為涅槃，譬如織縷名之為衣，衣既",
    "T12n0374_018:0473c11": "壞已，名之無衣，實無別法名無衣也，涅槃",
    "T12n0374_018:0473c12": "之體亦復如是。善男子！當爾之時，我諸弟子",
    "T12n0374_018:0473c13": "正說者少，邪說者多；受正法少，受邪法多；受",
    "T12n0374_018:0473c14": "佛語少，受魔語多。[0473c14] 「善男子！爾時拘睒彌國",
    "T12n0374_018:0473c15": "有二弟子：一者羅漢，二者破戒。破戒徒眾",
    "T12n0374_018:0473c16": "凡有五百，羅漢徒眾其數一百。破戒者說：",
    "T12n0374_018:0473c17": "『如來畢竟入於涅槃，我親從佛聞如是義。如",
    "T12n0374_018:0473c18": "來所制四重之法，若持亦可，犯亦無罪。我今",
    "T12n0374_018:0473c19": "亦得阿羅漢果，四無礙智。而阿羅漢亦犯如",
    "T12n0374_018:0473c20": "是四重之法，四重之法若是實罪，阿羅漢者",
    "T12n0374_018:0473c21": "終不應犯。如來在世制言堅持，臨涅槃時皆",
    "T12n0374_018:0473c22": "悉放捨。』阿羅漢比丘言：『長老！汝不應說如",
    "T12n0374_018:0473c23": "來畢竟入於涅槃，我知如來常不變易。如來",
    "T12n0374_018:0473c24": "在世及涅槃後，犯四重禁罪無差別。若言羅",
    "T12n0374_018:0473c25": "漢犯四重禁，是義不然。何以故？須陀洹人",
    "T12n0374_018:0473c26": "尚不犯禁，況阿羅漢？若長老言，我是羅漢。",
    "T12n0374_018:0473c27": "阿羅漢者，終不生想我得羅漢。阿羅漢者，惟",
    "T12n0374_018:0473c28": "說善法，不說不善。長老所說，純是非法。若有",
    "T12n0374_018:0473c29": "得見十二部經，定知長老非阿羅漢。』善男子！",
    "T12n0374_018:0474a01": "爾時破戒比丘徒眾，即共斷是阿羅漢命。善",
    "T12n0374_018:0474a02": "男子！是時魔王，因是二眾忿恚之心，悉共害",
    "T12n0374_018:0474a03": "是六百比丘。爾時凡夫各共說言：『哀哉佛法，",
    "T12n0374_018:0474a04": "於是滅盡。』而我正法實不滅也。爾時其國有",
    "T12n0374_018:0474a05": "十二萬諸大菩薩，善持我法，云何當言我法",
    "T12n0374_018:0474a06": "滅耶？當于爾時，閻浮提內無一比丘為我",
    "T12n0374_018:0474a07": "弟子。爾時波旬悉以大火焚燒一切所有經",
    "T12n0374_018:0474a08": "典，其中或有遺餘在者，諸婆羅門即共偷取，",
    "T12n0374_018:0474a09": "處處採拾安置己典。以是義故，諸小菩薩，佛",
    "T12n0374_018:0474a10": "未出時，率共信受婆羅門語。諸婆羅門雖作",
    "T12n0374_018:0474a11": "是說：『我有齋戒。』而諸外道真實無也。諸外道",
    "T12n0374_018:0474a12": "等雖復說言：『有我樂淨。』而實不解我樂淨義。",
    "T12n0374_018:0474a13": "直以佛法一字、二字、一句、二句，說言我典，有",
    "T12n0374_018:0474a14": "如是義。」[0474a14] 爾時拘尸那城娑羅雙樹間，無量",
    "T12n0374_018:0474a15": "無邊阿僧祇眾聞是語已，悉共唱言：「世間虛",
    "T12n0374_018:0474a16": "空，世間虛空。」[0474a16] 迦葉菩薩告諸大眾：「汝等且",
    "T12n0374_018:0474a17": "莫憂愁啼哭，世間不空，如來常住，無有變易，",
    "T12n0374_018:0474a18": "法僧亦爾。」爾時大眾，聞是語已，啼哭即止，",
    "T12n0374_018:0474a19": "悉發阿耨多羅三藐三菩提心。◎"
}