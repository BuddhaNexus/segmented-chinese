{
    "X72n1435_029:0353b18": "無異禪師廣錄卷第二十九",
    "X72n1435_029:0353b20": "住博山法孫 弘瀚 &#x5F5A;編",
    "X72n1435_029:0353b21": "首座法孫 弘裕 同集",
    "X72n1435_029:0353b22": "  書(二)",
    "X72n1435_029:0353b23": "與何芝岳相國",
    "X72n1435_029:0353b24": "[0353b24] 人生緣遇不易得。歸向三寶。倍復為難。惟居士深入",
    "X72n1435_029:0353c01": "佛乘。靈苗智種。天性帶來。而究竟一念子。肯心自許。",
    "X72n1435_029:0353c02": "其肯心二字。誠進道之基本也。昔人云。我得百丈一",
    "X72n1435_029:0353c03": "句語。做宰相。此話一行。使天下人。皆知有佛法利益",
    "X72n1435_029:0353c04": "甚大。非世間功德可比。希居士&#x7215;理之日。毋忘此一",
    "X72n1435_029:0353c05": "句話頭。十二時中。幸以大法為念。直欲進陪上古。洞",
    "X72n1435_029:0353c06": "鑒今時。日應萬機。不壞不雜。觸境遇緣。若臨大敵欲",
    "X72n1435_029:0353c07": "勝。重門欲開。猛浪中欲登彼岸。大旱時欲得甘霖。思",
    "X72n1435_029:0353c08": "到思不及處。忽然摸著鼻頭。原是舊時面孔。端不借",
    "X72n1435_029:0353c09": "別人纖毫力。若以世智辯聰。揣度道理。定信不及。唯",
    "X72n1435_029:0353c10": "有力大人。一&#x62C5;擔荷。更不搖頭轉腦也。此事誠難。決",
    "X72n1435_029:0353c11": "不可將經書上印證。不可遏捺妄念。不可使自心空",
    "X72n1435_029:0353c12": "寂。凡諸動心。皆成藥忌。諒居士已深鑑此意。不待貧",
    "X72n1435_029:0353c13": "衲贅語耳。",
    "X72n1435_029:0353c14": "與蔣一&#x4E2A;文學",
    "X72n1435_029:0353c15": "[0353c15] 泥途雪境。勞往返三百里。而作衛護法喜之親。過于",
    "X72n1435_029:0353c16": "骨肉。第此心難發。果能發起。即菩薩行利他行。非恒",
    "X72n1435_029:0353c17": "常人也。然利人者。必當自利。藉塵勞業識中。提起一",
    "X72n1435_029:0353c18": "句話頭。以期悟徹。居士當決定發此心。若不發此心。",
    "X72n1435_029:0353c19": "是謂之脩福。非脫生死。此心一發。塵勞業累。自不能",
    "X72n1435_029:0353c20": "繫。決不可避喧向寂。以塵勞為障道。此是小機。非有",
    "X72n1435_029:0353c21": "力大人。昔趙清獻公。青衿時便參究。至做官始悟道。",
    "X72n1435_029:0353c22": "張無盡就仕路參訪。做運使親見兜率。此二公。大可",
    "X72n1435_029:0353c23": "為人眼目。居士又不可不學。以貧衲意謂。單提一句",
    "X72n1435_029:0353c24": "話頭。只管盡情讀書。話頭在念。根塵不偶。境緣不入。",
    "X72n1435_029:0354a01": "書亦當有深進。自然華文麗藻。不與世間讀書為比。",
    "X72n1435_029:0354a02": "若曰參究妨讀書。讀書妨參究。此非上根利智。幸留",
    "X72n1435_029:0354a03": "神勿忽。",
    "X72n1435_029:0354a04": "復□□□侍御",
    "X72n1435_029:0354a05": "[0354a05] 華嚴疏云。一夕之夢。翱翔百年。居士肯信百年之夢",
    "X72n1435_029:0354a06": "在一夕否。若能知此。則延促同時。遐邇一致。無邊剎",
    "X72n1435_029:0354a07": "海。全在一塵。&#x7AEA;窮橫遍。則無間然。如此則與居士一",
    "X72n1435_029:0354a08": "會。則一切時一切處悉會。又豈但語言相親。根塵相",
    "X72n1435_029:0354a09": "偶。然後為會晤哉。于此倘未能瞥地。可將一口氣不",
    "X72n1435_029:0354a10": "來。畢竟向甚麼處去。單提此一句話頭。行裏坐裏。著",
    "X72n1435_029:0354a11": "衣喫飯裏。不可須臾間斷。忽日撞破疑團。以破此百",
    "X72n1435_029:0354a12": "年夢境。則世間之寵辱。自不關心。世間之樂事。自不",
    "X72n1435_029:0354a13": "能為礙也。貧衲遊浮渡時。得聞居士上荊楚。不知急",
    "X72n1435_029:0354a14": "水灘頭曾吸盡否。百草頭邊曾會意否。若吸得盡。會",
    "X72n1435_029:0354a15": "得意。不可以龐家兒女為軌則。不妨乘小艇跨鄱陽。",
    "X72n1435_029:0354a16": "而上博山。與道人相見。烹活水聽松音。又是一番清",
    "X72n1435_029:0354a17": "境也。他日宰執權衡。為護法金湯。不待貧衲多囑耳。",
    "X72n1435_029:0354a18": "與何惺谷居士",
    "X72n1435_029:0354a19": "[0354a19] 居士生平操履。余甚愛之。但知見太博。恐悟門妨于",
    "X72n1435_029:0354a20": "進益。世間因緣等事。似不必太勞攘。只須按下雲頭。",
    "X72n1435_029:0354a21": "睜開隻眼。提金剛之利劍。懸肘後之靈符。發諸人未",
    "X72n1435_029:0354a22": "發之心。到祖佛不到之地。不然。恐&#x8EAD;著解路。未免有",
    "X72n1435_029:0354a23": "算沙數寶之譏。紅紫亂朱之誚。居士具大力量。但為",
    "X72n1435_029:0354a24": "人太勁挺。初心者。難得親近。大凡與縉紳。及始發心",
    "X72n1435_029:0354b01": "者。相見時。以法啟&#x5EF8;之。以慈撫之。以悲救之。以方便",
    "X72n1435_029:0354b02": "導引。始得機感交孚。乃法門要徑耳。",
    "X72n1435_029:0354b03": "與徐止觀居士",
    "X72n1435_029:0354b04": "[0354b04] 承諭。末法下衰。魔風熾盛。宗門冷落。主法無人。余&#x751E;",
    "X72n1435_029:0354b05": "于此撫几長嘆。可謂襟期不隔千里同風。但不識于",
    "X72n1435_029:0354b06": "此事中曾瞥地否。若此瞥地。不妨向祖師門下。拋磚",
    "X72n1435_029:0354b07": "引玉。撮土成金。垂手將來。與物作則。盡大地是魔。直",
    "X72n1435_029:0354b08": "從魔隊裏穿下過。盡大地是佛。直從佛頂[寧*頁]上行。然",
    "X72n1435_029:0354b09": "後向佛魔不到處。解三玄戈冑。碎五位鎗旗。黑漆桶",
    "X72n1435_029:0354b10": "裏。鑑貌辯色。無影樹下。嘯月吟風。&#x811A;跟下動步。覿體",
    "X72n1435_029:0354b11": "與博山相見。倘未得如是。禪警語不可不細嚼一遍。",
    "X72n1435_029:0354b12": "提一箇無義味話頭。做一場沒巴鼻勾當。一朝迸出",
    "X72n1435_029:0354b13": "頭來。渾身當宇宙。求其一眾生相。了不可得。何物在",
    "X72n1435_029:0354b14": "迷。何人在悟。居士與博山長太息。悉賸語也。貧衲掃",
    "X72n1435_029:0354b15": "一坐具地。與居士作不動軒。不識。居士以為何如也。",
    "X72n1435_029:0354b16": "上樊山王",
    "X72n1435_029:0354b17": "[0354b17] 殿下天然貴胤。乘願力來遊此堪忍世界。導引群生。",
    "X72n1435_029:0354b18": "然行海重重。須懷兼利。交互融徹。與法相應。又至理",
    "X72n1435_029:0354b19": "深玄。非參莫透。靈心絕待。貴發親知。知與行符。名之",
    "X72n1435_029:0354b20": "曰智。紹隆佛種。其利博哉。殿下是過量人。已入密印",
    "X72n1435_029:0354b21": "三昧。不待貧衲贅語耳。小徒歸承瑤章寵賜。知殿下",
    "X72n1435_029:0354b22": "有夙世之緣。倘春水浪高。不妨乘舟舞棹。向博山浴",
    "X72n1435_029:0354b23": "龍池。逢場作戲。貧衲命侍者。別甑炊香。水鳥樹林。當",
    "X72n1435_029:0354b24": "為殿下。談實相也。",
    "X72n1435_029:0354c01": "與陳&#x7188;塘方伯",
    "X72n1435_029:0354c02": "[0354c02] 疑情不起。是生死心不切。似與前諭中。不相符合。果",
    "X72n1435_029:0354c03": "生死心切。是誰二字不明。安得不疑。疑情頓發。心意",
    "X72n1435_029:0354c04": "識尚不起。況解路乎。雖兼淨土。決不可生自足想。安",
    "X72n1435_029:0354c05": "隱想。斯二種。是究心人大病。居士不可不知。識得是",
    "X72n1435_029:0354c06": "病。終不蹈此二途。祖不云乎。不斬黧奴誓不休。彼既",
    "X72n1435_029:0354c07": "丈夫。我胡不爾。是誰二字。是斷心意識底利斧。截解",
    "X72n1435_029:0354c08": "路底垣墻。出生死底要津也。參此二字法門。如韓信",
    "X72n1435_029:0354c09": "背水陣。不顧危亡。始得相應耳。只此一生。判百劫千",
    "X72n1435_029:0354c10": "生不了底公案。有智者。當以日代歲。身可寒。肚可饑。",
    "X72n1435_029:0354c11": "不可使話頭有間斷。只須迸破疑團。心意識及解路。",
    "X72n1435_029:0354c12": "&#x6C37;消瓦解。始得大安樂。是大得便宜人。百千萬倍。不",
    "X72n1435_029:0354c13": "足為比也。何如。",
    "X72n1435_029:0354c14": "復余集生居士(附請書)",
    "X72n1435_029:0354c15": "[0354c15] 大法之東流江左也。自康僧會始。於是趾其後者。",
    "X72n1435_029:0354c16": "代有隆替。而佛會之廣薦。禪宗之編集。於以不負",
    "X72n1435_029:0354c17": "付囑國王之慈旨。則自我 明皇帝二祖始。而一",
    "X72n1435_029:0354c18": "時從龍之臣。如沈翰林黃侍郎一流人。皆毅然以",
    "X72n1435_029:0354c19": "弘護為己任。此建業故事之可尋者。是故毒鼓不",
    "X72n1435_029:0354c20": "震。於 帝都多遺遠死。法輪不轉。自王臣半屬小",
    "X72n1435_029:0354c21": "機。和尚一國之師。人天之眼。而三十年來。若將有",
    "X72n1435_029:0354c22": "避焉。以偏處於江之右。抑亦興言及此乎。日者弟",
    "X72n1435_029:0354c23": "子(裕)不甘作門外漢。自遠趨風。一往入室。分&#x9D5E;王",
    "X72n1435_029:0354c24": "之賸乳。竊獅子之片毛。掉鞅而歸。便自稱尊。無佛",
    "X72n1435_029:0355a01": "處。痾漉漉。如裨販然。冀以化此一方之五印。而都",
    "X72n1435_029:0355a02": "人士之&#x7FA3;為雄者。自是而效拙秀才之所為。於慧",
    "X72n1435_029:0355a03": "業中。知有丈夫事也。而王孫公族之號。最貴踞者。",
    "X72n1435_029:0355a04": "自是而效邵陵之所為。知有七處九會。四諦五時",
    "X72n1435_029:0355a05": "事也。而進賢輩之日支月支。不萬羊不屬猒者。自",
    "X72n1435_029:0355a06": "是而效顏清臣裴公美之所為。稍稍不諱浮屠法。",
    "X72n1435_029:0355a07": "知有四依十地。及流水寶勝事也。夫弟子(裕)而分",
    "X72n1435_029:0355a08": "賸乳。竊片毛也者。以試之。同類之攝入。上求下化。",
    "X72n1435_029:0355a09": "斯既然矣。況在和尚真獅子。真&#x9D5E;王。來此驢&#x7FA3;鴨",
    "X72n1435_029:0355a10": "類之中。諸所攝入。又何似夫弟子(裕)而不忍同類",
    "X72n1435_029:0355a11": "之愈躁愈沉。尚不靳小慈。思一引手。況在和尚普",
    "X72n1435_029:0355a12": "觀大地。有一眾生不佛。若己推而納之泥犁。此之",
    "X72n1435_029:0355a13": "為興慈運悲又何似。而時至化起。機熟緣生意者。",
    "X72n1435_029:0355a14": "今茲適遇其期乎。此自和尚意中事。又何假弟子",
    "X72n1435_029:0355a15": "(裕)喋喋為哉。和尚其惠然肯來矣。鄉先進自儀臺",
    "X72n1435_029:0355a16": "僕大夫以下。若而人。宦陪京者。六曹以下。若而人。",
    "X72n1435_029:0355a17": "世守則元勳以下。若而人。實有問心。謹用臚列名",
    "X72n1435_029:0355a18": "狀。瓣香遙禮拜。使而行。自是翹勤西望。日日以幾。",
    "X72n1435_029:0355a19": "如歷饑渴。和尚其來矣。弟子(裕)一番拮据。頗費手",
    "X72n1435_029:0355a20": "口。總之從佛法起見。何敢告勩。萬期憫我專愚。且",
    "X72n1435_029:0355a21": "無使我不誠於初發意之俗漢。而因以阻若輩後",
    "X72n1435_029:0355a22": "來之轉機。則幸甚幸甚。菩薩戒弟子道裕再稽首。",
    "X72n1435_029:0355a23": "旻昭陳居士。為弟子(裕)無師社中善友之一。今為",
    "X72n1435_029:0355a24": "南中四眾。捧刺跋涉。不辭勞勩。此亦其猛利之一",
    "X72n1435_029:0355b01": "端矣。所期和尚。莫輕放過。先與三十痛棒遣歸。以",
    "X72n1435_029:0355b02": "為和尚前茅可也。裕又白。",
    "X72n1435_029:0355b03": "[0355b03] 又。",
    "X72n1435_029:0355b04": "[0355b04] 自參和尚後。覺向來胸臆間雜毒。被少分醍醐。洗",
    "X72n1435_029:0355b05": "發頓盡。歸來筆研付之祖龍。書籍付之豚犢。丈室",
    "X72n1435_029:0355b06": "而外。一物不將。獨是坐斷十方。密移一步。粗知奉",
    "X72n1435_029:0355b07": "教而行。而長安甚&#x9599;。我國晏然。且喜歸源有路。中",
    "X72n1435_029:0355b08": "間自信得力處。是去冬解組而歸。於凍舟中。結八",
    "X72n1435_029:0355b09": "十日不語之期。所謂佛也沒柰何。良然良然。若問",
    "X72n1435_029:0355b10": "某甲見箇甚麼。纔開口便自肉麻了也。初春接慈",
    "X72n1435_029:0355b11": "札。極承護念。不翅方外毛裏。擬致報書請益。迫於",
    "X72n1435_029:0355b12": "王程。遽趣舍人裝北上職。此阻&#x6FF6;時&#x53AA;失乳之思。",
    "X72n1435_029:0355b13": "今茲啟請。肇自夙懷。寔從僉議。因念九到洞山。三",
    "X72n1435_029:0355b14": "上投子。舍身求法。應非居士所饒為。而西遊三十",
    "X72n1435_029:0355b15": "國。遠屆五天。為法求人。則有顯師之風在。況復懶",
    "X72n1435_029:0355b16": "道人。宴坐石室。四祖自來。牛頭不往秣陵。往事大",
    "X72n1435_029:0355b17": "底如斯。惟和尚念之。邇者鍾阜間。大有道人氣。亟",
    "X72n1435_029:0355b18": "擊。勿失可也。不者。一枝橫出。別調風吹。徒使曹洞",
    "X72n1435_029:0355b19": "印文久成刓敝。而假年五十。法嗣未弘。甚無謂也。",
    "X72n1435_029:0355b20": "弟子(裕)方以詩偈為戒。聊取裴休語。為和尚誦之",
    "X72n1435_029:0355b21": "曰。一千龍象隨高步。萬里香花結勝因。擬欲事師",
    "X72n1435_029:0355b22": "為弟子。不知將法付何人。弟子道裕再白。",
    "X72n1435_029:0355b23": "[0355b23] 震旦法席之盛。無越於 帝都。雖代有隆替。悉係因",
    "X72n1435_029:0355b24": "緣。非智力所能強也。惟我 明聖祖神宗。受靈山付",
    "X72n1435_029:0355c01": "囑。建立三寶。弘通大乘。是以天雨寶華。&#x5896;呈奇瑞。宰",
    "X72n1435_029:0355c02": "官開士。傾心法塹。實千載一遇。應斯嘉運也。二百年",
    "X72n1435_029:0355c03": "餘。芳規未替。戴德愈新。林下山僧。朝暮祝誦。未能報",
    "X72n1435_029:0355c04": "其萬一。豈敢效嬾瓚輩。不思弘法深益。且念正法將",
    "X72n1435_029:0355c05": "沉。魔風熾盛。稱悟稱證者。已遍域中。付拂付券者。幾",
    "X72n1435_029:0355c06": "盡大地。痛思古格為法重人。寧以身陷泥犁。不將佛",
    "X72n1435_029:0355c07": "法作人情。是何心腸。今時急於法嗣。忘其遠憂。是何",
    "X72n1435_029:0355c08": "意調。獨掌不浪鳴。隻輪無單運。擬欲遁逃深山。不忍",
    "X72n1435_029:0355c09": "見此茶毒。而居士復以慈心三昧見召。將令不慧復",
    "X72n1435_029:0355c10": "為馮婦乎。宗通說通。內護外護。居士似無愧公美。印",
    "X72n1435_029:0355c11": "高敝刓。心孤嗣乏。(某)實忝晞運耳。旻昭橫逼。老人出",
    "X72n1435_029:0355c12": "山。殊乏丈夫氣象。剛刀雖快。不斬無罪。三十棒遠寄",
    "X72n1435_029:0355c13": "白門。擒賊必先渠魁。未知集生。果能赤體承當與否。",
    "X72n1435_029:0355c14": "百年曠茲盛舉。何異慣劊快&#x89A9;肥牲。兩載疲於津梁。",
    "X72n1435_029:0355c15": "猶如羸夫睨彼巨鼎。且浮山雙徑。先聲已到。諸執事",
    "X72n1435_029:0355c16": "人。攀轅恐後。今年決不出山。語已在前。意欲踐後。倘",
    "X72n1435_029:0355c17": "違初心。以赴徵命。難辭眾口。進退維谷。居士其代我",
    "X72n1435_029:0355c18": "商之。一芥翳天。毫端含剎。邊隅都會。孰劣孰優。今古",
    "X72n1435_029:0355c19": "異局。彼此殊勢。易地未必相為睽合。同異未可一轍",
    "X72n1435_029:0355c20": "而論。若必按圖索馬。恐&#x5292;去久矣。高明如居士。諒必",
    "X72n1435_029:0355c21": "不爾。或是為法心深。意圓而語滯耶。",
    "X72n1435_029:0355c22": "[0355c22] 諸大檀護未及&#x5FA7;復。幸宣鄙懷。統希炤亮。不盡。",
    "X72n1435_029:0355c23": "與余集生冏卿",
    "X72n1435_029:0355c24": "[0355c24] 舊冬。與居士熟疇昔之緣。雖爛翻舌根。痛加激勵。實",
    "X72n1435_029:0356a01": "無他念。只教透徹向上一路。方稱貧衲本懷。別後甚",
    "X72n1435_029:0356a02": "為悵然。及度嶺。閩地善信。歸心如雲。諸祖芳塵。清芬",
    "X72n1435_029:0356a03": "如烈。似不減吾鄉也。頃聞恩擢法門。幸甚。正好藉此",
    "X72n1435_029:0356a04": "時節廣益佛乘。大凡諸修行人。多被二風所觸。逆境",
    "X72n1435_029:0356a05": "中。能發人道意。如見危思安。順境中。多打失正念。為",
    "X72n1435_029:0356a06": "情想所溺。諒居士具大智慧。畢竟二途不涉。然不可",
    "X72n1435_029:0356a07": "不知。禪警語不可不熟讀。功深力到。忽朝摸著鼻孔。",
    "X72n1435_029:0356a08": "祇在面上。始信吾言不謬矣。應事接物之時來。則赴",
    "X72n1435_029:0356a09": "去不留。以寬恕二字。作座右銘。亦可為助道光明幢",
    "X72n1435_029:0356a10": "子。幸居士留神焉。",
    "X72n1435_029:0356a11": "與陳若來使君(二)",
    "X72n1435_029:0356a12": "[0356a12] 瓶錫過貴郡。方登岸。即蒙台駕枉顧。談及宗乘中事。",
    "X72n1435_029:0356a13": "大發肯心。歡忭無量。別後六日。登鼓山。讀旌孝善果",
    "X72n1435_029:0356a14": "二錄。足見居士一片慈孝婆心。超出常情萬萬也。然",
    "X72n1435_029:0356a15": "人生如芭蕉。無堅實相。又如作客寄住旅亭。雖有旨",
    "X72n1435_029:0356a16": "酒嘉餚。安隱快樂。自非久長。惟智者必尋歸家計耳。",
    "X72n1435_029:0356a17": "視此四大色身。如幻如化。一氣不來。作何究竟。此是",
    "X72n1435_029:0356a18": "吾人一件最要緊事。於此不忙。溫飽之餘。悉為別人",
    "X72n1435_029:0356a19": "忙。即溫飽亦是分外事。況其他乎。希居士慧發當機。",
    "X72n1435_029:0356a20": "毋容暫息。將一口氣不來。畢竟向甚麼處去一句子。",
    "X72n1435_029:0356a21": "孜孜切切。只教&#x89B7;破者一著。始是大安樂處。切不可",
    "X72n1435_029:0356a22": "從人言句上討分曉。不可將經書上印證。不可默照",
    "X72n1435_029:0356a23": "澄思。以為得意。不可因因循循。&#x8657;度日子。二六時中。",
    "X72n1435_029:0356a24": "祇是一口氣不來。畢竟向甚麼處去。忽朝迸破疑團。",
    "X72n1435_029:0356b01": "如駕輕車而遊熟路。不亦樂乎。放生業悉能助發機",
    "X72n1435_029:0356b02": "緣。若得其所。廣其悲願。是貧衲至望。",
    "X72n1435_029:0356b03": "[0356b03] 聞貴恙。心甚懸懸。恨不能縮地一晤。想居士。世間境",
    "X72n1435_029:0356b04": "緣。不能動念。一出世時。悉是順境。惟此現前身心。珍",
    "X72n1435_029:0356b05": "愛護惜。從護惜中。水火不能交濟。便成病苦。欲治斯",
    "X72n1435_029:0356b06": "病者。先當看破此身。悉是假緣。無實主宰。如夢如幻。",
    "X72n1435_029:0356b07": "病自可救。良以從業有故。業從妄起。妄從心生。心即",
    "X72n1435_029:0356b08": "無生。病將安寄。十二時中。當此諦觀。則病不待藥而",
    "X72n1435_029:0356b09": "自愈也。善養者不知有身。不見有世界。對境逢緣。如",
    "X72n1435_029:0356b10": "木石相似。但看父母未生前。那箇是我本來面目。將",
    "X72n1435_029:0356b11": "此一句話頭。切切看去。毋容起第二念。是名善調治",
    "X72n1435_029:0356b12": "矣。居士具大智慧。似不待贅語。忝在方外之交。不得",
    "X72n1435_029:0356b13": "不盡情說破也。",
    "X72n1435_029:0356b14": "與徐澹初孝廉",
    "X72n1435_029:0356b15": "[0356b15] 董巖話別。&#x5010;忽一紀。頃與門下晤。對緣不易耳。參究",
    "X72n1435_029:0356b16": "一事。幸深留意。不可忽。不可忽。想吾人。生此閻浮。如",
    "X72n1435_029:0356b17": "漚如沫。聚散不常。一氣不來。身非己有。就此不實境",
    "X72n1435_029:0356b18": "界中。當尋箇大安樂處。一口氣不來。畢竟向甚麼處",
    "X72n1435_029:0356b19": "去。此去處不明。則生死暗然。不可不著忙耳。如參究",
    "X72n1435_029:0356b20": "一事。切不可先下註解。不可思惟卜度。若註解卜度。",
    "X72n1435_029:0356b21": "是謂之藥忌。于參究分中。了無交涉。只將一句話頭。",
    "X72n1435_029:0356b22": "著衣喫飯處。動轉施為處。畢竟向甚麼處去。一朝衣",
    "X72n1435_029:0356b23": "線下迸開。自然七通八達。三千七百祖師言句。皆一",
    "X72n1435_029:0356b24": "場笑具耳。",
    "X72n1435_029:0356c01": "與陳四游中丞",
    "X72n1435_029:0356c02": "[0356c02] 貧衲行業無補。主持宗門。無甚長處。惟一肯心自許。",
    "X72n1435_029:0356c03": "謬為先師印可。自謂藏身幽壑。以保餘年。不意往來",
    "X72n1435_029:0356c04": "禪者。以情量推之。遂使水漲船高。名過于實。愧也何",
    "X72n1435_029:0356c05": "如。貴境鼓山聖道場處。如以玄沙黃蘗長慶雪&#x5CEF;。每",
    "X72n1435_029:0356c06": "欲登攀。無由克就。何幸檀越乘願力來。城塹法門。興",
    "X72n1435_029:0356c07": "揚三寶。況以楨榦宏猷。廟堂遠略。為出世間。畫一籌",
    "X72n1435_029:0356c08": "策。&#x983A;風復振于今日。氣象更新于此時。其功德熾然。",
    "X72n1435_029:0356c09": "非毫楮能罄。然依正互融。真俗雙顯。外營佛剎。內護",
    "X72n1435_029:0356c10": "心城。頓使無價寶珠。輝天鑑地。不知居士肯瞥然否。",
    "X72n1435_029:0356c11": "古德云。我有明珠一顆。久被塵勞關&#x93BB;。今朝塵盡光",
    "X72n1435_029:0356c12": "生。照見山河萬朵。由此觀之。世界不在身外。道場毋",
    "X72n1435_029:0356c13": "論他方。鼓山博山。似不勞動步也。承召敢不趨命。第",
    "X72n1435_029:0356c14": "寒山色色有羈。殊不如願。諒摳衣有時。但不敢以年",
    "X72n1435_029:0356c15": "月期限為約耳。",
    "X72n1435_029:0356c16": "與葉童真居士",
    "X72n1435_029:0356c17": "[0356c17] 會徐澹老。知居士在恙中。千里之緣。一水之隔。悵恨",
    "X72n1435_029:0356c18": "無已。丙辰別後。不識於生死分中。曾留意否。古德云。",
    "X72n1435_029:0356c19": "病後始知身是苦。&#x5FA4;時多為別人忙。此語為頂門針。",
    "X72n1435_029:0356c20": "破世念利刀。智者寧不覺乎。真欲究心。不須理會古",
    "X72n1435_029:0356c21": "人別種公案。恐生出意路。更不穩便。只就己躬下。看",
    "X72n1435_029:0356c22": "一口氣不來。畢竟向甚麼處去。此去處不明。則生死",
    "X72n1435_029:0356c23": "暗然。更不瞻前顧後。只恁麼逼拶將去。如勇士臨大",
    "X72n1435_029:0356c24": "敵。直解重圍。居士肯諦信此語。病不問藥。壽不問命。",
    "X72n1435_029:0357a01": "使得此地水火風轉。定不被五行之所拘束耳。",
    "X72n1435_029:0357a02": "與泉州諸禪人",
    "X72n1435_029:0357a03": "[0357a03] 泉南佛地。列位上人。生于此。出家于此。皆夙世善根。",
    "X72n1435_029:0357a04": "遭此緣遇。當發猛利心。徹己躬下事。接續祖師慧命。",
    "X72n1435_029:0357a05": "此博山之至望。承道愛論。山野無有不適者。奈鼓山",
    "X72n1435_029:0357a06": "之羈。博山之逼。如著絮從荊棘中行。東扯西牽。不遑",
    "X72n1435_029:0357a07": "安住。做箇沒傝&#x203B7;忙漢子。大可發一笑耳。浴佛後。拄",
    "X72n1435_029:0357a08": "杖頭已北向。速速回山。擲去瓢囊。喝散大眾。灑灑落",
    "X72n1435_029:0357a09": "落。然後向佛國中。與列位上人。簡枯柴烹活水。唱箇",
    "X72n1435_029:0357a10": "古今不二底還鄉曲子。"
}