{
    "T31n1602_019:0572c19": "顯揚聖教論卷第十九",
    "T31n1602_019:0572c21": "無著菩薩造",
    "T31n1602_019:0572c22": "三藏法師玄奘奉　詔譯",
    "T31n1602_019:0572c23": "攝勝決擇品第十一之三",
    "T31n1602_019:0572c24": "論曰。如是已說界事決擇。於雜染事勝決擇",
    "T31n1602_019:0572c25": "中。煩惱雜染勝決擇。今當先說。頌曰。",
    "T31n1602_019:0572c26": "　意相應四惑　　遍行而俱起",
    "T31n1602_019:0572c27": "　無記最後滅　　隨所生彼性",
    "T31n1602_019:0572c28": "論曰。當知意相應煩惱遍行一切位與一切",
    "T31n1602_019:0572c29": "有漏善等心。俱時現行不相違故。又此煩惱",
    "T31n1602_019:0573a01": "皆是俱生。非分別起。是有覆無記性。非不善",
    "T31n1602_019:0573a02": "性。最後金剛喻定之所頓斷。又此煩惱有四",
    "T31n1602_019:0573a03": "種。所謂無明薩迦耶見我慢我愛。若生此界",
    "T31n1602_019:0573a04": "中補特伽羅當知。此意相應煩惱。即是此界",
    "T31n1602_019:0573a05": "體性所攝。復次頌曰。",
    "T31n1602_019:0573a06": "　一切生相續　　現起及與緣",
    "T31n1602_019:0573a07": "　隨眠境麁重　　各差別二十",
    "T31n1602_019:0573a08": "論曰。若生此界。此地即此界地。一切煩惱令",
    "T31n1602_019:0573a09": "生相續。又此煩惱雜染。若現行若緣若隨眠",
    "T31n1602_019:0573a10": "若所緣境若麁重。當知各有二十種相煩惱。",
    "T31n1602_019:0573a11": "現行有二十種者。一隨所欲纏現行。謂在家",
    "T31n1602_019:0573a12": "者。二不隨所欲纏現行。謂出家者。三無所了",
    "T31n1602_019:0573a13": "別。謂處惡說法者。四有所了別。謂處善說法",
    "T31n1602_019:0573a14": "者。五互增上。謂貪等行者。六皆平等。謂等分",
    "T31n1602_019:0573a15": "行者。七微薄。謂薄塵行者。八外門纏現行。謂",
    "T31n1602_019:0573a16": "未離欲者。九內門纏現行。謂由世間道離欲",
    "T31n1602_019:0573a17": "者。十增上纏現行。謂諸異生。十一失念纏現",
    "T31n1602_019:0573a18": "行。謂諸有學。十二分別纏現行。謂堅執著者。",
    "T31n1602_019:0573a19": "十三俱生纏現行。謂不堅執著者。十四觀察",
    "T31n1602_019:0573a20": "現行。謂憙觀察者。十五不自在現行。謂睡眠",
    "T31n1602_019:0573a21": "者。十六自在現行。謂覺悟者。十七不可救現",
    "T31n1602_019:0573a22": "行。謂無涅槃法者。十八可救現行。謂有涅槃",
    "T31n1602_019:0573a23": "法者。十九取相現行。謂尋思彼隨法而取相",
    "T31n1602_019:0573a24": "貌者。二十不取相貌現行。謂不尋思彼隨法",
    "T31n1602_019:0573a25": "不取相貌者。煩惱緣有二十種者。一樂。二苦。",
    "T31n1602_019:0573a26": "三不苦不樂。四欲。五尋。六觸。七先所串習。",
    "T31n1602_019:0573a27": "八隨眠。九不親近善友。十不聽聞正法。十一",
    "T31n1602_019:0573a28": "不如理作意。十二不信。十三懈怠。十四失念。",
    "T31n1602_019:0573a29": "十五散亂。十六不正知。十七放逸煩惱。十八",
    "T31n1602_019:0573b01": "異生性。十九由離欲。二十由受生。",
    "T31n1602_019:0573b02": "煩惱隨眠。有二十種者。一不定地隨眠。二定",
    "T31n1602_019:0573b03": "地隨眠。三隨自境隨眠。四隨他境隨眠。五被",
    "T31n1602_019:0573b04": "損隨眠。六未被損隨眠。七隨順隨眠。八不隨",
    "T31n1602_019:0573b05": "順隨眠。九具滿隨眠。十缺減隨眠。十一可害",
    "T31n1602_019:0573b06": "隨眠。十二不可害隨眠。十三增上隨眠。十四",
    "T31n1602_019:0573b07": "平等隨眠。十五微薄隨眠。十六有覺隨眠。十",
    "T31n1602_019:0573b08": "七無覺隨眠。十八生多苦隨眠。十九生少苦",
    "T31n1602_019:0573b09": "隨眠。二十不生苦隨眠。",
    "T31n1602_019:0573b10": "煩惱所緣境有二十種者。一緣有事境。二緣",
    "T31n1602_019:0573b11": "無事境。三緣自相境。四緣共相境。五緣現見",
    "T31n1602_019:0573b12": "境。六緣不現見境。七緣外門境八緣內門境。",
    "T31n1602_019:0573b13": "九緣自類煩惱境。十緣他類煩惱境。十一緣",
    "T31n1602_019:0573b14": "自境。十二緣他境。十三緣無境。十四緣有漏",
    "T31n1602_019:0573b15": "境。十五緣無漏境。十六緣有為境。十七緣無",
    "T31n1602_019:0573b16": "為境。十八緣自心分別境。十九緣憶念分別",
    "T31n1602_019:0573b17": "境。二十緣事相境。麁重有二十種者。一性",
    "T31n1602_019:0573b18": "執麁重。二性煩惱麁重。三性業麁重。四煩",
    "T31n1602_019:0573b19": "惱障麁重。五所知障麁重。六定障麁重。七業",
    "T31n1602_019:0573b20": "障麁重。八報障麁重。九蓋障麁重。十不正尋",
    "T31n1602_019:0573b21": "思麁重。十一愁惱麁重。十二怖畏麁重。十三",
    "T31n1602_019:0573b22": "勞倦麁重。十四食麁重。十五眠夢麁重。十六",
    "T31n1602_019:0573b23": "婬欲麁重。十七大種乖違麁重。十八時分變",
    "T31n1602_019:0573b24": "異麁重。十九死麁重。二十遍行麁重。又若略",
    "T31n1602_019:0573b25": "說了知煩惱由五種相。謂自體相。因相。品類",
    "T31n1602_019:0573b26": "相。於境心亂相。及果相。復次齊何當說煩惱",
    "T31n1602_019:0573b27": "隨眠及不善。頌曰。",
    "T31n1602_019:0573b28": "　隨順自生故　　種子故事故",
    "T31n1602_019:0573b29": "　生四過失故　　不淨三因故",
    "T31n1602_019:0573c01": "論曰。由四種因故說名隨眠。一隨順自生故。",
    "T31n1602_019:0573c02": "謂若煩惱事隨順。此煩惱二種子隨縛故。三",
    "T31n1602_019:0573c03": "彼增上事故。四生四過失故。四過失者。一不",
    "T31n1602_019:0573c04": "寂靜過失。二差別過失。三發行過失。四攝因",
    "T31n1602_019:0573c05": "過失。此中前一由二所顯。三種由四所顯。",
    "T31n1602_019:0573c06": "問齊何當知不善煩惱相。答由三因故。謂猛",
    "T31n1602_019:0573c07": "盛故。惱亂有情故。能障礙善故。復次業雜染",
    "T31n1602_019:0573c08": "勝決擇今當說。頌曰。",
    "T31n1602_019:0573c09": "　業思及思已　　差別有十三",
    "T31n1602_019:0573c10": "　彼果六三位　　業決定五種",
    "T31n1602_019:0573c11": "論曰。若略說業有二種。謂思及思已。此業差",
    "T31n1602_019:0573c12": "別復有十三種。一身業。二語業。三意業。四律",
    "T31n1602_019:0573c13": "儀所攝業。五不律儀所攝業。六俱非所攝業。",
    "T31n1602_019:0573c14": "七福業。八非福業。九不動業。十黑黑異熟業。",
    "T31n1602_019:0573c15": "十一白白異熟業。十二黑白黑白異熟業。十",
    "T31n1602_019:0573c16": "三非黑白無異熟業。能盡諸業。如是等業當",
    "T31n1602_019:0573c17": "知有六種果三種位。六種果者。謂可愛果。不",
    "T31n1602_019:0573c18": "可愛果。清淨果。異熟果。等流果。增上果。三",
    "T31n1602_019:0573c19": "位者。謂作用位。習氣位。與果位。又如是業有",
    "T31n1602_019:0573c20": "五種決定。一現法受決定。二生受決定。三後",
    "T31n1602_019:0573c21": "差別受決定。四受報決定。五作業決定。復次",
    "T31n1602_019:0573c22": "頌曰。",
    "T31n1602_019:0573c23": "　自業等四種　　此先熟亦四",
    "T31n1602_019:0573c24": "　復九種當知　　即二種差別",
    "T31n1602_019:0573c25": "論曰。如薄伽梵說。摩納婆當知。一切有情自",
    "T31n1602_019:0573c26": "業所作業為諍本。從業所生業為依趣。如是",
    "T31n1602_019:0573c27": "此業自所作業。四種應知。於自相續能與果",
    "T31n1602_019:0573c28": "故。能治所治現在前故。從過去世生現世",
    "T31n1602_019:0573c29": "故。為未來有故。為業盡故名業依趣。又此業",
    "T31n1602_019:0574a01": "報當知四種先後報熟。所謂最先重業報熟。",
    "T31n1602_019:0574a02": "次最近者。次串習者。後先作者。又不可斷業",
    "T31n1602_019:0574a03": "當知異熟決定若不定報業。於離欲斷不能",
    "T31n1602_019:0574a04": "為礙。又諸外道起如是見說如是論。隨諸眾",
    "T31n1602_019:0574a05": "生造作諸業。或樂俱行或苦俱行。所受異熟",
    "T31n1602_019:0574a06": "亦復如是。彼諸外道皆是妄執。何以故。具二",
    "T31n1602_019:0574a07": "受故。謂諸善業亦受苦報亦受樂報。不善之",
    "T31n1602_019:0574a08": "業亦復如是。又當知業依二根故成善不善",
    "T31n1602_019:0574a09": "性。謂依善根故起諸善業。依不善根故起不",
    "T31n1602_019:0574a10": "善業。又善不善業差別之相。當知由九種因。",
    "T31n1602_019:0574a11": "一由因及田故。謂由善不善根及尊重等田",
    "T31n1602_019:0574a12": "有差別。二由事故。謂由圓滿不圓滿事。三由",
    "T31n1602_019:0574a13": "方便故。謂由無間殷重方便。四由依止故。謂",
    "T31n1602_019:0574a14": "由依止或淨不淨。五由作意故。謂由猛利淨",
    "T31n1602_019:0574a15": "信及增上纏。六由欲解故。謂由迴向願求勝",
    "T31n1602_019:0574a16": "劣果報。七由助伴故。謂由所餘善不善法之",
    "T31n1602_019:0574a17": "所攝受。八由多修習故。謂自修行亦教他作",
    "T31n1602_019:0574a18": "讚歎隨喜。見同法者心生喜悅。九由多人故。",
    "T31n1602_019:0574a19": "謂與多人共行此業。復次生雜染勝決擇今",
    "T31n1602_019:0574a20": "當說。頌曰。",
    "T31n1602_019:0574a21": "　命終定不定　　中夭由六因",
    "T31n1602_019:0574a22": "　明了位三心　　中有或有無",
    "T31n1602_019:0574a23": "論曰。有二種命終。一決定。謂北勝上洲。二不",
    "T31n1602_019:0574a24": "決定。謂餘處。又復中夭由六種因。一不避",
    "T31n1602_019:0574a25": "不平等故。二念忘失故。三意瞋忿故。四壽盡",
    "T31n1602_019:0574a26": "故。五業盡故。六福盡故。又命終時有三種心。",
    "T31n1602_019:0574a27": "謂善心。不善心。無記心。此在分明心位。若至",
    "T31n1602_019:0574a28": "不分明位。定唯無記。又命終後。或有中有。謂",
    "T31n1602_019:0574a29": "將生有色界者。或無中有。謂將生無色界者。",
    "T31n1602_019:0574b01": "復次頌曰。",
    "T31n1602_019:0574b02": "　依餘有所緣　　染污心生起",
    "T31n1602_019:0574b03": "　於四種生中　　及三界五趣",
    "T31n1602_019:0574b04": "論曰。依止餘中有緣生處為境。染污心生起",
    "T31n1602_019:0574b05": "令生有相續。又於四種生中受諸生死。謂卵",
    "T31n1602_019:0574b06": "生胎生濕生化生。又於欲色無色三界中及",
    "T31n1602_019:0574b07": "於地獄等五趣中受諸生死。如是若死若生",
    "T31n1602_019:0574b08": "若處所已顯生雜染勝決擇。諦事決擇今當",
    "T31n1602_019:0574b09": "說。頌曰。",
    "T31n1602_019:0574b10": "　當知世俗諦　　意解義及說",
    "T31n1602_019:0574b11": "　淨所緣彼性　　方便名勝義",
    "T31n1602_019:0574b12": "論曰。一切言說及因彼意解所得義。皆名世",
    "T31n1602_019:0574b13": "俗諦。若清淨所緣。若清淨性。若彼方便。皆名",
    "T31n1602_019:0574b14": "勝義諦。清淨所緣者。謂四聖諦及真如。清淨",
    "T31n1602_019:0574b15": "性者。謂滅諦清淨。方便者。謂道諦。復次頌",
    "T31n1602_019:0574b16": "曰。",
    "T31n1602_019:0574b17": "　當知是四種　　染淨之所攝",
    "T31n1602_019:0574b18": "　未見未經受　　如病病滅因",
    "T31n1602_019:0574b19": "論曰。當知四諦染污清淨二法所攝。染污二",
    "T31n1602_019:0574b20": "種。若果若因清淨亦爾。如是四諦從無始來",
    "T31n1602_019:0574b21": "一切有情。未如實見滅道二諦。亦未經受。又",
    "T31n1602_019:0574b22": "如病病滅及彼二因建立四諦。苦諦如病。集",
    "T31n1602_019:0574b23": "諦如病因。滅諦如病滅。道諦如病滅因。復次",
    "T31n1602_019:0574b24": "頌曰。",
    "T31n1602_019:0574b25": "　當知是四諦　　各四相四行",
    "T31n1602_019:0574b26": "　遍知等四種　　因果性差別",
    "T31n1602_019:0574b27": "論曰。當知四聖諦一一有四種相。苦諦有四",
    "T31n1602_019:0574b28": "相者。一起苦。二內緣苦。三外緣苦。四麁重苦。",
    "T31n1602_019:0574b29": "初謂生苦。第二謂老病死苦。第三謂怨憎會",
    "T31n1602_019:0574c01": "苦愛別離苦所欲匱苦。第四謂五取蘊苦。集",
    "T31n1602_019:0574c02": "諦有四相者。一總愛。二後有愛。三喜貪俱行",
    "T31n1602_019:0574c03": "愛。四彼彼處喜愛。滅諦有四相者。一愛盡。二",
    "T31n1602_019:0574c04": "離欲。三滅。四涅槃。道諦有四相者。謂苦遲通",
    "T31n1602_019:0574c05": "等四種行迹前已說。又一一諦各有四行當",
    "T31n1602_019:0574c06": "知。如成現觀品已說。又於諸諦有遍知永斷",
    "T31n1602_019:0574c07": "作證修道因果體性應知。前三是果。修道是",
    "T31n1602_019:0574c08": "因。謂遍知苦因。永斷集因。及證滅因。",
    "T31n1602_019:0574c09": "云何世俗等說名為諦。頌曰。",
    "T31n1602_019:0574c10": "　彼覺無乖諍　　法爾證亦然",
    "T31n1602_019:0574c11": "　諦三種唯善　　復二種應知",
    "T31n1602_019:0574c12": "論曰。彼覺無乖諍法爾者。謂世間愚夫等。由",
    "T31n1602_019:0574c13": "法爾故。於彼諸法覺無乖諍名世俗諦法爾。",
    "T31n1602_019:0574c14": "證亦然者。謂諸已見諦者。如其法性證無乖",
    "T31n1602_019:0574c15": "諍。名勝義諦由此道理。薄伽梵說。一切聖",
    "T31n1602_019:0574c16": "者。以此為諦故名聖諦。又苦等四諦當知。初",
    "T31n1602_019:0574c17": "二通善不善無記三性。餘唯是善。又善有二",
    "T31n1602_019:0574c18": "種謂世間出世間。此復二種謂斷及道所攝。",
    "T31n1602_019:0574c19": "如是已說諦事決擇。依止決擇今當說。頌曰。",
    "T31n1602_019:0574c20": "　當知七依止　　三種所依性",
    "T31n1602_019:0574c21": "　彼善巧二種　　四句等廣說",
    "T31n1602_019:0574c22": "論曰。當知由三種所依性故。薄伽梵說七種",
    "T31n1602_019:0574c23": "依止。何等名為三種所依。一漏盡所依。二功",
    "T31n1602_019:0574c24": "德發起所依。三現法樂住所依。又此依止有",
    "T31n1602_019:0574c25": "二種善巧應知。一三摩地善巧。二三摩鉢底",
    "T31n1602_019:0574c26": "善巧。此有四句等廣分別。如薄伽梵說嗢柁",
    "T31n1602_019:0574c27": "南伽他曰。",
    "T31n1602_019:0574c28": "　或有靜慮者　　三摩地善巧",
    "T31n1602_019:0574c29": "　或三摩鉢底　　或俱不俱等",
    "T31n1602_019:0575a01": "云何三摩地善巧非三摩鉢底善巧。謂於空",
    "T31n1602_019:0575a02": "等三三摩地善巧故。非於勝處遍處滅盡定",
    "T31n1602_019:0575a03": "等善巧故。云何三摩鉢底善巧非三摩地善",
    "T31n1602_019:0575a04": "巧。謂於勝處遍處無想定等。若入若出三摩",
    "T31n1602_019:0575a05": "鉢底善巧故。非於三三摩地善巧故。云何俱",
    "T31n1602_019:0575a06": "善巧。謂於所說三摩地三摩鉢底差別俱善",
    "T31n1602_019:0575a07": "巧故。云何俱非善巧。謂於所說三摩地三摩",
    "T31n1602_019:0575a08": "鉢底差別俱不善巧故。復次三摩地善巧非",
    "T31n1602_019:0575a09": "三摩鉢底善巧者。謂善了知所入三摩地名",
    "T31n1602_019:0575a10": "句文差別。故不善了知能入三摩地諸行狀",
    "T31n1602_019:0575a11": "相故。三摩鉢底善巧非三摩地善巧者。謂如",
    "T31n1602_019:0575a12": "有一能善了知所入三摩地諸行狀相。而入",
    "T31n1602_019:0575a13": "彼定不善了知此三摩地名句文差別。謂我",
    "T31n1602_019:0575a14": "今入如此如此名三摩地。又有菩薩能入若",
    "T31n1602_019:0575a15": "百三摩地。若千三摩地等。然彼不能了知彼",
    "T31n1602_019:0575a16": "定名句文身差別。謂我今入如此如此名三",
    "T31n1602_019:0575a17": "摩地。乃至未從諸佛及得第一究竟菩薩摩",
    "T31n1602_019:0575a18": "訶薩所聞。或自未得第一究竟。",
    "T31n1602_019:0575a19": "問云何住定。答謂如有一於能入定諸行狀相",
    "T31n1602_019:0575a20": "善能了取善了取故。隨其所欲住所入定。又",
    "T31n1602_019:0575a21": "於所入諸三摩地無有退失。如是有二種住。",
    "T31n1602_019:0575a22": "一安住於定故名為住。二能不退失故名為",
    "T31n1602_019:0575a23": "住。問云何起定。答謂如有一於能入定諸行",
    "T31n1602_019:0575a24": "狀相不復思惟。但以不定地分別相所攝定",
    "T31n1602_019:0575a25": "地同分作意思惟諸法故。從此三摩地起。或",
    "T31n1602_019:0575a26": "因隨所作故起。或因決定所作故起。或因期",
    "T31n1602_019:0575a27": "願所作故起。隨所作者。謂衣鉢眾具業。決定",
    "T31n1602_019:0575a28": "所作者。謂大小便利供事師長乞食等行。期",
    "T31n1602_019:0575a29": "願所作者。謂如有一期許為他隨有所作。或",
    "T31n1602_019:0575b01": "為更入餘定故從定起。問云何為行。答行所",
    "T31n1602_019:0575b02": "緣境而入於定故名為行。謂依三摩地所起",
    "T31n1602_019:0575b03": "麁靜病癰箭無常等行。問云何名狀。答若有",
    "T31n1602_019:0575b04": "將入定者。爾時必有定相生起。由此相故行",
    "T31n1602_019:0575b05": "者自知。我當不久將入如是如是相定。或復",
    "T31n1602_019:0575b06": "已入。又教授師亦知。此行者有如是如是相",
    "T31n1602_019:0575b07": "起。不久當入如是如是定。",
    "T31n1602_019:0575b08": "問云何名相。答相有二種一者境相。二者因",
    "T31n1602_019:0575b09": "相。境相者。謂分別相由緣此故而入於定。因",
    "T31n1602_019:0575b10": "相者。謂能入定所有資糧。如隨順言教定具",
    "T31n1602_019:0575b11": "積集修俱樂欲厭離之心。極善了知亂不亂",
    "T31n1602_019:0575b12": "相。及不為他之所觸惱。或人非人或聲所作",
    "T31n1602_019:0575b13": "或用所作。",
    "T31n1602_019:0575b14": "問云何名調順。答若三摩地為諸行相之所",
    "T31n1602_019:0575b15": "拘執。猶如持水法爾被執。不靜不妙非安隱",
    "T31n1602_019:0575b16": "道。不能證得心定一趣。當知爾時此三摩地",
    "T31n1602_019:0575b17": "不名調順。不隨意住與此相違名為調順。",
    "T31n1602_019:0575b18": "聞云何名所行。答謂三摩地境界若過此境",
    "T31n1602_019:0575b19": "定不能知。如入初靜慮不能知見第二靜慮",
    "T31n1602_019:0575b20": "等事。如是根度及補特伽羅度亦不知見。",
    "T31n1602_019:0575b21": "問云何引發。答謂能略攝廣文句義。及能發",
    "T31n1602_019:0575b22": "起諸勝功德。",
    "T31n1602_019:0575b23": "問何等三摩地名為可愛。答謂具慚愧愛敬",
    "T31n1602_019:0575b24": "淨信如理作意憶念正知守護諸根持戒無悔",
    "T31n1602_019:0575b25": "等。乃至樂為最後如其所樂入三摩地。當知",
    "T31n1602_019:0575b26": "翻此名非可愛。",
    "T31n1602_019:0575b27": "問云何可愛不可愛謂慚愧等少分成就少分",
    "T31n1602_019:0575b28": "不成就。謂具慚愧非愛敬相應等。乃至廣",
    "T31n1602_019:0575b29": "說。",
    "T31n1602_019:0575c01": "問云何為增。答謂三摩地已得增長。問云何",
    "T31n1602_019:0575c02": "為減。答謂三摩地得已退失。問云何方便。答",
    "T31n1602_019:0575c03": "謂趣二之道。",
    "T31n1602_019:0575c04": "問云何奢摩他。答謂無分別影像作意相。",
    "T31n1602_019:0575c05": "問云何執受。答謂由隨一若清淨相或光明",
    "T31n1602_019:0575c06": "相起執取相。",
    "T31n1602_019:0575c07": "問云何棄捨。答謂於善品已得平等增上捨",
    "T31n1602_019:0575c08": "相。復次依諸靜慮勝決擇今當說。頌曰。",
    "T31n1602_019:0575c09": "　靜慮數障分　　及彼廣建立",
    "T31n1602_019:0575c10": "　遠離於苦動　　後後分勝異",
    "T31n1602_019:0575c11": "論曰。如上所說四種靜慮。云何唯四不多不",
    "T31n1602_019:0575c12": "少。由出苦樂事究竟故。所以者何。漸次乃至",
    "T31n1602_019:0575c13": "第四靜慮憂苦喜樂得超度故。",
    "T31n1602_019:0575c14": "問初靜慮所治障云何。答有五種應知。一貪",
    "T31n1602_019:0575c15": "恚害尋。二苦。三憂。四犯戒。五散亂。",
    "T31n1602_019:0575c16": "問第二靜慮所治障云何。答亦有五種應知。",
    "T31n1602_019:0575c17": "一初靜慮貪。二尋伺。三苦。四掉。五定下劣",
    "T31n1602_019:0575c18": "性。",
    "T31n1602_019:0575c19": "問第三靜慮所治障云何。答有四種應知。一",
    "T31n1602_019:0575c20": "第二靜慮貪。二喜。三踊躍。四定下劣性。",
    "T31n1602_019:0575c21": "問第四靜慮所治障云何。答亦有五種應知。",
    "T31n1602_019:0575c22": "一入出息。二第三靜慮貪。三樂。四樂作意。五",
    "T31n1602_019:0575c23": "定下劣性。",
    "T31n1602_019:0575c24": "問於諸靜慮有幾支耶。答初有五支。何等為",
    "T31n1602_019:0575c25": "五。謂尋伺喜樂心一境性。第二靜慮有四支。",
    "T31n1602_019:0575c26": "謂內等淨喜樂心一境性。問內等淨以何法",
    "T31n1602_019:0575c27": "為體。答以念正知及捨為體。第三靜慮有五",
    "T31n1602_019:0575c28": "支。謂念正知捨樂心一境性。第四靜慮有四",
    "T31n1602_019:0575c29": "支。謂捨清淨念清淨不苦不樂心一境性。問",
    "T31n1602_019:0576a01": "念正知捨一切處有何故於初靜慮等不說",
    "T31n1602_019:0576a02": "耶。答初靜慮中由尋伺門所引發故。雖有不",
    "T31n1602_019:0576a03": "說。第二靜慮中有踊躍自體之所作業。及心",
    "T31n1602_019:0576a04": "所有少分煩惱所纏覆故。總以內等淨名顯",
    "T31n1602_019:0576a05": "之。第三靜慮中彼心所有少分煩惱皆遠離",
    "T31n1602_019:0576a06": "故顯彼自相。故經中說遠離喜貪。初靜慮中",
    "T31n1602_019:0576a07": "雖離欲貪未離喜貪。第二靜慮中雖離尋伺",
    "T31n1602_019:0576a08": "貪未離喜貪。第四靜慮中即此捨念極善清",
    "T31n1602_019:0576a09": "淨顯了。是故於諸靜慮中如其所應彼差別",
    "T31n1602_019:0576a10": "應知。",
    "T31n1602_019:0576a11": "問何故於四靜慮建立四支五支耶答住所依",
    "T31n1602_019:0576a12": "故。住順益故。住自體故。復次思惟境界故。受",
    "T31n1602_019:0576a13": "用境界故。於境不散故。復次順益所依故。增",
    "T31n1602_019:0576a14": "上心所依故。增上慧所依故復次為對治三",
    "T31n1602_019:0576a15": "種惱亂住障故三種惱亂住者。謂染污住苦",
    "T31n1602_019:0576a16": "住迷亂住。復次如受用五欲者有三種正所",
    "T31n1602_019:0576a17": "作事顯彼受用諸欲。一以正方便求所受用。",
    "T31n1602_019:0576a18": "二求得已正受用。三自在隨轉。如是修靜慮",
    "T31n1602_019:0576a19": "者。依三種正所作事。如其所應建立支分應",
    "T31n1602_019:0576a20": "知。復次為對治自苦行故。修靜慮者建立支",
    "T31n1602_019:0576a21": "分應知。此復三種對治。一離欲對治。二止息",
    "T31n1602_019:0576a22": "身心逼惱對治。三外心散亂寂靜對治。問何",
    "T31n1602_019:0576a23": "故初靜慮中說離欲已復說遠離惡不善法。",
    "T31n1602_019:0576a24": "答為顯諸欲自相及顯過患相故。過患相者。",
    "T31n1602_019:0576a25": "謂彼諸欲起惡行已墮極下處。故名為惡。違",
    "T31n1602_019:0576a26": "善法生故名不善復次為顯能斷煩惱雜染",
    "T31n1602_019:0576a27": "故。及顯能斷先所積集業雜染故。復次為顯",
    "T31n1602_019:0576a28": "斷在家者受用事門所生欲故。及顯斷出家",
    "T31n1602_019:0576a29": "者於尋伺門所生法故。復次為顯斷欲尋故。",
    "T31n1602_019:0576b01": "及顯斷恚尋害尋故。復次為顯同彼外仙所",
    "T31n1602_019:0576b02": "得相故。及顯斷彼退已起惡呪故。",
    "T31n1602_019:0576b03": "問何故苦根初靜慮中說未斷耶。答彼品麁",
    "T31n1602_019:0576b04": "重未遠離故。若初靜慮已斷苦根麁重品者。",
    "T31n1602_019:0576b05": "與住第二靜慮時應無差別。是故當知初靜",
    "T31n1602_019:0576b06": "慮中未斷麁重苦品。問尋伺等法於初靜慮",
    "T31n1602_019:0576b07": "等中能為順益。攝受自地令得清淨。何故如",
    "T31n1602_019:0576b08": "來說彼名動。答望他地故說名為動。非望",
    "T31n1602_019:0576b09": "自地。",
    "T31n1602_019:0576b10": "問何故從欲界及於初靜慮等中建立後後支",
    "T31n1602_019:0576b11": "耶。答略有三因謂能治所治故。證利益故。證",
    "T31n1602_019:0576b12": "自體故。如是三因於四靜慮中五支所攝。如",
    "T31n1602_019:0576b13": "其所應當知。問第二靜慮望初靜慮有何",
    "T31n1602_019:0576b14": "勝異。答三摩地圓滿勝異。問第三靜慮望第",
    "T31n1602_019:0576b15": "二靜慮有何勝異。答順益圓滿勝異。問第四",
    "T31n1602_019:0576b16": "靜慮望第三靜慮有何勝異。答清淨圓滿勝",
    "T31n1602_019:0576b17": "異。復次頌曰。",
    "T31n1602_019:0576b18": "　近分喜有動　　唯初能盡漏",
    "T31n1602_019:0576b19": "　亦二種緣聲　　八等至捨八",
    "T31n1602_019:0576b20": "論曰。初靜慮近分喜有動。非如根本靜慮喜。",
    "T31n1602_019:0576b21": "又初近分未至所攝定能盡諸漏非餘。又初",
    "T31n1602_019:0576b22": "近分有二種。謂世間出世間。餘近分唯世間。",
    "T31n1602_019:0576b23": "由已得初根本無漏靜慮故。非於上地諸近",
    "T31n1602_019:0576b24": "分定無漏現前。又處定中取外聲時。當知由",
    "T31n1602_019:0576b25": "二種取。一由了別定所緣境及種種所緣境",
    "T31n1602_019:0576b26": "意識故。二由此俱生耳識故。八等至捨八者。",
    "T31n1602_019:0576b27": "謂八種三摩鉢底能捨八事捨。何等八。謂捨",
    "T31n1602_019:0576b28": "語尋喜樂故。證四靜慮三摩鉢底。捨色空識",
    "T31n1602_019:0576b29": "無所有處想故。證四無色三摩鉢底。復次頌",
    "T31n1602_019:0576c01": "曰。",
    "T31n1602_019:0576c02": "　現法安樂住　　能入於現觀",
    "T31n1602_019:0576c03": "　讚說想解脫　　四種因當知",
    "T31n1602_019:0576c04": "論曰。唯諸靜慮是現法安樂住性。具有身心",
    "T31n1602_019:0576c05": "二種安故。非無色定無身安故。又依靜慮能",
    "T31n1602_019:0576c06": "入現觀。非無色定。以諸靜慮毘鉢舍那極猛",
    "T31n1602_019:0576c07": "利故。又修靜慮及諸定者。於無色解脫數入",
    "T31n1602_019:0576c08": "數出讚說彼相。極寂靜故。又諸外道於無色",
    "T31n1602_019:0576c09": "定起解脫想故數數讚說。又依有想三摩地",
    "T31n1602_019:0576c10": "解脫能盡諸漏。乃至無所有處三摩地極猛",
    "T31n1602_019:0576c11": "利故。是故薄伽梵說。唯依有想三摩鉢底領",
    "T31n1602_019:0576c12": "解通達。非於餘地。四種因者。謂諸三摩鉢底",
    "T31n1602_019:0576c13": "能為現法安樂住等四種依因。如其次第應",
    "T31n1602_019:0576c14": "知。復次頌曰。",
    "T31n1602_019:0576c15": "　愛味等當知　　十種六三種",
    "T31n1602_019:0576c16": "　退相續障治　　各多種差別",
    "T31n1602_019:0576c17": "論曰。愛味相應清淨無漏三種靜慮。如其次",
    "T31n1602_019:0576c18": "第有十種六種三種應知。云何十種。謂如攝",
    "T31n1602_019:0576c19": "事品已說。云何六種。謂六種清淨。一引發清",
    "T31n1602_019:0576c20": "淨。二上練清淨。三後得清淨。四垢染清淨。五",
    "T31n1602_019:0576c21": "攝清淨。六堪任清淨。云何三種。謂出世間無",
    "T31n1602_019:0576c22": "漏。離繫無漏。後得無漏。",
    "T31n1602_019:0576c23": "又從離欲退彼相續彼障治應知。各有多種。",
    "T31n1602_019:0576c24": "謂或由依止不平等故退。謂如有一遭於重",
    "T31n1602_019:0576c25": "疾退失於定。如尊者伐勒迦梨說。我今於此",
    "T31n1602_019:0576c26": "三摩地不能證入。將無於此三摩地由多麁",
    "T31n1602_019:0576c27": "重故而退失耶。又如有一為性多麁重。由宿",
    "T31n1602_019:0576c28": "習故。由此多麁重故退三摩地。或由境界",
    "T31n1602_019:0576c29": "勝妙故退。謂如有一得勝妙境界現前故退",
    "T31n1602_019:0577a01": "失定。如聞有外道仙人乃至得非想非非想",
    "T31n1602_019:0577a02": "處定。由觸可愛妙色少女身故退失彼定。或",
    "T31n1602_019:0577a03": "由敬養故退。謂如有一現前獲得勝妙敬養",
    "T31n1602_019:0577a04": "便退失定。如天與等或由輕毀故退。謂如有",
    "T31n1602_019:0577a05": "一被他瞋毀訶責便退失定。如諸外仙瞋忿",
    "T31n1602_019:0577a06": "退已行諸惡呪或由憍慢故退。謂如有一因",
    "T31n1602_019:0577a07": "所得定自舉陵他退失於定。或由增上慢故",
    "T31n1602_019:0577a08": "退。謂如有一於所未得定起。已得增上慢",
    "T31n1602_019:0577a09": "故退所得定。或由不作意故退。謂如有一先",
    "T31n1602_019:0577a10": "由如是諸行狀相得入諸定。彼於後時更不",
    "T31n1602_019:0577a11": "思惟此行狀相故退失於定。或由不純熟故",
    "T31n1602_019:0577a12": "退。謂如有一修習始業創發善品。或由自煩",
    "T31n1602_019:0577a13": "惱多現在前故退失定。謂如有一愛上靜慮",
    "T31n1602_019:0577a14": "乃至疑上靜慮故退失定。或由壽盡福盡業",
    "T31n1602_019:0577a15": "盡故退。謂如有一從上地生處捨命墮下地",
    "T31n1602_019:0577a16": "生。復次若下品煩惱下品善根補特伽羅。由",
    "T31n1602_019:0577a17": "多剎那用功方退。由多剎那用功方得入定。",
    "T31n1602_019:0577a18": "若下品煩惱上品善根補特伽羅。由多剎那",
    "T31n1602_019:0577a19": "用功方退。由一剎那速得入定。若上品煩惱",
    "T31n1602_019:0577a20": "下品善根補特伽羅。由一剎那速退失定。多",
    "T31n1602_019:0577a21": "念用功方能入定。若上品煩惱上品善根補",
    "T31n1602_019:0577a22": "特伽羅。由一剎那速退失定。由一剎那速能",
    "T31n1602_019:0577a23": "入定。復次頌曰。",
    "T31n1602_019:0577a24": "　利根及生轉　　當知無有退",
    "T31n1602_019:0577a25": "　依下地發定　　離欲後生故",
    "T31n1602_019:0577a26": "論曰。如是退定利根者無。若轉易生雖鈍根",
    "T31n1602_019:0577a27": "者亦無有退。又靜慮等定必先依下地發起。",
    "T31n1602_019:0577a28": "以先於此間入定然後生彼。何以故。要先離",
    "T31n1602_019:0577a29": "欲者後時得生彼故。如是已說依止決擇。覺",
    "T31n1602_019:0577b01": "分決擇今當說。頌曰。",
    "T31n1602_019:0577b02": "　依二乘大乘　　由二十七相",
    "T31n1602_019:0577b03": "　正方便當知　　建立於覺分",
    "T31n1602_019:0577b04": "論曰。依聲聞獨覺二乘及依大乘建立覺分。",
    "T31n1602_019:0577b05": "由二十七種相正方便應知。何等名為二十",
    "T31n1602_019:0577b06": "七種正方便。謂繫屬所緣正觀方便。捨離染",
    "T31n1602_019:0577b07": "污攝淨方便。修治內心調順方便。引發出世",
    "T31n1602_019:0577b08": "正法方便。彼無間缺方便。真實現覺方便。證",
    "T31n1602_019:0577b09": "餘寂滅方便。入所知方便。入斷方便。通達不",
    "T31n1602_019:0577b10": "淨無樂有苦方便。學圓滿方便。於境無散觀",
    "T31n1602_019:0577b11": "察方便。聖教不壞方便。攝智所知彼果方",
    "T31n1602_019:0577b12": "便。願方便。悲愍有情方便。修治智方便。法現",
    "T31n1602_019:0577b13": "觀方便。能治所治進趣方便。福德資糧積集",
    "T31n1602_019:0577b14": "方便。成熟有情方便。攝一切菩薩道方便。引",
    "T31n1602_019:0577b15": "發威德方便。引發言教方便。廣大甚深心積",
    "T31n1602_019:0577b16": "習方便。遠離匱法業方便。安住有情涅槃二",
    "T31n1602_019:0577b17": "界方便。復次頌曰。",
    "T31n1602_019:0577b18": "　身等三差別　　彼影像隨觀",
    "T31n1602_019:0577b19": "　由聞等三智　　念法無迷惑",
    "T31n1602_019:0577b20": "論曰。當知身等各有三種差別。身三種者。或",
    "T31n1602_019:0577b21": "有身分自性不淨如身內分。或有身分相似",
    "T31n1602_019:0577b22": "清淨如身皮分。或有身分變壞不淨。如命終",
    "T31n1602_019:0577b23": "已青瘀等身分。受有三種者。所謂苦樂不苦",
    "T31n1602_019:0577b24": "不樂。心有三種者。謂樂等。受相應法有三種",
    "T31n1602_019:0577b25": "者。謂黑白雜彼影像隨觀者。如尋思經說於",
    "T31n1602_019:0577b26": "彼身等影像隨觀。與所知事同分類故。名為",
    "T31n1602_019:0577b27": "影像。所言隨者。是相似義。又此隨觀即是",
    "T31n1602_019:0577b28": "三智。謂聞所生智。思所生智修所生智。如",
    "T31n1602_019:0577b29": "是三智由念力故。於彼增上緣修多羅等法",
    "T31n1602_019:0577c01": "無有迷惑。是故說名念住於身受心法。由念",
    "T31n1602_019:0577c02": "力住故。復次頌曰。",
    "T31n1602_019:0577c03": "　彼所治九種　　作意當知二",
    "T31n1602_019:0577c04": "　修差別有三　　二種無失壞",
    "T31n1602_019:0577c05": "論曰。當知諸念住有九種所治障。一不厭離。",
    "T31n1602_019:0577c06": "二不作意。三止觀隨煩惱。四沈下。五不能堪",
    "T31n1602_019:0577c07": "忍。六於少劣知足。七忘失教授。八違犯戒行。",
    "T31n1602_019:0577c08": "九棄捨欲樂增上猛利諸妙善軛。又於修念",
    "T31n1602_019:0577c09": "住有二種作意。謂不緩作意。不染作意。經",
    "T31n1602_019:0577c10": "言。熾盛者此顯第一。正智憶念除世間貪憂",
    "T31n1602_019:0577c11": "者此顯第二。又此第二能除三種雜染。何者",
    "T31n1602_019:0577c12": "名為三種雜染。一犯戒因緣心生變悔。由此",
    "T31n1602_019:0577c13": "障故能令初時心不得定二內心惛略。由此",
    "T31n1602_019:0577c14": "障故雖已得定心於所緣忘失沈沒。三外心",
    "T31n1602_019:0577c15": "散亂。由此障故雖證勝法而著世間名聞利",
    "T31n1602_019:0577c16": "養。或未能證勝進之法心生憂惱。修差別有",
    "T31n1602_019:0577c17": "三者。修諸念住各有三種。謂於內外俱身等",
    "T31n1602_019:0577c18": "隨觀。又復於身或唯觀影像。或以影像比類",
    "T31n1602_019:0577c19": "於身。或復和合總觀。如於身三種如是乃至",
    "T31n1602_019:0577c20": "於法亦爾。又有二種於諸念住無有失壞。一",
    "T31n1602_019:0577c21": "初無失壞。謂不散亂。由此力故能善發起。二",
    "T31n1602_019:0577c22": "後無失壞。謂無增上慢。由此力故善修究竟。",
    "T31n1602_019:0577c23": "復次頌曰。",
    "T31n1602_019:0577c24": "　為斷於沈掉　　相應道二種",
    "T31n1602_019:0577c25": "　觀察捨煩惱　　及為盡三愛",
    "T31n1602_019:0577c26": "論曰。於念住修位中。為斷沈掉故應修二種",
    "T31n1602_019:0577c27": "相應道。如比丘尼經及取自心相經說。云何",
    "T31n1602_019:0577c28": "比丘尼經說。如彼經言。為斷沈沒故應當思",
    "T31n1602_019:0577c29": "惟少分可愛清淨相貌。為斷掉動故復應略",
    "T31n1602_019:0578a01": "攝。云何取自心相經說。如彼經言。由不取自",
    "T31n1602_019:0578a02": "心相故令心沈沒。由取少分可愛外相故沈",
    "T31n1602_019:0578a03": "隨煩惱暫時斷息。然心未得定復更略攝其",
    "T31n1602_019:0578a04": "心。見沈沒過復取外相。見掉動過後復更取",
    "T31n1602_019:0578a05": "自心之相。爾時能斷沈掉隨煩惱心得正定。",
    "T31n1602_019:0578a06": "略攝其心取自心相。離沈掉故。",
    "T31n1602_019:0578a07": "復次由相應道觀察故。能捨煩惱應知。如鷃",
    "T31n1602_019:0578a08": "經說。故彼經言。所言鷃者。喻行者心行非所",
    "T31n1602_019:0578a09": "行處者。喻彼行者思惟可愛境界。被鷂所執",
    "T31n1602_019:0578a10": "者。喻彼行者為貪纏所執。鷃怨訴者。喻彼行",
    "T31n1602_019:0578a11": "者心生變悔。暫放捨者。喻彼行者貪纏暫息。",
    "T31n1602_019:0578a12": "土塊者。喻五取蘊。大場壠者喻無常觀。窟穴",
    "T31n1602_019:0578a13": "者喻通達真如觀。喚鷂子者喻觀察作意鷂",
    "T31n1602_019:0578a14": "迅來者喻彼貪纏將現在前。入窟穴者喻思",
    "T31n1602_019:0578a15": "惟真如觀。鷂自苦害者喻隨眠斷。",
    "T31n1602_019:0578a16": "復次此相應道當知能盡三愛。謂助伴愛。利",
    "T31n1602_019:0578a17": "養愛。後有愛。為對治此故顯我與法無有差",
    "T31n1602_019:0578a18": "別。復次頌曰。",
    "T31n1602_019:0578a19": "　為斷增上慢　　味所依顛倒",
    "T31n1602_019:0578a20": "　及三心趣入　　修習於念住",
    "T31n1602_019:0578a21": "論曰。為欲對治增上慢故。為欲對治愛味所",
    "T31n1602_019:0578a22": "依定故。及為對治四顛倒故。修習念住。為對",
    "T31n1602_019:0578a23": "治增上慢者。如經說。唯應於此身受心法若",
    "T31n1602_019:0578a24": "住憶念。乃至或唯有智。或唯有見。或唯繫念。",
    "T31n1602_019:0578a25": "此增上慢有二種。謂於未斷身等麁重障起。",
    "T31n1602_019:0578a26": "及於未圓滿止觀俱品治起。為對治愛味所",
    "T31n1602_019:0578a27": "依定者。如經說。無所依止故。為對治顛倒故",
    "T31n1602_019:0578a28": "者。如經說。於諸世間無少執取。由顛倒斷故。",
    "T31n1602_019:0578a29": "更不復執少五取蘊為常為樂為我為淨。又",
    "T31n1602_019:0578b01": "為三心趣入修習念住應知。謂遊行聚落時",
    "T31n1602_019:0578b02": "心趣於出。住憒閙時心趣遠離。處於靜室心",
    "T31n1602_019:0578b03": "趣涅槃。又趣出生死趣離煩惱樂寂滅故心",
    "T31n1602_019:0578b04": "趣涅槃。",
    "T31n1602_019:0578b05": "顯揚聖教論卷第十九"
}