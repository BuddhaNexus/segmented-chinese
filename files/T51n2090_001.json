{
    "T51n2090_001:0996a03": "釋迦牟尼如來像法滅盡之記",
    "T51n2090_001:0996a05": "國大德三藏法師沙門法成譯",
    "T51n2090_001:0996a06": "有于闐國來。六代王已過至第七代王。名日",
    "T51n2090_001:0996a07": "毘左耶訖多。治國之時。彼國有寺。名薩迦般",
    "T51n2090_001:0996a08": "羅訶郍。去此寺不遠有一山谷。名娑迦耶幾",
    "T51n2090_001:0996a09": "郍。彼山谷中有一羅漢。彼有苾芻弟子。從其",
    "T51n2090_001:0996a10": "師所。以學律儀。後見月藏菩薩所問經。及聖",
    "T51n2090_001:0996a11": "教已。即問尊師羅漢曰。佛滅度後。于闐疎勒",
    "T51n2090_001:0996a12": "及與安息。如來像法窣覩波等。幾時住世。誰",
    "T51n2090_001:0996a13": "當毀滅。究竟至其何所。願為解說。時羅漢即",
    "T51n2090_001:0996a14": "□□日□□□□□□□□□釋迦牟尼如來",
    "T51n2090_001:0996a15": "滅後。彼法影像及以塔廟。二千年在世。然後",
    "T51n2090_001:0996a16": "滅沒。于闐等此三之國。漢與赤面．蘇毘．突厥。",
    "T51n2090_001:0996a17": "迴鶻等賊。動其干戈而來侵損。是故佛法以",
    "T51n2090_001:0996a18": "漸衰微。毀滅塔寺。眾僧資具亦皆斷絕。此三",
    "T51n2090_001:0996a19": "國中。安息疎勒不行法賊被侵。故擾塔寺。多",
    "T51n2090_001:0996a20": "分焚燒。毀滅皆悉。空棄諸寺。眾僧多分移從",
    "T51n2090_001:0996a21": "于闐國。于闐塔寺。五百菩薩常護持。故二百",
    "T51n2090_001:0996a22": "五十以出家儀。二百五十在於俗徒。受生護",
    "T51n2090_001:0996a23": "持。牛頭山寺。賢劫一千五佛常當履踐。以為",
    "T51n2090_001:0996a24": "宮殿。為諸賢聖威德慈悲加持于闐塔寺妙",
    "T51n2090_001:0996a25": "法。故行法人多於餘國。久住於世。爾時諸",
    "T51n2090_001:0996a26": "國王等。為欲取於于闐國故鬪諍紛紜。何王",
    "T51n2090_001:0996a27": "得者。即與于闐作大施主。不毀不滅。常當供",
    "T51n2090_001:0996a28": "養。當爾之時。赤面國王有大威勢。多侵餘國。",
    "T51n2090_001:0996a29": "以為自境。爾時有一菩薩。於赤面國受生。為",
    "T51n2090_001:0996b01": "王於自國內廣行妙法。從於他國。請其法師",
    "T51n2090_001:0996b02": "及經論。赤面國中。建立精舍。造窣堵波。度□",
    "T51n2090_001:0996b03": "□眾。國王大臣并諸國人。廣行正法。爾時",
    "T51n2090_001:0996b04": "于闐屬彼赤面王。故廣行正法。建立塔寺。置",
    "T51n2090_001:0996b05": "其三寶人戶田園。興大供養。赤面國王。七代",
    "T51n2090_001:0996b06": "已來以行妙。此七代王。於餘國中所有三寶",
    "T51n2090_001:0996b07": "及塔寺處。不起惡心。亦不損害。爾時于",
    "T51n2090_001:0996b08": "闐眾僧。如月藏菩薩受記經中所說。多分信",
    "T51n2090_001:0996b09": "心漸薄。不於戒法。求世利譽。入於王臣謀密",
    "T51n2090_001:0996b10": "之事。令其正法漸漸衰秏。爾時王臣及以",
    "T51n2090_001:0996b11": "子孫。退失淨信。常住所有一切諸物。苾芻秏",
    "T51n2090_001:0996b12": "己用。故于闐塔寺正法常住所屬諸物。不同",
    "T51n2090_001:0996b13": "往日。漸當衰秏。國王大臣。於出家眾不生歡",
    "T51n2090_001:0996b14": "喜。後於異時有一菩薩。為赤面國第七代王。",
    "T51n2090_001:0996b15": "彼王納漢菩薩公主以為妃。后將六百侍從",
    "T51n2090_001:0996b16": "至赤面國。時彼公主極信佛法。大具福德。赤",
    "T51n2090_001:0996b17": "面國王亦大淨信。過於先代。廣興正法。如是",
    "T51n2090_001:0996b18": "之時。于闐國王年少不行佛之正法。先諸苾",
    "T51n2090_001:0996b19": "芻曰。不然歸俗。不然隨意。出向他處。以逼逐",
    "T51n2090_001:0996b20": "故。一切眾僧集拶摩寺。評議是事。時寺內眾",
    "T51n2090_001:0996b21": "前。忽現七分金寶之食。五千苾芻王斷其食",
    "T51n2090_001:0996b22": "窘急之者。易彼金食為三月糧。當爾之時。或",
    "T51n2090_001:0996b23": "有歸俗。有不歸俗。往他方者。別離父母親戚",
    "T51n2090_001:0996b24": "眷屬及本生國。極生憂惱。放奔大哭。僧徒眾",
    "T51n2090_001:0996b25": "會。進路往至牟吽寺中。彼處有一大窣堵波。",
    "T51n2090_001:0996b26": "有大淨信□伯神王。開折彼塔。出一金捥盛",
    "T51n2090_001:0996b27": "滿珎珠。以施眾僧。復更有余淨信施主。辦眾",
    "T51n2090_001:0996b28": "資具。以施其僧。如是次第眾僧漸次至奴盧",
    "T51n2090_001:0996b29": "川。以彼珎珠為半月糧。爾時眾僧至奴盧川。",
    "T51n2090_001:0996c01": "在宋多紇恭娘寺。時多聞天王及功德天變",
    "T51n2090_001:0996c02": "為夫妻。住在彼處。敬白僧言。我等作福。願垂",
    "T51n2090_001:0996c03": "納受。半月已來設大施會。恭養僧眾。功德天",
    "T51n2090_001:0996c04": "女出一衣袖金寶之錢。以施眾僧。是時僧眾",
    "T51n2090_001:0996c05": "俱從赤面大番之國行至破山。遇守關人留",
    "T51n2090_001:0996c06": "難不放。而作是言。餘處有路。一任當往。爾",
    "T51n2090_001:0996c07": "時多聞天王自變其身為一白犛牛有其脊瘡",
    "T51n2090_001:0996c08": "并有棬紖。眾僧見之互相謂曰。此脊瘡犛牛",
    "T51n2090_001:0996c09": "是人之畜。此往何處。隨後當行。時彼犛牛以",
    "T51n2090_001:0996c10": "引直路於四五間一切眾僧至赤面國薩毘之",
    "T51n2090_001:0996c11": "境。時薩毘軍當道節度多聞眾僧從西來至。",
    "T51n2090_001:0996c12": "走白赤面王知。爾時彼王夫人聞多眾僧",
    "T51n2090_001:0996c13": "失土波迸。白其王曰。我辦畜乘及以資具。願",
    "T51n2090_001:0996c14": "請眾僧。來至赤面國。王亦許之。以辦畜乘。便",
    "T51n2090_001:0996c15": "迎眾僧。至赤面國。時赤面國王公主侍從供",
    "T51n2090_001:0996c16": "養禮拜。問眾僧中善解三藏諸大德曰。除汝",
    "T51n2090_001:0996c17": "更有波迸者不。諸三藏大德謹對之曰。安息．",
    "T51n2090_001:0996c18": "疎勒．勃律．加悉蜜國。有如是眾多僧眾。波迸",
    "T51n2090_001:0996c19": "流移現在彼處。即便發使迎請眾僧至赤面",
    "T51n2090_001:0996c20": "國。時赤面國置七所寺。辦諸供具。常住人戶",
    "T51n2090_001:0996c21": "倍勝往曰。安置眾僧住在七寺。後經三四年。",
    "T51n2090_001:0996c22": "公主心上有惡瘡出。病苦之時。公主白王。妾",
    "T51n2090_001:0996c23": "因此疾終不得免。所有僮僕及以財物。願施",
    "T51n2090_001:0996c24": "三寶。王亦許之。六百侍從悉放出家。然後公",
    "T51n2090_001:0996c25": "主命將終盡。公主終後。赤面國王境界之內。",
    "T51n2090_001:0996c26": "豆瘡病起。大臣百官并諸子孫而死者眾。時",
    "T51n2090_001:0996c27": "彼群臣而集會之白其王曰。王國界內。先無",
    "T51n2090_001:0996c28": "如是瘡苦病惱。今諸波迸戎夷僧眾來到此",
    "T51n2090_001:0996c29": "處。公主崩逝。大臣百官多有死者。是故此諸",
    "T51n2090_001:0997a01": "出家之眾。不留王界。理合驅出。王先之日。合",
    "T51n2090_001:0997a02": "驅不驅。委細詳之。群臣同心。樂驅眾僧。以白",
    "T51n2090_001:0997a03": "王知。欲驅眾僧出於王界。是時赤面國王境",
    "T51n2090_001:0997a04": "內舊住苾芻瞋恚而言。若以驅逐此諸僧。我",
    "T51n2090_001:0997a05": "等亦皆不住於此。諸臣恚言。汝等亦當隨意",
    "T51n2090_001:0997a06": "而去。公主來至赤面國後。漢王興崇道士法。",
    "T51n2090_001:0997a07": "故一切漢僧悉皆來至赤面國界。如是之時。",
    "T51n2090_001:0997a08": "彼界眾僧。赤面國內所有舍利聖教經論供",
    "T51n2090_001:0997a09": "養諸具常住財物。盡皆齎持。往至於西大乾",
    "T51n2090_001:0997a10": "陀羅國。當爾之時。漢與赤面婆羅行國于闐",
    "T51n2090_001:0997a11": "國等直至恒河。像法滅沒更無有餘。恒河彼",
    "T51n2090_001:0997a12": "岸俱閃彌國像法三月住世。最後滅盡。一切",
    "T51n2090_001:0997a13": "僧眾至乾陀羅界伊羅葉龍王所住海岸。三",
    "T51n2090_001:0997a14": "寶威力。彼海騰波。龍王思惟。我所住處何故",
    "T51n2090_001:0997a15": "騰波。以天眼觀知釋迦牟尼如來聖教像法",
    "T51n2090_001:0997a16": "近滅末後見僧之期。自變其身為一老人。從",
    "T51n2090_001:0997a17": "海而出。禮彼眾僧。以問之曰。如是眾僧從於",
    "T51n2090_001:0997a18": "何來。往至何所。眾僧答曰。我等本居赤面國",
    "T51n2090_001:0997a19": "界。施主無信。毀滅常住及精舍。故我等往",
    "T51n2090_001:0997a20": "至大乾陀羅國。龍王問曰。眾僧極廣。有何糧",
    "T51n2090_001:0997a21": "食。大乾陀羅國遶海而去四十日餘。始達彼",
    "T51n2090_001:0997a22": "處。今現眾僧唯有二十日糧。云何達彼。眾僧",
    "T51n2090_001:0997a23": "聞已。皆大啼哭。龍王見已。極生憂惱。語僧眾",
    "T51n2090_001:0997a24": "曰。此有直路。有其蛇橋。能上往者速達彼處。",
    "T51n2090_001:0997a25": "作是語訖。老人不見。時彼龍王現一登山之",
    "T51n2090_001:0997a26": "路。自變其身為一大蛇。海上作橋。作是思",
    "T51n2090_001:0997a27": "惟。我今若度此諸僧眾。先作惡業。今受傍生",
    "T51n2090_001:0997a28": "之身。亦可得脫。發是願矣。便置蛇橋十五日",
    "T51n2090_001:0997a29": "餘。眾多人畜於上而過。蛇橋之上人畜過時。",
    "T51n2090_001:0997b01": "或有墮水而命終者。如是人畜往來去故。其",
    "T51n2090_001:0997b02": "蛇脊背破裂毀壞。血流而雨。海變為血。眾多",
    "T51n2090_001:0997b03": "僧眾於蛇橋上而往過。時末後餘殘赤面留",
    "T51n2090_001:0997b04": "難而不放過。然後大蛇墮於海中而命終已。",
    "T51n2090_001:0997b05": "得生兜率陀天。海亦枯竭。",
    "T51n2090_001:0997b06": "爾時僧眾到乾陀羅國。彼國之王具辦供具。",
    "T51n2090_001:0997b07": "二年供養各令安樂。經二年已。彼王捨壽。王",
    "T51n2090_001:0997b08": "有二子。一信佛法。一行外道法。後爭王位。其",
    "T51n2090_001:0997b09": "時僧眾為信法王子作用儻。故彼得勝已而",
    "T51n2090_001:0997b10": "紹王位。彼王統治之時。加僧俸祿資緣具",
    "T51n2090_001:0997b11": "足。經半年已。有一苾芻。殺却彼王。自紹王",
    "T51n2090_001:0997b12": "位。乾陀羅國一切人眾。一時而反殺苾芻王。",
    "T51n2090_001:0997b13": "諸餘僧眾盡皆驅逐。出王界外。故乾陀羅國",
    "T51n2090_001:0997b14": "像法亦滅。一切僧眾波迸流離。向在餘國。如",
    "T51n2090_001:0997b15": "是之時。西方國王．北方國王．葉婆那王等祿",
    "T51n2090_001:0997b16": "福勝前。此三國王會盟一家。時彼三王化治",
    "T51n2090_001:0997b17": "西方及北方等。時彼三王各將十萬兵攻俱",
    "T51n2090_001:0997b18": "閃彌國。王以滅三十萬兵及其王等一不餘",
    "T51n2090_001:0997b19": "殘。爾時俱閃彌王為欲懺除殺眾兵罪。召請",
    "T51n2090_001:0997b20": "閻浮界內一切眾僧。至俱閃彌國。後因眾像",
    "T51n2090_001:0997b21": "自內鬪諍。遂互相殺一無餘殘。故閻浮界佛",
    "T51n2090_001:0997b22": "之像法從茲滅盡。一一廣明如月藏菩薩受",
    "T51n2090_001:0997b23": "記經說。釋迦如來般涅槃後經五十七俱胝",
    "T51n2090_001:0997b24": "六兆年歲。慈氏世尊現娑婆界。化治有情。",
    "T51n2090_001:0997b25": "釋迦牟尼如來像法滅盡因緣一卷"
}