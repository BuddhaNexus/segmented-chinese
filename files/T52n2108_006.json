{
    "T52n2108_006:0470b19": "集沙門不應拜俗等事卷第六",
    "T52n2108_006:0470b21": "弘福寺沙門釋彥悰纂錄",
    "T52n2108_006:0470b22": "聖朝議拜篇第三(下)",
    "T52n2108_006:0470b23": "狀普光寺沙門玄範質議拜狀一首",
    "T52n2108_006:0470b24": "奏中臺司禮太常伯隴西王博叉等議奏",
    "T52n2108_006:0470b25": "狀一首",
    "T52n2108_006:0470b26": "詔今上停沙門拜君詔一首",
    "T52n2108_006:0470b27": "表京邑老人程士顒等上請出家子女不拜",
    "T52n2108_006:0470b28": "親表一首",
    "T52n2108_006:0470b29": "直東臺憑神德上請依舊僧尼等不拜親",
    "T52n2108_006:0470c01": "表一首(并上佛道先後事)",
    "T52n2108_006:0470c02": "啟西明寺僧道宣等重上榮國夫人楊氏請",
    "T52n2108_006:0470c03": "論不合拜親啟一首",
    "T52n2108_006:0470c04": "表大莊嚴寺僧威秀等上請依內教不拜",
    "T52n2108_006:0470c05": "父母表一首玉華宮寺譯經僧靜邁",
    "T52n2108_006:0470c06": "等上僧尼拜親有損表一首",
    "T52n2108_006:0470c07": "襄州禪居寺僧崇拔上請僧尼父母同君",
    "T52n2108_006:0470c08": "上不受出家男女拜表一首",
    "T52n2108_006:0470c09": "普光寺沙門玄範質議拜狀一首",
    "T52n2108_006:0470c10": "[0470c10] 沙門玄範。敢致狀於中臺王公侯伯群寮等。",
    "T52n2108_006:0470c11": "但範雖不班預議例。而竊有所聞。前古大德",
    "T52n2108_006:0470c12": "廬山法師遭時數運。遂造沙門不敬王者論",
    "T52n2108_006:0470c13": "五篇。理致幽微問答玄妙。將欲簡白乍尋難",
    "T52n2108_006:0470c14": "曉。今略述內外典記。明證不敬之理。謹以狀",
    "T52n2108_006:0470c15": "上。請懲應拜之議也。夫天雖至玄。必著日月",
    "T52n2108_006:0470c16": "之明。地雖至寂。必固山川之化。聖者雖通",
    "T52n2108_006:0470c17": "聲冥運。亦必假賢俊蕃輔子於百姓者也。君",
    "T52n2108_006:0470c18": "既使臣以禮。臣須事君以忠。若不庭爭於未",
    "T52n2108_006:0470c19": "然。則恐機發於己矣。但佛法是區域之外。逾",
    "T52n2108_006:0470c20": "四大之尊。超寰宇之表。越在三之義。唱無緣",
    "T52n2108_006:0470c21": "之慈。弘不言之化。冥功潛運。故曰沐而悠漸。",
    "T52n2108_006:0470c22": "但中庸之人以為無益者。良不悟其所舍也。",
    "T52n2108_006:0470c23": "故先朝聖教序云。陰陽之妙難窮者。以其無",
    "T52n2108_006:0470c24": "形也。佛道崇虛乘幽控寂。弘濟萬品典御十",
    "T52n2108_006:0470c25": "方者乎。今既慧日潛暉像教冥運。秉法和敬",
    "T52n2108_006:0470c26": "非僧而誰。故佛告信相菩薩曰。我說三寶唯",
    "T52n2108_006:0470c27": "是一體。無有別相。斯像法傳持當於是矣。若",
    "T52n2108_006:0470c28": "阿恕伽之禮小僧諭邪臣以貿眾首豈非體道",
    "T52n2108_006:0470c29": "之可尚乎。今欲令僧尼鞠躬於禮儀。劬勞於",
    "T52n2108_006:0471a01": "拜揖。是致佛以拜人。非人者以奉法。如弁&#x8203;",
    "T52n2108_006:0471a02": "翻加於首足。寔迴換惑亂之甚矣。且王有常",
    "T52n2108_006:0471a03": "不臣者三。暫不臣者五。不名者四。不臣者",
    "T52n2108_006:0471a04": "一。尚書曰。虞賓在位舜不臣朱。詩云。有客有",
    "T52n2108_006:0471a05": "客。亦白其馬。此承二王之後。帝者尚所不臣。",
    "T52n2108_006:0471a06": "況僧當大聖之胤。奚足致敬君主國之賓序",
    "T52n2108_006:0471a07": "胡預失儀。而以不輕禮於四眾。用配敬於一",
    "T52n2108_006:0471a08": "人。此蓋菩薩比丘情亡物我。況今尊卑位別",
    "T52n2108_006:0471a09": "殊非&#x5AD3;偶。又舉淨名而取稽首。引知法而招",
    "T52n2108_006:0471a10": "恭敬。昔函丈於新學不觀機而授藥。以中忘",
    "T52n2108_006:0471a11": "此意。宗半字焉。既宴寂於正念。發宿生而示",
    "T52n2108_006:0471a12": "悟。還得本心。崇滿字矣。於是以亡相稽首無",
    "T52n2108_006:0471a13": "想接足。乃混緇素於一時。泯性相於萬古。斯",
    "T52n2108_006:0471a14": "並大士權誠。未可小機普准。故涅槃經云。我",
    "T52n2108_006:0471a15": "為菩薩說如此偈。今以聲聞持戒臘之至。執",
    "T52n2108_006:0471a16": "威儀之切。非以重傲慢悖君親。良欲崇國家",
    "T52n2108_006:0471a17": "利臣人者也。又順正理論云。諸天神眾不敢",
    "T52n2108_006:0471a18": "悕求受五戒者禮。如國君主亦不求比丘禮",
    "T52n2108_006:0471a19": "拜。以懼損功德及壽命故。受欲行之以周孔",
    "T52n2108_006:0471a20": "之教。抑之以從俗之禮。竊為仁者不取也。又",
    "T52n2108_006:0471a21": "僧尼族非蕃類性簡戎蠻。稟中國而法四夷。",
    "T52n2108_006:0471a22": "承剔割而紹三寶。據其教則有拜君親為損。",
    "T52n2108_006:0471a23": "修其法以資家國有益。恐匿聖言禍鍾自犯。",
    "T52n2108_006:0471a24": "四分律云。使恭敬耆年。不應禮拜白衣者。正",
    "T52n2108_006:0471a25": "以弗縻於爵祿。異俗網於典誨矣。王制曰。宗",
    "T52n2108_006:0471a26": "廟有不順者絀以爵。山川有神祇而不舉者",
    "T52n2108_006:0471a27": "削以地。況僧尼索鬼神之敬。反父母之禮。若",
    "T52n2108_006:0471a28": "使正教淪湑於是污鄙。恐神明所不交泰。福",
    "T52n2108_006:0471a29": "慶所不流潤。災害機生。禍亂幾作。而含靈",
    "T52n2108_006:0471b01": "廢成俗之化。胄子闕啟蒙之訓。率土臣人順",
    "T52n2108_006:0471b02": "風載靡。不可自新於師戒。有助國於教化者",
    "T52n2108_006:0471b03": "也。梵網經云。不拜君親鬼神明矣。且濡霑不",
    "T52n2108_006:0471b04": "拜。為容節之失。矧乃割截非束帶之儀。&#x9AE0;削",
    "T52n2108_006:0471b05": "無稽首之飾。於庠序之風範朝寀之變怪也。",
    "T52n2108_006:0471b06": "佛是絕域異俗之化。靡中和順動之氣。存亡",
    "T52n2108_006:0471b07": "之際實寄於人矣。大傳曰。正朔所不加。即君",
    "T52n2108_006:0471b08": "子所不臣。未若福其所訓利其所稟。便其勞",
    "T52n2108_006:0471b09": "動而用之。乘其利安而事之。故得百姓之歡",
    "T52n2108_006:0471b10": "心。即一人有慶者也。又介冑不拜慮折其威。",
    "T52n2108_006:0471b11": "師帝不臣恐損其道。況衣忍鎧擐組甲。伏龍",
    "T52n2108_006:0471b12": "怖以袈裟。慴魔威於抖擻。逃&#x96B7;出家王親降",
    "T52n2108_006:0471b13": "禮波離入道父王致拜。故知道在則貴。不以",
    "T52n2108_006:0471b14": "人為輕重。是以道頗弘人。人蓋弘道者信矣。",
    "T52n2108_006:0471b15": "今遺法所以付於王者。委護持仗流通也。以",
    "T52n2108_006:0471b16": "四眾之微弱。恐三寶之廢壞。藉王者以威伏。",
    "T52n2108_006:0471b17": "假王者以勞逼。今使攝衣屈膝握拳稽顙。則",
    "T52n2108_006:0471b18": "連河之化於茲缺矣。詩云。王赫斯怒。爰整其",
    "T52n2108_006:0471b19": "旅。僧等戰戰兢兢誠惶誠恐。懼虧遺教之本",
    "T52n2108_006:0471b20": "意。辱同功之法服。一拜之勞不必加眾僧之",
    "T52n2108_006:0471b21": "損。一拜之敬不必加 萬乘之尊。頃僧等",
    "T52n2108_006:0471b22": "孜孜而不安其業者。非所以苟為庸庸之軀。",
    "T52n2108_006:0471b23": "深存靡靡之化矣。恐煥乎之美無潤色於盛",
    "T52n2108_006:0471b24": "代。異國之求豈聞於當今者歟。必以經像為",
    "T52n2108_006:0471b25": "蕪穢。不足以崇仰。僧尼為臭腐。不足為福田。",
    "T52n2108_006:0471b26": "&#x89A9;教籍者目焦。修揖拜者攣傴。襲緇服則轉",
    "T52n2108_006:0471b27": "筋。談典禮而齒齲。於是嫌而棄之。變天竺之",
    "T52n2108_006:0471b28": "風。暢中華之禮。以萬物為更始。策三大而自",
    "T52n2108_006:0471b29": "新。則取善之基。徒使修立。不若隔教網於區",
    "T52n2108_006:0471c01": "外。放容儀於物表。臣而子之。足盡忠孝之節",
    "T52n2108_006:0471c02": "也。即而史傳不必為長夜。經子未必為太陽。",
    "T52n2108_006:0471c03": "司成雖學而無倦。猶將闕焉於大訓。況助國",
    "T52n2108_006:0471c04": "之美無聞亂矣。不繁禁而獲安。不革情而得",
    "T52n2108_006:0471c05": "志。雖文王至聖也。猶學於虢叔。孔子至明也。",
    "T52n2108_006:0471c06": "尚師於郯子。王者至尊也。猶父事三老兄事",
    "T52n2108_006:0471c07": "五更。及其釋奠。躬執爵而跪之曰。穆穆焉恂",
    "T52n2108_006:0471c08": "恂焉。雖至孝之事。嚴親罔以加也。是以大易",
    "T52n2108_006:0471c09": "蠱爻不事王侯。大禮儒行不臣天子。故知道",
    "T52n2108_006:0471c10": "以貴之為貴。不以輕貶為輕。伏想僚寀談誚",
    "T52n2108_006:0471c11": "正士為之&#x8827;害將生螟螣而議為拜者。非朝",
    "T52n2108_006:0471c12": "廷之上策也。原夫正法西基。迄于茲日已",
    "T52n2108_006:0471c13": "過千載有太半焉。自大教東流方七百歲。雖",
    "T52n2108_006:0471c14": "歷變市朝隆之莫替。其中聖主賢臣計餘可",
    "T52n2108_006:0471c15": "數。未嘗拘檢意。況銑削僧尼。信知闊達之資",
    "T52n2108_006:0471c16": "為日久矣。閒者有執權少主謨篡微君。私",
    "T52n2108_006:0471c17": "佞自媚陷墜家國。又一二蕃小雄雌互舉。雖",
    "T52n2108_006:0471c18": "暫誅除尋革前弊。夫若此者可以攘袂鼓肘",
    "T52n2108_006:0471c19": "怒目切齒大視而叱之。豈不忠烈之壯觀也。",
    "T52n2108_006:0471c20": "今我大唐應九五之期。四三皇之位。八紘共",
    "T52n2108_006:0471c21": "軌四海同文。百辟守法度於有司。三寶暢微",
    "T52n2108_006:0471c22": "言於汲引。則道俗資勳家國延祚。可不盛歟。",
    "T52n2108_006:0471c23": "可不盛歟。&#x52C5;以宋朝暫革此風少選還遵舊",
    "T52n2108_006:0471c24": "貫。良為爽其恒情。議在不失常理。幸儼而思",
    "T52n2108_006:0471c25": "之弘而護之。家國之政若隆。忠孝之誠必著。",
    "T52n2108_006:0471c26": "冥功潛潤根條盤蔚。好爵自縻祿祑優&#x7AC9;。花",
    "T52n2108_006:0471c27": "&#x855A;繼胤蘭菊緒芳。感福慶之內資。思弘益而",
    "T52n2108_006:0471c28": "外護。豈不居生勿墜常保勝期者歟。今謹疏",
    "T52n2108_006:0471c29": "內外典禮。請循照察。沙門釋範敬白。",
    "T52n2108_006:0472a01": "龍朔二年五月五日上中臺司禮太常伯隴西",
    "T52n2108_006:0472a02": "王博叉等執議奏狀一首",
    "T52n2108_006:0472a03": "[0472a03] 司禋議僧尼道士女官等拜君親等事。",
    "T52n2108_006:0472a04": "一 五百三十九人議請不拜",
    "T52n2108_006:0472a05": "[0472a05] 右大司成令狐德棻等議稱。竊以。凡百在",
    "T52n2108_006:0472a06": "位。咸隆奉上之道。當其為師。尚有不臣之義。",
    "T52n2108_006:0472a07": "況佛之垂法事越常規。剔髮同於毀傷。振錫",
    "T52n2108_006:0472a08": "異乎簪紱。出家非色養之境。離塵豈榮名之",
    "T52n2108_006:0472a09": "地。功深濟度道極崇高。何必破彼玄門牽斯",
    "T52n2108_006:0472a10": "儒轍。披釋服而為俗拜。踐孔門而行釋禮。存",
    "T52n2108_006:0472a11": "其教而毀其道。求其福而屈其身。詳稽理要",
    "T52n2108_006:0472a12": "恐有未愜。又道之為範雖全髮膚。出家超俗",
    "T52n2108_006:0472a13": "其歸一揆。加以遠標天構大啟 皇基。義藉",
    "T52n2108_006:0472a14": "尊嚴式符高尚。惟此二教相沿自久。爰暨我",
    "T52n2108_006:0472a15": "唐徽風益扇。雖王猷遐暢實賴天功。而聖輪",
    "T52n2108_006:0472a16": "常轉式資冥助。今儻一朝改舊無益將來。於",
    "T52n2108_006:0472a17": "恒沙之劫。起毫塵之累。則普天率土灰身粉",
    "T52n2108_006:0472a18": "骨。何以塞有隱之責。蠲不忠之罪。與其失於",
    "T52n2108_006:0472a19": "改創。不若謬於修文。孔子曰。因人所利而利",
    "T52n2108_006:0472a20": "之。老子曰。聖人無常心。以百姓心為心。二教",
    "T52n2108_006:0472a21": "所利弘益多矣。百姓之心歸信眾矣。革其所",
    "T52n2108_006:0472a22": "利非因利之道。乖其本心非無心之謂。請遵",
    "T52n2108_006:0472a23": "故實不拜為允。伏惟 陛下德掩上皇業光",
    "T52n2108_006:0472a24": "下問。君親崇敬。雖啟神衷道法難虧。還留睿",
    "T52n2108_006:0472a25": "想。既奉詢芻之旨。敢罄塵嶽之誠。懼不折衷。",
    "T52n2108_006:0472a26": "追深戰惕。",
    "T52n2108_006:0472a27": "一 三百五十四人議請拜",
    "T52n2108_006:0472a28": "[0472a28] 右兼司平太常伯閻立本等議稱。臣聞剛折",
    "T52n2108_006:0472a29": "柔存。扇玄風之妙旨。苦形甘辱。騰釋路之微",
    "T52n2108_006:0472b01": "言。故能開善下之源。弘不輕之義。以是聲",
    "T52n2108_006:0472b02": "聞降禮於居士。柱史委質於周王。此乃成緇",
    "T52n2108_006:0472b03": "服之表綴。立黃冠之龜鏡。自茲已降喪其宗",
    "T52n2108_006:0472b04": "軌。歷代溺其真理。習俗守其迷途。一人有作",
    "T52n2108_006:0472b05": "萬物斯&#x89A9;。紐維天地驅駕皇王。轉金輪於勝",
    "T52n2108_006:0472b06": "境。橫玉京於玄域。遂使尋真道士追守藏之",
    "T52n2108_006:0472b07": "遐風落彩沙門弘禮足之綿典。況太陽垂",
    "T52n2108_006:0472b08": "曜在天。標無二之明。大帝稱尊御宇。極通三",
    "T52n2108_006:0472b09": "之貴。且二教裁範雖絕塵容。事上出家未能",
    "T52n2108_006:0472b10": "逃國。同賦形於姒鏡。皆仰化於姚風。豈有抗",
    "T52n2108_006:0472b11": "禮宸居獨高真軌。然輕尊傲長在人為悖。臣",
    "T52n2108_006:0472b12": "君敬父於道無嫌。考詳其議跪拜為允。前奉",
    "T52n2108_006:0472b13": "四月十六日 &#x52C5;旨。欲令僧尼道士女官於",
    "T52n2108_006:0472b14": "君親致拜。恐爽於恒情。宜付有司詳議。奏聞",
    "T52n2108_006:0472b15": "者件狀如前。謹錄奏聞。伏聽 &#x52C5;旨 龍朔",
    "T52n2108_006:0472b16": "二年六月五日狀。",
    "T52n2108_006:0472b17": "今上停沙門拜君詔一首",
    "T52n2108_006:0472b18": "[0472b18] 東臺。若夫華裔列聖。異軫而齊驅。中外裁風。",
    "T52n2108_006:0472b19": "百慮而同致。自周霄隕照漢夢延輝。妙化西",
    "T52n2108_006:0472b20": "移慧流東被。至於玄牝邃旨碧落希聲。具開",
    "T52n2108_006:0472b21": "六順之基。偕&#x53F6;五常之本。而於愛敬之地。忘",
    "T52n2108_006:0472b22": "乎跪拜之儀。其來永久罔革茲弊朕席圖登政",
    "T52n2108_006:0472b23": "崇真導俗。凝襟解脫之津。陶思常名之境。",
    "T52n2108_006:0472b24": "正以尊親之道禮經之格言。孝友之義詩人",
    "T52n2108_006:0472b25": "之明准。豈可以絕塵峻範。而忘恃怙之敬。拔",
    "T52n2108_006:0472b26": "累貞規。迺遺溫清之序。前欲令道士女官僧",
    "T52n2108_006:0472b27": "尼等致拜。將恐振駭恒心爰俾詳定。有司咸",
    "T52n2108_006:0472b28": "引典據兼陳情理。沿革二塗粉綸相半。朕商",
    "T52n2108_006:0472b29": "搉群議沈研幽賾。然箕&#x9834;之風高尚其事",
    "T52n2108_006:0472c01": "遐想前載。故亦有之。今於君處勿須致拜。其",
    "T52n2108_006:0472c02": "父母之所慈育彌深。祇伏斯曠更將安設自",
    "T52n2108_006:0472c03": "今已後即宜跪拜。主者施行。",
    "T52n2108_006:0472c04": "[0472c04] 龍朔二年六月八日。西臺侍郎弘文館學士",
    "T52n2108_006:0472c05": "輕車都尉臣上官儀宣。",
    "T52n2108_006:0472c06": "京邑老人程士顒等上請。出家子女不拜親",
    "T52n2108_006:0472c07": "表一首",
    "T52n2108_006:0472c08": "[0472c08] 臣言。臣聞佛化所資在物斯貴。良由拔沈冥",
    "T52n2108_006:0472c09": "於六道。濟蒙識於三乘。其德既弘其功亦大。",
    "T52n2108_006:0472c10": "所以佛為法主。幽顯之所歸依。法為良藥。",
    "T52n2108_006:0472c11": "煩惑由之清蕩。僧為佛種弘演被於來際。遂",
    "T52n2108_006:0472c12": "使歷代英主。重道德而護持。清信賢明。度子",
    "T52n2108_006:0472c13": "女而承繼。固得僧尼遍於區宇。垂範道於無",
    "T52n2108_006:0472c14": "窮。伏惟 陛下。慈濟九有開暢一乘。愛敬之",
    "T52n2108_006:0472c15": "道克隆。成務之途逾遠。近奉 明詔。令僧",
    "T52n2108_006:0472c16": "跪拜父母。斯則崇揚孝始布範敬源。但佛有",
    "T52n2108_006:0472c17": "成教。出家不拜其親。欲使道俗殊津。歸戒",
    "T52n2108_006:0472c18": "以之投附。出處兩異。真俗由之致乖。莫非心",
    "T52n2108_006:0472c19": "受佛戒形具佛儀。法網懸殊敬相全別。且自",
    "T52n2108_006:0472c20": "高尚之風。人主猶存抗禮。豈惟臣下返受跪",
    "T52n2108_006:0472c21": "拜之儀。俯仰撫循無由啟處。意願國無兩敬。",
    "T52n2108_006:0472c22": "大開方外之&#x8FF9;。僧奉內教。便得立身行道。不",
    "T52n2108_006:0472c23": "任私懷之至。謹奉表以聞塵黷",
    "T52n2108_006:0472c24": "[0472c24] 威嚴。伏增戰越。謹言 六月二十一日上。",
    "T52n2108_006:0472c25": "直東臺憑神德上請依舊僧尼等不拜親表一",
    "T52n2108_006:0472c26": "首(并上佛道先後事)",
    "T52n2108_006:0472c27": "[0472c27] 道士僧尼請依舊僧尼在前(此一條在貞觀十一年因今",
    "T52n2108_006:0472c28": "合上)",
    "T52n2108_006:0472c29": "[0472c29] 僧尼請依舊不拜父母",
    "T52n2108_006:0473a01": "[0473a01] 臣聞祕教東流。因明后而闡化。玄風西運憑",
    "T52n2108_006:0473a02": "至。識以開宗故知。弘濟千門義。宣於雅道。",
    "T52n2108_006:0473a03": "提誘萬品。理塞於邪津。只可隨聖教以抑揚。",
    "T52n2108_006:0473a04": "豈得逐人事而興替。沙門者求未來之勝果。",
    "T52n2108_006:0473a05": "道士者信有生之自然。自然者貴取性真。絕",
    "T52n2108_006:0473a06": "其近偽之跡。勝果者意存杜漸。遠開趣道之",
    "T52n2108_006:0473a07": "心。誘濟源雖不同。從善終歸一致。伏惟 皇",
    "T52n2108_006:0473a08": "帝陛下。包元建極御一飛貞。乘大道以流謙。",
    "T52n2108_006:0473a09": "順無為而下濟。因心會物教不肅成。今乃定",
    "T52n2108_006:0473a10": "道佛之尊卑。抑沙門之拜伏。拜伏有同常禮。",
    "T52n2108_006:0473a11": "未是出俗之因。尊卑是物我之情。豈曰無為",
    "T52n2108_006:0473a12": "之妙 陛下道風攸闡釋教載陳。每至齋日",
    "T52n2108_006:0473a13": "皆令祈福。祈福一依經教。二者何獨乖違",
    "T52n2108_006:0473a14": " 陛下者造化之神宗。父母者人子之慈稱",
    "T52n2108_006:0473a15": " 陛下以至極之重。猶停拜敬之儀。所生既曰",
    "T52n2108_006:0473a16": "人臣。何得曲申情禮。捨尊就愛棄重違經。",
    "T52n2108_006:0473a17": "緣情猶尚不通。據教若為行用 陛下統天",
    "T52n2108_006:0473a18": "光道順物流形。形物尚不許違。淨教何宜改",
    "T52n2108_006:0473a19": "作。願 陛下因天人之志。順萬物之心。停拜",
    "T52n2108_006:0473a20": "伏之新儀。遵尊卑之舊貫。庶望金光東曜。不",
    "T52n2108_006:0473a21": "雜塵俗之悲。紫氣西暉。無驚物我之貴。即大",
    "T52n2108_006:0473a22": "道不昧而得相於明時。福業永貞庶重彰於",
    "T52n2108_006:0473a23": "聖日。謹言 七月十日上。",
    "T52n2108_006:0473a24": "西明寺僧道宣等重上榮國 夫人楊氏請論",
    "T52n2108_006:0473a25": "不合拜親啟一首",
    "T52n2108_006:0473a26": "[0473a26] 僧道宣等啟。竊聞。紹隆法任必歸明哲。崇護",
    "T52n2108_006:0473a27": "真詮良資寵望。伏惟 夫人。宿著熏修。啟",
    "T52n2108_006:0473a28": "無疆之福。早標信慧。建不朽之因。至於佛教",
    "T52n2108_006:0473a29": "威儀法門軌式。實望特垂恩庇不使陵夷。自",
    "T52n2108_006:0473b01": " &#x52C5;被。僧徒許隔朝拜。誠當付囑之意。寔深",
    "T52n2108_006:0473b02": "荷戴之情。然於父母猶令跪拜。私懷徒愜佛",
    "T52n2108_006:0473b03": "教甚違。若不早有申聞。恐遂同於俗法。僧等",
    "T52n2108_006:0473b04": "翹注莫敢披陳情用迴惶輒此投訴。伏乞慈",
    "T52n2108_006:0473b05": "覆特為上聞。儻遂恩光彌深福慶。不勝懇切",
    "T52n2108_006:0473b06": "之甚。謹奉啟以聞。塵擾之深唯知悚息。謹啟",
    "T52n2108_006:0473b07": " 八月十三日上。",
    "T52n2108_006:0473b08": "大莊嚴寺僧威秀等上僧尼請依內教不拜父",
    "T52n2108_006:0473b09": "母表一首",
    "T52n2108_006:0473b10": "[0473b10] 謹錄佛經出家沙門不合跪拜父母有損無益",
    "T52n2108_006:0473b11": "文如左。",
    "T52n2108_006:0473b12": "[0473b12] 梵網經云。出家人不向國王父母禮拜。",
    "T52n2108_006:0473b13": "[0473b13] 順正理論云。國君父母不求比丘禮拜。",
    "T52n2108_006:0473b14": "[0473b14] 玄教東漸六百餘年。上代皇王無不咸皆敬",
    "T52n2108_006:0473b15": "仰。洎乎 聖帝遵奉成教彌隆。故得列剎相",
    "T52n2108_006:0473b16": "望精廬峙接。人知慕善家曉思愆。僧等忝在",
    "T52n2108_006:0473b17": "生靈詎忘忠孝。明詔頒下率土咸遵。恐直筆",
    "T52n2108_006:0473b18": "史臣書乖佛教。萬代之後蕪穢皇風。",
    "T52n2108_006:0473b19": "[0473b19] 僧威秀等言。竊聞。真俗異區桑門割有生之",
    "T52n2108_006:0473b20": "戀。幽顯殊服田衣無拜首之容。理固越情道",
    "T52n2108_006:0473b21": "仍舛物。況埏形戒律鎔念津梁。酬恩不以形",
    "T52n2108_006:0473b22": "骸致養。期於福善而令儀不改釋拜必同儒。",
    "T52n2108_006:0473b23": "在僧有越戒之愆。居親有損福之累。臣子之",
    "T52n2108_006:0473b24": "慮敢不盡言。伏惟 陛下。匡振遠猷提獎幽",
    "T52n2108_006:0473b25": "概。既已崇之於國。亦乞正之於家。足使捨俗",
    "T52n2108_006:0473b26": "無習俗之儀。出家絕家人之敬。護法斯在。",
    "T52n2108_006:0473b27": "植福莫先自然。教有所甄人知自勉。不勝",
    "T52n2108_006:0473b28": "誠懇之至。謹奉表以聞。塵黷扆旒。伏增戰越。",
    "T52n2108_006:0473b29": "謹言。",
    "T52n2108_006:0473c01": "[0473c01] 八月二十一日上",
    "T52n2108_006:0473c02": "玉華宮寺譯經沙門靜邁等上僧尼拜父母有",
    "T52n2108_006:0473c03": "損表一首",
    "T52n2108_006:0473c04": "[0473c04] 沙門靜邁言。竊以策係告先。尊父屈體於其",
    "T52n2108_006:0473c05": "子刑章攸革。介士不拜於君親。伏惟。僧等",
    "T52n2108_006:0473c06": "揚言紹佛嗣尊之義是同。故愛敬降高。乃折",
    "T52n2108_006:0473c07": "節於其氣。容服異俗。刑章之革不殊。致使",
    "T52n2108_006:0473c08": "沙門亦不支屈於君父。窮茲內外。雖復繼形",
    "T52n2108_006:0473c09": "變則而心敬君親。敢有怠哉。至如臣服薨君",
    "T52n2108_006:0473c10": "以日易月。形雖從吉而心喪三年。是知遏密",
    "T52n2108_006:0473c11": "八音其於三載修于心敬。其來尚矣。若令反",
    "T52n2108_006:0473c12": "拜父母則道俗俱違佛戒。顛沒枉坑輪迴未",
    "T52n2108_006:0473c13": "已。況動天地感鬼神者。豈在於跪伏耶。但公",
    "T52n2108_006:0473c14": "家之利。知無不為。恐因今創改萬有一累則",
    "T52n2108_006:0473c15": "負聖上放習法之洪恩彌劫粉身奚以塞責。",
    "T52n2108_006:0473c16": "伏惟 陛下。廣開獻書之路。通納芻言之辯。",
    "T52n2108_006:0473c17": "輕塵聽覽。伏增戰汗。謹言 八月二十五日",
    "T52n2108_006:0473c18": "上。",
    "T52n2108_006:0473c19": "襄州禪居寺僧崇拔上請僧尼父母同君上不",
    "T52n2108_006:0473c20": "受出家男女致拜表一首",
    "T52n2108_006:0473c21": "[0473c21] 沙門崇拔言。拔聞。道俗憲章形心異革。形則",
    "T52n2108_006:0473c22": "不拜君父用顯出家之儀。心則敬通三大。以",
    "T52n2108_006:0473c23": "遵資養之重。近奉。",
    "T52n2108_006:0473c24": "[0473c24] 恩&#x52C5;令僧不拜君王而令拜其父母。斯則隆",
    "T52n2108_006:0473c25": "於敬愛之禮。闕於經典之教。僧寶存而見輕。",
    "T52n2108_006:0473c26": "歸戒沒而長隱。豈有君開高尚之&#x8FF9;。不勃佛",
    "T52n2108_006:0473c27": "言。臣取下拜之儀。面違聖旨。可謂放子。為求",
    "T52n2108_006:0473c28": "其福受拜。仍獲其辜。一化致疑。二理矛楯。",
    "T52n2108_006:0473c29": "伏願。請從君敬之禮。以通臣下之儀。塵黷",
    "T52n2108_006:0474a01": "扆旒。彌增隕越。謹言。",
    "T52n2108_006:0474a02": "[0474a02] 十月二十五日上",
    "T52n2108_006:0474a03": "[0474a03] 論曰。威衛司列等狀詞則美矣。其如理何咸",
    "T52n2108_006:0474a04": "不惟。故實昧於大義。苟以屈膝為敬。不悟亡",
    "T52n2108_006:0474a05": "脣之禍。內經稱。沙門拜俗損君父功德及以",
    "T52n2108_006:0474a06": "壽命。而抑令俯伏者。胡言之不認輕發樞機",
    "T52n2108_006:0474a07": "哉。雖復各言其志。亦何傷之太甚。而威衛等",
    "T52n2108_006:0474a08": "狀通塞兩兼。司列等狀一途永執。或訪二議",
    "T52n2108_006:0474a09": "優劣。余以為楚則失矣。齊亦未為得也。然兩",
    "T52n2108_006:0474a10": "兼則膚腠。永執乃膏肓。故升威衛於乙科。",
    "T52n2108_006:0474a11": "退司列於景第。至若範公質議則旨贍文華。",
    "T52n2108_006:0474a12": "隴西執奏言約理舉。既而人庶斯穆龜筮&#x53F6;",
    "T52n2108_006:0474a13": "從。故得天渙下覃載隆高尚之美慈育之地。",
    "T52n2108_006:0474a14": "更弘拜伏之仁。時法侶名僧都鄙耆耋。僉曰。",
    "T52n2108_006:0474a15": "&#x53F6;私志矣。違教如何。於是具顯經文廣陳表",
    "T52n2108_006:0474a16": "啟。匪朝伊夕連訴庭闕。但天門邃遠申請靡",
    "T52n2108_006:0474a17": "由。奉 詔求宗難為去取。易曰。羝羊觸蕃。",
    "T52n2108_006:0474a18": "羸其角方之釋。侶豈不然歟。贊曰。",
    "T52n2108_006:0474a19": "[0474a19] 威衛之流。議雖通塞。以人廢道。誠未為得。司",
    "T52n2108_006:0474a20": "列等狀。抑釋從儒。拜傷。",
    "T52n2108_006:0474a21": "[0474a21] 君父。詎曰忠謀。質議遒華。敷陳簡要。天人",
    "T52n2108_006:0474a22": "&#x53F6;允。爰垂璽誥。恭承 明命。式抃且歌顧瞻",
    "T52n2108_006:0474a23": "玄籍有累如何。法俗疇咨。咸申啟表。披瀝丹",
    "T52n2108_006:0474a24": "&#x6B35;。未紆黃道。進退惟谷。投措靡由。仰悕神",
    "T52n2108_006:0474a25": "禹。疏茲法流。",
    "T52n2108_006:0474a26": "沙門不應拜俗總論",
    "T52n2108_006:0474a27": "[0474a27] 釋彥悰曰。夫沙門不拜俗者何。蓋出處異流",
    "T52n2108_006:0474a28": "內外殊分。居宗體極息慮忘身。不汲汲以求",
    "T52n2108_006:0474a29": "生。不區區以順化。情超宇內&#x8FF9;寄寰中。斯所",
    "T52n2108_006:0474b01": "以抗禮 宸居背 恩天屬。化物不能遷其",
    "T52n2108_006:0474b02": "化。生生無以累其生。長&#x648E;君親。斯其大旨",
    "T52n2108_006:0474b03": "也。若推之人事稽諸訓詁。則所不應拜其例",
    "T52n2108_006:0474b04": "十焉。至如望秩山川郊祀天地。欲其利物君",
    "T52n2108_006:0474b05": "罄&#x5EFC;誠。今三寶住持歸戒弘益。幽明翼化可",
    "T52n2108_006:0474b06": "略言焉。斯神祇之流也。為祭之尸必&#x53F6;昭穆。",
    "T52n2108_006:0474b07": "割牲薦熟時為不臣。今三寶一體敬僧如佛。",
    "T52n2108_006:0474b08": "備乎內典無俟繁言。斯祭主之流也。杞宋之",
    "T52n2108_006:0474b09": "君二王之後。王者所重敬為國賓。今僧為法",
    "T52n2108_006:0474b10": "王之胤。王者受佛付囑。勸勵四部進修三行。",
    "T52n2108_006:0474b11": "斯國賓之流也。重道尊師則弗臣矣。雖詔天",
    "T52n2108_006:0474b12": "子無北面焉。今沙門傳佛至教。導凡誘物嚴",
    "T52n2108_006:0474b13": "師敬學。其在茲乎。斯儒行之流也。禮云。介者",
    "T52n2108_006:0474b14": "不拜。為其失於容節。故周亞夫長揖漢文也。",
    "T52n2108_006:0474b15": "今沙門身被忍鎧戡剪慾軍。掌握慧刀志摧",
    "T52n2108_006:0474b16": "心惑。斯介冑之流也。蓍代筮賓尊先冠阼。",
    "T52n2108_006:0474b17": "母兄致拜以禮成人。今沙門以大法為己任。",
    "T52n2108_006:0474b18": "拯群生於塗炭。敬遵遺躅祖承嫡胤。斯傳重",
    "T52n2108_006:0474b19": "之流也。堯稱則天。不屈&#x9834;陽之高。武盡美矣。",
    "T52n2108_006:0474b20": "終全孤竹之潔。今沙門高尚其事不事王侯。",
    "T52n2108_006:0474b21": "蟬蛻囂埃之中。自致寰區之外。斯逸人之流",
    "T52n2108_006:0474b22": "也。犯五刑關三木被捶楚嬰金鐵者。不責其",
    "T52n2108_006:0474b23": "具禮。今沙門剔毛髮絕胤嗣毀形貌易衣服。",
    "T52n2108_006:0474b24": "斯甚刑之流也。又詔使雖微承天則貴沙門",
    "T52n2108_006:0474b25": "縱賤稟命宜尊。況德動幽明化霑龍鬼。靜人",
    "T52n2108_006:0474b26": "天之苦浪。清品庶之災氛。功既廣焉。澤亦",
    "T52n2108_006:0474b27": "弘矣。豈使絕塵之伍拜累君親。閑放之流削",
    "T52n2108_006:0474b28": "同名教而已。余幼耽斯務長頗搜尋。採遺烈",
    "T52n2108_006:0474b29": "於青編。纂前芳於汗簡。重以感淪暉於佛",
    "T52n2108_006:0474c01": "日。罄爝火以興詞。庶永將來傳之好事。又",
    "T52n2108_006:0474c02": "古今書論。皆云不敬。據斯一字。愚竊惑焉。何",
    "T52n2108_006:0474c03": "者敬乃通心。曲禮稱無不敬。拜唯身屈。周陳",
    "T52n2108_006:0474c04": "九拜之儀。且君父尊嚴心敬無容不可法律。",
    "T52n2108_006:0474c05": "崇重身拜有爽通經。以拜代敬用將為允。故",
    "T52n2108_006:0474c06": "其書曰。不拜為文。遠公有言曰。淵壑豈待晨",
    "T52n2108_006:0474c07": "露哉。蓋自申其罔極也。此書之作。亦猶是焉。",
    "T52n2108_006:0474c08": "達鑒通賢儻無譏矣。"
}