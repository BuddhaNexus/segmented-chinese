{
    "X79n1557_011:0098a01": "聯燈會要卷第十一",
    "X79n1557_011:0098a02": "住泉州崇福禪寺嗣祖比丘　悟明　集",
    "X79n1557_011:0098a03": "南嶽下第七世",
    "X79n1557_011:0098a04": "袁州仰山西塔穆禪師法嗣",
    "X79n1557_011:0098a05": "吉州資福如寶禪師(凡四)僧問。古人拈槌竪拂。意旨",
    "X79n1557_011:0098a06": "如何。師云。古人與麼那。僧云。拈槌竪拂。又作麼生。師",
    "X79n1557_011:0098a07": "便喝出。",
    "X79n1557_011:0098a08": "雲門云。古人是甚麼眼目。僧云。和尚與麼驢年",
    "X79n1557_011:0098a09": "去。門却召僧云。來來。僧近前。門以拂子。驀口打。",
    "X79n1557_011:0098a10": "示眾云。隔江見資福剎竽。便回去。脚跟下。好與三十",
    "X79n1557_011:0098a11": "棒。豈況過江來。時有僧出。師便云。不堪共語。",
    "X79n1557_011:0098a12": "僧問。如何是一塵入正受。師作入定勢。云如何是諸",
    "X79n1557_011:0098a13": "塵三昧起。師云。汝問阿誰。",
    "X79n1557_011:0098a14": "雲門云。這阿師。話墮也不知。前頭早是葛藤。後",
    "X79n1557_011:0098a15": "頭又道。儞問阿誰。",
    "X79n1557_011:0098a16": "陳操尚書來。師畫一圓相。陳云。弟子與麼來。早是不",
    "X79n1557_011:0098a17": "著便。更畫圓相。師便歸方丈。閉却門。",
    "X79n1557_011:0098a18": "雪竇云。陳操尚書。只具一隻眼　大溈喆云。資",
    "X79n1557_011:0098a19": "福雖是本分爐韛。爭奈陳操是煅了精金。諸人",
    "X79n1557_011:0098a20": "要識資福麼。等閑擲下釣。驚動碧潭龍。",
    "X79n1557_011:0098a21": "鴿湖和尚(凡一)師開堂日。資福令人送襪樣與之。師",
    "X79n1557_011:0098a22": "書火字。封還。福開封見。皺眉久不語。鹿苑和尚。畫一",
    "X79n1557_011:0098a23": "圓相。福云。拘尸那國。親行此令。",
    "X79n1557_011:0098a24": "袁州仰山南塔光湧禪師法嗣",
    "X79n1557_011:0098b01": "郢州芭蕉慧清禪師(凡四)新羅人也。示眾云。如人行",
    "X79n1557_011:0098b02": "次。忽遇前面。萬丈懸崖。背後野火來逼。兩邊荊棘叢",
    "X79n1557_011:0098b03": "林。若也向前。則墮坑落塹。若也退後。則野火燒身。若",
    "X79n1557_011:0098b04": "轉側。又被荊棘林礙。當恁麼時。作麼生免得。若也免",
    "X79n1557_011:0098b05": "得。合有出身之路。若免不得。墮身死漢。",
    "X79n1557_011:0098b06": "示眾云。儞有拄杖子。我與儞拄杖子。儞無拄杖子。我",
    "X79n1557_011:0098b07": "奪却儞拄杖子。",
    "X79n1557_011:0098b08": "師謂眾云。我十八上。到仰山。見南塔。上堂云。汝等諸",
    "X79n1557_011:0098b09": "人。若是箇漢。從娘肚裏屙出來。便作師子吼。解好麼。",
    "X79n1557_011:0098b10": "我於言下。歇得身心。便住五載。",
    "X79n1557_011:0098b11": "僧問。如何是提婆宗。師云。赤幡在左。問。賊來須打。客",
    "X79n1557_011:0098b12": "來須看。忽遇客賊俱來時如何。師云。屋裏有緉破草",
    "X79n1557_011:0098b13": "鞋。云只如破草鞋。還堪受用也無。師云。汝若將去。前",
    "X79n1557_011:0098b14": "凶後不吉。問佛未出興時如何。師云。千年茄子根。云",
    "X79n1557_011:0098b15": "出興後如何。師云。金剛努出眼。問。如何是佛。師云。胸",
    "X79n1557_011:0098b16": "題卍字。背負圓光。",
    "X79n1557_011:0098b17": "越州清化全怤禪師(凡一)蘇州崑山人也。僧問。如何",
    "X79n1557_011:0098b18": "是佛。師云。華表柱上木鸖飛。問。路逢達道人。不將語",
    "X79n1557_011:0098b19": "默對。未審將甚麼對。師云。眼裏瞳人吹呌子。問。和尚",
    "X79n1557_011:0098b20": "年多少。師云。始見去年九月九。如今又見秋葉黃。僧",
    "X79n1557_011:0098b21": "云。恁麼則無數去也。師云。問取黃葉。僧云。畢竟如何。",
    "X79n1557_011:0098b22": "師云。六隻骰子滿盤紅。問。亡僧遷化。向甚麼處去。師",
    "X79n1557_011:0098b23": "云。長江無間斷。聚沫任風吹。",
    "X79n1557_011:0098b24": "鎮州保壽禪師法嗣",
    "X79n1557_011:0098c01": "汝州西院思明禪師(凡三)僧問。踏破化城時如何。師",
    "X79n1557_011:0098c02": "云。不斬死漢。僧云斬。師云。不斬。僧又云斬。師便打。僧",
    "X79n1557_011:0098c03": "連道十聲斬。師連打十棒。趂出。師云。這箇師僧。將赤",
    "X79n1557_011:0098c04": "肉。抵他乾棒。有甚麼死急。次有僧云。某甲啟和尚。適",
    "X79n1557_011:0098c05": "來問話僧。在大覺處來。兩人同參。在這裏。見解總與",
    "X79n1557_011:0098c06": "麼。和尚須是趂出此二人。若不趂出。恐委悉和尚法",
    "X79n1557_011:0098c07": "道。已後難得承嗣。道聲未絕。師便打。即時趂出。",
    "X79n1557_011:0098c08": "僧問。學人有一問。在和尚處。時如何。師云。設有也斬",
    "X79n1557_011:0098c09": "為三段。僧作禮。師便休。會下有一僧。次見問話僧云。",
    "X79n1557_011:0098c10": "和尚道即太殺道。即是未了在。問話僧。拽其僧。到法",
    "X79n1557_011:0098c11": "堂云。這僧不肯和尚。師問。上座不肯老僧那。云某甲",
    "X79n1557_011:0098c12": "不曾覺事。亦不曾說。師一時喝下。其僧歸堂。又云。說",
    "X79n1557_011:0098c13": "甚麼道即太殺道。直是未了在。問話僧。又拽其僧來。",
    "X79n1557_011:0098c14": "投師。師云。上座是不肯老僧那。僧云。和尚莫信這僧。",
    "X79n1557_011:0098c15": "今日見伊兩度風發。師拈棒。一時打下。",
    "X79n1557_011:0098c16": "師未住時。聞汝州南院出世。元是同參。特去相訪。纔",
    "X79n1557_011:0098c17": "人事了。云某甲啟和尚。無可作人事。自從許州來。収",
    "X79n1557_011:0098c18": "得江西剃刀一柄。上和尚。院云。汝從許州來。因甚却",
    "X79n1557_011:0098c19": "収得江西剃刀。師於南院手上。掐一掐。院呼侍者云。",
    "X79n1557_011:0098c20": "収。師以衣袖。拂一拂。便行。院云。阿剌剌。阿剌剌。",
    "X79n1557_011:0098c21": "大溈喆云。西院収得江西剃刀。無處施呈。直遇",
    "X79n1557_011:0098c22": "同參。方始拈出。如今還有収得者麼。試呈似老",
    "X79n1557_011:0098c23": "僧看。如無。尋常用箇甚麼。",
    "X79n1557_011:0098c24": "鎮州第二世保壽禪師(凡二)先保壽問師。父母未生",
    "X79n1557_011:0099a01": "前。還我本來面目來。師立至深夜。下語。不契。翌日辭",
    "X79n1557_011:0099a02": "去。先保壽云。汝何往。師云。昨日蒙和尚設問。某甲不",
    "X79n1557_011:0099a03": "契。往南方。參知識去。壽云。南方禁夏不禁冬。我此間",
    "X79n1557_011:0099a04": "禁冬不禁夏。汝且作街坊過夏。若是佛法。闤闠之中。",
    "X79n1557_011:0099a05": "浩浩紅塵。常說正法。師不敢違。一日街頭。見兩人交",
    "X79n1557_011:0099a06": "爭。揮一拳云。儞得恁麼無面目。師當下大悟。走見先",
    "X79n1557_011:0099a07": "保壽。未及出語。壽便云。儞會也。不用說。先保壽。臨遷",
    "X79n1557_011:0099a08": "化時。囑三聖。為師開堂。",
    "X79n1557_011:0099a09": "師開堂日。三聖推出一僧。師便打。聖云。與麼為人。瞎",
    "X79n1557_011:0099a10": "却鎮州一城人眼去在。師擲下拄杖。便歸方丈。",
    "X79n1557_011:0099a11": "雪竇云。保壽三聖。雖發明臨濟正法眼藏。要且",
    "X79n1557_011:0099a12": "只解無佛處稱尊。當時這僧。若是箇漢。纔被推",
    "X79n1557_011:0099a13": "出。便掀倒繩床。直饒保壽全機。也較三千里。",
    "X79n1557_011:0099a14": "五祖戒。別保壽云。千鈞之弩。不為鼷鼠而發機。",
    "X79n1557_011:0099a15": "雲峰悅云。臨濟一宗。掃土而盡。因甚麼。却到這",
    "X79n1557_011:0099a16": "裏。驀拈拄杖云。甚麼處去也。",
    "X79n1557_011:0099a17": "大溈喆云。保壽大似寰中天子勑正行。三聖恰",
    "X79n1557_011:0099a18": "如塞外將軍令正舉。還有不惜性命者麼。出來。",
    "X79n1557_011:0099a19": "與老僧相見。要斷不平之事。良久云。橫按鏌鎁",
    "X79n1557_011:0099a20": "全正令。太平寰宇斬癡頑。",
    "X79n1557_011:0099a21": "妙喜頌云。提起須彌第一鎚。電光石火大遲遲。",
    "X79n1557_011:0099a22": "象王行處狐蹤絕。子咆哮百獸危。",
    "X79n1557_011:0099a23": "鎮州三聖慧然禪師法嗣",
    "X79n1557_011:0099a24": "鎮州大悲和尚(凡一)僧問。除上去下。請師道。師云。我",
    "X79n1557_011:0099b01": "開口即錯。僧云。恁麼則真學人師也。師云。今日向弟",
    "X79n1557_011:0099b02": "子手中死。",
    "X79n1557_011:0099b03": "緇州水陸和尚(凡一)僧問。如何是學人用心處。師云。",
    "X79n1557_011:0099b04": "用心即錯。云不起一念時如何。師云。沒用處漢。問。如",
    "X79n1557_011:0099b05": "何是最初一句。師便喝。問。驀路相逢時如何。師攔胷",
    "X79n1557_011:0099b06": "與一托。",
    "X79n1557_011:0099b07": "魏府大覺禪師法嗣",
    "X79n1557_011:0099b08": "廬州澄心旻德禪師(凡二)師問興化。學人有一問。在",
    "X79n1557_011:0099b09": "和尚處時如何。化拍繩床左角。師便喝。化拍繩床右",
    "X79n1557_011:0099b10": "角。師又喝。便歸眾。化云。旻德較却興化三十棒。雖然",
    "X79n1557_011:0099b11": "如是。是他旻德會。若小可衲僧。一棒也較不得。",
    "X79n1557_011:0099b12": "僧問。如何是澄心。師云。我不作這活計。云未審作甚",
    "X79n1557_011:0099b13": "麼活計。師便喝。僧云。大好不作這活計。師便打。",
    "X79n1557_011:0099b14": "汝州南院和尚(凡一)僧問。匹馬單鎗時如何。師云。待",
    "X79n1557_011:0099b15": "我上山斫棒。",
    "X79n1557_011:0099b16": "廬州大覺禪師(凡一)僧問。牛頭未見四祖時。為什麼",
    "X79n1557_011:0099b17": "百鳥銜花。師云。有恁麼畜生無所知。云見後。為什麼",
    "X79n1557_011:0099b18": "不銜花。師師。無恁麼畜生有所知。",
    "X79n1557_011:0099b19": "荊南府竹園山禪師(凡一)僧問。久響和尚會禪。是否。",
    "X79n1557_011:0099b20": "師云是。僧云。蒼天蒼天。師以手掩僧口云。低聲低聲。",
    "X79n1557_011:0099b21": "僧打師一掌。師托開云。也是山僧招得。僧拂袖而出。",
    "X79n1557_011:0099b22": "師笑云。早知如是。悔不如是。",
    "X79n1557_011:0099b23": "魏府興化存獎禪師法嗣",
    "X79n1557_011:0099b24": "汝州南院顒禪師(凡十五)示眾云。赤肉團上。壁立千仞。",
    "X79n1557_011:0099c01": "時有僧出問。赤肉團上。壁立千仞。豈不是和尚語。師",
    "X79n1557_011:0099c02": "云是。僧便掀倒繩床。師云。儞看這瞎漢。亂做。僧擬議。",
    "X79n1557_011:0099c03": "師便打。趂出院。",
    "X79n1557_011:0099c04": "示眾云。諸方只具啐啄同時眼。不具啐啄同時用。有",
    "X79n1557_011:0099c05": "僧便問。如何是啐啄同時用。師云。作家不啐啄。啐啄",
    "X79n1557_011:0099c06": "同時失。云此未是學人問處。師云。儞問處作麼生。僧",
    "X79n1557_011:0099c07": "云失。師便打。僧不肯。",
    "X79n1557_011:0099c08": "翠巖芝云。運籌幃幄。決勝千里。南院雖則全機",
    "X79n1557_011:0099c09": "受敵。其柰土曠人稀。",
    "X79n1557_011:0099c10": "大溈喆云。南院高提祖師。縱奪當機。這僧善能",
    "X79n1557_011:0099c11": "勍敵。爭奈力極計窮。如今還有本色衲僧麼。出",
    "X79n1557_011:0099c12": "來。與大溈相見。不圖鼓舞揚聲。貴要宗風不墜。",
    "X79n1557_011:0099c13": "有麼有麼。如無。大溈今日。大似索戰無功。",
    "X79n1557_011:0099c14": "其僧。後到雲門會下。聞二僧舉此話。一人云。當時",
    "X79n1557_011:0099c15": "南院棒折那。其僧忽然契悟。遂回省覲。師已圓寂。",
    "X79n1557_011:0099c16": "乃謁風穴。穴一見。便認得。乃問。上座莫是當時先",
    "X79n1557_011:0099c17": "師會中。問啐啄同時話底僧麼。云是。穴云。儞當時",
    "X79n1557_011:0099c18": "作麼生會。云某甲當時。如在燈影裏行相似。穴云。",
    "X79n1557_011:0099c19": "儞會也。",
    "X79n1557_011:0099c20": "瑯瑘覺云。只解竪降旗。不解奪劒戟　翠巖真",
    "X79n1557_011:0099c21": "出風穴語云。當時待他擬祗對。坐具劈口摵。",
    "X79n1557_011:0099c22": "天封成云。風穴當時。待他擬祗對。便與本分草",
    "X79n1557_011:0099c23": "料。會麼。真金曾百煉。入火轉鮮明。",
    "X79n1557_011:0099c24": "師問僧。近離甚處。云襄州。師云。來化甚麼。云特來禮",
    "X79n1557_011:0100a01": "拜和尚。師云。恰遇寶應不在。僧便喝。師云。向儞道不",
    "X79n1557_011:0100a02": "在。又喝作麼。僧又喝。師拈棒。僧擬議。師便打。僧禮拜。",
    "X79n1557_011:0100a03": "師云。這棒本分。是儞打我。我且打儞。要這話行。瞎漢",
    "X79n1557_011:0100a04": "參堂去。",
    "X79n1557_011:0100a05": "僧問。從上諸聖。向甚麼處去。師云。不上天堂。即入地",
    "X79n1557_011:0100a06": "獄。云和尚又作麼生。師云。還知寶應老漢落處麼。僧",
    "X79n1557_011:0100a07": "擬議。師以拂子。驀口打。復云。近前來。僧近前。師云。令",
    "X79n1557_011:0100a08": "合是汝行。又打一拂子。",
    "X79n1557_011:0100a09": "雪竇云。令既自行。且拂子。不知來處雪竇道箇",
    "X79n1557_011:0100a10": "瞎。且要雪上加霜　黃龍心云。白珪之玷。猶尚",
    "X79n1557_011:0100a11": "可磨。病在膏肓。亦宜救療。這僧令既在手。為甚",
    "X79n1557_011:0100a12": "麼不行。過在甚麼處　妙喜云。權衡臨濟三要",
    "X79n1557_011:0100a13": "三玄。須是南院始得。雪竇因甚麼道。拂子不知",
    "X79n1557_011:0100a14": "來處。妙喜亦道箇瞎。且圖兩得相見。",
    "X79n1557_011:0100a15": "有僧來參。乃云。敗也敗也。師遂引杖。向其僧前。僧無",
    "X79n1557_011:0100a16": "語。師連打數棒。",
    "X79n1557_011:0100a17": "雲峰悅云。這僧頂上有光。不知脚下有漆。且作",
    "X79n1557_011:0100a18": "麼生會。直饒儞十字縱橫。朝打三千。暮打八百。",
    "X79n1557_011:0100a19": "師問園頭。匏子開花也未。頭云。開花已久。師云。還著",
    "X79n1557_011:0100a20": "子也無。云昨夜遭霜了。師云。大眾喫箇甚麼。園頭擬",
    "X79n1557_011:0100a21": "議。師便打。",
    "X79n1557_011:0100a22": "僧問。如何是佛法大意。師便喝。僧云。和尚莫探頭好。",
    "X79n1557_011:0100a23": "師又喝。僧作禮。師云。放過即不可。便打。又僧問。如何",
    "X79n1557_011:0100a24": "是佛法大意。師亦喝。僧作禮。師云。今日兩員。俱是作",
    "X79n1557_011:0100b01": "家禪客。與寶應老。稱提臨濟正法眼藏。若要一喝下",
    "X79n1557_011:0100b02": "辨賓主。問取二禪客。",
    "X79n1557_011:0100b03": "師問僧。名甚麼。云普參。師云。忽遇屎橛時。又作麼生。",
    "X79n1557_011:0100b04": "僧云不審。師便打。",
    "X79n1557_011:0100b05": "師問僧。近離甚處。云長水。師云。東流西流。僧云。總不",
    "X79n1557_011:0100b06": "恁麼。師云。作麼生。僧便珍重。師便打。",
    "X79n1557_011:0100b07": "師一日。把住一僧云。作麼作麼。僧無語。師云。三十年",
    "X79n1557_011:0100b08": "弄馬騎。",
    "X79n1557_011:0100b09": "僧問。如何是佛法大意。師云。無量大病源。云請師醫。",
    "X79n1557_011:0100b10": "師云。世醫拱手。",
    "X79n1557_011:0100b11": "僧問。古殿重興時如何。師云。明堂瓦插簷。云恁麼則",
    "X79n1557_011:0100b12": "莊嚴畢備去也。師云。斬草虵頭落。",
    "X79n1557_011:0100b13": "僧問。如何是無縫塔。師云。七花八裂。云如何是塔中",
    "X79n1557_011:0100b14": "人。師云。頭不梳面不洗。",
    "X79n1557_011:0100b15": "僧問。祖意教意。是同是別。師云。黃尚書李僕射。",
    "X79n1557_011:0100b16": "太行山禪房克賓禪師(凡一)興化一日。謂師云。儞不",
    "X79n1557_011:0100b17": "久。為唱道之師。師云。不入這保社。化云。儞會了不入。",
    "X79n1557_011:0100b18": "不會不入。師云。總不恁麼。化便打。復云。克賓維那。法",
    "X79n1557_011:0100b19": "戰不勝。罰錢五貫。設饡飯一堂。至明日齋時。化白槌",
    "X79n1557_011:0100b20": "云。克賓維那。法戰不勝。不得喫飯。即便出院。",
    "X79n1557_011:0100b21": "雪竇云。克賓要承嗣興化。罰錢出院且置。却須",
    "X79n1557_011:0100b22": "索取這一頓棒。始得。且問諸人。棒既喫了。且作",
    "X79n1557_011:0100b23": "麼生索得。雪竇要斷不平之事。今日與克賓雪",
    "X79n1557_011:0100b24": "屈。以拄杖。一時打散　黃龍南云。克賓失錢遭",
    "X79n1557_011:0100c01": "罪。有理難伸。興化。以剛決柔。未足光也。",
    "X79n1557_011:0100c02": "大溈喆云。興化令雖行。大似以勢欺人。克賓一",
    "X79n1557_011:0100c03": "期輸機。爭柰千古聲光不墜。且道。利害在甚麼",
    "X79n1557_011:0100c04": "處。若不沙場經久戰。揚天犪皷喪紅塵。",
    "X79n1557_011:0100c05": "資壽尼妙總云。重賞之下。必有勇夫。",
    "X79n1557_011:0100c06": "真淨文頌云。丈夫當斷不自斷。興化為人徹底",
    "X79n1557_011:0100c07": "漢。已後從教眼自開。棒了罰錢趂出院。",
    "X79n1557_011:0100c08": "守廓侍者(凡三)師一日自語云。從上諸聖。向甚麼處",
    "X79n1557_011:0100c09": "去。德山聞云。作麼作麼。師云。勑點飛龍馬。跛鼈出頭",
    "X79n1557_011:0100c10": "來。山休去。明日浴出。郭過茶。與山。山撫師背云。昨日",
    "X79n1557_011:0100c11": "公案作麼生。師云。這老漢。今日方瞥地。",
    "X79n1557_011:0100c12": "雪竇云。然則真金百煉。要須本分鉗鎚。德山既",
    "X79n1557_011:0100c13": "以己妨人。這僧還同受屈。拈拄杖。劃一劃云。適",
    "X79n1557_011:0100c14": "來公案。且置。從上諸聖。向甚麼處去。大眾擬議。",
    "X79n1557_011:0100c15": "師一時趂出　黃龍南云。德山持聾作啞。雖然",
    "X79n1557_011:0100c16": "暗得便宜。廓公掩耳偷鈴。爭奈傍觀者哂。",
    "X79n1557_011:0100c17": "大溈喆云。若不登龍門。焉知滄海深。直饒浪激",
    "X79n1557_011:0100c18": "千尋。爭奈龍王不顧。",
    "X79n1557_011:0100c19": "師因華嚴示眾云。今日賜卿無畏。若是臨濟德山。高",
    "X79n1557_011:0100c20": "亭大愚。鳥窠舡子兒孫。不用如何若何。便請單刀直",
    "X79n1557_011:0100c21": "入。華嚴為汝證據。師出作禮。起便喝。嚴亦喝。師又喝。",
    "X79n1557_011:0100c22": "嚴又喝。師作禮。起云。大眾看。這老漢。一場敗闕。又喝",
    "X79n1557_011:0100c23": "一喝。拍手歸眾。華嚴歸方丈。時風穴作維那。上去問",
    "X79n1557_011:0100c24": "訊。嚴云。尀耐浙客守廓。今日把老僧。搊[絕/力]一上。如今",
    "X79n1557_011:0101a01": "集眾打一頓趂出院。穴云。趂他遲了也。和尚云。便請",
    "X79n1557_011:0101a02": "單刀直入。自是和尚言過。他是臨濟兒孫。本分與麼",
    "X79n1557_011:0101a03": "作用。嚴方息怒。穴下來。與師具言其事。師云。儞著甚",
    "X79n1557_011:0101a04": "來由。勸這老漢。我未問已前。早要棒喫得。我話行。如",
    "X79n1557_011:0101a05": "今不打。搭却我這話。不行。穴云。此話已行也。",
    "X79n1557_011:0101a06": "師到鹿門。一日在後架。見楚和尚。與數僧道話次。鹿",
    "X79n1557_011:0101a07": "門下來。問云。儞終日披披搭搭。作甚麼。楚云。和尚見",
    "X79n1557_011:0101a08": "某甲披披搭搭那。門便喝。楚亦喝。兩家休去。師云。諸",
    "X79n1557_011:0101a09": "上座。儞看這兩箇瞎漢。隨後便喝。門歸方丈。令侍者。",
    "X79n1557_011:0101a10": "請師上來。云老僧適來。與楚闍梨。賓主相見。有甚敗",
    "X79n1557_011:0101a11": "闕處。師云。轉見病深。門云。老僧自見興化來。便會也。",
    "X79n1557_011:0101a12": "師云。和尚到興化時。某甲作侍者。記得恁麼時語。門",
    "X79n1557_011:0101a13": "云。請舉看。師遂舉。興化問甚處來。和尚云。五臺來。化",
    "X79n1557_011:0101a14": "云。還見文殊麼。和尚便喝。化云。我問儞。還見文殊麼。",
    "X79n1557_011:0101a15": "又惡發作甚麼。和尚又喝。化不語。和尚作禮而去。至",
    "X79n1557_011:0101a16": "明日。教某甲喚和尚。待問和尚。和尚早去了也。化乃",
    "X79n1557_011:0101a17": "上堂云。儞看這漢。擔得一條斷貫索。向南方去也。已",
    "X79n1557_011:0101a18": "後也道。曾見興化來。師云。今日公案。恰似與麼時底。",
    "X79n1557_011:0101a19": "門云。興化當時。為甚無語。師云。知和尚不會賓主句。",
    "X79n1557_011:0101a20": "所以不語。明日待與持論。和尚早已去了也。鹿門次",
    "X79n1557_011:0101a21": "日。特為煎茶。晚參告眾云。夫參學龍象。直須子細。入",
    "X79n1557_011:0101a22": "室決擇。不可容易。逴得箇語。便以為極則。道我靈剎。",
    "X79n1557_011:0101a23": "只如山僧。當時見興化時。認得箇動轉底。見人道一",
    "X79n1557_011:0101a24": "喝兩喝。便休。以為佛法也。今日被明眼人覰破。却成",
    "X79n1557_011:0101b01": "一場笑具。圖箇甚麼。只為我慢無明。不能回轉。親近",
    "X79n1557_011:0101b02": "上流。賴得明眼道人。不惜身命。對眾出來。為鹿門老",
    "X79n1557_011:0101b03": "漢證據。實謂此恩難報。何故。興化云。直饒儞喝得興",
    "X79n1557_011:0101b04": "化。上三十三天。却撲下來。一點氣也無。欵欵地。待我",
    "X79n1557_011:0101b05": "蘇息起來。向儞道未在。何故如此。興化未曾向紫羅",
    "X79n1557_011:0101b06": "帳裏撒真珠。與儞諸人在。乾虗空裏。胡喝亂喝。作甚",
    "X79n1557_011:0101b07": "麼。真謂藥石之言。道流難信。如今直須明辨取。豈不",
    "X79n1557_011:0101b08": "慶快平生。參學事畢。",
    "X79n1557_011:0101b09": "涿州克符道者法嗣",
    "X79n1557_011:0101b10": "際上座(凡一)師在洛京。因朱行軍齋僧。入堂行香。顧",
    "X79n1557_011:0101b11": "視上下云。直下是。直下是。隨行隨道。口不暫住。至師",
    "X79n1557_011:0101b12": "面前。師問。直下是箇甚麼。朱便喝。師云。行軍。幸是佛",
    "X79n1557_011:0101b13": "法中人。又惡發作甚麼。朱云。儞作惡發。即不得。師便",
    "X79n1557_011:0101b14": "喝。朱云。鈎在不疑之地。師又喝。朱齋罷。請師說話。僧",
    "X79n1557_011:0101b15": "錄云。上啟行軍。適來爭容得這僧與麼無禮。朱云。若",
    "X79n1557_011:0101b16": "儞諸人喝時。下官有劒在。僧錄云。某甲一隊紫布袋",
    "X79n1557_011:0101b17": "不會。須是南禪長老始得。師云。若是南禪長老。未夢",
    "X79n1557_011:0101b18": "見在。",
    "X79n1557_011:0101b19": "郢州芭蕉慧清禪師法嗣",
    "X79n1557_011:0101b20": "郢州興陽清讓禪師(凡一)僧問。大通智勝佛。十劫坐",
    "X79n1557_011:0101b21": "道場。佛法不現前。不得成佛道。此意如何。師云。其問",
    "X79n1557_011:0101b22": "甚諦當。僧云。既是坐道場。為甚麼。不得成佛道。師云。",
    "X79n1557_011:0101b23": "為伊不成佛。",
    "X79n1557_011:0101b24": "汝州芭蕉繼徹禪師(凡四)師謁風穴。穴云。作麼生是",
    "X79n1557_011:0101c01": "正法眼。師云。泥彈子。穴奇之。後參芭蕉。聞上堂有云。",
    "X79n1557_011:0101c02": "兩口一無舌。即是吾宗旨。師豁然大悟。",
    "X79n1557_011:0101c03": "示眾云。昔日如來。於波羅奈國。梵王請轉法輪。如來",
    "X79n1557_011:0101c04": "不已而已。有屈宗風。隨機逗教。遂有三乘名字。流轉",
    "X79n1557_011:0101c05": "於天上人間。至今光揚不墜。若據祖宗門下。天地懸",
    "X79n1557_011:0101c06": "殊。上上根機。頓超不異。作麼生是混融一句。還有人",
    "X79n1557_011:0101c07": "道得麼。若也道得。有參學眼。若道不得。天寬地窄。",
    "X79n1557_011:0101c08": "示眾云。眼中無翳。空裏無花。水長舡高。泥多佛大。莫",
    "X79n1557_011:0101c09": "將問來。我也無答。會麼。問在答處。答在問處。",
    "X79n1557_011:0101c10": "古曲偈云。芭蕉的旨。不挂唇齒。木童唱和。石人側耳。",
    "X79n1557_011:0101c11": "天彭詞殻禪師(凡一)示眾云。正令提綱。猶是揑窠造",
    "X79n1557_011:0101c12": "偽。佛法祗對。特地謾驀上流。問著即參差。答著即交",
    "X79n1557_011:0101c13": "互。大德。擬向甚麼處下口。雖然如是。事無一向。權柄",
    "X79n1557_011:0101c14": "在手。縱奪臨時。有疑請問。僧問。如何是第一義。師云",
    "X79n1557_011:0101c15": "群山穿海去。滴水下巖來。",
    "X79n1557_011:0101c16": "汝州西院思明禪師法嗣",
    "X79n1557_011:0101c17": "郢州興陽歸靜禪師(凡一)師問。西院。擬問不問。時如",
    "X79n1557_011:0101c18": "何。院便打師良久。院云。儞若喚作棒。則眉鬚墮落。師",
    "X79n1557_011:0101c19": "於言下有省。",
    "X79n1557_011:0101c20": "保福展云。雖然如是。儞眉毛有幾莖。",
    "X79n1557_011:0101c21": "汝州南院顒禪師法嗣",
    "X79n1557_011:0101c22": "汝州風穴延沼禪師(凡十七)餘杭劉氏子。初見南院。纔",
    "X79n1557_011:0101c23": "跨門。院便云。入問須辨主。師云。端的請師分。院左拊",
    "X79n1557_011:0101c24": "其膝。師便喝。院右拊其膝。師又喝。院云。左邊一拍且",
    "X79n1557_011:0102a01": "從。右邊一拍作麼生。師云瞎。院拈棒。師指住云。不要",
    "X79n1557_011:0102a02": "盲枷瞎棒。奪棒。打和尚去。莫言不道。院靠却拄杖云。",
    "X79n1557_011:0102a03": "今日被黃面浙子鈍置。師云。大似持鉢不得。詐道不",
    "X79n1557_011:0102a04": "飢。院問。子曾到此間麼。師云。是何言歟。院云。好好相",
    "X79n1557_011:0102a05": "借問。師云。也不得放過。便作禮。院揖云。且坐喫茶。茶",
    "X79n1557_011:0102a06": "罷。院復問。汝與從游者。誰那。師云。與廓侍者。在襄州",
    "X79n1557_011:0102a07": "華嚴。同夏。院云。情知儞見作家來。復問。渠向儞。道甚",
    "X79n1557_011:0102a08": "麼。師云。教某甲一向作主。院云。這瞎漢。來這裏。納敗",
    "X79n1557_011:0102a09": "闕。便打。師遂伏膺弟子之列。",
    "X79n1557_011:0102a10": "南院一日問師。南方一棒。作麼生商量。師云。作奇特",
    "X79n1557_011:0102a11": "商量。師却問。未審和尚此間一棒。作麼生商量。院橫",
    "X79n1557_011:0102a12": "按拄杖云。棒下無生忍。臨機不見師。師於言下。大徹",
    "X79n1557_011:0102a13": "玄旨。",
    "X79n1557_011:0102a14": "示眾云。大凡參學眼目。直須臨機大用現前。勿自拘",
    "X79n1557_011:0102a15": "於小節。設使言前薦得。猶是滯殻迷封。句下精通。未",
    "X79n1557_011:0102a16": "免觸途狂見。勸汝諸人。應是向來。依他學解。明昧兩",
    "X79n1557_011:0102a17": "岐。凡聖二途。與儞一時掃卻。直教箇箇。如師子兒。吒",
    "X79n1557_011:0102a18": "沙地哮吼一聲。壁立千仞。誰敢正眼覰著。覰著即瞎",
    "X79n1557_011:0102a19": "却渠眼。",
    "X79n1557_011:0102a20": "示眾云。先師道。欲得親切。莫將問來問。會麼。問在答",
    "X79n1557_011:0102a21": "處。答在問處。雖然如是。有時問不在答處。答不在問",
    "X79n1557_011:0102a22": "處。儞若擬議。老僧在儞脚底。",
    "X79n1557_011:0102a23": "示眾云。若立一塵。家國興盛。野老顰蹙。不立一塵。家",
    "X79n1557_011:0102a24": "國喪亡。野老安貼。於此明得。闍梨無分。全是老僧。於",
    "X79n1557_011:0102b01": "此不明。老僧即是闍梨。闍梨與老僧。亦能悟却天下",
    "X79n1557_011:0102b02": "人。亦能迷却天下人。要識闍梨麼。左邊拍一拍云。這",
    "X79n1557_011:0102b03": "裏是。要識老僧麼。右邊拍一拍云。這裏是。",
    "X79n1557_011:0102b04": "雲門云。這裏即易。那裏即難。",
    "X79n1557_011:0102b05": "雪竇頌云。野老從教不展眉。且圖家國立雄基。",
    "X79n1557_011:0102b06": "謀臣猛將今何在。萬里清風只自知。",
    "X79n1557_011:0102b07": "示眾云。若是上上之流。各有證據者。略赴箇程限。未",
    "X79n1557_011:0102b08": "證據者。各自英雄。當處發生。隨處滅盡。如爆龜紋。爆",
    "X79n1557_011:0102b09": "即成兆。不爆成鈍。欲爆不爆。直下便揑。",
    "X79n1557_011:0102b10": "示眾云。若據中下。止啼之義。若論祖令。便是碧眼胡",
    "X79n1557_011:0102b11": "僧。出頭來。也須乞命。若是盡令而行。便須倩人看院。",
    "X79n1557_011:0102b12": "時有僧問。盡令而行時如何。師云。儞擬散眾那。僧擬",
    "X79n1557_011:0102b13": "議。師便打。",
    "X79n1557_011:0102b14": "示眾云。三千劒客。耻見莊周。赤眉排肩。得無訛謬。他",
    "X79n1557_011:0102b15": "時豹變。後五日看。珍重。",
    "X79n1557_011:0102b16": "郢州牧請。就衙內陞座。云。祖師心印。狀似鐵牛之機。",
    "X79n1557_011:0102b17": "去即印住。住即印破。只如不去不住。印即是。不印即",
    "X79n1557_011:0102b18": "是。時有廬陂長老。出問。某甲有鐵牛之機。請師不搭",
    "X79n1557_011:0102b19": "印。師云。慣釣鯤鯨澄巨浸。却嗟蛙步[馬*展]泥沙。陂竚思。",
    "X79n1557_011:0102b20": "師便喝云。長老何不進語。陂擬議。師打一拂子云。還",
    "X79n1557_011:0102b21": "記得話頭麼。試舉看。陂擬開口。師又打一拂子。牧主",
    "X79n1557_011:0102b22": "云。佛法元來與王法一般。師云。太守見箇甚麼。牧云。",
    "X79n1557_011:0102b23": "當斷不斷。返招其亂。師便下座。",
    "X79n1557_011:0102b24": "雪竇頌云。擒得盧陂跨鐵牛。三玄戈甲未輕酬。",
    "X79n1557_011:0102c01": "楚王城畔朝宗水。喝下曾令却倒流。",
    "X79n1557_011:0102c02": "師問懷本上座。有事相借問。得麼。本云。不可惜口去。",
    "X79n1557_011:0102c03": "師云。不惜口即道。本擬議。師便打。又問第二人。莫道",
    "X79n1557_011:0102c04": "得麼。云道甚麼。師亦打。又問第三人云。三人同行。必",
    "X79n1557_011:0102c05": "有我師。作麼生是師。云見參禮次。師亦打云。過這邊",
    "X79n1557_011:0102c06": "立。復云。將頭不猛。帶累三軍。瞎漢參堂去。本至來日",
    "X79n1557_011:0102c07": "上堂頭。請益云。某甲夜來。有甚麼過。便蒙賜棒。師云。",
    "X79n1557_011:0102c08": "要會麼。左邊拍一拍云。這裏是祖意。右邊拍一拍云。",
    "X79n1557_011:0102c09": "這裏是教意。還麼會。本不肯。後到頴橋安鐵胡處。舉",
    "X79n1557_011:0102c10": "前話。安云。要會風穴道。這裏是祖意教意麼。非唯儞",
    "X79n1557_011:0102c11": "不會。直饒白非老。口赤赫地。教他舉。也舉不得。",
    "X79n1557_011:0102c12": "僧問。語默涉離微。如何通不犯。師云。常憶江南三月",
    "X79n1557_011:0102c13": "裏。鷓鴣啼處百花香。",
    "X79n1557_011:0102c14": "雪竇云。曾有僧問。我對他道。劈腹剜心。又且如",
    "X79n1557_011:0102c15": "何。復云。因風吹火。別是一家。傷鱉怒龜。必應有",
    "X79n1557_011:0102c16": "主。",
    "X79n1557_011:0102c17": "僧問。寶塔元無縫。金門即日開。時如何。師云。智積佐",
    "X79n1557_011:0102c18": "來空合掌。天王捧出不知音。云如何是塔中人。師云。",
    "X79n1557_011:0102c19": "萎花風掃去。香水雨飄來。",
    "X79n1557_011:0102c20": "瑯瑘覺云。風穴若無後語。大以紀信詐降。",
    "X79n1557_011:0102c21": "僧問。如何是第一句。師云。三要印開朱點窄。未容擬",
    "X79n1557_011:0102c22": "議主賓分。便喝。僧云。如何是第二句。師云。妙解不容",
    "X79n1557_011:0102c23": "無著問。謳和爭赴兩頭機。又云。未問已前錯。僧云。如",
    "X79n1557_011:0102c24": "何是第三句。師云。但看棚頭弄傀儡。抽牽全在裏頭",
    "X79n1557_011:0103a01": "人。又云。明破即不堪。",
    "X79n1557_011:0103a02": "僧問。如何是賓中主。師云。入市雙瞳瞽。云如何是主",
    "X79n1557_011:0103a03": "中賓。師云。回鑾兩曜新。云如何是賓中賓。師云。攢眉",
    "X79n1557_011:0103a04": "看白雲。云如何是主中主。師云。磨礱三尺劒。待斬不",
    "X79n1557_011:0103a05": "平人。云如何是佛。師云。杖林山下竹筋鞭。",
    "X79n1557_011:0103a06": "僧問。古鏡未磨時如何。師云。天魔膽落。云磨後如何。",
    "X79n1557_011:0103a07": "師云。軒轅無道。",
    "X79n1557_011:0103a08": "僧問。如何是佛。師云。如何不是佛。云未曉玄言。乞師",
    "X79n1557_011:0103a09": "再指。師云。家住海門東。扶桑最先照。",
    "X79n1557_011:0103a10": "僧問。古曲無音韻。如何和得齊。師云。木雞啼子夜。蒭",
    "X79n1557_011:0103a11": "狗吠天明。問。九夏賞勞。請師言薦。師云。一把香蒭拈",
    "X79n1557_011:0103a12": "未下。六環金錫響搖空。問。如何是廣慧劒。師云。不斬",
    "X79n1557_011:0103a13": "死漢。問。素面相呈時如何。師云。拈却蓋面帛。問。百了",
    "X79n1557_011:0103a14": "千當時如何。師云。不許夜行。投明須到。問。如何是佛。",
    "X79n1557_011:0103a15": "師云。嘶風木馬緣無絆。背角泥牛痛下鞭。",
    "X79n1557_011:0103a16": "汝州頴橋安禪師(凡一)師向火次。有鍾司徒。問三界",
    "X79n1557_011:0103a17": "焚燒。如何出得。師以香匙撥火。召云。司徒司徒。鍾於",
    "X79n1557_011:0103a18": "是有省。",
    "X79n1557_011:0103a19": "南嶽下第九世",
    "X79n1557_011:0103a20": "汝州風穴延沼禪師法嗣",
    "X79n1557_011:0103a21": "汝州首山省念禪師(凡九)萊州狄氏子。生平業法華",
    "X79n1557_011:0103a22": "經。因號念法華。一日侍立風穴次。穴顧師。垂淚云。不",
    "X79n1557_011:0103a23": "幸臨濟之道。至吾將墜于地耳。師云。觀此一眾。豈無",
    "X79n1557_011:0103a24": "人耶。穴云。聦敏者多。見性者少。師云。如某者如何。穴",
    "X79n1557_011:0103b01": "云。吾雖望子之久。猶恐擔著此經。不能放下。師云。此",
    "X79n1557_011:0103b02": "亦可事。願聞其要。於是風穴上堂。舉世尊。以青蓮目。",
    "X79n1557_011:0103b03": "顧視迦葉。正恁麼時。且道。說箇甚麼。若言不說而說。",
    "X79n1557_011:0103b04": "又埋沒先聖。且道。說箇甚麼。師拂袖而退。穴擲下拄",
    "X79n1557_011:0103b05": "杖。歸方丈。侍者遂問。念法華。為甚麼。拂袖而去。穴云。",
    "X79n1557_011:0103b06": "念法華會也。師後與真園頭。同上侍立次。穴問。作麼",
    "X79n1557_011:0103b07": "生是世尊不說說。真云。鵓鳩樹頭啼。意在麻畬裏。穴",
    "X79n1557_011:0103b08": "云。儞作許多癡福。作什麼。何不體究言句。復問師。師",
    "X79n1557_011:0103b09": "云。動容揚古道。不墮悄然機。穴顧真云。汝何不看念",
    "X79n1557_011:0103b10": "法華下語。於是聲動叢林。",
    "X79n1557_011:0103b11": "示眾云。佛法付囑國王大臣。有力檀那。令燈燈相續",
    "X79n1557_011:0103b12": "不斷。至于今日。大眾。且道。續箇甚麼。良久云。須是迦",
    "X79n1557_011:0103b13": "葉師兄始得。時有僧出問。靈山一會。何異今日。師云。",
    "X79n1557_011:0103b14": "墮坑落塹。僧云。為甚麼如此。師云。瞎。問如何是和尚",
    "X79n1557_011:0103b15": "家風。師云。一言截斷千江口。萬仞峯前始得玄。云如",
    "X79n1557_011:0103b16": "何是佛法大意。師云。楚王城畔。汝水東流。",
    "X79n1557_011:0103b17": "示眾云。諸上座。不得盲喝亂喝。這裏尋常向儞道。賓",
    "X79n1557_011:0103b18": "則始終賓。主則始終主。賓無二賓。主無二主。若有二",
    "X79n1557_011:0103b19": "賓二主。只是兩箇瞎漢。所以道。我若立時。汝須坐。我",
    "X79n1557_011:0103b20": "若坐時。汝須立。坐則共儞坐。立則共儞立。雖然如此。",
    "X79n1557_011:0103b21": "到這裏。急著眼始得。若也眼孔定動。則千里萬里。何",
    "X79n1557_011:0103b22": "故如此。如隔窻看馬騎相似。擬議則沒交涉。諸上座。",
    "X79n1557_011:0103b23": "既然於此留心。直須子細。不得掠虗好。他日異時。賺",
    "X79n1557_011:0103b24": "却儞在。諸人若也有事近前。無事珍重。",
    "X79n1557_011:0103c01": "師問僧。恁麼來者。是甚麼人。云問者是誰。師云。老僧。",
    "X79n1557_011:0103c02": "僧便喝。師云。向儞道。是老僧。又惡發作麼。僧又喝。師",
    "X79n1557_011:0103c03": "云。恰遇棒不在手。僧云。草賊大敗。師云。今日又似得",
    "X79n1557_011:0103c04": "便宜。又似落便宜。",
    "X79n1557_011:0103c05": "僧問。菩薩未成佛時如何。師云。眾生。云成佛後如何。",
    "X79n1557_011:0103c06": "師云。眾生眾生。",
    "X79n1557_011:0103c07": "僧問。魚皷未鳴時如何。師云。看天不見天。云鳴後如",
    "X79n1557_011:0103c08": "何。師云。覷地不見地。",
    "X79n1557_011:0103c09": "僧問。一毫未發時如何。師云。路逢穿耳客。云發後如",
    "X79n1557_011:0103c10": "何。師云。不用更遲疑。",
    "X79n1557_011:0103c11": "僧問。萬機喪盡時如何。師云。死水不藏龍。云動轉後",
    "X79n1557_011:0103c12": "如何。師云。是碧眼胡僧笑默頭。",
    "X79n1557_011:0103c13": "僧問。如何是佛。師云。新婦騎驢阿家牽。問。二龍爭珠。",
    "X79n1557_011:0103c14": "誰是得者。師云。得者失。",
    "X79n1557_011:0103c15": "汝州廣慧真禪師(凡二)風穴問師。會昌沙汰時。護法",
    "X79n1557_011:0103c16": "善神。向甚麼處去。師云。常在闤闠中。要且無人見。風",
    "X79n1557_011:0103c17": "穴云。汝徹也。",
    "X79n1557_011:0103c18": "妙喜云。汝道。風穴自徹也未。",
    "X79n1557_011:0103c19": "僧問。如何是廣慧境。師云。小寺前頭資福後。云如何",
    "X79n1557_011:0103c20": "是和尚家風。師云。杴爬钁子。",
    "X79n1557_011:0103c21": "南嶽下第十世",
    "X79n1557_011:0103c22": "汝州首山省念禪師法嗣",
    "X79n1557_011:0103c23": "汾陽善昭禪師(凡十一)初謁首山。遇上堂。師出問。馬祖",
    "X79n1557_011:0103c24": "陞堂。百丈卷席。意旨如何。山云。龍袖拂開全體現。師",
    "X79n1557_011:0104a01": "云。師意如何。山云。象王行處絕狐蹤。師於言下大悟。",
    "X79n1557_011:0104a02": "提起坐具云。萬古碧潭空界月。再三撈摝始應知。便",
    "X79n1557_011:0104a03": "作禮。時葉縣省和尚。作首座。參退。問師。昭兄儞適來",
    "X79n1557_011:0104a04": "見箇甚麼道理。便恁麼道。師云。正是善昭。放身捨命",
    "X79n1557_011:0104a05": "處。省便休。",
    "X79n1557_011:0104a06": "示眾云。凡一句語。須具三玄門。每一玄門。須具三要",
    "X79n1557_011:0104a07": "路。有玄有要。有昭有用。或先照後用。或先用後照。或",
    "X79n1557_011:0104a08": "照用同時。或照用不同時。或先照後用。且要共儞商",
    "X79n1557_011:0104a09": "量。或先用後照。也須是箇人始得。或照用同時。儞又",
    "X79n1557_011:0104a10": "作麼生當抵。或照用不同時。儞又作麼生湊泊。",
    "X79n1557_011:0104a11": "示眾云。汾陽門下。有西河師子。當門據坐。但有來者。",
    "X79n1557_011:0104a12": "即便咬殺。作何方便。入得汾陽門。見得汾陽人。若見",
    "X79n1557_011:0104a13": "得汾陽人。堪與佛祖為師。若見不得。盡是立地死漢。",
    "X79n1557_011:0104a14": "如今還有入得門底麼。快須入取。免得辜負平生。不",
    "X79n1557_011:0104a15": "是龍門客。切忌遭點額。",
    "X79n1557_011:0104a16": "示眾云。汾陽有三訣。衲僧難辨別。更擬問如何。拄杖",
    "X79n1557_011:0104a17": "驀頭掣。時有僧問。如何是三訣。師便打。",
    "X79n1557_011:0104a18": "示眾云。若是按劒手。汾陽不奈何。還識得劍麼。與儞",
    "X79n1557_011:0104a19": "註破。寰中無當者。海內獨橫行。",
    "X79n1557_011:0104a20": "示眾云。夫說法者。須具十智同真。若不具十智同真。",
    "X79n1557_011:0104a21": "邪正不辨。緇素不分。不能與人天為眼目。決斷是非。",
    "X79n1557_011:0104a22": "如鳥飛空而折翼。如箭射的而斷弦。弦斷故射的不",
    "X79n1557_011:0104a23": "中。翼折故空不可飛。弦壯翼牢。空的俱徹。作麼生是",
    "X79n1557_011:0104a24": "十智同真。與諸上座點出。一同一質。二同大事。三總",
    "X79n1557_011:0104b01": "同參。四同真智。五同徧普。六同具足。七同得失。八同",
    "X79n1557_011:0104b02": "生殺。九同音吼。十同得入。又與甚麼人同得入。與誰",
    "X79n1557_011:0104b03": "同音吼。作麼生同生殺。甚物同得失。阿那箇同具足。",
    "X79n1557_011:0104b04": "是甚麼同徧普。何人同真智。孰能總同參。那箇同大",
    "X79n1557_011:0104b05": "事。何物同一質。莫有點得出底麼。點得出底。不恪慈",
    "X79n1557_011:0104b06": "悲。點不出底。未有參學眼在。切須辨取。要識是非。面",
    "X79n1557_011:0104b07": "目見在。",
    "X79n1557_011:0104b08": "妙喜云。汾湯末後。若無箇面目見在。一場敗闕。",
    "X79n1557_011:0104b09": "雖然如是。喪我兒孫。喝一喝。",
    "X79n1557_011:0104b10": "示眾云。千說萬說。不如自見分明。當下超凡入聖。不",
    "X79n1557_011:0104b11": "被眾魔惑亂。喚作大事已辨。但有來者。到儞面前。一",
    "X79n1557_011:0104b12": "箇伎倆也用不得。所以趙州云。老僧只管看。這裏不",
    "X79n1557_011:0104b13": "是箇擇法眼。釋尊喚作妙明真性。不假莊嚴。會取免",
    "X79n1557_011:0104b14": "得妄認緣塵。虗過時光。",
    "X79n1557_011:0104b15": "示眾云。諸方老宿。事不獲已。東語西話。汝等諸人。謂",
    "X79n1557_011:0104b16": "合恁麼地。廣陳辭說。各競聚頭。不眠不睡。道我參尋。",
    "X79n1557_011:0104b17": "你擬向那裏參。古人云。向外作功夫。總是癡狂漢。快",
    "X79n1557_011:0104b18": "須信取。不用久立。",
    "X79n1557_011:0104b19": "示眾云。倒却須彌。涸竭大海。魚龍變化。禽鳥飛鳴。忙",
    "X79n1557_011:0104b20": "忙者。逼塞虗空。正當恁麼時。佛出頭來。也貶向他方",
    "X79n1557_011:0104b21": "世界。且道。還有修行分也無。與我點出來看。有麼有",
    "X79n1557_011:0104b22": "麼。時有僧出。纔作禮。師便打云。我早無端入荒草。儞",
    "X79n1557_011:0104b23": "更來平地上掘坑。彼此相埋沒。作甚麼。道來道來。僧",
    "X79n1557_011:0104b24": "無語。",
    "X79n1557_011:0104c01": "師拈拄杖。示眾云。識得拄杖子。行脚事畢。",
    "X79n1557_011:0104c02": "雲峯悅。舉罷。拈起拄杖云。這箇是拄杖子。那箇",
    "X79n1557_011:0104c03": "是行脚事。復云。楖[木*栗]橫檐不顧人。直入千峰萬",
    "X79n1557_011:0104c04": "峰去　三角云。識得柱杖子。入地獄如箭射。",
    "X79n1557_011:0104c05": "大溈喆舉罷。拈起拄杖云。這箇是拄杖。那箇是",
    "X79n1557_011:0104c06": "行脚事。直饒向這裏見得。於衲僧門下。只是箇",
    "X79n1557_011:0104c07": "脫白沙彌。若也不識。且向三家村裏。東卜西卜。",
    "X79n1557_011:0104c08": "忽然卜著也不定　智海逸。舉汾陽三角語罷",
    "X79n1557_011:0104c09": "云。二老一出一入。半合半開。猶是干戈相待。山",
    "X79n1557_011:0104c10": "僧即不然。識得拄杖子。畫月冷光在。指雲秋片",
    "X79n1557_011:0104c11": "移。",
    "X79n1557_011:0104c12": "僧問。如何是學人著力處。師云。嘉州打大像。云如何",
    "X79n1557_011:0104c13": "是學人轉身處。師云。陝府灌鐵牛。云如何是學人親",
    "X79n1557_011:0104c14": "切處師云西河弄師子。師云。若人會得此三句。已辨",
    "X79n1557_011:0104c15": "三要三玄。切須薦取。不是等閑。又與大眾頌出。三玄",
    "X79n1557_011:0104c16": "三要事難分。得意忘言道易親。一句明明該萬象。重",
    "X79n1557_011:0104c17": "陽九日菊花新。",
    "X79n1557_011:0104c18": "僧問。如何是接初機句。師云。汝是行脚僧。云如何是",
    "X79n1557_011:0104c19": "辨衲僧句。師云。西方日出卯。云如何是正令行句。師",
    "X79n1557_011:0104c20": "云千里持來呈舊面。云如何是定乾坤句。師云。北俱",
    "X79n1557_011:0104c21": "盧州長粳米。食者無貪亦無瞋。師復云。將此四句語。",
    "X79n1557_011:0104c22": "驗天下衲僧。",
    "X79n1557_011:0104c23": "大愚芝云。子細思量。將此四句語。被天下衲僧",
    "X79n1557_011:0104c24": "勘破。",
    "X79n1557_011:0105a01": "僧問。如何是賓中賓。師云。合掌庵前問世尊。云如何",
    "X79n1557_011:0105a02": "是賓中主。師云。對面無儔侶。云如何是主中賓。師云。",
    "X79n1557_011:0105a03": "陳雲橫海上。拔劒攪龍門。云如何是主中主。師云。三",
    "X79n1557_011:0105a04": "頭六臂擎天地。忿怒那吒撲帝鐘。",
    "X79n1557_011:0105a05": "僧問。心地未寧時如何。師云。誰亂儞。云爭奈這箇何。",
    "X79n1557_011:0105a06": "師云。自作自受。問學人未悟時如何。師云。誰言未悟。",
    "X79n1557_011:0105a07": "云悟後如何。師云。莫詐明頭。問如何是祖師西來意。",
    "X79n1557_011:0105a08": "師云。青絹扇子足風凉。",
    "X79n1557_011:0105a10": "聯燈會要卷第十一"
}