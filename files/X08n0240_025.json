{
    "X08n0240_025:0669a13": "大方廣佛華嚴經綱要卷第二十五",
    "X08n0240_025:0669a14": "于闐國三藏沙門實叉難陀 譯經",
    "X08n0240_025:0669a15": "清涼山大華嚴寺沙門澄觀 疏義",
    "X08n0240_025:0669a16": "明匡山法雲寺憨山沙門德清提挈",
    "X08n0240_025:0669a17": "十迴向品第二十五之三",
    "X08n0240_025:0669a18": "[0669a18] 佛子。云何為菩薩摩訶薩無盡功德藏迴向。",
    "X08n0240_025:0669a19": "[0669a19] 第五無盡功德藏迴向。長行中亦先明位行。今初",
    "X08n0240_025:0669a20": "徵起釋名者。由緣無盡境行迴向故。成無盡功德",
    "X08n0240_025:0669a21": "之行。得十無盡藏之果。從能迴向行及果受名。或",
    "X08n0240_025:0669a22": "無盡功德之藏。或功德即藏。通二釋。以迴向望行。",
    "X08n0240_025:0669a23": "迴向為能藏。無盡功德是所藏。以因望果亦然。並",
    "X08n0240_025:0669a24": "有財釋。本業云。常以三寶授於前人。故名無盡功",
    "X08n0240_025:0669b01": "德藏。即以五門善根而為其性。第二廣釋中三。初",
    "X08n0240_025:0669b02": "明所迴善根。二明迴向之行。三結成德。今初文八",
    "X08n0240_025:0669b03": "句。",
    "X08n0240_025:0669b04": "[0669b04] 佛子。此菩薩摩訶薩以懺除一切諸業重障所起善",
    "X08n0240_025:0669b05": "根。禮敬三世一切諸佛所起善根。勸請一切諸佛說",
    "X08n0240_025:0669b06": "法所起善根。聞佛說法精勤修習。悟不思議廣大境",
    "X08n0240_025:0669b07": "界所起善根。於去來今一切諸佛一切眾生所有善",
    "X08n0240_025:0669b08": "根皆生隨喜所起善根。去來今世一切諸佛善根無",
    "X08n0240_025:0669b09": "盡。諸菩薩眾精勤修習所得善根。三世諸佛成等正",
    "X08n0240_025:0669b10": "覺轉正法輪調伏眾生。菩薩悉知發隨喜心所生善",
    "X08n0240_025:0669b11": "根。三世諸佛從初發心修菩薩行成最上覺。乃至示",
    "X08n0240_025:0669b12": "現入般涅槃般涅槃已。正法住世乃至滅盡。於如是",
    "X08n0240_025:0669b13": "等皆生隨喜所有善根。",
    "X08n0240_025:0669b14": "[0669b14] 第二釋文。初以四門而為行本。一懺除。二禮敬。三",
    "X08n0240_025:0669b15": "勸請。四隨喜。然初言懺悔者。懺名陳露先罪。悔名",
    "X08n0240_025:0669b16": "改往修來。二禮敬者謂除我慢障。起信重善故。三",
    "X08n0240_025:0669b17": "勸請者名為祈求。除謗法障。起慈善根故。於去來",
    "X08n0240_025:0669b18": "下四隨喜。為慶悅彼。故除嫉&#x59AC;障。起平等善故。文",
    "X08n0240_025:0669b19": "有四句。以此四行為所迴向善根。",
    "X08n0240_025:0669b20": "[0669b20] 菩薩如是念不可說諸佛境界。及自境界。乃至菩提",
    "X08n0240_025:0669b21": "無障礙境。如是廣大無量差別一切善根。凡所積集。",
    "X08n0240_025:0669b22": "凡所信解。凡所隨喜。凡所圓滿。凡所成就。凡所修行。",
    "X08n0240_025:0669b23": "凡所獲得。凡所知覺。凡所攝持。凡所增長。悉以迴向",
    "X08n0240_025:0669b24": "莊嚴一切諸佛國土。如過去世無邊際劫。一切世界。",
    "X08n0240_025:0669c01": "一切如來所行之處。所謂無量無數佛世界種。佛智",
    "X08n0240_025:0669c02": "所知。菩薩所識。大心所受莊嚴佛剎。清淨業行所流",
    "X08n0240_025:0669c03": "所引應眾生起。如來神力之所示現。諸佛出世淨業",
    "X08n0240_025:0669c04": "所成。普賢菩薩妙行所興。一切諸佛於中成道。示現",
    "X08n0240_025:0669c05": "種種自在神力。盡未來際。所有如來應正等覺。&#x5FA7;法",
    "X08n0240_025:0669c06": "界住。當成佛道。當得一切清淨莊嚴功德佛土。盡法",
    "X08n0240_025:0669c07": "界&#x8657;空界。無邊無際。無斷無盡。皆從如來智慧所生。",
    "X08n0240_025:0669c08": "無量妙寶之所莊嚴。所謂一切香莊嚴。一切華莊嚴。",
    "X08n0240_025:0669c09": "一切衣莊嚴。一切功德藏莊嚴。一切諸佛力莊嚴。一",
    "X08n0240_025:0669c10": "切佛國土莊嚴。如來所&#x89A9;不可思議同行宿緣諸清",
    "X08n0240_025:0669c11": "淨眾。於中止住。未來世中當成正覺一切諸佛之所",
    "X08n0240_025:0669c12": "成就。非世所&#x89A9;。菩薩淨眼乃能照見。此諸菩薩具大",
    "X08n0240_025:0669c13": "威德。宿植善根。知一切法如幻如化。普行菩薩諸清",
    "X08n0240_025:0669c14": "淨業。入不思議自在三昧。善巧方便能作佛事。放佛",
    "X08n0240_025:0669c15": "光明普照世間無有限極。現在一切諸佛世尊。悉亦",
    "X08n0240_025:0669c16": "如是莊嚴世界。無量形相。無量光色。悉是功德之所",
    "X08n0240_025:0669c17": "成就。無量香。無量寶。無量樹。無數莊嚴。無數宮殿。無",
    "X08n0240_025:0669c18": "數音聲。隨順宿緣諸善知識。示現一切功德莊嚴無",
    "X08n0240_025:0669c19": "有窮盡。所謂一切香莊嚴。一切鬘莊嚴。一切末香莊",
    "X08n0240_025:0669c20": "嚴。一切寶莊嚴。一切旛莊嚴。一切寶繒綵莊嚴。一切",
    "X08n0240_025:0669c21": "寶欄楯莊嚴。阿僧祇金網莊嚴。阿僧祇河莊嚴。阿僧",
    "X08n0240_025:0669c22": "祇雲雨莊嚴。阿僧祇音樂奏微妙音。如是等無量無",
    "X08n0240_025:0669c23": "數莊嚴之具。莊嚴一切盡法界&#x8657;空界。十方無量種",
    "X08n0240_025:0669c24": "種業起。佛所了知。佛所宣說。一切世界。其中所有一",
    "X08n0240_025:0670a01": "切佛土。所謂莊嚴佛土。清淨佛土。平等佛土。妙好佛",
    "X08n0240_025:0670a02": "土。威德佛土。廣大佛土。安樂佛土。不可壞佛土。無盡",
    "X08n0240_025:0670a03": "佛土。無量佛土。無動佛土。無畏佛土。光明佛土。無違",
    "X08n0240_025:0670a04": "逆佛土。可愛樂佛土。普照明佛土。嚴好佛土。精麗佛",
    "X08n0240_025:0670a05": "土。妙巧佛土。第一佛土。勝佛土。殊勝佛土。最勝佛土。",
    "X08n0240_025:0670a06": "極勝佛土。上佛土。無上佛土。無等佛土。無比佛土。無",
    "X08n0240_025:0670a07": "譬喻佛土。如是過去未來現在一切佛土所有莊嚴。",
    "X08n0240_025:0670a08": "菩薩摩訶薩以己善根發心迴向。願以如是去來現",
    "X08n0240_025:0670a09": "在一切諸佛。所有國土清淨莊嚴。悉以莊嚴。於一世",
    "X08n0240_025:0670a10": "界。如彼一切諸佛國土所有莊嚴。皆悉成就。皆悉清",
    "X08n0240_025:0670a11": "淨。皆悉聚集。皆悉顯現。皆悉嚴好。皆悉住持。如一世",
    "X08n0240_025:0670a12": "界。如是盡法界&#x8657;空界一切世界悉亦如是。三世一",
    "X08n0240_025:0670a13": "切諸佛國土。種種莊嚴皆悉具足。",
    "X08n0240_025:0670a14": "[0670a14] 第二正明迴向行中。先四行經結前善根。謂凡所",
    "X08n0240_025:0670a15": "積集等。略說十種善根總之。一一皆悉迴向也。後",
    "X08n0240_025:0670a16": "悉以下明迴向中。先迴向菩提。次迴向眾生。皆有",
    "X08n0240_025:0670a17": "隨相離相之行。於隨相中正起行願。先迴向淨土。",
    "X08n0240_025:0670a18": "經總標云。悉以迴向莊嚴一切諸佛國土。然莊嚴",
    "X08n0240_025:0670a19": "有二。初眾寶莊嚴。後人寶莊嚴。別顯莊嚴之相。則",
    "X08n0240_025:0670a20": "約三世。經初標舉如過去云無邊際劫。時處無量",
    "X08n0240_025:0670a21": "佛剎。如佛所知。菩薩所受之剎。悉以莊嚴明過去",
    "X08n0240_025:0670a22": "嚴。次清淨業行下明因圓滿。一切諸佛下事業圓",
    "X08n0240_025:0670a23": "滿。次盡未來際下舉未來嚴。次盡法界別顯有九",
    "X08n0240_025:0670a24": "圓滿。朿之為五。初分量圓滿。次皆從如來下二句。",
    "X08n0240_025:0670b01": "明果法圓滿。三無量下依持圓滿。四如來所都一",
    "X08n0240_025:0670b02": "句。明主圓滿。五不可思議同行下明輔翼圓滿。次",
    "X08n0240_025:0670b03": "現在一切下舉現在嚴土。無量下別顯。有三圓滿。",
    "X08n0240_025:0670b04": "一者形相即形色圓滿。次無量光色即顯色圓滿。",
    "X08n0240_025:0670b05": "三無量香下住處圓滿。次如是等下總結三世嚴",
    "X08n0240_025:0670b06": "具及土。次所謂下別顯所嚴。有二十九種。通有十",
    "X08n0240_025:0670b07": "七圓滿。次如是過去未來現在下願成彼嚴。於中",
    "X08n0240_025:0670b08": "先嚴一世界。次如一世界下例嚴普周。顯嚴分齊。",
    "X08n0240_025:0670b09": "令法界土皆具三世一切莊嚴。既一佛土即具無",
    "X08n0240_025:0670b10": "盡莊嚴。則一嚴一切嚴。亦顯一圓滿。即一切圓滿。",
    "X08n0240_025:0670b11": "重重無盡。方是華嚴土圓滿。[0670b11] 上眾寶嚴竟。",
    "X08n0240_025:0670b12": "[0670b12] 佛子。菩薩摩訶薩復以善根如是迴向。願我所修一",
    "X08n0240_025:0670b13": "切佛剎諸大菩薩皆悉充滿。其諸菩薩體性真實智",
    "X08n0240_025:0670b14": "慧通達。善能分別一切世界及眾生界。深入法界及",
    "X08n0240_025:0670b15": "&#x8657;空界。捨離愚癡成就念佛。念法真實不可思議。念",
    "X08n0240_025:0670b16": "僧無量普皆周&#x5FA7;。亦念於捨。法日圓滿。智光普照。見",
    "X08n0240_025:0670b17": "無所礙。從無得生。生諸佛法。為眾勝上善根之主。發",
    "X08n0240_025:0670b18": "生無上菩提之心。住如來力。趣薩婆若。破諸魔業。淨",
    "X08n0240_025:0670b19": "眾生界。深入法性永離顛倒。善根大願皆悉不空。如",
    "X08n0240_025:0670b20": "是菩薩充滿其土。生如是處。有如是德。常作佛事。得",
    "X08n0240_025:0670b21": "佛菩提。清淨光明具法界智。現神通力。一身充滿一",
    "X08n0240_025:0670b22": "切法界。得大智慧。入一切智所行之境。善能分別無",
    "X08n0240_025:0670b23": "量無邊法界句義。於一切剎皆無所著。而能普現一",
    "X08n0240_025:0670b24": "切佛土。心如&#x8657;空無有所依。而能分別一切法界。善",
    "X08n0240_025:0670c01": "能入出不可思議甚深三昧。趣薩婆若。住諸佛剎。得",
    "X08n0240_025:0670c02": "諸佛力。開示演說阿僧祇法而無所畏。隨順三世諸",
    "X08n0240_025:0670c03": "佛善根。普照一切如來法界。悉能受持一切佛法。知",
    "X08n0240_025:0670c04": "阿僧祇諸語言法。善能演出不可思議差別音聲。入",
    "X08n0240_025:0670c05": "於無上佛自在地。普遊十方一切世界而無障礙。行",
    "X08n0240_025:0670c06": "於無諍無所依法。無所分別。修習增廣菩提之心。得",
    "X08n0240_025:0670c07": "善巧智。善知句義。能隨次第開示現說。願令如是諸",
    "X08n0240_025:0670c08": "大菩薩莊嚴其國。充滿分布隨順安住。熏修極熏修。",
    "X08n0240_025:0670c09": "純淨極純淨。恬然宴寂。於一佛剎。隨一方所。皆有如",
    "X08n0240_025:0670c10": "是無數無量。無邊無等。不可數不可稱。不可思不可",
    "X08n0240_025:0670c11": "量。不可說。不可說不可說諸大菩薩周&#x5FA7;充滿。如一",
    "X08n0240_025:0670c12": "方所。一切方所亦復如是。如一佛剎。盡&#x8657;空&#x5FA7;法界",
    "X08n0240_025:0670c13": "一切佛剎。悉亦如是。佛子。菩薩摩訶薩以諸善根方",
    "X08n0240_025:0670c14": "便迴向一切佛剎。方便迴向一切菩薩。方便迴向一",
    "X08n0240_025:0670c15": "切如來。方便迴向一切佛菩提。方便迴向一切廣大",
    "X08n0240_025:0670c16": "願。方便迴向一切出要道。方便迴向淨一切眾生界。",
    "X08n0240_025:0670c17": "方便迴向於一切世界。常見諸佛出興於世。方便迴",
    "X08n0240_025:0670c18": "向常見如來壽命無量。方便迴向常見諸佛&#x5FA7;周法",
    "X08n0240_025:0670c19": "界。轉無障礙不退法輪。佛子。菩薩摩訶薩以諸善根",
    "X08n0240_025:0670c20": "如是迴向時。普入一切佛國土故一切佛剎皆悉清",
    "X08n0240_025:0670c21": "淨。普至一切眾生界故一切菩薩皆悉清淨。普願一",
    "X08n0240_025:0670c22": "切諸佛國土佛出興故一切法界一切佛土。諸如來",
    "X08n0240_025:0670c23": "身超然出現。",
    "X08n0240_025:0670c24": "[0670c24] 第二佛子菩薩下人寶為嚴。亦即是前輔翼圓滿。",
    "X08n0240_025:0671a01": "文中三。初總願所成。次其諸菩薩下別顯前相。初",
    "X08n0240_025:0671a02": "總顯德。次善能下別顯有十八句。先明智慧圓。次",
    "X08n0240_025:0671a03": "深入下四句。明體實。次如是下結德嚴。言生如是",
    "X08n0240_025:0671a04": "處。即指前淨土。有如是德。即指向文。次常作佛事",
    "X08n0240_025:0671a05": "下顯業廣。於中分四。即四圓滿。初明事業圓滿。上",
    "X08n0240_025:0671a06": "辨佛業。今菩薩業。次得大智慧下即乘圓滿。大止",
    "X08n0240_025:0671a07": "妙觀以為乘故。文有八句。次趣薩婆若下無畏圓",
    "X08n0240_025:0671a08": "滿。內無災患。外無畏故。四隨順三世下即任持圓",
    "X08n0240_025:0671a09": "滿。於中先明能受。次知阿僧祇語言下明能說。次",
    "X08n0240_025:0671a10": "願令下結以嚴剎。初總彰人&#x5FA7;。次熏修下五句。結",
    "X08n0240_025:0671a11": "行德深。謂以止以觀。唯智唯悲。熏修身心。無有間",
    "X08n0240_025:0671a12": "斷。名極熏修。現惑不生。故名純淨。種習不起。名極",
    "X08n0240_025:0671a13": "純淨。恬和也。晏安也。恬和安寂即寂照之相也。次",
    "X08n0240_025:0671a14": "於一佛剎下別示&#x5FA7;相。兼顯數多。於中有三節。初",
    "X08n0240_025:0671a15": "一剎中有多數量。次以方例剎。後以剎例法界。如",
    "X08n0240_025:0671a16": "下僧祇品云。於一微細毛端處。有不可說諸普賢",
    "X08n0240_025:0671a17": "也。言如是者。如前具德也。已上通顯行願。下文總",
    "X08n0240_025:0671a18": "攝迴向。經云。佛子菩薩摩訶薩以諸善根下六行",
    "X08n0240_025:0671a19": "經。謂非唯但向佛淨土故。文有十句。初三句結前",
    "X08n0240_025:0671a20": "已說。後七句辨所未明。次佛子菩薩摩訶薩以諸",
    "X08n0240_025:0671a21": "善根如是迴向下。結行成益總收三種世間。",
    "X08n0240_025:0671a22": "[0671a22] 佛子。菩薩摩訶薩以如是等無比迴向。趣薩婆若。其",
    "X08n0240_025:0671a23": "心廣大猶如&#x8657;空無有限量。入不思議。知一切業及",
    "X08n0240_025:0671a24": "以果報皆悉寂滅。心常平等無有邊際。普能&#x5FA7;入一",
    "X08n0240_025:0671b01": "切法界。佛子。菩薩摩訶薩如是迴向時。不分別我及",
    "X08n0240_025:0671b02": "以我所。不分別佛及以佛法。不分別剎及以嚴淨。不",
    "X08n0240_025:0671b03": "分別眾生及以調伏。不分別業及業果報。不著於思",
    "X08n0240_025:0671b04": "及思所起。不壞因。不壞果。不取事。不取法。不謂生死",
    "X08n0240_025:0671b05": "有分別。不謂涅槃恒寂靜。不謂如來證佛境界。無有",
    "X08n0240_025:0671b06": "少法與法同止。",
    "X08n0240_025:0671b07": "[0671b07] 第二佛子至如是等下明離相迴向。即向實際。文",
    "X08n0240_025:0671b08": "中有二。先明見實智冥實際。後彰離妄德合實際。",
    "X08n0240_025:0671b09": "此二段返覆相成。今初初句牒前迴向菩提。其心",
    "X08n0240_025:0671b10": "已下正顯離相。寂照無涯。為入不思議。即事契真。",
    "X08n0240_025:0671b11": "故常平等。由此故能遍入。若事若理無礙法界。名",
    "X08n0240_025:0671b12": "為一切。次佛子下彰其離妄。文有十對。初六遮妄",
    "X08n0240_025:0671b13": "執有。以緣成無性故。次一遮妄執空。以即真故。不",
    "X08n0240_025:0671b14": "礙存故。不壞假名說實相故不壞因果。後三約雙",
    "X08n0240_025:0671b15": "遮空有。謂生死涅槃相待而有。俱空叵得。二約體",
    "X08n0240_025:0671b16": "融。佛即法界。不應以法界更證法界故。末句謂無",
    "X08n0240_025:0671b17": "有少法為智所入。亦無少智而入於如。[0671b17] 上通顯",
    "X08n0240_025:0671b18": "迴向菩提竟。",
    "X08n0240_025:0671b19": "[0671b19] 佛子。菩薩摩訶薩如是迴向時以諸善根普施眾生。",
    "X08n0240_025:0671b20": "決定成熟。平等教化。無相無緣。無稱量。無&#x8657;妄。遠離",
    "X08n0240_025:0671b21": "一切分別取著。",
    "X08n0240_025:0671b22": "[0671b22] 第二佛子下明迴向眾生。初句總明。謂即前迴向",
    "X08n0240_025:0671b23": "菩提時便以善根迴向眾生。故云如是迴向時也。",
    "X08n0240_025:0671b24": "次決定下別顯行相。有七句。初二句隨相。一無放",
    "X08n0240_025:0671c01": "捨心。二無冤親相。次五句離相。亦不見眾生相。二",
    "X08n0240_025:0671c02": "不取化緣。不稱量根性。四無能度我人。末句總結。",
    "X08n0240_025:0671c03": "即此七句已攝盡上向菩提行。[0671c03] 上通明迴向之",
    "X08n0240_025:0671c04": "行。",
    "X08n0240_025:0671c05": "[0671c05] 菩薩摩訶薩如是迴向已。得無盡善根。所謂念三世",
    "X08n0240_025:0671c06": "一切諸佛故得無盡善根。念一切菩薩故得無盡善",
    "X08n0240_025:0671c07": "根。淨諸佛剎故得無盡善根。淨一切眾生界故得無",
    "X08n0240_025:0671c08": "盡善根。深入法界故得無盡善根。修無量心等&#x8657;空",
    "X08n0240_025:0671c09": "界故得無盡善根。深解一切佛境界故得無盡善根。",
    "X08n0240_025:0671c10": "於菩薩業勤修習故得無盡善根。了達三世故得無",
    "X08n0240_025:0671c11": "盡善根。佛子。菩薩摩訶薩以一切善根如是迴向時。",
    "X08n0240_025:0671c12": "了一切眾生界無有眾生。解一切法無有壽命。知一",
    "X08n0240_025:0671c13": "切法無有作者。悟一切法無補伽羅。了一切法無有",
    "X08n0240_025:0671c14": "忿諍。觀一切法皆從緣起無有住處。知一切物皆無",
    "X08n0240_025:0671c15": "所依。了一切剎悉無所住。觀一切菩薩行亦無處所。",
    "X08n0240_025:0671c16": "見一切境界無悉所有。佛子。菩薩摩訶薩如是迴向",
    "X08n0240_025:0671c17": "時。眼終不見不淨佛剎。亦復不見異相眾生。無有少",
    "X08n0240_025:0671c18": "法為智所入。亦無少智而入於法。解如來身非如&#x8657;",
    "X08n0240_025:0671c19": "空。一切功德無量妙法所圓滿故。於一切處。令諸眾",
    "X08n0240_025:0671c20": "生積集善根悉充足故。佛子。此菩薩摩訶薩於念念",
    "X08n0240_025:0671c21": "中。得不可說不可說十力地。具足一切福德。成就清",
    "X08n0240_025:0671c22": "淨善根。為一切眾生福田。此菩薩摩訶薩成就如意",
    "X08n0240_025:0671c23": "摩尼功德藏。隨有所須一切樂具悉皆得故。隨所遊",
    "X08n0240_025:0671c24": "方。悉能嚴淨一切國土。隨所行處。令不可說不可說",
    "X08n0240_025:0672a01": "眾生皆悉清淨。攝取福德。修治諸行故。佛子。菩薩摩",
    "X08n0240_025:0672a02": "訶薩如是迴向時修一切菩薩行。福德殊勝。色相無",
    "X08n0240_025:0672a03": "比。威力光明超諸世間。魔及魔民莫能瞻對。善根具",
    "X08n0240_025:0672a04": "足。大願成就。其心彌廣等一切智。於一念中。悉能周",
    "X08n0240_025:0672a05": "&#x5FA7;無量佛剎。智力無量。了達一切諸佛境界。於一切",
    "X08n0240_025:0672a06": "佛得深信解。住無邊智。菩提心力。廣大如法界。究竟",
    "X08n0240_025:0672a07": "如&#x8657;空。佛子。是名菩薩摩訶薩第五無盡功德藏迴",
    "X08n0240_025:0672a08": "向。",
    "X08n0240_025:0672a09": "[0672a09] 大文第三結行成德。有四佛子。兼此為五。即為五",
    "X08n0240_025:0672a10": "段。初成無盡善根德。次佛子至以一切善根下。成",
    "X08n0240_025:0672a11": "二空智慧德。文有十句。初四我空。後六法空。次佛",
    "X08n0240_025:0672a12": "子至如是迴向時下。成境界清淨德。次佛子至於",
    "X08n0240_025:0672a13": "念念中下。明福智無盡德。次佛子至如是迴向時",
    "X08n0240_025:0672a14": "下。明福智超勝德。次佛子是名下依釋結名。",
    "X08n0240_025:0672a15": "[0672a15] 菩薩摩訶薩住此迴向得十種無盡藏。何等為十。所",
    "X08n0240_025:0672a16": "謂得見佛無盡藏。於一毛孔見阿僧祇諸佛出興世",
    "X08n0240_025:0672a17": "故。得入法無盡藏。以佛智力觀一切法悉入一法故。",
    "X08n0240_025:0672a18": "得憶持無盡藏。受持一切佛所說法無忘失故。得決",
    "X08n0240_025:0672a19": "定慧無盡藏。善知一切佛所說法祕密方便故。得解",
    "X08n0240_025:0672a20": "義趣無盡藏。善知諸法理趣分齊故。得無邊悟解無",
    "X08n0240_025:0672a21": "盡藏。以如&#x8657;空智通達三世一切法故。得福德無盡",
    "X08n0240_025:0672a22": "藏。充滿一切諸眾生意不可盡故。得勇猛智覺無盡",
    "X08n0240_025:0672a23": "藏。悉能除滅一切眾生愚癡翳故。得決定辯才無盡",
    "X08n0240_025:0672a24": "藏。演說一切佛平等法。令諸眾生悉解了故。得十力",
    "X08n0240_025:0672b01": "無畏無盡藏。具足一切菩薩所行以離垢繒而繫其",
    "X08n0240_025:0672b02": "頂至無障礙一切智故。是為十。佛子。菩薩摩訶薩以",
    "X08n0240_025:0672b03": "一切善根迴向時。得此十種無盡藏。",
    "X08n0240_025:0672b04": "[0672b04] 第二菩薩下辨位果。何等下徵。所謂下釋。有十句。",
    "X08n0240_025:0672b05": "皆先標名。次釋義。後是為下結。十種無盡藏。初六",
    "X08n0240_025:0672b06": "自利。次三利他。後一攝行成果。",
    "X08n0240_025:0672b07": "[0672b07] 爾時金剛幢菩薩。承佛神力。普觀十方。而說頌言。",
    "X08n0240_025:0672b08": " 菩薩成就深心力  普於諸法得自在",
    "X08n0240_025:0672b09": " 以其勸請隨喜福  無礙方便善迴向",
    "X08n0240_025:0672b10": " 三世所有諸如來  嚴淨佛剎&#x5FA7;世間",
    "X08n0240_025:0672b11": " 所有功德靡不具  迴向淨剎亦如是",
    "X08n0240_025:0672b12": " 三世所有諸佛法  菩薩皆悉諦思惟",
    "X08n0240_025:0672b13": " 以心攝取無有餘  如是莊嚴諸佛剎",
    "X08n0240_025:0672b14": " 盡於三世所有劫  讚一佛剎諸功德",
    "X08n0240_025:0672b15": " 三世諸劫猶可盡  佛剎功德無窮盡",
    "X08n0240_025:0672b16": " 如是一切諸佛剎  菩薩悉見無有餘",
    "X08n0240_025:0672b17": " 總以莊嚴一佛土  一切佛土悉如是",
    "X08n0240_025:0672b18": " 有諸佛子心清淨  悉從如來法化生",
    "X08n0240_025:0672b19": " 一切功德莊嚴心  一切佛剎皆充滿",
    "X08n0240_025:0672b20": " 彼諸菩薩亦具足  無量相好莊嚴身",
    "X08n0240_025:0672b21": " 辯才演說&#x5FA7;世間  譬如大海無窮盡",
    "X08n0240_025:0672b22": " 菩薩安住諸三昧  一切所行皆具足",
    "X08n0240_025:0672b23": " 其心清淨無與等  光明普照十方界",
    "X08n0240_025:0672b24": " 如是無餘諸佛剎  此諸菩薩皆充滿",
    "X08n0240_025:0672c01": " 未曾憶念聲聞乘  亦復不求緣覺道",
    "X08n0240_025:0672c02": " 菩薩如是心清淨  善根迴向諸群生",
    "X08n0240_025:0672c03": " 普欲令其成正道  具足了知諸佛法",
    "X08n0240_025:0672c04": " 十方所有眾魔怨  菩薩威力悉摧破",
    "X08n0240_025:0672c05": " 勇猛智慧無能勝  決定修行究竟法",
    "X08n0240_025:0672c06": " 菩薩以此大願力  所有迴向無留礙",
    "X08n0240_025:0672c07": " 入於無盡功德藏  去來現在常無盡",
    "X08n0240_025:0672c08": " 菩薩善觀諸行法  了達其性不自在",
    "X08n0240_025:0672c09": " 既知諸法性如是  不妄取業及果報",
    "X08n0240_025:0672c10": " 無有色法無色法  亦無有想無無想",
    "X08n0240_025:0672c11": " 有法無法皆悉無  了知一切無所得",
    "X08n0240_025:0672c12": " 一切諸法因緣生  體性非有亦非無",
    "X08n0240_025:0672c13": " 而於因緣及所起  畢竟於中無取著",
    "X08n0240_025:0672c14": " 一切眾生語言處  於中畢竟無所得",
    "X08n0240_025:0672c15": " 了知明相皆分別  明解諸法悉無我",
    "X08n0240_025:0672c16": " 如眾生性本寂滅  如是了知一切法",
    "X08n0240_025:0672c17": " 三世所攝無有餘  剎及諸業皆平等",
    "X08n0240_025:0672c18": " 以如是智而迴向  隨其悟解福業生",
    "X08n0240_025:0672c19": " 此諸福相亦如解  豈復於中有可得",
    "X08n0240_025:0672c20": " 如是迴向心無垢  永不稱量諸法性",
    "X08n0240_025:0672c21": " 了達其性皆非性  不住世間亦不出",
    "X08n0240_025:0672c22": " 一切所行眾善業  悉以迴向諸&#x7FA3;生",
    "X08n0240_025:0672c23": " 莫不了達其真性  所有分別皆除遣",
    "X08n0240_025:0672c24": " 所有一切&#x8657;妄見  悉皆棄捨無有餘",
    "X08n0240_025:0673a01": " 離諸熱惱恒清涼  住於解脫無礙地",
    "X08n0240_025:0673a02": " 菩薩不壞一切法  亦不滅壞諸法性",
    "X08n0240_025:0673a03": " 解了諸法猶如響  悉於一切無所著",
    "X08n0240_025:0673a04": " 了知三世諸眾生  悉從因緣和合起",
    "X08n0240_025:0673a05": " 亦知心樂及習氣  未曾滅壞一切法",
    "X08n0240_025:0673a06": " 了達業性非是業  而亦不違諸法相",
    "X08n0240_025:0673a07": " 又亦不壞業果報  說諸法性從緣起",
    "X08n0240_025:0673a08": " 了知眾生無有生  亦無眾生可流轉",
    "X08n0240_025:0673a09": " 無實眾生而可說  但依世俗假宣示",
    "X08n0240_025:0673a10": "[0673a10] 第二偈頌有二十五偈。初一偈總頌所迴善根。餘",
    "X08n0240_025:0673a11": "二十四偈雙頌前迴向善根。及結行成益。於中先",
    "X08n0240_025:0673a12": "有十一偈頌隨相。次十三偈頌離相。第五迴向竟。",
    "X08n0240_025:0673a13": "[0673a13] 佛子。云何為菩薩摩訶薩隨順堅固一切善根迴向。",
    "X08n0240_025:0673a14": "[0673a14] 第六隨順堅固一切善根迴向。長行亦二。謂位行",
    "X08n0240_025:0673a15": "位果。行中釋名者。謂所修事善。皆悉順入堅固法",
    "X08n0240_025:0673a16": "性。故下文云則為隨順真實住。本分名入一切平",
    "X08n0240_025:0673a17": "等善根。入即隨順。平等即堅固。平等之理不可壞",
    "X08n0240_025:0673a18": "故。若順等理則順諸善根。故下文云則為隨順佛",
    "X08n0240_025:0673a19": "住等。此則不唯事順於理。理事相順。受平等名。如",
    "X08n0240_025:0673a20": "此平等方名堅固。此約所迴善根。及所向實際。以",
    "X08n0240_025:0673a21": "立斯名。亦可名為堅固之善根。堅固即善根。若以",
    "X08n0240_025:0673a22": "隨順望堅固善根。亦通三義。即以無礙善根而為",
    "X08n0240_025:0673a23": "其性。",
    "X08n0240_025:0673a24": "[0673a24] 佛子。此菩薩摩訶薩。或為帝王臨御大國威德廣被。",
    "X08n0240_025:0673b01": "名震天下。凡諸怨敵靡不歸順。發號施令悉依正法。",
    "X08n0240_025:0673b02": "執持一蓋溥蔭萬方。周行率土所向無礙。以離垢繒",
    "X08n0240_025:0673b03": "而繫其頂。於法自在見者咸伏。不刑不罰感德從化。",
    "X08n0240_025:0673b04": "以四攝法攝諸眾生。為轉輪王一切周給。菩薩摩訶",
    "X08n0240_025:0673b05": "薩安住如是自在功德。有大眷屬不可沮壞。離眾過",
    "X08n0240_025:0673b06": "失見者無厭。福德莊嚴相好圓滿。形體支分均調具",
    "X08n0240_025:0673b07": "足。獲那羅延堅固之身。大力成就無能屈伏。得清淨",
    "X08n0240_025:0673b08": "業離諸業障。具足修行一切布施。或施飲食及諸上",
    "X08n0240_025:0673b09": "味。或施車乘。或施衣服。或施華鬘雜香塗香&#x7240;座房",
    "X08n0240_025:0673b10": "舍及所住處。上妙燈燭病緣湯藥寶器寶車調良象",
    "X08n0240_025:0673b11": "馬悉皆嚴飾歡喜布施。或有來乞王所處座。若蓋若",
    "X08n0240_025:0673b12": "傘。幢旛寶物諸莊嚴具頂上寶冠髻中明珠。乃至王",
    "X08n0240_025:0673b13": "位皆無所&#x608B;。若見眾生在牢獄中。捨諸財寶妻子眷",
    "X08n0240_025:0673b14": "屬乃至以身救彼令脫。若見獄囚將欲被戮。即捨其",
    "X08n0240_025:0673b15": "身以代彼命。或見來乞連膚頂髮。歡喜施與亦無所",
    "X08n0240_025:0673b16": "&#x608B;。眼耳鼻舌及以牙齒頭頂手足。血肉骨髓。心腎肝",
    "X08n0240_025:0673b17": "肺。大腸小腸厚皮薄皮。手足諸指連肉爪甲。以歡喜",
    "X08n0240_025:0673b18": "心盡皆施與。或為求請未曾有法。投身而下深大火",
    "X08n0240_025:0673b19": "坑。或為護持如來正法。以身忍受一切苦毒。或為求",
    "X08n0240_025:0673b20": "法乃至一字。悉能&#x5FA7;捨四海之內一切所有。恒以正",
    "X08n0240_025:0673b21": "法化導&#x7FA3;生。令修善行捨離諸惡。若見眾生損敗他",
    "X08n0240_025:0673b22": "形。慈心救之令捨罪業。若見如來成最正覺稱揚讚",
    "X08n0240_025:0673b23": "歎普使聞知。或施於地。造立僧坊房舍殿堂以為住",
    "X08n0240_025:0673b24": "處。及施僮僕供承作役。或以自身施來乞者。或施於",
    "X08n0240_025:0673c01": "佛。為救法故歡喜踊躍。為眾生故承事供養。或捨王",
    "X08n0240_025:0673c02": "位城邑聚落宮殿園林妻子眷屬。隨所乞求悉滿其",
    "X08n0240_025:0673c03": "願。或捨一切資生之物。普設無遮大施之會。其中眾",
    "X08n0240_025:0673c04": "生種種福田。或從遠來。或從近來。或賢或愚。或好或",
    "X08n0240_025:0673c05": "醜。若男若女。人與非人。心行不同。所求各異。等皆施",
    "X08n0240_025:0673c06": "與悉令滿足。佛子。菩薩摩訶薩如是施時發善攝心",
    "X08n0240_025:0673c07": "悉以迴向。所謂善攝色隨順堅固一切善根。善攝受",
    "X08n0240_025:0673c08": "想行識。隨順堅固一切善根。善攝王位。隨順堅固一",
    "X08n0240_025:0673c09": "切善根。善攝眷屬。隨順堅固一切善根。善攝資具。隨",
    "X08n0240_025:0673c10": "順堅固一切善根。善攝惠施。隨順堅固一切善根。",
    "X08n0240_025:0673c11": "[0673c11] 第二廣釋中二。先明行所依身。次明依身起行。所",
    "X08n0240_025:0673c12": "依身中先得位。以身為萬行之本。位為行道之地。",
    "X08n0240_025:0673c13": "今帝王等。明得位。然有位必有德。故次名具德。經",
    "X08n0240_025:0673c14": "云威德廣被。下四行經明統領自在德。次云菩薩",
    "X08n0240_025:0673c15": "安住如是下三行餘經。明正報殊勝德。次依身起",
    "X08n0240_025:0673c16": "行。具足修行一切布施下。先明隨相迴向。次離相。",
    "X08n0240_025:0673c17": "初即迴向菩提及迴向眾生。次離相即迴向實際。",
    "X08n0240_025:0673c18": "今隨相中有三段。初總標列善根迴向。次依標廣",
    "X08n0240_025:0673c19": "顯善根迴向。三總結多門善根迴向。今初標列中",
    "X08n0240_025:0673c20": "云具足修行一切布施。即所施之物。十九行經總",
    "X08n0240_025:0673c21": "列於此。後別開有六十門。次云其中眾生。辨所施",
    "X08n0240_025:0673c22": "田。皆施與者不揀賢愚等。悉令滿足。隨所求故。次",
    "X08n0240_025:0673c23": "佛子如是施時下顯能施迴向之心。望前是能施",
    "X08n0240_025:0673c24": "迴向之心。故云如是施時發善攝心。望後是能迴",
    "X08n0240_025:0674a01": "向心故。故云發善攝心。如是迴向故。故下諸門迴",
    "X08n0240_025:0674a02": "向之內皆以此心貫之。所謂下列有六善攝。總收",
    "X08n0240_025:0674a03": "上來能施所施及以施物。",
    "X08n0240_025:0674a04": "[0674a04] 佛子。菩薩摩訶薩隨所施物無量無邊。以彼善根如",
    "X08n0240_025:0674a05": "是迴向。所謂以上妙食施眾生時其心清淨。於所施",
    "X08n0240_025:0674a06": "物無貪無著。無所顧&#x608B;。具足行施。願一切眾生得智",
    "X08n0240_025:0674a07": "慧食。心無障礙。了知食性無所貪著。但樂法喜出離",
    "X08n0240_025:0674a08": "之食。智慧充滿。以法堅住。攝取善根。法身智身清淨",
    "X08n0240_025:0674a09": "遊行。哀愍眾生。為作福田現受摶食。是為菩薩摩訶",
    "X08n0240_025:0674a10": "薩布施食時善根迴向。",
    "X08n0240_025:0674a11": "[0674a11] 第二佛子下隨文別釋中。先總標施行。次所謂下",
    "X08n0240_025:0674a12": "一一別釋。有六十門。內一一皆四。一施行。二迴向。",
    "X08n0240_025:0674a13": "三雙結二行。四迴向所為。若闕所為則但有三。亦",
    "X08n0240_025:0674a14": "可合後二段為雙結所為。此科宜記。今第一施食。",
    "X08n0240_025:0674a15": "以食為世命。貴賤同依。故首明之。文但有三。先明",
    "X08n0240_025:0674a16": "施行。言其心清淨。離施過故。謂不求名利果報及",
    "X08n0240_025:0674a17": "怖畏等而行施故。不貪著者是無貪思。無顧慳者",
    "X08n0240_025:0674a18": "是無慳思。又施時無貪著。施已無顧&#x608B;。隨所施行。",
    "X08n0240_025:0674a19": "與眾生共。兼於理事。名為具足。此心在初。亦貫下",
    "X08n0240_025:0674a20": "諸段。次願一切眾生下迴向行。然其所願正為眾",
    "X08n0240_025:0674a21": "生。令得成佛即迴向菩提。下皆準之。是為下雙結",
    "X08n0240_025:0674a22": "二行。",
    "X08n0240_025:0674a23": "[0674a23] 佛子。菩薩摩訶薩若施飲時。以此善根如是迴向。所",
    "X08n0240_025:0674a24": "謂願一切眾生飲法味水。精勤修習。具菩薩道。斷世",
    "X08n0240_025:0674b01": "渴愛。常求佛智離欲境界。得法喜樂。從清淨法而生",
    "X08n0240_025:0674b02": "其身。常以三昧調攝其心。入智慧海。興大法雲。&#x9714;大",
    "X08n0240_025:0674b03": "法雨。是為菩薩摩訶薩布施飲時善根迴向。",
    "X08n0240_025:0674b04": "[0674b04] 第二施飲中亦三。初施行。次以下二句。牒起。次所",
    "X08n0240_025:0674b05": "謂下別顯願相。下皆倣此。然所願即順物而發迴",
    "X08n0240_025:0674b06": "向之願。一一皆然。",
    "X08n0240_025:0674b07": "[0674b07] 佛子。菩薩摩訶薩布施種種清淨上味。所謂辛酸&#x918E;",
    "X08n0240_025:0674b08": "淡及以甘苦種種諸味。潤澤具足。能令四大安隱調",
    "X08n0240_025:0674b09": "和。肌體盈滿。氣力彊壯。其心清淨常得歡喜。咽咀之",
    "X08n0240_025:0674b10": "時不欬不逆。諸根名利。內藏充實。毒不能侵。病不能",
    "X08n0240_025:0674b11": "傷。始終無患永得安樂。以此善根如是迴向。所謂願",
    "X08n0240_025:0674b12": "一切眾生得最上味。甘露充滿。願一切眾生得法智",
    "X08n0240_025:0674b13": "味。了知一切諸味業用。願一切眾生得無量法味。了",
    "X08n0240_025:0674b14": "達法界。安住實際大法城中。願一切眾生作大法雲",
    "X08n0240_025:0674b15": "周&#x5FA7;法界。普雨法雨。教化調伏一切眾生。願一切眾",
    "X08n0240_025:0674b16": "生得勝智味。無上法喜充滿身心。願一切眾生得無",
    "X08n0240_025:0674b17": "貪著一切上味。不染世間一切諸味。常勤修習一切",
    "X08n0240_025:0674b18": "佛法。願一切眾生得一法味。了諸佛法悉無差別。願",
    "X08n0240_025:0674b19": "一切眾生得最勝味。乘一切智終無退轉。願一切眾",
    "X08n0240_025:0674b20": "生得入諸佛無異法味。悉能分別一切諸根。願一切",
    "X08n0240_025:0674b21": "眾生法味增益。常得滿足無礙佛法。是為菩薩摩訶",
    "X08n0240_025:0674b22": "薩布施味時善根迴向。為令一切眾生勤修福德。皆",
    "X08n0240_025:0674b23": "悉具足無礙智身故。",
    "X08n0240_025:0674b24": "[0674b24] 第三施味。願得上味者佛但食入口悉為甘露。",
    "X08n0240_025:0674c01": "[0674c01] 佛子。菩薩摩訶薩施車乘時以諸善根如是迴向。所",
    "X08n0240_025:0674c02": "謂願一切眾生皆得具足一切智乘。乘於大乘。不可",
    "X08n0240_025:0674c03": "壞乘。最勝乘。最上乘。速疾乘。大力乘。福德具足乘。出",
    "X08n0240_025:0674c04": "世間乘。出生無量諸菩薩乘。是為菩薩摩訶薩施車",
    "X08n0240_025:0674c05": "乘時善根迴向。",
    "X08n0240_025:0674c06": "[0674c06] 第四施車乘。義通車馬。願中皆約代步。以後第十",
    "X08n0240_025:0674c07": "六別施車故。",
    "X08n0240_025:0674c08": "[0674c08] 佛子。菩薩摩訶薩布施衣時以諸善根如是迴向。所",
    "X08n0240_025:0674c09": "謂願一切眾生得慚愧衣以覆其身。捨離邪道露形",
    "X08n0240_025:0674c10": "惡法。顏色潤澤。皮膚細&#x8F2D;。成就諸佛第一之樂。得最",
    "X08n0240_025:0674c11": "清淨一切種智。是為菩薩摩訶薩布施衣時善根迴",
    "X08n0240_025:0674c12": "向。",
    "X08n0240_025:0674c13": "[0674c13] 第五施衣。施衣能感妙色。以衣禦寒。令顏色潤澤",
    "X08n0240_025:0674c14": "故。",
    "X08n0240_025:0674c15": "[0674c15] 佛子。菩薩摩訶薩常以種種名華布施。所謂微妙香",
    "X08n0240_025:0674c16": "華。種種色華。無量奇妙華。善見華。可喜樂華。一切時",
    "X08n0240_025:0674c17": "華。天華。人華。世所珍愛華。甚芬馥悅意華。以如是等",
    "X08n0240_025:0674c18": "無量妙華。供養一切現在諸佛及佛滅後所有塔廟。",
    "X08n0240_025:0674c19": "或以供養說法之人。或以供養比丘僧寶一切菩薩",
    "X08n0240_025:0674c20": "諸善知識聲聞獨覺父母宗親下至自身及餘一切",
    "X08n0240_025:0674c21": "貧窮孤露。布施之時。以諸善根如是迴向。所謂願一",
    "X08n0240_025:0674c22": "切眾生皆得諸佛三昧之華。悉能開敷一切諸法。願",
    "X08n0240_025:0674c23": "一切眾生皆得如佛見者歡喜心無厭足。願一切眾",
    "X08n0240_025:0674c24": "生所見順愜。心無動亂。願一切眾生具行廣大清淨",
    "X08n0240_025:0675a01": "之業。願一切眾生常念善友心無變異。願一切眾生",
    "X08n0240_025:0675a02": "如阿伽陀藥。能除一切煩惱眾毒。願一切眾生成滿",
    "X08n0240_025:0675a03": "大願。皆悉得為無上智王。願一切眾生智慧日光破",
    "X08n0240_025:0675a04": "愚癡暗。願一切眾生菩提淨月增長滿足。願一切眾",
    "X08n0240_025:0675a05": "生入大寶州見善知識具足成就一切善根。是為菩",
    "X08n0240_025:0675a06": "薩摩訶薩布施華時善根迴向。為令眾生皆得清淨",
    "X08n0240_025:0675a07": "無礙智故。",
    "X08n0240_025:0675a08": "[0675a08] 第六施華。先列施物。後供養下明所施田。及自身",
    "X08n0240_025:0675a09": "者。身為福田。足法器故。依之進道。故施自身勝施",
    "X08n0240_025:0675a10": "外道無量。",
    "X08n0240_025:0675a11": "[0675a11] 佛子。菩薩摩訶薩布施鬘時以諸善根如是迴向。所",
    "X08n0240_025:0675a12": "謂願一切眾生人所樂見。見者欽歎。見者親善。見者",
    "X08n0240_025:0675a13": "愛樂。見者渴仰。見者除憂。見者生喜。見者離惡。見者",
    "X08n0240_025:0675a14": "常得親近於佛。見者清淨獲一切智。是為菩薩摩訶",
    "X08n0240_025:0675a15": "薩布施鬘時善根迴向。",
    "X08n0240_025:0675a16": "[0675a16] 第七施鬘。鬘者貫華如環而為首飾。或以瓔身。",
    "X08n0240_025:0675a17": "[0675a17] 佛子。菩薩摩訶薩布施香時以諸善根如是迴向。願",
    "X08n0240_025:0675a18": "一切眾生具足戒香。得不缺戒。不雜戒。不汙戒。無悔",
    "X08n0240_025:0675a19": "戒。離纏戒。無熱戒。無犯戒。無邊戒。出世戒。菩薩波羅",
    "X08n0240_025:0675a20": "蜜戒。願一切眾生以是戒故皆得成就諸佛戒身。是",
    "X08n0240_025:0675a21": "為菩薩摩訶薩布施香時善根迴向。為令眾生悉得",
    "X08n0240_025:0675a22": "圓滿無礙戒蘊故。",
    "X08n0240_025:0675a23": "[0675a23] 第八施香。準下十度萬行皆香。此&#x5FA7;語戒者翻破",
    "X08n0240_025:0675a24": "戒之穢故。有十二願。一不缺謂具持三聚。二不雜",
    "X08n0240_025:0675b01": "謂不雜外道。三不汙謂無染心。涅槃云乃至染環",
    "X08n0240_025:0675b02": "釧聲。亦名汙菩薩戒。四無悔謂不犯重故。犯重之",
    "X08n0240_025:0675b03": "人多生悔恨。五不纏謂設有誤犯深慚愧故。知其",
    "X08n0240_025:0675b04": "故犯。數犯不生慚愧。深愛著犯。見犯是福。名之謂",
    "X08n0240_025:0675b05": "纏。六無熱。七無犯。謂定共相應故無惑熱。常持如",
    "X08n0240_025:0675b06": "初故無犯。九無邊。十出世謂道共相應。離斷常邊。",
    "X08n0240_025:0675b07": "成出世行故。十波羅蜜者謂遠離二乘圓修十度",
    "X08n0240_025:0675b08": "方名不犯菩薩律儀。是智所讚戒。末句結因成果。",
    "X08n0240_025:0675b09": "謂五分之一。",
    "X08n0240_025:0675b10": "[0675b10] 佛子。菩薩摩訶薩施塗香時以諸善根如是迴向。所",
    "X08n0240_025:0675b11": "謂願一切眾生施香普熏。悉能惠捨一切所有。願一",
    "X08n0240_025:0675b12": "切眾生戒香普熏。得於如來究竟淨戒。願一切眾生",
    "X08n0240_025:0675b13": "忍香普熏。離於一切險害之心。願一切眾生精進香",
    "X08n0240_025:0675b14": "普熏。常服大乘精進甲冑。願一切眾生定香普熏。安",
    "X08n0240_025:0675b15": "住諸佛現前三昧。願一切眾生慧香普熏。一念得成",
    "X08n0240_025:0675b16": "無上智王。願一切眾生法香普熏。於無上法得無所",
    "X08n0240_025:0675b17": "畏。願一切眾生德香普熏。成就一切大功德智。願一",
    "X08n0240_025:0675b18": "切眾生菩提香普熏。得佛十力到於彼岸。願一切眾",
    "X08n0240_025:0675b19": "生清淨白法妙香普熏。永滅一切不善之法。是為菩",
    "X08n0240_025:0675b20": "薩摩訶薩施塗香時善根迴向。",
    "X08n0240_025:0675b21": "[0675b21] 第九施塗香。十度皆有熏發資長菩提心。辟除蔽",
    "X08n0240_025:0675b22": "惡。俱得稱香。",
    "X08n0240_025:0675b23": "[0675b23] 佛子。菩薩摩訶薩施&#x7240;座時以諸善根如是迴向。所",
    "X08n0240_025:0675b24": "謂願一切眾生得諸天&#x7240;座。證大智慧。願一切眾生",
    "X08n0240_025:0675c01": "得賢聖&#x7240;座。捨凡夫意住菩提心。願一切眾生得安",
    "X08n0240_025:0675c02": "樂&#x7240;座。永離一切生死苦惱。願一切眾生得究竟&#x7240;",
    "X08n0240_025:0675c03": "座。得見諸佛自在神通。願一切眾生得平等&#x7240;座。恒",
    "X08n0240_025:0675c04": "普熏修一切善法。願一切眾生得最勝&#x7240;座。具清淨",
    "X08n0240_025:0675c05": "業世無與等。願一切眾生得安隱&#x7240;座。證真實法具",
    "X08n0240_025:0675c06": "足究竟。願一切眾生得清淨&#x7240;座。修習如來淨智境",
    "X08n0240_025:0675c07": "界。願一切眾生得安住&#x7240;座。得善知識常隨覆護。願",
    "X08n0240_025:0675c08": "一切眾生得師子&#x7240;座。常如如來右&#x8107;而臥。是為菩",
    "X08n0240_025:0675c09": "薩摩訶薩施&#x7240;座時善根迴向。為令眾生修習正念",
    "X08n0240_025:0675c10": "善護諸根故。",
    "X08n0240_025:0675c11": "[0675c11] 第十施&#x7240;座。後第十八有別明施座。故晉譯此為",
    "X08n0240_025:0675c12": "&#x7240;敷。深見當也。",
    "X08n0240_025:0675c13": "[0675c13] 佛子。菩薩摩訶薩施房舍時以諸善根如是迴向。所",
    "X08n0240_025:0675c14": "謂願一切眾生皆得安住清淨佛剎。精勤修習一切",
    "X08n0240_025:0675c15": "功德。安住甚深三昧境界。捨離一切住處執著。了諸",
    "X08n0240_025:0675c16": "住處皆無所有。離諸世間住一切智。攝取一切諸佛",
    "X08n0240_025:0675c17": "所住。住究竟道安樂住處。恒住第一清淨善根。終不",
    "X08n0240_025:0675c18": "捨離佛無上住處。是為菩薩摩訶薩施房舍時善根",
    "X08n0240_025:0675c19": "迴向。為欲利益一切眾生隨其所應思惟救護故。",
    "X08n0240_025:0675c20": "[0675c20] 第十一施房舍。言不捨佛無上住者。住大寂室故。",
    "X08n0240_025:0675c21": "[0675c21] 佛子。菩薩摩訶薩施住處時以諸善根如是迴向。所",
    "X08n0240_025:0675c22": "謂願一切眾生常獲善利其心安樂。願一切眾生依",
    "X08n0240_025:0675c23": "如來住。依大智住。依善知識住。依尊勝住。依善行住。",
    "X08n0240_025:0675c24": "依大慈住。依大悲住。依六波羅蜜住。依大菩提心住。",
    "X08n0240_025:0676a01": "依一切菩薩道住。是為菩薩摩訶薩施住處時善根",
    "X08n0240_025:0676a02": "迴向。為令一切福德清淨故。究竟清淨故。智清淨故。",
    "X08n0240_025:0676a03": "道清淨故。法清淨故。戒清淨故。志樂清淨故。信解清",
    "X08n0240_025:0676a04": "淨故。願清淨故。一切神通功德清淨故。",
    "X08n0240_025:0676a05": "[0676a05] 第十二施住處。言住處謂僧坊等。",
    "X08n0240_025:0676a06": "[0676a06] 佛子。菩薩摩訶薩施諸燈明所謂酥燈。油燈。寶燈。摩",
    "X08n0240_025:0676a07": "尼燈。漆燈。火燈。沉水燈。栴檀燈。一切香燈。無量色光",
    "X08n0240_025:0676a08": "燈。施如是等無量燈時。為欲利益一切眾生。為欲攝",
    "X08n0240_025:0676a09": "受一切眾生。以此善根如是迴向。所謂願一切眾生",
    "X08n0240_025:0676a10": "得無量光普照一切諸佛正法。願一切眾生得清淨",
    "X08n0240_025:0676a11": "光照見世間極微細色。願一切眾生得離翳光了眾",
    "X08n0240_025:0676a12": "生界空無所有。願一切眾生得無邊光身出妙光普",
    "X08n0240_025:0676a13": "照一切。願一切眾生得普照光於諸佛法心無退轉。",
    "X08n0240_025:0676a14": "願一切眾生得佛淨光一切剎中悉皆顯現。願一切",
    "X08n0240_025:0676a15": "眾生得無礙光一光&#x5FA7;照一切法界。願一切眾生得",
    "X08n0240_025:0676a16": "無斷光照諸佛剎光明不斷。願一切眾生得智幢光",
    "X08n0240_025:0676a17": "普照世間。願一切眾生得無量色光照一切剎示現",
    "X08n0240_025:0676a18": "神力。菩薩如是施燈明時。為欲利益一切眾生安樂",
    "X08n0240_025:0676a19": "一切眾生故。以此善根隨逐眾生。以此善根攝受眾",
    "X08n0240_025:0676a20": "生。以此善根分布眾生。以此善根慈愍眾生。以此善",
    "X08n0240_025:0676a21": "根覆育眾生。以此善根救護眾生。以此善根充滿眾",
    "X08n0240_025:0676a22": "生。以此善根緣念眾生。以此善根等益眾生。以此善",
    "X08n0240_025:0676a23": "根觀察眾生。是為菩薩摩訶薩施燈明時善根迴向。",
    "X08n0240_025:0676a24": "如是迴向無有障礙。普令眾生住善根中。",
    "X08n0240_025:0676b01": "[0676b01] 第十三施燈。言寶燈者如夜光之類。以沈水旃檀",
    "X08n0240_025:0676b02": "香。用和酥油。無量色者然膏色白。然漆色赤。然油",
    "X08n0240_025:0676b03": "色黃。然油色綠。如是種種願中。瑜伽明施燈得淨",
    "X08n0240_025:0676b04": "眼報。燒燃燈供佛。大能滅罪生福。令發願言。當以",
    "X08n0240_025:0676b05": "大海為油。須彌為炷。然大明燈。照佛剎海。供養無",
    "X08n0240_025:0676b06": "休。又願法門之燈。大願為炷等。今文願中具身智",
    "X08n0240_025:0676b07": "二光。並可思準。",
    "X08n0240_025:0676b08": "[0676b08] 佛子。菩薩摩訶薩施湯藥時以諸善根如是迴向。所",
    "X08n0240_025:0676b09": "謂願一切眾生於諸蓋纏究竟得出。願一切眾生永",
    "X08n0240_025:0676b10": "離病身得如來身。願一切眾生作大良藥滅除一切",
    "X08n0240_025:0676b11": "不善之病。願一切眾生成阿伽陀藥安住菩薩不退",
    "X08n0240_025:0676b12": "轉地。願一切眾生成如來藥能拔一切煩惱毒箭。願",
    "X08n0240_025:0676b13": "一切眾生親近賢聖滅除煩惱。修清淨行。願一切眾",
    "X08n0240_025:0676b14": "生作大藥王永除眾病不令重發。願一切眾生作不",
    "X08n0240_025:0676b15": "壞藥樹。悉能救療一切眾生。願一切眾生得一切智",
    "X08n0240_025:0676b16": "光出眾病箭。願一切眾生善解世間方藥之法。所有",
    "X08n0240_025:0676b17": "疾病為其救療。菩薩摩訶薩施湯藥時為令一切眾",
    "X08n0240_025:0676b18": "生永離眾病故。究竟安隱故。究竟清淨故。如佛無病",
    "X08n0240_025:0676b19": "故。拔除一切病箭故。得無盡堅固身故。得金剛圍山",
    "X08n0240_025:0676b20": "所不壞身故。得堅固滿足力故。得圓滿不可奪佛樂",
    "X08n0240_025:0676b21": "故。得一切佛自在堅固身故。以諸善根如是迴向。",
    "X08n0240_025:0676b22": "[0676b22] 第十四施湯藥。施藥近果得無病報。如薄俱羅。遠",
    "X08n0240_025:0676b23": "得藥王樹身等。願中言不重發者。經云。世醫所療",
    "X08n0240_025:0676b24": "治。雖瘥還復發。如來所治者。畢竟不復發。言自在",
    "X08n0240_025:0676c01": "堅固身者。生公云。金剛為內照之實。非唯金色。故",
    "X08n0240_025:0676c02": "云自在。",
    "X08n0240_025:0676c03": "[0676c03] 佛子。菩薩摩訶薩悉能惠施一切器物。所謂黃金器",
    "X08n0240_025:0676c04": "盛滿雜寶。白銀器盛眾妙寶。&#x7460;璃器盛種種寶。玻&#x74C8;",
    "X08n0240_025:0676c05": "器盛滿無量寶莊嚴具。硨磲器盛赤真珠。瑪瑙器盛",
    "X08n0240_025:0676c06": "滿珊瑚摩尼珠寶。白玉器盛眾美食。栴檀器盛天衣",
    "X08n0240_025:0676c07": "服。金剛器盛眾妙香。無量無數種種寶器盛無量無",
    "X08n0240_025:0676c08": "數種種眾寶。或施諸佛。信佛福田不思議故。或施菩",
    "X08n0240_025:0676c09": "薩知善知識難值遇故。或施聖僧。為令佛法久住世",
    "X08n0240_025:0676c10": "故。或施聲聞及辟支佛。於諸聖人生淨信故。或施父",
    "X08n0240_025:0676c11": "母。為尊重故。或施師長。為恒誘誨令依聖教修功德",
    "X08n0240_025:0676c12": "故。或施下劣貧窮孤露。大慈大悲愛眼等視諸眾生",
    "X08n0240_025:0676c13": "故。專意滿足去來今世一切菩薩檀波羅蜜故。以一",
    "X08n0240_025:0676c14": "切物普施一切。終不厭捨諸眾生故。如是施時。於其",
    "X08n0240_025:0676c15": "施物及以受者。皆無所著。菩薩摩訶薩以如是等種",
    "X08n0240_025:0676c16": "種寶器盛無量寶而布施時。以諸善根如是迴向。所",
    "X08n0240_025:0676c17": "謂願一切眾生成等&#x8657;空無邊藏器。念力廣大。悉能",
    "X08n0240_025:0676c18": "受持世出世間一切經書無有忘失。願一切眾生成",
    "X08n0240_025:0676c19": "清淨器。能悟諸佛甚深正法。願一切眾生成無上寶",
    "X08n0240_025:0676c20": "器。悉能受持三世佛法。願一切眾生成就如來廣大",
    "X08n0240_025:0676c21": "法器。以不壞信攝受三世佛菩提法。願一切眾生成",
    "X08n0240_025:0676c22": "就最勝寶莊嚴器。住大威德菩提之心。願一切眾生",
    "X08n0240_025:0676c23": "成就功德所依處器。於諸如來無量智慧生淨信解。",
    "X08n0240_025:0676c24": "願一切眾生成就趣入一切智器。究竟如來一礙解",
    "X08n0240_025:0677a01": "脫。願一切眾生得淨未來劫菩薩行器。能令眾生普",
    "X08n0240_025:0677a02": "皆安住一切智力。願一切眾生成就三世諸佛種性",
    "X08n0240_025:0677a03": "勝功德器。一切諸佛妙音所說悉能受持。願一切眾",
    "X08n0240_025:0677a04": "生成就容納盡法界&#x8657;空界一切世界一切如來眾",
    "X08n0240_025:0677a05": "會道場器。為大丈夫讚說之首。勸請諸佛轉正法輪。",
    "X08n0240_025:0677a06": "是為菩薩摩訶薩布施器時善根迴向。為欲普令一",
    "X08n0240_025:0677a07": "切眾生皆得圓滿普賢菩薩行願器故。",
    "X08n0240_025:0677a08": "[0677a08] 第十五施器言施受皆無所著成波羅蜜故。然隨",
    "X08n0240_025:0677a09": "一器即發多願。未必一器以對一願也。"
}