{
    "X39n0700_002:0080c05": "佛說梵網經初津卷二",
    "X39n0700_002:0080c07": "清 古杭昭慶萬壽戒壇傳律沙門書玉述",
    "X39n0700_002:0080c08": "[0080c08] △二釋迦弘傳二。初總舉諸界多佛。二別顯此界",
    "X39n0700_002:0080c09": "一佛。初中又四。初受法將辭。二旋歸本界。三遵&#x52C5;",
    "X39n0700_002:0080c10": "利生。四例結餘佛。今初。",
    "X39n0700_002:0080c11": "[0080c11] 爾時千華上佛。千百億釋迦。從蓮華藏世界。赫赫師",
    "X39n0700_002:0080c12": "子座起。各各辭退。舉身放不可思議光。光光皆化無",
    "X39n0700_002:0080c13": "量佛。一時以無量青黃赤白華。供養盧舍那佛。受持",
    "X39n0700_002:0080c14": "上所說心地法門品竟。",
    "X39n0700_002:0080c15": "[0080c15] 千華上佛。從座而起者。受法之事畢矣。各各禮辭",
    "X39n0700_002:0080c16": "舍那而退者。師資之禮盡矣。舉身放不可思議光",
    "X39n0700_002:0080c17": "者。報本之心顯矣然諸佛之光。有其二種。一。常光",
    "X39n0700_002:0080c18": "二。放光。常光。即本覺圓明。&#x5FA7;照法界。放光。即所起",
    "X39n0700_002:0080c19": "神通。變現非一。皆不離本源心地戒體而出也。今",
    "X39n0700_002:0080c20": "言不可思議者。謂此光非權小之所知。繇&#x8FF9;光與",
    "X39n0700_002:0080c21": "本光無異。同是三德秘藏。微妙智明。不可以心思。",
    "X39n0700_002:0080c22": "不可以言論。故云不可思議也。光光皆化無量佛",
    "X39n0700_002:0080c23": "者。以顯此智是諸佛之母。諸佛繇此而出生故。是",
    "X39n0700_002:0080c24": "則舍那心地。化為千佛。千佛化為千百億佛。千百",
    "X39n0700_002:0081a01": "億佛化為無量佛也。又表十無盡藏戒品。皆由光",
    "X39n0700_002:0081a02": "明金剛寶戒之所出故。青黃赤白。表住。行。向。地。華",
    "X39n0700_002:0081a03": "表萬行妙因。供表一乘佛果。而妙因從果德起。故",
    "X39n0700_002:0081a04": "還用莊嚴果德也。前舍那以光告。今諸佛以光酬。",
    "X39n0700_002:0081a05": "表此心地法門。本非言念。佛性戒體。非色非心。惟",
    "X39n0700_002:0081a06": "此般若一光。本不離&#x8FF9;。&#x8FF9;不離本。本&#x8FF9;同照。供養",
    "X39n0700_002:0081a07": "盧舍那佛。以酬法乳也。[0081a07] △二旋歸本界。",
    "X39n0700_002:0081a08": "[0081a08] 各各從此蓮華臺藏世界而沒。沒已。入體性&#x8657;空華",
    "X39n0700_002:0081a09": "光三昧。還本源世界閻浮提。菩提樹下。從體性&#x8657;空",
    "X39n0700_002:0081a10": "華光三昧出。",
    "X39n0700_002:0081a11": "[0081a11] 初隱為沒。終沒為已。然雖出沒隱顯。諸佛悟心。自",
    "X39n0700_002:0081a12": "在無礙故。體性&#x8657;空華光三昧者。謂徹照本來如",
    "X39n0700_002:0081a13": "&#x8657;空之體性。則華光任運自現。體性表法身德。華",
    "X39n0700_002:0081a14": "表解脫德。光表般若德。三德圓融。故曰三昧也。又",
    "X39n0700_002:0081a15": "體性是法。生佛共有。即常住真心之體性也。華光",
    "X39n0700_002:0081a16": "是喻。此喻心體廣大&#x8657;寂。而無邊表。故曰&#x8657;空。心",
    "X39n0700_002:0081a17": "體雖空。本來具足恒沙性德智光妙用。不妨千枝",
    "X39n0700_002:0081a18": "萬葉。俱能爍破情塵。故曰體性華光。寂不離照。動",
    "X39n0700_002:0081a19": "即是定。故曰三昧。三昧。通名也。此云等持。亦云正",
    "X39n0700_002:0081a20": "心行處。亦云正受。然三味名體甚多。修證不一。如",
    "X39n0700_002:0081a21": "一切禪定。亦名三昧。今言體性華光。是揀餘三昧",
    "X39n0700_002:0081a22": "也。然如來三昧本非出入。故曰。那伽常在定。無有",
    "X39n0700_002:0081a23": "不定時。又云。不起滅定。現諸威儀示十法界像。導",
    "X39n0700_002:0081a24": "利諸眾生。今言入者。以體用冥一故。出者。體用全",
    "X39n0700_002:0081b01": "彰故。所謂百千定門。同歸一寂。無邊智海。不離本",
    "X39n0700_002:0081b02": "源。圭峰云。息諸分別。智與理冥。故名為入。是也。若",
    "X39n0700_002:0081b03": "融前三觀。空即不生觀。觀無為法界心。華即不滅",
    "X39n0700_002:0081b04": "觀。觀有為法界心。性即一心觀。觀無障礙法界心。",
    "X39n0700_002:0081b05": "三一圓通自在。名曰體性&#x8657;空華光三昧也。還本",
    "X39n0700_002:0081b06": "源世界閻浮提。菩提樹下者。謂釋迦牟尼佛在摩",
    "X39n0700_002:0081b07": "醯首羅天宮。與無量梵王。不可說菩薩眾。說盧舍",
    "X39n0700_002:0081b08": "那佛所說心地法門品竟。復擎此世界大眾。還至",
    "X39n0700_002:0081b09": "臺藏世界。禮敬問法。今來南洲。故云還也。又華藏。",
    "X39n0700_002:0081b10": "乃本師受業之本界。南洲。是自己行化之本界。故",
    "X39n0700_002:0081b11": "曰還本源世界也。然還去還來。不離一迴本源自",
    "X39n0700_002:0081b12": "性界故。若約理而言。則體性&#x8657;空華光三昧。便是",
    "X39n0700_002:0081b13": "諸佛本源世界。約事而說。則千佛。千百億佛。皆先",
    "X39n0700_002:0081b14": "各有本土因聽戒故。俱來至舍那所。今受法已畢",
    "X39n0700_002:0081b15": "故又各還本有之報土也。閻浮。樹名。此云勝金。提",
    "X39n0700_002:0081b16": "洲也。謂此南洲之北有大樹。名曰閻浮。枝葉皆金",
    "X39n0700_002:0081b17": "滴水入土。皆為赤金。勝於他金故。或曰樹下有河。",
    "X39n0700_002:0081b18": "閻浮果汁點物成金。因流入河。沙成金色。斯則樹",
    "X39n0700_002:0081b19": "因河為名。洲從樹得稱。故云勝金洲。即南贍部洲",
    "X39n0700_002:0081b20": "也。菩提樹者。西域記云。畢&#x9262;羅樹。高數百尺。佛坐",
    "X39n0700_002:0081b21": "其下。成等正覺。故名菩提此翻覺道。乃道之極者。",
    "X39n0700_002:0081b22": "故又云道樹。莖幹黃白。枝葉青翠。冬夏不凋。光鮮",
    "X39n0700_002:0081b23": "無變。每至二月十五。佛涅槃日。葉皆凋落。頃即復",
    "X39n0700_002:0081b24": "故。華嚴經云。菩提樹高顯殊特。金剛為身。&#x7460;璃為",
    "X39n0700_002:0081c01": "幹。眾雜妙寶。以為枝條。寶葉扶&#x8E08;。垂蔭如雲。寶華",
    "X39n0700_002:0081c02": "雜色。分枝布影。復以摩尼寶珠。而為其果。此是舍",
    "X39n0700_002:0081c03": "那他受用身。十地菩薩境界。非凡夫二乘所能及",
    "X39n0700_002:0081c04": "見。然亦表佛。三昧神通。智光影現。莊嚴心地。還同",
    "X39n0700_002:0081c05": "體性華光也。釋迦由此修道。故曰還本源世界菩",
    "X39n0700_002:0081c06": "提樹下也。從體性&#x8657;空華光三昧出者。返源自性",
    "X39n0700_002:0081c07": "為入。從本起照為出。先入者。示自受用三昧故。今",
    "X39n0700_002:0081c08": "出者。欲令眾生。亦受用此三昧故。又受業進業曰",
    "X39n0700_002:0081c09": "入。赴感起化曰出。此有三義。一。觀實際理地。無出",
    "X39n0700_002:0081c10": "入相。方便說出入。二。觀說法時。有當說不當說時",
    "X39n0700_002:0081c11": "節之別。故有出入。三。觀機逗教。應病與藥。則有出",
    "X39n0700_002:0081c12": "入之相。然雖示出入。動靜一源。往復無二定也。[0081c12] △",
    "X39n0700_002:0081c13": "三遵&#x52C5;利生分十。今第一處。",
    "X39n0700_002:0081c14": "[0081c14] 出已方坐金剛千光王座。及妙光堂。說十世界法門",
    "X39n0700_002:0081c15": "海。",
    "X39n0700_002:0081c16": "[0081c16] 離念曰出。事畢曰已。前明千釋迦。與千百億釋迦。",
    "X39n0700_002:0081c17": "皆先於舍那前受菩薩戒藏已。&#x5EFC;入三昧。還本源",
    "X39n0700_002:0081c18": "世界。今明出三昧。現身十處說法也。方坐金剛千",
    "X39n0700_002:0081c19": "光王座者。方。猶正也。安住正法。故曰方坐。究竟堅",
    "X39n0700_002:0081c20": "固名為金剛。千佛放光得道之座。故曰千光王座",
    "X39n0700_002:0081c21": "也按略疏云。此座在中天竺。摩竭陀國。王舍城之",
    "X39n0700_002:0081c22": "西南二百餘里。菩提樹下。昔此世界初成。座與大",
    "X39n0700_002:0081c23": "地俱起。據三千世界之中。下極金輪。上侵地際。金",
    "X39n0700_002:0081c24": "剛所成。周百餘步。賢劫千佛。皆坐此座。而入金剛",
    "X39n0700_002:0082a01": "定。放大光明。成無上覺。故曰金剛千光王座。是如",
    "X39n0700_002:0082a02": "來修證理道之所。亦曰道場。華嚴經云。爾時世尊。",
    "X39n0700_002:0082a03": "處於此座於一切法。成最正覺。是也。所言成者。法",
    "X39n0700_002:0082a04": "身無成。出障名成。報身四智。&#x524F;圓名成。化身八相。",
    "X39n0700_002:0082a05": "坐菩提樹下。斷結為成。然事雖有異。其理一也。及",
    "X39n0700_002:0082a06": "妙光堂者。及。相繼之辭。謂從彼樹下。至此處說法",
    "X39n0700_002:0082a07": "也。眾寶莊嚴。故稱曰妙。寶輝互照。故名曰光。聖凡",
    "X39n0700_002:0082a08": "聚集之處故曰堂也。亦名普光堂。此堂在菩提樹",
    "X39n0700_002:0082a09": "西不遠。昔乃如來初成正覺時。梵王以七寶建立",
    "X39n0700_002:0082a10": "此堂。帝釋建立七寶之座。放異光明。照菩提樹。請",
    "X39n0700_002:0082a11": "佛昇座。轉大法輪。佛坐其座。七日放光。演揚妙法。",
    "X39n0700_002:0082a12": "亦名普光明殿。華嚴經云。爾時如來。於普光明殿。",
    "X39n0700_002:0082a13": "坐蓮華藏師子之座。是也。說十世界法門海者。海",
    "X39n0700_002:0082a14": "以深廣為義。謂如來所說一切諸法。此十攝無不",
    "X39n0700_002:0082a15": "盡也。一世界海。二眾生海。三法界安立海。四佛海。",
    "X39n0700_002:0082a16": "五佛波羅蜜海。六佛解脫海。七佛變化海。八佛演",
    "X39n0700_002:0082a17": "說海。九佛名號海。十佛壽量海。瓔珞經云。佛初得",
    "X39n0700_002:0082a18": "道。在此樹下。說十世界海法門時。有八萬無垢菩",
    "X39n0700_002:0082a19": "薩(即等覺位菩薩)現身得佛。有九十億人。入六入明門。然",
    "X39n0700_002:0082a20": "華藏莊嚴十世界海。一真如心。&#x5EFC;是十方三世一",
    "X39n0700_002:0082a21": "切諸佛。自覺聖智。受用境界。諸佛乘此法門。倒駕",
    "X39n0700_002:0082a22": "慈航。廣度&#x7FA3;品。一切菩薩修此法門。以至究竟果",
    "X39n0700_002:0082a23": "海。一切眾生。迷此心故。生死海中。流轉無盡。不言",
    "X39n0700_002:0082a24": "眾生。而言世界者。舉依報。以該正報也。又華嚴大",
    "X39n0700_002:0082b01": "疏云。十世界海。即十信法門也。信者以順從為義。",
    "X39n0700_002:0082b02": "謂順從佛性之理不疑故。以十數而言者。正明十",
    "X39n0700_002:0082b03": "信法門。住行向等。與華嚴大同小異也。初地菩薩",
    "X39n0700_002:0082b04": "功德積感。乘本願力。寄位人乘。作閻浮提王。修十",
    "X39n0700_002:0082b05": "善業。以化眾生。行檀度法。而嚴妙果統攝南洲。一",
    "X39n0700_002:0082b06": "切國土。故如來始成正覺。初轉法輪。先於此處。說",
    "X39n0700_002:0082b07": "十世界法門海以為菩薩。真修方便。以此種種世",
    "X39n0700_002:0082b08": "界。皆是眾生同別二妄所成。故自妙光堂。至四禪",
    "X39n0700_002:0082b09": "天。凡有十處。前六處。為六會。第七後四禪通為一",
    "X39n0700_002:0082b10": "會。則第七會總更說前三十心十地。前六會。別說",
    "X39n0700_002:0082b11": "此心地法門。皆以信為本也。據華嚴第七會定。通",
    "X39n0700_002:0082b12": "忍等。亦合說三十心十地。清&#x51C9;疏云。定通忍。當等",
    "X39n0700_002:0082b13": "覺法。餘當妙覺法。取彼例此。亦可前三禪金。忍。願",
    "X39n0700_002:0082b14": "明等覺法。第四禪心地。明妙覺法。然與華嚴不同",
    "X39n0700_002:0082b15": "而同。華嚴遮那即釋迦。諸會說法。不動而周。地前",
    "X39n0700_002:0082b16": "圓融。地上行布。今經舍那坐華臺。釋迦據千葉。起",
    "X39n0700_002:0082b17": "座至餘。地前行布。地上圓融。應知十無盡戒。總一",
    "X39n0700_002:0082b18": "心地。是行布不礙圓融也。此二無礙。方稱圓教。故",
    "X39n0700_002:0082b19": "世親以六相圓融。舉一全收。隨機宜見。說有異耳。",
    "X39n0700_002:0082b20": "今明次第。是故先說十信。後說十住。使已發大心",
    "X39n0700_002:0082b21": "眾生。得入圓十信位。方得圓十住也。[0082b21] △第二處。",
    "X39n0700_002:0082b22": "[0082b22] 復從座起。至帝釋宮。說十住。",
    "X39n0700_002:0082b23": "[0082b23] 帝釋宮者。梵語具云釋提桓因。此云能天主。謂能",
    "X39n0700_002:0082b24": "作三十三天之主也。雜阿含經有一比丘問佛。何",
    "X39n0700_002:0082c01": "故名釋提桓因。答。本為人時。行於頓施。堪能作主。",
    "X39n0700_002:0082c02": "故名釋提桓因。其宮名殊勝殿。即欲界第二忉利",
    "X39n0700_002:0082c03": "天也。繇單修上品十善。得生其中。故離垢地菩薩。",
    "X39n0700_002:0082c04": "修行功行。多作忉利天王。是故世尊。第二於此處",
    "X39n0700_002:0082c05": "說十住也。菩薩約位進修。從淺至深。以妙覺為極",
    "X39n0700_002:0082c06": "果。而始必以十信為先導。故妙覺由信而入。入則",
    "X39n0700_002:0082c07": "能住矣。十住者。一發心住。二治地住。三修行住。四",
    "X39n0700_002:0082c08": "生貴住。五方便具足住。六正心住。七不退住。八童",
    "X39n0700_002:0082c09": "真住。九法王子住。十灌頂住也。謂住法信位。自修",
    "X39n0700_002:0082c10": "斷證故。說此十住者。令已入十信菩薩天王。得入",
    "X39n0700_002:0082c11": "圓十住法門也。華嚴經云。爾時如來。威神力故。十",
    "X39n0700_002:0082c12": "方一切世界。一一四天下。閻浮提中。悉見如來。坐",
    "X39n0700_002:0082c13": "於樹下。各有菩薩。承佛神力。而演說法靡不自謂",
    "X39n0700_002:0082c14": "恒對於佛。爾時世尊。不離一切菩提樹下。而上昇",
    "X39n0700_002:0082c15": "須彌山頂。向帝釋殿。其餘一一上昇。皆亦如是。疏",
    "X39n0700_002:0082c16": "云。如來不動覺樹。而昇釋天。體用無方。赴於物欲。",
    "X39n0700_002:0082c17": "其由澄江一月。三舟共觀。一舟停住。二舟南北。南",
    "X39n0700_002:0082c18": "者見月千里隨南。北者見月千里隨北。停者見月",
    "X39n0700_002:0082c19": "不移。是謂此月。不離中流。而往南北。如來應現。類",
    "X39n0700_002:0082c20": "此可知。即體之用無不普周。去住在緣。佛無動靜。",
    "X39n0700_002:0082c21": "不動而&#x5FA7;。以赴彼機。故經云。佛身充滿於法界。普",
    "X39n0700_002:0082c22": "現一切&#x7FA3;生前。隨緣赴感靡不周。而恒處此菩提",
    "X39n0700_002:0082c23": "座。是故如來不起真際。而普利&#x7FA3;生也。[0082c23] △第三處。",
    "X39n0700_002:0082c24": "[0082c24] 復從座起。至燄天中。說十行。",
    "X39n0700_002:0083a01": "[0083a01] 燄天者。梵語燄摩。亦云夜摩。此云時分。謂時時快",
    "X39n0700_002:0083a02": "樂。不假日月光明。惟以蓮華開合。乃分晝夜故。是",
    "X39n0700_002:0083a03": "欲界第三天也。此天依空而居。其殿名曰寶堂。繇",
    "X39n0700_002:0083a04": "修上品十善。兼坐未到定禪。得生其中。故發光地",
    "X39n0700_002:0083a05": "菩薩。修行功行。多作夜摩天王。寄位天乘。是故世",
    "X39n0700_002:0083a06": "尊。第三於此處說十行也。繇前十住。進修功滿。已",
    "X39n0700_002:0083a07": "成佛子。自得己利。而利他之行未成。是故廣行饒",
    "X39n0700_002:0083a08": "益。隨順眾生。令其歡喜。然行有淺深。故成十種。一",
    "X39n0700_002:0083a09": "歡喜行。二饒益行。三無瞋恨行。四無盡行。五離癡",
    "X39n0700_002:0083a10": "亂行。六善現行。七無著行八尊重行。九善法行。十",
    "X39n0700_002:0083a11": "真實行。謂行教化行。利益眾生故。說此十行法門",
    "X39n0700_002:0083a12": "者為令已入十住菩薩天王。得入圓十行法門也。",
    "X39n0700_002:0083a13": "[0083a13] △第四處。",
    "X39n0700_002:0083a14": "[0083a14] 復從座起。至第四天中。說十&#x5EFB;向。",
    "X39n0700_002:0083a15": "[0083a15] 第四天者。是欲界兜率陀天也。梵語兜率。此云知",
    "X39n0700_002:0083a16": "足。謂於五欲知止足故。此天依空而居。所修同前。",
    "X39n0700_002:0083a17": "中有內院。為一生補處菩薩所居。亦云後身菩薩",
    "X39n0700_002:0083a18": "住處。故燄慧地菩薩。修行功行。多作兜率天王。能",
    "X39n0700_002:0083a19": "除眾生身見。觀於道品。同於初果預流位也。是故",
    "X39n0700_002:0083a20": "世尊。第四於此處說十&#x5EFB;向。&#x5EFB;。即&#x5EFB;轉。向。即趣向。",
    "X39n0700_002:0083a21": "謂起大悲心。救度眾生故。又&#x5EFB;十行之善。向於三",
    "X39n0700_002:0083a22": "處。一真如寶際。是所證。二。無上菩提。是所求。三。一",
    "X39n0700_002:0083a23": "切眾生。是所度。以能&#x5EFB;之心。及所&#x5EFB;善行。向彼萬",
    "X39n0700_002:0083a24": "類。等入法界也一救度一切眾生。離眾生相&#x5EFB;向。",
    "X39n0700_002:0083b01": "二不壞&#x5EFB;向。三等一切佛&#x5EFB;向。四至一切處迴向。",
    "X39n0700_002:0083b02": "五無盡功德藏迴向。六隨順平等善根迴向。七隨",
    "X39n0700_002:0083b03": "順等觀一切眾生迴向。八真如相迴向。九無縛解。",
    "X39n0700_002:0083b04": "脫迴向。十法界無量迴向。說此十迴向者。為令已",
    "X39n0700_002:0083b05": "入十行菩薩天王。得入圓十迴向法門也。[0083b05] △第五",
    "X39n0700_002:0083b06": "處。",
    "X39n0700_002:0083b07": "[0083b07] 復從座起。至化樂天。說十禪定。",
    "X39n0700_002:0083b08": "[0083b08] 化樂天者。是欲界第五天也。謂自化五欲。而娛樂",
    "X39n0700_002:0083b09": "故。故難勝地菩薩。修行功行。多作化樂天王。寄位",
    "X39n0700_002:0083b10": "阿羅漢乘。觀四諦行既終。同於四果無學位也。是",
    "X39n0700_002:0083b11": "故世尊。第五於此處說十禪定門為令已入十迴",
    "X39n0700_002:0083b12": "向位。諸大菩薩天王。得圓知諸佛禪定。圓入諸佛",
    "X39n0700_002:0083b13": "剎土。圓證法身境界也。十禪定者亦名十大三昧。",
    "X39n0700_002:0083b14": "諸大菩薩乃能善入。入此三昧。得法界力。無有窮",
    "X39n0700_002:0083b15": "盡。得法王位。無量自在。生如來家。示現種種廣大",
    "X39n0700_002:0083b16": "神通。一普光三昧。二妙光三昧。三次第遍往諸佛",
    "X39n0700_002:0083b17": "國土三昧。四清淨深心行三昧。五知過去莊嚴藏",
    "X39n0700_002:0083b18": "三昧。六智光明藏三昧。七了知一切世界佛莊嚴",
    "X39n0700_002:0083b19": "三昧。八眾生差別身三昧。九法界自在三昧。十無",
    "X39n0700_002:0083b20": "礙輪三昧。詳見華嚴十定品。然華嚴在十地後出。",
    "X39n0700_002:0083b21": "餘經所云。三賢行滿。修四加行。方登十地是也。[0083b21] △",
    "X39n0700_002:0083b22": "第六處。",
    "X39n0700_002:0083b23": "[0083b23] 復從座起。至他化天。說十地。",
    "X39n0700_002:0083b24": "[0083b24] 他化天者。是欲界頂天也。其殿名摩尼寶藏。此有",
    "X39n0700_002:0083c01": "二種。一者。偏修十善。假他所化。以成己樂。即魔王",
    "X39n0700_002:0083c02": "天也。二者。正修上品十善。兼坐未到定禪假此得",
    "X39n0700_002:0083c03": "成。自然受樂。故現前地菩薩修行功行。多作自在",
    "X39n0700_002:0083c04": "天王。統攝欲界。寄緣覺乘。謂此菩薩修十二因緣",
    "X39n0700_002:0083c05": "觀。同於緣覺。是故世尊。第六於此處說十地法門。",
    "X39n0700_002:0083c06": "為令已入十定菩薩天王。得圓證十地法門也。十",
    "X39n0700_002:0083c07": "地者謂菩薩所證之位。猶如大地。一切佛法皆依",
    "X39n0700_002:0083c08": "此發生故。瓔珞經云。地名持。謂持一切百萬阿僧",
    "X39n0700_002:0083c09": "祇功德。亦名生。謂生一切因果。故名地也。一歡喜",
    "X39n0700_002:0083c10": "地。二離垢地。三發光地。四燄慧地。五難勝地。六現",
    "X39n0700_002:0083c11": "前地。七遠行地。八不動地。九善慧地。十法雲地。謂",
    "X39n0700_002:0083c12": "智悲等運生佛依持故若依今經。始從平等地。終",
    "X39n0700_002:0083c13": "至入佛界地也。已上六處。所說法門。正為初地菩",
    "X39n0700_002:0083c14": "薩起。乃至六地。寄位人天二乘。同彼斷惑。是故世",
    "X39n0700_002:0083c15": "尊。在此六處。說十信起。乃至十地法門令彼凡夫",
    "X39n0700_002:0083c16": "天人。聲聞緣覺迴向大乘。而證十地也。下說金忍",
    "X39n0700_002:0083c17": "願者以七。八。九地菩薩。寄位一乘。修菩薩行。為令",
    "X39n0700_002:0083c18": "發起自在。任運現身說法。令永斷俱生我法。二執。",
    "X39n0700_002:0083c19": "生相無明。得入如來。妙覺果海也。[0083c19] △第七處。",
    "X39n0700_002:0083c20": "[0083c20] 復至一禪中。說十金剛。",
    "X39n0700_002:0083c21": "[0083c21] 復至一禪中者。色界初禪。離生喜樂地也。謂此天",
    "X39n0700_002:0083c22": "已離下界欲惡。忻上妙定。故遠行地菩薩修行功",
    "X39n0700_002:0083c23": "行。多作初禪天王。寄菩薩乘。以自證法門。攝化眾",
    "X39n0700_002:0083c24": "生。是故世尊。第七於此處說十金剛。謂菩薩願心",
    "X39n0700_002:0084a01": "堅固不動。猶如金剛一覺了諸法。二滅度眾生。三",
    "X39n0700_002:0084a02": "莊嚴世界。四善根迴向。五供養諸佛。六實證諸法。",
    "X39n0700_002:0084a03": "七廣行忍辱。八長時行化。九自行滿足。十令他願",
    "X39n0700_002:0084a04": "滿。若依今經。謂信等十心。說十金剛者。為令已登",
    "X39n0700_002:0084a05": "七地菩薩天王得證金剛觀智入妙覺果海也。[0084a05] △",
    "X39n0700_002:0084a06": "第八處。",
    "X39n0700_002:0084a07": "[0084a07] 復至二禪中。說十忍。",
    "X39n0700_002:0084a08": "[0084a08] 復至二禪中者。色界二禪。定生喜樂地也。謂此天",
    "X39n0700_002:0084a09": "已離初禪之喜。攝心在定。淡然凝靜。而生勝定。七",
    "X39n0700_002:0084a10": "地已前。未離有作登第八地始號不動。故不動地",
    "X39n0700_002:0084a11": "菩薩。修行功德多作二禪天王。主小千界。寄一乘",
    "X39n0700_002:0084a12": "位說自證法門教化眾生。是故世尊。第八於此處",
    "X39n0700_002:0084a13": "說十忍也。忍。即安忍。謂菩薩即斷無明之惑。證無",
    "X39n0700_002:0084a14": "生理了達諸法本來寂滅。是故見色聞聲。如幻如",
    "X39n0700_002:0084a15": "化不起妄念。而分別也。得此忍已。則得到於一切",
    "X39n0700_002:0084a16": "菩薩無礙忍地證一切佛法。無礙無盡。此乃等覺",
    "X39n0700_002:0084a17": "菩薩後心。斷盡微細無明所證也。一音聲忍。二柔",
    "X39n0700_002:0084a18": "順忍。三無生法忍。四如幻忍。五如燄忍。六如夢忍。",
    "X39n0700_002:0084a19": "七如響忍。八如影忍。九如化忍。十如空忍。說此十",
    "X39n0700_002:0084a20": "忍者。令彼已得真無生忍。菩薩天王修行十忍法",
    "X39n0700_002:0084a21": "門入妙覺果海也。[0084a21] △第九處。",
    "X39n0700_002:0084a22": "[0084a22] 復至三禪中。說十願。",
    "X39n0700_002:0084a23": "[0084a23] 復至三禪中者。色界三禪離喜妙樂地也。此天已",
    "X39n0700_002:0084a24": "離初禪。二禪。喜踊之動。泯然入定。而得勝妙之樂。",
    "X39n0700_002:0084b01": "故善慧地菩薩。修行功德。多作三禪天王。主中千",
    "X39n0700_002:0084b02": "界。寄一乘位。以自證法門。為諸眾生。演說開示。是",
    "X39n0700_002:0084b03": "故世尊。第九於此處說十願也。一願成熟眾生無",
    "X39n0700_002:0084b04": "有疲倦。二願具行眾善。淨諸世界。三願承事如來。",
    "X39n0700_002:0084b05": "常生尊重。四願護持正法。不惜軀命。五願以智觀",
    "X39n0700_002:0084b06": "察。入諸佛土。六願與諸菩薩。同一體性。七願入如",
    "X39n0700_002:0084b07": "來門。了一切法。八願見者生信。無不獲益。九願神",
    "X39n0700_002:0084b08": "力住世。盡未來劫。十願具普賢行。淨治一切種智",
    "X39n0700_002:0084b09": "之門。說此十大願者。令彼已證善慧地菩薩天王。",
    "X39n0700_002:0084b10": "更得十大願力。得入如來。妙覺果海也。前九處。乃",
    "X39n0700_002:0084b11": "圓融中說行布。此後一處。是行布中。說圓融也。[0084b11] △",
    "X39n0700_002:0084b12": "第十處。",
    "X39n0700_002:0084b13": "[0084b13] 復至四禪中摩醯首羅天王宮。說我本源蓮華臺藏",
    "X39n0700_002:0084b14": "世界。盧舍那佛所說心地法門品。",
    "X39n0700_002:0084b15": "[0084b15] 復至四禪中者。色界四禪。捨念清淨地也。此天已",
    "X39n0700_002:0084b16": "捨二禪之喜。三禪之樂。心無憎愛一念平等清淨",
    "X39n0700_002:0084b17": "無雜。住於此禪。空明寂靜萬象皆現。故法雲地菩",
    "X39n0700_002:0084b18": "薩。修行功德多作四禪天王。主大千界。而位寄佛",
    "X39n0700_002:0084b19": "乘。於諸聲聞。緣覺。菩薩天王。說自證法門。摩醯首",
    "X39n0700_002:0084b20": "羅。此云大力。三目八臂。手執白拂。有大威力故亦",
    "X39n0700_002:0084b21": "云大自在。謂得八自在。欲樂解脫。光明勝於一切。",
    "X39n0700_002:0084b22": "居色界頂。是故世尊。第十於此處。頓說心地四十",
    "X39n0700_002:0084b23": "行位法門品。令彼圓證十地菩薩。入妙覺果海也。",
    "X39n0700_002:0084b24": "前佛在四禪下。說住行向等諸法門。今最後在四",
    "X39n0700_002:0084c01": "禪。說心地法門者。謂本從四禪中放光發起。接至",
    "X39n0700_002:0084c02": "華藏世界。秉受此法。故今仍於四禪。說此心地法",
    "X39n0700_002:0084c03": "門。而安慰之。亦表萬法總歸一心之至極。最尊無",
    "X39n0700_002:0084c04": "上。更無有法上於心者。今此本源無為無相之法。",
    "X39n0700_002:0084c05": "非下地凡夫心識所測。惟佛與佛。乃能知之。又此",
    "X39n0700_002:0084c06": "第四禪。是色界最極之頂。此天王宮過五淨居上。",
    "X39n0700_002:0084c07": "更無有天。上於此者。故三乘教中。立此為淨土是",
    "X39n0700_002:0084c08": "報身佛。所居之處密部云。過五淨居天。有毗盧遮",
    "X39n0700_002:0084c09": "那宮殿。是也。又帝釋宮等。分說此心地法四禪宮",
    "X39n0700_002:0084c10": "中。合說此心地法。分說。表於行布。合說。表於圓融。",
    "X39n0700_002:0084c11": "謂顯此心地法。雖位位差別。而總趣舍那之極果",
    "X39n0700_002:0084c12": "也。又說十忍。十願。及心地法門者。為令斷等覺生",
    "X39n0700_002:0084c13": "相無明。得入如來妙覺果海也。[0084c13] △四例結餘佛。",
    "X39n0700_002:0084c14": "[0084c14] 其餘千百億釋迦。亦復如是。無二無別。如賢劫品中",
    "X39n0700_002:0084c15": "說。",
    "X39n0700_002:0084c16": "[0084c16] 其餘千百億釋迦者。此結佛佛所說皆同也。謂千",
    "X39n0700_002:0084c17": "華上一佛所說心地法門既爾。千佛所說皆然。千",
    "X39n0700_002:0084c18": "佛所說既爾。千百億佛所說皆然。一百億世界佛",
    "X39n0700_002:0084c19": "所說既爾。如是覆述說法。推例千百億世界佛說",
    "X39n0700_002:0084c20": "法皆然。故云無二無別也。已上經文。是結品上之",
    "X39n0700_002:0084c21": "末詞。古疏著於品下之初。以彰釋迦之本&#x8FF9;。令人",
    "X39n0700_002:0084c22": "了如指掌。故今仍存其舊。賢劫品句。出大本經中。",
    "X39n0700_002:0084c23": "是什師引證之語。非佛言也。[0084c23] △次別顯此界一佛",
    "X39n0700_002:0084c24": "二。初正明心地利物。二轉說戒法攝生。初中又二。",
    "X39n0700_002:0085a01": "初橫指處會。二豎詳往復。初中四。初天上降魔。二",
    "X39n0700_002:0085a02": "人間成道。三十處轉法。四取喻教界。今初。",
    "X39n0700_002:0085a03": "[0085a03] 爾時釋迦牟尼佛。從初現蓮華臺藏世界。東方來入",
    "X39n0700_002:0085a04": "天宮中。說魔受化經已。",
    "X39n0700_002:0085a05": "[0085a05] 爾時釋迦牟尼佛者。謂從體起用之時也。前敘千",
    "X39n0700_002:0085a06": "佛。及千百億釋迦。於千百億世界說法。今敘此一",
    "X39n0700_002:0085a07": "日月界中之一釋迦。降生國土。父母姓字。出家修",
    "X39n0700_002:0085a08": "道。成佛利生之大略也。從初現蓮華臺藏世界者。",
    "X39n0700_002:0085a09": "指上卷初於四禪天中放光徹照。乃至擎接。還歸",
    "X39n0700_002:0085a10": "事也。華藏是來處。天宮是止處。初。謂座起辭退舍",
    "X39n0700_002:0085a11": "那。現。謂放光化佛也。東方來入者。謂此一日月世",
    "X39n0700_002:0085a12": "界。在華藏界中之東故。東有二義。一。震動義。謂震",
    "X39n0700_002:0085a13": "伏一切惡魔故。二。生長義。謂發起眾生戒善故。然",
    "X39n0700_002:0085a14": "既秉心也法門入體性&#x8657;空華光三昧。即於三昧",
    "X39n0700_002:0085a15": "之中。還來此土也。瓔珞經云。於一切法界中。有一",
    "X39n0700_002:0085a16": "界報。於一切有為法。若凡。若聖。若見著。若因果法。",
    "X39n0700_002:0085a17": "不出法界。惟佛一人。在法界外。然後為復來入法",
    "X39n0700_002:0085a18": "界藏中。為無明眾生。示一切善惡道果報。差別無",
    "X39n0700_002:0085a19": "量是也。天宮中者。凡佛佛出世。皆先在兜率天宮。",
    "X39n0700_002:0085a20": "教化諸天子已。方乃降生閻浮提也。說魔受化經",
    "X39n0700_002:0085a21": "者。梵語魔羅。秦言殺者。謂常欲斷人慧命故。華嚴",
    "X39n0700_002:0085a22": "經云。所謂蘊魔。生諸取故。煩惱魔。恒雜染故。業魔。",
    "X39n0700_002:0085a23": "生障礙故。心魔。起高慢故。死魔。捨生處故。天魔。自",
    "X39n0700_002:0085a24": "憍縱故。善根魔。多執取故。三昧魔。久&#x8EAD;味故。善知",
    "X39n0700_002:0085b01": "識魔。起著心故。菩提法智魔。不願捨離故。瑜伽論",
    "X39n0700_002:0085b02": "云。利養恭敬。稱譽。放逸。慳&#x608B;。希欲。忿恨。惱覆憍詐",
    "X39n0700_002:0085b03": "等皆魔也。是以如來先調伏已。然後方下生也。&#x8462;",
    "X39n0700_002:0085b04": "兜率無魔。彼諸天子常修喜足定故。摩醯首羅天",
    "X39n0700_002:0085b05": "王宮。在四禪天上。色界之頂。四禪共有九天。上五",
    "X39n0700_002:0085b06": "天。皆三果阿那含聖人所居。色界頂有毗盧遮那",
    "X39n0700_002:0085b07": "宮殿。諸大菩薩。常集其中。亦必無魔或在他化天",
    "X39n0700_002:0085b08": "上魔王宮中說法。令魔受化已。方至兜率。或魔自",
    "X39n0700_002:0085b09": "至兜率受化也。集註云。兜率在六欲。梵世。七天之",
    "X39n0700_002:0085b10": "中。以佛常居中道故。是則魔宮包括其中也。又或",
    "X39n0700_002:0085b11": "別為利根示現說法。於第四禪天降魔已竟。方更",
    "X39n0700_002:0085b12": "下生。不同鈍根所見。直至樹下方降魔也。[0085b12] △二人",
    "X39n0700_002:0085b13": "間成道。",
    "X39n0700_002:0085b14": "[0085b14] 下生南閻浮提。迦彝羅國。母名摩耶。父字白淨。吾名",
    "X39n0700_002:0085b15": "悉達。七歲出家。三十成道。號吾為釋迦牟尼佛。",
    "X39n0700_002:0085b16": "[0085b16] 下生者。佛本行經云。護明菩薩。住兜率天。滿四千",
    "X39n0700_002:0085b17": "歲觀下界苦。為欲&#x39DE;濟。故下生也。大報恩經云。如",
    "X39n0700_002:0085b18": "來出世必為五事。一。為轉法輪。利眾生故。二。為度",
    "X39n0700_002:0085b19": "多生父母。報其恩故。三。為無信人。立信地故。四。為",
    "X39n0700_002:0085b20": "未發菩薩意者。令發意故。五。為授現前當來。成佛",
    "X39n0700_002:0085b21": "記故。為此五事。故出世也。南閻浮提者。大論云南",
    "X39n0700_002:0085b22": "洲三事。尚勝諸天。況餘三洲。一。能斷婬。二。識念力。",
    "X39n0700_002:0085b23": "三。能精進。所以諸佛。惟出南洲也。迦彝羅或名迦",
    "X39n0700_002:0085b24": "毗羅。此云黃色。謂上古有黃髮僊人。依此修道。故",
    "X39n0700_002:0085c01": "以為名。是中天竺境。中天竺共有一十二國。迦彝",
    "X39n0700_002:0085c02": "羅。在贍部洲地之中央也。又名婆兜釋翅搜。此云",
    "X39n0700_002:0085c03": "能仁住處。梵語摩訶摩耶。此云大幻術。亦云大智",
    "X39n0700_002:0085c04": "母。謂成就菩薩大願智幻解脫門。以大幻術。常為",
    "X39n0700_002:0085c05": "諸佛之母也。經云。護明菩薩。七月八日。自兜率下",
    "X39n0700_002:0085c06": "生之時。小機之人。見乘六牙白象。無量諸天。作眾",
    "X39n0700_002:0085c07": "技樂。從母右&#x8107;而入。身&#x668E;於外。如處琉璃。大機之",
    "X39n0700_002:0085c08": "人。見菩薩乘旃檀樓閣等住於胎中也。瑞應經云。",
    "X39n0700_002:0085c09": "摩耶夫人。胎月將滿。思遊園中。即舉右手。攀無憂",
    "X39n0700_002:0085c10": "樹枝。從右&#x8107;而生太子。天帝以天妙衣。裏手承接。",
    "X39n0700_002:0085c11": "天神將金柄傘&#x8462;。諸天龍神。散香花。鼓音樂。大地",
    "X39n0700_002:0085c12": "六種震動。阿含經云。菩薩生時。從右&#x8107;出。專念不",
    "X39n0700_002:0085c13": "亂。時菩薩母。手攀樹枝。不坐不臥。四天王手捧香",
    "X39n0700_002:0085c14": "水。於母前立言。唯然天母。今生聖子。勿懷憂蹙。太",
    "X39n0700_002:0085c15": "子墮地。周行七步。舉手而言。天上天下。惟吾獨尊。",
    "X39n0700_002:0085c16": "梵語閱頭檀。此云淨飯。今云白淨。二義一也。悉達",
    "X39n0700_002:0085c17": "此云頓吉。謂佛四月八日降誕時。諸吉祥瑞。頓然",
    "X39n0700_002:0085c18": "出現故。亦云一切義成。是佛小時字也。七歲出家",
    "X39n0700_002:0085c19": "者。猶言出家七年也。謂十九歲。二月十五日。夜半",
    "X39n0700_002:0085c20": "乘天馬踰城。入山先學不用處定。不久得證。知非",
    "X39n0700_002:0085c21": "究竟。次學非非想定。又不久得證。知其亦非究竟。",
    "X39n0700_002:0085c22": "次復遊歷諸國五年。非出家事。故所不言。又為降",
    "X39n0700_002:0085c23": "伏諸外道故。示苦行六年。至三十歲。方成正覺。七",
    "X39n0700_002:0085c24": "歲出家明矣。號吾為釋迦牟尼佛者。顯&#x8FF9;與本。名",
    "X39n0700_002:0086a01": "各不同也。由古佛授記。得斯聖號。經云如來往昔",
    "X39n0700_002:0086a02": "為陶師時。供養古釋迦佛。自發誠願願同彼佛姓",
    "X39n0700_002:0086a03": "號故也。齊此以前。皆是體性&#x8657;空。華光三昧中事。",
    "X39n0700_002:0086a04": "示成佛已。名為從三昧出也。[0086a04] △三十處轉法。",
    "X39n0700_002:0086a05": "[0086a05] 於寂滅道場。坐金剛華光王座。乃至摩醯首羅天王",
    "X39n0700_002:0086a06": "宮其中次第十住處所說。",
    "X39n0700_002:0086a07": "[0086a07] 寂滅道場者。如來得道之處也。寂。謂寂五住煩惱。",
    "X39n0700_002:0086a08": "滅。謂滅二種生死。道即菩提場即處也。菩提是智。",
    "X39n0700_002:0086a09": "寂滅是理。繇坐此處。以菩提智。證寂滅理。則生死",
    "X39n0700_002:0086a10": "大患永絕。一切佛法現前。故曰寂滅道場。亦名菩",
    "X39n0700_002:0086a11": "提場。坐金剛華光王座。乃至摩醯首羅天王宮者。",
    "X39n0700_002:0086a12": "正明說法之處也。謂其心堅固。安住不動。故曰金",
    "X39n0700_002:0086a13": "剛。心寶如蓮。寶輝發燄。故曰華光。從體起用。自在",
    "X39n0700_002:0086a14": "無礙。故名曰。王。住持一切佛法。故名座也。又千佛",
    "X39n0700_002:0086a15": "說法。皆悉出於華光三昧。而坐此座。然大地震動。",
    "X39n0700_002:0086a16": "此座不變。是表實相心地戒體。猶如金剛。能摧諸",
    "X39n0700_002:0086a17": "煩惱。不為煩惱所動。故名華光王座也。前千光王。",
    "X39n0700_002:0086a18": "是證道之座。此乃說法之座也。坐此座已。從妙光",
    "X39n0700_002:0086a19": "堂。次第說法。乃至四禪。其中共有十箇住處。說於",
    "X39n0700_002:0086a20": "十種法門。故云。次第十住處所說也。[0086a20] △四取喻教",
    "X39n0700_002:0086a21": "界。",
    "X39n0700_002:0086a22": "[0086a22] 時佛觀諸大梵天王網羅幢。因為說無量世界。猶如",
    "X39n0700_002:0086a23": "網孔。一一世界。各各不同。別異無量。佛教門亦復如",
    "X39n0700_002:0086a24": "是。",
    "X39n0700_002:0086b01": "[0086b01] 佛觀等句。是發起此經正宗之處也。准上文意。即",
    "X39n0700_002:0086b02": "從臺藏東來。入四禪天。觀察梵網。說化魔經等是",
    "X39n0700_002:0086b03": "華光三昧觀也。下八千返。亦不離此三昧。但入出",
    "X39n0700_002:0086b04": "異耳。大梵。此云淨身。亦云淨行。淨名經云。梵是西",
    "X39n0700_002:0086b05": "音。此云離欲。是娑婆世界主。住初禪中間。統上攝",
    "X39n0700_002:0086b06": "下。故名為大。法華疏云。除下地繫。上升色界。故名",
    "X39n0700_002:0086b07": "離欲。而言諸大梵天王者。謂此娑婆三千大千世",
    "X39n0700_002:0086b08": "界。有萬億大梵天王。如來說法。俱來集會。故總舉",
    "X39n0700_002:0086b09": "也。今所言者。非初禪天之大梵天王。乃第四禪天",
    "X39n0700_002:0086b10": "之大自在梵天王也。網羅幢者。具云因陀羅網。此",
    "X39n0700_002:0086b11": "云天赤珠。時佛在摩醯首羅大梵天王宮殿上。見",
    "X39n0700_002:0086b12": "此珠幢。以無量百千萬億摩尼寶珠共成。而一一",
    "X39n0700_002:0086b13": "寶珠。光色文彩。各各別異不同。互相映射。互相攝",
    "X39n0700_002:0086b14": "入。不相妨礙。一大梵王珠幢如是。諸大梵王珠幢",
    "X39n0700_002:0086b15": "皆然。故佛因之為說。無量世界。猶如網孔。一一世",
    "X39n0700_002:0086b16": "界。各各不同。佛說教門。亦復如是也。言無量世界",
    "X39n0700_002:0086b17": "者。&#x7AEA;三際而莫窮。橫十方而無間。然十方世界。安",
    "X39n0700_002:0086b18": "立無量。諸佛教門。施設無量。菩薩修證。參差無量",
    "X39n0700_002:0086b19": "也。然世界。即所被之機。佛教門。是能被之法。繇觀",
    "X39n0700_002:0086b20": "梵網。萬目重重。因知世界教門。別異無量。故千百",
    "X39n0700_002:0086b21": "億國土中。有千百億釋迦宣揚教化也。[0086b21] △次豎詳",
    "X39n0700_002:0086b22": "往復。",
    "X39n0700_002:0086b23": "[0086b23] 吾今來此世界八千返。為此娑婆世界。坐金剛華光",
    "X39n0700_002:0086b24": "王座。乃至摩醯首羅天王宮。為是中一切大眾。略開",
    "X39n0700_002:0086c01": "心地法門竟。",
    "X39n0700_002:0086c02": "[0086c02] 八千返者。往還一周曰返返。轉也。謂如來成佛度",
    "X39n0700_002:0086c03": "生之事。去來約八千轉也。舍那本。釋迦&#x8FF9;。千之百",
    "X39n0700_002:0086c04": "億。橫開本&#x8FF9;遠近也。臺藏沒。閻浮出。經八千返豎",
    "X39n0700_002:0086c05": "開本&#x8FF9;遠近也。娑婆八千。為開心地豈。非開顯數",
    "X39n0700_002:0086c06": "數成覺事耶。然如來法身。體若湛&#x8657;。本離能所生",
    "X39n0700_002:0086c07": "滅去來動靜之相。故般若經云。如來者。無所從來。",
    "X39n0700_002:0086c08": "亦無所去。今云八千返者。迺如來利生悲智之大",
    "X39n0700_002:0086c09": "用也。華嚴經云。如來無身。為眾生故。示現其身。斯",
    "X39n0700_002:0086c10": "即法身。無生。無所不生。無相。無所不相。以化身法",
    "X39n0700_002:0086c11": "身。無異體故。由眾生緣感。則見佛興世。緣盡故見",
    "X39n0700_002:0086c12": "佛滅度。如雲籠日。愚蒙便為日滅。雲開日現。謂復",
    "X39n0700_002:0086c13": "重來。眾生亦爾。障重。不&#x89A9;佛日。業輕。見佛出世。實",
    "X39n0700_002:0086c14": "因眾生機感。非佛而有來去。出世滅度。無非利益",
    "X39n0700_002:0086c15": "眾生。故涅槃經云。諸佛如來。為令眾生。生欣樂故。",
    "X39n0700_002:0086c16": "出現於世。欲令眾生。生戀慕故。示現涅槃。是也。若",
    "X39n0700_002:0086c17": "據餘經。百千。猶是隨俗大數而言。又如涅槃經云",
    "X39n0700_002:0086c18": "我雖在閻浮提中。數數示現入於涅槃。然我實不",
    "X39n0700_002:0086c19": "涅槃。而諸眾生。皆謂如來。真實滅盡。而如來性實",
    "X39n0700_002:0086c20": "不滅。是故當知。是常住法。不變易法。大涅槃者。即",
    "X39n0700_002:0086c21": "是諸佛如來法界。眾生皆謂我始成佛。然我已於",
    "X39n0700_002:0086c22": "無量劫中。所作已辦。隨順世間法故。復示現閻浮",
    "X39n0700_002:0086c23": "提。出家成道。故法華經云。我實成佛已來。無量無",
    "X39n0700_002:0086c24": "邊。百千萬億。那由他劫。我常在此娑婆世界。說法",
    "X39n0700_002:0087a01": "教化。亦於餘處。百千那由他阿僧祇國。導利眾生。",
    "X39n0700_002:0087a02": "我壽命無量阿僧祇劫。常住不滅。非實滅度。而便",
    "X39n0700_002:0087a03": "唱言。當取滅度。如來以方便教化眾生故。問曰。如",
    "X39n0700_002:0087a04": "來既成佛久遠。何不直現身說法。而假父母降生。",
    "X39n0700_002:0087a05": "出家修道耶。答曰。若不如是。凡夫無智。疑佛是化",
    "X39n0700_002:0087a06": "人。或謂無父母妻子。方能得道。不肯&#x4FF2;修。此即如",
    "X39n0700_002:0087a07": "來示現。方便利生之妙用也。娑婆此云能忍。亦云",
    "X39n0700_002:0087a08": "堪忍。謂此世界眾生。能堪忍受貪瞋癡三毒。及諸",
    "X39n0700_002:0087a09": "煩惱之苦。而不生厭離。以求解脫也。乃至者。謂十",
    "X39n0700_002:0087a10": "處說法。今初舉金剛座。後舉天王宮。餘之八處。包",
    "X39n0700_002:0087a11": "括其中故也。為是中一切大眾者。為十住處之大",
    "X39n0700_002:0087a12": "眾。略說百千恒河沙法門中心地。如毛頭許已。然",
    "X39n0700_002:0087a13": "後乃為地上凡夫。說重輕戒法也。[0087a13] △二轉說戒法",
    "X39n0700_002:0087a14": "攝生二。初標戒源。",
    "X39n0700_002:0087a15": "[0087a15] 復從天王宮。下至閻浮提。菩提樹下。為此地上一切",
    "X39n0700_002:0087a16": "眾生。凡夫癡暗之人。說我本盧舍那佛心地中。初發",
    "X39n0700_002:0087a17": "心中。常所誦一戒。光明金剛寶戒。是一切佛本源。一",
    "X39n0700_002:0087a18": "切菩薩本源。佛性種子。",
    "X39n0700_002:0087a19": "[0087a19] 復從天王宮者。上而又下曰復。地上。五趣雜居地",
    "X39n0700_002:0087a20": "也。一切眾生者。除佛一人。該通九界。八部。四眾等。",
    "X39n0700_002:0087a21": "先為菩薩天眾說。今為地上凡夫說也。行不正法。",
    "X39n0700_002:0087a22": "妄生邪見。故名為痴。無明煩惱。閉自心地。故名為",
    "X39n0700_002:0087a23": "暗。如來愍此。故八千返。傳說舍那正戒。以三世諸",
    "X39n0700_002:0087a24": "佛。皆先受此戒為成佛初因。故云初發心中。常所",
    "X39n0700_002:0087b01": "誦此一戒也。然此一戒。即光明金剛寶戒。是十重",
    "X39n0700_002:0087b02": "四十八輕戒之體也。又十會既畢。隨說戒品者。以",
    "X39n0700_002:0087b03": "此住。行。向地等。一切微妙法門。雖人人性具。而沉",
    "X39n0700_002:0087b04": "迷日久。方坐癡暗之地。何繇得入耶。然要入不難。",
    "X39n0700_002:0087b05": "自有方便。只恐不肯發心耳。如盧舍那佛。本亦曾",
    "X39n0700_002:0087b06": "為癡暗凡夫。但初始發心。便受戒品。受戒之後。便",
    "X39n0700_002:0087b07": "常誦習。所以克證心地法門。直至成佛。皆以此一",
    "X39n0700_002:0087b08": "戒。為最勝因緣也。但沉迷不覺。名凡夫人。舍那為",
    "X39n0700_002:0087b09": "本。說。是傳說。正顯釋迦為&#x8FF9;也。心地者。有二。一。本",
    "X39n0700_002:0087b10": "源心地。性也。二。三十心。十地。修也。發。是開發。始覺",
    "X39n0700_002:0087b11": "也。謂舍那從癡暗凡夫時。最初開迷發心。時常誦",
    "X39n0700_002:0087b12": "此一戒。光明金剛寶戒。本覺也。此有二義。先以事",
    "X39n0700_002:0087b13": "釋。此戒能破癡暗。故曰光明。能摧煩惱。名為金剛。",
    "X39n0700_002:0087b14": "具足無量功德法財。故云如寶。又此戒最上第一。",
    "X39n0700_002:0087b15": "故言一戒。三世諸佛。皆先受此戒為初因。故云初",
    "X39n0700_002:0087b16": "發心也。次以理明。此戒照一切法。名為光明。攝善",
    "X39n0700_002:0087b17": "戒也。體是無漏。名為金剛。律儀戒也。濟物利用。名",
    "X39n0700_002:0087b18": "之為寶攝生戒也。律儀戒。謂無惡不止。斷德當證",
    "X39n0700_002:0087b19": "法身佛果。然止即是持。作便是犯。善法戒。謂無善",
    "X39n0700_002:0087b20": "不修。智德。當證報身佛果。然作即是持。止便是犯。",
    "X39n0700_002:0087b21": "攝生戒。謂無生不度。恩德。當證應化佛果。然作即",
    "X39n0700_002:0087b22": "是持。止便是犯。諸佛薩婆若海。以此戒為源。菩薩",
    "X39n0700_002:0087b23": "六度萬行。以此戒為本。不惟舍那繇此戒而成。即",
    "X39n0700_002:0087b24": "十方三世一切諸佛。亦無不以此戒而成。一切菩",
    "X39n0700_002:0087c01": "薩。亦無不以此戒為本而修起。故云。是一切佛本",
    "X39n0700_002:0087c02": "源。一切菩薩本源也。若離此戒修行。則三十心十",
    "X39n0700_002:0087c03": "地法門。皆不成就故。乃至佛地一切功德。皆不發",
    "X39n0700_002:0087c04": "生也。佛性種子者。戒是佛性之種子。謂佛性雖含",
    "X39n0700_002:0087c05": "靈普具。由戒發生。可稱種子。如佛種從緣起是也。",
    "X39n0700_002:0087c06": "故此戒本以正因佛性為種子。然正因佛性。性也。",
    "X39n0700_002:0087c07": "謂一切眾生。皆具此性。但背覺合塵。常為煩惱之",
    "X39n0700_002:0087c08": "所覆障。若順佛性而修。則能超脫生死。悟入涅槃。",
    "X39n0700_002:0087c09": "與佛同證心地法門也。故起信論云。以知法信無",
    "X39n0700_002:0087c10": "染污。隨順修行尸羅波羅蜜。而緣了佛性。又無不",
    "X39n0700_002:0087c11": "以此戒為種子。修也。涅槃經云。一切眾生雖有佛",
    "X39n0700_002:0087c12": "性。要因持戒。然後乃見。因見佛性。得成阿耨多羅",
    "X39n0700_002:0087c13": "三藐三菩提也。[0087c13] △二釋法益。",
    "X39n0700_002:0087c14": "[0087c14] 一切眾生。皆有佛性。一切意識色心。是情是心。皆入",
    "X39n0700_002:0087c15": "佛性戒中。當當常有因故。當當常住法身。",
    "X39n0700_002:0087c16": "[0087c16] 一切眾生皆有佛性者。猶言一切眾生皆當作佛",
    "X39n0700_002:0087c17": "也。此一句最親切。為此一大部經之正宗。故華嚴",
    "X39n0700_002:0087c18": "經云。一切眾生身中。具有如來智慧德相。但因最",
    "X39n0700_002:0087c19": "初一念不覺。而起無明。成於癡暗。自為閉障。故令",
    "X39n0700_002:0087c20": "受此正戒。而閉障自除。佛性自現。以見佛性無偏",
    "X39n0700_002:0087c21": "&#x5FA7;一切法。若意。若識。若色。若心。是情是心。無不攝",
    "X39n0700_002:0087c22": "入佛性戒中也。一切意識色心者。本為一真法界",
    "X39n0700_002:0087c23": "之體。以不守真如。故有心意識名。然名雖分三。體",
    "X39n0700_002:0087c24": "本無二也。又意識。乃心之次名。謂凡夫妄念。倏然",
    "X39n0700_002:0088a01": "集起名心。次心思量名意。後心了別名識。色是色",
    "X39n0700_002:0088a02": "質。即四大色身也。情是妄情。乃意識之別名也。是",
    "X39n0700_002:0088a03": "情是心。皆入佛性戒中者。謂正發明一切色心眾",
    "X39n0700_002:0088a04": "生。俱有佛性也。除此心外。更無別有佛性可得。故",
    "X39n0700_002:0088a05": "云阿賴耶識。即如來藏。是也。今言是情。揀非無情。",
    "X39n0700_002:0088a06": "是心。揀非無心。無情無心。如同木石。則不堪受戒。",
    "X39n0700_002:0088a07": "既有佛性。當入佛性戒中也。當當常有因故。當當",
    "X39n0700_002:0088a08": "常住法身者。當當。猶言的的確確也。謂此心地妙",
    "X39n0700_002:0088a09": "戒。全依佛性理體所起。的是常有真因。復開顯佛",
    "X39n0700_002:0088a10": "性而莊嚴之。確是常住法身妙果復指示戒法而",
    "X39n0700_002:0088a11": "證明之也。又決決定定。謂之當當。常有。揀非忽有",
    "X39n0700_002:0088a12": "忽無。常住。揀非或來或去。戒是佛性種子。故受者",
    "X39n0700_002:0088a13": "永為成佛正因。不墮邪因。永住清淨法身。不為欲",
    "X39n0700_002:0088a14": "染。如金出&#x945B;。不復還為&#x945B;矣。心地觀經云。眾生本",
    "X39n0700_002:0088a15": "有菩提種悉在賴耶藏識中。若遇善友發大心。三",
    "X39n0700_002:0088a16": "種鍊磨修妙行。永斷煩惱。所知障證得如來常住",
    "X39n0700_002:0088a17": "身。是也。[0088a17] △三勸信受持。",
    "X39n0700_002:0088a18": "[0088a18] 如是十波羅提木叉出於世界。是法戒。是三世一切",
    "X39n0700_002:0088a19": "眾生。頂戴受持。吾今當為此大眾。重說十無盡藏戒",
    "X39n0700_002:0088a20": "品。是一切眾生戒。本源自性清淨。",
    "X39n0700_002:0088a21": "[0088a21] 如是者。總結上文而言。十者。舉重而攝輕也。波羅",
    "X39n0700_002:0088a22": "提木叉。此翻保解脫。謂受此戒者。如來保任。決定",
    "X39n0700_002:0088a23": "得解脫無明煩惱惑業。而獲證清淨法身故。在因",
    "X39n0700_002:0088a24": "能持。名波羅提木叉。在果所得。名清淨法身也。出",
    "X39n0700_002:0088b01": "於世界者。謂此心地大戒。世所難值。如來出世。故",
    "X39n0700_002:0088b02": "今出焉。當生慶幸。毋輕忽也。是法戒者。揀非二乘",
    "X39n0700_002:0088b03": "木叉。乃是成佛之正法戒也。頂戴者。尊重之至。受",
    "X39n0700_002:0088b04": "持者秉執之固也。如是成佛種子。應當尊重秉執。",
    "X39n0700_002:0088b05": "不可暫時忘失。故曰是三世一切眾生頂戴受持",
    "X39n0700_002:0088b06": "也。吾今當為此大眾者。將來曰當。重說者。重宣此",
    "X39n0700_002:0088b07": "戒也。謂上已略說。今復再宣。或先為菩薩天人。今",
    "X39n0700_002:0088b08": "為凡夫。故言重也。然戒為成道之本。不厭頻宣。故",
    "X39n0700_002:0088b09": "如來半月半月自誦。南山宣祖。以十遍為期。今言",
    "X39n0700_002:0088b10": "重說。未為多也。十無盡藏戒品者。謂此戒品。雖云",
    "X39n0700_002:0088b11": "是十。而包羅無盡菩薩戒法。具足無量法門也。瓔",
    "X39n0700_002:0088b12": "珞經云。菩薩一切凡聖戒。盡心為體。心若有盡戒",
    "X39n0700_002:0088b13": "亦有盡心無盡故。戒亦無盡。故云十無盡藏戒品",
    "X39n0700_002:0088b14": "也。是一切眾生戒者。謂此戒法。上則千佛所傳。下",
    "X39n0700_002:0088b15": "則群機普被。僧俗人天共稟。神鬼畜類同受。非如",
    "X39n0700_002:0088b16": "聲聞戒之局也。本源自性清淨者。一塵不立也。謂",
    "X39n0700_002:0088b17": "此戒乃生佛同源。性本清淨。在諸佛。則已還其源。",
    "X39n0700_002:0088b18": "在眾生。則要秉受。方復其本。然本源之性。性本清",
    "X39n0700_002:0088b19": "淨。非源外別有自性。亦非性外更有清淨可得也。",
    "X39n0700_002:0088b20": "又此十無盡藏戒法。繇本源自性清淨為所依體。",
    "X39n0700_002:0088b21": "故今受持此戒。乃復其本淨之體也。[0088b21] △二偈頌三。",
    "X39n0700_002:0088b22": "初舍那始授。二釋迦轉授。三勸眾信受。初中二。初",
    "X39n0700_002:0088b23": "明本&#x8FF9;。次明人法。初又三。初本佛土。二&#x8FF9;佛土。三",
    "X39n0700_002:0088b24": "結本&#x8FF9;。今初。",
    "X39n0700_002:0088c01": "[0088c01] 我今盧舍那。方坐蓮華臺。",
    "X39n0700_002:0088c02": "[0088c02] 我者乃如來自顯說法之主。揀非千華上佛。及千",
    "X39n0700_002:0088c03": "百億釋迦也。盧舍那者。無明塵垢永盡。智慧功德",
    "X39n0700_002:0088c04": "悉圓。如淨滿月。以名表德也。又盧舍那身是戒果。",
    "X39n0700_002:0088c05": "正報。蓮華臺是戒德。依報。千佛。百億佛。是正報。千",
    "X39n0700_002:0088c06": "華百億國。是依報也。舍那是本。千佛是&#x8FF9;。又千佛",
    "X39n0700_002:0088c07": "為本百億佛為&#x8FF9;。非本。無以垂&#x8FF9;。非&#x8FF9;。無以顯本。",
    "X39n0700_002:0088c08": "本&#x8FF9;雖殊。果德無二也。其中有四料簡。一。本中本。",
    "X39n0700_002:0088c09": "二。本中&#x8FF9;。三。&#x8FF9;中本。四。&#x8FF9;中&#x8FF9;。正歸法性曰方。安",
    "X39n0700_002:0088c10": "住不動曰坐。蓮華臺者。謂華藏世界形似蓮華也。",
    "X39n0700_002:0088c11": "華在下擎。故名曰臺。臺居正中。以表戒為中道之",
    "X39n0700_002:0088c12": "正因。能起中道之佛果。舍那身稱華臺。亦是依正",
    "X39n0700_002:0088c13": "無差也。又舍那本佛。坐華臺為諸佛之主者。正表",
    "X39n0700_002:0088c14": "戒法是眾德之本也。色心不二。依正重重。此繇眾",
    "X39n0700_002:0088c15": "生心性顯現。還依眾生心性安住。眾生心性。猶如",
    "X39n0700_002:0088c16": "蓮華。在塵不染。因果同時。繇此心性妙蓮華故。乃",
    "X39n0700_002:0088c17": "使世界。亦如蓮華。即此心性。第一中道。如是究竟",
    "X39n0700_002:0088c18": "契合。故云方坐蓮華臺也。[0088c18] △二&#x8FF9;佛土。",
    "X39n0700_002:0088c19": "[0088c19] 周匝千華上。復現千釋迦。一華百億國。一。國一釋迦。",
    "X39n0700_002:0088c20": "各坐菩提樹。一時成佛道。",
    "X39n0700_002:0088c21": "[0088c21] 周&#x5E00;千華上者。周匝。圍繞義。千華。謂華具千葉也。",
    "X39n0700_002:0088c22": "華瓣曰葉。人間華。祇有十餘葉。天上華有百餘葉。",
    "X39n0700_002:0088c23": "諸佛菩薩華。乃有千葉也。復現千釋迦者。諸此千",
    "X39n0700_002:0088c24": "佛。皆從舍那一佛出故。先現依報。後現正報。故曰",
    "X39n0700_002:0089a01": "復也。佛身具四種。一。毗盧&#x5FA7;耀。正法為身。二。舍那",
    "X39n0700_002:0089a02": "行滿。報果為身。三。釋迦應&#x8FF9;。赴感為身。此又開二。",
    "X39n0700_002:0089a03": "一。應身。受純陀供。二。化身。受大眾供。今云千釋迦",
    "X39n0700_002:0089a04": "者應身佛也。百億釋迦者。化身佛也。千葉千釋迦",
    "X39n0700_002:0089a05": "者。謂一葉有一佛世界。故有千佛淨土。表十地。十",
    "X39n0700_002:0089a06": "波羅蜜。圓因起應果之本地也。一華百億國。一國",
    "X39n0700_002:0089a07": "一釋迦者。此顯化佛之境也。上明一華葉。為一世",
    "X39n0700_002:0089a08": "界。故有千釋迦。今明一葉上。復有百億國土。故有",
    "X39n0700_002:0089a09": "百億釋迦。千葉故成千百億釋迦。此謂舍那纔坐",
    "X39n0700_002:0089a10": "華臺。即現千釋迦圍繞。每一釋迦。復化千佛圍繞",
    "X39n0700_002:0089a11": "每一化佛。又有千佛圍繞。如是一佛。坐千葉蓮華。",
    "X39n0700_002:0089a12": "一葉有千佛。十葉有萬佛。百葉有十萬佛。千葉則",
    "X39n0700_002:0089a13": "有百萬佛。一釋迦有百萬。十釋迦有千萬。名為一",
    "X39n0700_002:0089a14": "億。百釋迦十億。千釋迦共為百億佛。此百億佛。皆",
    "X39n0700_002:0089a15": "是舍。那一葉所出。然一葉有一淨土。即是一佛世",
    "X39n0700_002:0089a16": "界。起圓應身。如是一葉一世界。有百億國土。百億",
    "X39n0700_002:0089a17": "釋迦。娑婆百億國。是一葉之上。故曰一華百億國。",
    "X39n0700_002:0089a18": "一國一釋迦也。此上釋迦。即大化也。總該百億。此",
    "X39n0700_002:0089a19": "百億釋迦。即小化也。惟一四部洲耳。各坐菩提樹。",
    "X39n0700_002:0089a20": "一時成佛道者。謂國土雖分。而成佛同時。體用無",
    "X39n0700_002:0089a21": "二道故也。然一一華葉。各各為一三千大千世界。",
    "X39n0700_002:0089a22": "各有百億山王。及四大洲。諸贍部洲。有金剛座。菩",
    "X39n0700_002:0089a23": "提樹王。大小化佛。各於樹下。破魔軍已。一時證得",
    "X39n0700_002:0089a24": "阿耨菩提。具足三十二相。八十種好。為諸資糧。及",
    "X39n0700_002:0089b01": "四善根菩薩。二乘凡夫。說三乘法及人天教者。正",
    "X39n0700_002:0089b02": "顯生佛覺體。無有高下。本佛&#x8FF9;佛。不分前後。故曰",
    "X39n0700_002:0089b03": "各坐菩提樹。一時成佛道也。[0089b03] △三結本&#x8FF9;。",
    "X39n0700_002:0089b04": "[0089b04] 如是千百億。盧舍那本身。",
    "X39n0700_002:0089b05": "[0089b05] 前八句。明從本起末。亦是從體起用。此二句。顯攝",
    "X39n0700_002:0089b06": "末歸本。亦是攝用歸體也。如是千百億。盧舍那本",
    "X39n0700_002:0089b07": "身者。謂千百億釋迦。是千釋迦所化。千釋迦。是舍",
    "X39n0700_002:0089b08": "那一佛所化也。然用雖千百億。而體本是一也。言",
    "X39n0700_002:0089b09": "千百億者。謂億之一數有四。一。以十萬為一億。二。",
    "X39n0700_002:0089b10": "以百萬為一億。三。以千萬為一億。四。以萬萬為一",
    "X39n0700_002:0089b11": "億。然此娑婆三千大千世界。共有萬億日月。皆一",
    "X39n0700_002:0089b12": "佛化身所主。故同時成道也。其臺周&#x5FA7;有千葉。一",
    "X39n0700_002:0089b13": "葉一世界。為千世界。我化為千釋迦。據千世界。後",
    "X39n0700_002:0089b14": "就一葉世界。復有百億須彌山。百億日月。百億四",
    "X39n0700_002:0089b15": "天下。百億南閻浮提。百億菩薩釋迦。坐百億菩提",
    "X39n0700_002:0089b16": "樹下。其餘九百九十九釋迦。各各現百億釋迦。亦",
    "X39n0700_002:0089b17": "復如是。千華上佛。是吾化身。千百億釋迦。是千釋",
    "X39n0700_002:0089b18": "迦化身。吾以為本源。名為盧舍那佛。是知千佛。千",
    "X39n0700_002:0089b19": "百億佛。不出。一舍那本源。本源。即心地實相戒體。",
    "X39n0700_002:0089b20": "故云如是千百億。盧舍那本身也。[0089b20] △次明人法。",
    "X39n0700_002:0089b21": "[0089b21] 千百億釋迦。各接微塵眾。俱來至我所。聽我誦佛戒。",
    "X39n0700_002:0089b22": "甘露門即開。",
    "X39n0700_002:0089b23": "[0089b23] 千百億。是能接之人。微塵眾。乃所接有緣也。俱來",
    "X39n0700_002:0089b24": "至我所者。謂俱至我舍那所聽戒。此結能接所接",
    "X39n0700_002:0089c01": "之事也。按品上下。千釋迦。與千百億釋迦各接有",
    "X39n0700_002:0089c02": "緣。皆至舍那前受菩薩戒藏已。然後各坐道場。示",
    "X39n0700_002:0089c03": "成正覺。傳誦舍那戒藏也。言微塵者。謂所來之眾",
    "X39n0700_002:0089c04": "甚多。不可舉數。故喻如微塵也。各接者。謂千百億",
    "X39n0700_002:0089c05": "佛。各各接取千百億世界。微塵聽眾惟除無緣者。",
    "X39n0700_002:0089c06": "繇佛有三不能。一。不能。度無緣眾。二。不能空眾生",
    "X39n0700_002:0089c07": "界。三。不能除定業故也。俱來至我所者。我是舍那",
    "X39n0700_002:0089c08": "自稱。是則能化所化。俱會一處。正表體用同歸本",
    "X39n0700_002:0089c09": "源心地也。聽我誦佛戒者。是誡所來聽眾。以此心",
    "X39n0700_002:0089c10": "地大戒。&#x5EFC;諸佛所傳。非舍那自&#x524F;。故不言說。而言",
    "X39n0700_002:0089c11": "誦佛戒也。甘露門即開者。以喻表法也。謂甘露有",
    "X39n0700_002:0089c12": "起死回生之功。淨戒具轉凡成聖之德故。瑞應圖",
    "X39n0700_002:0089c13": "經云。甘露。神靈之精也。其凝如脂。其美如飴。鮮潔",
    "X39n0700_002:0089c14": "潤澤。是以經中。或喻實相。或況涅槃則知至妙之",
    "X39n0700_002:0089c15": "物。無以加於此也。古云。天上有丹。名曰甘露。人得",
    "X39n0700_002:0089c16": "服之。長生不老。然聽誦佛性妙戒。煩惱因此清&#x51C9;。",
    "X39n0700_002:0089c17": "法身即得常住。而生死苦海永離。便如服甘露之",
    "X39n0700_002:0089c18": "妙藥也。又此佛性妙戒。雖則人人本具。奈因情塵",
    "X39n0700_002:0089c19": "久蔽。不自覺知。今聽舍那口誦。耳門一透。心地頓",
    "X39n0700_002:0089c20": "開。即見本源自性。故云甘露門即開也。[0089c20] △二釋迦",
    "X39n0700_002:0089c21": "轉授二。初敘戒源。二示法益。初中又二。初顯授緣",
    "X39n0700_002:0089c22": "由。次讚戒體用。今初。",
    "X39n0700_002:0089c23": "[0089c23] 是時千百億。還至本道場。各坐菩提樹。誦我本師戒。",
    "X39n0700_002:0089c24": "十重四十八。",
    "X39n0700_002:0090a01": "[0090a01] 上四句。顯從體起用。下一句。攝全部戒法。以明奉",
    "X39n0700_002:0090a02": "持之要也。還至本道場。各坐菩提樹者。約事而言。",
    "X39n0700_002:0090a03": "即菩提樹下。是本得道之場也。約理而釋。本道場。",
    "X39n0700_002:0090a04": "表本源心地。菩提樹。表所證覺體也。本師者。千百",
    "X39n0700_002:0090a05": "億釋迦。皆於舍那前受戒。故稱舍那為本師也。十",
    "X39n0700_002:0090a06": "重四十八。是總標。戒相。乃別列。今&#x8FF9;傳本戒。本為",
    "X39n0700_002:0090a07": "&#x8FF9;師。以&#x8FF9;誦本。故云誦我本師戒。十重四十八也。",
    "X39n0700_002:0090a08": "[0090a08] △次讚戒體用。",
    "X39n0700_002:0090a09": "[0090a09] 戒如明日月。亦如瓔珞珠。",
    "X39n0700_002:0090a10": "[0090a10] 戒喻日月瓔珠者。是讚其體用功能也。謂此戒能",
    "X39n0700_002:0090a11": "除罪霧。譬之如日。能除昏暗。喻之如月。莊嚴法身。",
    "X39n0700_002:0090a12": "譬之如瓔。能濟貧窮。故喻如珠。律儀義也。又日能",
    "X39n0700_002:0090a13": "生萬物。戒能生萬善。月得清&#x51C9;。戒除熱惱。瓔障形",
    "X39n0700_002:0090a14": "醜。戒除憂慼。珠富世財。戒富法財。善法義也。又日",
    "X39n0700_002:0090a15": "月麗天。無不瞻仰。戒品霑身。人所恭敬。瓔珠嚴身。",
    "X39n0700_002:0090a16": "人所愛樂。戒善威儀。增長信心。攝生義也。戒體雖",
    "X39n0700_002:0090a17": "一。功用無窮。故以喻表也。[0090a17] △二示法益二。初明得",
    "X39n0700_002:0090a18": "益。",
    "X39n0700_002:0090a19": "[0090a19] 微塵菩薩眾。由是成正覺。",
    "X39n0700_002:0090a20": "[0090a20] 正覺者。說法無差。故云正。出生死夢。故云覺。微塵",
    "X39n0700_002:0090a21": "者指無數中之有數也。菩薩眾。指三十心。十地及",
    "X39n0700_002:0090a22": "一切聽眾也。由是。指受戒之法益。因也。正覺。指持",
    "X39n0700_002:0090a23": "戒之功德。果也。如是因果昭彰。皆繇戒之力用。故",
    "X39n0700_002:0090a24": "云微塵菩薩眾。由是成正覺也。[0090a24] △次示傳持。",
    "X39n0700_002:0090b01": "[0090b01] 是盧舍那誦。我亦如是誦。汝新學菩薩。頂戴受持戒",
    "X39n0700_002:0090b02": "受持是戒已。轉授諸眾生。",
    "X39n0700_002:0090b03": "[0090b03] 是盧舍那誦者。上行也。我亦如是誦者。下&#x4FF2;也。又",
    "X39n0700_002:0090b04": "我者。釋迦自舉以告眾。發起勸誡之意也。如是誦",
    "X39n0700_002:0090b05": "者謂如法。如律。如佛所教。而誦也。汝新學菩薩。頂",
    "X39n0700_002:0090b06": "戴受持戒者。新學。是初聞戒法之大士。頂戴屬身。",
    "X39n0700_002:0090b07": "受持屬心。謂聞此戒法。應當身心恭敬。如法誦持。",
    "X39n0700_002:0090b08": "不可輕忽忘失。所謂後覺者。必&#x4FF2;先覺之所為也",
    "X39n0700_002:0090b09": "受持是戒已。轉授諸眾生者。囑令師資傳受。毋斷",
    "X39n0700_002:0090b10": "續也。諸眾生者。&#x5EFC;大乘凡夫也。舍那為本。授釋迦",
    "X39n0700_002:0090b11": "為&#x8FF9;。釋迦得此戒為本。復傳諸菩薩為&#x8FF9;。菩薩得",
    "X39n0700_002:0090b12": "此戒為本。復授諸凡夫眾生為&#x8FF9;。既受須持。既持",
    "X39n0700_002:0090b13": "須誦。欲使燈燈相續。化化無盡者。必須受持此戒。",
    "X39n0700_002:0090b14": "流傳後世。故云受持是戒已。轉授諸眾生也。[0090b14] △三",
    "X39n0700_002:0090b15": "勸眾信受二。初勸信。",
    "X39n0700_002:0090b16": "[0090b16] 諦聽我正誦。佛法中戒藏。波羅提木叉大眾心諦信。",
    "X39n0700_002:0090b17": "汝是當成佛。我是已成佛。常作如是信。戒品已具足。",
    "X39n0700_002:0090b18": "[0090b18] 諦聽我正誦者。此示因也。至心真實曰諦。耳根發",
    "X39n0700_002:0090b19": "識曰聽。正。當也。謂正當誦戒之時。不得心馳外境。",
    "X39n0700_002:0090b20": "有妨聽法也。佛法中戒藏。波羅提木叉者。指實戒",
    "X39n0700_002:0090b21": "法之言也。謂如來所說法藏有三。此是大乘毗尼",
    "X39n0700_002:0090b22": "藏。揀非小乘律法。輪王十善。治世語言。及外道牛",
    "X39n0700_002:0090b23": "狗等戒也。梵語毗尼。此云善住。由毗尼住世。正法",
    "X39n0700_002:0090b24": "得以久住也。汝等要著實用心而聽。始知我釋迦",
    "X39n0700_002:0090c01": "一佛所誦之戒。乃是千百億佛共誦之戒法也。不",
    "X39n0700_002:0090c02": "但揀異外道等戒。亦復揀異聲聞緣覺等戒也。此",
    "X39n0700_002:0090c03": "是諸戒之源。五戒十戒。及二百五十戒等。無不從",
    "X39n0700_002:0090c04": "此流出。亦無不攝入此大戒之中。故曰佛法中戒",
    "X39n0700_002:0090c05": "藏。波羅提木叉也。毗尼方廣經云。菩薩毗尼。猶如",
    "X39n0700_002:0090c06": "大海。一切毗尼。無不納受。是也。大眾心諦信者。大",
    "X39n0700_002:0090c07": "眾。指聽眾而言。心諦信者。謂諦信自心是佛。自心",
    "X39n0700_002:0090c08": "作佛也。汝是當成佛者。此指因也。謂汝信此戒。定",
    "X39n0700_002:0090c09": "得成佛故。我是已成佛者。此示果也。謂我已成佛。",
    "X39n0700_002:0090c10": "由信此戒故。大論云。信為能入。我持此戒。得成等",
    "X39n0700_002:0090c11": "正覺。汝亦應爾。汝今受此戒。能至解脫處。我今授",
    "X39n0700_002:0090c12": "此戒。保汝得解脫。汝雖始覺初心。為具佛性戒故。",
    "X39n0700_002:0090c13": "當必成佛。我雖妙覺果地。為悟佛性戒故。先已成",
    "X39n0700_002:0090c14": "佛。猶如稻種。復發萌芽。故華嚴經云。信為入道之",
    "X39n0700_002:0090c15": "源。功德之母。欲求大乘戒法。必須起大信心。方令",
    "X39n0700_002:0090c16": "佛種不斷。若不信自身決得成佛。則所有戒品。不",
    "X39n0700_002:0090c17": "能牢固矣。所以如來叮嚀諄囑。要須如是念念相",
    "X39n0700_002:0090c18": "繼。保守家珍。故云常作如是信。戒品已具足也。又",
    "X39n0700_002:0090c19": "戒品具足。全由深信於理。而心地增進。全由精修",
    "X39n0700_002:0090c20": "於事。故曰由戒淨。故慧淨。由慧淨。故戒淨。如兩手",
    "X39n0700_002:0090c21": "互洗。不分先後。事理無礙。是名具足義也。[0090c21] △次勸",
    "X39n0700_002:0090c22": "受。",
    "X39n0700_002:0090c23": "[0090c23] 一切有心者。皆應攝佛戒。眾生受佛戒。即入諸佛位。",
    "X39n0700_002:0090c24": "位同大覺已。真是諸佛子。大眾皆恭敬。至心聽我誦。",
    "X39n0700_002:0091a01": "[0091a01] 一切有心者謂前既諦信此戒。故今勸令受也。一",
    "X39n0700_002:0091a02": "切是普利之語有心。揀非無心。無心。即同木石。非",
    "X39n0700_002:0091a03": "是戒器。則不堪受。然既有心。皆當作佛。&#x8462;心外無",
    "X39n0700_002:0091a04": "佛。故此心地大戒。還須從心所得也。引入曰攝。夫",
    "X39n0700_002:0091a05": "欲求無上妙道。務須先受菩薩大戒。以為根本。則",
    "X39n0700_002:0091a06": "本立道生。直至成佛。故云一切有心者。皆應攝佛",
    "X39n0700_002:0091a07": "戒也。眾生受佛戒。即入諸佛位者。頓也。謂住是戒",
    "X39n0700_002:0091a08": "者。以身語意。合而為一故。位同大覺已。真是諸佛",
    "X39n0700_002:0091a09": "子者。圓也。謂分證覺。與究竟覺同故。亦具授記之",
    "X39n0700_002:0091a10": "語。即字。乃是一經之大旨。名為開權。同字。又為取",
    "X39n0700_002:0091a11": "證之極果。是為顯實。佛子者。以紹繼為義。三乘聖",
    "X39n0700_002:0091a12": "人。皆從佛生解。從法所化。盡是子義。今發大乘心。",
    "X39n0700_002:0091a13": "受大乘戒。故名曰真。佛子有三。如凡夫修行。未曾",
    "X39n0700_002:0091a14": "入道。紹隆佛種。名外佛子。聲聞秉小乘教。生長法",
    "X39n0700_002:0091a15": "身。名庶佛子。菩薩受大乘戒。生佛法身。名真佛子。",
    "X39n0700_002:0091a16": "位者。聖人之大寶也。然纔受佛戒。即位同大覺者。",
    "X39n0700_002:0091a17": "良由生佛同源。心性無二也。背覺合塵。名為眾生。",
    "X39n0700_002:0091a18": "背塵合覺。名為諸佛。今受佛性戒。頓復本心源。豈",
    "X39n0700_002:0091a19": "不位同諸佛耶。問。然既位同諸佛。猶名佛子者。何",
    "X39n0700_002:0091a20": "也。答。大位雖同。於佛功德未圓。故受子稱。喻如東",
    "X39n0700_002:0091a21": "宮王子。已受灌頂。終紹王位。今但名王子。未名王",
    "X39n0700_002:0091a22": "也。大眾皆恭敬。結勸也。至心聽我誦。誡聽也。若不",
    "X39n0700_002:0091a23": "至心聽。則妄念壅閉心地。戒法無由得入。不久。則",
    "X39n0700_002:0091a24": "不能復其本源也。夫欲聽戒。先當外肅形儀。內起",
    "X39n0700_002:0091b01": "敬意。恭敬。外儀肅也。至心。內儀敬也。內外一如。大",
    "X39n0700_002:0091b02": "法當施矣。",
    "X39n0700_002:0091b04": "佛說梵網經初津卷二",
    "X39n0700_002:0091b06": "音釋",
    "X39n0700_002:0091b07": "師資[0091b07] 師者。授道之人。資。助也。謂助發己身之行業",
    "X39n0700_002:0091b08": "也。又云。師有匠成之功。弟子具資稟之德也。",
    "X39n0700_002:0091b09": "摩竭陀國[0091b09] 亦云摩伽陀。此翻善勝。或云摩竭提。摩",
    "X39n0700_002:0091b10": "者。大也。竭提。體也。謂五印度中。此國最大。統攝諸",
    "X39n0700_002:0091b11": "國。故名大體。或云摩。遍也。竭提。聰慧也。言聰慧之",
    "X39n0700_002:0091b12": "人。遍其國內故。又云無害。言此國法。不行刑戮。其",
    "X39n0700_002:0091b13": "有死罪者。送至寒林。或言無惱。或言不害。皆謂劫",
    "X39n0700_002:0091b14": "初已來。無惱害故。至瓶沙王。截指為刑。後自齧指",
    "X39n0700_002:0091b15": "痛。復息此刑。佛當生其地故。吉兆預彰。所以先置",
    "X39n0700_002:0091b16": "不害之名也。",
    "X39n0700_002:0091b17": "王舍城[0091b17] 即羅閱祇也。是摩竭國城名。薩婆多論云。",
    "X39n0700_002:0091b18": "此國本有惡龍作種種災害。破壞人民舍宅。惟王",
    "X39n0700_002:0091b19": "宮舍不壞。因此為名。又云千王共居。故名王舍城",
    "X39n0700_002:0091b20": "也。",
    "X39n0700_002:0091b21": "八相[0091b21] 八相者。法華經中明釋迦如來。無量劫前已",
    "X39n0700_002:0091b22": "成正覺。因大悲願力。利益眾生。數數於十方國土。",
    "X39n0700_002:0091b23": "示生示滅。處處不同。豈但於此南閻浮提。一方出",
    "X39n0700_002:0091b24": "現而已。今論出現本末。則具有八相。皆所以示同",
    "X39n0700_002:0091c01": "人法也。一降生兜率相。二託胎相。三出胎相。四出",
    "X39n0700_002:0091c02": "家相。五降魔相。六成道相。七說法相。八入涅槃相。",
    "X39n0700_002:0091c03": "同別二妄[0091c03] 一。別業妄見。謂諸眾生。迷失真性。自起",
    "X39n0700_002:0091c04": "妄見。見有一切&#x8657;妄境界。或苦。或樂。譬如病目。夜",
    "X39n0700_002:0091c05": "見燈光。別有圓影二。同分妄見。謂諸眾生。迷失真",
    "X39n0700_002:0091c06": "性。同見一切&#x8657;妄境界。同受苦樂。同業所感。譬如",
    "X39n0700_002:0091c07": "一國之人。同見瘴惡不祥之事故。",
    "X39n0700_002:0091c08": "六相圓融[0091c08] 六相者。謂一真法界之體。而有六種名",
    "X39n0700_002:0091c09": "義之相也。然法界體同。本無異相。由法入於義。遂",
    "X39n0700_002:0091c10": "有六名。名雖有六。不離一體。交徹融通。一多無礙。",
    "X39n0700_002:0091c11": "故曰圓融。一總相。二別相。三同相。四異相。五成相。",
    "X39n0700_002:0091c12": "六壞相。",
    "X39n0700_002:0091c13": "忉利[0091c13] 此云三十三天。居須彌山頂。離人間八萬由",
    "X39n0700_002:0091c14": "旬。四方各有八天。帝釋居中。淨名疏云。昔迦葉佛",
    "X39n0700_002:0091c15": "滅度後。有一女人。發心修塔。復有三十二人。發心",
    "X39n0700_002:0091c16": "助修。修塔功德。為忉利天主。其助修者。而作輔臣。",
    "X39n0700_002:0091c17": "君臣合之。共為三十三天也。",
    "X39n0700_002:0091c18": "五欲[0091c18] 色。聲。香。味。觸。為五。希須名欲。止觀云。五塵非",
    "X39n0700_002:0091c19": "欲。而其中有味。能生行人須欲之心。故也。",
    "X39n0700_002:0091c20": "眾生身見[0091c20] 謂妄計為身。強立主宰故。",
    "X39n0700_002:0091c21": "一生補處[0091c21] 謂猶有一品無明。故有一生。過此一生。",
    "X39n0700_002:0091c22": "即補妙覺位也。",
    "X39n0700_002:0091c23": "四加行[0091c23] 言四加行者。煖。頂。忍。世第一。為四。工夫增",
    "X39n0700_002:0091c24": "進。故曰加行。煖者。從喻得名。如人以木鑽火。火雖",
    "X39n0700_002:0092a01": "未出。先得煖相。譬如加行位中。以智慧火。燒煩惱",
    "X39n0700_002:0092a02": "薪。雖未得無漏之智。而已得智火之前相故。頂者。",
    "X39n0700_002:0092a03": "謂觀行轉明。在煖之上。如登山頂。觀矚四方。悉皆",
    "X39n0700_002:0092a04": "明了故。忍有二義。一者印可義。謂於此位中。即能",
    "X39n0700_002:0092a05": "印可。四諦之理。謂苦諦實是苦。乃至道諦。實是道",
    "X39n0700_002:0092a06": "也。二者。決定義。謂此善根決定無退故。世第一者。",
    "X39n0700_002:0092a07": "謂此位中。觀四諦理。雖未能證。而於世間最勝故。",
    "X39n0700_002:0092a08": "未到定禪[0092a08] 未入根本禪也。謂於欲界。修色界定。身",
    "X39n0700_002:0092a09": "雖未到於彼。而心已先證彼也。",
    "X39n0700_002:0092a10": "俱生。我法。二執[0092a10] 一俱生我執。謂於五陰等法中。強",
    "X39n0700_002:0092a11": "立主宰。妄執為我與身俱生。是名俱生我執。二俱",
    "X39n0700_002:0092a12": "生法執。謂無始時來。&#x8657;妄熏習。於一切法。妄生執",
    "X39n0700_002:0092a13": "著。恒與身俱。故名俱生法執。",
    "X39n0700_002:0092a14": "生相無明[0092a14] 謂等覺後一品生相無明惑也。無明。即",
    "X39n0700_002:0092a15": "不覺義。以不覺故。而生三細。此無明至金剛後心",
    "X39n0700_002:0092a16": "方斷。",
    "X39n0700_002:0092a17": "五不還天[0092a17] 阿那含。華言不來。不來。即不還義。謂斷",
    "X39n0700_002:0092a18": "欲界九品思惑盡。生色。無色界。於彼漏盡。不復還",
    "X39n0700_002:0092a19": "來受生故也。亦名五淨居天。謂無煩。無熱。善見。善",
    "X39n0700_002:0092a20": "現。色究竟也。",
    "X39n0700_002:0092a21": "出家[0092a21] 謂出生死家。入如來家也。",
    "X39n0700_002:0092a22": "五住煩惱[0092a22] 三界見惑為一住。三界思惑分為三。為",
    "X39n0700_002:0092a23": "欲愛。色愛。有愛也。塵沙無明惑。合為一住。共成五",
    "X39n0700_002:0092a24": "住由此五惑能令眾生。住著生死故。",
    "X39n0700_002:0092b01": "二種生死[0092b01] 一分段生死。謂六道眾生。隨業感報。身",
    "X39n0700_002:0092b02": "之形段。則有長有短。命之分限。則有壽有夭故。二",
    "X39n0700_002:0092b03": "變易生死。謂聲聞。緣覺。菩薩。雖無分段生死。而有",
    "X39n0700_002:0092b04": "因移。果易之生死。如初位為因。後位為果。又後位",
    "X39n0700_002:0092b05": "為因。後後位為果。故名變易也。",
    "X39n0700_002:0092b06": "住持[0092b06] 謂安住道德。執持教化。令法久住故。又云住",
    "X39n0700_002:0092b07": "於真理。持而不失故。",
    "X39n0700_002:0092b08": "地繫煩惱[0092b08] 謂住繫縛。煩惱偏重故。",
    "X39n0700_002:0092b09": "五趣雜居地[0092b09] 五趣者。即欲界六天。人。餓鬼。畜生。地",
    "X39n0700_002:0092b10": "獄也。本該六趣。以修羅通於諸趣。故但言五。雜居",
    "X39n0700_002:0092b11": "者。五趣雖果報苦樂不同。總居於欲界故也。",
    "X39n0700_002:0092b12": "九界[0092b12] 謂三乘。六道。感報界分不同。故有九界也。",
    "X39n0700_002:0092b13": "八部[0092b13] 佛之垂化。道濟百靈。法之傳世。慈育萬有。三",
    "X39n0700_002:0092b14": "乘賢聖。既肅爾以歸依。八部鬼神。亦森然而翊衛。",
    "X39n0700_002:0092b15": "故諸經中多列八部之眾也。八部者。謂天。龍夜叉。",
    "X39n0700_002:0092b16": "乾闥婆。阿修羅。迦樓羅。緊那羅。摩&#x777A;羅伽。是也。",
    "X39n0700_002:0092b17": "四眾[0092b17] 一發起眾。謂開端發起之眾也。謂激揚發動。",
    "X39n0700_002:0092b18": "使如來有所說。使大眾有聞。乃至發起問答等是",
    "X39n0700_002:0092b19": "也。二當機眾。謂當座之機眾也。謂宿植德本。緣合",
    "X39n0700_002:0092b20": "時熟。不起於座。聞即得道也。三影響眾。謂古往諸",
    "X39n0700_002:0092b21": "佛菩薩。隱其圓極之果。示同機眾。匡輔。法王。如影",
    "X39n0700_002:0092b22": "之隨形。響之應聲。又如眾星遶月。雖無作為。而有",
    "X39n0700_002:0092b23": "大益也。四結緣眾。謂結聞法因緣之眾也。&#x8462;由過",
    "X39n0700_002:0092b24": "去根淺。三慧不生。現世雖見佛聞法。而未能獲益",
    "X39n0700_002:0092c01": "但作未來得度因緣也。",
    "X39n0700_002:0092c02": "真如實際[0092c02] 真如者。如空合空。似水投水。性非妄遷。",
    "X39n0700_002:0092c03": "故名真如。實際者。即佛性理地也。",
    "X39n0700_002:0092c04": "十遍為期[0092c04] 南山宣祖。凡授經律。必以十遍為期。少",
    "X39n0700_002:0092c05": "則恐茫昧故。",
    "X39n0700_002:0092c06": "四種資糧[0092c06] 亦名四善根。一福德資糧。謂由宿世修",
    "X39n0700_002:0092c07": "諸福德。而於今生。豐饒財寶。遇善知識。離諸障礙。",
    "X39n0700_002:0092c08": "能勤修行。是名福德資糧。二智慧資糧。謂於宿世",
    "X39n0700_002:0092c09": "修習智慧。而於今生。聰慧明敏。解了法義。是名智",
    "X39n0700_002:0092c10": "慧資糧。三先世資糧。謂由宿世積集善根。而於今",
    "X39n0700_002:0092c11": "生。諸根完具。家財富足。是名先世資糧。四現法資",
    "X39n0700_002:0092c12": "糧。謂於今世有善法故。善根成熟。具戒律儀。是名",
    "X39n0700_002:0092c13": "現法資糧。",
    "X39n0700_002:0092c14": "四善根[0092c14] 一樂住林間。二四事攝物。三捨身求法。四",
    "X39n0700_002:0092c15": "勤行精進。",
    "X39n0700_002:0092c16": "毗盧遮那[0092c16] 此云&#x5FA7;照。亦云大日。謂如來色身法身。",
    "X39n0700_002:0092c17": "普周法界。十方世界。悉皆照耀。若人稱名。歸命禮",
    "X39n0700_002:0092c18": "拜。則得法界一切諸佛菩薩賢聖。乃至八部加持",
    "X39n0700_002:0092c19": "衛護。",
    "X39n0700_002:0092c20": "波羅蜜[0092c20] 翻到彼岸。謂菩薩修此法。化度眾生。超生",
    "X39n0700_002:0092c21": "死海。到涅槃彼岸故。",
    "X39n0700_002:0092c22": "輪王十善[0092c22] 輪王有四。一金輪王。主領四大部洲。二",
    "X39n0700_002:0092c23": "銀輪王。主領三州。除北州。三銅輪王。主領東南二",
    "X39n0700_002:0092c24": "大部州。四鐵輪王。主領南州。四皆有輪寶。現於&#x8657;",
    "X39n0700_002:0093a01": "空。隨輪飛行。故名飛行皇帝也。十善者。一身三。謂",
    "X39n0700_002:0093a02": "不殺。盜。邪婬。口四。謂不妄言。綺語。兩舌。惡口。意三。",
    "X39n0700_002:0093a03": "謂不起貪。瞋。邪見也以此十法治世。故曰輪王十",
    "X39n0700_002:0093a04": "善也。",
    "X39n0700_002:0093a05": "治世語言[0093a05] 謂以孝悌。忠信。仁義。禮智之言。而勸化也。",
    "X39n0700_002:0093a06": "牛狗等戒[0093a06] 涅槃經中。有六苦行外道。一自餓。謂不",
    "X39n0700_002:0093a07": "進飲食。長忍饑&#x8657;。二投淵。謂寒投深淵。忍受凍苦。",
    "X39n0700_002:0093a08": "三赴火。謂常熱炙身。及熏鼻等。四自坐。謂常自裸",
    "X39n0700_002:0093a09": "形。不拘寒暑。露地而坐。五寂默。謂於屍林塚間。以",
    "X39n0700_002:0093a10": "為住處。寂然不語。六牛狗。自謂前世。從牛狗中來。",
    "X39n0700_002:0093a11": "即持牛狗戒。食草。噉污。唯望生天。如上六種外道。"
}