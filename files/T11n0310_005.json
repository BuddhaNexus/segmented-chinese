{
    "T11n0310_005:0025c11": "大寶積經卷第五",
    "T11n0310_005:0025c13": "大唐三藏菩提流志奉 制譯",
    "T11n0310_005:0025c14": "第二無邊莊嚴會無上陀羅尼品第一",
    "T11n0310_005:0025c15": "之二",
    "T11n0310_005:0025c16": "[0025c16] 爾時佛告無邊莊嚴菩薩言：「我當說彼陀羅",
    "T11n0310_005:0025c17": "尼門理趣差別智慧善巧，令諸菩薩得陀羅",
    "T11n0310_005:0025c18": "尼善巧方便，由證此故，當能了知隨法祕密",
    "T11n0310_005:0025c19": "善巧理趣。云何了知？無邊莊嚴！於眼所見色",
    "T11n0310_005:0025c20": "陀羅尼，乃至意所知法陀羅尼門。無邊莊嚴！",
    "T11n0310_005:0025c21": "云何六內諸法所取外法陀羅尼門？無邊莊",
    "T11n0310_005:0025c22": "嚴！若諸菩薩眼見色已，而由不可映奪智力",
    "T11n0310_005:0025c23": "及念善巧不迷忘故，了知遍持色是無常生",
    "T11n0310_005:0025c24": "滅不住，皆盡離滅。由此復能於內眼界而不",
    "T11n0310_005:0025c25": "執著我及非我，善巧安住眼處清淨。於色攀",
    "T11n0310_005:0025c26": "緣不攝受故，而能清淨陀羅尼門，善能觀見",
    "T11n0310_005:0025c27": "盡厭離滅則無戲論。由不戲論總持善巧，住",
    "T11n0310_005:0025c28": "無妄念無有積集，所行道中而能捨離眼與",
    "T11n0310_005:0025c29": "眼識及所知法無有分別。由如實見得清淨",
    "T11n0310_005:0026a01": "故，亦能隨念諸法如幻，於能所識清淨善巧",
    "T11n0310_005:0026a02": "得總持時，善能攝取不共世間廣大智蘊。如",
    "T11n0310_005:0026a03": "是略說，乃至意所知法陀羅尼門，菩薩以意",
    "T11n0310_005:0026a04": "了知法已，而由不可映奪智力及念善巧不",
    "T11n0310_005:0026a05": "迷忘故，而能總持諸法無常生滅不住盡厭",
    "T11n0310_005:0026a06": "離滅。於內意處安住總持，亦不執著我及非",
    "T11n0310_005:0026a07": "我，善於內住意識地者，隨能妙觀總持善巧，",
    "T11n0310_005:0026a08": "次善安住意處清淨。於外法處不攝受故，能",
    "T11n0310_005:0026a09": "得清淨陀羅尼門。由內外法及餘結使不相",
    "T11n0310_005:0026a10": "應故，能隨觀見盡厭離滅，不作戲論。由不戲",
    "T11n0310_005:0026a11": "論總持善巧，住無妄念無有積集，趣行之道",
    "T11n0310_005:0026a12": "而能捨離。意及意識并所知法，無有戲論不",
    "T11n0310_005:0026a13": "起分別，以如實見得清淨故，而能隨念諸法",
    "T11n0310_005:0026a14": "如幻，亦能總持於識所識清淨善巧，而能攝",
    "T11n0310_005:0026a15": "取不共世間殊勝福慧。又能如是於去來今",
    "T11n0310_005:0026a16": "及諸內外一切法中，由隨義覺攝取方便善",
    "T11n0310_005:0026a17": "巧智力，不於少法起無因見。而不於因起於",
    "T11n0310_005:0026a18": "緣見，亦不於緣而起因見，了一切法各不相",
    "T11n0310_005:0026a19": "應，如實隨入諸法本性，此一切法本性清淨",
    "T11n0310_005:0026a20": "展轉寂靜。若一切法展轉依持隨種類持，由",
    "T11n0310_005:0026a21": "於遍持共相應故得安住者，應知彼法不由",
    "T11n0310_005:0026a22": "依持共相應故而得安住，不生不起而不流",
    "T11n0310_005:0026a23": "轉，亦非言說之所能得彼所有義。一切諸法",
    "T11n0310_005:0026a24": "各不同分非共相應非不相應，以一切法無",
    "T11n0310_005:0026a25": "有作者令作者故，無有壽者、無有眾生、無補",
    "T11n0310_005:0026a26": "特伽羅，此說法句非如其實非不如實，一切",
    "T11n0310_005:0026a27": "諸法不攝受故，同於涅槃，無有執著、斷於執",
    "T11n0310_005:0026a28": "著、遠離執著。無邊莊嚴！此是諸菩薩演說陀",
    "T11n0310_005:0026a29": "羅尼差別善巧。如內外法，於一切法應當了",
    "T11n0310_005:0026b01": "知。如是說時，彼諸菩薩捨離內句亦不取外，",
    "T11n0310_005:0026b02": "及能觀察無有始終，乘生死輪墮在世間，入",
    "T11n0310_005:0026b03": "無明室處無明[穀-禾+卵]，周遍流轉。彼雖如是生死",
    "T11n0310_005:0026b04": "輪轉，於中亦無生死可得，亦無真實生死之",
    "T11n0310_005:0026b05": "輪。雖復隨順生死輪轉，墮在世間於中可得，",
    "T11n0310_005:0026b06": "然諸眾生不能了知此諸法故，於生死中遊",
    "T11n0310_005:0026b07": "行馳走周遍馳走，又不能了虛妄顛倒，於非",
    "T11n0310_005:0026b08": "眾生起眾生想。若眾生想所繫縛者，彼於諸",
    "T11n0310_005:0026b09": "法不能了知，隨入破壞極破壞法，為虛空執",
    "T11n0310_005:0026b10": "之所執著。」",
    "T11n0310_005:0026b11": "[0026b11] 佛告無邊莊嚴：「若諸菩薩於此法中能解了",
    "T11n0310_005:0026b12": "者，速疾獲得智慧光明隨證法門，辯才清淨",
    "T11n0310_005:0026b13": "修習忍辱，而能精勤起大慈悲，志無懈倦善",
    "T11n0310_005:0026b14": "能安住，祕密言詞演說方便，亦能了知一切",
    "T11n0310_005:0026b15": "諸法異名差別最勝語言。隨所憶念，往昔住",
    "T11n0310_005:0026b16": "處能善讚說無少相違，令諸眾生住無諍論，",
    "T11n0310_005:0026b17": "能壞一切外道諸論。為破眾生諸黑闇故宣",
    "T11n0310_005:0026b18": "說法時，而為十方無量世界諸佛如來之所",
    "T11n0310_005:0026b19": "稱歎，放法光明作不思議法之施主，善能開",
    "T11n0310_005:0026b20": "示諸佛法藏無有迷惑，及能攝取殊勝大願，",
    "T11n0310_005:0026b21": "如其所願皆令滿足，得不思議方便善巧。令",
    "T11n0310_005:0026b22": "諸眾生意樂開發，及能示現前後際因，亦能",
    "T11n0310_005:0026b23": "示現去來方便。無邊莊嚴，是中菩薩於能發",
    "T11n0310_005:0026b24": "起三摩地門應勤修習，既修習已而能證入",
    "T11n0310_005:0026b25": "陀羅尼門。於陀羅尼門得自在已，於諸祕密",
    "T11n0310_005:0026b26": "廣大異名而能演說，及能入於異名之智，能",
    "T11n0310_005:0026b27": "隨順入甚深理趣，善能了知言說示現，令無",
    "T11n0310_005:0026b28": "少處而生疑惑，不由他教住於忍地。無邊莊",
    "T11n0310_005:0026b29": "嚴！若諸菩薩能善發起勇猛精進，為欲哀",
    "T11n0310_005:0026c01": "愍諸眾生故，求諸法智證入通達，無有餘乘",
    "T11n0310_005:0026c02": "而不成就，得佛大智，超過一切世間之智、究",
    "T11n0310_005:0026c03": "竟清淨一切智智，未足為難。[0026c03] 「無邊莊嚴！於此",
    "T11n0310_005:0026c04": "演說陀羅尼門甚深方便法品之中所有諸",
    "T11n0310_005:0026c05": "法，為欲攝取諸菩薩故開示發起，我今當說，",
    "T11n0310_005:0026c06": "令諸菩薩普遍開悟，善能攝取祕密言教，凡",
    "T11n0310_005:0026c07": "有所作皆能了知一切語言音聲之義，復能",
    "T11n0310_005:0026c08": "證入差別覺慧善巧之智。何者是彼所有之",
    "T11n0310_005:0026c09": "法？無邊莊嚴！是諸菩薩具淨尸羅，安住實諦",
    "T11n0310_005:0026c10": "加持之力，則能增長布施方便，求無我所無",
    "T11n0310_005:0026c11": "攝受法，修習方便證一切法真實理趣，得不",
    "T11n0310_005:0026c12": "退法及善安住不退轉地，速疾具足無礙辯",
    "T11n0310_005:0026c13": "才，智慧增廣猶如大海。無邊莊嚴！當於後時，",
    "T11n0310_005:0026c14": "無有餘人頗能恭敬受持此法，唯除菩薩希",
    "T11n0310_005:0026c15": "求甚深如實法者、為欲開示如來法藏希求",
    "T11n0310_005:0026c16": "樂欲增上心者、調善意樂正思惟者，彼等於",
    "T11n0310_005:0026c17": "此甚深法中精勤修學入此理趣，則能了知",
    "T11n0310_005:0026c18": "異名演說，亦能了知一切諸法自性本性。[0026c18] 「無",
    "T11n0310_005:0026c19": "邊莊嚴！假使如來以種種名演說諸法，然於",
    "T11n0310_005:0026c20": "諸法本性自性亦不相違。如來開示諸法本",
    "T11n0310_005:0026c21": "性不相違法，說一切法無所造作。凡所演說，",
    "T11n0310_005:0026c22": "無有所說及能說者。無邊莊嚴！如來已得演",
    "T11n0310_005:0026c23": "說善巧勝波羅蜜，如來亦無少法可得，亦無",
    "T11n0310_005:0026c24": "隨得亦不遍得。如來不為少法安住故、不捨",
    "T11n0310_005:0026c25": "離故、不為生故而能說法。亦不為得少分法",
    "T11n0310_005:0026c26": "故亦非不得故，如來行無所得。如來不行",
    "T11n0310_005:0026c27": "亦非不行，亦不應說諸佛如來行如實行。何",
    "T11n0310_005:0026c28": "以故？無有少法說名如來。此是如來住如是",
    "T11n0310_005:0026c29": "住、行如是行。若彼如來以名字故名如來者，",
    "T11n0310_005:0027a01": "如來與名非異非不異。非異非不異故，不應",
    "T11n0310_005:0027a02": "說言如來若來若去。如來非戲論者，超過戲",
    "T11n0310_005:0027a03": "論亦無超過。如來無有超過，超過亦無如來。",
    "T11n0310_005:0027a04": "如是如來與如來性，非即非離，不虛妄性、不",
    "T11n0310_005:0027a05": "變異性亦復如是。如是稱揚如來體性，無有",
    "T11n0310_005:0027a06": "少法開示演說亦無示現。如來證得一切諸",
    "T11n0310_005:0027a07": "法如實本性，然一切法所有本性不可宣說，",
    "T11n0310_005:0027a08": "一切諸法無所有故。如是如來說一切法，無",
    "T11n0310_005:0027a09": "有所作亦無變異，不生不滅不出不離，一切",
    "T11n0310_005:0027a10": "諸法究竟清淨故。非得非遍得，於一切法無",
    "T11n0310_005:0027a11": "有所得，無所得故無有可證，如是無有少法",
    "T11n0310_005:0027a12": "可得。若法可得，於諸法中應有受者。既無受",
    "T11n0310_005:0027a13": "者，是故當知一切諸法由不生故無有得者。",
    "T11n0310_005:0027a14": "如來名號亦由聖教假名施設，如是言說性",
    "T11n0310_005:0027a15": "清淨故，聖者於中不得少法。然於聖者亦無",
    "T11n0310_005:0027a16": "有法及與非法，亦無有法名為聖者及非聖",
    "T11n0310_005:0027a17": "者，無有少法與彼相應或當相應。於此如來",
    "T11n0310_005:0027a18": "所有演說皆應了知，亦復不應隨俗而轉。如",
    "T11n0310_005:0027a19": "來能說法及非法，亦不建立有法非法。如來",
    "T11n0310_005:0027a20": "能說善不善法，亦不建立有善不善。如來能",
    "T11n0310_005:0027a21": "說一切諸法，亦不建立有一切法。如來能說",
    "T11n0310_005:0027a22": "法無表示，亦不建立有無表示。[0027a22] 「無邊莊嚴！如",
    "T11n0310_005:0027a23": "來所說此甚深法，無淨業者不能了知。若有",
    "T11n0310_005:0027a24": "樂求無上菩提、於生死中求解脫者，應當覺",
    "T11n0310_005:0027a25": "了諸佛如來所演說法。無邊莊嚴！若諸菩薩",
    "T11n0310_005:0027a26": "於此法中能解了者，應無猶豫不取不捨，亦",
    "T11n0310_005:0027a27": "不見有少法生滅，無有戲論非無戲論，則能",
    "T11n0310_005:0027a28": "演說此真實法。於此演說真實法中，亦不執",
    "T11n0310_005:0027a29": "著。無邊莊嚴！譬如須彌山王，與諸福德善根",
    "T11n0310_005:0027b01": "眾生所用宮殿作依止處，眾生於彼而受歡",
    "T11n0310_005:0027b02": "樂。如是如是，作善根者諸菩薩等，於此法寶",
    "T11n0310_005:0027b03": "積集教中而能聽受，由此法寶菩薩能得一",
    "T11n0310_005:0027b04": "切智智。無邊莊嚴！此契經法能隨順入無上",
    "T11n0310_005:0027b05": "法智，為欲開示如來法藏陀羅尼故，如是流",
    "T11n0310_005:0027b06": "布此陀羅尼，能攝一切所有廣大真實之法。",
    "T11n0310_005:0027b07": "諸佛如來所說之法，皆悉從此無邊陀羅尼",
    "T11n0310_005:0027b08": "門之所流出，此陀羅尼為欲清淨一切法門，",
    "T11n0310_005:0027b09": "是故如來開示演說。此陀羅尼能攝一切契",
    "T11n0310_005:0027b10": "經等法，不成不壞、無初中後。此陀羅尼如來",
    "T11n0310_005:0027b11": "護念，遍於十方諸佛世界，能作無量無邊佛",
    "T11n0310_005:0027b12": "事。無邊莊嚴！於此最初陀羅尼品說義品理",
    "T11n0310_005:0027b13": "趣品中而能攝受一切諸法，無邊莊嚴！彼中",
    "T11n0310_005:0027b14": "諸菩薩等欲隨覺了此教法者，欲流注法令",
    "T11n0310_005:0027b15": "不斷者，欲入諸法無住印者，欲隨覺了無有",
    "T11n0310_005:0027b16": "障礙祕密門者，欲隨發起趣向加行大精進",
    "T11n0310_005:0027b17": "者，欲隨覺了諸法性相說此法者，應當受持",
    "T11n0310_005:0027b18": "諸佛如來所演言教。既受持已，隨應了知一",
    "T11n0310_005:0027b19": "切所有祕密言詞。欲隨趣入總相演說文字",
    "T11n0310_005:0027b20": "智者，欲隨覺了演說諸法差別理趣者，欲隨",
    "T11n0310_005:0027b21": "憶念一切諸法簡擇智者，為欲利益安樂一",
    "T11n0310_005:0027b22": "切諸眾生故施設勝義，善隨機根授與眾生",
    "T11n0310_005:0027b23": "令得利益。若稱揚法、若流傳法、若演說法，以",
    "T11n0310_005:0027b24": "資糧心哀愍利益求佛之智，不於少法而生",
    "T11n0310_005:0027b25": "執著。由不執著無有所取，亦不觀察無二法",
    "T11n0310_005:0027b26": "智，亦不示現內智外智，不於少法而生厭足，",
    "T11n0310_005:0027b27": "亦不應以下劣精進希求上智。勤修一切甚",
    "T11n0310_005:0027b28": "深之法，所有難問隨義而說。應住自利及以",
    "T11n0310_005:0027b29": "利他，應善觀察自他之想，入一切法皆悉無",
    "T11n0310_005:0027c01": "我。我清淨已，隨入一切諸法清淨，愛樂開示",
    "T11n0310_005:0027c02": "演說言教，若問不問乃至少法不生慳&#x608B;。菩",
    "T11n0310_005:0027c03": "薩應作如是四無量心。我為利益諸眾生故，",
    "T11n0310_005:0027c04": "隨與勝施、最上之施，所謂無上法寶之藏。我",
    "T11n0310_005:0027c05": "今當令一切眾生與不可說法寶相應，假令",
    "T11n0310_005:0027c06": "眾生作諸重惡，終不於彼生慳法心，離諸慳",
    "T11n0310_005:0027c07": "惜，能為捨施為法施主。我今當作如來之事",
    "T11n0310_005:0027c08": "一切智事，令諸眾生捨離重擔。於大瀑流，當",
    "T11n0310_005:0027c09": "以法船運度群品，能令眾生得於一切安樂",
    "T11n0310_005:0027c10": "資具。菩薩當以如是悲心發生覺慧，速疾證",
    "T11n0310_005:0027c11": "於殊勝之法，於此契經陀羅尼門，演說諸法",
    "T11n0310_005:0027c12": "差別總持，當得成就捨離生死，不為他論之",
    "T11n0310_005:0027c13": "所攝受，能破一切外道諸論、降伏魔軍，為欲",
    "T11n0310_005:0027c14": "滅壞諍論法故應如是住。[0027c14] 「無邊莊嚴！此陀羅",
    "T11n0310_005:0027c15": "尼門一切如來之所攝受，善作憶念。譬如後",
    "T11n0310_005:0027c16": "身菩薩住於三十三天、夜摩天、兜率陀天、樂",
    "T11n0310_005:0027c17": "變化天、他化自在天中，兜率陀宮一切諸天",
    "T11n0310_005:0027c18": "承事供養，一切眾生咸生愛樂，成熟善根攝",
    "T11n0310_005:0027c19": "諸勝福。餘有一生，施戒福蘊具足清淨，成就",
    "T11n0310_005:0027c20": "一切殊勝智蘊，於此三千大千世界一切眾",
    "T11n0310_005:0027c21": "生所不能及，而能映蔽一切有情所有善根，",
    "T11n0310_005:0027c22": "亦為一切諸有情等恭敬讚歎，現前獲得一",
    "T11n0310_005:0027c23": "切智智。若彼菩薩從兜率宮下閻浮時，即於",
    "T11n0310_005:0027c24": "中國無怖畏地最勝妙處，在大城內一切眾",
    "T11n0310_005:0027c25": "生眾會之中降生出現，為諸眾生瞻仰禮拜",
    "T11n0310_005:0027c26": "供養恭敬。此陀羅尼契經之門亦復如是，入",
    "T11n0310_005:0027c27": "於一切諸法之中而得安住，一切諸法皆從",
    "T11n0310_005:0027c28": "此生亦從此滅。菩薩於此得安住已，成熟增",
    "T11n0310_005:0027c29": "長於一切法而得安住，一切法中而得自在，",
    "T11n0310_005:0028a01": "為其主故。菩薩最後受身生於人中，以無觀",
    "T11n0310_005:0028a02": "視一切法印三摩地力，普遍觀察一切有情，",
    "T11n0310_005:0028a03": "及遍觀察一切三千大千世界。由得法陀羅",
    "T11n0310_005:0028a04": "尼醍醐之味，以廣大心善住廣大智慧境界，",
    "T11n0310_005:0028a05": "終不貪愛一切欲樂玩好資具，亦不希求一",
    "T11n0310_005:0028a06": "切染法端嚴相續。由住彼空三摩地覺，能善",
    "T11n0310_005:0028a07": "觀察一切諸法，隨得無相方便善巧，而於一",
    "T11n0310_005:0028a08": "切無所執著。能善了知一切三界有為之法，",
    "T11n0310_005:0028a09": "無非過患、安可貪著、應求出離，速得寂靜極",
    "T11n0310_005:0028a10": "寂靜界，及勝解脫勝出離界。然於彼識不住",
    "T11n0310_005:0028a11": "不著，觀察生滅積集散壞，於諸有情起大慈",
    "T11n0310_005:0028a12": "悲，為成熟故生出離覺，以覺理趣隨宜方便，",
    "T11n0310_005:0028a13": "能隨順入最勝智慧。隨念一切有情，善巧方",
    "T11n0310_005:0028a14": "便而得自在，隨得諸法無有障礙陀羅尼善",
    "T11n0310_005:0028a15": "巧理趣。以善巧智簡擇觀察一切有情，及善",
    "T11n0310_005:0028a16": "觀察不思議法決定理趣。雖復少年端嚴美",
    "T11n0310_005:0028a17": "麗，於諸欲境曾不愛樂。捨離所有一切資財",
    "T11n0310_005:0028a18": "珍玩眾具親戚眷屬，思惟觀察，以厭離心希",
    "T11n0310_005:0028a19": "求寂靜，從家出已趣於非家。既出家已，而能",
    "T11n0310_005:0028a20": "成就不思議覺甚深方便，隨所作業積集資",
    "T11n0310_005:0028a21": "糧，趣向無上菩提道場，隨願莊嚴獲得無上",
    "T11n0310_005:0028a22": "陀羅尼印甚深方便最勝尊頂。由是清淨陀",
    "T11n0310_005:0028a23": "羅尼門善巧理趣，得一切法自然之智，及無",
    "T11n0310_005:0028a24": "障礙一切智智遍持善巧。彼既得於一切智",
    "T11n0310_005:0028a25": "智陀羅尼門，隨得決定一切智智善清淨已，",
    "T11n0310_005:0028a26": "安住無上一切智智加持之力，能轉無上清",
    "T11n0310_005:0028a27": "淨法輪，亦能隨得一切法智巧妙言詞諸法。",
    "T11n0310_005:0028a28": "譬如盛日光明照曜，如是法聲光明遍示一",
    "T11n0310_005:0028a29": "切天人之類。無邊莊嚴！菩薩住於一切智智",
    "T11n0310_005:0028b01": "陀羅尼已，得阿耨多羅三藐三菩提。彼陀羅",
    "T11n0310_005:0028b02": "尼門句義差別，諸餘菩薩所不能知。若一生",
    "T11n0310_005:0028b03": "補處菩薩坐於道場，以清淨覺無師自悟，此",
    "T11n0310_005:0028b04": "陀羅尼而得現前。亦猶菩薩為菩提故，無量",
    "T11n0310_005:0028b05": "劫中積集善根，於其長夜久修梵行得深法",
    "T11n0310_005:0028b06": "忍，哀愍一切諸眾生故，大慈悲心方得現前。",
    "T11n0310_005:0028b07": "[0028b07] 「無邊莊嚴！菩薩由是陀羅尼故坐於道場，當",
    "T11n0310_005:0028b08": "證阿耨多羅三藐三菩提。我今於汝不可示",
    "T11n0310_005:0028b09": "說，汝得菩薩智慧現前能證彼法。當於爾時，",
    "T11n0310_005:0028b10": "諸菩薩等自應解了。爾時菩薩得無邊門、無",
    "T11n0310_005:0028b11": "量門、因門、無譬喻門，悉皆現前。而得門者不",
    "T11n0310_005:0028b12": "可宣說，超過世間，不共一切天人魔梵及諸",
    "T11n0310_005:0028b13": "沙門婆羅門等，逮得最上清淨之法，一切智",
    "T11n0310_005:0028b14": "智及自然智。菩薩由是能入清淨自然之智，",
    "T11n0310_005:0028b15": "能轉無上清淨法輪，漸次為於無量眾生攝",
    "T11n0310_005:0028b16": "取無上一切智智。於諸法門及涅槃門得清",
    "T11n0310_005:0028b17": "淨故，開示演說無量種種善巧理趣，而能發",
    "T11n0310_005:0028b18": "生持蘊善巧，亦能示現持蘊清淨善巧之智，",
    "T11n0310_005:0028b19": "界處緣起亦復如是。又令眾生發生趣入聖",
    "T11n0310_005:0028b20": "諦法門，亦能示現聖諦清淨善巧之智。又能",
    "T11n0310_005:0028b21": "發生三十七品菩提分法差別善巧，亦能示",
    "T11n0310_005:0028b22": "現菩提分法清淨之智。而能發起持奢摩他、",
    "T11n0310_005:0028b23": "毘&#x9262;舍那善巧之智，亦能示現持奢摩他、毘",
    "T11n0310_005:0028b24": "&#x9262;舍那清淨善巧。又能發起持三摩地三摩",
    "T11n0310_005:0028b25": "&#x9262;底善巧之智，亦能示現禪三摩地三摩&#x9262;",
    "T11n0310_005:0028b26": "底清淨善巧。又能發起持無迷惑功不唐捐",
    "T11n0310_005:0028b27": "善巧之智，亦能示現持無迷惑功不唐捐清",
    "T11n0310_005:0028b28": "淨智慧。又能發起持厭離盡無生之智，亦能",
    "T11n0310_005:0028b29": "示現持厭離盡無生清淨善巧之智。又能發",
    "T11n0310_005:0028c01": "起持明解脫善巧之智，亦能示現持明解脫",
    "T11n0310_005:0028c02": "清淨善巧。而能演說大涅槃門，亦能住持一",
    "T11n0310_005:0028c03": "切句義，捨離清淨善巧方便，於有為無為、有",
    "T11n0310_005:0028c04": "漏無漏、世出世法，以無量名表示宣說，法門",
    "T11n0310_005:0028c05": "清淨故。為諸眾生開示無上決定之法，及持",
    "T11n0310_005:0028c06": "清淨微妙智因。[0028c06] 「無邊莊嚴！如來說此大陀羅",
    "T11n0310_005:0028c07": "尼遍持方便，為一切智陀羅尼善巧之力得",
    "T11n0310_005:0028c08": "安住故，隨諸眾生一切本願示如是行，令入",
    "T11n0310_005:0028c09": "隨覺理趣差別。善能開示陀羅尼威力無上",
    "T11n0310_005:0028c10": "法藏，而能流注降灑法雨，潤洽一切枯槁有",
    "T11n0310_005:0028c11": "情，施以妙法咸令滿足。汝等應當隨如來學，",
    "T11n0310_005:0028c12": "於此甚深決定之法不應違逆。汝等於此一",
    "T11n0310_005:0028c13": "切智智大陀羅尼，不久當得遍持自在住陀",
    "T11n0310_005:0028c14": "羅尼，為諸眾生當作如是無量義利，如我今",
    "T11n0310_005:0028c15": "者。汝等當以無量異名開示演說此陀羅尼",
    "T11n0310_005:0028c16": "決定諸法甚深智慧。[0028c16] 「無邊莊嚴！此中應當希",
    "T11n0310_005:0028c17": "求勝解，不應捨離菩提資糧。云何應當希求",
    "T11n0310_005:0028c18": "勝解？謂諸菩薩應當解了一切諸法，不生不",
    "T11n0310_005:0028c19": "滅、不動不住、不來不去、自性空寂，於彼空性",
    "T11n0310_005:0028c20": "亦不執著，何況於相起執著想。彼空性中無",
    "T11n0310_005:0028c21": "有相想。若彼空中無有相者，能入如來說有",
    "T11n0310_005:0028c22": "為空、無我我所、一切我人眾生壽者。如是空",
    "T11n0310_005:0028c23": "性非染著非不染著，非污非不污，非迷惑非",
    "T11n0310_005:0028c24": "不迷惑，非愛非不愛，不住於空亦不遍住亦",
    "T11n0310_005:0028c25": "不建立。若空厭離，彼即寂滅無有分別，無遍",
    "T11n0310_005:0028c26": "分別、無勝分別、無普分別、無有功用，乃至無",
    "T11n0310_005:0028c27": "有少法可取。自性清淨，彼即諸法本性自性，",
    "T11n0310_005:0028c28": "一切有為本性皆空，乃至一切善不善法、有",
    "T11n0310_005:0028c29": "為無為、世出世間亦復如是。菩薩攝受如是",
    "T11n0310_005:0029a01": "勝解，得入解脫解脫智見，及能攝受普淨無",
    "T11n0310_005:0029a02": "垢解脫之處菩提資糧。云何名為菩提資糧？",
    "T11n0310_005:0029a03": "謂戒清淨、智慧清淨、三昧清淨、解脫清淨、解",
    "T11n0310_005:0029a04": "脫智見清淨，施波羅蜜清淨、戒波羅蜜清淨、",
    "T11n0310_005:0029a05": "忍波羅蜜清淨、精進波羅蜜清淨、禪波羅蜜",
    "T11n0310_005:0029a06": "清淨、慧波羅蜜清淨。若彼清淨即普清淨，若",
    "T11n0310_005:0029a07": "普清淨即無垢法門。性淨之心光明照耀無",
    "T11n0310_005:0029a08": "有煩惱，彼心常住本性空寂亦無照曜，客隨",
    "T11n0310_005:0029a09": "煩惱三種染污，彼皆不實空無所有。如是心",
    "T11n0310_005:0029a10": "性不與煩惱清淨相應。何以故？是心無二亦",
    "T11n0310_005:0029a11": "無二分，本性清淨。若能如是了知心性，非煩",
    "T11n0310_005:0029a12": "惱染之所染污，非內非外不在中間皆不可",
    "T11n0310_005:0029a13": "得，唯除妄想因緣和合。雖有心生亦不可見，",
    "T11n0310_005:0029a14": "十方推求了不可得，亦無有心能見於心。如",
    "T11n0310_005:0029a15": "是攀緣非心和合，心亦不與攀緣和合。亦非",
    "T11n0310_005:0029a16": "因緣與心相應，心亦不與因緣相應。唯由心",
    "T11n0310_005:0029a17": "故，彼一切法與心相應。凡所有法與心相應，",
    "T11n0310_005:0029a18": "非互相知亦不可見，何況諸法非心相應。以",
    "T11n0310_005:0029a19": "第一義思惟觀察，無有少物可相應者及不",
    "T11n0310_005:0029a20": "相應。何以故？無有少法與少法相應及不相",
    "T11n0310_005:0029a21": "應，一切諸法自性寂靜。自性亦不與少物相",
    "T11n0310_005:0029a22": "應及不相應，一切諸法所有自性即是本性，",
    "T11n0310_005:0029a23": "若是本性彼無自性。汝今當知，若以言說得",
    "T11n0310_005:0029a24": "一切法本性自性，無有是處。於諸法中無有",
    "T11n0310_005:0029a25": "少法名為諸法本性自性，一切諸法本性皆",
    "T11n0310_005:0029a26": "空，一切諸法自性無性，若空無性彼則一相",
    "T11n0310_005:0029a27": "所謂無相，以無相故彼得清淨。若空無性，彼",
    "T11n0310_005:0029a28": "即不可以相表示，如空無性不可以相表示，",
    "T11n0310_005:0029a29": "乃至一切諸法亦復如是。是空無性非染非",
    "T11n0310_005:0029b01": "淨，然是一切諸法本性。若是一切諸法本性，",
    "T11n0310_005:0029b02": "非由染淨之所建立，無住無起。[0029b02] 「無邊莊嚴！汝",
    "T11n0310_005:0029b03": "今當觀一切諸法，無住無起、無所建立、本性",
    "T11n0310_005:0029b04": "清淨。云何眾生於中迷惑？此由世間乘虛妄",
    "T11n0310_005:0029b05": "輪，為虛妄輪之所迷惑。所言乘者，亦無有乘",
    "T11n0310_005:0029b06": "亦非無乘，而此世間乘虛空輪，為虛空輪之",
    "T11n0310_005:0029b07": "所繫縛，然虛空輪亦無所有。此諸眾生為大",
    "T11n0310_005:0029b08": "愚癡之所迷惑，而於其中無有愚癡亦無迷",
    "T11n0310_005:0029b09": "惑。無邊莊嚴！汝觀眾生以愚癡故，於此法中",
    "T11n0310_005:0029b10": "不能了知，住於諍論。無邊莊嚴！住諍論者即",
    "T11n0310_005:0029b11": "為非住。然諸世間以迷惑故，不能了知彼即",
    "T11n0310_005:0029b12": "清淨。若不住者即名為住，是則不住清淨善",
    "T11n0310_005:0029b13": "根。無邊莊嚴！如是如來祕密法門難解難入，",
    "T11n0310_005:0029b14": "唯除汝等能於長夜修行善法而得了知。[0029b14] 「無",
    "T11n0310_005:0029b15": "邊莊嚴！如來嘗說住諍論者則為非住。云何",
    "T11n0310_005:0029b16": "為住？所謂不善。然不善者是無所有，若有於",
    "T11n0310_005:0029b17": "此無所有中，不能了知住與不住無有別異，",
    "T11n0310_005:0029b18": "是則名為住於諍論。若復有住清淨善根則",
    "T11n0310_005:0029b19": "不名住，若不住者無有過失。無過失故則能",
    "T11n0310_005:0029b20": "了知，如是法門若不清淨，無有是處。若諸眾",
    "T11n0310_005:0029b21": "生無有智慧，為大煩惱之所覆蔽無智慧故，",
    "T11n0310_005:0029b22": "假使少有明了順說尚不能解，何況祕密非",
    "T11n0310_005:0029b23": "隨順說，若不住者是則清淨。云何不住？謂不",
    "T11n0310_005:0029b24": "住善法及出離界。何以故？無出離界及界施",
    "T11n0310_005:0029b25": "設。於涅槃界若不住者，名得涅槃。此涅槃名",
    "T11n0310_005:0029b26": "但假施設，如是涅槃無有所得，亦復無有得",
    "T11n0310_005:0029b27": "涅槃者。若有得者則應滅後更有如來，若無",
    "T11n0310_005:0029b28": "得者則應滅後無有如來。若滅度後，言有如",
    "T11n0310_005:0029b29": "來及無如來，俱不可說，此不可說亦是如來",
    "T11n0310_005:0029c01": "假施設句。有諸眾生於甚深法不勤修行而",
    "T11n0310_005:0029c02": "生疑惑，若有說言如來有色，滅度之後應有",
    "T11n0310_005:0029c03": "如來；若有說言如來無色，滅度之後應無如",
    "T11n0310_005:0029c04": "來；乃至滅後非有如來非無如來，亦復如是。",
    "T11n0310_005:0029c05": "若法不生不滅，彼法滅後不應說有說無。如",
    "T11n0310_005:0029c06": "是如來不生不滅，彼亦滅後不應說有說無。",
    "T11n0310_005:0029c07": "乃至邊無邊等，如來說彼俱不可說。若說有",
    "T11n0310_005:0029c08": "邊則無有中，若說有中則無有邊，所言中者",
    "T11n0310_005:0029c09": "非有非無。若復於中實有實無，是則便與緣",
    "T11n0310_005:0029c10": "起相違。若復有法非從緣起及非緣起，彼法",
    "T11n0310_005:0029c11": "不滅，若有若無俱不相違。所有一切從緣起",
    "T11n0310_005:0029c12": "法及緣起法，此無中邊非有非無。若非有無",
    "T11n0310_005:0029c13": "云何可說？[0029c13] 「無邊莊嚴！如來以大方便安住彼",
    "T11n0310_005:0029c14": "中，為諸眾生破無明[穀-禾+卵]，開示演說不違緣起。",
    "T11n0310_005:0029c15": "一切諸法皆入緣起，若入緣起是則無有中",
    "T11n0310_005:0029c16": "邊之說，若離言說，乃至無有少法可得。無邊",
    "T11n0310_005:0029c17": "莊嚴！汝今當觀，無所有法、無有邊法說名中",
    "T11n0310_005:0029c18": "道，以於方便說有覺慧能持諸法，然持法者",
    "T11n0310_005:0029c19": "亦不可得，不可得故無有言說。無邊莊嚴！汝",
    "T11n0310_005:0029c20": "等智者應如是知，一切諸法真實之相，不來",
    "T11n0310_005:0029c21": "不去、無分無斷、不一性不異性，到一切法第",
    "T11n0310_005:0029c22": "一彼岸，無有少法不到彼岸，到彼岸者即是",
    "T11n0310_005:0029c23": "涅槃。一切諸法悉涅槃相，是故當知不可宣",
    "T11n0310_005:0029c24": "說，唯除世俗說為中道。如是中道彼即趣向",
    "T11n0310_005:0029c25": "大涅槃路，亦無涅槃是彼所趣。若有涅槃是",
    "T11n0310_005:0029c26": "彼所趣，而於諸法應有去來。一切諸法性皆",
    "T11n0310_005:0029c27": "平等，是故涅槃名無所趣。無邊莊嚴！此名中",
    "T11n0310_005:0029c28": "道。然此中道即非中道。何以故？無增無減故、",
    "T11n0310_005:0029c29": "無邊無取故。法若無邊，云何有邊？謂無處所",
    "T11n0310_005:0030a01": "是無邊法。凡夫眾生於無處所執為邊處，見",
    "T11n0310_005:0030a02": "邊處故不得解脫，以於真實無處所故。[0030a02] 「無邊",
    "T11n0310_005:0030a03": "莊嚴！汝觀如來以善方便決定覺慧，乃能演",
    "T11n0310_005:0030a04": "說如是中道。無邊莊嚴！諸佛如來於一切法",
    "T11n0310_005:0030a05": "無有疑惑、無忘失念，諸佛世尊心常在定，得",
    "T11n0310_005:0030a06": "三摩地無礙自在，常善觀察，安住最勝三摩",
    "T11n0310_005:0030a07": "呬多而說語言，無量知見不住非處，說清淨",
    "T11n0310_005:0030a08": "法、說究竟法、說寂靜法，如來所說無有遺餘。",
    "T11n0310_005:0030a09": "無邊莊嚴！如有寶珠名種種色，在大海中，雖",
    "T11n0310_005:0030a10": "有無量眾多駃流入於大海，以珠火力令水",
    "T11n0310_005:0030a11": "銷滅而不盈溢。如是如來、應、正等覺證菩提",
    "T11n0310_005:0030a12": "已，由智火力能令眾生煩惱銷滅，亦復如是。",
    "T11n0310_005:0030a13": "無邊莊嚴！若復有人於日日中稱說如來名",
    "T11n0310_005:0030a14": "號功德，是諸眾生能離黑闇，漸次當得燒諸",
    "T11n0310_005:0030a15": "煩惱。如是稱念南無佛者語業不空，如是語",
    "T11n0310_005:0030a16": "業名執大炬能燒煩惱。若復有人得聞如來",
    "T11n0310_005:0030a17": "及佛名號，離諸黑闇，與彼眾生為涅槃因。無",
    "T11n0310_005:0030a18": "邊莊嚴！我為信於如來、眾生及諸眾生煩惱",
    "T11n0310_005:0030a19": "滅故，降澍法雨。無邊莊嚴！如來所說是法真",
    "T11n0310_005:0030a20": "實，以真實故無有少法開示演說，而於是",
    "T11n0310_005:0030a21": "法無實無虛。無邊莊嚴！如來是實語者，住真",
    "T11n0310_005:0030a22": "實法，能演說此陀羅尼門。無邊莊嚴！此真實",
    "T11n0310_005:0030a23": "法誰當能了？唯除菩薩如實見者、具足見者、",
    "T11n0310_005:0030a24": "作善業者，於甚深法餘無能了。[0030a24] 「無邊莊嚴！於",
    "T11n0310_005:0030a25": "此義中應當隨順。自於此法繫念現前，不信",
    "T11n0310_005:0030a26": "樂餘、從他生智。為欲利益安樂眾生，於此法",
    "T11n0310_005:0030a27": "中應生隨順。若於此中生隨順忍，是則不住",
    "T11n0310_005:0030a28": "不隨順中。無邊莊嚴！無聞眾生無隨順忍，於",
    "T11n0310_005:0030a29": "此法教不能了知。或復有餘異見所行，乘異",
    "T11n0310_005:0030b01": "路者、趣惡道者、不作善者、親近諸餘行異行",
    "T11n0310_005:0030b02": "者，彼等不能入此法門。無邊莊嚴！汝今當觀，",
    "T11n0310_005:0030b03": "若有說此無障礙藏法光明時，所有一切無",
    "T11n0310_005:0030b04": "聞眾生，未善調伏凡夫心故無有威儀，由此",
    "T11n0310_005:0030b05": "遠離如是法教。若有眾生能修習身，於此法",
    "T11n0310_005:0030b06": "中假使無有能隨順忍尚不遠離，何況有能",
    "T11n0310_005:0030b07": "生無漏忍、無有執著，於此眾會能轉無障無",
    "T11n0310_005:0030b08": "礙法輪。何以故？此等皆住無障礙地。無邊莊",
    "T11n0310_005:0030b09": "嚴！我為成就善根眾生，及為如來加持眾生，",
    "T11n0310_005:0030b10": "於無礙法見清淨故，亦欲利益哀愍一切故，",
    "T11n0310_005:0030b11": "演說此陀羅尼門。無邊莊嚴！若有於此法門",
    "T11n0310_005:0030b12": "能悟入者，應知彼已住菩薩地，能速疾證無",
    "T11n0310_005:0030b13": "生法忍，不久當得授菩提記。無邊莊嚴！汝等",
    "T11n0310_005:0030b14": "於此甚深法門應生勝解。[0030b14] 「無邊莊嚴！汝今當",
    "T11n0310_005:0030b15": "知如是法門，無執著者、無得忍者以之為地，",
    "T11n0310_005:0030b16": "若有供養往昔諸佛，能於長夜勤心修習，善",
    "T11n0310_005:0030b17": "身威儀、善護語業、善調伏心，平等智慧隨憶",
    "T11n0310_005:0030b18": "念者，心無所住於此法中善受持者，不顧身",
    "T11n0310_005:0030b19": "命，彼人則能流傳此經。當於後時，若有眾生",
    "T11n0310_005:0030b20": "於此法中為聽聞故，勤修習者尚難可得，何",
    "T11n0310_005:0030b21": "況有能書寫受持、讀誦通利、開示流布、為他廣",
    "T11n0310_005:0030b22": "說，是人不久獲得清淨陀羅尼門，速疾逮得",
    "T11n0310_005:0030b23": "清淨智慧，當能入於一切智智。無邊莊嚴！汝",
    "T11n0310_005:0030b24": "觀如來為諸菩薩得一切智智故，開示演說",
    "T11n0310_005:0030b25": "如是法藏，然於其中無有少法而不演說。如",
    "T11n0310_005:0030b26": "是所說無說而說，能生清淨及能開示清淨",
    "T11n0310_005:0030b27": "法門，一切諸法等虛空相。云何為等？以一切",
    "T11n0310_005:0030b28": "法與虛空等，而是虛空非等不等，一切諸法",
    "T11n0310_005:0030b29": "亦復如是。如空無邊諸法亦爾，一切諸法邊",
    "T11n0310_005:0030c01": "不可得，不可得故無有邊際，無邊際故說為",
    "T11n0310_005:0030c02": "無邊。若能於中如是住者，是即名為住如來",
    "T11n0310_005:0030c03": "法。住如來法則無所說。若無所說，於一切法",
    "T11n0310_005:0030c04": "以假名相隨應了知，不應於中而起執著。若",
    "T11n0310_005:0030c05": "不執著即不墮邊，若不墮邊則不墮中，若墮",
    "T11n0310_005:0030c06": "於邊則墮於中，是故應當離於中邊。若離中",
    "T11n0310_005:0030c07": "邊即離一切，若離一切則無所說，由此獲得",
    "T11n0310_005:0030c08": "清淨智慧，於一切法無所取著，無有所取及",
    "T11n0310_005:0030c09": "能取者。何以故？諸法無我我、無所得故，我性",
    "T11n0310_005:0030c10": "自性無所有故。如是如是，無邊莊嚴！如佛所",
    "T11n0310_005:0030c11": "說諸行無常，如是演說無變異義、不相應義。",
    "T11n0310_005:0030c12": "如佛所說諸有苦義，如是演說涅槃義、厭離",
    "T11n0310_005:0030c13": "義。如佛所說涅槃寂靜，如是演說一切有為",
    "T11n0310_005:0030c14": "皆捨離義，或無常故、或諸苦故、或無我故、或",
    "T11n0310_005:0030c15": "涅槃故。如是等門，此是如來之所演說，此亦",
    "T11n0310_005:0030c16": "開示一切諸法本性自性。[0030c16] 「無邊莊嚴！如來以",
    "T11n0310_005:0030c17": "種種名、以種種門、種種語言演說諸法，如來",
    "T11n0310_005:0030c18": "亦不異於諸法本性施設非一性非異性，一",
    "T11n0310_005:0030c19": "切諸法非一非異，不可見故，速疾證入虛空",
    "T11n0310_005:0030c20": "自性，趣一切法無所有相。[0030c20] 「無邊莊嚴！此陀羅",
    "T11n0310_005:0030c21": "尼門，為諸菩薩本性清淨自性調伏，是故發",
    "T11n0310_005:0030c22": "起。言調伏者，為欲調伏貪瞋癡故、調無明故，",
    "T11n0310_005:0030c23": "及令趣入如是平等，以貪瞋癡能調伏者亦",
    "T11n0310_005:0030c24": "不可得，若不可得即是調伏。無邊莊嚴！或貪",
    "T11n0310_005:0030c25": "瞋癡，如理推求亦不可得，以貪瞋癡空無所",
    "T11n0310_005:0030c26": "有虛妄不實，誑惑愚夫無所安住，彼亦如是",
    "T11n0310_005:0030c27": "無有住處亦不可得。是貪瞋癡，從於彼生即",
    "T11n0310_005:0030c28": "於彼滅，本性空寂應如是知。云何應知？如其",
    "T11n0310_005:0030c29": "不生彼則不實亦不顛倒，是貪瞋癡皆以無",
    "T11n0310_005:0031a01": "明黑闇為首，從彼所生、由彼所生，一切皆悉",
    "T11n0310_005:0031a02": "虛妄不實。是貪瞋癡本性清淨，如是見者，",
    "T11n0310_005:0031a03": "能生清淨不思議門，及能獲得陀羅尼門。若",
    "T11n0310_005:0031a04": "有能於如是法中思惟觀察，是名獲得陀羅",
    "T11n0310_005:0031a05": "尼業及智慧業，是名平等了知之智，是名清",
    "T11n0310_005:0031a06": "淨菩提資糧，是名精進不放逸地，是名調伏",
    "T11n0310_005:0031a07": "憍放逸地，是名不壞戒見威儀，是名清淨身",
    "T11n0310_005:0031a08": "語意業，是名隨順無我智相，是名能斷能滅",
    "T11n0310_005:0031a09": "離想，是名出生無量無邊善巧方便。[0031a09] 「無邊莊",
    "T11n0310_005:0031a10": "嚴！汝今當觀，於此信解出離法中，開示演說",
    "T11n0310_005:0031a11": "一切諸法本性自相，及能開示此諸法門，說",
    "T11n0310_005:0031a12": "一切法等虛空性，能說法者亦不可說，所為",
    "T11n0310_005:0031a13": "說者亦不可得。無邊莊嚴！我今說此諸菩薩",
    "T11n0310_005:0031a14": "等悟入句門，若諸菩薩於此學已，能得甚深",
    "T11n0310_005:0031a15": "如海智慧，一切他論無能摧伏。隨得一切智",
    "T11n0310_005:0031a16": "所趣行，善說法要不由他教。得不思議平等",
    "T11n0310_005:0031a17": "智慧，由智慧故無有所著，能演說此無名無",
    "T11n0310_005:0031a18": "相一切法門，能得&#x96A3;近諸佛如來一切智智",
    "T11n0310_005:0031a19": "及自然智所有名號，逮得一切名相清淨，隨",
    "T11n0310_005:0031a20": "證速疾普遍音聲，得悅意聲、得殊妙聲、得清",
    "T11n0310_005:0031a21": "淨聲，為諸眾生信受語言親近諮問，以決定",
    "T11n0310_005:0031a22": "慧能善巧答。所謂時語、如理語、利益語、柔軟",
    "T11n0310_005:0031a23": "語、義決定語，以一義說，能令眾生了知多義。",
    "T11n0310_005:0031a24": "無邊莊嚴！汝今當觀，諸菩薩等於此修行，而",
    "T11n0310_005:0031a25": "能覺了諸佛菩提，能得如是無量功德，斷諸",
    "T11n0310_005:0031a26": "愛恚憂惱愚癡，能辦所作得差別智。於一切",
    "T11n0310_005:0031a27": "處已善修學，獲具足忍不退失法，意樂清淨",
    "T11n0310_005:0031a28": "住於大願，於諸眾生善言問訊。[0031a28] 「無邊莊嚴！若",
    "T11n0310_005:0031a29": "諸菩薩於此法中，已不勤修、今不勤修、當不",
    "T11n0310_005:0031b01": "勤修，於諸如來殊勝功德無有少分。無邊莊",
    "T11n0310_005:0031b02": "嚴！若有菩薩於此法中，能勤修習志求一切，",
    "T11n0310_005:0031b03": "如其所願、如其所行、如所發趣、如所意樂，當",
    "T11n0310_005:0031b04": "滿足者少極少難得極難得。若有於此甚深",
    "T11n0310_005:0031b05": "法中能住能忍觀察簡擇者，當得證於無盡",
    "T11n0310_005:0031b06": "神通大神通智，超過一切世間智、自然智、無",
    "T11n0310_005:0031b07": "邊智、無量智。無邊莊嚴！此出離法陀羅尼",
    "T11n0310_005:0031b08": "門，若有於此勤修學者，當得近於菩提道場，",
    "T11n0310_005:0031b09": "為諸眾生安住發起大慈大悲，作諸佛事。」"
}