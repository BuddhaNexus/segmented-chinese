{
    "T01n0038_001:0821a18": "佛說輪王七寶經",
    "T01n0038_001:0821a20": "西天譯經三藏朝奉大夫試鴻臚卿",
    "T01n0038_001:0821a21": "傳法大師臣施護奉　詔譯",
    "T01n0038_001:0821a22": "如是我聞：一時，佛在舍衛國，與大芻苾眾俱。",
    "T01n0038_001:0821a23": "是時佛告諸苾芻言：「汝等當知，有剎帝利大",
    "T01n0038_001:0821a24": "灌頂王——已受灌頂得輪王位，威德自在人所",
    "T01n0038_001:0821a25": "尊重——出現世間，其王出時有七寶現。何等為",
    "T01n0038_001:0821a26": "七？所謂輪寶、象寶、馬寶、主藏臣寶、主兵臣寶、摩",
    "T01n0038_001:0821a27": "尼寶、女寶，如是七寶隨王出現。「何名輪寶？所",
    "T01n0038_001:0821a28": "謂千輻金輪最上殊妙，諸相圓滿有大威力，",
    "T01n0038_001:0821a29": "其金輪寶從空而下住王宮門，是時彼剎帝",
    "T01n0038_001:0821b01": "利大灌頂輪王，見是輪寶出已心大歡喜，即",
    "T01n0038_001:0821b02": "告侍臣言：『汝今速嚴四兵，當出遊幸。』是時侍",
    "T01n0038_001:0821b03": "臣受王命已，即嚴四兵，既嚴整已，即詣王所",
    "T01n0038_001:0821b04": "而白王言：『四兵已嚴，王出遊幸今正是時。』爾",
    "T01n0038_001:0821b05": "時彼剎帝利大灌頂輪王，即從座起整其衣",
    "T01n0038_001:0821b06": "服，出於宮門；彼千輻輪導於王前，從王右手",
    "T01n0038_001:0821b07": "順次而轉。是時彼王遊於四海，於少時間即",
    "T01n0038_001:0821b08": "還王宮，以其輪寶功能勝故。諸苾芻！此名剎",
    "T01n0038_001:0821b09": "帝利大灌頂輪王出時第一輪寶出現。",
    "T01n0038_001:0821b10": "「復次，諸苾芻！彼剎帝利大灌頂輪王出時，復",
    "T01n0038_001:0821b11": "有象寶出現，其相殊妙純白無雜，猶如大龍，",
    "T01n0038_001:0821b12": "七處具足圓滿而住，從於北方乘空而來住",
    "T01n0038_001:0821b13": "王宮門。是時臣寮見是事已，即馭王所，具以",
    "T01n0038_001:0821b14": "其事而白於王。彼大灌頂輪王見是象寶出",
    "T01n0038_001:0821b15": "已，心大歡喜內自思惟：『甚為賢善，最大殊勝，",
    "T01n0038_001:0821b16": "我有所用而必當取。』是時彼王謂諸臣言：『象",
    "T01n0038_001:0821b17": "寶出現，汝等宜應專勤守護備吾所用。』是時",
    "T01n0038_001:0821b18": "侍臣受王命已，於長時中專勤守護，善巧調",
    "T01n0038_001:0821b19": "習，無少損失，備王所用。」佛告諸苾芻：「往昔有",
    "T01n0038_001:0821b20": "剎帝利大灌頂輪王出世，是時亦有象寶出",
    "T01n0038_001:0821b21": "現，其王於晨朝時乘彼象寶，遊於四海即時",
    "T01n0038_001:0821b22": "還宮。汝等當知，象寶有是勝妙功能。諸苾芻！",
    "T01n0038_001:0821b23": "此名大灌頂輪王出時第二象寶出現。",
    "T01n0038_001:0821b24": "「復次，諸苾芻！大灌頂輪王出時，復有馬寶出",
    "T01n0038_001:0821b25": "現，其數有四，諸分圓滿而各有其上妙色相，",
    "T01n0038_001:0821b26": "所謂青、黃、赤、白，項頸妙好猶如謨囉，行步迅",
    "T01n0038_001:0821b27": "疾而復調善。是四馬寶出現宮門，爾時臣寮",
    "T01n0038_001:0821b28": "見是馬寶希有妙好，即馭王所。彼大灌頂輪",
    "T01n0038_001:0821b29": "王見是四馬寶已，心大歡喜內自思惟：『馬寶",
    "T01n0038_001:0821c01": "出現甚為賢善，我有所用必當如意。』彼大灌",
    "T01n0038_001:0821c02": "頂輪王而復宣言：『汝等諸臣！於長時中當勤",
    "T01n0038_001:0821c03": "守護善巧調習，我有所用而必當取。』是時臣",
    "T01n0038_001:0821c04": "寮受王命已，長時守護備王所用。諸苾芻！",
    "T01n0038_001:0821c05": "往昔有大灌頂輪王出世，是時亦有馬寶出",
    "T01n0038_001:0821c06": "現，其王於晨朝時乘是馬寶，遊於四海即復",
    "T01n0038_001:0821c07": "還宮。汝等當知，馬寶有是殊勝功能。諸苾芻！",
    "T01n0038_001:0821c08": "此名大灌頂輪王出時第三馬寶出現。",
    "T01n0038_001:0821c09": "「復次，諸苾芻！輪王出時復有主藏臣寶出現。",
    "T01n0038_001:0821c10": "是時有大寶藏，堅牢具足大財大富，彼臣所",
    "T01n0038_001:0821c11": "主。時主藏臣，即詣王所作是白言：『有大寶藏，",
    "T01n0038_001:0821c12": "一切殊妙珍寶具足，所謂金等一切寶物；王",
    "T01n0038_001:0821c13": "有所用，我當授王一切如意無少闕失。』是時",
    "T01n0038_001:0821c14": "輪王見是主藏臣寶出已，心大歡喜，又聞其",
    "T01n0038_001:0821c15": "言金等諸寶一切具足獲大如意。時王即謂",
    "T01n0038_001:0821c16": "彼主藏臣寶言：『汝今有如是色相神通威力，",
    "T01n0038_001:0821c17": "能主地中廣大伏藏，金等諸寶一切具足。觀",
    "T01n0038_001:0821c18": "如是事，甚為希有最上賢善，汝善主持，我有",
    "T01n0038_001:0821c19": "所欲汝當供給，餘非欲者亦善主持。』諸苾芻！",
    "T01n0038_001:0821c20": "汝等當知，此地伏藏，人所不見非人即見，輪",
    "T01n0038_001:0821c21": "王出時有主藏臣而自出現，為王守護一切",
    "T01n0038_001:0821c22": "供給，此名輪王出時第四主藏臣寶出現。",
    "T01n0038_001:0821c23": "「復次，諸苾芻！輪王出時復有主兵臣寶出現。",
    "T01n0038_001:0821c24": "是時彼臣，有大智略勇猛威德，大力色相一",
    "T01n0038_001:0821c25": "切具足，善御兵眾護王國界不令侵擾。時主",
    "T01n0038_001:0821c26": "兵臣詣於王所，白如是言：『大王當知，我善主",
    "T01n0038_001:0821c27": "兵守護王境，若時非時諸有所作，當如王意",
    "T01n0038_001:0821c28": "無少闕失。』是時彼王見是主兵臣寶出現已，",
    "T01n0038_001:0821c29": "心大歡喜即謂彼言：『汝今有大智略勇猛威德",
    "T01n0038_001:0822a01": "大力色相。若時非時一切能作，善御兵眾，守",
    "T01n0038_001:0822a02": "護國界，甚為賢善。汝當長時親輔於我，諸有",
    "T01n0038_001:0822a03": "所為汝善方便，汝今於王是大守護。』諸苾芻！",
    "T01n0038_001:0822a04": "此名輪王出時第五主兵臣寶出現。",
    "T01n0038_001:0822a05": "「復次，諸苾芻！輪王出時復有大摩尼寶出現。",
    "T01n0038_001:0822a06": "彼摩尼寶，最上色相妙好殊勝，有大光明圓滿",
    "T01n0038_001:0822a07": "具足，其光廣大普照一切，有大功能。於王",
    "T01n0038_001:0822a08": "宮中若有是寶，而彼夜暗非燈所照，寶出光",
    "T01n0038_001:0822a09": "明自然照曜猶如日光。諸苾芻！往昔有大輪",
    "T01n0038_001:0822a10": "王出世，是時亦有大摩尼寶出現，有大光明。",
    "T01n0038_001:0822a11": "彼王爾時欲驗其能，即勅臣寮速嚴四兵，當",
    "T01n0038_001:0822a12": "於夜分出遊園林。是時臣寮受王命已，即嚴",
    "T01n0038_001:0822a13": "四兵，速詣王所白如是言：『四兵已集，王出遊",
    "T01n0038_001:0822a14": "幸今正是時。』爾時彼王，即以大摩尼寶置旌",
    "T01n0038_001:0822a15": "旗上引導王前，於夜分中出遊園林。其寶光",
    "T01n0038_001:0822a16": "明照一由旬，其王四兵皆悉光明互相映曜，",
    "T01n0038_001:0822a17": "如天光明等無有異。諸苾芻！此名輪王出時",
    "T01n0038_001:0822a18": "第六大摩尼寶出現。",
    "T01n0038_001:0822a19": "「復次、諸苾芻！輪王出時復有女寶出現，最上",
    "T01n0038_001:0822a20": "色相諸分圓滿妙好第一，諸世間人無有等",
    "T01n0038_001:0822a21": "者，輕妙柔軟如幹唧梨，身諸毛孔出諸妙香。",
    "T01n0038_001:0822a22": "譬如盛香寶器，於一切時香氣常在。又復女",
    "T01n0038_001:0822a23": "寶所有出入之息，一一皆如青蓮華香，人所",
    "T01n0038_001:0822a24": "愛樂。如王所行女寶從後，諸有所作適悅自",
    "T01n0038_001:0822a25": "在，性行貞正不受邪染，常出愛語人所樂聞，",
    "T01n0038_001:0822a26": "面有光明人所喜見。諸苾芻！此名輪王出時",
    "T01n0038_001:0822a27": "第七女寶出現。」",
    "T01n0038_001:0822a28": "佛告諸苾芻：「如是名為輪王出時七寶出現。",
    "T01n0038_001:0822a29": "汝等當知，如來、應供、正等正覺出時，宣說七",
    "T01n0038_001:0822b01": "覺支法。何等為七？所謂念覺支、擇法覺支、精",
    "T01n0038_001:0822b02": "進覺支、喜覺支、輕安覺支、定覺支、捨覺支，",
    "T01n0038_001:0822b03": "如是名為七覺支法。唯除如來、應供、正等正",
    "T01n0038_001:0822b04": "覺出世宣說，如前七寶亦如是，唯除大灌頂",
    "T01n0038_001:0822b05": "輪王出時其寶出現。汝等當知，如來所說七",
    "T01n0038_001:0822b06": "覺支法，令諸眾生如理修行，一切皆得安樂",
    "T01n0038_001:0822b07": "利益，汝等當勤如是修學。」",
    "T01n0038_001:0822b08": "佛說輪王七寶經"
}