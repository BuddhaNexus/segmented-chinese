{
    "X61n1165_009:0812c01": "西方合論卷之九",
    "X61n1165_009:0812c03": "第九修持門",
    "X61n1165_009:0812c04": "[0812c04] 夫積劫情塵多生愛海似蝕劍之苔花若吞珠之泥",
    "X61n1165_009:0812c05": "繡無礪不吐去垢方明欲得心淨除非穢滅悟者常",
    "X61n1165_009:0812c06": "須覺觀迷人勤加折伏其或愛鎖貪枷亦當慟年惜",
    "X61n1165_009:0812c07": "月孔子曰困而不學民斯為下今欲一生超僧祗之",
    "X61n1165_009:0812c08": "果十念攝億萬之程豈是麤見浮思結心塵口所能",
    "X61n1165_009:0812c09": "超越不[拚-ㄙ+ㄊ]一忍空累多生如法而修免墮魔罥。",
    "X61n1165_009:0812c10": "一淨悟門二淨信門三淨觀門",
    "X61n1165_009:0812c11": "四淨念門五淨懺門六淨願門",
    "X61n1165_009:0812c12": "七淨戒門八淨處門九淨侶門",
    "X61n1165_009:0812c13": "十不定淨門",
    "X61n1165_009:0812c14": "一淨悟者[0812c14] 行者欲生實淨土當真實參究如法了悟",
    "X61n1165_009:0812c15": "何故悟是迷塗導師如人入暗當燃燈炬悟是淨國",
    "X61n1165_009:0812c16": "圖引如人行遠當識郵程悟是諸行領首如人衝堅",
    "X61n1165_009:0812c17": "當隨將帥一者悟能了知即穢恒淨不捨淨故二者",
    "X61n1165_009:0812c18": "聞淨佛國土不可思議不怯弱故三者知畢竟空中",
    "X61n1165_009:0813a01": "因果不失止一切惡法不更作故四者知彼土不去",
    "X61n1165_009:0813a02": "不來此亦不去不來故五者悟佛身量遍滿虛空眾",
    "X61n1165_009:0813a03": "生身量亦遍滿&#x8657;空如地獄業力一人亦滿多人亦滿",
    "X61n1165_009:0813a04": "故六者聞阿僧祗劫無量諸行如人說彈指頃事不",
    "X61n1165_009:0813a05": "驚怖故七者修十善三福不住人天故八者如覺後",
    "X61n1165_009:0813a06": "憶夢中事不作有無解故九者如眼見故鄉信不信",
    "X61n1165_009:0813a07": "不可得故十者知法無我順性利生直至成佛無疲",
    "X61n1165_009:0813a08": "厭故菩薩入此門已成就白法隨意得生是故觀經",
    "X61n1165_009:0813a09": "上品云深解義趣于第一義心不驚動疏云第一義",
    "X61n1165_009:0813a10": "者謂諸法實相言語道斷心行處滅又上品六念義",
    "X61n1165_009:0813a11": "云安心不動名之為念鈔曰第一義理悉不為二邊",
    "X61n1165_009:0813a12": "所動通名為念故西方如韋提希善財龍樹等以入",
    "X61n1165_009:0813a13": "地往生此方如遠公智者永明等以證悟往生一切",
    "X61n1165_009:0813a14": "經論中廣載不能具錄論中或有言生彼求悟者為",
    "X61n1165_009:0813a15": "中下人說至言悟自己佛不必求生此則為十地菩",
    "X61n1165_009:0813a16": "薩以上說若云悟第一義諸結使未斷者皆不求生",
    "X61n1165_009:0813a17": "則如龍樹永明等亦為&#x63D1;目生花無事多事矣。",
    "X61n1165_009:0813a18": "二淨信者[0813a18] 智度論曰若人心中有信清淨是人能入",
    "X61n1165_009:0813a19": "佛法若無信是人不能入譬如牛皮未柔不可屈折",
    "X61n1165_009:0813a20": "無信人亦如是又經中說信為手如人有手入寶山",
    "X61n1165_009:0813a21": "中自在能取若無手不能取信亦如是昔王仲同問",
    "X61n1165_009:0813a22": "無為子曰如何念佛得無間斷無為子曰一信之後",
    "X61n1165_009:0813a23": "更不再疑即是不間斷也仲回欣躍而去未幾得生",
    "X61n1165_009:0813a24": "還來致謝是故若人修行未能頓悟當深植信根不",
    "X61n1165_009:0813b01": "驚不動一者信金口誠言決定當生故二者信自心",
    "X61n1165_009:0813b02": "廣大具有如是清淨功德故三者信因果如形影決",
    "X61n1165_009:0813b03": "定相隨故四者信此身形識及一切世界建立如陽",
    "X61n1165_009:0813b04": "燄空花無所有故五者信五濁惡世寒熱苦惱穢相",
    "X61n1165_009:0813b05": "熏炙不容一刻居住故六者信一切法唯心如憶梅",
    "X61n1165_009:0813b06": "舌酸故七者信念力不可思議如業力故八者信蓮",
    "X61n1165_009:0813b07": "胞不可思議如胞胎故九者信佛無量身無量壽無",
    "X61n1165_009:0813b08": "量光不可思議如蟻子身蜉蝣歲螢火光同一不思",
    "X61n1165_009:0813b09": "議故十者信此身決定當死故若人具有如是信根",
    "X61n1165_009:0813b10": "舉足下足無非念佛故知信之一字通上中下但信",
    "X61n1165_009:0813b11": "有大小若無甚深信力如無羽之鳥決定不得飛故。",
    "X61n1165_009:0813b12": "三淨觀者[0813b12] 眾生無始垢穢遍一切法如麵入沙似金",
    "X61n1165_009:0813b13": "在&#x945B;修淨業者當加種種觀行磨鍊習氣為白法之",
    "X61n1165_009:0813b14": "垣壇作往生之津梁一淨觀謂觀佛相好如十六觀",
    "X61n1165_009:0813b15": "經所說故二不淨觀謂觀身心不淨器世界不淨生",
    "X61n1165_009:0813b16": "厭離故三無常觀謂觀一切法無定如一美色婬人",
    "X61n1165_009:0813b17": "觀之為樂&#x59AC;婦觀之為苦觀行人觀之種種惡露異",
    "X61n1165_009:0813b18": "類觀之如土木故四和合觀謂觀是身是世界是見",
    "X61n1165_009:0813b19": "聞覺知如積木為屋積土為壘積雜彩為畫無實體",
    "X61n1165_009:0813b20": "故五對治觀謂觀自身何結最重當用何法對治如",
    "X61n1165_009:0813b21": "輕冷苦&#x6F81;藥草飲食等於熱病中為藥於餘病非藥",
    "X61n1165_009:0813b22": "輕辛甘熱藥草飲食等於冷病中為藥於餘病非藥",
    "X61n1165_009:0813b23": "如是觀察對治故六慚悔觀謂觀一切眾生無量劫",
    "X61n1165_009:0813b24": "來興我互為父母兄弟姊妹男如遞相婬毒曾不覺",
    "X61n1165_009:0813c01": "知如梟獍殺父母牛羊鴿雀配其親屬彼不自知而",
    "X61n1165_009:0813c02": "人觀之慚媿譏&#x54B2;諸佛菩薩見于我等交後如是是",
    "X61n1165_009:0813c03": "故當生大悔恨故七念念觀謂觀一切時中幾許憶",
    "X61n1165_009:0813c04": "念佛心幾許利生心幾許垢淨沉掉心故八平等觀",
    "X61n1165_009:0813c05": "謂觀一切色一色無好醜故一切聲一聲無譽毀故",
    "X61n1165_009:0813c06": "一切受一受無恩仇故一切義一義無淺深故九微",
    "X61n1165_009:0813c07": "細觀謂觀佛念法念起于何來去于何往故十法界",
    "X61n1165_009:0813c08": "觀謂觀一毛一塵一草一木皆具有無量淨佛國土",
    "X61n1165_009:0813c09": "故行者若行諸觀時以第一淨觀為主餘九為伴如",
    "X61n1165_009:0813c10": "石中&#x8994;珠若不破石無緣得珠故。",
    "X61n1165_009:0813c11": "四淨念者[0813c11] 念佛之法名一行三昧惟在決定若不得",
    "X61n1165_009:0813c12": "念即有散漫三昧不成一攝心念謂一切處攝念不",
    "X61n1165_009:0813c13": "忘縱令昏寐亦繫念而寢不隔念不異念故二勇猛",
    "X61n1165_009:0813c14": "念如好色人聞婬女所在高&#x5393;深澗燐(鬼火也)途虎窟必往",
    "X61n1165_009:0813c15": "不怯故三深心念如大海深廣必窮其底覺路遙遙",
    "X61n1165_009:0813c16": "不竟不休故四觀想念謂念念中見三十二相八十",
    "X61n1165_009:0813c17": "隨形好故五息心念謂息一切名心宦心慾心世間",
    "X61n1165_009:0813c18": "心貪戀心貢高心遮護心人我是非心念佛故六悲",
    "X61n1165_009:0813c19": "啼念每一想佛身毛皆豎五內若裂如憶少背之慈",
    "X61n1165_009:0813c20": "母及多慧之亡兒故七發憤念如落第孤寒負才寂",
    "X61n1165_009:0813c21": "寞每一念及殆不欲生故八一切念謂見聞覺知及",
    "X61n1165_009:0813c22": "與毛吼骨髓無一處不念佛故九參究念謂念佛一",
    "X61n1165_009:0813c23": "聲便念此聲落處(如參念佛的是誰此下落處)故十寔相念謂不以有心念不以",
    "X61n1165_009:0813c24": "無心念不以有無心念不以非有無心念故是為上",
    "X61n1165_009:0814a01": "品念佛門若如是念佛者現生必得見佛。",
    "X61n1165_009:0814a02": "五淨懺者[0814a02] 經云前心起罪如雲覆空後心滅罪如炬",
    "X61n1165_009:0814a03": "破暗又云百年垢衣可于一日浣令鮮淨是故欲除",
    "X61n1165_009:0814a04": "重障當勤懺悔一內懺謂懺心意識不淨因故二外",
    "X61n1165_009:0814a05": "懺謂懺一切色一切聲一切不淨法故三事懺謂懺",
    "X61n1165_009:0814a06": "十八界二十五有八萬四千種種塵勞結使障學阿",
    "X61n1165_009:0814a07": "僧祗劫見佛利生諸行業故四理懺謂懺入道以來",
    "X61n1165_009:0814a08": "所得&#x5F7A;解所學經論所聞奧義作止任滅等病障佛",
    "X61n1165_009:0814a09": "無漏智故五過去懺謂懺無始世界所作黑業如今",
    "X61n1165_009:0814a10": "生雖不偷盜但所求不如意即是盜業未盡今生雖",
    "X61n1165_009:0814a11": "不邪婬但值不隨意眷屬即是婬業未盡今生雖不",
    "X61n1165_009:0814a12": "謗法妄語但言出人或疑信相半即是謗法及妄語",
    "X61n1165_009:0814a13": "業未盡於一切果中察一切因當知前生無惡不造",
    "X61n1165_009:0814a14": "一一當懺悔故六未來懺謂一切惡法即今便止盡",
    "X61n1165_009:0814a15": "未來世永不相續故七現在懺謂懺現在世所有生",
    "X61n1165_009:0814a16": "老病死種種苦業種種煩惱業舉足下足業起口動",
    "X61n1165_009:0814a17": "心業一切微細不可稱量業故八剎那懺謂一念中",
    "X61n1165_009:0814a18": "有九十剎那一剎那有九百生滅一生滅一懺故九",
    "X61n1165_009:0814a19": "究竟懺謂等覺位中有一分無明(等覺有一分無明所以次于妙覺)猶如微煙究竟洗",
    "X61n1165_009:0814a20": "滌故十法界懺謂法性中無我無人普為十方過現",
    "X61n1165_009:0814a21": "未來一切眾生懺故若能如是真實懺者一切障礙",
    "X61n1165_009:0814a22": "悉得消滅不離道場得見諸佛。",
    "X61n1165_009:0814a23": "六淨願者[0814a23] 智度論曰諸菩薩見諸佛世界無量嚴淨",
    "X61n1165_009:0814a24": "發種種願有佛世界都無眾苦乃至無三惡之名者",
    "X61n1165_009:0814b01": "菩薩見已自發願言我作佛時世界無眾苦乃至無",
    "X61n1165_009:0814b02": "三惡之名亦當如是有佛世界七寶莊嚴晝夜常有",
    "X61n1165_009:0814b03": "清淨光明無有日月便發願言我作佛時世界常有",
    "X61n1165_009:0814b04": "嚴淨光明亦當如是有佛世界一切眾生皆行十善",
    "X61n1165_009:0814b05": "有大智慧衣被飲食應念而至便發願言我作佛時",
    "X61n1165_009:0814b06": "世界中眾生衣被飲食亦當如是有佛世界純諸菩",
    "X61n1165_009:0814b07": "薩如佛色身三十二相光明徹照乃至無有聲聞辟",
    "X61n1165_009:0814b08": "支佛名亦無女人一切皆行深妙佛道遊至十方教",
    "X61n1165_009:0814b09": "化一切便發願言我作佛時世界中眾生亦當如是",
    "X61n1165_009:0814b10": "如是等無量佛世界種種嚴淨願皆得之以是故名",
    "X61n1165_009:0814b11": "願受無量諸佛世界問曰諸菩薩行業清淨自得淨",
    "X61n1165_009:0814b12": "報何以要須立願然後得之譬如田家得&#x7CD3;豈復待",
    "X61n1165_009:0814b13": "願答曰作福無願無所標立願為導御能有所成譬",
    "X61n1165_009:0814b14": "如銷金隨師而作金無定也如佛所說有人修少施",
    "X61n1165_009:0814b15": "福修少戒福不知禪法聞人中有富樂人或聞欲天",
    "X61n1165_009:0814b16": "色天心願樂者命終之後各生其中菩薩亦如是修",
    "X61n1165_009:0814b17": "淨世界願然後得之以是故知因願受勝果復次莊",
    "X61n1165_009:0814b18": "嚴佛界事大獨行功德不能成故要須願力譬如牛",
    "X61n1165_009:0814b19": "力雖能挽車要須御者能有所至淨世界願亦復如",
    "X61n1165_009:0814b20": "是福德如牛願如御者問曰若不作願不得福耶答",
    "X61n1165_009:0814b21": "曰雖得不如有願願能助福常念所行福德增長以",
    "X61n1165_009:0814b22": "是義故修淨佛國土者當發大願一者不為福田故",
    "X61n1165_009:0814b23": "願願為一切眾生蔭生淨土故二者不為眷屬故願",
    "X61n1165_009:0814b24": "願治一切如來家生淨土故三者不為病苦故願願",
    "X61n1165_009:0814c01": "醫一切世間無明等瘡生淨土故四者不為轉輪王",
    "X61n1165_009:0814c02": "故願願轉諸佛如來法輪作大法王生淨土故五者",
    "X61n1165_009:0814c03": "不為欲界故願願離一切微妙五欲生淨土故六者",
    "X61n1165_009:0814c04": "不為色界故願願離一切禪著生淨土故七者不為",
    "X61n1165_009:0814c05": "無色界故願願盡種種微細流注證無量相好身生",
    "X61n1165_009:0814c06": "淨土故八者不為聲聞辟支故願願以福智二嚴饒",
    "X61n1165_009:0814c07": "益一切眾生生淨土故九者不為一世界千世界故",
    "X61n1165_009:0814c08": "願願代無央數世界苦&#x39DE;一切世界眾生生淨土故",
    "X61n1165_009:0814c09": "十者不為一阿僧祗劫千阿僧祗劫眾生故願願代",
    "X61n1165_009:0814c10": "無量無數阿僧祗劫眾生苦&#x39DE;一切眾生生淨土故",
    "X61n1165_009:0814c11": "若能如是發大願者最後剎那決定當如普賢願中",
    "X61n1165_009:0814c12": "所說是故當知願為截苦海之舟航導極樂之明師",
    "X61n1165_009:0814c13": "故。",
    "X61n1165_009:0814c14": "七淨戒者[0814c14] 一切淨法以戒為址如人作舍先求平地",
    "X61n1165_009:0814c15": "如&#x7575;師&#x7575;諸山水先治光明素練然後著彩戒亦如",
    "X61n1165_009:0814c16": "是是故戒為諸善法之首入淨國之初門若不持戒",
    "X61n1165_009:0814c17": "如惡露敝女欲入齋壇無有是處一慳貪戒謂行財",
    "X61n1165_009:0814c18": "命二施及與法施無愛惜故二毀禁戒謂五戒律",
    "X61n1165_009:0814c19": "儀戒乃至無漏戒滿足持故三嗔恚戒謂以忍調心",
    "X61n1165_009:0814c20": "及于身口若遇惡口刀杖所加但自思惟業因緣法作",
    "X61n1165_009:0814c21": "償負想作導師想作風寒冷熱想故四放逸戒謂生死",
    "X61n1165_009:0814c22": "險道無放身處如人持滿油&#x9262;行懸繩上不得左右顧",
    "X61n1165_009:0814c23": "視及生第二念故五散亂戒謂守攝諸根息諸緣影",
    "X61n1165_009:0814c24": "如護風燈如防生鳥故六愚癡戒謂以智慧破諸迷",
    "X61n1165_009:0815a01": "悶如作務人常借日光若是長夜諸作皆廢故又如",
    "X61n1165_009:0815a02": "登&#x89A7;當用開目若是盲人及與睡眠諸山河大地與",
    "X61n1165_009:0815a03": "無等故七憍慢戒謂不應以才辯故貢高不應以悟",
    "X61n1165_009:0815a04": "解故貢高不應以諍論故貢高一切所得如大地上",
    "X61n1165_009:0815a05": "塵如鏡面上垢不應以此垢驕彼垢故八覆藏戒謂",
    "X61n1165_009:0815a06": "一切處諸佛一切處菩薩一切處神明無可覆故如",
    "X61n1165_009:0815a07": "日中逃影波中逃濕沙中逃塵無可逃故九無益戒",
    "X61n1165_009:0815a08": "謂一切嬉戲事無益一切詩文無益一切塵緣無益",
    "X61n1165_009:0815a09": "一切口解脫無益當遠離故十不住戒謂如上持戒",
    "X61n1165_009:0815a10": "但為生淨土饒益眾生不求聞譽法及諸人天二乘",
    "X61n1165_009:0815a11": "果故菩薩如是行於淨戒則能攝諸眾生生于淨土",
    "X61n1165_009:0815a12": "何以故一切眾生雖至冥頑莫不欽仰戒德故。",
    "X61n1165_009:0815a13": "八淨處者[0815a13] 學道之人既有志出塵應當捨諸惡處若",
    "X61n1165_009:0815a14": "不捨者應是厭離未極若厭離未極者應是忻淨土",
    "X61n1165_009:0815a15": "未極龍樹曰菩薩心不貴轉輪聖王人天福樂但念",
    "X61n1165_009:0815a16": "諸佛是故隨心所重而生佛土今小小適意處尚不",
    "X61n1165_009:0815a17": "能捨何況轉輪聖王如縛足欲行繫翅求飛去住皆",
    "X61n1165_009:0815a18": "累兩心&#x8657;縈一繁華喧闐處當遠故二歌樓酒肆處",
    "X61n1165_009:0815a19": "當遠故三熱焰薰灼處當遠故四論除目及朝事處",
    "X61n1165_009:0815a20": "當遠故五恩愛纏縛及熟遊歷處當遠故六詩壇文",
    "X61n1165_009:0815a21": "社&#x9B2C;章摘句處當遠故七譏刺古今較長競短處當",
    "X61n1165_009:0815a22": "遠故八講無義味道學處當遠故九義解家&#x9B2C;名相",
    "X61n1165_009:0815a23": "矜小智之處當遠故十宗乘狂解妄談頓悟輕視戒",
    "X61n1165_009:0815a24": "律之處當遠故是等撓道與魔不異是故當遠行者",
    "X61n1165_009:0815b01": "若離是諸處一切道業即當成辦。",
    "X61n1165_009:0815b02": "九淨侶者[0815b02] 一切悟機非友不發一切惡法非友不止",
    "X61n1165_009:0815b03": "如車二輪去一則蹶是故世間文字諸戲論法尚須",
    "X61n1165_009:0815b04": "同心印正何況志求無上大道因緣經曰譬如風性",
    "X61n1165_009:0815b05": "雖空由旃檀林薝蔔林吹香而來風有妙香若經糞",
    "X61n1165_009:0815b06": "穢&#x81F0;屍而來其風便&#x81F0;又如淨衣置之香篋出衣衣",
    "X61n1165_009:0815b07": "香若置&#x81F0;處衣亦隨&#x81F0;友亦如是是以行道求友者",
    "X61n1165_009:0815b08": "當嚴別淨穢一山林間適之友當近能止躁心故二",
    "X61n1165_009:0815b09": "嚴持戒律之友當近能淡諸慾故三智慧廣大之友",
    "X61n1165_009:0815b10": "當近能出迷津故四總持文字之友當近能決疑難",
    "X61n1165_009:0815b11": "故五寂寞枯槁之友當近能恬進取故六謙卑忍辱",
    "X61n1165_009:0815b12": "之友當近能銷我慢故七直心忠告之友當近能抑",
    "X61n1165_009:0815b13": "諸過故八勇猛精進之友當近能速道果故九輕財",
    "X61n1165_009:0815b14": "好施之友當近能破太慳故十仁慈覆物不惜身命",
    "X61n1165_009:0815b15": "之友當近能摧人我等執故若無如是淨侶即當屏",
    "X61n1165_009:0815b16": "人獨處自辦道業以像設為師以經論為侶其他嬉",
    "X61n1165_009:0815b17": "戲之徒寧絕勿通如人園中雖無佳花不植臭草以",
    "X61n1165_009:0815b18": "無益賞心徒增厭穢故。",
    "X61n1165_009:0815b19": "十不定淨者[0815b19] 一切眾生根器利鈍不同如上諸法皆",
    "X61n1165_009:0815b20": "是上根利器方得具足是故如來有異方便開九品",
    "X61n1165_009:0815b21": "之門分上中下修習三等一者或解義諦未全伏惑",
    "X61n1165_009:0815b22": "或不深解但能誦讀諸經故二者或但依語生信或",
    "X61n1165_009:0815b23": "因他生信或遇貧窮折辱生信故三者或觀金像或",
    "X61n1165_009:0815b24": "隨意觀一相故四者或晨朝十念百念乃至千念故",
    "X61n1165_009:0815c01": "五者或但懺諸麤重習氣及十不善業故六者或為",
    "X61n1165_009:0815c02": "怖生死發願往生或遇苦難發願往生但不得作人",
    "X61n1165_009:0815c03": "天及諸福德願故七者或但持八戒五戒乃至但戒",
    "X61n1165_009:0815c04": "殺盜婬妄故八者一切喧場不能卒離但時時生厭",
    "X61n1165_009:0815c05": "離心故九者於諸世法中人不能即斷但不隨順故",
    "X61n1165_009:0815c06": "十者如觀經下品中說或但臨終十念故如上諸法",
    "X61n1165_009:0815c07": "但能至心受持一法者皆得往生唯不得疑信相參",
    "X61n1165_009:0815c08": "若有疑者一切諸行悉不成就如人夜中獨趨遠道",
    "X61n1165_009:0815c09": "不得生疑是故眾生聞法疑者不如不聞何以故彼",
    "X61n1165_009:0815c10": "無聞者但不聞法非有障難此則自作障難故。"
}