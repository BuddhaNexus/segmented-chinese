{
    "T48n2016_022:0534c17": "宗鏡錄卷第二十二",
    "T48n2016_022:0534c19": "慧日永明寺主智覺禪師延壽集",
    "T48n2016_022:0534c20": "[0534c20] 夫真心無形。妙體絕相。云何有報化莊嚴等",
    "T48n2016_022:0534c21": "事。[0534c21] 答諸佛法身如真金。相好似金莊嚴具。",
    "T48n2016_022:0534c22": "以金作具。體用全同。從心現色。性相無二。[0534c22] 如",
    "T48n2016_022:0534c23": "起信論問云。若佛法身。無有種種差別色相。",
    "T48n2016_022:0534c24": "云何能現種種諸色。[0534c24] 答。以法身是色實體故。",
    "T48n2016_022:0534c25": "能現種種色。謂從本已來。色心無二。以色本",
    "T48n2016_022:0534c26": "性。即心自性。說名智身。以心本性。即色自性。",
    "T48n2016_022:0534c27": "說名法身。依於法身。一切如來所現色身。遍一",
    "T48n2016_022:0534c28": "切處。無有間斷。十方菩薩。隨所堪任。隨所願",
    "T48n2016_022:0534c29": "樂。見無量受用身。無量莊嚴土。各各差別。不",
    "T48n2016_022:0535a01": "相障礙。無有斷絕。此所現色身。一切眾生心",
    "T48n2016_022:0535a02": "意識。不能思量。以是真如自在甚深用故。故",
    "T48n2016_022:0535a03": "知所現一切依正二報。供具莊嚴等無邊佛",
    "T48n2016_022:0535a04": "事。皆從一心而起。如華嚴經云。以從波羅蜜",
    "T48n2016_022:0535a05": "所生一切寶蓋。於一切佛境界清淨解所生",
    "T48n2016_022:0535a06": "一切華帳。無生法忍所生一切衣。入金剛法",
    "T48n2016_022:0535a07": "無礙心所生一切鈴網。解一切法如幻心所生",
    "T48n2016_022:0535a08": "一切堅固香。周遍一切佛境界如來座。心所",
    "T48n2016_022:0535a09": "生一切佛眾寶妙座。供養佛不懈心所生一",
    "T48n2016_022:0535a10": "切寶幢。解諸法如夢歡喜心所生佛所住一",
    "T48n2016_022:0535a11": "切寶宮殿。無著善根無生善根所生一切寶",
    "T48n2016_022:0535a12": "蓮華雲。一切堅固香雲。一切無邊色華雲。一",
    "T48n2016_022:0535a13": "切種種色妙衣雲。一切無邊清淨栴檀香雲。",
    "T48n2016_022:0535a14": "一切妙莊嚴寶蓋雲。一切燒香雲。一切妙鬘",
    "T48n2016_022:0535a15": "雲。一切清淨莊嚴具雲。皆遍法界。出過諸天。",
    "T48n2016_022:0535a16": "供養之具。供養於佛。其諸菩薩一一身。各出",
    "T48n2016_022:0535a17": "不可說百千億那由他菩薩。皆充滿法界虛",
    "T48n2016_022:0535a18": "空界。其心等於三世諸佛。以從無顛倒法所",
    "T48n2016_022:0535a19": "起。解深密經云。爾時曼殊室利白佛言。世",
    "T48n2016_022:0535a20": "尊。如來成等正覺。轉正法輪。入大涅槃。如是",
    "T48n2016_022:0535a21": "三種。當知何相。佛告曼殊室利。善男子。當知",
    "T48n2016_022:0535a22": "此三皆無二相。謂非成等正覺。非不成等正",
    "T48n2016_022:0535a23": "覺。非轉正法輪。非不轉正法輪。非入大涅槃。",
    "T48n2016_022:0535a24": "非不入大涅槃。何以故。如來法身究竟淨故。",
    "T48n2016_022:0535a25": "如來化身常示現故。釋曰。非成等正覺者。以",
    "T48n2016_022:0535a26": "法身究竟淨故。離常見故。入第一義諦故。非",
    "T48n2016_022:0535a27": "眾生見聞故。非不成等正覺者。以化身常示",
    "T48n2016_022:0535a28": "現故。離斷見故。約世俗諦故。隨機熟有情心",
    "T48n2016_022:0535a29": "現故。然法報雖分。真化一際。又法身普遍有",
    "T48n2016_022:0535b01": "二。一隨相各別遍。以法身遍在一切大小相",
    "T48n2016_022:0535b02": "中不壞相故。二圓融總攝遍。以法身無相。能",
    "T48n2016_022:0535b03": "融一切有相總攝歸一體故。色身即體之用",
    "T48n2016_022:0535b04": "遍。智身修成。如體之遍。遂則十身布影。散",
    "T48n2016_022:0535b05": "分十剎之中。一體分光。不動一塵之內。色身",
    "T48n2016_022:0535b06": "如日之影。隨現世間。智身似日之光。照臨法",
    "T48n2016_022:0535b07": "界。又佛身諸根。一一相好。皆遍法界。以諸根",
    "T48n2016_022:0535b08": "體同故。若眼為門。諸根相好。及佛剎土。莫不",
    "T48n2016_022:0535b09": "皆是一眼中現。如經云。眾生身中有如來眼。",
    "T48n2016_022:0535b10": "如來耳等。以佛法身共眾生性。無別體故。皆",
    "T48n2016_022:0535b11": "從無性而起。起不違真。因法界而生。生不礙",
    "T48n2016_022:0535b12": "事。所以一切諸佛。於一切世界。皆是得菩提",
    "T48n2016_022:0535b13": "處。若以真身。則稱性遍周。若以應身。則隨機",
    "T48n2016_022:0535b14": "普現。所以天親云。廣略相入者。諸佛有二種",
    "T48n2016_022:0535b15": "身。一法性法身。二方便法身。由法性法身故。",
    "T48n2016_022:0535b16": "生方便法身。由方便法身故。顯出法性法身。",
    "T48n2016_022:0535b17": "此二種身。異而不可分。一而不可同。是故廣",
    "T48n2016_022:0535b18": "略相入。法身無相故。則能無不相。是故相好",
    "T48n2016_022:0535b19": "莊嚴。即是法身也。法身無知故。則能無不知。",
    "T48n2016_022:0535b20": "是故一切種智。即是真實智慧。故華嚴論云。",
    "T48n2016_022:0535b21": "法身相好。一際無差。曉公起信論疏序云。原",
    "T48n2016_022:0535b22": "夫大乘之為本也。蕭焉寂滅。湛爾沖玄。玄之",
    "T48n2016_022:0535b23": "又玄。豈出萬像之表。寂之又寂。猶在百家之",
    "T48n2016_022:0535b24": "談。非象表也。五目不能&#x89A9;其容。在言裏也。四",
    "T48n2016_022:0535b25": "辯莫能談其狀。此明真體。與一切法非一非",
    "T48n2016_022:0535b26": "異。華嚴經疏序云。冥真體於萬化之域。顯德",
    "T48n2016_022:0535b27": "相於重玄之門。記釋云。此明無礙。則與諸法",
    "T48n2016_022:0535b28": "非一異矣。如肇公云。道遠乎哉。觸事而真。亦",
    "T48n2016_022:0535b29": "體即萬化矣。故云冥真體於萬化之域。顯德",
    "T48n2016_022:0535c01": "相於重玄之門者。明相不礙體也。重玄即是",
    "T48n2016_022:0535c02": "理體。明德相只在體上。若離體有相。相非玄",
    "T48n2016_022:0535c03": "妙。勝德之相。名為德相。言重玄者。借老子之",
    "T48n2016_022:0535c04": "言。老子云。玄之又玄。眾妙之門。彼以有名",
    "T48n2016_022:0535c05": "無名。同謂之玄。河上公云。玄者。天也。天中復",
    "T48n2016_022:0535c06": "有天。莊子云。天即自然。則自然亦自然也。依",
    "T48n2016_022:0535c07": "此而生萬物。故云眾妙之門。今宗鏡中。亦復",
    "T48n2016_022:0535c08": "如是。無法不收。無德不備。可謂心之至妙幽",
    "T48n2016_022:0535c09": "玄矣。清涼記引華嚴經頌云。佛以法為身。清",
    "T48n2016_022:0535c10": "淨如虛空。[0535c10] 問云。佛身既知虛空。何緣現於金",
    "T48n2016_022:0535c11": "色等。云何令人悟於虛空。[0535c11] 答。有三意。一體雖",
    "T48n2016_022:0535c12": "無相。為物現相。物宜見故。隨他意耳。二若不",
    "T48n2016_022:0535c13": "現相。云何令人悟於無相。如不因言。豈顯無",
    "T48n2016_022:0535c14": "言之理。三如虛空。言。取其清淨無相。非離相",
    "T48n2016_022:0535c15": "求。相即無相。不乖空故。經頌云。佛住甚深",
    "T48n2016_022:0535c16": "真法性。寂滅無相同虛空。而於第一實義中。",
    "T48n2016_022:0535c17": "示現種種所行事。此一偈。總收前三意。肇論",
    "T48n2016_022:0535c18": "云。用即寂。寂即用。用寂體一同出而異名。更",
    "T48n2016_022:0535c19": "無無用之寂主於用也。寂用元是一體。同從",
    "T48n2016_022:0535c20": "理出而有異名也。非謂離用之外。別有一寂。",
    "T48n2016_022:0535c21": "為用之主也。故云。般若之體。非有非無。虛不",
    "T48n2016_022:0535c22": "失照。照不失虛。故曰不動等覺而建立諸法。",
    "T48n2016_022:0535c23": "如鏡鑒像。虛不失照。似日遊空。照不失虛。又",
    "T48n2016_022:0535c24": "不動等覺建立諸法。則寂而常用。不壞緣生",
    "T48n2016_022:0535c25": "而觀實相。則用而常寂。斯乃千差萬用。別相",
    "T48n2016_022:0535c26": "異名。俱同出一真心體矣。所以又云。經稱聖",
    "T48n2016_022:0535c27": "人。無為而無所不為。無為故。雖動而寂。無所",
    "T48n2016_022:0535c28": "不為故。雖寂而動。雖寂而動故。物莫能一。雖",
    "T48n2016_022:0535c29": "動而寂。故物莫能二。物莫能二故。逾動逾寂。",
    "T48n2016_022:0536a01": "物莫能一故。逾寂逾動。法性如是。動寂難量。",
    "T48n2016_022:0536a02": "焉能一其寂而二其動哉。故名不能名。相不",
    "T48n2016_022:0536a03": "能相矣。又云。所以聖人。戢玄機於未兆。藏冥",
    "T48n2016_022:0536a04": "運於既化。總六合以鏡心。一去來以成體。古",
    "T48n2016_022:0536a05": "今通。始終。同窮本極末。莫之與二。浩然大均。",
    "T48n2016_022:0536a06": "乃曰涅槃。所以聖人玄機。預察於未來鋒芒。",
    "T48n2016_022:0536a07": "未兆之事。冥運過去已。變化之緣。則心鏡能",
    "T48n2016_022:0536a08": "照萬事。十方三世。無有遺餘。今古去來。始終",
    "T48n2016_022:0536a09": "本末。莫不同一心無二之體。是以入佛境界",
    "T48n2016_022:0536a10": "經云。如來如實知本際中際後際。如彼法本",
    "T48n2016_022:0536a11": "際不生。未來際不去。現在際不住。如實知彼",
    "T48n2016_022:0536a12": "法足跡。如一法。一切法亦如是。如一切法。一",
    "T48n2016_022:0536a13": "法亦如是。文殊師利。而一多不可得。故知生",
    "T48n2016_022:0536a14": "佛同一莊嚴。同一慈心。同一悲體。如諸法無",
    "T48n2016_022:0536a15": "行經云。文殊師利言。一切眾生。皆成就大悲。",
    "T48n2016_022:0536a16": "名不動相。文殊師利。云何是事名不動相。世",
    "T48n2016_022:0536a17": "尊。一切眾生。無起無作相。皆入如來平等法",
    "T48n2016_022:0536a18": "中。不出大悲之性。以惱悲無分別故。是故一",
    "T48n2016_022:0536a19": "切眾生。皆成就大悲。名不動相。故知萬法不",
    "T48n2016_022:0536a20": "動。悲惱何分。一真匪移。垢淨誰別。然雖現莊",
    "T48n2016_022:0536a21": "嚴。皆如海印。如古德云。謂香海澄停。湛然不",
    "T48n2016_022:0536a22": "動。四天下中色身形像。皆於其中而有印文。",
    "T48n2016_022:0536a23": "如印印物。亦猶澄波萬頃。晴天無雲。列宿星",
    "T48n2016_022:0536a24": "月炳然齊現。無來無去。非有非無。不一不異。",
    "T48n2016_022:0536a25": "如來智海。識浪不生。澄停清淨。至明至靜。無",
    "T48n2016_022:0536a26": "心頓現一切眾生心念根欲。心念根欲。並在",
    "T48n2016_022:0536a27": "智中。如海含像。故經頌云。如海普現眾生身。",
    "T48n2016_022:0536a28": "以此說名為大海。菩提普印諸心行。是故正",
    "T48n2016_022:0536a29": "覺名無量。非唯智現物。心。亦依此智。頓現萬",
    "T48n2016_022:0536b01": "形。普應諸類。賢首品頌云。或現童男童女形。",
    "T48n2016_022:0536b02": "天龍及與阿脩羅。乃至摩&#x777A;羅伽等。隨其所",
    "T48n2016_022:0536b03": "樂悉令見。眾生形相各不同。行業音聲亦無",
    "T48n2016_022:0536b04": "量。如是一切皆能現。海印三昧威神力。以此",
    "T48n2016_022:0536b05": "海印三昧之力。頓現一切。為眾生不知故。佛",
    "T48n2016_022:0536b06": "方便力。垂諸教&#x8FF9;。是以昔人云。佛興由生迷",
    "T48n2016_022:0536b07": "實。說法示於真實。不動真際。建立諸法。則性",
    "T48n2016_022:0536b08": "不可壞。不壞假名。而說實相。則相不可壞。斯",
    "T48n2016_022:0536b09": "則天魔外道等。皆法印。故無能壞。且五逆四",
    "T48n2016_022:0536b10": "魔尚法界印。況無漏淨智一真相好。而能障",
    "T48n2016_022:0536b11": "實相之妙旨耶。故華嚴經頌云。清淨慈門剎",
    "T48n2016_022:0536b12": "塵數。共生如來一妙相。一一諸相莫不然。是",
    "T48n2016_022:0536b13": "故見者無厭足。法華經偈云。深達罪福相。遍",
    "T48n2016_022:0536b14": "照於十方。微妙淨法身。具相三十二。則法身",
    "T48n2016_022:0536b15": "為一切法之印。無有一法出此印文。台教云。",
    "T48n2016_022:0536b16": "如無行經云。五逆即菩提。菩提即五逆。逆與",
    "T48n2016_022:0536b17": "菩提。不出心性。故無二相體。既不二故不可",
    "T48n2016_022:0536b18": "壞。以逆本來無自性故。苦即實相。陰死二魔",
    "T48n2016_022:0536b19": "即法界印。煩惱即實相。煩惱魔即法界印。業",
    "T48n2016_022:0536b20": "即實相。天魔即法界印。魔既即印。印豈壞印。",
    "T48n2016_022:0536b21": "大論云。有菩薩教人修空。斷一切念。後時纔",
    "T48n2016_022:0536b22": "起一念有心。便為魔動。即便憶念本所修空。",
    "T48n2016_022:0536b23": "魔為之滅。修空尚爾。況復觀之即法界印。是",
    "T48n2016_022:0536b24": "知心有即縛。心無即解。若了於心。何縛何解。",
    "T48n2016_022:0536b25": "[0536b25] 問。心無自性。生滅無恒。體用俱空。如何起行。",
    "T48n2016_022:0536b26": "[0536b26] 答。雖自體常空。不壞緣生之因果。而無有作",
    "T48n2016_022:0536b27": "者。寧亡善惡之業門。故心王論云。觀心空王。",
    "T48n2016_022:0536b28": "玄妙難測。無形無相。有大神力。能滅千災。成",
    "T48n2016_022:0536b29": "就萬德。本性雖空。能施法則。觀之無形。呼之",
    "T48n2016_022:0536c01": "有聲。為大法將。持戒傳經。水中鹹味。色裏膠",
    "T48n2016_022:0536c02": "青。決定是有。不見其形。心王亦爾。身內居停。",
    "T48n2016_022:0536c03": "面門出入。應物隨情。自在無礙。所作皆成。清",
    "T48n2016_022:0536c04": "涼疏釋經云。法界如幻者。即體從緣。一切法",
    "T48n2016_022:0536c05": "如實際。即事而寂。世人皆謂實際不變。而謂",
    "T48n2016_022:0536c06": "諸法無常。理實圓融。世間之相。即是常住。然",
    "T48n2016_022:0536c07": "古德以七喻展轉釋疑。一疑云。世間幻火。不",
    "T48n2016_022:0536c08": "成燒用。佛現益物。豈同幻耶。釋云。如影。亦有",
    "T48n2016_022:0536c09": "應質陰覆等義。豈是實耶。然諸法喻。各有三",
    "T48n2016_022:0536c10": "義。一緣成義。二無實義。三有用義。意取無",
    "T48n2016_022:0536c11": "實。故不著也。二疑云。若佛如影。菩薩何以起",
    "T48n2016_022:0536c12": "行往求。因既不虛。果寧非實。釋云如夢。夢亦",
    "T48n2016_022:0536c13": "三義。無體現實。與覺為緣。謂有夢走而驚覺",
    "T48n2016_022:0536c14": "故。菩薩行亦爾。證理故空。無明未盡故似實。",
    "T48n2016_022:0536c15": "能與佛果為緣。勤勇不已豁然覺悟。如夢渡",
    "T48n2016_022:0536c16": "河。三疑云。若菩薩行如夢。何以經說此是菩",
    "T48n2016_022:0536c17": "薩行。此是二乘行。釋云如響。緣成無本。稱聲",
    "T48n2016_022:0536c18": "大小。聖教亦爾。機感無本。隨機異聞。四疑云。",
    "T48n2016_022:0536c19": "果行可然。世間未悟。此應是實。釋云。如化。心",
    "T48n2016_022:0536c20": "業神力所持。無實有用。五疑云。若皆如化。何",
    "T48n2016_022:0536c21": "有差別之身。釋云。如幻。六疑云。身若如幻。",
    "T48n2016_022:0536c22": "何有報類不同。釋云。如心。以心無形如幻故。",
    "T48n2016_022:0536c23": "雖如幻不定。無有自性。然隨緣現。能成眾善。",
    "T48n2016_022:0536c24": "如大寶積經云。菩薩摩訶薩。復作是念。此緣",
    "T48n2016_022:0536c25": "起法。因果不壞。雖復是心法性。無有自性。無",
    "T48n2016_022:0536c26": "有作用。無有主宰。然此諸法。依止因緣而得",
    "T48n2016_022:0536c27": "生起。我當隨其所欲積集善根。既積集已修",
    "T48n2016_022:0536c28": "相應行。終不捨離是心法性。復次舍利子。菩",
    "T48n2016_022:0536c29": "薩摩訶薩。云何此中積集之相。舍利子。是諸",
    "T48n2016_022:0537a01": "菩薩摩訶薩。作如是觀。積集之相。是心本性。",
    "T48n2016_022:0537a02": "猶如幻化。無有一法而可施者。是心法性。而",
    "T48n2016_022:0537a03": "能布施一切眾生。迴向積集。莊嚴佛土。是則",
    "T48n2016_022:0537a04": "名為善根積集。又舍利子。是心本性。如夢所",
    "T48n2016_022:0537a05": "見。其相寂靜。是心法性。而能積集守護尸羅。",
    "T48n2016_022:0537a06": "皆為迴向神通作用。是則名為善根積集。又",
    "T48n2016_022:0537a07": "舍利子。是心本性。猶如陽焰。究竟滅盡。是心",
    "T48n2016_022:0537a08": "法性。而能修習一切可樂忍辱之力。迴向積",
    "T48n2016_022:0537a09": "習莊嚴菩提。是則名為善根積習。又舍利子。",
    "T48n2016_022:0537a10": "心本性者。如水中月。究竟遠離積習之相。是",
    "T48n2016_022:0537a11": "心法性。而能發起一切正勤。迴向成熟無量",
    "T48n2016_022:0537a12": "佛法。是則名為善根積習。又舍利子。心本性",
    "T48n2016_022:0537a13": "者。不可取得。不可&#x89A9;見。是心法性。而能修習",
    "T48n2016_022:0537a14": "一切靜慮解脫三摩地三摩&#x9262;底。迴向諸佛",
    "T48n2016_022:0537a15": "勝三摩地。是則名為善根積習。又舍利子。觀",
    "T48n2016_022:0537a16": "此心性。本非色相。無見無對。不可了知。是心",
    "T48n2016_022:0537a17": "法性。而能修習一切慧句差別說智。迴向圓",
    "T48n2016_022:0537a18": "滿諸佛智慧。是則名為善根積習。又舍利子。",
    "T48n2016_022:0537a19": "心無所緣。無生無起。是心法性。而能建立無",
    "T48n2016_022:0537a20": "量善法。攝受色相。如是名為善根積習。又舍",
    "T48n2016_022:0537a21": "利子。心無所因。亦無所生。是心法性。而能攝",
    "T48n2016_022:0537a22": "受覺分法因。是則名為善根積習。又舍利子。",
    "T48n2016_022:0537a23": "心性遠離。六種境界。亦不生起。是心法性。而",
    "T48n2016_022:0537a24": "能引發菩提境界。因所生心。是則名為善根",
    "T48n2016_022:0537a25": "積習。舍利子。如是名為菩薩摩訶薩。依般若",
    "T48n2016_022:0537a26": "波羅蜜多。故於一切心。隨心觀察。修習念住。",
    "T48n2016_022:0537a27": "復次舍利子。是菩薩摩訶薩。又依般若波羅",
    "T48n2016_022:0537a28": "蜜多故。於一切住隨心觀。為求證得勝神通",
    "T48n2016_022:0537a29": "故。繫縛其心。修學通智。得神通已但以一心。",
    "T48n2016_022:0537b01": "而能善知一切心相。既了知已依心自體。宣",
    "T48n2016_022:0537b02": "說諸法。又云。化樂天王白佛言。世尊。彼實際",
    "T48n2016_022:0537b03": "者。遍一切處。無有一法而非實際。世尊。謂菩",
    "T48n2016_022:0537b04": "提者。亦是實際。世尊。何者是菩提。一切法是",
    "T48n2016_022:0537b05": "菩提。離自性故。乃至五無間業亦是菩提。何",
    "T48n2016_022:0537b06": "以故。菩提無自性。五無間業亦無自性。是故",
    "T48n2016_022:0537b07": "無間業亦是菩提。是以了心本性。自體無生。",
    "T48n2016_022:0537b08": "從無生中建立諸法。觀無性之心。說無性之",
    "T48n2016_022:0537b09": "教。隨淨緣而無性成佛。隨染緣而無性為凡。",
    "T48n2016_022:0537b10": "不見纖塵。暫出性空之理。未有一念。能違平",
    "T48n2016_022:0537b11": "等之門。所以大般若經偈云。有法不成有法。",
    "T48n2016_022:0537b12": "無法不成無法。有法不成無法。無法不成有",
    "T48n2016_022:0537b13": "法。釋曰。有不成有無不成無者。以一體故。無",
    "T48n2016_022:0537b14": "能成所成。有不成無無不成有者。自既不成。",
    "T48n2016_022:0537b15": "焉能成他。故知各無自體。互不成就。大集經",
    "T48n2016_022:0537b16": "云。一切諸法。究竟無生。一切諸法。無性無生。",
    "T48n2016_022:0537b17": "無起無出。是以緣不生因。因不生緣。自性不",
    "T48n2016_022:0537b18": "生自性。他性不生他性。自性不生他性。他性",
    "T48n2016_022:0537b19": "不生自性。是故說一切諸法。自性無生。勝思",
    "T48n2016_022:0537b20": "惟梵天所問經云。爾時普華菩薩語舍利弗。",
    "T48n2016_022:0537b21": "汝入滅盡定能聽法耶。答言。善男子。入滅盡",
    "T48n2016_022:0537b22": "定。無有二行而能聽法也。大德舍利弗。汝信",
    "T48n2016_022:0537b23": "諸法。皆是自性滅盡不。答言。如是。諸法皆是",
    "T48n2016_022:0537b24": "自性滅盡之相。我信是說。普華曰。若如是者。",
    "T48n2016_022:0537b25": "則舍利弗。常一切時不能聽法。何以故。以一",
    "T48n2016_022:0537b26": "切諸法。常是自性滅盡相。是以諸法本空。但",
    "T48n2016_022:0537b27": "是緣起。緣會則似有。緣散則似無。有無唯是",
    "T48n2016_022:0537b28": "因緣。萬法本無生滅。如真金隨工匠而器成。",
    "T48n2016_022:0537b29": "即金體不變。似虛谷任因緣而響發。與法性",
    "T48n2016_022:0537c01": "無違。如有頌云。如人掘路土。私人造為像。愚",
    "T48n2016_022:0537c02": "人謂像生。智者言路土。後時官欲行。還將像",
    "T48n2016_022:0537c03": "填路。像本無生滅。路亦非新故。是知但是一",
    "T48n2016_022:0537c04": "土。生滅唯是因緣。例如一心萬法。更無前後。",
    "T48n2016_022:0537c05": "何者。掘路成像時。土亦不減。壞像填路時。土",
    "T48n2016_022:0537c06": "亦不增。以不失本土故。如成佛時心亦不增。",
    "T48n2016_022:0537c07": "為凡時心亦不減。以心隨緣時。不失自性故。",
    "T48n2016_022:0537c08": "又像生但是緣生。像滅唯從緣滅。像無自體",
    "T48n2016_022:0537c09": "故。如成佛但是淨緣生。為凡亦是染緣起。凡",
    "T48n2016_022:0537c10": "聖本無生故。是知萬法從緣。皆無自性。本未",
    "T48n2016_022:0537c11": "曾生。今亦無滅。如文殊師利觀幻頌云。此會",
    "T48n2016_022:0537c12": "眾善事。從本未曾為。一切法亦然。悉等於前",
    "T48n2016_022:0537c13": "際。所以正作時。無作。以無作者故。當為時不",
    "T48n2016_022:0537c14": "為。以無自性故。任從萬法縱橫。常等未生之",
    "T48n2016_022:0537c15": "際。假使群生出沒。不離無性之宗。又昔有龐",
    "T48n2016_022:0537c16": "居士。命女靈照曰。吾當先逝。汝可後來。專候",
    "T48n2016_022:0537c17": "日中。可蛻斯[穀-禾+卵]。靈照曰。午即午矣。有蝕陽精。",
    "T48n2016_022:0537c18": "居士怪之。自臨&#x7A93;下。其靈照。忽爾迴登父座。",
    "T48n2016_022:0537c19": "俄爾坐亡。居士笑云。甚為鋒捷。空華落影。陽",
    "T48n2016_022:0537c20": "焰翻波。吾道於先。吾行於後。遂往于相公",
    "T48n2016_022:0537c21": "為喪主。告于公曰。但願空諸所有。慎勿實諸",
    "T48n2016_022:0537c22": "所無。言訖而逝。斯亦不墮有無之見。妙得無",
    "T48n2016_022:0537c23": "生之旨矣。[0537c23] 問。菩提即自身心者。云何教中",
    "T48n2016_022:0537c24": "說。菩提者不可以身心得。[0537c24] 答。夫言菩提之",
    "T48n2016_022:0537c25": "道即心者。乃是自性清淨心。湛然不動。蓋是",
    "T48n2016_022:0537c26": "正覺無相之真智。其道虛玄。妙絕常境。聰者",
    "T48n2016_022:0537c27": "無以容其聽。智者無以運其知。辯者無以措",
    "T48n2016_022:0537c28": "其言。像者無以狀其儀。以迷人不了。執色陰",
    "T48n2016_022:0537c29": "為自身。認能知為自心。故經云。身如草木。無",
    "T48n2016_022:0538a01": "所覺知。心如幻化。虛妄不實。所以除其執取",
    "T48n2016_022:0538a02": "之心。故云菩提者不可身心得也。菩提非是",
    "T48n2016_022:0538a03": "觸塵。不可以身得。菩提非是法塵。不可以心",
    "T48n2016_022:0538a04": "得。若就了人。即達陰身本空。妄心無相。以本",
    "T48n2016_022:0538a05": "空故。法身常現。以無相故。真心不虧。如此發",
    "T48n2016_022:0538a06": "明。五陰即菩提。離是無菩提。不可以菩提而",
    "T48n2016_022:0538a07": "求菩提。不可以菩提而得菩提。文殊云。我不",
    "T48n2016_022:0538a08": "求菩提。何以故。菩提即我。我即菩提故。維摩",
    "T48n2016_022:0538a09": "經云。不觀是菩提。離諸緣故。菩提非所觀之",
    "T48n2016_022:0538a10": "境。則無能緣之心。所觀境空。即實相菩提。能",
    "T48n2016_022:0538a11": "緣心寂。即自性菩提。大般若經云。龍吉祥言。",
    "T48n2016_022:0538a12": "頗有能證菩提者不。妙吉祥曰。亦有能證。龍",
    "T48n2016_022:0538a13": "吉祥言。誰為證者。妙吉祥曰。若無名姓施設",
    "T48n2016_022:0538a14": "語言。彼為能證。龍吉祥言。彼既如是。云何能",
    "T48n2016_022:0538a15": "證。妙吉祥曰。彼心無生。不念菩提及菩提座。",
    "T48n2016_022:0538a16": "亦不愍念一切有情。以無表心無見心等。能",
    "T48n2016_022:0538a17": "證無上正等菩提。龍吉祥言。若爾。尊者。以何",
    "T48n2016_022:0538a18": "心等當得菩提。妙吉祥曰。我無所趣。亦非能",
    "T48n2016_022:0538a19": "趣。都無所學。非我當來詣菩提樹。坐金剛座。",
    "T48n2016_022:0538a20": "證大菩提。轉妙法輪。拔濟生死。所以者何。諸",
    "T48n2016_022:0538a21": "法無動。不可破壞。不可攝受。畢竟空寂。我以",
    "T48n2016_022:0538a22": "如是非趣心等。當得菩提。龍吉祥言。尊者所",
    "T48n2016_022:0538a23": "說。皆依勝義。令諸有情。信解是法。解脫煩惱。",
    "T48n2016_022:0538a24": "若諸有情煩惱解脫。便能畢竟破魔&#x7F82;網。妙",
    "T48n2016_022:0538a25": "吉祥曰。魔之&#x7F82;網。不可破壞。所以者何。魔者",
    "T48n2016_022:0538a26": "不異菩提增語。何以故。魔及魔軍。性俱非有。",
    "T48n2016_022:0538a27": "都不可得。是故我說魔者不異菩提增語。龍",
    "T48n2016_022:0538a28": "吉祥言。菩提何謂。妙吉祥曰。言菩提者。遍",
    "T48n2016_022:0538a29": "諸時處一切法中。譬如虛空。都無障礙。於時",
    "T48n2016_022:0538b01": "處法。無所不在。菩提亦爾。無障礙故。遍在一",
    "T48n2016_022:0538b02": "切時處法中。如是菩提。最為無上。仁今欲證",
    "T48n2016_022:0538b03": "何等菩提。龍吉祥言。欲證無上。妙吉祥曰。汝",
    "T48n2016_022:0538b04": "今應正無上菩提。非可證法。汝欲證者。便行",
    "T48n2016_022:0538b05": "戲論。何以故。無上菩提。離相寂滅。仁今欲取。",
    "T48n2016_022:0538b06": "成戲論故。譬如有人。作如是說。我令幻士。坐",
    "T48n2016_022:0538b07": "菩提座。證幻無上正等菩提。如是所言。極成",
    "T48n2016_022:0538b08": "戲論。以諸幻士尚不可得。豈令能證幻大菩",
    "T48n2016_022:0538b09": "提。幻於幻法。非合非散。無取無捨。自性俱",
    "T48n2016_022:0538b10": "空。諸佛世尊。說一切法。不可分別。皆如幻事。",
    "T48n2016_022:0538b11": "汝今欲證無上菩提。豈不便成分別幻法。然",
    "T48n2016_022:0538b12": "一切法。皆不可取。亦不可捨。無成無壞。非法",
    "T48n2016_022:0538b13": "於法。能有造作。及有滅壞。無法於法。能有和",
    "T48n2016_022:0538b14": "合。及有別離。所以者何。以一切法。非合非散。",
    "T48n2016_022:0538b15": "自性皆空。離我我所。等虛空界。無說無示。無",
    "T48n2016_022:0538b16": "讚無毀。無高無下。無損無益。不可想像。不可",
    "T48n2016_022:0538b17": "戲論。本性虛寂。皆畢竟空。如幻如夢。無對無",
    "T48n2016_022:0538b18": "比。寧可於彼起分別心。龍吉祥言。善哉尊者。",
    "T48n2016_022:0538b19": "我今由此。定得菩提。何以故。由尊者為我說",
    "T48n2016_022:0538b20": "深法故。妙吉祥曰。吾於今者。未曾為汝有所",
    "T48n2016_022:0538b21": "宣說。若顯若密。若深若淺。云何令汝能得菩",
    "T48n2016_022:0538b22": "提。所以者何。諸法自性。皆不可說。汝謂我說",
    "T48n2016_022:0538b23": "甚深法者。為行戲論。然我實非能說者。諸法",
    "T48n2016_022:0538b24": "自性。亦不可說。如有人言。我能辯說幻士識",
    "T48n2016_022:0538b25": "相。謂諸幻士。識有如是如是差別。彼由此說。",
    "T48n2016_022:0538b26": "害自實言。所以者何。夫幻士者。尚非所識。況",
    "T48n2016_022:0538b27": "有識相。汝今謂我說甚深法。令汝證得無上",
    "T48n2016_022:0538b28": "菩提。亦復如是。以一切法。皆如幻事。畢竟性",
    "T48n2016_022:0538b29": "空。尚不可知。況有宣說。是以一切眾生之性。",
    "T48n2016_022:0538c01": "即是無相平等菩提。於自性中。云何有能證",
    "T48n2016_022:0538c02": "所證之差別乎。如般若經云。覺法自性。離諸",
    "T48n2016_022:0538c03": "分別。為菩提故。又經云。諸所有行。皆有所",
    "T48n2016_022:0538c04": "是。無所是。是菩提。何者。若有所是。即立所證",
    "T48n2016_022:0538c05": "之境。便有能證之心。能所盡處。名為大覺。大",
    "T48n2016_022:0538c06": "覺之義。唯悟自心。如大毘盧遮那成佛經云。",
    "T48n2016_022:0538c07": "爾時金剛手菩薩復白佛言。世尊。誰尋求一",
    "T48n2016_022:0538c08": "切智。誰為菩提成正覺者。誰發起一切智智。",
    "T48n2016_022:0538c09": "佛言。祕密主。自心尋求菩提及一切智。何以",
    "T48n2016_022:0538c10": "故。本性清淨故。心不在內。不在外。及兩中",
    "T48n2016_022:0538c11": "間。心不可得故。乃至欲識知菩提。當如是識",
    "T48n2016_022:0538c12": "知自心。莊嚴菩提心經云。佛言。菩提心者。非",
    "T48n2016_022:0538c13": "有非造。離於文字。菩提即是心。心即是眾生。",
    "T48n2016_022:0538c14": "若能如是解。是名菩薩修菩提心。是則心外",
    "T48n2016_022:0538c15": "無菩提。何所求耶。菩提外無心。何所得耶。如",
    "T48n2016_022:0538c16": "華嚴經云。知一切法。無相是相。相是無相。無",
    "T48n2016_022:0538c17": "分別是分別。分別是無分別。非有是有。有是",
    "T48n2016_022:0538c18": "非有。無作是作。作是無作。非說是說。說是非",
    "T48n2016_022:0538c19": "說。不可思議。知心與菩提等。知菩提與心等。",
    "T48n2016_022:0538c20": "心及菩提與眾生等。又頌云。雖盡未來際。遍",
    "T48n2016_022:0538c21": "遊諸佛剎。不求此妙法。終不成菩提。故知心",
    "T48n2016_022:0538c22": "法妙故。當體即是。若向外遠求則失真道。故",
    "T48n2016_022:0538c23": "云善財遍巡諸友。不出娑羅之林。慈氏受一",
    "T48n2016_022:0538c24": "生成佛之功。不離一念無生性海。所以淨名",
    "T48n2016_022:0538c25": "經云。若彌勒得阿耨多羅三藐三菩提者。一",
    "T48n2016_022:0538c26": "切眾生皆亦應得。所以者何。一切眾生即菩",
    "T48n2016_022:0538c27": "提相。若彌勒滅度者。一切眾生亦當滅度。所",
    "T48n2016_022:0538c28": "以者何。諸佛知一切眾生。畢竟寂滅。即涅槃",
    "T48n2016_022:0538c29": "相。不復更滅。故知已成不更成。已滅不更滅。",
    "T48n2016_022:0539a01": "為未知者。方便說成。方便說滅。若執方便。則",
    "T48n2016_022:0539a02": "失本宗。如大莊嚴法門經云。爾時文殊師利。",
    "T48n2016_022:0539a03": "語金色女言。如是五陰體性。即是菩提體性。",
    "T48n2016_022:0539a04": "菩提體性。即是一切諸佛體性。如汝身中五",
    "T48n2016_022:0539a05": "陰體性。即是一切諸佛體性。諸佛體性。即是",
    "T48n2016_022:0539a06": "一切眾生五陰體性。是故我說。汝身即是菩",
    "T48n2016_022:0539a07": "提。復次覺五陰者。名覺菩提。何以故。非離五",
    "T48n2016_022:0539a08": "陰佛得菩提。非離菩提佛覺五陰。此方便知",
    "T48n2016_022:0539a09": "一切眾生悉同菩提。菩提亦同一切眾生。是",
    "T48n2016_022:0539a10": "故我說。汝身即是菩提。大寶積經云。菩提者。",
    "T48n2016_022:0539a11": "名心平等。無所起故。菩提者。名眾生平等。本",
    "T48n2016_022:0539a12": "無生故。乃至菩提者。性相如是。若於此法。有",
    "T48n2016_022:0539a13": "所願求。徒自疲勞。何以故。如菩提性。菩薩應",
    "T48n2016_022:0539a14": "行。能如是行。名為正行。思益經偈云。菩薩不",
    "T48n2016_022:0539a15": "壞色。發行菩提心。知色即菩提。是名行菩提。",
    "T48n2016_022:0539a16": "如色菩提然。等入於如相。不壞諸法性。是名",
    "T48n2016_022:0539a17": "行菩提。不壞諸法性。則為菩提義。是菩提義",
    "T48n2016_022:0539a18": "中。亦無有菩提。正行第一義。是名行菩提。瓔",
    "T48n2016_022:0539a19": "珞經云。發心住者。是人始從具縛。未識三寶。",
    "T48n2016_022:0539a20": "乃至值佛菩薩教法中起一念。便信發菩提",
    "T48n2016_022:0539a21": "心。既云始從凡夫最初發心。明知此中發心。",
    "T48n2016_022:0539a22": "該於初後。[0539a22] 問。此既是初。何得乃具後諸行位。",
    "T48n2016_022:0539a23": "及普賢德耶。[0539a23] 古德釋此。略有二門。一行布次",
    "T48n2016_022:0539a24": "第門。謂從微至著。從淺至深。次第相承。以階",
    "T48n2016_022:0539a25": "彼岸。二圓融通攝門。謂一位即具一切位等。",
    "T48n2016_022:0539a26": "如華嚴經所說。亦如大品等中。一行具一切",
    "T48n2016_022:0539a27": "行。此中有二門。一緣起相由門。二法界融攝",
    "T48n2016_022:0539a28": "門。前中普攬一切始終諸位。無邊行海。同一",
    "T48n2016_022:0539a29": "緣起。為普賢行德。良以諸緣相望。略有二義。",
    "T48n2016_022:0539b01": "一約用。由相待故。有有力無力義。是故得相",
    "T48n2016_022:0539b02": "收及相入也。二約體。由相作故。有有體無體",
    "T48n2016_022:0539b03": "義。是故得相即及相是也。又有二菩提。一性",
    "T48n2016_022:0539b04": "淨。二圓淨。從緣起者。即是圓淨。圓淨復二。",
    "T48n2016_022:0539b05": "一明緣起。萬行為緣故。二明性起。全是真如",
    "T48n2016_022:0539b06": "性淨功德之所顯。又緣起無性。即性淨故。如",
    "T48n2016_022:0539b07": "法華經偈云。諸佛兩足尊。知法常無性。佛種",
    "T48n2016_022:0539b08": "從緣起。是故說一乘義耳。又有二義。一約行",
    "T48n2016_022:0539b09": "布展轉義。二約圓融展促無礙義。如善財見",
    "T48n2016_022:0539b10": "仙人執手。一一佛所經無量劫。故知脩短難",
    "T48n2016_022:0539b11": "思。特由於此。如賢首菩薩云。信大乘者猶為",
    "T48n2016_022:0539b12": "易。能信此法倍更難。以初心即具一切德。故",
    "T48n2016_022:0539b13": "難信也。又設於夢中。驚懼。怖令發菩提心。尚",
    "T48n2016_022:0539b14": "得稱為大菩薩摩訶薩。何況正信之發。開發",
    "T48n2016_022:0539b15": "之發。如大涅槃經。如來性品云。迦葉菩薩白",
    "T48n2016_022:0539b16": "佛言。世尊。云何未發菩提心者。得菩提因。佛",
    "T48n2016_022:0539b17": "告迦葉。若有聞是大涅槃經。言我不用發菩",
    "T48n2016_022:0539b18": "提心。誹謗正法。是人即於夢中見羅剎像。心",
    "T48n2016_022:0539b19": "中怖懼。羅剎語言。咄。善男子。汝今若不發菩",
    "T48n2016_022:0539b20": "提心。當斷汝命。是人惶怖。寤已即發菩提之",
    "T48n2016_022:0539b21": "心。是人命終。若在三惡趣。及在人天。續復憶",
    "T48n2016_022:0539b22": "念菩提之心。當知是人。是大菩薩摩訶薩也。",
    "T48n2016_022:0539b23": "[0539b23] 問。經云。佛言學我法者。唯證乃知。今言菩",
    "T48n2016_022:0539b24": "提者。不可以身心得。無修無證。則初發菩提",
    "T48n2016_022:0539b25": "心人。如何趣向。[0539b25] 答。若能信悟菩提。無相不",
    "T48n2016_022:0539b26": "可取。無性不可修。如是明達。即是真證。如大",
    "T48n2016_022:0539b27": "樹緊那羅王所問經云。菩薩已復應更作如",
    "T48n2016_022:0539b28": "是思惟。是中何者是我。誰為我所法。誰能得",
    "T48n2016_022:0539b29": "成諸佛菩提。為身得耶。為心得耶。乃至如是",
    "T48n2016_022:0539c01": "觀時。分明了了見是身相。不得菩提。亦知是",
    "T48n2016_022:0539c02": "心。不得菩提。何以故。諸法無有以色證色。以",
    "T48n2016_022:0539c03": "心證心故。然彼於言說中。知一切法。雖無色",
    "T48n2016_022:0539c04": "無形。無相無漏。無可&#x89A9;見。無有證知。亦非無",
    "T48n2016_022:0539c05": "證。何以故。以一切諸如來身無有漏故。又諸",
    "T48n2016_022:0539c06": "如來身無漏故。心亦無漏。又諸如來心無漏",
    "T48n2016_022:0539c07": "故。色亦無漏。若能如是知無所發。能發此心。",
    "T48n2016_022:0539c08": "若入宗鏡中。是名真發。既能發心。便又為他",
    "T48n2016_022:0539c09": "開示。則諸聖同讚。功德無涯。如經偈云。發心",
    "T48n2016_022:0539c10": "畢竟二不別。如是二心先心難。雖自未度先",
    "T48n2016_022:0539c11": "度他。是故我禮初發心。",
    "T48n2016_022:0539c12": "宗鏡錄卷第二十二",
    "T48n2016_022:0539c13": "丁未歲高麗國分司大藏都監奉"
}