{
    "T28n1546_022:0160b05": "阿毘曇毘婆沙論卷第二十二",
    "T28n1546_022:0160b07": "迦旃延子造　五百羅漢釋",
    "T28n1546_022:0160b08": "北涼天竺沙門浮陀跋摩",
    "T28n1546_022:0160b09": "共道泰等譯",
    "T28n1546_022:0160b10": "雜揵度無義品第七下",
    "T28n1546_022:0160b11": "◎地神作如是唱。世尊轉聖法輪。乃至廣說。",
    "T28n1546_022:0160b12": "問曰。時會亦有餘天唱言佛轉法輪。何以獨",
    "T28n1546_022:0160b13": "言地神唱耶。答曰。或有說者。地神隨從世尊。",
    "T28n1546_022:0160b14": "欲令轉法輪無諸留難。如來從時。轉正法輪。",
    "T28n1546_022:0160b15": "無諸留難。地神自念所有功勞。今已得果。心",
    "T28n1546_022:0160b16": "生歡喜。是以高聲先唱。復有說者。時會雖有",
    "T28n1546_022:0160b17": "餘天。而聞地神輕躁。是以先唱。如今大眾集",
    "T28n1546_022:0160b18": "處性輕躁者。每喜高聲先唱。彼亦如是。復有",
    "T28n1546_022:0160b19": "說者。彼深生歡喜故。是以先唱。復有說者。",
    "T28n1546_022:0160b20": "是次第法故。所以者何。地神先唱。次虛空神。",
    "T28n1546_022:0160b21": "經剎那須臾頃。上至梵世。問曰。如處所起聲",
    "T28n1546_022:0160b22": "即處所滅。何以言上至梵世耶。答曰。此是轉",
    "T28n1546_022:0160b23": "轉法。地神唱已。餘天復唱。如是轉轉乃至梵",
    "T28n1546_022:0160b24": "世。猶如一燈轉轉相然。彼亦如是。",
    "T28n1546_022:0160b25": "問曰。如天亦解法。何故言為人轉法輪。答曰。",
    "T28n1546_022:0160b26": "或有說者。以人先見諦天在後故。復有說者。",
    "T28n1546_022:0160b27": "人是現見。天非現見故。復有說者。以人為證。",
    "T28n1546_022:0160b28": "不以天為證故。復有說者。佛所行事業。與人",
    "T28n1546_022:0160b29": "同故。天則不同。復有說者。諸天亦從人中得",
    "T28n1546_022:0160c01": "善利故。復有說者。人中有四眾故。復有說者。",
    "T28n1546_022:0160c02": "若於此處滅。亦於此處生。雖有聖人滿諸天",
    "T28n1546_022:0160c03": "宮人中有證甘露法者。不名法滅。若無證者。",
    "T28n1546_022:0160c04": "乃名法滅。是故若於此處滅。亦於此處生。若",
    "T28n1546_022:0160c05": "轉輪聖王出世。聲徹他化自在天宮。憍陳如",
    "T28n1546_022:0160c06": "等聲徹梵世。佛聲徹阿迦膩吒。問曰。何故轉",
    "T28n1546_022:0160c07": "輪聖王聲徹自在天宮。憍陳如等聲徹梵世。",
    "T28n1546_022:0160c08": "佛聲徹阿迦膩吒。答曰。或有說者。眾生造業。",
    "T28n1546_022:0160c09": "有下中上。造下業者。聲徹自在天宮。造中業",
    "T28n1546_022:0160c10": "者。聲徹梵世。造上業者。聲徹阿迦膩吒。復",
    "T28n1546_022:0160c11": "有說者。眾生造名譽業。有下中上。造下業者。",
    "T28n1546_022:0160c12": "聲徹自在天宮。造中業者。聲徹梵世。造上業",
    "T28n1546_022:0160c13": "者。聲徹阿迦膩吒。復有說者。眾生讚歎父母",
    "T28n1546_022:0160c14": "師長。沙門婆羅門。有下中上。若下者聲徹",
    "T28n1546_022:0160c15": "自在天宮。中者聲徹梵世。上者聲徹阿迦膩",
    "T28n1546_022:0160c16": "吒。復有說者。若轉輪聖王出世。則以十善教",
    "T28n1546_022:0160c17": "化。於六欲天中。受其果報。若有新生天者。",
    "T28n1546_022:0160c18": "諸天歡喜。我受樂親屬。今已增多。以轉輪聖",
    "T28n1546_022:0160c19": "王出世之時諸天歡喜故。聲徹自在天宮。梵",
    "T28n1546_022:0160c20": "天請佛轉法輪故。聲徹梵世。首陀會諸天。覺",
    "T28n1546_022:0160c21": "悟菩薩故。出迦毘羅城。得無上智。是以佛出",
    "T28n1546_022:0160c22": "於世。聲徹阿迦膩吒。復有說者。轉輪聖王。是",
    "T28n1546_022:0160c23": "愛欲人。是以聲徹不離欲處。梵世中有尊卑",
    "T28n1546_022:0160c24": "上下故。憍陳如聲徹梵世。佛有最勝大名稱",
    "T28n1546_022:0160c25": "故。聲徹阿迦膩吒。設當有頂眾生有耳識者。",
    "T28n1546_022:0160c26": "世尊聲亦應徹彼。世尊廣修無量名譽業故。",
    "T28n1546_022:0160c27": "問曰。何故轉法輪聲徹於梵世。答曰。以梵世",
    "T28n1546_022:0160c28": "是一切人所尊重處。復有說者。以梵世作三",
    "T28n1546_022:0160c29": "千大千世界分齊故。復有說者。以梵世有尊",
    "T28n1546_022:0161a01": "卑上下故。復有說者。以彼地有言語根本",
    "T28n1546_022:0161a02": "覺觀法故。如說以覺觀心故。而有言語。復",
    "T28n1546_022:0161a03": "有說者。以彼有自地善染污不隱沒無記",
    "T28n1546_022:0161a04": "耳識故。復有說者。以彼有自地善染污不",
    "T28n1546_022:0161a05": "隱沒無記口有作法故。以是事故。聲徹梵",
    "T28n1546_022:0161a06": "世。",
    "T28n1546_022:0161a07": "問曰。諸佛所說法。盡是法輪耶。答曰不也。說",
    "T28n1546_022:0161a08": "見道者。是名法輪。問曰。聞佛說法。入見道者",
    "T28n1546_022:0161a09": "多。何以不名法輪耶。答曰。彼雖是法輪。而不",
    "T28n1546_022:0161a10": "在初。初入法者得名法輪。最後入法。如須",
    "T28n1546_022:0161a11": "跋陀羅者。亦名法輪。",
    "T28n1546_022:0161a12": "問曰。一切諸佛。盡在波羅[木*奈]國。轉於法輪。",
    "T28n1546_022:0161a13": "此處定不耶。若定者。此說云何通。如說燃燈",
    "T28n1546_022:0161a14": "佛燈光城而轉法輪。若不定者。曇摩須菩提",
    "T28n1546_022:0161a15": "所說偈云何通。如偈說。",
    "T28n1546_022:0161a16": "　應念過去佛所依　　迦耶大城施鹿林",
    "T28n1546_022:0161a17": "　皆於此處善分別　　清淨妙法無有上",
    "T28n1546_022:0161a18": "答曰。或有說者。應作是論有四處定。菩提",
    "T28n1546_022:0161a19": "樹轉法輪處。天上來下處。大現神變處。何以",
    "T28n1546_022:0161a20": "知菩提樹定。曾聞有文陀竭轉輪王。與四種",
    "T28n1546_022:0161a21": "兵。飛行空中。到菩提樹上。其輪便住。不得",
    "T28n1546_022:0161a22": "前過。時王怖懅。作是思惟。我今將無欲失王",
    "T28n1546_022:0161a23": "位有命難耶。菩提樹神。而語王言。大王莫怖。",
    "T28n1546_022:0161a24": "不失王位。亦無命難。王不見下菩提樹耶。此",
    "T28n1546_022:0161a25": "中有金剛座。一切菩薩。皆坐此上。得無上智。",
    "T28n1546_022:0161a26": "王欲過者。可避此處。從餘道往。時王便下。",
    "T28n1546_022:0161a27": "種種供養菩提樹已。從餘道去。以是事故。知",
    "T28n1546_022:0161a28": "菩提樹定。何以知轉法輪處定耶。即以上偈。",
    "T28n1546_022:0161a29": "知其處定。何以知天上來處定耶。曾聞佛去",
    "T28n1546_022:0161b01": "世後。從天上來處。有苦惱事。諸比丘。捨之而",
    "T28n1546_022:0161b02": "去。外道異學。來居其中。後諸比丘。還來其",
    "T28n1546_022:0161b03": "處。語外道言。此是我師天上來處。外道後",
    "T28n1546_022:0161b04": "言。是我天祠常住之處。乃至生大鬪諍。時諸",
    "T28n1546_022:0161b05": "比丘。語外道言。今當俱立誠言。應屬誰者。",
    "T28n1546_022:0161b06": "當有瑞相。時諸外道皆默。爾時諸比丘。便",
    "T28n1546_022:0161b07": "立誠言。諸神證知。若令此處是過去諸佛為",
    "T28n1546_022:0161b08": "母說法來下處者。當現瑞相。時彼住處。有大",
    "T28n1546_022:0161b09": "石柱。上有石師子。即便大吼。時諸外道。心懷",
    "T28n1546_022:0161b10": "怖懅。捨之而去。口中又出眾寶華鬘。繞此石",
    "T28n1546_022:0161b11": "柱。皆悉周遍。以是事故知佛從天上來下處",
    "T28n1546_022:0161b12": "定。何以知現大神變處定。佛在世時。諸外",
    "T28n1546_022:0161b13": "道輩。求佛共捔現神變。經十六大國。佛不現",
    "T28n1546_022:0161b14": "神變。還舍衛國。乃現神變。以是事故。知現大",
    "T28n1546_022:0161b15": "神變處定。問曰。若轉法輪處定者。然燈佛於",
    "T28n1546_022:0161b16": "燈光城。轉于法輪。此說云何通。答曰。今此波",
    "T28n1546_022:0161b17": "羅[木*奈]國。即是昔日燈光城。復有說者。有三處",
    "T28n1546_022:0161b18": "定。謂菩提樹。天上來下處。現大神變處。此三",
    "T28n1546_022:0161b19": "處定。如上所說。三處不定。轉法輪處。生處。",
    "T28n1546_022:0161b20": "般涅槃處。何以知轉法輪處不定。若阿羅欝",
    "T28n1546_022:0161b21": "陀迦子。不命終者。佛不往其所而為說法。從",
    "T28n1546_022:0161b22": "摩伽陀。將至波羅[木*奈]國耶。問曰。若轉法輪處",
    "T28n1546_022:0161b23": "不定者。曇摩須菩提偈云何通。答曰。此不必",
    "T28n1546_022:0161b24": "須通。所以者何。此非修多羅毘尼阿毘曇。此",
    "T28n1546_022:0161b25": "是造文頌法。凡造文頌者。言必過實。若必欲",
    "T28n1546_022:0161b26": "通者當云何通。答曰。過去亦曾有佛於彼處",
    "T28n1546_022:0161b27": "轉法輪。是以作如是說。波羅[木*奈]是何義耶。答",
    "T28n1546_022:0161b28": "曰。有河名波羅[木*奈]。去其不遠。造立王城。故名",
    "T28n1546_022:0161b29": "波羅[木*奈]。何以名仙人論處。答曰。若作是說。一",
    "T28n1546_022:0161c01": "切諸佛。皆於波羅[木*奈]國轉法輪者。諸佛是最",
    "T28n1546_022:0161c02": "勝仙人。始初於彼轉法輪故。名仙人論處。若",
    "T28n1546_022:0161c03": "作是說。諸佛不必於彼處轉法輪者。佛出世",
    "T28n1546_022:0161c04": "時有阿羅漢大仙。於彼處已住今住當住。若",
    "T28n1546_022:0161c05": "佛不出世。有辟支佛住。若無辟支佛。有五通",
    "T28n1546_022:0161c06": "仙住。以是事故。名仙人論處。亦名仙人住處。",
    "T28n1546_022:0161c07": "施鹿林有何義。眾鹿於中遊行。名曰鹿林。復",
    "T28n1546_022:0161c08": "次梵摩達王。以此樹林。施與眾鹿。名施鹿",
    "T28n1546_022:0161c09": "林。",
    "T28n1546_022:0161c10": "又世尊言。此比丘漏盡。三十三天數集會。乃",
    "T28n1546_022:0161c11": "至廣說。問曰。何故作此論。答曰。波利質多樹",
    "T28n1546_022:0161c12": "喻經。是此論所為根本。或謂三十三天有現",
    "T28n1546_022:0161c13": "前了了智。知比丘漏盡。非是比相知。欲決定",
    "T28n1546_022:0161c14": "說三十三天無現前了了智。是比相智。所以者",
    "T28n1546_022:0161c15": "何。生得慧不知漏盡法。以是事故。而作此論。",
    "T28n1546_022:0161c16": "問曰。若生得慧。不能知漏盡法者。彼諸天云",
    "T28n1546_022:0161c17": "何知耶。答曰。以五事故知。一世尊起世俗心。",
    "T28n1546_022:0161c18": "問曰。何故世尊起世俗心。答曰。以適世尊意",
    "T28n1546_022:0161c19": "故。誰能第一適世尊意。謂能斷未來有者。世",
    "T28n1546_022:0161c20": "尊亦說。比丘若起少分未來有者。我不稱讚",
    "T28n1546_022:0161c21": "是人。乃至廣說。彼比丘斷未來有。適世尊意",
    "T28n1546_022:0161c22": "故。起世俗心。復有說者。欲令得他心智者知",
    "T28n1546_022:0161c23": "故以口言告他。二告他。告他義如先說。三彼",
    "T28n1546_022:0161c24": "尊者亦起世俗心。問曰。彼尊者何故起世俗",
    "T28n1546_022:0161c25": "心耶。答曰。彼尊者無始以來。煩惱熾然。今已",
    "T28n1546_022:0161c26": "得冷。捨熾然諸入。得清涼諸入。捨煩惱眾生。",
    "T28n1546_022:0161c27": "住清淨眾生中。捨染污陰重檐得清淨陰。生",
    "T28n1546_022:0161c28": "歡喜故。起世俗心。四彼尊者亦告他。問曰。彼",
    "T28n1546_022:0161c29": "尊者何故告他。答曰。欲現法中所言誠諦故。",
    "T28n1546_022:0162a01": "亦令施主施飲食衣服床坐臥具病瘦醫藥。",
    "T28n1546_022:0162a02": "生歡喜心。亦顯出家有果實行故。是以告他。",
    "T28n1546_022:0162a03": "五從大威德天聞。問曰。何者是大威德天耶。",
    "T28n1546_022:0162a04": "答曰。天中得阿羅漢者是也。問曰。一切皆知",
    "T28n1546_022:0162a05": "耶。答曰。若根等者知。問曰。其餘天亦稱歎此",
    "T28n1546_022:0162a06": "法不耶。答曰。亦稱歎。問曰。若然者。此中何",
    "T28n1546_022:0162a07": "故不說耶。答曰。或有說者。若諸天數數集會",
    "T28n1546_022:0162a08": "者。此中說之。三十三天。八日。十四日。十五",
    "T28n1546_022:0162a09": "日。思念人天有行善法者不。復有說者。彼三",
    "T28n1546_022:0162a10": "十三天中。或有以波利質多羅樹喻阿羅漢",
    "T28n1546_022:0162a11": "者。是以稱歎。復有說者。三十三天。若聞人多",
    "T28n1546_022:0162a12": "行善者。天則歡喜。是以稱歎。復有說者。三十",
    "T28n1546_022:0162a13": "三天。常伺察人有行善者。為作擁護。是故稱",
    "T28n1546_022:0162a14": "歎。問曰。亦稱學人不耶。答曰。亦稱歎。如經",
    "T28n1546_022:0162a15": "說。若世間人。孝事父母。諸天稱歎。何況學",
    "T28n1546_022:0162a16": "人。問曰。若然者何以但說漏盡者。不說學人",
    "T28n1546_022:0162a17": "耶。答曰。以最勝故。乃至廣說。復有說者。以",
    "T28n1546_022:0162a18": "波利質多羅樹極盛時開敷為喻。復有說者。",
    "T28n1546_022:0162a19": "以漏盡人應受供養故。不雜過患故。無罪咎",
    "T28n1546_022:0162a20": "故。無嫌恨故。是以稱歎。復有說者。若世有",
    "T28n1546_022:0162a21": "阿羅漢。諸天增多。惡道減少。是以稱歎。猶如",
    "T28n1546_022:0162a22": "明王治國以正人民增益。彼亦如是。復有說",
    "T28n1546_022:0162a23": "者。若世有阿羅漢。諸人增多。阿修羅眾減",
    "T28n1546_022:0162a24": "少。如月滿時大海水增。彼亦如是。復有說者。",
    "T28n1546_022:0162a25": "若世有阿羅漢。諸天與阿修羅戰時則勝。如",
    "T28n1546_022:0162a26": "見善精進天子諸天戰勝。彼亦如是。復有說",
    "T28n1546_022:0162a27": "者。若世有阿羅漢。後生諸天威德。勝前生諸",
    "T28n1546_022:0162a28": "天故。是以稱歎。如以米泔施勝於四衢施",
    "T28n1546_022:0162a29": "者。彼亦如是。復有說者。若世有阿羅漢。以少",
    "T28n1546_022:0162b01": "食施。得生天上故。是以稱歎。如摩訶迦葉以",
    "T28n1546_022:0162b02": "一器[禾*秀]子飯施。阿泥盧頭以一食施。彼亦如",
    "T28n1546_022:0162b03": "是。復有說者。若世有阿羅漢。見者能生信",
    "T28n1546_022:0162b04": "敬心。得生天上故。是以稱歎。如蝦蟇惡狗氣",
    "T28n1546_022:0162b05": "噓旃陀羅以敬信心故。得生天上。彼亦如是。",
    "T28n1546_022:0162b06": "復有說者。若世有阿羅漢。生死牢獄。得遭大",
    "T28n1546_022:0162b07": "赦。如王生子大赦牢獄。彼亦如是。復有說者。",
    "T28n1546_022:0162b08": "若世有阿羅漢。則能顯示善趣惡趣道。如日",
    "T28n1546_022:0162b09": "出時則見平坦嶮難之道。彼亦如是。復有說",
    "T28n1546_022:0162b10": "者。若世有阿羅漢。則不失天位。不墮惡道。還",
    "T28n1546_022:0162b11": "得天位故。猶如帝釋。彼亦如是。復有說者。若",
    "T28n1546_022:0162b12": "世有阿羅漢。一切世間。常獲善利。無空缺時。",
    "T28n1546_022:0162b13": "猶如善師教善弟子常得善利無空缺時。彼",
    "T28n1546_022:0162b14": "亦如是。復有說者。若世有阿羅漢。雖有天樂。",
    "T28n1546_022:0162b15": "而能捨離。思得閑靜。如帝釋轉輪聖王閻羅",
    "T28n1546_022:0162b16": "王思得出家。彼亦如是。復有說者。若世有阿",
    "T28n1546_022:0162b17": "羅漢。一切世間。得聞道品等寶而常豐賤。如",
    "T28n1546_022:0162b18": "海船載寶令天下豐賤。彼亦如是。復有說者。",
    "T28n1546_022:0162b19": "若世有阿羅漢。一切世人受樂。如豐熟時。彼",
    "T28n1546_022:0162b20": "亦如是。問曰。為稱歎一切阿羅漢不耶。答曰。",
    "T28n1546_022:0162b21": "或有說者。皆稱歎一切阿羅漢。所以者何。諸",
    "T28n1546_022:0162b22": "天常好歎說人善。一切事辦者。甚為希有。是",
    "T28n1546_022:0162b23": "故皆歎。復有說者。不必稱歎一切阿羅漢。",
    "T28n1546_022:0162b24": "作阿羅漢作名譽業。亦令增益者則稱歎。若",
    "T28n1546_022:0162b25": "不作名譽業。雖有作不令增益者。隣比猶無",
    "T28n1546_022:0162b26": "知者。何況諸天。復有說者。若豪貴出家。如釋",
    "T28n1546_022:0162b27": "婆陀王等。則稱歎之。復有說者。如經中所",
    "T28n1546_022:0162b28": "說阿羅漢者。則稱歎之。復有說者。若有大智。",
    "T28n1546_022:0162b29": "有大福報者。若能令諸天眾增惡道減少。則",
    "T28n1546_022:0162c01": "稱歎之。復有說者。若饒益他。不生疲厭。如舍",
    "T28n1546_022:0162c02": "利弗等。則稱歎之。復有說者。若能護持佛法。",
    "T28n1546_022:0162c03": "世所歸趣者。則稱歎之。問曰。諸天為知增上",
    "T28n1546_022:0162c04": "慢者不耶。答曰。若有增上慢。自言是阿羅漢",
    "T28n1546_022:0162c05": "者。諸天不知。若無增上慢。自言得阿羅漢者。",
    "T28n1546_022:0162c06": "諸天則知。復有說者。若有深厚善根。起增上",
    "T28n1546_022:0162c07": "慢者則不知。若起欲界繫不淨觀。生增上慢",
    "T28n1546_022:0162c08": "者則知。如帝釋世無佛時。若見有人閑居無",
    "T28n1546_022:0162c09": "事。即往其所。觀察是人有成佛相不。帝釋尚",
    "T28n1546_022:0162c10": "爾。何況餘天而不知也。問曰。復知犯戒者不",
    "T28n1546_022:0162c11": "耶。答曰。若犯麁戒則知。細者不知。◎",
    "T28n1546_022:0162c12": "◎又世尊言。有化法調伏。有如法修行。乃至",
    "T28n1546_022:0162c13": "廣說。問曰。何故作此論。答曰。禪那梨師經。",
    "T28n1546_022:0162c14": "是此論所為根本。曾聞摩伽陀國。有大疾病。",
    "T28n1546_022:0162c15": "當是疫時。摩伽陀國。頻婆娑羅王輔佐人。多",
    "T28n1546_022:0162c16": "有死者。復有說者。阿闍世王。殺父王時。亦殺",
    "T28n1546_022:0162c17": "父王左右輔佐。諸輔佐親屬。往請阿難。為我",
    "T28n1546_022:0162c18": "問佛。於處處村落。如信樂佛者。命終之後。世",
    "T28n1546_022:0162c19": "尊常悉說其生處。此摩伽陀國。我諸親屬。命",
    "T28n1546_022:0162c20": "終之者。不說生處。汝當為我請問世尊。此諸",
    "T28n1546_022:0162c21": "人等。命終之者。為生何處。爾時阿難。以親愛",
    "T28n1546_022:0162c22": "故。許作方便。詣世尊所。而白佛言餘者人",
    "T28n1546_022:0162c23": "民。有命終者。世尊常說其生處。摩伽陀國輔",
    "T28n1546_022:0162c24": "佐命終。不說生處。以佛不說其生處故。彼諸",
    "T28n1546_022:0162c25": "親屬。生愁惱心。不生信敬。唯願世尊。說其生",
    "T28n1546_022:0162c26": "處。世尊於摩伽陀國。成等正覺。又頻婆娑羅",
    "T28n1546_022:0162c27": "王。深心信佛。得究竟法。敬事眾僧。以是事",
    "T28n1546_022:0162c28": "故。應說摩伽陀國諸輔佐等死者生處。爾時",
    "T28n1546_022:0162c29": "世尊。默然許之。即持衣鉢。入那提揵城乞食。",
    "T28n1546_022:0163a01": "食已便還精舍。洗足已。於軍闍迦房內。敷床",
    "T28n1546_022:0163a02": "而坐。善攝身心。入於禪定。欲觀摩伽陀國侍",
    "T28n1546_022:0163a03": "使生處。問曰。世尊有如是知見。欲有所觀。應",
    "T28n1546_022:0163a04": "念即知。何以故敷床座。乃至廣說。答曰。或有",
    "T28n1546_022:0163a05": "說者。欲說甚深難知難明難見事故。所以者",
    "T28n1546_022:0163a06": "何。一切佛經所說義深遠者。莫若於業。十二",
    "T28n1546_022:0163a07": "支緣雖是甚深。莫若二支。體是業者。信是",
    "T28n1546_022:0163a08": "甚深。如來十力。知業力者。最是甚深。四不可",
    "T28n1546_022:0163a09": "思議法中。業不可思議。最是甚深。八揵度中。",
    "T28n1546_022:0163a10": "業揵度最是甚深。以是事故敷床座。乃至廣",
    "T28n1546_022:0163a11": "說。復有說者。欲待受化者集故。復有說者。禪",
    "T28n1546_022:0163a12": "那利師。未來集故。禪那利師。若聞佛欲說是",
    "T28n1546_022:0163a13": "事。必來詣佛。復有說者。佛因是事。亦說如來",
    "T28n1546_022:0163a14": "有八如實功德故。一明具足。二戒具足。三說",
    "T28n1546_022:0163a15": "法具足。四於現明了。五善說道。六得善伴。七",
    "T28n1546_022:0163a16": "得善眷屬。八於一切眾生有饒益心。如是廣",
    "T28n1546_022:0163a17": "如經說。復有說者。欲令阿難聞持不忘。益加",
    "T28n1546_022:0163a18": "渴仰尊重心故。復有說者。欲斷無有實德輕",
    "T28n1546_022:0163a19": "易心故。有人少有所知。他人來問。以輕易故。",
    "T28n1546_022:0163a20": "所問便答。如來欲現我今雖有如來知見應",
    "T28n1546_022:0163a21": "念即知。而故作方便。何況小智。而不故作方",
    "T28n1546_022:0163a22": "便耶。復有說者。欲現聰明人法故。世尊亦說",
    "T28n1546_022:0163a23": "聰明。有三種相。一善思所思。二善言所言。三",
    "T28n1546_022:0163a24": "善行所行。復有說者。摩伽陀國。諸輔佐等。有",
    "T28n1546_022:0163a25": "種種因。有種種果。有種種業種種報。而遍生",
    "T28n1546_022:0163a26": "六欲天中。欲諦觀如是事故敷床座。乃至廣",
    "T28n1546_022:0163a27": "說。復有說者。佛時欲入禪定。阿難方問此事。",
    "T28n1546_022:0163a28": "佛未答之。即入禪定。爾時世尊。以日後分。從",
    "T28n1546_022:0163a29": "禪定起。於比丘僧前。敷床而坐。爾時阿難。作",
    "T28n1546_022:0163b01": "是思惟。今者世尊。身心寂靜。正是問時。佛知",
    "T28n1546_022:0163b02": "阿難心之所念。告阿難言。此摩伽陀國諸輔",
    "T28n1546_022:0163b03": "佐等。凡八萬四千。或過是數。或是化法調伏。",
    "T28n1546_022:0163b04": "或是如法修行。斷於三結。得須陀洹道。乃至",
    "T28n1546_022:0163b05": "廣說。問曰。云何輔佐。答曰。或有說者。是頻",
    "T28n1546_022:0163b06": "婆娑羅王內眷屬故。名曰輔佐。復有說者。常",
    "T28n1546_022:0163b07": "侍三寶故。名曰輔佐。復有說者。此是前世時",
    "T28n1546_022:0163b08": "名。所以者何。頻婆娑羅王。本曾為轉輪聖王。",
    "T28n1546_022:0163b09": "與四種兵遊行虛空時。王輪寶忽然不行。廣",
    "T28n1546_022:0163b10": "說如上。轉法輪中。乃至王八萬四千輔佐。供",
    "T28n1546_022:0163b11": "養菩提樹已。異道而去。爾時轉輪聖王者。今",
    "T28n1546_022:0163b12": "頻婆娑羅王是。爾時輔佐八萬四千人者。今",
    "T28n1546_022:0163b13": "諸輔佐是。是故知是前世時名。復有說者。此",
    "T28n1546_022:0163b14": "諸輔佐。助王治於二國。使國豐盛。命終之後。",
    "T28n1546_022:0163b15": "二國空虛。故名輔佐。佛經中說。是諸輔佐。有",
    "T28n1546_022:0163b16": "是化法調伏。有是如法修行。而不分別佛經。",
    "T28n1546_022:0163b17": "是此論所為根本。諸經中所不說者。今欲說",
    "T28n1546_022:0163b18": "故。而作此論。",
    "T28n1546_022:0163b19": "云何化法調伏。云何如法修行。答曰。或有說",
    "T28n1546_022:0163b20": "者。諸摩竭輔佐。天身見法者。名化法調伏。人",
    "T28n1546_022:0163b21": "身見法者名如法修行。復有說者。諸摩竭輔",
    "T28n1546_022:0163b22": "佐。不受戒見法者。名化法調伏。受戒見法者。",
    "T28n1546_022:0163b23": "名如法修行。復有說者。若於此種善根。亦令",
    "T28n1546_022:0163b24": "成熟。於彼得解脫者。名化法調伏。於此三事",
    "T28n1546_022:0163b25": "得具足者。名如法修行。如是於此中種達分",
    "T28n1546_022:0163b26": "善根。彼中入見道此中種觀諦善根。彼中入",
    "T28n1546_022:0163b27": "見道。此中受假名戒。彼中得真實戒。此中得",
    "T28n1546_022:0163b28": "逮解脫戒禪戒。彼中得無漏戒。此中善學心",
    "T28n1546_022:0163b29": "善學戒。彼中善學慧。此中得須陀洹果。此中",
    "T28n1546_022:0163c01": "得修治善根。彼中得淨見。此中得信等五根。",
    "T28n1546_022:0163c02": "彼中得不壞信。當知亦爾。是化法調伏。於此",
    "T28n1546_022:0163c03": "中種達分善根。即此中入見道。此中種觀諦",
    "T28n1546_022:0163c04": "善根。即此中入見道。此中入見道。此中受假",
    "T28n1546_022:0163c05": "名戒。即此中得真實戒。此中得逮解脫戒禪",
    "T28n1546_022:0163c06": "戒。即此中得無漏戒。此中善學心善學戒。即",
    "T28n1546_022:0163c07": "此中善學慧。此中得須陀洹。即此中得須陀",
    "T28n1546_022:0163c08": "洹果。此中得修治善根。即此中得淨見。此中",
    "T28n1546_022:0163c09": "得信等五根。即此中得不壞信。當知亦爾。是",
    "T28n1546_022:0163c10": "如法修行。問曰。何故天中見法者名化法調",
    "T28n1546_022:0163c11": "伏。人中見法者。名如法修行。答曰。人中習學",
    "T28n1546_022:0163c12": "故。聖道現在前。亦多讀誦。兼解其義。初夜",
    "T28n1546_022:0163c13": "後夜。勤修方便。受一七六七法。從日沒時",
    "T28n1546_022:0163c14": "至日出時。結跏趺坐。勤行精進。住於山窟",
    "T28n1546_022:0163c15": "巖石之間。頂安禪鎮行禪毱法杖。作如是等",
    "T28n1546_022:0163c16": "精進已。然後聖道乃現在前。天中無有是事",
    "T28n1546_022:0163c17": "故。若於此間。修如是等方便。後生彼中。不多",
    "T28n1546_022:0163c18": "用功。聖道現在前。是故名化法調伏。若於人",
    "T28n1546_022:0163c19": "中。修如是等法。聖道現在前者。名如法修",
    "T28n1546_022:0163c20": "行。",
    "T28n1546_022:0163c21": "云何多欲。云何不知足。乃至廣說。問曰。何故",
    "T28n1546_022:0163c22": "作此論。答曰。此二法所行相似。有人性多欲。",
    "T28n1546_022:0163c23": "世人言是人不知足。有人性不知足。世人言",
    "T28n1546_022:0163c24": "是人多欲。此二法相似故。世人謂是一。今欲",
    "T28n1546_022:0163c25": "說其體性亦說差別故。而作此論。",
    "T28n1546_022:0163c26": "云何多欲。答曰。未得色聲香味觸。此說在家",
    "T28n1546_022:0163c27": "人。衣服飲食床敷臥具。此說出家人。若欲常",
    "T28n1546_022:0163c28": "欲極欲。乃至廣說。在家者。求色等境界。四方",
    "T28n1546_022:0163c29": "馳騁。佃種者。求田地園林牛羊等畜種種穀",
    "T28n1546_022:0164a01": "麥資生之具。富貴者求王位國土封邑象馬",
    "T28n1546_022:0164a02": "金銀琉璃等寶。出家人求衣鉢等所須之物。",
    "T28n1546_022:0164a03": "及房舍弟子徒眾等。是名多欲。不知足者。已",
    "T28n1546_022:0164a04": "得色聲香味觸。此說在家人。已得衣服飲食",
    "T28n1546_022:0164a05": "床敷臥具。是說出家人。不知足者不可適所",
    "T28n1546_022:0164a06": "得。乃至廣說。在家不知足者。若於一田地不",
    "T28n1546_022:0164a07": "知足。復求二田地。於二田地不知足。乃至求",
    "T28n1546_022:0164a08": "多。亦不知足。園林牛羊等畜。乃至資生之物。",
    "T28n1546_022:0164a09": "說亦如是。富貴者於一王位不知足。求二王",
    "T28n1546_022:0164a10": "位。於二王位不知足。乃至求多王位。乃至求",
    "T28n1546_022:0164a11": "多珍寶。說亦如是。出家人於一衣鉢不知足。",
    "T28n1546_022:0164a12": "求於二三。乃至多求不知足。乃至資生之具",
    "T28n1546_022:0164a13": "不知足。說亦如是。",
    "T28n1546_022:0164a14": "多欲不知足。有何差別。問曰。何故復作此論。",
    "T28n1546_022:0164a15": "答曰。此法相似。雖說體性。猶應說差別。云",
    "T28n1546_022:0164a16": "何多欲。云何不知足。多欲者若未得色聲香",
    "T28n1546_022:0164a17": "味觸。乃至廣說。何以知是多欲耶。答曰。以所",
    "T28n1546_022:0164a18": "求故知。若求色等境界時。多作方便。以多方",
    "T28n1546_022:0164a19": "便故知。所以者何。多欲是多方便因。不知足",
    "T28n1546_022:0164a20": "者。已得色聲香味觸。乃至廣說。復欲復求何",
    "T28n1546_022:0164a21": "以知是不知足耶。答曰。若已欲復欲。此必數",
    "T28n1546_022:0164a22": "數多求。以多求故知。所以者何。已欲復欲。是",
    "T28n1546_022:0164a23": "數數多求因。復有說者。不知足是因。多欲",
    "T28n1546_022:0164a24": "是果。此二法更相顯現。或以因顯果。或以果",
    "T28n1546_022:0164a25": "顯因。此二法俱是貪不善根。復有說者。多欲",
    "T28n1546_022:0164a26": "在意地。不知足是在六識身。所以者何。五識",
    "T28n1546_022:0164a27": "緣現在法。多欲緣未來。評曰。此二法俱在六",
    "T28n1546_022:0164a28": "識身。俱是欲界法。如是說者好。",
    "T28n1546_022:0164a29": "云何少欲。云何知足。問曰。何故作此論。答",
    "T28n1546_022:0164b01": "曰。此二法相似。有人性少欲。世人言是知足。",
    "T28n1546_022:0164b02": "有人性知足。世人言是少欲。此二法相似故。",
    "T28n1546_022:0164b03": "世人謂是一。今欲說其體性亦說差別故。而",
    "T28n1546_022:0164b04": "作此論。云何少欲。未得色聲香味觸。乃至廣",
    "T28n1546_022:0164b05": "說。此在家人。未得衣服飲食。乃至廣說。此",
    "T28n1546_022:0164b06": "說出家人。若不欲不常欲不極欲。乃至廣說。",
    "T28n1546_022:0164b07": "在家佃種者。不求田地等。乃至廣說。富貴者",
    "T28n1546_022:0164b08": "不求王位等。乃至廣說。出家者不求衣鉢等。",
    "T28n1546_022:0164b09": "乃至廣說。云何知足。答曰。已得色聲香味觸。",
    "T28n1546_022:0164b10": "乃至廣說。是說在家人。已得衣服飲食等。乃",
    "T28n1546_022:0164b11": "至廣說。是說出家人。知足者可適所得。乃至",
    "T28n1546_022:0164b12": "廣說。在家知足者於一田地知足。不求二田",
    "T28n1546_022:0164b13": "地。乃至於一資生具知足。不求二。乃至廣說。",
    "T28n1546_022:0164b14": "富貴者。於一王位知足。不求二王位。於二王",
    "T28n1546_022:0164b15": "位知足。不求多王位。乃至廣說。出家者於一",
    "T28n1546_022:0164b16": "衣鉢知足。不求於二。乃至於資生之具。不求",
    "T28n1546_022:0164b17": "多。乃至廣說。少欲知足。有何差別。問曰。何",
    "T28n1546_022:0164b18": "故復作此論。答曰。此法相似。雖說體性。猶應",
    "T28n1546_022:0164b19": "說差別。少欲者若未得色聲香味觸。乃至廣",
    "T28n1546_022:0164b20": "說。何以知是少欲耶。答曰。以不求故知。以不",
    "T28n1546_022:0164b21": "求是少欲因故。知足者已得色聲香味觸。乃",
    "T28n1546_022:0164b22": "至廣說。何以知是知足耶。答曰。不數數求故。",
    "T28n1546_022:0164b23": "不多作方便。不多作方便。是知足因。是名差",
    "T28n1546_022:0164b24": "別。或有少求而是多欲。或有多求而是少欲。",
    "T28n1546_022:0164b25": "少求是多欲者。如須一呵梨勒果得已。復欲",
    "T28n1546_022:0164b26": "於二。是名少求而是多欲。多求而是少欲者。",
    "T28n1546_022:0164b27": "如須百千兩金資生之物得已。更不復欲。是",
    "T28n1546_022:0164b28": "名多求而是少欲。或有多求是不知足。或有",
    "T28n1546_022:0164b29": "多求是知足。多求是不知足者。得資生之物。",
    "T28n1546_022:0164c01": "足以供身。猶故多求。是名多求而不知足。多",
    "T28n1546_022:0164c02": "求是知足者。得資生之物。不足供身。雖復更",
    "T28n1546_022:0164c03": "求。猶是知足。問曰。何故問少欲。而答不欲",
    "T28n1546_022:0164c04": "耶。如說不欲不常欲不極欲。答曰。資生之",
    "T28n1546_022:0164c05": "物有二種。一如法。二不如法。如法者少欲。不",
    "T28n1546_022:0164c06": "如法者不欲。復有說者。資生之物有二種。一",
    "T28n1546_022:0164c07": "是所應。二非所應。所應者少欲。非所應者不",
    "T28n1546_022:0164c08": "欲。復有說者。受他物有二種。一以愚故。二",
    "T28n1546_022:0164c09": "為止苦。止苦者少欲。愚者不欲。復有說者。於",
    "T28n1546_022:0164c10": "財不欲。於無漏道欲。復有說者。一切阿羅漢。",
    "T28n1546_022:0164c11": "永斷欲心。憐愍眾生故。受他所須云何難滿。",
    "T28n1546_022:0164c12": "云何難養。乃至廣說。問曰。何故作此論。答曰",
    "T28n1546_022:0164c13": "此二法所行相似。有人性是難滿。世人言是",
    "T28n1546_022:0164c14": "人難養。有人性是難養。世人言是人難滿。此",
    "T28n1546_022:0164c15": "二法相似故。世人謂是一。今欲說其體性亦",
    "T28n1546_022:0164c16": "說差別故。而作此論。",
    "T28n1546_022:0164c17": "云何難滿。答曰。多飲多食是也。云何難養。答",
    "T28n1546_022:0164c18": "曰。若數數飲食是也。問曰。此二何以不問其",
    "T28n1546_022:0164c19": "差別耶。答曰。應問。應作是說。難滿難養。有",
    "T28n1546_022:0164c20": "何差別。答曰。多食是難滿。選擇食是難養。而",
    "T28n1546_022:0164c21": "不問者。當知此說有餘。乃至廣說。",
    "T28n1546_022:0164c22": "云何易滿。云何易養。乃至廣說。問曰。何故作",
    "T28n1546_022:0164c23": "此論。答曰。應如上難滿難養。所以中說。",
    "T28n1546_022:0164c24": "云何易滿。答曰。不多食不多飲是也。云何易",
    "T28n1546_022:0164c25": "養。答曰。不數數食是也。問曰。此中云何不",
    "T28n1546_022:0164c26": "問差別耶。答曰。應問如上所說。或有少食而",
    "T28n1546_022:0164c27": "是難滿。或有多食而是易滿。少食是難滿者。",
    "T28n1546_022:0164c28": "應食一揣。而食二揣。是名少食而是難滿。多",
    "T28n1546_022:0164c29": "食而是易滿者。若食一斛。乃足供身。而更不",
    "T28n1546_022:0165a01": "食。是名多食而是易滿。曾聞有牸象名曰磨",
    "T28n1546_022:0165a02": "茶。載佛舍利。來入罽賓國。以此善根故。於罽",
    "T28n1546_022:0165a03": "賓國。死生人中。其後出家。得阿羅漢果。日食",
    "T28n1546_022:0165a04": "飯一斛。乃至欲般涅槃時。告諸比丘尼。汝等",
    "T28n1546_022:0165a05": "集會。我當自說所得勝法諸比丘尼。不信其",
    "T28n1546_022:0165a06": "言。作如是說。汝是易滿人。云何不自說得勝",
    "T28n1546_022:0165a07": "法耶。復語諸比丘尼言。莫生不信。我有身已",
    "T28n1546_022:0165a08": "來常是易滿。亦說前世因緣我本為牸象。捨",
    "T28n1546_022:0165a09": "彼身已。今得此身。能食飯一斛五升。而食",
    "T28n1546_022:0165a10": "一斛。乃至廣說。如是等。雖是多食。而是易",
    "T28n1546_022:0165a11": "滿。曾聞波斯匿王。能食飯二斛飲漿二斛。",
    "T28n1546_022:0165a12": "是彼功德因緣故。因一根粳米一莖甘蔗。日",
    "T28n1546_022:0165a13": "日長生爾許飲食故。身體肥大。以此大身。往",
    "T28n1546_022:0165a14": "詣佛所。佛便問言。大王身體肥大。得無疲",
    "T28n1546_022:0165a15": "耶時波斯匿王。心生慚愧。具向佛說。爾時世",
    "T28n1546_022:0165a16": "尊便說此偈。",
    "T28n1546_022:0165a17": "　人當有正念　　於食知止足",
    "T28n1546_022:0165a18": "　亦不遭苦受　　易消而增壽",
    "T28n1546_022:0165a19": "時波斯匿王。聞佛所說。漸自減食。乃至後時。",
    "T28n1546_022:0165a20": "唯食飯一斛。如是雖復多食。而是易滿。或選",
    "T28n1546_022:0165a21": "擇食而是難養。或有選擇食而是易養。選擇",
    "T28n1546_022:0165a22": "食是難養者。麁食足供身。而選擇好食是也。",
    "T28n1546_022:0165a23": "選擇食是易養者。麁食不能供身。不選擇好",
    "T28n1546_022:0165a24": "食是也。或有貪味故數數食所食不多。或有",
    "T28n1546_022:0165a25": "所食多而不貪味數數食。或有所食多貪味",
    "T28n1546_022:0165a26": "數數食。或有所食不多不貪味數數食。初句",
    "T28n1546_022:0165a27": "者烏等是也第二句者象馬等是也。第三",
    "T28n1546_022:0165a28": "句者狼狗狸猫等是也。第四句者除上爾所",
    "T28n1546_022:0165a29": "事。問曰。此有何差別耶。答曰。體性即是差別。",
    "T28n1546_022:0165b01": "如前說。難滿者所食多。難養者選擇食。復有",
    "T28n1546_022:0165b02": "說者。難滿者是多欲。難養者是不知足。此二",
    "T28n1546_022:0165b03": "法。俱是欲界法。俱是貪不善根。通六識身。易",
    "T28n1546_022:0165b04": "滿易養與上相違是也。問曰。此有何差別耶。",
    "T28n1546_022:0165b05": "答曰。體性即是差別。如前說。所食不多是易",
    "T28n1546_022:0165b06": "滿不選擇食是易養。復有說者。易滿是少欲。",
    "T28n1546_022:0165b07": "易養是知足。此二法。俱是三界法。是不貪善",
    "T28n1546_022:0165b08": "根。對於貪故。通六識身。",
    "T28n1546_022:0165b09": "佛經說。有四聖種。乃至廣說。問曰。世尊何",
    "T28n1546_022:0165b10": "故說此經耶。答曰。為止四種業行故而說此",
    "T28n1546_022:0165b11": "經。四種業者。或以佃種為業。或以販賣為業。",
    "T28n1546_022:0165b12": "或以事官為業。或以尊貴為業。一種業者。以",
    "T28n1546_022:0165b13": "乞求為業。為止四種業行一種業故。世尊說",
    "T28n1546_022:0165b14": "此經。復欲顯現業及所應作故。業者應乞",
    "T28n1546_022:0165b15": "求衣服飲食床臥敷具。以自存活。所應作者。",
    "T28n1546_022:0165b16": "應樂斷煩惱樂修善法。如是無盡業所應作。",
    "T28n1546_022:0165b17": "無罪業所應作。無害他業所應作。不同外道",
    "T28n1546_022:0165b18": "業所應作。說亦如是。復次欲現聖道及聖道",
    "T28n1546_022:0165b19": "具故。聖道者。謂樂斷樂修者是也。聖道具",
    "T28n1546_022:0165b20": "者。謂飲食衣服床敷等是也。沙門果沙門果",
    "T28n1546_022:0165b21": "具婆羅門婆羅門具亦如是。以如是等事故。",
    "T28n1546_022:0165b22": "佛說此經。",
    "T28n1546_022:0165b23": "問曰。聖種體性是何。答曰。對貪故名無貪善",
    "T28n1546_022:0165b24": "根。若取相應共有是四陰五陰性。復有說者。",
    "T28n1546_022:0165b25": "性是不貪精進。初三者是不貪。樂斷樂修是",
    "T28n1546_022:0165b26": "精進。評曰。不應作是說。如前說者好。所以者",
    "T28n1546_022:0165b27": "何。樂斷樂修。亦是不貪性故。問曰。若然者云",
    "T28n1546_022:0165b28": "何有四。答曰。為斷生四種愛故有四。為斷",
    "T28n1546_022:0165b29": "因衣生愛。說於衣知足聖種。為食說食知足。",
    "T28n1546_022:0165c01": "為房舍敷具。說房舍敷具知足。為增長有故。",
    "T28n1546_022:0165c02": "說樂斷樂修知足聖種。是故為止四種愛故。",
    "T28n1546_022:0165c03": "說四聖種。此是聖種體性。乃至廣說。",
    "T28n1546_022:0165c04": "已說體性。所以今當說。何故名聖種。云何為",
    "T28n1546_022:0165c05": "聖。以善故說聖。以無漏故說聖。復有說者。聖",
    "T28n1546_022:0165c06": "人行此法故說聖。復有說者。能生妙好適意",
    "T28n1546_022:0165c07": "果故說聖。此說是依果。復有說。報果者能生",
    "T28n1546_022:0165c08": "妙好適意報果故說聖。云何名種。過去恒河",
    "T28n1546_022:0165c09": "沙數諸佛。及諸佛弟子。從是中生故名種。",
    "T28n1546_022:0165c10": "復有說者。能令佛法久住故說種。所以者",
    "T28n1546_022:0165c11": "何。佛般涅槃後。道法千年。而不壞者。是聖",
    "T28n1546_022:0165c12": "種力。如樑椽持舍使不散壞。彼亦如是。復",
    "T28n1546_022:0165c13": "有說者。相續義。是種義。佛涅槃後。使佛法相",
    "T28n1546_022:0165c14": "續不斷。是種義。有如是聖。有如是種。故名聖",
    "T28n1546_022:0165c15": "種。",
    "T28n1546_022:0165c16": "界者有漏是三界繫。無漏是不繫。問曰。如欲",
    "T28n1546_022:0165c17": "界有四種可爾。以有衣服飲食床敷臥具故。",
    "T28n1546_022:0165c18": "色界無飲食。無色界無衣服飲食床敷臥具。",
    "T28n1546_022:0165c19": "云何有四耶。答曰。彼雖無如是物。有如是功",
    "T28n1546_022:0165c20": "德。復有說者。此間修衣服飲食床敷臥具知",
    "T28n1546_022:0165c21": "足法故。雖生彼間。而猶隨從。尊者和須蜜說",
    "T28n1546_022:0165c22": "曰。彼雖無此法。而有此法對治。對治有多種。",
    "T28n1546_022:0165c23": "有斷對治。有過患對治。有持對治。有遠分對",
    "T28n1546_022:0165c24": "治。色界有此四種對治。無色界有二種。謂持",
    "T28n1546_022:0165c25": "對治。遠分對治。尊者佛陀提婆說曰。無無漏",
    "T28n1546_022:0165c26": "衣服飲食床敷臥具。而有無漏聖種。彼雖無",
    "T28n1546_022:0165c27": "衣服飲食床敷臥具等。而有聖種。地者有漏",
    "T28n1546_022:0165c28": "在十一地。無漏在九地。依者。依三界身初者",
    "T28n1546_022:0165c29": "依欲界。行者行十六行。亦行餘行。緣者緣一",
    "T28n1546_022:0166a01": "切法。念處者是四念處。智者與十智相應。定",
    "T28n1546_022:0166a02": "者與三定相應。根者與三根相應。謂喜樂捨",
    "T28n1546_022:0166a03": "根。世者。在三世。緣者。緣過去未來現在。亦",
    "T28n1546_022:0166a04": "緣非世法。善不善無記者。是善緣善。不善無",
    "T28n1546_022:0166a05": "記者。緣三種。三界繫者如先說。有漏是三界",
    "T28n1546_022:0166a06": "繫。無漏是不繫。緣三界繫及不繫者。緣三界",
    "T28n1546_022:0166a07": "繫。亦緣不繫。是學無學非學非無學者。是三",
    "T28n1546_022:0166a08": "種。緣學無學非學非無學者。三種盡緣。見道",
    "T28n1546_022:0166a09": "斷修道斷無斷者。是修道斷無斷。緣見道修",
    "T28n1546_022:0166a10": "道無斷者。緣三種。緣自身他身非身法者。緣",
    "T28n1546_022:0166a11": "三種。緣名緣義者。緣名緣義。問曰。為是意",
    "T28n1546_022:0166a12": "地。為是六識身。答曰。是意地非五識身。所",
    "T28n1546_022:0166a13": "以者何。五識身是生得法故。復有說者。是五",
    "T28n1546_022:0166a14": "識身。所以者何。一切善心。是聖種故。評曰。",
    "T28n1546_022:0166a15": "不應作是說。如前說者好。為是生得善。為是",
    "T28n1546_022:0166a16": "方便善。答曰。是方便善。非生得善。所以者何。",
    "T28n1546_022:0166a17": "一切聞思修善。皆為解脫。故是聖種。復有說",
    "T28n1546_022:0166a18": "者。是生得善。評曰。不應作是說。所以者何。",
    "T28n1546_022:0166a19": "乃至蟻子。有生得善。可是聖種耶。問曰。若是",
    "T28n1546_022:0166a20": "方便者。外道禪解脫勝處。一切處。為是聖種",
    "T28n1546_022:0166a21": "不耶。答曰不是。所以者何。如先說。聞思修善",
    "T28n1546_022:0166a22": "為解脫。故是聖種。外道不知足。為增長有及",
    "T28n1546_022:0166a23": "有具。故非聖種。問曰。一切善心中盡有少欲",
    "T28n1546_022:0166a24": "知足。所以者何。是對貪無貪善根故。何以說",
    "T28n1546_022:0166a25": "知足是聖種。不說少欲耶。答曰。或有說者。少",
    "T28n1546_022:0166a26": "欲猶是欲名。又是無所欲異名。若說少欲",
    "T28n1546_022:0166a27": "時。猶有所欲。不名無所欲。知足更無所欲。亦",
    "T28n1546_022:0166a28": "無異名。故說是聖種。復有說者。少欲於未得",
    "T28n1546_022:0166a29": "少欲於未來。知足者知足於已得知足於現",
    "T28n1546_022:0166b01": "在。若於現在所得少物能知足者。是為甚難。",
    "T28n1546_022:0166b02": "於未得未來轉輪聖王位少欲者。未足為難。",
    "T28n1546_022:0166b03": "以知足難故。說是聖種。復有說者。少欲是欲",
    "T28n1546_022:0166b04": "界。知足是三界。復有說者。少欲是三界繫非",
    "T28n1546_022:0166b05": "不繫。知足是三界繫亦是不繫。評曰。不應作",
    "T28n1546_022:0166b06": "是說。此二法。俱是三界繫。亦是不繫。問曰。",
    "T28n1546_022:0166b07": "若然者。復還生疑。何故說知足是聖種。不說",
    "T28n1546_022:0166b08": "少欲耶。答曰。為異於外道知故。不說少欲是",
    "T28n1546_022:0166b09": "聖種。若說少欲是聖種者。諸外道。當作是言。",
    "T28n1546_022:0166b10": "我等亦是行聖種者。所以者何。汝等猶著糞",
    "T28n1546_022:0166b11": "掃衣。而我等不著衣。汝等猶乞食自活。而我",
    "T28n1546_022:0166b12": "等多不食。汝等猶坐樹下。而我等或常舉手",
    "T28n1546_022:0166b13": "翹足而立。不坐床座。我等行如此法。非是",
    "T28n1546_022:0166b14": "聖種耶。外道梵志。雖行此法。於有有具。而不",
    "T28n1546_022:0166b15": "知足。是故異外道。故不說少欲是聖種。",
    "T28n1546_022:0166b16": "問曰。何故隨病藥。聖種中不說耶。答曰。或有",
    "T28n1546_022:0166b17": "說者。此法以入上所說中。所以者何。隨病藥",
    "T28n1546_022:0166b18": "有二種。一是可食。二不可食。可食者在飲食",
    "T28n1546_022:0166b19": "中攝。不可食者。在衣服床敷臥具中攝。復有",
    "T28n1546_022:0166b20": "說者。若一切人。一切時所用者。說是聖種。隨",
    "T28n1546_022:0166b21": "病藥非一切人一切時用。如尊者婆拘羅所",
    "T28n1546_022:0166b22": "說。我於佛法中出家。過八十年。不憶此身有",
    "T28n1546_022:0166b23": "病乃至頭痛。亦不憶畜隨病藥乃至畜一呵",
    "T28n1546_022:0166b24": "梨勒果。如此欲界一切人。非一切時畜隨病",
    "T28n1546_022:0166b25": "藥。況色無色界。復次若受用此法。令人放逸。",
    "T28n1546_022:0166b26": "若能捨者。是名聖種。隨病藥不能令人放逸",
    "T28n1546_022:0166b27": "故。不說是聖種。",
    "T28n1546_022:0166b28": "問曰。何故逮解脫戒無作。說是聖種。不說有",
    "T28n1546_022:0166b29": "作是耶。答曰。或有說者。有作隨剎那滅。無作",
    "T28n1546_022:0166c01": "是相續不斷。不斷義是聖種。復有說者。無作",
    "T28n1546_022:0166c02": "與無漏道俱得。有作不爾。是故無作是聖種。",
    "T28n1546_022:0166c03": "在家人有四聖種。出家人亦有四。在家者有",
    "T28n1546_022:0166c04": "期心。而不能行。曾聞帝釋坐眾華座。有千二",
    "T28n1546_022:0166c05": "百那由他侍女六萬伎人。常作音樂。以娛樂",
    "T28n1546_022:0166c06": "之。而彼帝釋。常有期心聖種。而不受用。出家",
    "T28n1546_022:0166c07": "者亦有期心。亦行聖種。出家者或有隨得於",
    "T28n1546_022:0166c08": "衣服飲食等。而不知足。是行聖種。曾聞有一",
    "T28n1546_022:0166c09": "比丘。以日沒時。往詣佛所。從佛求房而住。",
    "T28n1546_022:0166c10": "爾時佛告阿難。與此比丘房舍。阿難與之。爾",
    "T28n1546_022:0166c11": "時比丘語阿難言。大德嚴淨此房。除去瓦石",
    "T28n1546_022:0166c12": "糞掃之等。懸繒幡[巾*蓋]。散種種華。燒上妙香。",
    "T28n1546_022:0166c13": "敷細軟臥具。安置好枕。爾時阿難。具以是事",
    "T28n1546_022:0166c14": "往白世尊。佛告阿難。如彼比丘所言。盡為辦",
    "T28n1546_022:0166c15": "具。是時阿難。悉為具之。時彼比丘。即入房",
    "T28n1546_022:0166c16": "中。坐其床座。於夜初分。起淨解脫。次第起",
    "T28n1546_022:0166c17": "餘解脫。盡一切漏。得阿羅漢果。兼起神通。於",
    "T28n1546_022:0166c18": "日清旦。以神通力。從彼房舍。忽然而去。爾",
    "T28n1546_022:0166c19": "時阿難。以清旦時。詣彼房舍。見其門開。不見",
    "T28n1546_022:0166c20": "比丘。即往白佛。具說是事。佛告阿難。汝於此",
    "T28n1546_022:0166c21": "比丘。莫生異想。昨夜初分。而彼比丘。起淨解",
    "T28n1546_022:0166c22": "脫。乃至修起神通。以神通力。從彼房去。阿難",
    "T28n1546_022:0166c23": "彼比丘者。性樂鮮好。從性意天中。來生此間。",
    "T28n1546_022:0166c24": "若汝不為辦具如是鮮好房舍臥具等者。而",
    "T28n1546_022:0166c25": "彼比丘。則不能得勝進之法。如是出家人。雖",
    "T28n1546_022:0166c26": "於衣服床敷臥具等不知足。不隨得而用。然",
    "T28n1546_022:0166c27": "能行聖種。過去諸佛。皆稱歎糞掃衣而不聽",
    "T28n1546_022:0166c28": "著。今佛稱歎糞掃衣而聽著。問曰。何故過去",
    "T28n1546_022:0166c29": "諸佛稱歎糞掃衣而不聽著。今佛稱歎而聽",
    "T28n1546_022:0167a01": "著耶。答曰。或有說者。古昔時人。性不貪愛。",
    "T28n1546_022:0167a02": "雖有價直百千兩金衣。惜著之心。不如今人",
    "T28n1546_022:0167a03": "惜著凡衣。復有說者。古昔時人。饒財多寶。若",
    "T28n1546_022:0167a04": "求百千兩金衣。未足為難。如今世人財寶儉",
    "T28n1546_022:0167a05": "少。求糞掃衣。猶尚難得。何況價直百千兩金",
    "T28n1546_022:0167a06": "衣。復有說者。古昔時人。心好鮮淨。於麁弊物",
    "T28n1546_022:0167a07": "不生敬心。是以讚歎而不聽用。今世時人。性",
    "T28n1546_022:0167a08": "好麁弊。於受用麁弊物者。能生信敬心。是以",
    "T28n1546_022:0167a09": "讚歎亦聽受用。復有說者。古昔時人。身體細",
    "T28n1546_022:0167a10": "軟。若受用麁弊物者。不能自存。是以讚歎不",
    "T28n1546_022:0167a11": "聽受用。今世時人。身體麁強。受用麁弊。能自",
    "T28n1546_022:0167a12": "存身。是以讚歎亦聽受用。尊者佛陀提婆說",
    "T28n1546_022:0167a13": "曰。古昔諸物。若讚歎時。亦聽受用。所以者何。",
    "T28n1546_022:0167a14": "佛不無事有所讚歎糞掃衣。輕賤易得。求時",
    "T28n1546_022:0167a15": "無過耶。答曰。或有說者。糞掃衣。無多人著故",
    "T28n1546_022:0167a16": "輕賤。求時易得故輕賤。處處可得故易得。佛",
    "T28n1546_022:0167a17": "所聽故求時無過。復次此業無過故。求時無",
    "T28n1546_022:0167a18": "過。復次智人所行故。求時無過。尊者佛陀提",
    "T28n1546_022:0167a19": "婆說曰。少價故言輕賤。不從他得故易得。無",
    "T28n1546_022:0167a20": "生故求時無過。",
    "T28n1546_022:0167a21": "佛以二事故。於知足。說是聖種。一為斷貪",
    "T28n1546_022:0167a22": "著衣心。如難陀等。二為讚歎於衣知足。如摩",
    "T28n1546_022:0167a23": "訶迦葉等。以二事故。於食知足。說是聖種。一",
    "T28n1546_022:0167a24": "為斷貪食心。如婆陀利等。二為讚歎於食知",
    "T28n1546_022:0167a25": "足。如婆拘羅等。以二事故。於床座知足。說",
    "T28n1546_022:0167a26": "是聖種。一為斷貪著床坐心。如愚王比丘等。",
    "T28n1546_022:0167a27": "如說愚王比丘白佛。唯願世尊。觀我床座麁",
    "T28n1546_022:0167a28": "弊如是。二為讚歎床座知足。如離婆多等。",
    "T28n1546_022:0167a29": "以二事故。說樂斷樂修是聖種。一為除懈慢",
    "T28n1546_022:0167b01": "者心。如闡陀等。二為讚歎勤行精進。如億",
    "T28n1546_022:0167b02": "耳等。以四事故。當知是人住聖種者。一不樂",
    "T28n1546_022:0167b03": "談得利養。二不樂近貪美食人。三不多用資",
    "T28n1546_022:0167b04": "生之物。其所用者。皆是清淨。四於諸利養。得",
    "T28n1546_022:0167b05": "與不得。不生憎愛。佛經說此四聖種。是最勝",
    "T28n1546_022:0167b06": "是種性是可樂是不雜。一切世間。若沙門婆",
    "T28n1546_022:0167b07": "羅門。若天魔梵。無能如法說其過者。問曰。",
    "T28n1546_022:0167b08": "云何是最勝。答曰。或有說者。若行此法。墮",
    "T28n1546_022:0167b09": "最勝人中。如佛說。我五百弟子。各有最勝之",
    "T28n1546_022:0167b10": "事。若於資生之物。而知足者。佛亦讚歎。此人",
    "T28n1546_022:0167b11": "是最勝。復次涅槃是最勝。此法能到。故名最",
    "T28n1546_022:0167b12": "勝。復次能知最勝法故。名最勝法。何等是最",
    "T28n1546_022:0167b13": "勝法。謂佛若佛弟子。誰能知此法。謂行聖種。",
    "T28n1546_022:0167b14": "及修聖道者。復次此法於一切滿意善根中最",
    "T28n1546_022:0167b15": "勝。故言最勝。所以者何。一切眾生。多不意滿",
    "T28n1546_022:0167b16": "足而死。若住聖種者。命終之時。其意滿足。此",
    "T28n1546_022:0167b17": "法體是最勝。能到最勝。故名最勝。復次能去",
    "T28n1546_022:0167b18": "積聚過故。所以者何。下劣者多積聚。最勝者",
    "T28n1546_022:0167b19": "不積聚。若住聖種者。於諸所須。而不積聚。轉",
    "T28n1546_022:0167b20": "輪聖王。王四天下。所有財寶。由是易盡。住聖",
    "T28n1546_022:0167b21": "種業。所用無盡。能除積聚法故。體是最勝。能",
    "T28n1546_022:0167b22": "到涅槃最勝法。故名最勝。云何是種性。答曰。",
    "T28n1546_022:0167b23": "如先說。過去恒河沙數諸佛。及諸弟子。皆從",
    "T28n1546_022:0167b24": "是種中生故。名舊種性。亦令諸佛法常相續",
    "T28n1546_022:0167b25": "不斷。故名種性。復有說者。此法能知種性故",
    "T28n1546_022:0167b26": "名種性。如來等正覺善種性。唯此法能知。故",
    "T28n1546_022:0167b27": "名種性。云何名可樂。答曰。所有斷樂。及修樂",
    "T28n1546_022:0167b28": "此法能樂。故名可樂。復次此法亦可言知也。",
    "T28n1546_022:0167b29": "所以者何。行此法者。能次第知夜分。故以日",
    "T28n1546_022:0167c01": "沒時。結跏趺坐。至日出時乃起。復次此法能",
    "T28n1546_022:0167c02": "知可樂法。故名可樂。復次能入聖法胎。故名",
    "T28n1546_022:0167c03": "最勝。入善法種性。故名種性。住善法時。能",
    "T28n1546_022:0167c04": "知善法氣味。故名可樂。云何不雜。答曰。不",
    "T28n1546_022:0167c05": "雜四種業故。謂佃種販賣事官尊貴不雜。此",
    "T28n1546_022:0167c06": "業淳善功德。故名不雜。沙門婆羅門等。不能",
    "T28n1546_022:0167c07": "如法說其過者。不雜過患。不逼切他人故。如",
    "T28n1546_022:0167c08": "經說比丘當知。我聖弟子。心無憎愛。云何無",
    "T28n1546_022:0167c09": "憎愛。愛名愛恚。聖弟子。降伏愛恚。不為愛恚",
    "T28n1546_022:0167c10": "所伏故。名無憎愛。此經亦說。有樂斷樂修。此",
    "T28n1546_022:0167c11": "二有何差別。答曰。無礙道是樂斷。解脫道是",
    "T28n1546_022:0167c12": "樂修。復次見道是樂斷。修道是樂修。如見",
    "T28n1546_022:0167c13": "道修道忍知未知欲知根知根見地修地。說",
    "T28n1546_022:0167c14": "亦如是。",
    "T28n1546_022:0167c15": "阿毘曇毘婆沙論卷第二十二"
}