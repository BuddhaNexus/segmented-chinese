{
    "T11n0312_001:0704b13": "佛說如來不思議祕密大乘經卷",
    "T11n0312_001:0704b14": "第一",
    "T11n0312_001:0704b16": "西天譯經三藏朝散大夫試",
    "T11n0312_001:0704b17": "光祿卿傳梵大師賜紫沙門",
    "T11n0312_001:0704b18": "臣法護等奉　詔譯",
    "T11n0312_001:0704b19": "菩薩身密品第一之一",
    "T11n0312_001:0704b20": "如是我聞：一時世尊在王舍城鷲峯山中，與",
    "T11n0312_001:0704b21": "大苾芻眾四萬二千人俱；菩薩八萬四千，皆",
    "T11n0312_001:0704b22": "是已得神通妙智——諸大菩薩摩訶薩眾悉從",
    "T11n0312_001:0704b23": "他方諸佛剎中來此集會，已得忍、不退轉、一",
    "T11n0312_001:0704b24": "生補處，獲諸總持及三摩地，具無礙辯，能善",
    "T11n0312_001:0704b25": "超度無邊佛剎，善於十方無邊一切諸佛剎",
    "T11n0312_001:0704b26": "中建立示現，以神通智遊戲自在，降伏眾魔、",
    "T11n0312_001:0704b27": "制諸異論，了知一切眾生心意所行，復以勝",
    "T11n0312_001:0704b28": "智善別他根，解入一切波羅蜜多理教法門，",
    "T11n0312_001:0704b29": "具善巧方便，到於究竟最上彼岸，為一切佛",
    "T11n0312_001:0704c01": "共所稱讚；於無量無邊百千俱胝那庾多劫",
    "T11n0312_001:0704c02": "中，積集畢竟菩提道行，其心平等如地水火",
    "T11n0312_001:0704c03": "風緣虛空無邊，善修慈觀如理相應，所起一",
    "T11n0312_001:0704c04": "切住著障礙悉能超越；獲那羅延妙好身相，",
    "T11n0312_001:0704c05": "具金剛堅固不壞之身，能師子吼宣演法音，",
    "T11n0312_001:0704c06": "善於一切大眾會中得勝無畏，有大光明映",
    "T11n0312_001:0704c07": "蔽日月；已得諸法如其所說三世平等，以決",
    "T11n0312_001:0704c08": "定智善說最上甚深法要，深入一切緣生法",
    "T11n0312_001:0704c09": "門，遠離斷常二種邊見，於禪定解脫三摩地",
    "T11n0312_001:0704c10": "三摩鉢底若入若起而悉能知，功德智慧名",
    "T11n0312_001:0704c11": "聞十方，任持最上正法寶王，能使不斷三寶",
    "T11n0312_001:0704c12": "聖種，如是等積集無量福智勝行——其名曰：寶",
    "T11n0312_001:0704c13": "上菩薩、月幢菩薩、清涼幢菩薩、光幢菩薩、吉",
    "T11n0312_001:0704c14": "祥光菩薩、吉祥峯菩薩、吉祥密菩薩、那羅延",
    "T11n0312_001:0704c15": "天菩薩、龍喜菩薩、龍上菩薩、龍樹菩薩、持",
    "T11n0312_001:0704c16": "妙色菩薩、高天菩薩、德光王菩薩、光明手菩",
    "T11n0312_001:0704c17": "薩、常舉手菩薩、常下手菩薩、寶印手菩薩、寶",
    "T11n0312_001:0704c18": "手菩薩、普光菩薩、星王菩薩、金剛手菩薩、金",
    "T11n0312_001:0704c19": "剛慧菩薩、金剛大慧菩薩、金剛步菩薩、不動",
    "T11n0312_001:0704c20": "跡步菩薩、三界跡步菩薩、無邊步菩薩、無邊",
    "T11n0312_001:0704c21": "慧菩薩、精妙慧菩薩、堅固慧菩薩、天慧菩薩、",
    "T11n0312_001:0704c22": "炎熾慧菩薩、最勝慧菩薩、增長慧菩薩、常慘",
    "T11n0312_001:0704c23": "菩薩、常喜菩薩、喜根菩薩、滅惡趣菩薩、除蓋",
    "T11n0312_001:0704c24": "障菩薩、自相持無垢光菩薩、勇猛精進菩薩、",
    "T11n0312_001:0704c25": "慧積菩薩、常觀察菩薩、觀自在菩薩、得大勢",
    "T11n0312_001:0704c26": "菩薩、高峯菩薩、虛空藏菩薩、不瞬菩薩、無悕",
    "T11n0312_001:0704c27": "望菩薩、寶上菩薩、寶思惟菩薩、善思惟菩薩、",
    "T11n0312_001:0704c28": "善思義菩薩、決定義菩薩、總持自在王菩薩、",
    "T11n0312_001:0704c29": "持地菩薩、莊嚴王菩薩、剎土莊嚴菩薩、寶積",
    "T11n0312_001:0705a01": "菩薩、祕密巖菩薩、帝釋天菩薩、水天菩薩、梵",
    "T11n0312_001:0705a02": "網菩薩、明網菩薩、天冠菩薩、妙臂菩薩、妙眼",
    "T11n0312_001:0705a03": "菩薩、香象菩薩、象中香象菩薩、師子幢菩",
    "T11n0312_001:0705a04": "薩、成義慧菩薩、海慧菩薩、善調御菩薩、寂慧",
    "T11n0312_001:0705a05": "菩薩、慈氏菩薩、妙吉祥童真菩薩。如是等八",
    "T11n0312_001:0705a06": "萬四千諸大菩薩摩訶薩眾，及此三千大千",
    "T11n0312_001:0705a07": "世界梵王、帝釋、護世天等，并餘大威德諸天",
    "T11n0312_001:0705a08": "王眾，或龍王眾、夜叉王眾、阿修羅王眾、迦樓",
    "T11n0312_001:0705a09": "羅王眾、緊那羅王眾、摩睺羅伽王眾、乾闥婆",
    "T11n0312_001:0705a10": "王眾，如是等眾悉來集會。所謂阿那婆達多",
    "T11n0312_001:0705a11": "龍王、娑伽羅龍王、嚩嚕拏龍王、摩那斯龍",
    "T11n0312_001:0705a12": "王、得叉迦龍王、金色龍王、無邊色龍王、蘇尸",
    "T11n0312_001:0705a13": "摩龍王，是等龍王與多百千諸龍眷屬來",
    "T11n0312_001:0705a14": "此集會，親近世尊瞻禮聽法。",
    "T11n0312_001:0705a15": "復次阿修羅王眾，所謂羅睺阿修羅王、毘摩",
    "T11n0312_001:0705a16": "質多羅阿修羅王、妙臂阿修羅王、娑羅阿修",
    "T11n0312_001:0705a17": "羅王、多羅阿修羅王、淨戒阿修羅王、大笑阿",
    "T11n0312_001:0705a18": "修羅王、廣腹阿修羅王、盡邊阿修羅王，是",
    "T11n0312_001:0705a19": "等阿修羅王與多百千諸阿修羅眷屬來此",
    "T11n0312_001:0705a20": "集會，親近世尊瞻禮聽法。",
    "T11n0312_001:0705a21": "爾時摩伽陀國主阿闍世王，與宮嬪眷屬來",
    "T11n0312_001:0705a22": "此會中，親近世尊瞻禮聽法。并餘四眾，苾芻、",
    "T11n0312_001:0705a23": "苾芻尼、優婆塞、優婆夷等，皆來集會。",
    "T11n0312_001:0705a24": "復有地居諸天、欲色界天、淨居天等，諸天子",
    "T11n0312_001:0705a25": "眾亦悉來會，親近世尊瞻禮聽法。",
    "T11n0312_001:0705a26": "爾時世尊處大會中，有無數百千天人大眾",
    "T11n0312_001:0705a27": "恭敬圍遶聽受說法。佛告大眾：「我有正法，名",
    "T11n0312_001:0705a28": "普攝諸菩薩摩訶薩最上勝行清淨妙門。此",
    "T11n0312_001:0705a29": "能圓滿一切行故。謂若菩薩修布施行，即能",
    "T11n0312_001:0705b01": "成熟一切有情；若諸菩薩修持戒行，即得一",
    "T11n0312_001:0705b02": "切勝願圓滿；若諸菩薩修忍辱行，即得一切",
    "T11n0312_001:0705b03": "相好具足；若諸菩薩修精進行，即能圓滿一",
    "T11n0312_001:0705b04": "切佛法；若諸菩薩修禪定行，能令一切調伏",
    "T11n0312_001:0705b05": "其心；若諸菩薩修智慧行，即能斷除一切煩",
    "T11n0312_001:0705b06": "惱；若諸菩薩修說法行，即能成就無礙辯才。",
    "T11n0312_001:0705b07": "若諸菩薩修勝福行，即能長養一切有情；若",
    "T11n0312_001:0705b08": "諸菩薩修妙智行，即能成就無礙之智；若諸",
    "T11n0312_001:0705b09": "菩薩修奢摩他行，即能令彼心業調暢；若諸",
    "T11n0312_001:0705b10": "菩薩修妙觀行，即能遠離一切分別；若諸菩",
    "T11n0312_001:0705b11": "薩修於慈行，即得一切心無障礙；若諸菩薩",
    "T11n0312_001:0705b12": "修於悲行，即得身心俱無懈倦；若諸菩薩修",
    "T11n0312_001:0705b13": "於喜行，即能遊戲法喜園苑；若諸菩薩修於",
    "T11n0312_001:0705b14": "捨行，即能斷除違順二法；若諸菩薩修聽法",
    "T11n0312_001:0705b15": "行，即能斷除一切障累；若諸菩薩修出離行，",
    "T11n0312_001:0705b16": "即能捐棄一切取著；若諸菩薩修住阿蘭若",
    "T11n0312_001:0705b17": "行，即得所作善法皆無壞失；若諸菩薩修於",
    "T11n0312_001:0705b18": "念行，即能獲得諸總持門；若諸菩薩修於慧",
    "T11n0312_001:0705b19": "行，即獲勝慧善別諸法；若諸菩薩修於住行，",
    "T11n0312_001:0705b20": "即得一切無能勝心；若諸菩薩修趣向行，即",
    "T11n0312_001:0705b21": "能隨知一切義趣；若諸菩薩修四念處行，即",
    "T11n0312_001:0705b22": "能伺察身受心法；若諸菩薩修四正斷行，即",
    "T11n0312_001:0705b23": "能斷除諸不善法、圓滿一切善法；若諸菩薩",
    "T11n0312_001:0705b24": "修四神足行，即得身心清淨輕安；若諸菩薩",
    "T11n0312_001:0705b25": "修五根行，即能善知自他根性；若諸菩薩修",
    "T11n0312_001:0705b26": "五力行，即得不為一切煩惱之所屈伏；若諸",
    "T11n0312_001:0705b27": "菩薩修七覺支行，即於諸法如實覺了；若諸",
    "T11n0312_001:0705b28": "菩薩修八正道行，即能超越一切邪道；若諸",
    "T11n0312_001:0705b29": "菩薩修四諦行，即能成就無動轉法；若諸菩",
    "T11n0312_001:0705c01": "薩修四無礙解行，即能斷除一切有情疑惑",
    "T11n0312_001:0705c02": "之心；若諸菩薩修歸趣行，即得自在之智；若",
    "T11n0312_001:0705c03": "諸菩薩修善知識行，即能積集一切功德；若",
    "T11n0312_001:0705c04": "諸菩薩修意樂行，即與一切世間不相違背；",
    "T11n0312_001:0705c05": "若諸菩薩修深心行，即得一切所向最勝；若",
    "T11n0312_001:0705c06": "諸菩薩修相應行，即能勤勇救拔出離；若諸",
    "T11n0312_001:0705c07": "菩薩修住僧坊行，即得隨所聞法而無壞失；",
    "T11n0312_001:0705c08": "若諸菩薩修四攝法行，即能攝受一切有情；",
    "T11n0312_001:0705c09": "若諸菩薩修攝受正法之行，即能不斷三寶",
    "T11n0312_001:0705c10": "聖種；若諸菩薩善修迴向之行，即能嚴淨佛",
    "T11n0312_001:0705c11": "土；若諸菩薩修善巧方便之行，即能圓滿一",
    "T11n0312_001:0705c12": "切智智。」",
    "T11n0312_001:0705c13": "世尊如是宣說普攝諸菩薩摩訶薩最上勝",
    "T11n0312_001:0705c14": "行清淨妙門廣大正法。當佛世尊說是法時，",
    "T11n0312_001:0705c15": "金剛手大祕密主菩薩摩訶薩現威神力侍",
    "T11n0312_001:0705c16": "佛之右。是時金剛手菩薩摩訶薩前白佛言：",
    "T11n0312_001:0705c17": "「希有世尊！如來善說普攝諸菩薩摩訶薩最",
    "T11n0312_001:0705c18": "上勝行清淨妙門廣大正法。世尊！如我解佛",
    "T11n0312_001:0705c19": "所說義趣，如我所得諸菩薩摩訶薩一切勝",
    "T11n0312_001:0705c20": "行皆從福智二行中出，當知隨入福智二行。",
    "T11n0312_001:0705c21": "何以故？諸菩薩修福行故，能令一切有情離",
    "T11n0312_001:0705c22": "諸障礙；若修智行；能為一切有情善說法要",
    "T11n0312_001:0705c23": "令生喜悅。世尊！是故諸菩薩摩訶薩福行智",
    "T11n0312_001:0705c24": "行二應和合。何以故？菩薩修福行故，即能圓",
    "T11n0312_001:0705c25": "滿善巧方便波羅蜜多；修智行故，即能圓滿",
    "T11n0312_001:0705c26": "般若波羅蜜多。故此二行即是菩薩二種聖",
    "T11n0312_001:0705c27": "道，普攝一切道行。菩薩住是道者，即能降伏",
    "T11n0312_001:0705c28": "難降伏者諸業魔眾，菩薩已能超出諸惡魔",
    "T11n0312_001:0705c29": "道，不退轉於阿耨多羅三藐三菩提。即此不",
    "T11n0312_001:0706a01": "退轉菩薩，能善開明諸佛如來甚深祕密使",
    "T11n0312_001:0706a02": "不隱覆。」",
    "T11n0312_001:0706a03": "爾時會中寂慧菩薩摩訶薩，前白金剛手大",
    "T11n0312_001:0706a04": "祕密主菩薩摩訶薩言：「大祕密主！汝常近侍",
    "T11n0312_001:0706a05": "諸佛如來，汝能樂說如來所有祕密之法，願",
    "T11n0312_001:0706a06": "為發起；此非聲聞緣覺所入境界，況餘凡夫？」",
    "T11n0312_001:0706a07": "如是言已，時金剛手大祕密主菩薩摩訶薩",
    "T11n0312_001:0706a08": "默然而住。",
    "T11n0312_001:0706a09": "爾時寂慧菩薩知是事已，前白佛言：「惟願世",
    "T11n0312_001:0706a10": "尊勅金剛手大祕密主菩薩摩訶薩，為此眾",
    "T11n0312_001:0706a11": "會發明如來祕密之法，令諸菩薩摩訶薩眾",
    "T11n0312_001:0706a12": "聞已歡喜，廣大積集菩提分法，成就如來祕",
    "T11n0312_001:0706a13": "密之法，如理而行。」",
    "T11n0312_001:0706a14": "爾時世尊告金剛手大祕密主菩薩摩訶薩",
    "T11n0312_001:0706a15": "言：「我今勸請於汝，汝應善為此會大眾，宣",
    "T11n0312_001:0706a16": "說菩薩祕密、如來祕密真實之法。此會大眾",
    "T11n0312_001:0706a17": "而悉樂聞。」",
    "T11n0312_001:0706a18": "時金剛手大祕密主菩薩承佛聖旨，前白佛",
    "T11n0312_001:0706a19": "言：「世尊！如佛教勅，我今宣說菩薩祕密、如來",
    "T11n0312_001:0706a20": "祕密真實之法。然此會中若有少能悟入之",
    "T11n0312_001:0706a21": "者，皆是世尊威神建立。譬如夜中冥暗所覆，",
    "T11n0312_001:0706a22": "燈光發明，普能照現一切色像。今此眾會亦",
    "T11n0312_001:0706a23": "復如是，於菩薩祕密、如來祕密真實法中，若",
    "T11n0312_001:0706a24": "有聞已少悟入者，當知皆是如來威神之所",
    "T11n0312_001:0706a25": "建立。」",
    "T11n0312_001:0706a26": "爾時金剛手大祕密主菩薩摩訶薩告寂慧菩",
    "T11n0312_001:0706a27": "薩摩訶薩言：「善男子！今此眾會，於菩薩祕密、",
    "T11n0312_001:0706a28": "如來祕密真實法中，若能聞已不驚怖者，斯",
    "T11n0312_001:0706a29": "為甚善。」",
    "T11n0312_001:0706b01": "時寂慧菩薩摩訶薩普告在會諸大眾言：「諸",
    "T11n0312_001:0706b02": "仁者！如佛所說，有其四種不可思議。何等為",
    "T11n0312_001:0706b03": "四？一者、業不可思議，二者、龍不可思議，三者、",
    "T11n0312_001:0706b04": "定不可思議，四者、佛不可思議。仁者當知，於",
    "T11n0312_001:0706b05": "此四中唯佛如來不可思議最上第一。所有",
    "T11n0312_001:0706b06": "諸佛阿耨多羅三藐三菩提法，由此四種不",
    "T11n0312_001:0706b07": "可思議共所成立。是故汝諸仁者！於諸菩薩",
    "T11n0312_001:0706b08": "不思議法、如來不思議法，聞已不驚不怖",
    "T11n0312_001:0706b09": "不生畏怯，應生最上廣大清淨喜悅之心。」",
    "T11n0312_001:0706b10": "是時寂慧菩薩以佛威神加持力故，能知此",
    "T11n0312_001:0706b11": "會一切大眾，悉於諸佛菩薩祕密法中信樂",
    "T11n0312_001:0706b12": "聽受。即時廣大散布天花，雨集于膝，普伸",
    "T11n0312_001:0706b13": "供養。",
    "T11n0312_001:0706b14": "爾時金剛手大祕密主菩薩摩訶薩告寂慧菩",
    "T11n0312_001:0706b15": "薩摩訶薩言：「汝應諦聽，我今且說菩薩祕密",
    "T11n0312_001:0706b16": "真實之法。寂慧當知，今我世尊昔於然燈如",
    "T11n0312_001:0706b17": "來法中居菩薩位，從彼佛所得授阿耨多羅",
    "T11n0312_001:0706b18": "三藐三菩提記。從是以來，我常隨逐釋迦菩",
    "T11n0312_001:0706b19": "薩，而是菩薩所有身業曾無異作，亦不見有",
    "T11n0312_001:0706b20": "邪曲之相；語無異作，亦不曾聞虛妄之言；心",
    "T11n0312_001:0706b21": "無異作，亦不曾知愛著之失。隨其身業現威",
    "T11n0312_001:0706b22": "儀相，但為成熟一切有情，不自稱譽。由彼菩",
    "T11n0312_001:0706b23": "薩身威儀相無其邊際，乃至一切有情諸威",
    "T11n0312_001:0706b24": "儀事，悉入菩薩威儀相中，而菩薩不假勤力，",
    "T11n0312_001:0706b25": "亦無發悟安然而住。所謂應以禪定可度者",
    "T11n0312_001:0706b26": "諸有情類，即現禪定而為化度；應以鼓樂絃",
    "T11n0312_001:0706b27": "歌可度者，即現鼓樂絃歌而為化度；應以童",
    "T11n0312_001:0706b28": "男身可度者，即現其身而為化度；應以童女",
    "T11n0312_001:0706b29": "身可度者，即現其身而為化度；應以男子身",
    "T11n0312_001:0706c01": "可度者，即現其身而為化度；應以女人身可",
    "T11n0312_001:0706c02": "度者，即現其身而為化度；應以少年身可度",
    "T11n0312_001:0706c03": "者，即現其身而為化度；應以中年身可度者，",
    "T11n0312_001:0706c04": "即現其身而為化度；應以老年身可度者，即",
    "T11n0312_001:0706c05": "現其身而為化度；應以卑劣身可度者，即現",
    "T11n0312_001:0706c06": "其身而為化度；應以屠膾身可度者，即現其",
    "T11n0312_001:0706c07": "身而為化度；應以瘖瘂身可度者，即現其身",
    "T11n0312_001:0706c08": "而為化度；應以盲聾身可度者，即現其身而",
    "T11n0312_001:0706c09": "為化度；應以三惡趣相及人趣身可度者，即",
    "T11n0312_001:0706c10": "皆現之而為化度；應以天身可度者，即現其",
    "T11n0312_001:0706c11": "身而為化度；應以龍及夜叉、乾闥婆、阿修羅、",
    "T11n0312_001:0706c12": "迦樓羅、緊那羅、摩睺羅伽等身可度者，即皆",
    "T11n0312_001:0706c13": "現之而為化度；應以帝釋身可度者，即現其",
    "T11n0312_001:0706c14": "身而為化度；應以梵王身可度者，即現其身",
    "T11n0312_001:0706c15": "而為化度；應以護世身可度者，即現其身而",
    "T11n0312_001:0706c16": "為化度；應以轉輪王身可度者，即現其身而",
    "T11n0312_001:0706c17": "為化度；應以苾芻、苾芻尼、優婆塞、優婆夷身",
    "T11n0312_001:0706c18": "可度者，即皆現之而為化度；應以聲聞身可",
    "T11n0312_001:0706c19": "度者，即現其身而為化度；應以緣覺身可度",
    "T11n0312_001:0706c20": "者，即現其身而為化度；應以菩薩身可度者，",
    "T11n0312_001:0706c21": "即現其身而為化度；應以如來身可度者，即",
    "T11n0312_001:0706c22": "現其身而為化度；非可現者謂除無色。",
    "T11n0312_001:0706c23": "佛說如來不思議祕密大乘經卷第一"
}