{
    "X10n0252_003:0201b19": "圓覺經類解卷第三本",
    "X10n0252_003:0201b21": "心從凡入聖之差別故當此菩薩請問。",
    "X10n0252_003:0201b22": "大悲世尊為我等輩廣說如是不思議事本所不見",
    "X10n0252_003:0201b23": "本所不聞我等今者蒙佛善誘身心泰然得大饒益。",
    "X10n0252_003:0201b24": "此文發者也廣說如是不思議事此指彌勒章說",
    "X10n0252_003:0201c01": "輪迴及五性不可以心思言議之事也謂名是言",
    "X10n0252_003:0201c02": "語道斷法本無名故言議不及相是心之行處法",
    "X10n0252_003:0201c03": "本無相故心思不及所以云理圓言偏言生理喪",
    "X10n0252_003:0201c04": "法無相想思則亂生尋常佛說諸相法門有染有",
    "X10n0252_003:0201c05": "淨破相法門染淨俱絕此已親覩已親聞畢獨未",
    "X10n0252_003:0201c06": "曾見未曾聞宣說如是頓教大乘染淨二法融通",
    "X10n0252_003:0201c07": "法門也小乘破我空曰小饒益菩薩破二空曰大",
    "X10n0252_003:0201c08": "饒益也。",
    "X10n0252_003:0201c09": "願為諸來一切法眾重宣法王圓滿覺性一切眾生",
    "X10n0252_003:0201c10": "及諸菩薩如來世尊所證所得云何差別令末世眾",
    "X10n0252_003:0201c11": "生聞此聖教隨順開悟漸次能入作是語已五體投",
    "X10n0252_003:0201c12": "地如是三請終而復始。",
    "X10n0252_003:0201c13": "此請問者也重宣法王者前文殊章已說無上法",
    "X10n0252_003:0201c14": "王等今重說也一切眾生者即凡位也說菩薩者",
    "X10n0252_003:0201c15": "即三賢及十聖二位也如來世尊者即果位也此",
    "X10n0252_003:0201c16": "乃請問世尊凡賢聖果所證之法及所得涅槃中",
    "X10n0252_003:0201c17": "云何有差別次第。",
    "X10n0252_003:0201c18": "爾時世尊告清淨慧菩薩言善哉善哉善男子汝等",
    "X10n0252_003:0201c19": "乃能為末世眾生請問如來漸次差別汝今諦聽當",
    "X10n0252_003:0201c20": "為汝說時清淨慧菩薩奉教歡喜及諸大眾默然而",
    "X10n0252_003:0201c21": "聽善男子圓覺自性非性性有循諸性起無取無證",
    "X10n0252_003:0201c22": "於實相中實無菩薩及與眾生。",
    "X10n0252_003:0201c23": "此明圓覺體上無修無證之理圓覺自性非性者",
    "X10n0252_003:0201c24": "謂十方諸佛圓覺自性本體上本無五性及貪愛",
    "X10n0252_003:0202a01": "輪迴差別之性也性有循諸性起者則前差別之",
    "X10n0252_003:0202a02": "性皆有圓覺既有圓覺然圓覺之性有隨緣義而",
    "X10n0252_003:0202a03": "圓覺不守自性能隨諸差別性起遇聲聞人則成",
    "X10n0252_003:0202a04": "聲聞性遇緣覺人則成緣覺性遇菩薩人則成菩",
    "X10n0252_003:0202a05": "薩性遇不定性人則成不定性遇外道則成外道",
    "X10n0252_003:0202a06": "性然此圓覺性中本無取輪迴本無證涅槃又於",
    "X10n0252_003:0202a07": "圓覺真實相中亦本無四聖及六凡所以永嘉云",
    "X10n0252_003:0202a08": "了了見無一物亦無人亦無佛大千沙界海中漚",
    "X10n0252_003:0202a09": "一切聖賢如電拂。",
    "X10n0252_003:0202a10": "何以故菩薩眾生皆是幻化幻化滅故無取證者。",
    "X10n0252_003:0202a11": "此徵釋所以謂以何義故前文說無菩薩及眾生",
    "X10n0252_003:0202a12": "耶良由菩薩與眾生皆是對待之法得有其名亦",
    "X10n0252_003:0202a13": "名幻化不實之相但是約有垢故曰眾生約離垢",
    "X10n0252_003:0202a14": "故曰菩薩到此菩薩與眾生一道拂去故曰幻化",
    "X10n0252_003:0202a15": "滅故既然幻化滅盡於中非唯無取輪迴之眾生",
    "X10n0252_003:0202a16": "亦無取修證之菩薩所以道諸佛眾生其猶影像",
    "X10n0252_003:0202a17": "涅槃生死俱是強名又云凡名聖號皆是假稱殊",
    "X10n0252_003:0202a18": "相劣形並為幻化又云世間名字假稱呼隨順瓶",
    "X10n0252_003:0202a19": "盤與釵釧是知不用憎凡凡是妄立不用愛聖聖",
    "X10n0252_003:0202a20": "是假名若得聖凡情盡自然體露真常。",
    "X10n0252_003:0202a21": "譬如眼根不自見眼性自平等無平等者。",
    "X10n0252_003:0202a22": "此恐未曉前文法說故此舉前文說幻化滅故無",
    "X10n0252_003:0202a23": "取證者有喻似人之眼根而眼只能照見前種種",
    "X10n0252_003:0202a24": "差別之境不能照見自家之眼如刀不自斫指不",
    "X10n0252_003:0202b01": "自觸鏡不自照也若更將自家之眼見有一眼之",
    "X10n0252_003:0202b02": "時却成兩眼然而圓覺性上本平等無二不可以",
    "X10n0252_003:0202b03": "加矣如瓶已滿更不再添佛佛道齊法法平等裏",
    "X10n0252_003:0202b04": "許全超獨脫離相絕名無四聖之高亦無六凡之",
    "X10n0252_003:0202b05": "下所謂是法平等無有高下若於平等性上別生",
    "X10n0252_003:0202b06": "分別之心更覓平等之性便是頭上安頭是也大",
    "X10n0252_003:0202b07": "凡儒釋道三教之書皆有舉法舉喻於舉喻中不",
    "X10n0252_003:0202b08": "過如周易中說近取諸身遠取諸物二義只如彼",
    "X10n0252_003:0202b09": "云近取諸身以乾為首以坤為腹以震為足以巽",
    "X10n0252_003:0202b10": "為服以坎為耳以離為目以艮為鼻以兌為口也",
    "X10n0252_003:0202b11": "遠取諸物者以乾為天以坤為地以震為雷以巽",
    "X10n0252_003:0202b12": "為木心坎為水以離為火以艮為山以兌為澤也",
    "X10n0252_003:0202b13": "又如道經近取諸身者為腹不為目也取諸物者",
    "X10n0252_003:0202b14": "三十輻共一轂也又如莊子云天地一指此即近",
    "X10n0252_003:0202b15": "取諸身萬物一馬此遠取諸物今釋書亦然只如",
    "X10n0252_003:0202b16": "第二普賢章云譬如鑽火兩木相因火出木盡灰",
    "X10n0252_003:0202b17": "飛烟滅者此遠取諸物為喻此譬如眼不自見眼",
    "X10n0252_003:0202b18": "者此近取諸身為喻凡學聖人之書者不可不通",
    "X10n0252_003:0202b19": "此理也。",
    "X10n0252_003:0202b20": "眾生迷倒未能除滅一切幻化於滅未滅妄功用中",
    "X10n0252_003:0202b21": "便顯差別。",
    "X10n0252_003:0202b22": "此明對機說證眾生無迷惑自己顛倒逐物則無",
    "X10n0252_003:0202b23": "有差別之義此迷倒即三細六麤既迷倒之甚不",
    "X10n0252_003:0202b24": "知五蘊十二處十八界一切之法皆是幻化不實",
    "X10n0252_003:0202c01": "執為實有覺前念為非不覺後念此是凡賢聖三",
    "X10n0252_003:0202c02": "位之人也妄功用中者此是聖位中第七地已前",
    "X10n0252_003:0202c03": "菩薩皆是夢中修道謂到此地之後方純作無相",
    "X10n0252_003:0202c04": "觀蓋圓明證悟始知煩惱本無則見能斷智慧功",
    "X10n0252_003:0202c05": "用已是虗幻譬如夢中以藥治病得差窹後則藥",
    "X10n0252_003:0202c06": "病俱無故言妄功用中也。",
    "X10n0252_003:0202c07": "若得如來寂滅隨順實無寂滅及寂滅者。",
    "X10n0252_003:0202c08": "此果位若證得十方諸佛一心寂滅相應無乖之",
    "X10n0252_003:0202c09": "理非獨是不見有所證寂滅之法亦無能證寂滅",
    "X10n0252_003:0202c10": "之人到此謂之二邊不滯能所俱絕一切處滿滿",
    "X10n0252_003:0202c11": "灑灑一切處密密彌綸八極崢嶸大千無處不周",
    "X10n0252_003:0202c12": "無剎不見所以道出頭天外看誰是箇般人此上",
    "X10n0252_003:0202c13": "皆是總標凡賢聖果四位不異下文方是開四位",
    "X10n0252_003:0202c14": "一信位息滅相二賢位息異相三聖位息住相四",
    "X10n0252_003:0202c15": "果位息生相大分與起信四位同也。",
    "X10n0252_003:0202c16": "善男子一切眾生從無始來由妄想我及愛我者曾",
    "X10n0252_003:0202c17": "不自知念念生滅故起增愛耽著五欲。",
    "X10n0252_003:0202c18": "此十信位於中有二初具足貪嗔癡凡夫後十信",
    "X10n0252_003:0202c19": "凡夫今初此一段文乃是未入信位所以有此文",
    "X10n0252_003:0202c20": "者若不約凡迷即無信位故先釋云眾生者指四",
    "X10n0252_003:0202c21": "生九類也由妄想我者此是所執之體及愛我者",
    "X10n0252_003:0202c22": "此是能執之見謂一切眾生九類自從無始曠大",
    "X10n0252_003:0202c23": "劫來因一念不覺妄想錯入父母胞胎被父精母",
    "X10n0252_003:0202c24": "血包褁自己一靈之性三緣和合遂生得此身這",
    "X10n0252_003:0203a01": "箇是所執著底我而今又不知因起所由又於妄",
    "X10n0252_003:0203a02": "想一身之上又生起愛著之見謂這箇是我眼我",
    "X10n0252_003:0203a03": "耳我鼻此是我手我足我身我姓我名一切處不",
    "X10n0252_003:0203a04": "得動著我等爭人我並不曾有一箇於此自覺知",
    "X10n0252_003:0203a05": "十二時中前念續後念後念續前念念念生滅如",
    "X10n0252_003:0203a06": "燈之炎炎如水之涓涓塵勞妄想情狀萬態俱順",
    "X10n0252_003:0203a07": "我則愛違我則憎於一切所耽著色聲香味觸法",
    "X10n0252_003:0203a08": "之五欲也。",
    "X10n0252_003:0203a09": "若遇善友教令開悟。",
    "X10n0252_003:0203a10": "即聞熏也。",
    "X10n0252_003:0203a11": "淨圓覺性。",
    "X10n0252_003:0203a12": "即內熏也本然空寂如鏡明潔物來則現物去則",
    "X10n0252_003:0203a13": "淨了無罣閡祖師道性上本無性為對求人說於",
    "X10n0252_003:0203a14": "法既無得何懷決不決。",
    "X10n0252_003:0203a15": "發明起滅。",
    "X10n0252_003:0203a16": "慧照朗然顯發心性無始妄習一時悟現如窹時",
    "X10n0252_003:0203a17": "覺夢然迷時即起滅妄念是我故妄念不自見於",
    "X10n0252_003:0203a18": "妄念如眼不自見今既開悟心冥真覺不以妄念",
    "X10n0252_003:0203a19": "為我故以冥真之慧照於起滅之念起之與滅念",
    "X10n0252_003:0203a20": "念皆知翻前曾不自知念念生滅。",
    "X10n0252_003:0203a21": "即知此生性自勞慮。",
    "X10n0252_003:0203a22": "即此生滅之心迷性之時性即起滅妄念還自勞",
    "X10n0252_003:0203a23": "役心慮千營萬計念念不停此明息妄隨真然有",
    "X10n0252_003:0203a24": "真則有妄無妄則無真性自勞慮者正在此也張",
    "X10n0252_003:0203b01": "拙秀才參石霜悟道云光明寂照徧河沙凡聖含",
    "X10n0252_003:0203b02": "靈總一家一念不生全體現六根纔動被雲遮斷",
    "X10n0252_003:0203b03": "除煩惱重增病趣向真如亦是邪隨順世緣無罣",
    "X10n0252_003:0203b04": "閡涅槃生死是空華。",
    "X10n0252_003:0203b05": "若復有人勞慮永斷得法界淨即彼淨解為自障礙",
    "X10n0252_003:0203b06": "故於圓覺而不自在此名凡夫隨順覺性。",
    "X10n0252_003:0203b07": "既知生滅之念有害於道遂止絕馳求造作之心",
    "X10n0252_003:0203b08": "因息妄心妄不起處得法界淨法界有二一理法",
    "X10n0252_003:0203b09": "界二事法界若法界淨者於本性之上本來離相",
    "X10n0252_003:0203b10": "絕名無可分別并勞慮六塵之境並皆不生若事",
    "X10n0252_003:0203b11": "法界淨者於五蘊十二所十八界外及山河大地",
    "X10n0252_003:0203b12": "草木叢林諸法當體即空良由心淨則淨心穢則",
    "X10n0252_003:0203b13": "穢古云心虗境寂念起法生水濁波渾潭清月朗",
    "X10n0252_003:0203b14": "然麤念既除得□安淨於安淨持心生愛著作淨",
    "X10n0252_003:0203b15": "見解便被淨解之相自穿了鼻孔非于外有塵境",
    "X10n0252_003:0203b16": "而來撓之故曰自所以於大圓覺無為寂照之中",
    "X10n0252_003:0203b17": "不得縱橫自在古云莫向白雲深所坐切忌寒灰",
    "X10n0252_003:0203b18": "煨殺人此乃是十信凡夫常與本覺之性相應不",
    "X10n0252_003:0203b19": "背之者也。",
    "X10n0252_003:0203b20": "善男子一切菩薩見解為礙雖斷解礙猶住見覺覺",
    "X10n0252_003:0203b21": "礙為礙而不自在此名菩薩未入地者隨順覺性。",
    "X10n0252_003:0203b22": "此十信十行十迴向三十位三賢之人此謂之資",
    "X10n0252_003:0203b23": "粮位然三賢之人見解又高於十信之人遂覺十",
    "X10n0252_003:0203b24": "信之人所見之解是障礙之境於是便斷除著淨",
    "X10n0252_003:0203c01": "之解雖得除淨解猶有能見能覺之心遂住著能",
    "X10n0252_003:0203c02": "覺不知放捨只此能覺之心又是障礙故於圓覺",
    "X10n0252_003:0203c03": "無為寂照之中不得自在此謂之地前菩薩未入",
    "X10n0252_003:0203c04": "初地之人與覺性相應者也。",
    "X10n0252_003:0203c05": "善男子有照有覺俱名障礙是故菩薩。",
    "X10n0252_003:0203c06": "此十聖位也上菩薩有照者指前信位之人淨解",
    "X10n0252_003:0203c07": "有覺者指前賢位之人解見之覺是二皆是障礙",
    "X10n0252_003:0203c08": "之境此謂之悟前二位之人所見皆非只如達磨",
    "X10n0252_003:0203c09": "欲西反之際命弟子各呈己見時有道副出曰如",
    "X10n0252_003:0203c10": "我所見不執文字不離文字而為道用達磨曰汝",
    "X10n0252_003:0203c11": "得吾皮尼總持曰我今所解如慶喜見阿閦佛國",
    "X10n0252_003:0203c12": "一見更不再見達磨曰汝得吾肉道育曰四大本",
    "X10n0252_003:0203c13": "空五陰非有而我見所無一法可得達磨曰汝得",
    "X10n0252_003:0203c14": "吾骨此三大士皆是有照有覺法執未除者也。",
    "X10n0252_003:0203c15": "是故菩薩常覺不住照與照者同時寂滅。",
    "X10n0252_003:0203c16": "常覺者常則常常不變之稱即無分別之智照者",
    "X10n0252_003:0203c17": "即能照智也與照者即所照之境寂滅即空義謂",
    "X10n0252_003:0203c18": "此入地菩薩無分別智不住著能照之智及將照",
    "X10n0252_003:0203c19": "之境能所俱空二執並離所謂從本已來離心緣",
    "X10n0252_003:0203c20": "相離文字相離分別相離能所相此謂之以無緣",
    "X10n0252_003:0203c21": "智緣無緣境以無緣境起無緣智如水投水似空",
    "X10n0252_003:0203c22": "合空了無痕迹何以知之唯識云若時於所緣智",
    "X10n0252_003:0203c23": "都無所得爾時住唯識離二取相故所以盤山云",
    "X10n0252_003:0203c24": "光非照境境亦非存光境俱忘復是何物到此境",
    "X10n0252_003:0204a01": "界風吹不入水洒不著清寥寥白滴滴脫於是非",
    "X10n0252_003:0204a02": "之表本仁和尚謂清鏡云高山頂上無可與道者",
    "X10n0252_003:0204a03": "啗啄如二祖出禮拜了依位而立達磨曰汝得吾",
    "X10n0252_003:0204a04": "髓唯二祖是照與照者同時寂滅者也。",
    "X10n0252_003:0204a05": "譬如有人自斷其首首已斷故無能斷者。",
    "X10n0252_003:0204a06": "此舉喻喻如世人頭未斷之時頭為所也手為能",
    "X10n0252_003:0204a07": "也既自將劒斬斷之時頭為所斷手為能斷自家",
    "X10n0252_003:0204a08": "之頭既以斷了豈更分能斷之手所斷之頭乎決",
    "X10n0252_003:0204a09": "無是理東坡先生云首斷更無能斷者氷消那復",
    "X10n0252_003:0204a10": "更知氷。",
    "X10n0252_003:0204a11": "則以礙心自滅諸礙礙已斷滅無滅礙者。",
    "X10n0252_003:0204a12": "此合也礙心者即能覺礙之覺諸礙者即所覺之",
    "X10n0252_003:0204a13": "礙謂既用能覺之礙心覺去所覺礙之覺心更將",
    "X10n0252_003:0204a14": "能覺之心一時拂去即無能滅礙之心亦是能所",
    "X10n0252_003:0204a15": "俱忘經文從常覺不住至此皆明地上菩薩不住",
    "X10n0252_003:0204a16": "著能證所證也。",
    "X10n0252_003:0204a17": "修多羅教如標月指若復見月了知所標畢竟非月。",
    "X10n0252_003:0204a18": "此下明不住靜也今初標喻梵語修多羅此云契",
    "X10n0252_003:0204a19": "經總目一代時教也疏云夫設言象在於得意無",
    "X10n0252_003:0204a20": "言象而倒惑執言象而迷真故以標月之指喻於",
    "X10n0252_003:0204a21": "言教謂見月須籍指端悟心須依佛教因指見月",
    "X10n0252_003:0204a22": "見月忘指因教詮心悟心忘教存指則失真月執",
    "X10n0252_003:0204a23": "教則失本心肇云善言言者求言所不能言善迹",
    "X10n0252_003:0204a24": "迹者尋迹所不能迹祖云如來一切法除我一切",
    "X10n0252_003:0204b01": "心我無一切心何須一切法佛言我說三乘十二",
    "X10n0252_003:0204b02": "分教如空拳誑小兒如黃葉止啼相似何以知之",
    "X10n0252_003:0204b03": "龐居士云孩兒正啼哭母言來與金捻他黃葉把",
    "X10n0252_003:0204b04": "便即止啼音禪云見人須棄敲門物得□仍忘堠",
    "X10n0252_003:0204b05": "子名大凡未入地之人須假教法修行纔人地見",
    "X10n0252_003:0204b06": "道之後登地證理更不假教法也。",
    "X10n0252_003:0204b07": "一切如來種種言說開示菩薩亦復如是。",
    "X10n0252_003:0204b08": "此法合也謂十方諸佛種種方便種種言說種種",
    "X10n0252_003:0204b09": "譬喻開發教示一切菩薩一切眾生亦如標月之",
    "X10n0252_003:0204b10": "指良由一代時教皆是不得已為眾生方便之故",
    "X10n0252_003:0204b11": "演說詮顯本性若復見性之人了知一切言說畢",
    "X10n0252_003:0204b12": "竟非性自然不復執著文字語言泥著文言經云",
    "X10n0252_003:0204b13": "了法不在言又云拈得鼻孔失却口晦堂云五千",
    "X10n0252_003:0204b14": "文字唯標指用指因觀月在天月落指忘無別事",
    "X10n0252_003:0204b15": "醉眠醒坐但隨緣莊子云筌所以在魚得魚忘筌",
    "X10n0252_003:0204b16": "[(ㄇ@(企止))/弟]之所以在兔得兔忘[(ㄇ@(企止))/弟]言之所以在意得意忘",
    "X10n0252_003:0204b17": "言經云但有言說都無實義不然則載空言以求",
    "X10n0252_003:0204b18": "道則去道之遠矣若將佛祖言教而為奇特者大",
    "X10n0252_003:0204b19": "似猛虎入檻靈鳳投籠有甚快活豈不見洞山云",
    "X10n0252_003:0204b20": "若是上流應不將祖佛言教貼在額頭若貼在額",
    "X10n0252_003:0204b21": "上者如龜負圖自取喪自之兆。",
    "X10n0252_003:0204b22": "此名菩薩已入地者隨順覺性。",
    "X10n0252_003:0204b23": "此結前不住證及不住教此是入地菩薩與覺性",
    "X10n0252_003:0204b24": "相應如此也。",
    "X10n0252_003:0204c01": "善男子一切障礙即究竟覺得念失念無非解脫成",
    "X10n0252_003:0204c02": "法破法皆名涅槃智慧愚癡通為般若菩薩外道所",
    "X10n0252_003:0204c03": "成就法同是菩提無明真如無異境界諸戒定慧及",
    "X10n0252_003:0204c04": "淫怒癡俱是梵行眾生國土同一法性地獄天宮皆",
    "X10n0252_003:0204c05": "為淨土有情無性齊成佛道一切煩惱畢竟解脫。",
    "X10n0252_003:0204c06": "此當等覺妙覺果位也前則十聖之人但只換骨",
    "X10n0252_003:0204c07": "洗膓絕清絕點一向與麼去不解與麼來所謂出",
    "X10n0252_003:0204c08": "得魔界入魔界不得喚作離物遺人頺然吉凶之",
    "X10n0252_003:0204c09": "外打淨潔毯子抱得不哭孩兒才到果位非唯解",
    "X10n0252_003:0204c10": "與麼去亦解與麼來非唯出得魔界抑亦入得魔",
    "X10n0252_003:0204c11": "界到此天堂地獄虎穴魔宮月下風前婬坊酒肆",
    "X10n0252_003:0204c12": "刀山劒樹盡是安身立命之所所以禪宗云飜身",
    "X10n0252_003:0204c13": "魔界轉脚邪途又淨名云不離煩惱而得涅槃天",
    "X10n0252_003:0204c14": "女云不出魔界而入佛界此一段經文共有十對",
    "X10n0252_003:0204c15": "一識知對二成破對三愚智對四邪正對五真妄",
    "X10n0252_003:0204c16": "對六染淨對七依正對八苦樂對九有無對十縛",
    "X10n0252_003:0204c17": "脫對一切障礙即究竟覺者此二句是總總標下",
    "X10n0252_003:0204c18": "十對之別謂到佛位智冥圓覺並無勝劣分別之",
    "X10n0252_003:0204c19": "心所以下十對之法皆同真實一性又若見有障",
    "X10n0252_003:0204c20": "可斷斷已名為覺者此覺非究竟不見有障可斷",
    "X10n0252_003:0204c21": "障礙即覺方名究竟矣得念即智也謂十二時中",
    "X10n0252_003:0204c22": "正念現前之時則前五識遂成成所作智第六意",
    "X10n0252_003:0204c23": "識成妙觀察智第七識成平等性智第八阿賴耶",
    "X10n0252_003:0204c24": "識成大圓鏡智失念者若失正念則四智翻成八",
    "X10n0252_003:0205a01": "識今明念本自空非是無念故皆解脫此謂識智",
    "X10n0252_003:0205a02": "一對也成法者即修行精進也破法者即不修進",
    "X10n0252_003:0205a03": "毀於律儀也又曰眾生緣會曰成緣離曰破緣無",
    "X10n0252_003:0205a04": "自性成破一如此謂成破一對也智慧即智也愚",
    "X10n0252_003:0205a05": "癡即愚也大寶積云癡從分別生分別亦作有癡",
    "X10n0252_003:0205a06": "性與佛性平等無差別此謂之愚智一對也外道",
    "X10n0252_003:0205a07": "即邪也菩薩即正也思益經云住正道者不分別",
    "X10n0252_003:0205a08": "是邪是正古云一念心不生六根總無過此謂邪",
    "X10n0252_003:0205a09": "正一對也無明即妄法也真如即真法也古云迷",
    "X10n0252_003:0205a10": "則真如是妄想悟則妄想是真如此謂真妄一對",
    "X10n0252_003:0205a11": "也戒定慧無漏三學即淨法也婬怒癡三毒即染",
    "X10n0252_003:0205a12": "法也謂三毒本空俱是淨行諸法無行經云貪欲",
    "X10n0252_003:0205a13": "即是道恚癡亦復然如是三事中有無量佛法此",
    "X10n0252_003:0205a14": "謂染淨一對也眾生即正報也國土即依報也涅",
    "X10n0252_003:0205a15": "槃經云我以佛眼徧觀三界有情一切人法悉皆",
    "X10n0252_003:0205a16": "究竟究竟者即法性也此謂之以性融相融相皆",
    "X10n0252_003:0205a17": "性即依正一對也地獄即苦也天宮即樂也若造",
    "X10n0252_003:0205a18": "極惡業就之時身雖所天宮即地獄也若造極善",
    "X10n0252_003:0205a19": "業就之時身雖在地獄即是天宮二業之念由心",
    "X10n0252_003:0205a20": "地獄天宮豈實故云心能作諸佛心能作眾生心",
    "X10n0252_003:0205a21": "能作天堂心能作地獄心異則千差競起心平等",
    "X10n0252_003:0205a22": "則法界坦然心凡則三毒縈纏心聖則六通自在",
    "X10n0252_003:0205a23": "如谷應聲語雄而響厲似鏡鑑像形曲而影凹故",
    "X10n0252_003:0205a24": "知萬行由心一切在我善因終感善緣惡行難逃",
    "X10n0252_003:0205b01": "惡境儻一心不生萬法無咎此謂苦樂一對也有",
    "X10n0252_003:0205b02": "性有三乘性也無性即未曾聞熏教法闡提性也",
    "X10n0252_003:0205b03": "以正眼觀來非唯他日迴心現今已齊成佛道此",
    "X10n0252_003:0205b04": "謂有無一對也煩惱即縛法也解脫即脫法也然",
    "X10n0252_003:0205b05": "煩惱但是依識性上起識性既當體即空煩惱何",
    "X10n0252_003:0205b06": "縛之有智度論云若有人言我當得一切種智是",
    "X10n0252_003:0205b07": "為戲論我當斷一切煩惱是為戲論亦可縛之一",
    "X10n0252_003:0205b08": "字屬六凡脫之一字屬四聖故楞嚴云根塵同源",
    "X10n0252_003:0205b09": "縛脫無二識性虗妄此如空華與此同意此縛脫",
    "X10n0252_003:0205b10": "一對也已上十對名相之境雖異其意不殊何也",
    "X10n0252_003:0205b11": "但以佛證圓覺之心此心更無勝劣取捨由此之",
    "X10n0252_003:0205b12": "故故得一切諸法普同圓妙一一稱性普融無礙",
    "X10n0252_003:0205b13": "所以華嚴到此說事事無礙法界清涼云諸佛與",
    "X10n0252_003:0205b14": "眾生交徹淨土與穢土融通法法皆彼此該收塵",
    "X10n0252_003:0205b15": "塵悉包含世界相即相入無礙圓融具十玄門重",
    "X10n0252_003:0205b16": "重無盡也。",
    "X10n0252_003:0205b17": "法界海慧照了諸相猶如虗空此名如來隨順覺性。",
    "X10n0252_003:0205b18": "上文十對皆明所證之境即無差別之理此則明",
    "X10n0252_003:0205b19": "能觀之心即無分別之智法界即妙覺之用其體",
    "X10n0252_003:0205b20": "用深廣如海故稱海此法喻双舉問十對境上何",
    "X10n0252_003:0205b21": "故得事事無礙今答云良由用離合深廣法界海",
    "X10n0252_003:0205b22": "慧照徹了達前之十對諸境之相皆如夢如幻如",
    "X10n0252_003:0205b23": "泡如影如鏡像如水月如龜毛如兔角如乾城如",
    "X10n0252_003:0205b24": "陰晴如黑白脫體皆空所以心不礙心心境融通",
    "X10n0252_003:0205c01": "理事一致豈不見壽禪師云截瓊枝而寸寸是玉",
    "X10n0252_003:0205c02": "折旃檀而片片皆香又云末後一句始到牢關也",
    "X10n0252_003:0205c03": "此明十方如來入妙覺果位常為覺性相應也上",
    "X10n0252_003:0205c04": "來凡賢聖四位深淺各各不同對文可見。",
    "X10n0252_003:0205c05": "禪教同歸今時學者彼此迷源修心者以經論為",
    "X10n0252_003:0205c06": "別宗講說者以禪門為別法聞談因果修證便推",
    "X10n0252_003:0205c07": "屬經論之家不知修證正是禪門之本事聞說即",
    "X10n0252_003:0205c08": "心即佛便推屬胸臆之禪不知心佛正是經論之",
    "X10n0252_003:0205c09": "本意以參學為戶牗各自開張以禪教為干戈互",
    "X10n0252_003:0205c10": "相攻擊情隨[金*豖]矢而遷變法逐人我以高低是非",
    "X10n0252_003:0205c11": "紛拏莫能辯扸譬如一父而生兩子其一子愛其",
    "X10n0252_003:0205c12": "父右足若左足之子出則其右足之子遂以利刃",
    "X10n0252_003:0205c13": "刺其父左足若右足之子出則其左足之子亦然",
    "X10n0252_003:0205c14": "是二子不知左右之足皆其父之一體今之佛弟",
    "X10n0252_003:0205c15": "子亦然不知禪是佛心教是佛語然諸佛心語必",
    "X10n0252_003:0205c16": "不相違脫會參禪者必不謗教會學教者必不毀",
    "X10n0252_003:0205c17": "禪豈不見子由撰龍井記云禪而不知教是扗所",
    "X10n0252_003:0205c18": "入之門教而不知禪是不識家也辨戈法師於教",
    "X10n0252_003:0205c19": "得禪口說如瀾翻而不失道根心湛如止水德風",
    "X10n0252_003:0205c20": "輙燦然何也只如禪家云禪和子汝未出行脚之",
    "X10n0252_003:0205c21": "時見山只是山見水只是水見柱杖只是柱杖洎",
    "X10n0252_003:0205c22": "手擺脫塵緣擔簦負笈撥草膽風見善知識行脚",
    "X10n0252_003:0205c23": "之後忽然得箇悟門是時見山不是山見水不是",
    "X10n0252_003:0205c24": "水見柱杖不是柱杖直饒到這般田地方是小歇",
    "X10n0252_003:0206a01": "場打淨潔毬子抱不哭孩兒頺然於吉凶之外未",
    "X10n0252_003:0206a02": "解竿頭進步懸崕撒手要得依前似未行脚時相",
    "X10n0252_003:0206a03": "似見山依前是山見水依前是水見柱杖依前是",
    "X10n0252_003:0206a04": "柱杖是法住法位世間相常住不得移易一絲毫",
    "X10n0252_003:0206a05": "許方是七從八橫得大自在無障無礙安樂解脫",
    "X10n0252_003:0206a06": "大歇場也所以禪宗云莫謂胡鬚赤更有赤鬚胡",
    "X10n0252_003:0206a07": "今此經亦有這箇消息只如第一文殊章文云妄",
    "X10n0252_003:0206a08": "認四大為自身相六塵緣影為自心相者此正是",
    "X10n0252_003:0206a09": "禪和子未出行脚之時見山是山見水是水見柱",
    "X10n0252_003:0206a10": "杖是柱杖也其次普眼章云宴坐靜室恒作是念",
    "X10n0252_003:0206a11": "我今此身四大和合所謂髮毛爪齒皮肉筋骨髓",
    "X10n0252_003:0206a12": "腦垢色皆皈於地乃至幻身滅故幻心亦滅幻心",
    "X10n0252_003:0206a13": "滅故幻塵亦滅幻塵滅故幻滅亦滅幻滅滅故非",
    "X10n0252_003:0206a14": "幻不滅者此是行脚之後悟道捉敗內之一身外",
    "X10n0252_003:0206a15": "之萬物一時百雜碎都盡是自己本來面目恁麼",
    "X10n0252_003:0206a16": "時見山不是山見水不是水柱杖不是柱杖也最",
    "X10n0252_003:0206a17": "後經文到此云一切障礙即究竟覺等乃是依前",
    "X10n0252_003:0206a18": "見山是山見水是水見柱杖是柱杖也又如佛印",
    "X10n0252_003:0206a19": "四牛圖表行住坐臥者亦與此經之意符合且第",
    "X10n0252_003:0206a20": "一牛全黑第二牛半白半黑第三牛全白第四牛",
    "X10n0252_003:0206a21": "又成黑頌其一曰初學看牛日牛兒盡力爭愛從",
    "X10n0252_003:0206a22": "荒草去又向坦途行轉鼻繩難拽加鞭恨轉生而",
    "X10n0252_003:0206a23": "教犯苗稼由要及時耕二曰驀地轉頭來胸腰黑",
    "X10n0252_003:0206a24": "漸開出欄差笛引歸晚野歌催見鬪情猶墳逢群",
    "X10n0252_003:0206b01": "目尚擡良由鞭索在心地漸成灰三曰且喜全軀",
    "X10n0252_003:0206b02": "白安眠露地中身心如土木聞見若盲聾一朵雲",
    "X10n0252_003:0206b03": "生谷成團雪墮空皓然無異色不與眾牛同四曰",
    "X10n0252_003:0206b04": "已白仍迴黑還君舊日牛亂山閑放縱千古更無",
    "X10n0252_003:0206b05": "憂渴飲逢飢噉和光亦混流迢迢凡聖外誰敢向",
    "X10n0252_003:0206b06": "前收然此四牛只如妄認四大為自身相等此即",
    "X10n0252_003:0206b07": "黑牛其次普眼章初入我空觀者即半白半黑牛",
    "X10n0252_003:0206b08": "其次證得二空之理見六根清淨六塵清淨乃至",
    "X10n0252_003:0206b09": "內四大依報正報世出間法八萬四千陀羅尼門",
    "X10n0252_003:0206b10": "悉皆清淨此露地白牛到此十對之境混融一致",
    "X10n0252_003:0206b11": "此即最後黑牛是知一心之法窮本極末禪教無",
    "X10n0252_003:0206b12": "異始終一同但以闇證禪人徇文學士自以為肝",
    "X10n0252_003:0206b13": "膽楚越爾嗚呼是說是以息諍不然則轉增後人",
    "X10n0252_003:0206b14": "之病何利益之有哉是宜察焉。",
    "X10n0252_003:0206b15": "善男子但諸菩薩及末世眾生居一切時不起妄念",
    "X10n0252_003:0206b16": "於諸妄心亦不息滅住妄想境不加了知於無了知",
    "X10n0252_003:0206b17": "不辨真實。",
    "X10n0252_003:0206b18": "此忘心頓證也謂前說凡賢聖果地位階降漸次",
    "X10n0252_003:0206b19": "乃就機說有深淺不同又恐後人隨語生執執實",
    "X10n0252_003:0206b20": "有地位定存漸次若如此者則悟入無期故又示",
    "X10n0252_003:0206b21": "之以安心隨順也令人速證圓覺所以永嘉云直",
    "X10n0252_003:0206b22": "截根源佛所印摘葉尋枝我不能也文三初妄心",
    "X10n0252_003:0206b23": "入覺內一指示心文有四節言居一切時不起妄",
    "X10n0252_003:0206b24": "念此第一節於諸妄心亦不息滅此第二節住妄",
    "X10n0252_003:0206c01": "想境不加了知此第三節於無了知不辨真實此",
    "X10n0252_003:0206c02": "第四節世尊到此復告清淨慧菩薩云善男子但",
    "X10n0252_003:0206c03": "諸菩薩及末世眾生居處一切行住坐臥之時不",
    "X10n0252_003:0206c04": "得起妄想之念行時不得起行念住時不得起住",
    "X10n0252_003:0206c05": "時念坐時不得起坐時念臥時不得起臥時念一",
    "X10n0252_003:0206c06": "念不生前後際斷然後於諸妄心亦不息滅何也",
    "X10n0252_003:0206c07": "既知是妄即全妄為真以至舉足下足鳥道無殊",
    "X10n0252_003:0206c08": "坐臥經行莫非去路譬如波外無水前若不止息",
    "X10n0252_003:0206c09": "無量劫來顛倒攀緣分別妄想生死之心者即是",
    "X10n0252_003:0206c10": "著常見此則若更止息真心者又落斷見所以云",
    "X10n0252_003:0206c11": "我師說法常依二諦定有著常定無著斷是故智",
    "X10n0252_003:0206c12": "者不著斷常所以禪宗云死蛇拈得作獰龍糞土",
    "X10n0252_003:0206c13": "握來成至寶也住妄想境不加了知者謂此行住",
    "X10n0252_003:0206c14": "坐臥著衣喫飯妄想境界全是圓覺妙境更不可",
    "X10n0252_003:0206c15": "分別此是生滅畜生餓鬼地獄人天生死凡夫之",
    "X10n0252_003:0206c16": "境界也於無了知不辨真實者謂於無分別了知",
    "X10n0252_003:0206c17": "境界之中亦不辨別此是真實涅槃是諸聖人境",
    "X10n0252_003:0206c18": "界所以道衲僧行履要周旋坐臥經行觸處圓舉",
    "X10n0252_003:0206c19": "步直教千聖外擡眸常在月明前也蓋第一則不",
    "X10n0252_003:0206c20": "起妄第二不滅真第三不作凡見第四不作聖解",
    "X10n0252_003:0206c21": "凡聖俱盡一念不生即是圓明妙覺之心此謂之",
    "X10n0252_003:0206c22": "忘心頓證也亦可一忘妄二忘滅三忘知四忘辨",
    "X10n0252_003:0206c23": "也問此忘心頓證未審就何處耶答只就前凡賢",
    "X10n0252_003:0206c24": "聖果四位之中忘矣若於地位中能忘其差別之",
    "X10n0252_003:0207a01": "相名頓證也亦可行人以此安心於一切法悉得",
    "X10n0252_003:0207a02": "般若現前也。",
    "X10n0252_003:0207a03": "彼諸眾生聞是法門信解受持不生驚畏是則名為",
    "X10n0252_003:0207a04": "隨順覺性。",
    "X10n0252_003:0207a05": "二依法頓入也是法門即忘心頓證法門驚則初",
    "X10n0252_003:0207a06": "心怖則相續心畏則決定心聞則聞慧信解則思",
    "X10n0252_003:0207a07": "慧受持則修慧謂彼當根之眾若聞此方便法門",
    "X10n0252_003:0207a08": "心無疑惑體達領受任持則怛然合道與本覺相",
    "X10n0252_003:0207a09": "應也。",
    "X10n0252_003:0207a10": "善男子汝等當知如是眾生已曾供養百千萬億恒",
    "X10n0252_003:0207a11": "河沙諸佛及大菩薩植眾德本佛說是人名為成就",
    "X10n0252_003:0207a12": "一切種智。",
    "X10n0252_003:0207a13": "此驗果知因也如金剛經曰非於一佛二佛三四",
    "X10n0252_003:0207a14": "五佛而種善根已於無量千萬億佛所種諸善根",
    "X10n0252_003:0207a15": "此謂以今生得聞得信得解之果驗過去曩劫種",
    "X10n0252_003:0207a16": "植善根之所以也。",
    "X10n0252_003:0207a17": "佛說是人名為成就一功種智。",
    "X10n0252_003:0207a18": "此即成佛智然此智有三種一切智道種智一切",
    "X10n0252_003:0207a19": "種智且一切智者即自覺道種智覺他一切種智",
    "X10n0252_003:0207a20": "即覺滿然初即小乘次即菩薩後即佛也。",
    "X10n0252_003:0207a21": "爾時世尊欲重宣此義而說偈言。",
    "X10n0252_003:0207a22": "清淨慧當知圓滿菩提性無取亦無證無菩薩眾生",
    "X10n0252_003:0207a23": "覺與未覺時漸次有差別眾生為解礙菩薩未離覺",
    "X10n0252_003:0207a24": "入地永寂滅不住一切相大覺悉圓滿名為徧隨順",
    "X10n0252_003:0207b01": "末世諸眾生心不生虗妄佛說如是人現世即菩薩",
    "X10n0252_003:0207b02": "供養恒河佛功德已圓滿雖有多方便皆名隨順智。",
    "X10n0252_003:0207b03": "偈中初一偈圓覺無證次二偈就機說證後二偈",
    "X10n0252_003:0207b04": "頓悟圓滿貫前後章意者。",
    "X10n0252_003:0207b05": "第一文殊一章通為上中下三根之人開解第二",
    "X10n0252_003:0207b06": "普賢一章通為上中下三根之人開行第三普賢",
    "X10n0252_003:0207b07": "一章依文殊之解及普賢之行入二空觀兼倣修",
    "X10n0252_003:0207b08": "法界觀既入觀方有疑故有第四剛藏一章發起",
    "X10n0252_003:0207b09": "三疑請問於佛既有疑心推究輪迴根本故有第",
    "X10n0252_003:0207b10": "五彌勒一章請問斷除輪迴根本佛令斷貪愛之",
    "X10n0252_003:0207b11": "心既斷貪愛之後行人到此行解具足必有所證",
    "X10n0252_003:0207b12": "故有第六清淨慧一章。凡賢聖果地位階降",
    "X10n0252_003:0207b13": "掇送行人從凡入聖所以道因解起行因行入觀",
    "X10n0252_003:0207b14": "因觀起疑因疑有斷因斷有證問云行人於普賢",
    "X10n0252_003:0207b15": "章入二空觀證入圓覺成佛否答成佛又難云既",
    "X10n0252_003:0207b16": "入二空觀已成佛了何故更有剛藏之疑情彌勒",
    "X10n0252_003:0207b17": "章之貪愛清淨慧章之地位耶答能所分故謂普",
    "X10n0252_003:0207b18": "賢一章即行人能觀之智剛藏與彌勒二章皆是",
    "X10n0252_003:0207b19": "行人觀中所斷之惑清淨慧一章亦是行人觀中",
    "X10n0252_003:0207b20": "所證之地位是故此三章經文皆是觀中所除之",
    "X10n0252_003:0207b21": "節病病盡只就觀中成佛離觀之外更無別有經",
    "X10n0252_003:0207b22": "文也又難云既是觀中去節病之經何故却於觀",
    "X10n0252_003:0207b23": "後宣說耶答此謂之言不併出文不累書理不頓",
    "X10n0252_003:0207b24": "顯所以在後今威德章者由世尊廣開方便說法",
    "X10n0252_003:0207c01": "度人或有一類上根之人於前六章經文中聞佛",
    "X10n0252_003:0207c02": "開示二空觀行相并斷貪愛輪迴根本及示證入",
    "X10n0252_003:0207c03": "地位階級莫不一時踴躍歡喜悟明心地證入圓",
    "X10n0252_003:0207c04": "覺譬如出廐良駒纔見鞭影而行也其間更有一",
    "X10n0252_003:0207c05": "類上根之人亦於六章經文中聞佛如是開解如",
    "X10n0252_003:0207c06": "是開示觀門如是遣疑斷惑如是證入差別但以",
    "X10n0252_003:0207c07": "根劣執麤不能入二空等觀譬如大寶埋在塵土",
    "X10n0252_003:0207c08": "之中於是威德自在菩薩傷迷救悟接下垂方以",
    "X10n0252_003:0207c09": "此之故遂起請問世尊作何方便救度中根之人",
    "X10n0252_003:0207c10": "故有此章經文又所云別明觀行者此別之一字",
    "X10n0252_003:0207c11": "乃對前通明觀行得名此有二義一則由一類上",
    "X10n0252_003:0207c12": "根之人已依前二空觀門證入畢更不假修三觀",
    "X10n0252_003:0207c13": "諸輪故稱別二則此三觀諸輪各各自別只如三",
    "X10n0252_003:0207c14": "觀或是一人具修三觀或只修一觀或修二觀或",
    "X10n0252_003:0207c15": "單復交絡遂成二十五輪被二十五種人故稱別",
    "X10n0252_003:0207c16": "也於中前二章經三觀修行後二章經兩重除障",
    "X10n0252_003:0207c17": "今威德章即正明三觀行相也。",
    "X10n0252_003:0207c18": "於是威德自在菩薩在大眾中即從座起頂禮佛足",
    "X10n0252_003:0207c19": "右繞三帀長跪叉手而白佛言。",
    "X10n0252_003:0207c20": "言威德者此有二義一約事說二約理說且事說",
    "X10n0252_003:0207c21": "者譬如有人有威故令下畏之有德故令下慕之",
    "X10n0252_003:0207c22": "理說者威字如道如德蓋威即圓覺體德即圓覺",
    "X10n0252_003:0207c23": "用何以知之華嚴法界觀序云甚矣眾生之迷也",
    "X10n0252_003:0207c24": "身反在於心中若大海之一漚耳而不自知有廣",
    "X10n0252_003:0208a01": "大之威神而不能用又道德經云民不畏威則大",
    "X10n0252_003:0208a02": "威至解云小威者死生也大威者道體也由此門",
    "X10n0252_003:0208a03": "三觀成就功用猛利邪魔不能撓妄惑不能侵故",
    "X10n0252_003:0208a04": "表菩薩於圓覺體用中得大自在故曰威德。",
    "X10n0252_003:0208a05": "大悲世尊廣為我等分別如是隨順覺性令諸菩薩",
    "X10n0252_003:0208a06": "覺心光明承佛圓音不因修習而得善利。",
    "X10n0252_003:0208a07": "廣為我等分別如是隨順覺性者此是領前章依",
    "X10n0252_003:0208a08": "凡賢聖果地位漸證之經文也令諸菩薩覺心光",
    "X10n0252_003:0208a09": "明至而得善利者此領前章居一切時不起妄念",
    "X10n0252_003:0208a10": "等忘心頓證之經文也覺心光明者謂前聞佛說",
    "X10n0252_003:0208a11": "漸證頓證法門使一切菩薩了達本覺真心之體",
    "X10n0252_003:0208a12": "於此體上起大光明遍照法界之妙用此之覺心",
    "X10n0252_003:0208a13": "光明顯發者有類楞嚴云如我按指海印發光若",
    "X10n0252_003:0208a14": "就事說即佛手指上有紋印也若理說則表能入",
    "X10n0252_003:0208a15": "之智海印者即表所入之定即體也發光者表於",
    "X10n0252_003:0208a16": "體上起大妙用也承佛圓音承受也圓音者於一",
    "X10n0252_003:0208a17": "音中具一切音謂之圓者此是佛說圓頓之音也",
    "X10n0252_003:0208a18": "不因修習而得善利者謂聞此法門尚更不假三",
    "X10n0252_003:0208a19": "大阿僧祇修行而便克獲成就圓覺勝善利益何",
    "X10n0252_003:0208a20": "況勤而行之者也此謂之不歷化城便躋寶所楞",
    "X10n0252_003:0208a21": "嚴云狂心頓歇歇即菩提勝淨妙心不從人得何",
    "X10n0252_003:0208a22": "藉劬勞肯綮修證。",
    "X10n0252_003:0208a23": "世尊譬如大城外有四門隨方來者非止一路一切",
    "X10n0252_003:0208a24": "菩薩莊嚴佛國及成菩提非一方便惟願世尊廣為",
    "X10n0252_003:0208b01": "我等宣說一切方便漸次并修行人總有幾種令此",
    "X10n0252_003:0208b02": "會菩薩及末世眾生求大乘者速得開悟遊戲如來",
    "X10n0252_003:0208b03": "大寂滅海作是語已五體投地如是三請終於而復",
    "X10n0252_003:0208b04": "始。",
    "X10n0252_003:0208b05": "此中先立理也唯願下乃正請也譬如大城至非",
    "X10n0252_003:0208b06": "止一路此先舉喻也一切菩薩至非一方便此次",
    "X10n0252_003:0208b07": "舉法也大城者喻圓覺也四門者喻行門也何謂",
    "X10n0252_003:0208b08": "之行門即信解行證也只如有一大城欲東門入",
    "X10n0252_003:0208b09": "者當示之以東路欲從西門入者當示之以西路",
    "X10n0252_003:0208b10": "南北亦然今一切菩薩亦復如是於三界之中度",
    "X10n0252_003:0208b11": "脫一切眾生掇送直至無上等正覺莊嚴諸佛國",
    "X10n0252_003:0208b12": "土豈是一方便而能了得此大事因緣然欲從信",
    "X10n0252_003:0208b13": "門入者當示之以信法欲從解門入者當示之以",
    "X10n0252_003:0208b14": "解法行證亦然良由病有千門藥生多品投機隨",
    "X10n0252_003:0208b15": "器不得一同宗鏡云根機莫等樂欲匪同然四門",
    "X10n0252_003:0208b16": "入所雖殊在一真見時無別如獲鳥者羅之一目",
    "X10n0252_003:0208b17": "不可以一目為羅理國者功在一人不可以一人",
    "X10n0252_003:0208b18": "為國此之謂也教中說凡度得一人成佛曰莊嚴",
    "X10n0252_003:0208b19": "者由佛果本具藉因飾成也。",
    "X10n0252_003:0208b20": "爾時世尊告威德自在菩薩言善哉善哉善男子汝",
    "X10n0252_003:0208b21": "等乃能為諸菩薩及末世眾生問於如來如是方便",
    "X10n0252_003:0208b22": "汝今諦聽當為汝說時威德自在菩薩奉教歡喜及",
    "X10n0252_003:0208b23": "諸大眾默然而聽善男子無上妙覺徧諸十方出生",
    "X10n0252_003:0208b24": "如來與一切法同體平等於諸修行實無有二。",
    "X10n0252_003:0208c01": "稱性標本也無上妙覺在東則全東在西則全西",
    "X10n0252_003:0208c02": "南北上下亦然所謂六通四闢糠粃瓦礫小大精",
    "X10n0252_003:0208c03": "麤其運無乎不在所以華嚴云法性徧在一切所",
    "X10n0252_003:0208c04": "一切眾生及國土三世悉在無有餘亦無形相而",
    "X10n0252_003:0208c05": "可得且一切諸佛果上得號為如來者蓋因地莫",
    "X10n0252_003:0208c06": "不因修此妙覺同證此妙覺皆從此妙覺而出也",
    "X10n0252_003:0208c07": "非唯一切如來從此而出乃至五蘊十二所十八",
    "X10n0252_003:0208c08": "界外及山河大地色空明暗一多大小凡聖染淨",
    "X10n0252_003:0208c09": "心境種種諸法亦盡從此妙覺而出也何以知之",
    "X10n0252_003:0208c10": "且如一切眾生於十二時中大開眼見時且道天",
    "X10n0252_003:0208c11": "為誰高地為誰厚山為誰青水為誰碧以至春為",
    "X10n0252_003:0208c12": "誰暄夏為誰熱秋為誰涼冬為誰冷莊子云孰主",
    "X10n0252_003:0208c13": "張是孰維持是孰居無事而行樂是以此推之一",
    "X10n0252_003:0208c14": "切法盡從自己一段光明中發現稱自己之性與",
    "X10n0252_003:0208c15": "自己之性同一真體平等無二無二分無別無斷",
    "X10n0252_003:0208c16": "故一切菩薩若於此中起行修行更無兩箇路皆",
    "X10n0252_003:0208c17": "是修前二空觀門於此觀中莫不破疑斷愛根塵",
    "X10n0252_003:0208c18": "普淨悲智雙行離境離心無能無所前後諸佛皆",
    "X10n0252_003:0208c19": "如是修行豈有二法乎。",
    "X10n0252_003:0208c20": "方便隨順其數無量圓攝所皈循性差別當有三種。",
    "X10n0252_003:0208c21": "此約隨機之行以舉數也若據佛說一代時教法",
    "X10n0252_003:0208c22": "門皆是用方便法宜對機治病其數自有無量無",
    "X10n0252_003:0208c23": "邊卒難窮盡今且圓融收攝循隨此中根眾生之",
    "X10n0252_003:0208c24": "性差別不同者當有三種也良為眾生根性利鈍",
    "X10n0252_003:0209a01": "不同煩惱厚薄沈掉不等隨其機性設教多端若",
    "X10n0252_003:0209a02": "不如此則難為趣入故楞嚴云所說非所應於彼",
    "X10n0252_003:0209a03": "為非說彼彼諸病人良醫為處方今此中根眾生",
    "X10n0252_003:0209a04": "其性雖有萬差而靜幻寂三門一時收盡也。",
    "X10n0252_003:0209a05": "善男子若諸菩薩悟淨圓覺。",
    "X10n0252_003:0209a06": "此下正示三觀初泯相澄神觀中初標本也此乃",
    "X10n0252_003:0209a07": "於前經開解謂若欲入此觀者當須先且了悟自",
    "X10n0252_003:0209a08": "己分上本有靈明圓覺也。",
    "X10n0252_003:0209a09": "以淨覺心取靜為行由澄諸念覺識煩動。",
    "X10n0252_003:0209a10": "此正釋起行也上悟淨圓覺者屬解此以淨覺心",
    "X10n0252_003:0209a11": "取靜為行者屬行有解無行如有目無足有行無",
    "X10n0252_003:0209a12": "解如有足無目單輪隻翼不能飛運既了悟覺性",
    "X10n0252_003:0209a13": "此是行本必須依解而修方為妙行譬如膏明相",
    "X10n0252_003:0209a14": "賴目足更資意謂用了悟清淨本覺真心為本於",
    "X10n0252_003:0209a15": "十二時中一向取靜悄悄地為所行之行禪云一",
    "X10n0252_003:0209a16": "念萬年去古廟香爐去寒灰枯木去一條白練去",
    "X10n0252_003:0209a17": "所以達磨云外息諸緣內心無喘心如墻壁可以",
    "X10n0252_003:0209a18": "入道又寶藏論云夫入道之徑內虗外靜如水澄",
    "X10n0252_003:0209a19": "凝萬象光映其意不沈其心不浮不出入湛寂自",
    "X10n0252_003:0209a20": "如此乃還家捷徑治病神方前來十二時中一向",
    "X10n0252_003:0209a21": "用動底心此之動心是識所以不見識今內澄故",
    "X10n0252_003:0209a22": "息種種攀緣妄念心中纔靜靜即是智以此之故",
    "X10n0252_003:0209a23": "方始覺知無量劫來分別業識前念續後念後念",
    "X10n0252_003:0209a24": "續前念如此煩動元不曾少住也。",
    "X10n0252_003:0209b01": "圓覺經類解卷第三本"
}