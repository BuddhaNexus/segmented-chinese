{
    "X10n0252_003:0201b19": "圓覺經類解卷第三本",
    "X10n0252_003:0201b21": "[0201b21] 心從凡入聖之差別故當此菩薩請問。",
    "X10n0252_003:0201b22": "[0201b22] 大悲世尊為我等輩廣說如是不思議事本所不見",
    "X10n0252_003:0201b23": "本所不聞我等今者蒙佛善誘身心泰然得大饒益。",
    "X10n0252_003:0201b24": "[0201b24] 此文發者也廣說如是不思議事此指彌勒章說",
    "X10n0252_003:0201c01": "輪迴及五性不可以心思言議之事也謂名是言",
    "X10n0252_003:0201c02": "語道斷法本無名故言議不及相是心之行處法",
    "X10n0252_003:0201c03": "本無相故心思不及所以云理圓言偏言生理喪",
    "X10n0252_003:0201c04": "法無相想思則亂生尋常佛說諸相法門有染有",
    "X10n0252_003:0201c05": "淨破相法門染淨俱絕此已親&#x89A9;已親聞畢獨未",
    "X10n0252_003:0201c06": "曾見未曾聞宣說如是頓教大乘染淨二法融通",
    "X10n0252_003:0201c07": "法門也小乘破我空曰小饒益菩薩破二空曰大",
    "X10n0252_003:0201c08": "饒益也。",
    "X10n0252_003:0201c09": "[0201c09] 願為諸來一切法眾重宣法王圓滿覺性一切眾生",
    "X10n0252_003:0201c10": "及諸菩薩如來世尊所證所得云何差別令末世眾",
    "X10n0252_003:0201c11": "生聞此聖教隨順開悟漸次能入作是語已五體投",
    "X10n0252_003:0201c12": "地如是三請終而復始。",
    "X10n0252_003:0201c13": "[0201c13] 此請問者也重宣法王者前文殊章已說無上法",
    "X10n0252_003:0201c14": "王等今重說也一切眾生者即凡位也說菩薩者",
    "X10n0252_003:0201c15": "即三賢及十聖二位也如來世尊者即果位也此",
    "X10n0252_003:0201c16": "乃請問世尊凡賢聖果所證之法及所得涅槃中",
    "X10n0252_003:0201c17": "云何有差別次第。",
    "X10n0252_003:0201c18": "[0201c18] 爾時世尊告清淨慧菩薩言善哉善哉善男子汝等",
    "X10n0252_003:0201c19": "乃能為末世眾生請問如來漸次差別汝今諦聽當",
    "X10n0252_003:0201c20": "為汝說時清淨慧菩薩奉教歡喜及諸大眾默然而",
    "X10n0252_003:0201c21": "聽善男子圓覺自性非性性有循諸性起無取無證",
    "X10n0252_003:0201c22": "於實相中實無菩薩及與眾生。",
    "X10n0252_003:0201c23": "[0201c23] 此明圓覺體上無修無證之理圓覺自性非性者",
    "X10n0252_003:0201c24": "謂十方諸佛圓覺自性本體上本無五性及貪愛",
    "X10n0252_003:0202a01": "輪迴差別之性也性有循諸性起者則前差別之",
    "X10n0252_003:0202a02": "性皆有圓覺既有圓覺然圓覺之性有隨緣義而",
    "X10n0252_003:0202a03": "圓覺不守自性能隨諸差別性起遇聲聞人則成",
    "X10n0252_003:0202a04": "聲聞性遇緣覺人則成緣覺性遇菩薩人則成菩",
    "X10n0252_003:0202a05": "薩性遇不定性人則成不定性遇外道則成外道",
    "X10n0252_003:0202a06": "性然此圓覺性中本無取輪迴本無證涅槃又於",
    "X10n0252_003:0202a07": "圓覺真實相中亦本無四聖及六凡所以永嘉云",
    "X10n0252_003:0202a08": "了了見無一物亦無人亦無佛大千沙界海中漚",
    "X10n0252_003:0202a09": "一切聖賢如電拂。",
    "X10n0252_003:0202a10": "[0202a10] 何以故菩薩眾生皆是幻化幻化滅故無取證者。",
    "X10n0252_003:0202a11": "[0202a11] 此徵釋所以謂以何義故前文說無菩薩及眾生",
    "X10n0252_003:0202a12": "耶良由菩薩與眾生皆是對待之法得有其名亦",
    "X10n0252_003:0202a13": "名幻化不實之相但是約有垢故曰眾生約離垢",
    "X10n0252_003:0202a14": "故曰菩薩到此菩薩與眾生一道拂去故曰幻化",
    "X10n0252_003:0202a15": "滅故既然幻化滅盡於中非唯無取輪迴之眾生",
    "X10n0252_003:0202a16": "亦無取修證之菩薩所以道諸佛眾生其猶影像",
    "X10n0252_003:0202a17": "涅槃生死俱是強名又云凡名聖號皆是假稱殊",
    "X10n0252_003:0202a18": "相劣形並為幻化又云世間名字假稱呼隨順瓶",
    "X10n0252_003:0202a19": "盤與釵釧是知不用憎凡凡是妄立不用愛聖聖",
    "X10n0252_003:0202a20": "是假名若得聖凡情盡自然體露真常。",
    "X10n0252_003:0202a21": "[0202a21] 譬如眼根不自見眼性自平等無平等者。",
    "X10n0252_003:0202a22": "[0202a22] 此恐未曉前文法說故此舉前文說幻化滅故無",
    "X10n0252_003:0202a23": "取證者有喻似人之眼根而眼只能照見前種種",
    "X10n0252_003:0202a24": "差別之境不能照見自家之眼如刀不自斫指不",
    "X10n0252_003:0202b01": "自觸鏡不自照也若更將自家之眼見有一眼之",
    "X10n0252_003:0202b02": "時&#x5374;成兩眼然而圓覺性上本平等無二不可以",
    "X10n0252_003:0202b03": "加矣如瓶已滿更不再添佛佛道齊法法平等裏",
    "X10n0252_003:0202b04": "許全超獨脫離相絕名無四聖之高亦無六凡之",
    "X10n0252_003:0202b05": "下所謂是法平等無有高下若於平等性上別生",
    "X10n0252_003:0202b06": "分別之心更覓平等之性便是頭上安頭是也大",
    "X10n0252_003:0202b07": "凡儒釋道三教之書皆有舉法舉喻於舉喻中不",
    "X10n0252_003:0202b08": "過如周易中說近取諸身遠取諸物二義只如彼",
    "X10n0252_003:0202b09": "云近取諸身以乾為首以坤為腹以震為足以巽",
    "X10n0252_003:0202b10": "為服以坎為耳以離為目以艮為鼻以兌為口也",
    "X10n0252_003:0202b11": "遠取諸物者以乾為天以坤為地以震為雷以巽",
    "X10n0252_003:0202b12": "為木心坎為水以離為火以艮為山以兌為澤也",
    "X10n0252_003:0202b13": "又如道經近取諸身者為腹不為目也取諸物者",
    "X10n0252_003:0202b14": "三十輻共一轂也又如莊子云天地一指此即近",
    "X10n0252_003:0202b15": "取諸身萬物一馬此遠取諸物今釋書亦然只如",
    "X10n0252_003:0202b16": "第二普賢章云譬如鑽火兩木相因火出木盡&#x7070;",
    "X10n0252_003:0202b17": "飛&#x70DF;滅者此遠取諸物為喻此譬如眼不自見眼",
    "X10n0252_003:0202b18": "者此近取諸身為喻凡學聖人之書者不可不通",
    "X10n0252_003:0202b19": "此理也。",
    "X10n0252_003:0202b20": "[0202b20] 眾生迷倒未能除滅一切幻化於滅未滅妄功用中",
    "X10n0252_003:0202b21": "便顯差別。",
    "X10n0252_003:0202b22": "[0202b22] 此明對機說證眾生無迷惑自己顛倒逐物則無",
    "X10n0252_003:0202b23": "有差別之義此迷倒即三細六麤既迷倒之甚不",
    "X10n0252_003:0202b24": "知五蘊十二處十八界一切之法皆是幻化不實",
    "X10n0252_003:0202c01": "執為實有覺前念為非不覺後念此是凡賢聖三",
    "X10n0252_003:0202c02": "位之人也妄功用中者此是聖位中第七地已前",
    "X10n0252_003:0202c03": "菩薩皆是夢中修道謂到此地之後方純作無相",
    "X10n0252_003:0202c04": "觀蓋圓明證悟始知煩惱本無則見能斷智慧功",
    "X10n0252_003:0202c05": "用已是&#x8657;幻譬如夢中以藥治病得差&#x7AB9;後則藥",
    "X10n0252_003:0202c06": "病俱無故言妄功用中也。",
    "X10n0252_003:0202c07": "[0202c07] 若得如來寂滅隨順實無寂滅及寂滅者。",
    "X10n0252_003:0202c08": "[0202c08] 此果位若證得十方諸佛一心寂滅相應無乖之",
    "X10n0252_003:0202c09": "理非獨是不見有所證寂滅之法亦無能證寂滅",
    "X10n0252_003:0202c10": "之人到此謂之二邊不滯能所俱絕一切處滿滿",
    "X10n0252_003:0202c11": "灑灑一切處密密彌綸八極崢嶸大千無處不周",
    "X10n0252_003:0202c12": "無剎不見所以道出頭天外看誰是箇般人此上",
    "X10n0252_003:0202c13": "皆是總標凡賢聖果四位不異下文方是開四位",
    "X10n0252_003:0202c14": "一信位息滅相二賢位息異相三聖位息住相四",
    "X10n0252_003:0202c15": "果位息生相大分與起信四位同也。",
    "X10n0252_003:0202c16": "[0202c16] 善男子一切眾生從無始來由妄想我及愛我者曾",
    "X10n0252_003:0202c17": "不自知念念生滅故起增愛耽著五欲。",
    "X10n0252_003:0202c18": "[0202c18] 此十信位於中有二初具足貪嗔癡凡夫後十信",
    "X10n0252_003:0202c19": "凡夫今初此一段文乃是未入信位所以有此文",
    "X10n0252_003:0202c20": "者若不約凡迷即無信位故先釋云眾生者指四",
    "X10n0252_003:0202c21": "生九類也由妄想我者此是所執之體及愛我者",
    "X10n0252_003:0202c22": "此是能執之見謂一切眾生九類自從無始曠大",
    "X10n0252_003:0202c23": "劫來因一念不覺妄想錯入父母胞胎被父精母",
    "X10n0252_003:0202c24": "血包褁自己一靈之性三緣和合遂生得此身這",
    "X10n0252_003:0203a01": "箇是所執著底我而今又不知因起所由又於妄",
    "X10n0252_003:0203a02": "想一身之上又生起愛著之見謂這箇是我眼我",
    "X10n0252_003:0203a03": "耳我鼻此是我手我足我身我姓我名一切處不",
    "X10n0252_003:0203a04": "得動著我等爭人我並不曾有一箇於此自覺知",
    "X10n0252_003:0203a05": "十二時中前念續後念後念續前念念念生滅如",
    "X10n0252_003:0203a06": "燈之炎炎如水之涓涓塵勞妄想情狀萬態俱順",
    "X10n0252_003:0203a07": "我則愛違我則憎於一切所耽著色聲香味觸法",
    "X10n0252_003:0203a08": "之五欲也。",
    "X10n0252_003:0203a09": "[0203a09] 若遇善友教令開悟。",
    "X10n0252_003:0203a10": "[0203a10] 即聞熏也。",
    "X10n0252_003:0203a11": "[0203a11] 淨圓覺性。",
    "X10n0252_003:0203a12": "[0203a12] 即內熏也本然空寂如鏡明潔物來則現物去則",
    "X10n0252_003:0203a13": "淨了無罣閡祖師道性上本無性為對求人說於",
    "X10n0252_003:0203a14": "法既無得何懷決不決。",
    "X10n0252_003:0203a15": "[0203a15] 發明起滅。",
    "X10n0252_003:0203a16": "[0203a16] 慧照朗然顯發心性無始妄習一時悟現如&#x7AB9;時",
    "X10n0252_003:0203a17": "覺夢然迷時即起滅妄念是我故妄念不自見於",
    "X10n0252_003:0203a18": "妄念如眼不自見今既開悟心冥真覺不以妄念",
    "X10n0252_003:0203a19": "為我故以冥真之慧照於起滅之念起之與滅念",
    "X10n0252_003:0203a20": "念皆知翻前曾不自知念念生滅。",
    "X10n0252_003:0203a21": "[0203a21] 即知此生性自勞慮。",
    "X10n0252_003:0203a22": "[0203a22] 即此生滅之心迷性之時性即起滅妄念還自勞",
    "X10n0252_003:0203a23": "役心慮千營萬計念念不停此明息妄隨真然有",
    "X10n0252_003:0203a24": "真則有妄無妄則無真性自勞慮者正在此也張",
    "X10n0252_003:0203b01": "拙秀才參石霜悟道云光明寂照&#x5FA7;河沙凡聖含",
    "X10n0252_003:0203b02": "靈總一家一念不生全體現六根纔動被雲遮斷",
    "X10n0252_003:0203b03": "除煩惱重增病趣向真如亦是邪隨順世緣無罣",
    "X10n0252_003:0203b04": "閡涅槃生死是空華。",
    "X10n0252_003:0203b05": "[0203b05] 若復有人勞慮永斷得法界淨即彼淨解為自障礙",
    "X10n0252_003:0203b06": "故於圓覺而不自在此名凡夫隨順覺性。",
    "X10n0252_003:0203b07": "[0203b07] 既知生滅之念有害於道遂止絕馳求造作之心",
    "X10n0252_003:0203b08": "因息妄心妄不起處得法界淨法界有二一理法",
    "X10n0252_003:0203b09": "界二事法界若法界淨者於本性之上本來離相",
    "X10n0252_003:0203b10": "絕名無可分別并勞慮六塵之境並皆不生若事",
    "X10n0252_003:0203b11": "法界淨者於五蘊十二所十八界外及山河大地",
    "X10n0252_003:0203b12": "草木叢林諸法當體即空良由心淨則淨心穢則",
    "X10n0252_003:0203b13": "穢古云心&#x8657;境寂念起法生水濁波渾潭清月朗",
    "X10n0252_003:0203b14": "然麤念既除得□安淨於安淨持心生愛著作淨",
    "X10n0252_003:0203b15": "見解便被淨解之相自穿了鼻孔非于外有塵境",
    "X10n0252_003:0203b16": "而來撓之故曰自所以於大圓覺無為寂照之中",
    "X10n0252_003:0203b17": "不得縱橫自在古云莫向白雲深所坐切忌寒&#x7070;",
    "X10n0252_003:0203b18": "煨殺人此乃是十信凡夫常與本覺之性相應不",
    "X10n0252_003:0203b19": "背之者也。",
    "X10n0252_003:0203b20": "[0203b20] 善男子一切菩薩見解為礙雖斷解礙猶住見覺覺",
    "X10n0252_003:0203b21": "礙為礙而不自在此名菩薩未入地者隨順覺性。",
    "X10n0252_003:0203b22": "[0203b22] 此十信十行十迴向三十位三賢之人此謂之資",
    "X10n0252_003:0203b23": "&#x7CAE;位然三賢之人見解又高於十信之人遂覺十",
    "X10n0252_003:0203b24": "信之人所見之解是障礙之境於是便斷除著淨",
    "X10n0252_003:0203c01": "之解雖得除淨解猶有能見能覺之心遂住著能",
    "X10n0252_003:0203c02": "覺不知放捨只此能覺之心又是障礙故於圓覺",
    "X10n0252_003:0203c03": "無為寂照之中不得自在此謂之地前菩薩未入",
    "X10n0252_003:0203c04": "初地之人與覺性相應者也。",
    "X10n0252_003:0203c05": "[0203c05] 善男子有照有覺俱名障礙是故菩薩。",
    "X10n0252_003:0203c06": "[0203c06] 此十聖位也上菩薩有照者指前信位之人淨解",
    "X10n0252_003:0203c07": "有覺者指前賢位之人解見之覺是二皆是障礙",
    "X10n0252_003:0203c08": "之境此謂之悟前二位之人所見皆非只如達磨",
    "X10n0252_003:0203c09": "欲西反之際命弟子各呈己見時有道副出曰如",
    "X10n0252_003:0203c10": "我所見不執文字不離文字而為道用達磨曰汝",
    "X10n0252_003:0203c11": "得吾皮尼總持曰我今所解如慶喜見阿&#x95A6;佛國",
    "X10n0252_003:0203c12": "一見更不再見達磨曰汝得吾肉道育曰四大本",
    "X10n0252_003:0203c13": "空五陰非有而我見所無一法可得達磨曰汝得",
    "X10n0252_003:0203c14": "吾骨此三大士皆是有照有覺法執未除者也。",
    "X10n0252_003:0203c15": "[0203c15] 是故菩薩常覺不住照與照者同時寂滅。",
    "X10n0252_003:0203c16": "[0203c16] 常覺者常則常常不變之稱即無分別之智照者",
    "X10n0252_003:0203c17": "即能照智也與照者即所照之境寂滅即空義謂",
    "X10n0252_003:0203c18": "此入地菩薩無分別智不住著能照之智及將照",
    "X10n0252_003:0203c19": "之境能所俱空二執並離所謂從本已來離心緣",
    "X10n0252_003:0203c20": "相離文字相離分別相離能所相此謂之以無緣",
    "X10n0252_003:0203c21": "智緣無緣境以無緣境起無緣智如水投水似空",
    "X10n0252_003:0203c22": "合空了無痕&#x8FF9;何以知之唯識云若時於所緣智",
    "X10n0252_003:0203c23": "都無所得爾時住唯識離二取相故所以盤山云",
    "X10n0252_003:0203c24": "光非照境境亦非存光境俱忘復是何物到此境",
    "X10n0252_003:0204a01": "界風吹不入水洒不著清寥寥白滴滴脫於是非",
    "X10n0252_003:0204a02": "之表本仁和尚謂清鏡云高山頂上無可與道者",
    "X10n0252_003:0204a03": "啗啄如二祖出禮拜了依位而立達磨曰汝得吾",
    "X10n0252_003:0204a04": "髓唯二祖是照與照者同時寂滅者也。",
    "X10n0252_003:0204a05": "[0204a05] 譬如有人自斷其首首已斷故無能斷者。",
    "X10n0252_003:0204a06": "[0204a06] 此舉喻喻如世人頭未斷之時頭為所也手為能",
    "X10n0252_003:0204a07": "也既自將&#x5292;斬斷之時頭為所斷手為能斷自家",
    "X10n0252_003:0204a08": "之頭既以斷了豈更分能斷之手所斷之頭乎決",
    "X10n0252_003:0204a09": "無是理東坡先生云首斷更無能斷者&#x6C37;消那復",
    "X10n0252_003:0204a10": "更知&#x6C37;。",
    "X10n0252_003:0204a11": "[0204a11] 則以礙心自滅諸礙礙已斷滅無滅礙者。",
    "X10n0252_003:0204a12": "[0204a12] 此合也礙心者即能覺礙之覺諸礙者即所覺之",
    "X10n0252_003:0204a13": "礙謂既用能覺之礙心覺去所覺礙之覺心更將",
    "X10n0252_003:0204a14": "能覺之心一時拂去即無能滅礙之心亦是能所",
    "X10n0252_003:0204a15": "俱忘經文從常覺不住至此皆明地上菩薩不住",
    "X10n0252_003:0204a16": "著能證所證也。",
    "X10n0252_003:0204a17": "[0204a17] 修多羅教如標月指若復見月了知所標畢竟非月。",
    "X10n0252_003:0204a18": "[0204a18] 此下明不住靜也今初標喻梵語修多羅此云契",
    "X10n0252_003:0204a19": "經總目一代時教也疏云夫設言象在於得意無",
    "X10n0252_003:0204a20": "言象而倒惑執言象而迷真故以標月之指喻於",
    "X10n0252_003:0204a21": "言教謂見月須籍指端悟心須依佛教因指見月",
    "X10n0252_003:0204a22": "見月忘指因教詮心悟心忘教存指則失真月執",
    "X10n0252_003:0204a23": "教則失本心肇云善言言者求言所不能言善&#x8FF9;",
    "X10n0252_003:0204a24": "&#x8FF9;者尋&#x8FF9;所不能&#x8FF9;祖云如來一切法除我一切",
    "X10n0252_003:0204b01": "心我無一切心何須一切法佛言我說三乘十二",
    "X10n0252_003:0204b02": "分教如空拳誑小兒如黃葉止啼相似何以知之",
    "X10n0252_003:0204b03": "龐居士云孩兒正啼哭母言來與金捻他黃葉把",
    "X10n0252_003:0204b04": "便即止啼音禪云見人須棄敲門物得□仍忘堠",
    "X10n0252_003:0204b05": "子名大凡未入地之人須假教法修行纔人地見",
    "X10n0252_003:0204b06": "道之後登地證理更不假教法也。",
    "X10n0252_003:0204b07": "[0204b07] 一切如來種種言說開示菩薩亦復如是。",
    "X10n0252_003:0204b08": "[0204b08] 此法合也謂十方諸佛種種方便種種言說種種",
    "X10n0252_003:0204b09": "譬喻開發教示一切菩薩一切眾生亦如標月之",
    "X10n0252_003:0204b10": "指良由一代時教皆是不得已為眾生方便之故",
    "X10n0252_003:0204b11": "演說詮顯本性若復見性之人了知一切言說畢",
    "X10n0252_003:0204b12": "竟非性自然不復執著文字語言泥著文言經云",
    "X10n0252_003:0204b13": "了法不在言又云拈得鼻孔失&#x5374;口晦堂云五千",
    "X10n0252_003:0204b14": "文字唯標指用指因觀月在天月落指忘無別事",
    "X10n0252_003:0204b15": "醉眠醒坐但隨緣莊子云筌所以在魚得魚忘筌",
    "X10n0252_003:0204b16": "&#x7F64;之所以在兔得兔忘&#x7F64;言之所以在意得意忘",
    "X10n0252_003:0204b17": "言經云但有言說都無實義不然則載空言以求",
    "X10n0252_003:0204b18": "道則去道之遠矣若將佛祖言教而為奇特者大",
    "X10n0252_003:0204b19": "似猛虎入檻靈鳳投籠有甚快活豈不見洞山云",
    "X10n0252_003:0204b20": "若是上流應不將祖佛言教貼在額頭若貼在額",
    "X10n0252_003:0204b21": "上者如龜負圖自取喪自之兆。",
    "X10n0252_003:0204b22": "[0204b22] 此名菩薩已入地者隨順覺性。",
    "X10n0252_003:0204b23": "[0204b23] 此結前不住證及不住教此是入地菩薩與覺性",
    "X10n0252_003:0204b24": "相應如此也。",
    "X10n0252_003:0204c01": "[0204c01] 善男子一切障礙即究竟覺得念失念無非解脫成",
    "X10n0252_003:0204c02": "法破法皆名涅槃智慧愚癡通為般若菩薩外道所",
    "X10n0252_003:0204c03": "成就法同是菩提無明真如無異境界諸戒定慧及",
    "X10n0252_003:0204c04": "淫怒癡俱是梵行眾生國土同一法性地獄天宮皆",
    "X10n0252_003:0204c05": "為淨土有情無性齊成佛道一切煩惱畢竟解脫。",
    "X10n0252_003:0204c06": "[0204c06] 此當等覺妙覺果位也前則十聖之人但只換骨",
    "X10n0252_003:0204c07": "洗&#x8193;絕清絕點一向與麼去不解與麼來所謂出",
    "X10n0252_003:0204c08": "得魔界入魔界不得喚作離物遺人&#x983A;然吉凶之",
    "X10n0252_003:0204c09": "外打淨潔毯子抱得不哭孩兒才到果位非唯解",
    "X10n0252_003:0204c10": "與麼去亦解與麼來非唯出得魔界抑亦入得魔",
    "X10n0252_003:0204c11": "界到此天堂地獄虎穴魔宮月下風前婬坊酒肆",
    "X10n0252_003:0204c12": "刀山&#x5292;樹盡是安身立命之所所以禪宗云&#x98DC;身",
    "X10n0252_003:0204c13": "魔界轉&#x811A;邪途又淨名云不離煩惱而得涅槃天",
    "X10n0252_003:0204c14": "女云不出魔界而入佛界此一段經文共有十對",
    "X10n0252_003:0204c15": "一識知對二成破對三愚智對四邪正對五真妄",
    "X10n0252_003:0204c16": "對六染淨對七依正對八苦樂對九有無對十縛",
    "X10n0252_003:0204c17": "脫對一切障礙即究竟覺者此二句是總總標下",
    "X10n0252_003:0204c18": "十對之別謂到佛位智冥圓覺並無勝劣分別之",
    "X10n0252_003:0204c19": "心所以下十對之法皆同真實一性又若見有障",
    "X10n0252_003:0204c20": "可斷斷已名為覺者此覺非究竟不見有障可斷",
    "X10n0252_003:0204c21": "障礙即覺方名究竟矣得念即智也謂十二時中",
    "X10n0252_003:0204c22": "正念現前之時則前五識遂成成所作智第六意",
    "X10n0252_003:0204c23": "識成妙觀察智第七識成平等性智第八阿賴耶",
    "X10n0252_003:0204c24": "識成大圓鏡智失念者若失正念則四智翻成八",
    "X10n0252_003:0205a01": "識今明念本自空非是無念故皆解脫此謂識智",
    "X10n0252_003:0205a02": "一對也成法者即修行精進也破法者即不修進",
    "X10n0252_003:0205a03": "毀於律儀也又曰眾生緣會曰成緣離曰破緣無",
    "X10n0252_003:0205a04": "自性成破一如此謂成破一對也智慧即智也愚",
    "X10n0252_003:0205a05": "癡即愚也大寶積云癡從分別生分別亦作有癡",
    "X10n0252_003:0205a06": "性與佛性平等無差別此謂之愚智一對也外道",
    "X10n0252_003:0205a07": "即邪也菩薩即正也思益經云住正道者不分別",
    "X10n0252_003:0205a08": "是邪是正古云一念心不生六根總無過此謂邪",
    "X10n0252_003:0205a09": "正一對也無明即妄法也真如即真法也古云迷",
    "X10n0252_003:0205a10": "則真如是妄想悟則妄想是真如此謂真妄一對",
    "X10n0252_003:0205a11": "也戒定慧無漏三學即淨法也婬怒癡三毒即染",
    "X10n0252_003:0205a12": "法也謂三毒本空俱是淨行諸法無行經云貪欲",
    "X10n0252_003:0205a13": "即是道恚癡亦復然如是三事中有無量佛法此",
    "X10n0252_003:0205a14": "謂染淨一對也眾生即正報也國土即依報也涅",
    "X10n0252_003:0205a15": "槃經云我以佛眼&#x5FA7;觀三界有情一切人法悉皆",
    "X10n0252_003:0205a16": "究竟究竟者即法性也此謂之以性融相融相皆",
    "X10n0252_003:0205a17": "性即依正一對也地獄即苦也天宮即樂也若造",
    "X10n0252_003:0205a18": "極惡業就之時身雖所天宮即地獄也若造極善",
    "X10n0252_003:0205a19": "業就之時身雖在地獄即是天宮二業之念由心",
    "X10n0252_003:0205a20": "地獄天宮豈實故云心能作諸佛心能作眾生心",
    "X10n0252_003:0205a21": "能作天堂心能作地獄心異則千差競起心平等",
    "X10n0252_003:0205a22": "則法界坦然心凡則三毒縈纏心聖則六通自在",
    "X10n0252_003:0205a23": "如谷應聲語雄而響厲似鏡鑑像形曲而影凹故",
    "X10n0252_003:0205a24": "知萬行由心一切在我善因終感善緣惡行難逃",
    "X10n0252_003:0205b01": "惡境儻一心不生萬法無咎此謂苦樂一對也有",
    "X10n0252_003:0205b02": "性有三乘性也無性即未曾聞熏教法闡提性也",
    "X10n0252_003:0205b03": "以正眼觀來非唯他日迴心現今已齊成佛道此",
    "X10n0252_003:0205b04": "謂有無一對也煩惱即縛法也解脫即脫法也然",
    "X10n0252_003:0205b05": "煩惱但是依識性上起識性既當體即空煩惱何",
    "X10n0252_003:0205b06": "縛之有智度論云若有人言我當得一切種智是",
    "X10n0252_003:0205b07": "為戲論我當斷一切煩惱是為戲論亦可縛之一",
    "X10n0252_003:0205b08": "字屬六凡脫之一字屬四聖故楞嚴云根塵同源",
    "X10n0252_003:0205b09": "縛脫無二識性&#x8657;妄此如空華與此同意此縛脫",
    "X10n0252_003:0205b10": "一對也已上十對名相之境雖異其意不殊何也",
    "X10n0252_003:0205b11": "但以佛證圓覺之心此心更無勝劣取捨由此之",
    "X10n0252_003:0205b12": "故故得一切諸法普同圓妙一一稱性普融無礙",
    "X10n0252_003:0205b13": "所以華嚴到此說事事無礙法界清涼云諸佛與",
    "X10n0252_003:0205b14": "眾生交徹淨土與穢土融通法法皆彼此該收塵",
    "X10n0252_003:0205b15": "塵悉包含世界相即相入無礙圓融具十玄門重",
    "X10n0252_003:0205b16": "重無盡也。",
    "X10n0252_003:0205b17": "[0205b17] 法界海慧照了諸相猶如&#x8657;空此名如來隨順覺性。",
    "X10n0252_003:0205b18": "[0205b18] 上文十對皆明所證之境即無差別之理此則明",
    "X10n0252_003:0205b19": "能觀之心即無分別之智法界即妙覺之用其體",
    "X10n0252_003:0205b20": "用深廣如海故稱海此法喻&#x53CC;舉問十對境上何",
    "X10n0252_003:0205b21": "故得事事無礙今答云良由用離合深廣法界海",
    "X10n0252_003:0205b22": "慧照徹了達前之十對諸境之相皆如夢如幻如",
    "X10n0252_003:0205b23": "泡如影如鏡像如水月如龜毛如兔角如乾城如",
    "X10n0252_003:0205b24": "陰晴如黑白脫體皆空所以心不礙心心境融通",
    "X10n0252_003:0205c01": "理事一致豈不見壽禪師云截瓊枝而寸寸是玉",
    "X10n0252_003:0205c02": "折旃檀而片片皆香又云末後一句始到牢關也",
    "X10n0252_003:0205c03": "此明十方如來入妙覺果位常為覺性相應也上",
    "X10n0252_003:0205c04": "來凡賢聖四位深淺各各不同對文可見。",
    "X10n0252_003:0205c05": "[0205c05] 禪教同歸今時學者彼此迷源修心者以經論為",
    "X10n0252_003:0205c06": "別宗講說者以禪門為別法聞談因果修證便推",
    "X10n0252_003:0205c07": "屬經論之家不知修證正是禪門之本事聞說即",
    "X10n0252_003:0205c08": "心即佛便推屬胸臆之禪不知心佛正是經論之",
    "X10n0252_003:0205c09": "本意以參學為戶&#x7257;各自開張以禪教為干戈互",
    "X10n0252_003:0205c10": "相攻擊情隨[金*豖]矢而遷變法逐人我以高低是非",
    "X10n0252_003:0205c11": "紛拏莫能辯&#x6278;譬如一父而生兩子其一子愛其",
    "X10n0252_003:0205c12": "父右足若左足之子出則其右足之子遂以利刃",
    "X10n0252_003:0205c13": "刺其父左足若右足之子出則其左足之子亦然",
    "X10n0252_003:0205c14": "是二子不知左右之足皆其父之一體今之佛弟",
    "X10n0252_003:0205c15": "子亦然不知禪是佛心教是佛語然諸佛心語必",
    "X10n0252_003:0205c16": "不相違脫會參禪者必不謗教會學教者必不毀",
    "X10n0252_003:0205c17": "禪豈不見子由撰龍井記云禪而不知教是&#x6257;所",
    "X10n0252_003:0205c18": "入之門教而不知禪是不識家也辨戈法師於教",
    "X10n0252_003:0205c19": "得禪口說如瀾翻而不失道根心湛如止水德風",
    "X10n0252_003:0205c20": "&#x8F19;燦然何也只如禪家云禪和子汝未出行&#x811A;之",
    "X10n0252_003:0205c21": "時見山只是山見水只是水見柱杖只是柱杖洎",
    "X10n0252_003:0205c22": "手擺脫塵緣擔簦負笈撥草膽風見善知識行&#x811A;",
    "X10n0252_003:0205c23": "之後忽然得箇悟門是時見山不是山見水不是",
    "X10n0252_003:0205c24": "水見柱杖不是柱杖直饒到這般田地方是小歇",
    "X10n0252_003:0206a01": "場打淨潔毬子抱不哭孩兒&#x983A;然於吉凶之外未",
    "X10n0252_003:0206a02": "解竿頭進步懸&#x5D15;撒手要得依前似未行&#x811A;時相",
    "X10n0252_003:0206a03": "似見山依前是山見水依前是水見柱杖依前是",
    "X10n0252_003:0206a04": "柱杖是法住法位世間相常住不得移易一絲毫",
    "X10n0252_003:0206a05": "許方是七從八橫得大自在無障無礙安樂解脫",
    "X10n0252_003:0206a06": "大歇場也所以禪宗云莫謂胡鬚赤更有赤鬚胡",
    "X10n0252_003:0206a07": "今此經亦有這箇消息只如第一文殊章文云妄",
    "X10n0252_003:0206a08": "認四大為自身相六塵緣影為自心相者此正是",
    "X10n0252_003:0206a09": "禪和子未出行&#x811A;之時見山是山見水是水見柱",
    "X10n0252_003:0206a10": "杖是柱杖也其次普眼章云宴坐靜室恒作是念",
    "X10n0252_003:0206a11": "我今此身四大和合所謂髮毛爪齒皮肉筋骨髓",
    "X10n0252_003:0206a12": "腦垢色皆皈於地乃至幻身滅故幻心亦滅幻心",
    "X10n0252_003:0206a13": "滅故幻塵亦滅幻塵滅故幻滅亦滅幻滅滅故非",
    "X10n0252_003:0206a14": "幻不滅者此是行&#x811A;之後悟道捉敗內之一身外",
    "X10n0252_003:0206a15": "之萬物一時百雜碎都盡是自己本來面目恁麼",
    "X10n0252_003:0206a16": "時見山不是山見水不是水柱杖不是柱杖也最",
    "X10n0252_003:0206a17": "後經文到此云一切障礙即究竟覺等乃是依前",
    "X10n0252_003:0206a18": "見山是山見水是水見柱杖是柱杖也又如佛印",
    "X10n0252_003:0206a19": "四牛圖表行住坐臥者亦與此經之意符合且第",
    "X10n0252_003:0206a20": "一牛全黑第二牛半白半黑第三牛全白第四牛",
    "X10n0252_003:0206a21": "又成黑頌其一曰初學看牛日牛兒盡力爭愛從",
    "X10n0252_003:0206a22": "荒草去又向坦途行轉鼻繩難拽加鞭恨轉生而",
    "X10n0252_003:0206a23": "教犯苗稼由要及時耕二曰驀地轉頭來胸腰黑",
    "X10n0252_003:0206a24": "漸開出欄差笛引歸晚野歌催見&#x9B2A;情猶墳逢群",
    "X10n0252_003:0206b01": "目尚&#x64E1;良由鞭索在心地漸成&#x7070;三曰且喜全軀",
    "X10n0252_003:0206b02": "白安眠露地中身心如土木聞見若盲聾一朵雲",
    "X10n0252_003:0206b03": "生谷成團雪墮空皓然無異色不與眾牛同四曰",
    "X10n0252_003:0206b04": "已白仍迴黑還君舊日牛亂山閑放縱千古更無",
    "X10n0252_003:0206b05": "憂渴飲逢飢噉和光亦混流迢迢凡聖外誰敢向",
    "X10n0252_003:0206b06": "前收然此四牛只如妄認四大為自身相等此即",
    "X10n0252_003:0206b07": "黑牛其次普眼章初入我空觀者即半白半黑牛",
    "X10n0252_003:0206b08": "其次證得二空之理見六根清淨六塵清淨乃至",
    "X10n0252_003:0206b09": "內四大依報正報世出間法八萬四千陀羅尼門",
    "X10n0252_003:0206b10": "悉皆清淨此露地白牛到此十對之境混融一致",
    "X10n0252_003:0206b11": "此即最後黑牛是知一心之法窮本極末禪教無",
    "X10n0252_003:0206b12": "異始終一同但以闇證禪人徇文學士自以為肝",
    "X10n0252_003:0206b13": "膽楚越爾嗚呼是說是以息諍不然則轉增後人",
    "X10n0252_003:0206b14": "之病何利益之有哉是宜察焉。",
    "X10n0252_003:0206b15": "[0206b15] 善男子但諸菩薩及末世眾生居一切時不起妄念",
    "X10n0252_003:0206b16": "於諸妄心亦不息滅住妄想境不加了知於無了知",
    "X10n0252_003:0206b17": "不辨真實。",
    "X10n0252_003:0206b18": "[0206b18] 此忘心頓證也謂前說凡賢聖果地位階降漸次",
    "X10n0252_003:0206b19": "乃就機說有深淺不同又恐後人隨語生執執實",
    "X10n0252_003:0206b20": "有地位定存漸次若如此者則悟入無期故又示",
    "X10n0252_003:0206b21": "之以安心隨順也令人速證圓覺所以永嘉云直",
    "X10n0252_003:0206b22": "截根源佛所印摘葉尋枝我不能也文三初妄心",
    "X10n0252_003:0206b23": "入覺內一指示心文有四節言居一切時不起妄",
    "X10n0252_003:0206b24": "念此第一節於諸妄心亦不息滅此第二節住妄",
    "X10n0252_003:0206c01": "想境不加了知此第三節於無了知不辨真實此",
    "X10n0252_003:0206c02": "第四節世尊到此復告清淨慧菩薩云善男子但",
    "X10n0252_003:0206c03": "諸菩薩及末世眾生居處一切行住坐臥之時不",
    "X10n0252_003:0206c04": "得起妄想之念行時不得起行念住時不得起住",
    "X10n0252_003:0206c05": "時念坐時不得起坐時念臥時不得起臥時念一",
    "X10n0252_003:0206c06": "念不生前後際斷然後於諸妄心亦不息滅何也",
    "X10n0252_003:0206c07": "既知是妄即全妄為真以至舉足下足鳥道無殊",
    "X10n0252_003:0206c08": "坐臥經行莫非去路譬如波外無水前若不止息",
    "X10n0252_003:0206c09": "無量劫來顛倒攀緣分別妄想生死之心者即是",
    "X10n0252_003:0206c10": "著常見此則若更止息真心者又落斷見所以云",
    "X10n0252_003:0206c11": "我師說法常依二諦定有著常定無著斷是故智",
    "X10n0252_003:0206c12": "者不著斷常所以禪宗云死蛇拈得作獰龍糞土",
    "X10n0252_003:0206c13": "握來成至寶也住妄想境不加了知者謂此行住",
    "X10n0252_003:0206c14": "坐臥著衣喫飯妄想境界全是圓覺妙境更不可",
    "X10n0252_003:0206c15": "分別此是生滅畜生餓鬼地獄人天生死凡夫之",
    "X10n0252_003:0206c16": "境界也於無了知不辨真實者謂於無分別了知",
    "X10n0252_003:0206c17": "境界之中亦不辨別此是真實涅槃是諸聖人境",
    "X10n0252_003:0206c18": "界所以道衲僧行履要周旋坐臥經行觸處圓舉",
    "X10n0252_003:0206c19": "步直教千聖外&#x64E1;眸常在月明前也蓋第一則不",
    "X10n0252_003:0206c20": "起妄第二不滅真第三不作凡見第四不作聖解",
    "X10n0252_003:0206c21": "凡聖俱盡一念不生即是圓明妙覺之心此謂之",
    "X10n0252_003:0206c22": "忘心頓證也亦可一忘妄二忘滅三忘知四忘辨",
    "X10n0252_003:0206c23": "也問此忘心頓證未審就何處耶答只就前凡賢",
    "X10n0252_003:0206c24": "聖果四位之中忘矣若於地位中能忘其差別之",
    "X10n0252_003:0207a01": "相名頓證也亦可行人以此安心於一切法悉得",
    "X10n0252_003:0207a02": "般若現前也。",
    "X10n0252_003:0207a03": "[0207a03] 彼諸眾生聞是法門信解受持不生驚畏是則名為",
    "X10n0252_003:0207a04": "隨順覺性。",
    "X10n0252_003:0207a05": "[0207a05] 二依法頓入也是法門即忘心頓證法門驚則初",
    "X10n0252_003:0207a06": "心怖則相續心畏則決定心聞則聞慧信解則思",
    "X10n0252_003:0207a07": "慧受持則修慧謂彼當根之眾若聞此方便法門",
    "X10n0252_003:0207a08": "心無疑惑體達領受任持則怛然合道與本覺相",
    "X10n0252_003:0207a09": "應也。",
    "X10n0252_003:0207a10": "[0207a10] 善男子汝等當知如是眾生已曾供養百千萬億恒",
    "X10n0252_003:0207a11": "河沙諸佛及大菩薩植眾德本佛說是人名為成就",
    "X10n0252_003:0207a12": "一切種智。",
    "X10n0252_003:0207a13": "[0207a13] 此驗果知因也如金剛經曰非於一佛二佛三四",
    "X10n0252_003:0207a14": "五佛而種善根已於無量千萬億佛所種諸善根",
    "X10n0252_003:0207a15": "此謂以今生得聞得信得解之果驗過去曩劫種",
    "X10n0252_003:0207a16": "植善根之所以也。",
    "X10n0252_003:0207a17": "[0207a17] 佛說是人名為成就一功種智。",
    "X10n0252_003:0207a18": "[0207a18] 此即成佛智然此智有三種一切智道種智一切",
    "X10n0252_003:0207a19": "種智且一切智者即自覺道種智覺他一切種智",
    "X10n0252_003:0207a20": "即覺滿然初即小乘次即菩薩後即佛也。",
    "X10n0252_003:0207a21": "[0207a21] 爾時世尊欲重宣此義而說偈言。",
    "X10n0252_003:0207a22": "[0207a22] 清淨慧當知圓滿菩提性無取亦無證無菩薩眾生",
    "X10n0252_003:0207a23": "覺與未覺時漸次有差別眾生為解礙菩薩未離覺",
    "X10n0252_003:0207a24": "入地永寂滅不住一切相大覺悉圓滿名為&#x5FA7;隨順",
    "X10n0252_003:0207b01": "末世諸眾生心不生&#x8657;妄佛說如是人現世即菩薩",
    "X10n0252_003:0207b02": "供養恒河佛功德已圓滿雖有多方便皆名隨順智。",
    "X10n0252_003:0207b03": "[0207b03] 偈中初一偈圓覺無證次二偈就機說證後二偈",
    "X10n0252_003:0207b04": "頓悟圓滿貫前後章意者。",
    "X10n0252_003:0207b05": "[0207b05] 第一文殊一章通為上中下三根之人開解第二",
    "X10n0252_003:0207b06": "普賢一章通為上中下三根之人開行第三普賢",
    "X10n0252_003:0207b07": "一章依文殊之解及普賢之行入二空觀兼倣修",
    "X10n0252_003:0207b08": "法界觀既入觀方有疑故有第四剛藏一章發起",
    "X10n0252_003:0207b09": "三疑請問於佛既有疑心推究輪迴根本故有第",
    "X10n0252_003:0207b10": "五彌勒一章請問斷除輪迴根本佛令斷貪愛之",
    "X10n0252_003:0207b11": "心既斷貪愛之後行人到此行解具足必有所證",
    "X10n0252_003:0207b12": "故有第六清淨慧一章。[0207b12] 凡賢聖果地位階降",
    "X10n0252_003:0207b13": "掇送行人從凡入聖所以道因解起行因行入觀",
    "X10n0252_003:0207b14": "因觀起疑因疑有斷因斷有證問云行人於普賢",
    "X10n0252_003:0207b15": "章入二空觀證入圓覺成佛否答成佛又難云既",
    "X10n0252_003:0207b16": "入二空觀已成佛了何故更有剛藏之疑情彌勒",
    "X10n0252_003:0207b17": "章之貪愛清淨慧章之地位耶答能所分故謂普",
    "X10n0252_003:0207b18": "賢一章即行人能觀之智剛藏與彌勒二章皆是",
    "X10n0252_003:0207b19": "行人觀中所斷之惑清淨慧一章亦是行人觀中",
    "X10n0252_003:0207b20": "所證之地位是故此三章經文皆是觀中所除之",
    "X10n0252_003:0207b21": "節病病盡只就觀中成佛離觀之外更無別有經",
    "X10n0252_003:0207b22": "文也又難云既是觀中去節病之經何故&#x5374;於觀",
    "X10n0252_003:0207b23": "後宣說耶答此謂之言不併出文不累書理不頓",
    "X10n0252_003:0207b24": "顯所以在後今威德章者由世尊廣開方便說法",
    "X10n0252_003:0207c01": "度人或有一類上根之人於前六章經文中聞佛",
    "X10n0252_003:0207c02": "開示二空觀行相并斷貪愛輪迴根本及示證入",
    "X10n0252_003:0207c03": "地位階級莫不一時踴躍歡喜悟明心地證入圓",
    "X10n0252_003:0207c04": "覺譬如出&#x5ED0;良駒纔見鞭影而行也其間更有一",
    "X10n0252_003:0207c05": "類上根之人亦於六章經文中聞佛如是開解如",
    "X10n0252_003:0207c06": "是開示觀門如是遣疑斷惑如是證入差別但以",
    "X10n0252_003:0207c07": "根劣執麤不能入二空等觀譬如大寶埋在塵土",
    "X10n0252_003:0207c08": "之中於是威德自在菩薩傷迷救悟接下垂方以",
    "X10n0252_003:0207c09": "此之故遂起請問世尊作何方便救度中根之人",
    "X10n0252_003:0207c10": "故有此章經文又所云別明觀行者此別之一字",
    "X10n0252_003:0207c11": "乃對前通明觀行得名此有二義一則由一類上",
    "X10n0252_003:0207c12": "根之人已依前二空觀門證入畢更不假修三觀",
    "X10n0252_003:0207c13": "諸輪故稱別二則此三觀諸輪各各自別只如三",
    "X10n0252_003:0207c14": "觀或是一人具修三觀或只修一觀或修二觀或",
    "X10n0252_003:0207c15": "單復交絡遂成二十五輪被二十五種人故稱別",
    "X10n0252_003:0207c16": "也於中前二章經三觀修行後二章經兩重除障",
    "X10n0252_003:0207c17": "今威德章即正明三觀行相也。",
    "X10n0252_003:0207c18": "[0207c18] 於是威德自在菩薩在大眾中即從座起頂禮佛足",
    "X10n0252_003:0207c19": "右繞三&#x5E00;長跪叉手而白佛言。",
    "X10n0252_003:0207c20": "[0207c20] 言威德者此有二義一約事說二約理說且事說",
    "X10n0252_003:0207c21": "者譬如有人有威故令下畏之有德故令下慕之",
    "X10n0252_003:0207c22": "理說者威字如道如德蓋威即圓覺體德即圓覺",
    "X10n0252_003:0207c23": "用何以知之華嚴法界觀序云甚矣眾生之迷也",
    "X10n0252_003:0207c24": "身反在於心中若大海之一漚耳而不自知有廣",
    "X10n0252_003:0208a01": "大之威神而不能用又道德經云民不畏威則大",
    "X10n0252_003:0208a02": "威至解云小威者死生也大威者道體也由此門",
    "X10n0252_003:0208a03": "三觀成就功用猛利邪魔不能撓妄惑不能侵故",
    "X10n0252_003:0208a04": "表菩薩於圓覺體用中得大自在故曰威德。",
    "X10n0252_003:0208a05": "[0208a05] 大悲世尊廣為我等分別如是隨順覺性令諸菩薩",
    "X10n0252_003:0208a06": "覺心光明承佛圓音不因修習而得善利。",
    "X10n0252_003:0208a07": "[0208a07] 廣為我等分別如是隨順覺性者此是領前章依",
    "X10n0252_003:0208a08": "凡賢聖果地位漸證之經文也令諸菩薩覺心光",
    "X10n0252_003:0208a09": "明至而得善利者此領前章居一切時不起妄念",
    "X10n0252_003:0208a10": "等忘心頓證之經文也覺心光明者謂前聞佛說",
    "X10n0252_003:0208a11": "漸證頓證法門使一切菩薩了達本覺真心之體",
    "X10n0252_003:0208a12": "於此體上起大光明遍照法界之妙用此之覺心",
    "X10n0252_003:0208a13": "光明顯發者有類楞嚴云如我按指海印發光若",
    "X10n0252_003:0208a14": "就事說即佛手指上有紋印也若理說則表能入",
    "X10n0252_003:0208a15": "之智海印者即表所入之定即體也發光者表於",
    "X10n0252_003:0208a16": "體上起大妙用也承佛圓音承受也圓音者於一",
    "X10n0252_003:0208a17": "音中具一切音謂之圓者此是佛說圓頓之音也",
    "X10n0252_003:0208a18": "不因修習而得善利者謂聞此法門尚更不假三",
    "X10n0252_003:0208a19": "大阿僧祇修行而便克獲成就圓覺勝善利益何",
    "X10n0252_003:0208a20": "況勤而行之者也此謂之不歷化城便躋寶所楞",
    "X10n0252_003:0208a21": "嚴云狂心頓歇歇即菩提勝淨妙心不從人得何",
    "X10n0252_003:0208a22": "藉劬勞肯綮修證。",
    "X10n0252_003:0208a23": "[0208a23] 世尊譬如大城外有四門隨方來者非止一路一切",
    "X10n0252_003:0208a24": "菩薩莊嚴佛國及成菩提非一方便惟願世尊廣為",
    "X10n0252_003:0208b01": "我等宣說一切方便漸次并修行人總有幾種令此",
    "X10n0252_003:0208b02": "會菩薩及末世眾生求大乘者速得開悟遊戲如來",
    "X10n0252_003:0208b03": "大寂滅海作是語已五體投地如是三請終於而復",
    "X10n0252_003:0208b04": "始。",
    "X10n0252_003:0208b05": "[0208b05] 此中先立理也唯願下乃正請也譬如大城至非",
    "X10n0252_003:0208b06": "止一路此先舉喻也一切菩薩至非一方便此次",
    "X10n0252_003:0208b07": "舉法也大城者喻圓覺也四門者喻行門也何謂",
    "X10n0252_003:0208b08": "之行門即信解行證也只如有一大城欲東門入",
    "X10n0252_003:0208b09": "者當示之以東路欲從西門入者當示之以西路",
    "X10n0252_003:0208b10": "南北亦然今一切菩薩亦復如是於三界之中度",
    "X10n0252_003:0208b11": "脫一切眾生掇送直至無上等正覺莊嚴諸佛國",
    "X10n0252_003:0208b12": "土豈是一方便而能了得此大事因緣然欲從信",
    "X10n0252_003:0208b13": "門入者當示之以信法欲從解門入者當示之以",
    "X10n0252_003:0208b14": "解法行證亦然良由病有千門藥生多品投機隨",
    "X10n0252_003:0208b15": "器不得一同宗鏡云根機莫等樂欲匪同然四門",
    "X10n0252_003:0208b16": "入所雖殊在一真見時無別如獲鳥者羅之一目",
    "X10n0252_003:0208b17": "不可以一目為羅理國者功在一人不可以一人",
    "X10n0252_003:0208b18": "為國此之謂也教中說凡度得一人成佛曰莊嚴",
    "X10n0252_003:0208b19": "者由佛果本具藉因飾成也。",
    "X10n0252_003:0208b20": "[0208b20] 爾時世尊告威德自在菩薩言善哉善哉善男子汝",
    "X10n0252_003:0208b21": "等乃能為諸菩薩及末世眾生問於如來如是方便",
    "X10n0252_003:0208b22": "汝今諦聽當為汝說時威德自在菩薩奉教歡喜及",
    "X10n0252_003:0208b23": "諸大眾默然而聽善男子無上妙覺&#x5FA7;諸十方出生",
    "X10n0252_003:0208b24": "如來與一切法同體平等於諸修行實無有二。",
    "X10n0252_003:0208c01": "[0208c01] 稱性標本也無上妙覺在東則全東在西則全西",
    "X10n0252_003:0208c02": "南北上下亦然所謂六通四闢糠&#x7C83;瓦礫小大精",
    "X10n0252_003:0208c03": "麤其運無乎不在所以華嚴云法性&#x5FA7;在一切所",
    "X10n0252_003:0208c04": "一切眾生及國土三世悉在無有餘亦無形相而",
    "X10n0252_003:0208c05": "可得且一切諸佛果上得號為如來者蓋因地莫",
    "X10n0252_003:0208c06": "不因修此妙覺同證此妙覺皆從此妙覺而出也",
    "X10n0252_003:0208c07": "非唯一切如來從此而出乃至五蘊十二所十八",
    "X10n0252_003:0208c08": "界外及山河大地色空明暗一多大小凡聖染淨",
    "X10n0252_003:0208c09": "心境種種諸法亦盡從此妙覺而出也何以知之",
    "X10n0252_003:0208c10": "且如一切眾生於十二時中大開眼見時且道天",
    "X10n0252_003:0208c11": "為誰高地為誰厚山為誰青水為誰碧以至春為",
    "X10n0252_003:0208c12": "誰暄夏為誰熱秋為誰涼冬為誰冷莊子云孰主",
    "X10n0252_003:0208c13": "張是孰維持是孰居無事而行樂是以此推之一",
    "X10n0252_003:0208c14": "切法盡從自己一段光明中發現稱自己之性與",
    "X10n0252_003:0208c15": "自己之性同一真體平等無二無二分無別無斷",
    "X10n0252_003:0208c16": "故一切菩薩若於此中起行修行更無兩箇路皆",
    "X10n0252_003:0208c17": "是修前二空觀門於此觀中莫不破疑斷愛根塵",
    "X10n0252_003:0208c18": "普淨悲智雙行離境離心無能無所前後諸佛皆",
    "X10n0252_003:0208c19": "如是修行豈有二法乎。",
    "X10n0252_003:0208c20": "[0208c20] 方便隨順其數無量圓攝所皈循性差別當有三種。",
    "X10n0252_003:0208c21": "[0208c21] 此約隨機之行以舉數也若據佛說一代時教法",
    "X10n0252_003:0208c22": "門皆是用方便法宜對機治病其數自有無量無",
    "X10n0252_003:0208c23": "邊卒難窮盡今且圓融收攝循隨此中根眾生之",
    "X10n0252_003:0208c24": "性差別不同者當有三種也良為眾生根性利鈍",
    "X10n0252_003:0209a01": "不同煩惱厚薄沈掉不等隨其機性設教多端若",
    "X10n0252_003:0209a02": "不如此則難為趣入故楞嚴云所說非所應於彼",
    "X10n0252_003:0209a03": "為非說彼彼諸病人良醫為處方今此中根眾生",
    "X10n0252_003:0209a04": "其性雖有萬差而靜幻寂三門一時收盡也。",
    "X10n0252_003:0209a05": "[0209a05] 善男子若諸菩薩悟淨圓覺。",
    "X10n0252_003:0209a06": "[0209a06] 此下正示三觀初泯相澄神觀中初標本也此乃",
    "X10n0252_003:0209a07": "於前經開解謂若欲入此觀者當須先且了悟自",
    "X10n0252_003:0209a08": "己分上本有靈明圓覺也。",
    "X10n0252_003:0209a09": "[0209a09] 以淨覺心取靜為行由澄諸念覺識煩動。",
    "X10n0252_003:0209a10": "[0209a10] 此正釋起行也上悟淨圓覺者屬解此以淨覺心",
    "X10n0252_003:0209a11": "取靜為行者屬行有解無行如有目無足有行無",
    "X10n0252_003:0209a12": "解如有足無目單輪隻翼不能飛運既了悟覺性",
    "X10n0252_003:0209a13": "此是行本必須依解而修方為妙行譬如膏明相",
    "X10n0252_003:0209a14": "賴目足更資意謂用了悟清淨本覺真心為本於",
    "X10n0252_003:0209a15": "十二時中一向取靜悄悄地為所行之行禪云一",
    "X10n0252_003:0209a16": "念萬年去古廟香爐去寒&#x7070;枯木去一條白練去",
    "X10n0252_003:0209a17": "所以達磨云外息諸緣內心無喘心如墻壁可以",
    "X10n0252_003:0209a18": "入道又寶藏論云夫入道之徑內&#x8657;外靜如水澄",
    "X10n0252_003:0209a19": "凝萬象光映其意不沈其心不浮不出入湛寂自",
    "X10n0252_003:0209a20": "如此乃還家捷徑治病神方前來十二時中一向",
    "X10n0252_003:0209a21": "用動底心此之動心是識所以不見識今內澄故",
    "X10n0252_003:0209a22": "息種種攀緣妄念心中纔靜靜即是智以此之故",
    "X10n0252_003:0209a23": "方始覺知無量劫來分別業識前念續後念後念",
    "X10n0252_003:0209a24": "續前念如此煩動元不曾少住也。",
    "X10n0252_003:0209b01": "圓覺經類解卷第三本",
    "X10n0252_003:0209b05": "圓覺經類解卷第三末",
    "X10n0252_003:0209b07": "[0209b07] 靜慧發生身心客塵從此永滅便能內發寂靜輕安。",
    "X10n0252_003:0209b08": "[0209b08] 此功成也前因澄息諸妄念方始知分別識心煩",
    "X10n0252_003:0209b09": "亂躁動不覺知停由是覺來覺去識心纔靜即到",
    "X10n0252_003:0209b10": "極靜之境界靜纔極便自然妙慧發生既妙慧發",
    "X10n0252_003:0209b11": "生則勘破六根六塵六識之妄法故云靜極光通",
    "X10n0252_003:0209b12": "達寂照含&#x8657;空&#x5374;來觀世間猶如夢中事此之十",
    "X10n0252_003:0209b13": "八界非是主人公譬如行客出入無定若是主人",
    "X10n0252_003:0209b14": "本無攸往塵以坌污為義今既靜慧發生則一時",
    "X10n0252_003:0209b15": "捉敗故云永滅滅者無也如明來暗謝智起惑忘",
    "X10n0252_003:0209b16": "便能內發寂靜清&#x8657;輕安調暢此是於靜中得箇",
    "X10n0252_003:0209b17": "悟門如乾卦剛&#x5FA4;中正可以辟邪降魔圓覺寂靜",
    "X10n0252_003:0209b18": "輕安可以存心入道良不&#x8657;矣。",
    "X10n0252_003:0209b19": "[0209b19] 由寂靜故十方世界諸如來心於中顯現如鏡中像。",
    "X10n0252_003:0209b20": "[0209b20] 此感應也由良寂靜之故遂得妙慧發生所以感",
    "X10n0252_003:0209b21": "應便見十方三世諸佛之心在行人心中顯現歷",
    "X10n0252_003:0209b22": "歷可見如鏡照像了了分明故云鏡明則像像歷",
    "X10n0252_003:0209b23": "然智顯則心心交徹永嘉又云心鏡明鑑無礙廓",
    "X10n0252_003:0209b24": "然瑩徹周沙界問行人入此觀悟明心地之後當",
    "X10n0252_003:0209c01": "知唯是一心心外更無境界今何&#x5374;言十方如來",
    "X10n0252_003:0209c02": "之心來行人心中顯現耶答孟子云說詩者不以",
    "X10n0252_003:0209c03": "言害辭不以辭害志以意逆志為得之矣今此非",
    "X10n0252_003:0209c04": "謂有十方如來心來行人觀中現但是行人纔明",
    "X10n0252_003:0209c05": "悟心地之後便知十方如來同信此心同解此心",
    "X10n0252_003:0209c06": "同修此心同悟此心即是於中顯現古云不煩問",
    "X10n0252_003:0209c07": "師匠心王應自知老氏云不出戶知天下不窺&#x7257;",
    "X10n0252_003:0209c08": "見天道同意問鏡中真箇有像否答云鏡中豈有",
    "X10n0252_003:0209c09": "像乎既云鏡中無像今何故見有耶答云雖然見",
    "X10n0252_003:0209c10": "有而脫體是空久已知矣何故現見耶既有像須",
    "X10n0252_003:0209c11": "有來處豈不見晦堂云鏡像若是有攬之不盈乎",
    "X10n0252_003:0209c12": "鏡像或謂無分明儼然圖今有何義故如此耶答",
    "X10n0252_003:0209c13": "今約慈恩宗法相家說者謂鏡之光明瑩淨孤潔",
    "X10n0252_003:0209c14": "不受外之光明然眼之光明亦瑩淨孤潔不受外",
    "X10n0252_003:0209c15": "之光明我將眼光去照彼時&#x5374;被彼之光明倒射",
    "X10n0252_003:0209c16": "我眼光&#x5374;自照見我面一似在鏡中然鏡本無像",
    "X10n0252_003:0209c17": "水中亦爾若無光明之物無所現之像即反是說",
    "X10n0252_003:0209c18": "矣。",
    "X10n0252_003:0209c19": "[0209c19] 此方便者名奢摩他。",
    "X10n0252_003:0209c20": "[0209c20] 此結觀名也梵語奢摩他此云止止即定謂止絕",
    "X10n0252_003:0209c21": "一切妄想境界觀法性諸空所以起信云若修止",
    "X10n0252_003:0209c22": "者住於靜處端坐正意不依氣息不依形色不依",
    "X10n0252_003:0209c23": "於空不依地水火風見聞覺知一切想念皆除亦",
    "X10n0252_003:0209c24": "遣除想當知唯心之外別無境界也。",
    "X10n0252_003:0210a01": "[0210a01] 善男子若諸菩薩悟淨圓覺。",
    "X10n0252_003:0210a02": "[0210a02] 萬物一體也現乎天地之間隨其所稟詫質起名",
    "X10n0252_003:0210a03": "故多分別返照歸源默而不怠其體也如鏡之明",
    "X10n0252_003:0210a04": "物來則現物去則淨了無罣閡其用也似圓月當",
    "X10n0252_003:0210a05": "空無所不照倘纖&#x8657;之所覆光不透通則陰矣。",
    "X10n0252_003:0210a06": "[0210a06] 以淨覺心知覺心性及與根塵皆因幻化。",
    "X10n0252_003:0210a07": "[0210a07] 心性依識識若不去熾然無著則心性無動六識",
    "X10n0252_003:0210a08": "纔有所到即從六根隨六塵三和合有為幻化幻",
    "X10n0252_003:0210a09": "化者起滅也幻者起也化者滅也知起滅者淨覺",
    "X10n0252_003:0210a10": "心也。",
    "X10n0252_003:0210a11": "[0210a11] 即起諸幻以除幻者。",
    "X10n0252_003:0210a12": "[0210a12] 正明起行也諸幻即幻智也幻者即根本無明能",
    "X10n0252_003:0210a13": "幻之者除幻者依如幻始覺力分覺根本不覺始",
    "X10n0252_003:0210a14": "息滅相纔息生想即是除幻。",
    "X10n0252_003:0210a15": "[0210a15] 變化諸幻而開幻眾。",
    "X10n0252_003:0210a16": "[0210a16] 隨機應化說法開示如幻眾生也若觀心者變起",
    "X10n0252_003:0210a17": "差別幻智&#x5FA7;觀八萬塵勞之眾一一稱真清淨非",
    "X10n0252_003:0210a18": "障非蔽即為開也。",
    "X10n0252_003:0210a19": "[0210a19] 由起幻故便能內發大悲。",
    "X10n0252_003:0210a20": "[0210a20] 根塵既消自他無二故能內發同體大悲。",
    "X10n0252_003:0210a21": "[0210a21] 輕安。",
    "X10n0252_003:0210a22": "[0210a22] 從性空起非是凡夫愛見故得輕安暢適此是&#x9599;",
    "X10n0252_003:0210a23": "處有箇悟門也。",
    "X10n0252_003:0210a24": "[0210a24] 一切菩薩從此起行漸次增進。",
    "X10n0252_003:0210b01": "[0210b01] 此結通也此明菩薩莫不皆從此幻觀門方能起",
    "X10n0252_003:0210b02": "於悲智乃至佛果也。",
    "X10n0252_003:0210b03": "[0210b03] 彼觀幻者非同幻故非同幻觀皆是幻故。",
    "X10n0252_003:0210b04": "[0210b04] 彼觀幻者即幻法非同幻觀即幻智此一段文恐",
    "X10n0252_003:0210b05": "有相濫故令揀之前文云即起諸幻以除幻者尚",
    "X10n0252_003:0210b06": "未幻智與真覺相去如何今揀去說使入此觀觀",
    "X10n0252_003:0210b07": "彼六根六塵六識皆是幻法此能觀之智不同前",
    "X10n0252_003:0210b08": "來幻法只此說不同底心又是&#x8657;幻故楞嚴云將",
    "X10n0252_003:0210b09": "欲復真欲真已非真真如性非真求復宛成非相",
    "X10n0252_003:0210b10": "真須和此知幻之心一時拂去。",
    "X10n0252_003:0210b11": "[0210b11] 幻相永離是諸菩薩所圓妙行如土長苗。",
    "X10n0252_003:0210b12": "[0210b12] 此總結也種喻覺心土喻幻法苗喻幻智謂此菩",
    "X10n0252_003:0210b13": "薩所以圓融修此觀妙行者乃是依妄起智入覺",
    "X10n0252_003:0210b14": "所以道大平本是將軍置不許將軍見太平譬如",
    "X10n0252_003:0210b15": "依土長苗棄苗收子法喻皎然也。",
    "X10n0252_003:0210b16": "[0210b16] 此方便者名三摩&#x9262;提。",
    "X10n0252_003:0210b17": "[0210b17] 此結觀名也此即幻觀亦云三摩&#x9262;底此云等至",
    "X10n0252_003:0210b18": "等謂齊等離沈掉故至謂至到到勝定故沈者乃",
    "X10n0252_003:0210b19": "是坐禪之時昏沈瞌睡也掉者乃是醒來舉心紛",
    "X10n0252_003:0210b20": "飛妄想也若於坐處不瞌睡者即離昏沈若於行",
    "X10n0252_003:0210b21": "處不紛飛攀緣逐物者即離掉舉既離昏沈掉舉",
    "X10n0252_003:0210b22": "方到得此觀勝妙之定處且前靜觀即門內做工",
    "X10n0252_003:0210b23": "夫此幻觀即門外千差萬別處做工夫何以知之",
    "X10n0252_003:0210b24": "起信云若修觀者當觀一切世間有為之法無得",
    "X10n0252_003:0210c01": "久停須臾變壞一切心行念念生滅應觀過去所",
    "X10n0252_003:0210c02": "念諸法恍惚如夢應觀現在所念諸法猶如電光",
    "X10n0252_003:0210c03": "應觀未來所念諸法猶如空雲欻爾而起應觀世",
    "X10n0252_003:0210c04": "間一切有身悉皆不淨種種穢污無一可樂如是",
    "X10n0252_003:0210c05": "常念一切眾生從無始來皆因無明所熏習故念",
    "X10n0252_003:0210c06": "念生滅已受一切身心大苦現在即本無量逼迫",
    "X10n0252_003:0210c07": "苦未來所苦亦無量難捨難離而不覺知眾生如",
    "X10n0252_003:0210c08": "是甚為可愍作是思惟即應勇猛發大誓願願令",
    "X10n0252_003:0210c09": "我心離分別故&#x5FA7;於十方修行一切諸善功德盡",
    "X10n0252_003:0210c10": "未來際以無量方便救拔一切苦惱眾生令得涅",
    "X10n0252_003:0210c11": "槃第一義樂此謂之修幻觀所以禪宗到此云雖",
    "X10n0252_003:0210c12": "然鼻孔遼天也要&#x811A;跟點地。",
    "X10n0252_003:0210c13": "[0210c13] 善男子若諸菩薩悟淨圓覺以淨覺心不取幻化及",
    "X10n0252_003:0210c14": "諸靜相了知身心皆為罣礙無知覺明不依諸礙永",
    "X10n0252_003:0210c15": "得超過礙無礙境受用世界及與身心相在塵域如",
    "X10n0252_003:0210c16": "器中鍠聲出于外煩惱涅槃不相留礙。",
    "X10n0252_003:0210c17": "[0210c17] 此下第三絕待靈心觀也先標本起行也既了悟",
    "X10n0252_003:0210c18": "覺悟次當起行謂了悟清淨本覺之心不取著第",
    "X10n0252_003:0210c19": "二三摩&#x9262;提乃不取著第一奢摩他何故如是謂",
    "X10n0252_003:0210c20": "此之寂觀離前二觀處手中道到此境界便了達",
    "X10n0252_003:0210c21": "知覺四大妄身與緣影妄心並不是無為寂照&#x8657;",
    "X10n0252_003:0210c22": "通之理皆是能所障礙之境以了知是能身心是",
    "X10n0252_003:0210c23": "所纔有能所有真妄並是障礙之法也無知覺者",
    "X10n0252_003:0210c24": "心緣曰知身觸曰覺既了知能所皆是罣礙之法",
    "X10n0252_003:0211a01": "若入此觀中境界便無能知所知所覺既無能所",
    "X10n0252_003:0211a02": "唯是一心此之一心明明不昧了了常知盡未來",
    "X10n0252_003:0211a03": "際常住不滅所以道心月孤明乾坤都一照此明",
    "X10n0252_003:0211a04": "之一字正顯靈妙絕待之體然此靈體之上上無",
    "X10n0252_003:0211a05": "頂下無底傍無邊中無在既無當中有何東西南",
    "X10n0252_003:0211a06": "北上下四維乎欲言空寂不似大&#x8657;欲言相用不",
    "X10n0252_003:0211a07": "同緣起欲言知見異於分別欲言質礙異於木石",
    "X10n0252_003:0211a08": "欲言其覺不同醒悟之初欲言其明不同日月之",
    "X10n0252_003:0211a09": "類肇云夫菩提之道高而無上廣不可極淵而無",
    "X10n0252_003:0211a10": "下深不可測大包天地細入無間故謂之道上引",
    "X10n0252_003:0211a11": "諸說只顯靈心絕待今此入觀恐知字引惹分別",
    "X10n0252_003:0211a12": "之心故本覺但云明不依諸礙即身心能所今不",
    "X10n0252_003:0211a13": "依者謂入此觀時更不依倚身心及能所直造靈",
    "X10n0252_003:0211a14": "明本覺禪宗謂之單刀直入獨步丹霄又如金翅",
    "X10n0252_003:0211a15": "鳥擘海直取龍吞寒山云男兒大丈夫作事莫鹵",
    "X10n0252_003:0211a16": "&#x83BE;徑捷鐵石心直取菩提路邪道不須行行之轉",
    "X10n0252_003:0211a17": "辛苦言永得超過礙無礙境者永得乃究竟之辭",
    "X10n0252_003:0211a18": "超過迫殊對得礙即前幻觀此觀涉於煩惱無礙",
    "X10n0252_003:0211a19": "境者即前靜同於涅槃謂修此觀證入之時便永",
    "X10n0252_003:0211a20": "得超過前幻觀與靜觀之境界非唯超過前二觀",
    "X10n0252_003:0211a21": "和自己資緣所受用之物并國土世界一時超出",
    "X10n0252_003:0211a22": "既然一時超出之後又不可一向打淨潔毬子抱",
    "X10n0252_003:0211a23": "不哭孩兒一時空空去落在無事界中黑山下坐",
    "X10n0252_003:0211a24": "死水裏淹須知宛然依舊還他身有地水火風四",
    "X10n0252_003:0211b01": "大宛然還他心存見聞覺知此之六根六塵六識",
    "X10n0252_003:0211b02": "之相宛然只在塵域之中而此之靈明覺性出乎",
    "X10n0252_003:0211b03": "陰陽造化形名度數之外如金器中鐘之聲若一",
    "X10n0252_003:0211b04": "擊著則其聲鍠鍠出乎其外若到此境界之時且",
    "X10n0252_003:0211b05": "凡夫煩惱生死之法與聖人涅槃出世之法皆不",
    "X10n0252_003:0211b06": "能留滯障礙然此之涅槃屬理故云留煩惱屬事",
    "X10n0252_003:0211b07": "故云礙今先明鍠字初以唐韻未修故圭峰疏中",
    "X10n0252_003:0211b08": "准切韻訓樂不是器中聲今取其聲勢不取訓字",
    "X10n0252_003:0211b09": "此應是金石等器中聲相今且現聞擊鐘磬之聲",
    "X10n0252_003:0211b10": "其聲鍠鍠然即知鍠字是聲之相狀澤人四潤稍",
    "X10n0252_003:0211b11": "拙應云如金器聲鍠鍠出外故詩云鐘&#x76B7;鍠鍠其",
    "X10n0252_003:0211b12": "義可見也次取大鐘乃器中之大者其聲遠聞今",
    "X10n0252_003:0211b13": "見行廣韹再經修定故於注下添云大鐘也與疏",
    "X10n0252_003:0211b14": "正同意今文中正取大鐘而兼用聲相也後正釋",
    "X10n0252_003:0211b15": "喻旨以鍠喻世界身心聲喻於靈明觀智謂從器",
    "X10n0252_003:0211b16": "聲出器不能拘故聲聞四遠器局本處以喻觀智",
    "X10n0252_003:0211b17": "約身心修之身心所不能拘觀智廓爾無邊身心",
    "X10n0252_003:0211b18": "不離舊處但以法喻相當不必&#x6244;喻所依物也。",
    "X10n0252_003:0211b19": "[0211b19] 便能內發寂滅輕安妙覺隨順寂滅境界自他身心",
    "X10n0252_003:0211b20": "所不能及眾生壽命皆為浮想。",
    "X10n0252_003:0211b21": "[0211b21] 到此功成也功成之後不取靜相靜相即寂不取",
    "X10n0252_003:0211b22": "幻相幻相即滅便能內發離前二觀輕安得箇悟",
    "X10n0252_003:0211b23": "門纔方悟入便與佛寂滅一心境界一般故云妙",
    "X10n0252_003:0211b24": "覺隨順此是在觀時同佛所以初地菩薩在觀同",
    "X10n0252_003:0211c01": "諸佛出觀同凡夫寂滅境界者一心也故楞伽云",
    "X10n0252_003:0211c02": "寂滅者名為一心非是息動之寂滅也自他身心",
    "X10n0252_003:0211c03": "所不能及者謂依體起智曰自根塵發識曰他若",
    "X10n0252_003:0211c04": "到此境不可以智知不可以識識故曰自他身心",
    "X10n0252_003:0211c05": "所不能及眾生壽命皆為浮想者迴觀一切眾生",
    "X10n0252_003:0211c06": "所執我相人相眾生相壽者相皆是&#x8657;妄浮想之",
    "X10n0252_003:0211c07": "所執持其實本無實體故華嚴云一切眾生但想",
    "X10n0252_003:0211c08": "所持其猶空雲雲是空之浮氣了&#x8657;空者即知浮",
    "X10n0252_003:0211c09": "雲畢竟非空喻如眾生壽命是真上之浮想了真",
    "X10n0252_003:0211c10": "寂者即知眾生畢竟非真也。",
    "X10n0252_003:0211c11": "[0211c11] 此方便者名為禪那。",
    "X10n0252_003:0211c12": "[0211c12] 梵語禪那此云靜慮蓋靜是靜觀慮是幻觀若修",
    "X10n0252_003:0211c13": "此寂觀不即前二觀亦不離前二觀謂正當靜時",
    "X10n0252_003:0211c14": "不見有靜悄悄底相便如&#x9599;浩浩處然亦不妨全",
    "X10n0252_003:0211c15": "不靜處正當&#x9599;時不見有&#x9599;浩浩底相便如靜悄",
    "X10n0252_003:0211c16": "悄處然亦不妨全在&#x9599;處如是則在靜不見有靜",
    "X10n0252_003:0211c17": "靜只是渠謂之動靜一源往復無間何以知之疏",
    "X10n0252_003:0211c18": "云即慮而靜故無散動即當定義即靜而慮故非",
    "X10n0252_003:0211c19": "無記即當慧義定慧平等故曰禪那然此三觀若",
    "X10n0252_003:0211c20": "約所配亦有多說初觀即體次觀即用後觀即相",
    "X10n0252_003:0211c21": "若約悲智初觀即智次觀即悲後觀即悲智雙運",
    "X10n0252_003:0211c22": "若約定慧初即定次即慧後即定慧平等若約三",
    "X10n0252_003:0211c23": "諦初即真諦次即俗諦後即真俗不二第一義諦",
    "X10n0252_003:0211c24": "若約所照初照空次照有後不空不有也若天台",
    "X10n0252_003:0212a01": "教初即空觀次即假觀後即中觀若天台教約義",
    "X10n0252_003:0212a02": "理則同若約意趣則別此三觀明行人用心方便",
    "X10n0252_003:0212a03": "彼三觀則推窮諸法相又此多約心成行故不立",
    "X10n0252_003:0212a04": "所觀之境彼多約義生解故對觀所三諦也若約",
    "X10n0252_003:0212a05": "修初小乘次菩薩後佛若約對治初即對治凡夫",
    "X10n0252_003:0212a06": "著相次即對治小乘不發大悲後雙治凡夫小乘",
    "X10n0252_003:0212a07": "也又如弄珠吟云正當弄時其珠不住空不落地",
    "X10n0252_003:0212a08": "不在手既不在三處亦不住一處不住空中即喻",
    "X10n0252_003:0212a09": "不住空觀不落地上即喻不住假觀不在手裏即",
    "X10n0252_003:0212a10": "喻不住中觀既不住三亦不成一則非一非三而",
    "X10n0252_003:0212a11": "三而一斯為妙矣若約禪家譬如&#x732B;兒捉鼠相似",
    "X10n0252_003:0212a12": "若於穴前瞌睡之時則鼠出不知若於穴前叫喚",
    "X10n0252_003:0212a13": "之時則鼠亦不出唯是於穴前不睡不叫為得之",
    "X10n0252_003:0212a14": "矣穴前睡者即入靜觀而昏沈不得悟道穴前叫",
    "X10n0252_003:0212a15": "者即入幻觀而散亂亦不能悟不睡不叫者者即",
    "X10n0252_003:0212a16": "入後觀中非唯不昏沈亦不掉舉斯為得之矣此",
    "X10n0252_003:0212a17": "約前二不得意者形對而云若各得入處即成三",
    "X10n0252_003:0212a18": "觀耳。",
    "X10n0252_003:0212a19": "[0212a19] 善男子此三法門皆是圓覺親近隨順十方如來因",
    "X10n0252_003:0212a20": "此成佛十方菩薩種種方便一切同異皆依如是三",
    "X10n0252_003:0212a21": "種事業若得圓證即成圓覺。",
    "X10n0252_003:0212a22": "[0212a22] 此顯圓修也法門者指前三觀圓覺是一心之法",
    "X10n0252_003:0212a23": "門是三觀乃為圓覺之門戶蓋門有出入義悟此",
    "X10n0252_003:0212a24": "法即入此門迷此法即出此門然此三法門皆是",
    "X10n0252_003:0212b01": "依倚悟淨圓覺而起觀行觀行皆趣入圓覺始終",
    "X10n0252_003:0212b02": "不相捨離故云親近隨順然佛及菩薩同修此三",
    "X10n0252_003:0212b03": "觀同證此圓覺也然隨機隨事行相各異或多人",
    "X10n0252_003:0212b04": "同修一門或一人具修多行若三四五若千百種",
    "X10n0252_003:0212b05": "同之與異隨類難准然必皆依此三種事業也圓",
    "X10n0252_003:0212b06": "證者三觀齊修方得圓證若但修一者為偏矣。",
    "X10n0252_003:0212b07": "[0212b07] 善男子假使有人修於聖道教化成就百千萬億阿",
    "X10n0252_003:0212b08": "羅漢辟支佛果不如有人聞此圓覺無礙法門一剎",
    "X10n0252_003:0212b09": "那頃隨順修習。",
    "X10n0252_003:0212b10": "[0212b10] 此校量顯勝也梵語阿羅漢此有三義一無賊二",
    "X10n0252_003:0212b11": "應供三不生此乃第四果也梵語辟支迦此云獨",
    "X10n0252_003:0212b12": "覺亦謂之緣覺此是小乘中利根之人是二小乘",
    "X10n0252_003:0212b13": "所作已辦梵行已立不受後有永出三界具足六",
    "X10n0252_003:0212b14": "通八解且如勸得一人二人持於五戒十戒據諸",
    "X10n0252_003:0212b15": "經說福已甚多何況令爾許億人成就辟支羅漢",
    "X10n0252_003:0212b16": "之果此福與前之福譬如海形牛&#x8FF9;又不可以比",
    "X10n0252_003:0212b17": "校雖少然如是都不如有人暫得聞此十方諸佛",
    "X10n0252_003:0212b18": "廣大靈明圓覺大自在無障礙一心法門於剎那",
    "X10n0252_003:0212b19": "極促頃刻之間用不背心於聞思修三慧熏修習",
    "X10n0252_003:0212b20": "學圓覺之功德何故如是以此法門能令行人不",
    "X10n0252_003:0212b21": "歷三祇便登佛位如法華說龍女&#x732E;珠一生成佛",
    "X10n0252_003:0212b22": "也。",
    "X10n0252_003:0212b23": "[0212b23] 爾時世尊欲重宣此義而說偈曰。",
    "X10n0252_003:0212b24": "[0212b24] 威德汝當知無上大覺心本際無二相隨順諸方便",
    "X10n0252_003:0212c01": "其數即無量如來總開示便有三種類寂靜奢摩他",
    "X10n0252_003:0212c02": "如鏡照諸像如幻三摩提如苗漸增長禪那唯寂滅",
    "X10n0252_003:0212c03": "如彼器中鍠三種妙法門皆是覺隨順十方諸如來",
    "X10n0252_003:0212c04": "及諸大菩薩因此得成道三事圓證故名究竟涅槃。",
    "X10n0252_003:0212c05": "[0212c05] 偈文初七句標舉次六句頌三觀後七句引例。",
    "X10n0252_003:0212c06": "[0212c06] 於是辨音菩薩在大眾中即從座起頂禮佛足右繞",
    "X10n0252_003:0212c07": "三&#x5E00;長跪叉手而白佛言。",
    "X10n0252_003:0212c08": "[0212c08] 佛以一音逗於萬類其所說法者說一乘法而眾",
    "X10n0252_003:0212c09": "生心地差別之故遂見佛所說之法各各不同如",
    "X10n0252_003:0212c10": "娑竭龍王一念降雨於一切處所見不同若大海",
    "X10n0252_003:0212c11": "中見雨清淨水名為無斷絕他化天雨簫笛乃種",
    "X10n0252_003:0212c12": "種音樂名為美妙化樂天雨大摩尼珠名為放大",
    "X10n0252_003:0212c13": "光明兜率天雨大莊嚴具名為乘髻夜摩天雨眾",
    "X10n0252_003:0212c14": "妙香名為悅意四天王天雨天寶衣名為覆蓋龍",
    "X10n0252_003:0212c15": "王宮雨赤真珠名為涌出光明阿修宮雨諸兵仗",
    "X10n0252_003:0212c16": "名為降伏怨敵北&#x9B31;單越雨種種華名曰開敷以",
    "X10n0252_003:0212c17": "龍王一味之雨各隨諸天所感不同今佛亦然但",
    "X10n0252_003:0212c18": "說一乘之法若聲聞在座之時其所聽者乃是四",
    "X10n0252_003:0212c19": "諦法若緣覺在座之時其所聽者乃十二因緣法",
    "X10n0252_003:0212c20": "若菩薩在座之時其所聽者乃六度萬行法然諸",
    "X10n0252_003:0212c21": "文但說一心法門隨眾生所聞時有差別今前門",
    "X10n0252_003:0212c22": "雖統明三觀而隨機單複不同故二十五輪各有",
    "X10n0252_003:0212c23": "證入此菩薩善能辨別隨類圓音故當其問也。",
    "X10n0252_003:0212c24": "[0212c24] 大悲世尊如是法門甚為希有。",
    "X10n0252_003:0213a01": "[0213a01] 此指前三觀法門甚是希奇少有也。",
    "X10n0252_003:0213a02": "[0213a02] 世尊此諸方便一切菩薩於圓覺門有幾修習涅也",
    "X10n0252_003:0213a03": "請法也。",
    "X10n0252_003:0213a04": "[0213a04] 此諸方便者即指前三觀於圓覺者指前所依了",
    "X10n0252_003:0213a05": "悟覺性之行本也有幾修習者謂前威德章中蒙",
    "X10n0252_003:0213a06": "佛開示三觀行相分明並已知了尚未審諸菩薩",
    "X10n0252_003:0213a07": "所修為復是一人具修三觀為復是三人各修一",
    "X10n0252_003:0213a08": "觀為前修為後修為同時修為不同時修為依次",
    "X10n0252_003:0213a09": "第為超次第故云有幾修習也意問威德章中三",
    "X10n0252_003:0213a10": "觀如何而修矣。",
    "X10n0252_003:0213a11": "[0213a11] 願為大眾及末世眾生方便開示令悟實相作是語",
    "X10n0252_003:0213a12": "已五體投地如是三請終而復始爾時世尊告辨音",
    "X10n0252_003:0213a13": "菩薩言善哉善哉善男子汝等乃能為諸大眾及末",
    "X10n0252_003:0213a14": "世眾生問於如來如是修習汝今諦聽當為汝說時",
    "X10n0252_003:0213a15": "辨音菩薩奉教歡喜及諸大眾默然而聽。",
    "X10n0252_003:0213a16": "[0213a16] 無相之相故曰實相出體即圓覺也。",
    "X10n0252_003:0213a17": "[0213a17] 善男子一切如來圓覺清淨本無修習及修習者一",
    "X10n0252_003:0213a18": "切菩薩及末世眾生依於未覺幻力修習爾時便有",
    "X10n0252_003:0213a19": "二十五種清淨定輪。",
    "X10n0252_003:0213a20": "[0213a20] 此答文舉意標數也一切如來者即指三世諸佛",
    "X10n0252_003:0213a21": "與十方諸佛廣大靈明圓覺清淨體上本無所修",
    "X10n0252_003:0213a22": "之人既然無修無證因甚諸教所說一切菩薩及",
    "X10n0252_003:0213a23": "末代眾生又有修有證耶良由於本覺上一念不",
    "X10n0252_003:0213a24": "覺迷真背湛喪本受輪以諸佛所說者但依不覺",
    "X10n0252_003:0213b01": "故說有幻力修習遂有修有證此之修習以被機",
    "X10n0252_003:0213b02": "之故便有二十五種清淨定輪輪有權義謂能摧",
    "X10n0252_003:0213b03": "惑障令正智輪故名為輪言二十五輪者且初三",
    "X10n0252_003:0213b04": "觀單修次三七二十一輪交絡複修後一輪圓修",
    "X10n0252_003:0213b05": "三觀&#x6164;法師疏中於二十五觀約喻各立一名而",
    "X10n0252_003:0213b06": "圭峰疏中全用之以管經文令行相顯著。",
    "X10n0252_003:0213b07": "[0213b07] 若諸菩薩唯取極靜由靜力故永斷煩惱究竟成就",
    "X10n0252_003:0213b08": "不起于座便入涅槃此菩薩者名單修奢摩他。",
    "X10n0252_003:0213b09": "[0213b09] 若菩薩等此下二十五輪皆有標列結亦應一一",
    "X10n0252_003:0213b10": "標云悟淨圓覺以為起行所依之本今為前觀既",
    "X10n0252_003:0213b11": "標列有了今恐文繁故略不載又此三觀行相前",
    "X10n0252_003:0213b12": "已具釋了今但要分成二十五數被二十五種機",
    "X10n0252_003:0213b13": "并顯單複之相故略去不存今此澄渾息用觀也",
    "X10n0252_003:0213b14": "此觀譬如濁水先且澄令清潔清潔後則可於中",
    "X10n0252_003:0213b15": "以見於物今修此靜觀亦復如是謂行人自從無",
    "X10n0252_003:0213b16": "量劫來只用此無明煩惱一切業障妄想顛倒攀",
    "X10n0252_003:0213b17": "緣分別之心未曾暫歇今既入此觀當以定力止",
    "X10n0252_003:0213b18": "息調伏勿令再起如人執杖視牛勿犯人苗稼唯",
    "X10n0252_003:0213b19": "取極靜者此明一味靜念更不依倚形色不依地",
    "X10n0252_003:0213b20": "水火風及見聞覺知良由靜念沈慮之力遂覺身",
    "X10n0252_003:0213b21": "心悉皆空寂至於瞥爾之念尚無煩惱如何得有",
    "X10n0252_003:0213b22": "既煩惱不起即全是覺心故云究竟成就不起于",
    "X10n0252_003:0213b23": "座便入涅槃者謂不起當體法空之座便入諸佛",
    "X10n0252_003:0213b24": "寂滅涅槃真如理也。",
    "X10n0252_003:0213c01": "[0213c01] 若諸菩薩唯觀如幻以佛力故變化世界種種作用",
    "X10n0252_003:0213c02": "備行菩薩清淨妙行於陀羅尼不失寂念及諸靜慧",
    "X10n0252_003:0213c03": "此菩薩者名單修三摩&#x9262;提。",
    "X10n0252_003:0213c04": "[0213c04] 此庖一恣刃觀也本出莊子養生篇彼文乃寓言",
    "X10n0252_003:0213c05": "一著者姓庖名丁為文慧君解牛三年之前所見",
    "X10n0252_003:0213c06": "無非是牛三年之後不見有全牛其殺牛之刀十",
    "X10n0252_003:0213c07": "九年更不曾少損有若新刃初發於硎石之上也",
    "X10n0252_003:0213c08": "夫牛之百體有離有合有曲有直有竅有穴至於",
    "X10n0252_003:0213c09": "毫毛之末莫不各有法界而況解於細骨之間獨",
    "X10n0252_003:0213c10": "無修理乎且離處因而離之合處因而合之曲處",
    "X10n0252_003:0213c11": "橫而理之直處從而通之有竅則行無竅則止若",
    "X10n0252_003:0213c12": "夫解牛至此則猶土解也始動而百已判矣尚何",
    "X10n0252_003:0213c13": "用力於其間哉若然則牛已不傷而刀復如故蓋",
    "X10n0252_003:0213c14": "牛譬於物也刀譬於生也善解牛者所解之牛雖",
    "X10n0252_003:0213c15": "眾而刀初不少損善遇物者所遇之物雖繁而生",
    "X10n0252_003:0213c16": "元不傷也十乃陰數九乃陽數此見其年歲之往",
    "X10n0252_003:0213c17": "已久也三年之前見牛者此不見道而見物也三",
    "X10n0252_003:0213c18": "年之後不見有全牛者此見道而不見物也夫以",
    "X10n0252_003:0213c19": "吾之一生而處於無窮事變之間苟非順性命之",
    "X10n0252_003:0213c20": "情以頤養之則殘生傷性伐德損壽與死為&#x96A3;其",
    "X10n0252_003:0213c21": "能久而精神不耗魂魄不勞乎據莊子之意以牛",
    "X10n0252_003:0213c22": "喻世上高名厚利及榮華富貴酒色財氣種種&#x8657;",
    "X10n0252_003:0213c23": "幻不實之物以刀喻吾之一身以一身順萬物凡",
    "X10n0252_003:0213c24": "事付之以自然不越性分之理者則能保養一身",
    "X10n0252_003:0214a01": "遠乎患難終乎天年盡其壽考不夭斤斧處於中",
    "X10n0252_003:0214a02": "道分經之意即不然以牛喻萬行以刀喻靈明觀",
    "X10n0252_003:0214a03": "智喻如菩薩入此觀時利益眾生廣修萬行應緣",
    "X10n0252_003:0214a04": "入俗種種施為於自己靈明觀智之上常明明常",
    "X10n0252_003:0214a05": "歷歷全超獨露初無虧缺一念不在家之時便是",
    "X10n0252_003:0214a06": "損己智刃故以庖丁恣刃譬之也經言佛力即覺",
    "X10n0252_003:0214a07": "悟之力備行菩薩清淨妙行者即戒廣度群品備",
    "X10n0252_003:0214a08": "學法門不失寂念者即定及諸靜慧即慧也。",
    "X10n0252_003:0214a09": "[0214a09] 若諸菩薩唯滅諸幻不取作用獨斷煩惱煩惱斷盡",
    "X10n0252_003:0214a10": "不假諸行也此正是絕待之義便證實相此明便證",
    "X10n0252_003:0214a11": "實相此菩薩者名單修禪那。",
    "X10n0252_003:0214a12": "[0214a12] 呈音出礙觀此前寂觀云如器中鍠聲出于外&#x6164;",
    "X10n0252_003:0214a13": "法師疏云如萬鈞之鏞星樓受礙搖杵一擊聲振",
    "X10n0252_003:0214a14": "寰宇自體兼他不能留礙豈以樓拘鐘相使響不",
    "X10n0252_003:0214a15": "通形礙管絃令音不透者也唯滅諸幻不取作用",
    "X10n0252_003:0214a16": "者以諸幻境無邊難可窮究故直云滅滅者絕念",
    "X10n0252_003:0214a17": "也作用施為又妨禪寂故云不取獨斷煩惱者者",
    "X10n0252_003:0214a18": "但與靈心本覺相應煩惱自無所有所斷既空無",
    "X10n0252_003:0214a19": "所有處即便是證悟此上靜幻寂三觀乃是單修",
    "X10n0252_003:0214a20": "然靜與寂何以異耶由靜是二乘境寂是佛境又",
    "X10n0252_003:0214a21": "靜是禪定寂是涅槃故不同也。",
    "X10n0252_003:0214a22": "[0214a22] 次二十一輪分為三類類各有七輪也第一先用",
    "X10n0252_003:0214a23": "靜觀為首幻觀與寂觀兼修乃是先修後修有二",
    "X10n0252_003:0214a24": "輪先修中修後修有二輪無修齊修後修有三輪",
    "X10n0252_003:0214b01": "共成七輪第二&#x5374;用幻觀為首靜寂兼修亦是先",
    "X10n0252_003:0214b02": "修中修後修二輪先修齊修後修三輪共成七輪",
    "X10n0252_003:0214b03": "第三&#x5374;用寂觀為首靜幻兼修如前次第也故共",
    "X10n0252_003:0214b04": "成三七二十一輪今當第一靜觀為首也。",
    "X10n0252_003:0214b05": "[0214b05] 若諸菩薩先取至靜以靜慧心照諸幻者便於是中",
    "X10n0252_003:0214b06": "起菩薩行此菩薩者名先修奢摩他後修三摩&#x9262;提。",
    "X10n0252_003:0214b07": "[0214b07] 一運舟兼濟觀謂此菩薩修定以出塵即運舟發",
    "X10n0252_003:0214b08": "慧以化物即兼濟也先取至靜者標首由至&#x8657;極",
    "X10n0252_003:0214b09": "守靜篤也故此標靜觀為首以靜慧心從靜躡&#x8FF9;",
    "X10n0252_003:0214b10": "起行以者運也靜慧心者即舟也照諸幻者便於",
    "X10n0252_003:0214b11": "是中起菩薩行者此兼修幻觀若無靜則自居幻",
    "X10n0252_003:0214b12": "化何能照幻者而度脫之如舟自沈焉能救溺此",
    "X10n0252_003:0214b13": "菩薩者名先修奢摩他後修三摩&#x9262;提即結名此",
    "X10n0252_003:0214b14": "是先修并後修第一輪也。",
    "X10n0252_003:0214b15": "[0214b15] 若諸菩薩以靜慧故證至靜性便斷煩惱永出生死",
    "X10n0252_003:0214b16": "此菩薩者名先修奢摩他後修禪那。",
    "X10n0252_003:0214b17": "[0214b17] 二湛海澄空觀湛海則波瀾不動先靜觀以反流",
    "X10n0252_003:0214b18": "澄空則水性清明後寂觀以顯性若諸菩薩以靜",
    "X10n0252_003:0214b19": "慧故靜也證至靜性性即寂也躡靜而兼修寂矣",
    "X10n0252_003:0214b20": "便斷煩惱永出生死二觀功用斷煩惱是因亡以",
    "X10n0252_003:0214b21": "出生死是果喪此菩薩者名先修奢摩他後修禪",
    "X10n0252_003:0214b22": "那此結名是先修及後修第二輪也。",
    "X10n0252_003:0214b23": "[0214b23] 若諸菩薩以寂靜慧復現幻力種種變化度諸眾生",
    "X10n0252_003:0214b24": "後斷煩惱而入寂滅此菩薩者名先修奢摩他中修",
    "X10n0252_003:0214c01": "三摩&#x9262;提後修禪那。",
    "X10n0252_003:0214c02": "[0214c02] 三首羅三目觀也此三觀俱修如摩醯首羅面上",
    "X10n0252_003:0214c03": "三目若諸菩薩以寂靜慧靜也復現幻力種種變",
    "X10n0252_003:0214c04": "化度諸眾生幻也後斷煩惱而入寂滅寂也此菩",
    "X10n0252_003:0214c05": "薩者名先修奢摩他中修三摩&#x9262;提後修禪那結",
    "X10n0252_003:0214c06": "名此是先修中修後修一輪也。",
    "X10n0252_003:0214c07": "[0214c07] 若諸菩薩以至靜力斷煩惱已後起菩薩清淨妙行",
    "X10n0252_003:0214c08": "度諸眾生此菩薩者名先修奢摩他中修禪那後修",
    "X10n0252_003:0214c09": "三摩&#x9262;提。",
    "X10n0252_003:0214c10": "[0214c10] 四三點齊修觀也三點者梵書伊字∴也&#x6164;疏云",
    "X10n0252_003:0214c11": "一人具修三觀即名為齊非是同時若諸菩薩以",
    "X10n0252_003:0214c12": "至靜力靜也斷煩惱已寂也後起菩薩清淨妙行",
    "X10n0252_003:0214c13": "度諸眾生幻也煩惱既盡愛見已亡故所起行無",
    "X10n0252_003:0214c14": "不淨妙可解他縛此菩薩者是先修中後修第三",
    "X10n0252_003:0214c15": "輪也。",
    "X10n0252_003:0214c16": "[0214c16] 若諸菩薩以至靜力心斷煩惱復度眾生建立世界",
    "X10n0252_003:0214c17": "此菩薩者名先修奢摩他齊修三摩&#x9262;提禪那。",
    "X10n0252_003:0214c18": "[0214c18] 五品字單雙觀也上單靜觀如上一口後雙明寂",
    "X10n0252_003:0214c19": "幻如下兩口故云單雙若諸菩薩以至靜力靜也",
    "X10n0252_003:0214c20": "心斷煩惱復度眾生建立世界此菩薩者名先修",
    "X10n0252_003:0214c21": "奢摩他齊修三摩&#x9262;提禪那此乃齊兼幻寂也初",
    "X10n0252_003:0214c22": "句是靜後二句是幻寂也此是先修齊修後修第",
    "X10n0252_003:0214c23": "一輪也。",
    "X10n0252_003:0214c24": "[0214c24] 若諸菩薩以至靜力資發變化後斷煩惱此菩薩者",
    "X10n0252_003:0215a01": "名齊修奢摩他三摩&#x9262;提後修禪那。",
    "X10n0252_003:0215a02": "[0215a02] 六雙頭獨足觀也白澤圖中有山精頭如&#x76B7;有兩",
    "X10n0252_003:0215a03": "面前後俱見此喻靜幻雙照二利齊運如雙頭也",
    "X10n0252_003:0215a04": "單寂觀如獨足也若諸菩薩以至靜力資發變化",
    "X10n0252_003:0215a05": "齊標靜幻以至靜力資助策發變化之力以度眾",
    "X10n0252_003:0215a06": "生也後斷煩惱此菩薩者名齊修奢摩他三摩&#x9262;",
    "X10n0252_003:0215a07": "提後修禪那者此寂也前二利備故入中道此段",
    "X10n0252_003:0215a08": "與前段經文異前則靜獨為初後始兼寂幻此則",
    "X10n0252_003:0215a09": "靜與幻齊為初從始單修於寂也欲易見者前則",
    "X10n0252_003:0215a10": "上單下雙此則上雙下單此是齊修後始修第二",
    "X10n0252_003:0215a11": "輪也。",
    "X10n0252_003:0215a12": "[0215a12] 若諸菩薩以至靜力用資寂滅後起作用變化世界",
    "X10n0252_003:0215a13": "此菩薩者名齊修奢摩他禪那後修三摩&#x9262;提。",
    "X10n0252_003:0215a14": "[0215a14] 七果落華敷觀既以靜定之樹結寂滅中道之果",
    "X10n0252_003:0215a15": "後華敷者復以幻觀入有情界度諸眾生同令獲",
    "X10n0252_003:0215a16": "得涅槃之果若諸菩薩以至靜力用資寂滅齊滅",
    "X10n0252_003:0215a17": "也後起作用變化世界此菩薩者名齊修奢摩他",
    "X10n0252_003:0215a18": "禪那後修三摩&#x9262;提兼幻也此是齊修第三輪也",
    "X10n0252_003:0215a19": "次七輪一一標幻為首次兼餘二。",
    "X10n0252_003:0215a20": "[0215a20] 若諸菩薩以變化力種種隨順而取至靜此菩薩者",
    "X10n0252_003:0215a21": "名先修三摩&#x9262;提後修奢摩他。",
    "X10n0252_003:0215a22": "[0215a22] 今初先武後文觀也謂武王先興兵收伐紂王之",
    "X10n0252_003:0215a23": "後倒載于戈歸馬於華山之陽放牛於桃林之野",
    "X10n0252_003:0215a24": "鑄戈戟為農器偃武修文也喻此菩薩先變化種",
    "X10n0252_003:0215b01": "種隨順度脫眾生已後入靜觀若諸菩薩以變化",
    "X10n0252_003:0215b02": "力種種隨順此標幻而取至靜此菩薩者名先修",
    "X10n0252_003:0215b03": "三摩&#x9262;提後修奢摩他靜也此是先後第一輪也。",
    "X10n0252_003:0215b04": "[0215b04] 若諸菩薩以變化力種種境界而取寂滅此菩薩者",
    "X10n0252_003:0215b05": "名先修三摩&#x9262;提後修禪那。",
    "X10n0252_003:0215b06": "[0215b06] 二功成退職觀也此喻如秀才及第之後於朝廷",
    "X10n0252_003:0215b07": "立大功成大名至於功成名遂身退拂衣皈閑依",
    "X10n0252_003:0215b08": "前只是舊時秀才也喻菩薩發慧利物度生畢即",
    "X10n0252_003:0215b09": "是功成習寂內修名為退職若諸菩薩以變化力",
    "X10n0252_003:0215b10": "種種境界此幻也而取寂滅此菩薩者名先修三",
    "X10n0252_003:0215b11": "摩&#x9262;提後修禪那兼寂也此是先後第二輪也。",
    "X10n0252_003:0215b12": "[0215b12] 若諸菩薩以變化力而作佛事安住寂靜而斷煩惱",
    "X10n0252_003:0215b13": "此菩薩者名先修三摩&#x9262;提中修奢摩他後修禪那。",
    "X10n0252_003:0215b14": "[0215b14] 三幻師解術觀謂先起變化作術法後皈靜體寂",
    "X10n0252_003:0215b15": "故曰解術幻靜此是先中後一輪也。",
    "X10n0252_003:0215b16": "[0215b16] 若諸菩薩以變化力無礙作用斷煩惱故安住至靜",
    "X10n0252_003:0215b17": "此菩薩者名先修三摩&#x9262;提中修禪那後修奢摩他。",
    "X10n0252_003:0215b18": "[0215b18] 四神龍隱海觀謂起幻化生如神龍布雲雨也歸",
    "X10n0252_003:0215b19": "體入靜如隱海也此先中後第二輪也。",
    "X10n0252_003:0215b20": "[0215b20] 若諸菩薩以變化力方便作用至靜寂滅二俱隨順",
    "X10n0252_003:0215b21": "此菩薩者名先修三摩&#x9262;提齊修奢摩他禪那。",
    "X10n0252_003:0215b22": "[0215b22] 五龍樹通真觀也謂先起幻後皈靜寂如龍樹初",
    "X10n0252_003:0215b23": "行幻術廣化邪途後習真乘自階聖果其名龍樹",
    "X10n0252_003:0215b24": "者傳&#x706F;云西印度城北有大樹蔭覆五百大龍其",
    "X10n0252_003:0215c01": "樹王名龍樹常為眾說法初入佛道之時九十日",
    "X10n0252_003:0215c02": "念盡如來一代時教遂高聲唱言孰謂如來言教",
    "X10n0252_003:0215c03": "廣博遂入龍宮誦出下本華嚴十萬餘偈今現傳",
    "X10n0252_003:0215c04": "於世者也此先齊第一輪也。",
    "X10n0252_003:0215c05": "[0215c05] 若諸菩薩以變化力種種起用資於至靜後斷煩惱",
    "X10n0252_003:0215c06": "此菩薩者名齊修三摩&#x9262;提奢摩他後修禪那。",
    "X10n0252_003:0215c07": "[0215c07] 六商那示相觀也商那和修即優波&#x6BF1;多之師也",
    "X10n0252_003:0215c08": "先以神力示相降伏&#x6BF1;多弟子慢心後乃入定皈",
    "X10n0252_003:0215c09": "寂此是齊後第二輪也。",
    "X10n0252_003:0215c10": "[0215c10] 若諸菩薩以變化力資於寂滅後住清淨無作靜慮",
    "X10n0252_003:0215c11": "此菩薩者名齊修三摩&#x9262;提禪那後修奢摩他。",
    "X10n0252_003:0215c12": "[0215c12] 七大通宴默觀也大通如來即佛也先用利物後",
    "X10n0252_003:0215c13": "則皈寂此齊後第三輪也。[0215c13] 後七輪一一標寂",
    "X10n0252_003:0215c14": "為首次兼餘二。",
    "X10n0252_003:0215c15": "[0215c15] 若諸菩薩以寂滅力而起至靜住於清淨此菩薩者",
    "X10n0252_003:0215c16": "名先修禪那後修奢摩他。",
    "X10n0252_003:0215c17": "[0215c17] 今初寶明空海觀也佛頂經云同入如來寶明空",
    "X10n0252_003:0215c18": "海今靈心觀即本覺明如寶明也後靜觀如空海",
    "X10n0252_003:0215c19": "也又寶明即慧空海即修此是先第一輪也。",
    "X10n0252_003:0215c20": "[0215c20] 若諸菩薩以寂滅力而起作用於一切境寂用隨順",
    "X10n0252_003:0215c21": "此菩薩者名先修禪那後修三摩&#x9262;提。",
    "X10n0252_003:0215c22": "[0215c22] 二&#x8657;空妙用觀也謂靈心之體如&#x8657;空起化即妙",
    "X10n0252_003:0215c23": "用此先後第二輪也。",
    "X10n0252_003:0215c24": "[0215c24] 若諸菩薩以寂滅力種種自性安於靜慮而起變化",
    "X10n0252_003:0216a01": "此菩薩者名先修禪那中修奢摩他後修三摩&#x9262;提。",
    "X10n0252_003:0216a02": "[0216a02] 三舜若呈神觀也出楞嚴經舜若即&#x8657;空神遇日",
    "X10n0252_003:0216a03": "光映之暫現如修此觀先寂次靜後幻此先中後",
    "X10n0252_003:0216a04": "第一輪也。",
    "X10n0252_003:0216a05": "[0216a05] 若諸菩薩以寂滅力無作自性起於作用清淨境界",
    "X10n0252_003:0216a06": "皈於靜慮此菩薩者名先修禪那中修三摩&#x9262;提後",
    "X10n0252_003:0216a07": "後修奢摩他。",
    "X10n0252_003:0216a08": "[0216a08] 四飲光皈定觀也即大迦葉亦云大龜氏昔為金",
    "X10n0252_003:0216a09": "師善明金性使其柔伏以金塗佛感得金色此觀",
    "X10n0252_003:0216a10": "先證體次起神通後乃皈定也此先中後第二輪",
    "X10n0252_003:0216a11": "也。",
    "X10n0252_003:0216a12": "[0216a12] 若諸菩薩以寂滅力種種清淨而住靜慮起於變化",
    "X10n0252_003:0216a13": "此菩薩者名先修禪那齊修奢摩他三摩&#x9262;提。",
    "X10n0252_003:0216a14": "[0216a14] 五多寶呈通觀也以多寶佛先成道證真如體後",
    "X10n0252_003:0216a15": "於塔中發起出法華經中如靜幻無礙此是先齊",
    "X10n0252_003:0216a16": "第一輪也。",
    "X10n0252_003:0216a17": "[0216a17] 若諸菩薩以寂滅力資於至靜而起變化此菩薩者",
    "X10n0252_003:0216a18": "名齊修禪那奢摩他後修三摩&#x9262;提。",
    "X10n0252_003:0216a19": "[0216a19] 六下方騰化觀也出法華六萬菩薩從下方現此",
    "X10n0252_003:0216a20": "是齊後第二輪也。",
    "X10n0252_003:0216a21": "[0216a21] 若諸菩薩以寂滅力資於變化而起至靜清明境慧",
    "X10n0252_003:0216a22": "此菩薩者名齊修禪那三摩&#x9262;提後修奢摩他。",
    "X10n0252_003:0216a23": "[0216a23] 七帝青含變觀也出華嚴偈云譬如帝青寶照物",
    "X10n0252_003:0216a24": "皆同色眾生見佛時同佛菩薩色此寶含諸物像",
    "X10n0252_003:0216b01": "對即變應應而還空如靈心觀成包含德用應緣",
    "X10n0252_003:0216b02": "起幻而復安靜此是齊後第三輪也。",
    "X10n0252_003:0216b03": "[0216b03] 後一輪圓修三觀。",
    "X10n0252_003:0216b04": "[0216b04] 若諸菩薩以圓覺慧圓合一切於諸性相無離覺性",
    "X10n0252_003:0216b05": "此菩薩者名為圓修三種自性清淨隨順。",
    "X10n0252_003:0216b06": "[0216b06] 此名如意圓修觀如如意寶珠四方俱照大智頓",
    "X10n0252_003:0216b07": "覺三觀齊修然如意珠世人得者一切所欲皆如",
    "X10n0252_003:0216b08": "其意應心所求無不皆現今圓修此亦復如是於",
    "X10n0252_003:0216b09": "諸法中舉體相即無不全具於諸性者即靜觀相",
    "X10n0252_003:0216b10": "字即幻觀覺性即中道寂滅觀以圓覺慧圓合一",
    "X10n0252_003:0216b11": "切者此是從體起用於諸性相無離覺性者此是",
    "X10n0252_003:0216b12": "會皈體也謂若菩薩用廣大靈明圓覺之慧圓融",
    "X10n0252_003:0216b13": "和合一切或理或事或性或相或真或妄或色或",
    "X10n0252_003:0216b14": "空或本或末種種諸法舉體全真以何義故良由",
    "X10n0252_003:0216b15": "以覺合理理即非理故全即事又由以覺合事事",
    "X10n0252_003:0216b16": "即非事故全即理到此境界全理全事全性全相",
    "X10n0252_003:0216b17": "全真全妄全色全空全本全末全得全失全彼全",
    "X10n0252_003:0216b18": "此雙遮雙照體用無二寂照同時是為圓融無上",
    "X10n0252_003:0216b19": "妙覺此菩薩者下皆結名也。",
    "X10n0252_003:0216b20": "[0216b20] 善男子是名菩薩二十五輪一切菩薩修行如是若",
    "X10n0252_003:0216b21": "諸菩薩及末世眾生依此輪者當持梵行寂靜思惟",
    "X10n0252_003:0216b22": "求哀懺悔經三七日於二十五輪各安標記至心求",
    "X10n0252_003:0216b23": "哀隨手結取依結開示便知頓漸一念疑悔即不成",
    "X10n0252_003:0216b24": "就。",
    "X10n0252_003:0216c01": "[0216c01] 此總示修習梵行淨也此即戒學寂靜者此即定",
    "X10n0252_003:0216c02": "學思惟即慧學此是三無漏學也大凡學道之人",
    "X10n0252_003:0216c03": "莫不皆因三學而從凡入聖如莊子云宇泰定發",
    "X10n0252_003:0216c04": "乎天光與此同旨謂修此二十五輪之時於事相",
    "X10n0252_003:0216c05": "中威儀法式及用心方便必須持戒防非止惡入",
    "X10n0252_003:0216c06": "定對治動亂發慧辨邪別正是非真妄等法如是",
    "X10n0252_003:0216c07": "修行必定成佛儻若觀中有礙宜須於三七日中",
    "X10n0252_003:0216c08": "哀告投十方諸佛懺露先罪改往修來書寫二十",
    "X10n0252_003:0216c09": "五輪五字文句安置道場之中禮念虔誠精祈一",
    "X10n0252_003:0216c10": "行若是於三觀之中已的樂修一觀者即便隨意",
    "X10n0252_003:0216c11": "修習更不必求若心於猶豫不決勝劣難分即當",
    "X10n0252_003:0216c12": "憑仗聖力以卜之不宜揀擇但依所捻結開而看",
    "X10n0252_003:0216c13": "之而頓漸自知休貪別觀若更懷疑則失前功不",
    "X10n0252_003:0216c14": "可等閑輕於事相也。",
    "X10n0252_003:0216c15": "[0216c15] 爾時世尊欲重宣此義而說偈言。",
    "X10n0252_003:0216c16": "[0216c16] 辨音汝當知一切諸菩薩無礙清淨慧皆依禪定生",
    "X10n0252_003:0216c17": "所謂奢摩他三摩提禪那三法頓漸修有二十五種",
    "X10n0252_003:0216c18": "十方諸如來三世修行者無不因此法而得成菩提",
    "X10n0252_003:0216c19": "唯除頓覺人并法不隨順一切諸菩薩及末世眾生",
    "X10n0252_003:0216c20": "常當持此輪隨順勤修習依佛大悲力不久證涅槃。",
    "X10n0252_003:0216c21": "[0216c21] 偈中二偈標意及觀綱也次一偈結因後二偈揀",
    "X10n0252_003:0216c22": "示云唯除頓覺人并法不隨順此二句長行既無",
    "X10n0252_003:0216c23": "此偈即顯謂獨除&#x5374;上根圓頓悟解之人并及於",
    "X10n0252_003:0216c24": "一切定相之法不隨順者則不必依二十五輪及",
    "X10n0252_003:0217a01": "道場探結等法不隨順者不取相也既不隨相即",
    "X10n0252_003:0217a02": "隨真覺此乃頓入圓明觸目合道遇緣即宗本自",
    "X10n0252_003:0217a03": "無傷不可加之以繩索也是知前普賢章知幻即",
    "X10n0252_003:0217a04": "離不作方便等類故揀之矣又下文云隨順勤修",
    "X10n0252_003:0217a05": "習者此指下根人前不隨即不隨倒法此不隨即",
    "X10n0252_003:0217a06": "不隨正法若下根之人其可不隨正法乎後六句",
    "X10n0252_003:0217a07": "總示也。"
}