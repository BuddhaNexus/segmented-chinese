{
    "T20n1161_001:0660c02": "No. 1161",
    "T20n1161_001:0660c03": "佛說觀藥王藥上二菩薩經",
    "T20n1161_001:0660c05": "宋西域三藏&#x757A;良耶舍(宋言時稱)譯",
    "T20n1161_001:0660c06": "[0660c06] 如是我聞。一時佛在毘耶離國獼猴林中青",
    "T20n1161_001:0660c07": "蓮池精舍。與大比丘眾千二百五十人俱。尊",
    "T20n1161_001:0660c08": "者摩訶迦葉。尊者舍利弗。尊者大目犍連。",
    "T20n1161_001:0660c09": "尊者摩訶迦旃延。如是等眾所知識。復有菩",
    "T20n1161_001:0660c10": "薩摩訶薩一萬人俱。其名曰妙(丹藏有德字)臂菩",
    "T20n1161_001:0660c11": "薩。善音菩薩。寂音菩薩。寶德菩薩。慧德菩",
    "T20n1161_001:0660c12": "薩。文殊師利菩薩。彌勒菩薩。如是等上首者",
    "T20n1161_001:0660c13": "也。復有十億菩薩摩訶薩從十方來。賢首菩",
    "T20n1161_001:0660c14": "薩。千(丹本作才字)首菩薩。觀世音菩薩。大勢至",
    "T20n1161_001:0660c15": "菩薩。藥王菩薩。藥上菩薩。普賢菩薩。賢護菩",
    "T20n1161_001:0660c16": "薩。梵天菩薩。梵幢菩薩等。復有毘耶離諸離",
    "T20n1161_001:0660c17": "車子五百人俱。長者主月蓋。長者子寶積等",
    "T20n1161_001:0660c18": "皆悉集會。爾時世尊入普光三昧。身諸毛孔",
    "T20n1161_001:0660c19": "放雜色光。照獼猴林作七寶色。光出林上化",
    "T20n1161_001:0660c20": "成寶蓋。十方世界諸希有事悉現蓋中。爾",
    "T20n1161_001:0660c21": "時長者子寶積。即從座起詣阿難所。白言大",
    "T20n1161_001:0660c22": "德世尊今日入于三昧。舉身放光。必說妙法。",
    "T20n1161_001:0660c23": "唯願大德宜知此時。阿難答曰。長者子佛入",
    "T20n1161_001:0660c24": "三昧。吾不敢請。說是語時佛眼放光。照藥王",
    "T20n1161_001:0660c25": "藥上二菩薩頂。住其頂上如金剛山。十方一",
    "T20n1161_001:0660c26": "切無量諸佛映現此山。是諸世尊亦放眼光。",
    "T20n1161_001:0660c27": "普照一切諸菩薩頂。在其頂上如琉璃山。十",
    "T20n1161_001:0660c28": "方世界諸得首楞嚴三昧菩薩摩訶薩。映現",
    "T20n1161_001:0660c29": "此光山。此相現時獼猴池中生寶蓮華。作",
    "T20n1161_001:0661a01": "白寶色。其色鮮白不可為譬。有諸化佛坐蓮",
    "T20n1161_001:0661a02": "華上。身相微妙亦入三昧。各放眼光照藥王",
    "T20n1161_001:0661a03": "藥上二菩薩頂。及照一切諸菩薩頂。爾時世",
    "T20n1161_001:0661a04": "尊從三昧起。熙怡微笑。有五色光從佛口出。",
    "T20n1161_001:0661a05": "照滿月面。時佛面相倍更光顯。勝於常儀百",
    "T20n1161_001:0661a06": "千萬倍。長者子寶積&#x89A9;佛威相歎未曾有。即",
    "T20n1161_001:0661a07": "從坐起整衣服。偏袒右肩繞佛七匝。長跪合",
    "T20n1161_001:0661a08": "掌瞻仰尊顏。目不暫捨白佛言。世尊如來今",
    "T20n1161_001:0661a09": "日放大光明。照十方諸佛及諸菩薩。皆已雲",
    "T20n1161_001:0661a10": "集。我於佛法海中欲少諮問。唯願世尊為",
    "T20n1161_001:0661a11": "我說之。佛告寶積恣汝所問。爾時寶積白佛",
    "T20n1161_001:0661a12": "言。世尊如來今者雙目放光。如金剛山。住藥",
    "T20n1161_001:0661a13": "王藥上二菩薩頂。十方諸佛及諸菩薩映現",
    "T20n1161_001:0661a14": "光山。此二菩薩威德光明。猶如意珠倍更明",
    "T20n1161_001:0661a15": "顯。勝餘菩薩百千萬倍。佛滅度後正法滅時。",
    "T20n1161_001:0661a16": "若有眾生聞此二菩薩名者得幾所福。若善",
    "T20n1161_001:0661a17": "男子善女人。欲斷罪障業者。當云何觀藥王",
    "T20n1161_001:0661a18": "藥上身相光明。佛告寶積。諦聽諦聽善思念",
    "T20n1161_001:0661a19": "之。吾當為汝分別解說。說是語時五百長者",
    "T20n1161_001:0661a20": "子。同時俱起為佛作禮。各以青蓮華供散佛",
    "T20n1161_001:0661a21": "上。願樂欲聞。時會大眾及諸菩薩。異口同音",
    "T20n1161_001:0661a22": "讚歎寶積。而唱是言善哉善哉寶積。乃能為",
    "T20n1161_001:0661a23": "於未來世中盲瞑眾生。問於如來甘露妙藥",
    "T20n1161_001:0661a24": "灌頂之法。說是語已咸皆默然。佛語寶積。未",
    "T20n1161_001:0661a25": "來眾生具五因緣。得聞藥王藥上二菩薩名。",
    "T20n1161_001:0661a26": "何謂為五。一者慈心不殺。具佛禁戒。威儀不",
    "T20n1161_001:0661a27": "缺。二者孝養父母。行世十善。三者身心安寂。",
    "T20n1161_001:0661a28": "繫念不亂。四者聞方等經。心不驚疑。不沒不",
    "T20n1161_001:0661a29": "退。五者信佛不滅。於第一義心如流水念念",
    "T20n1161_001:0661b01": "不絕。佛告寶積。若有眾生。具此五緣。生生之",
    "T20n1161_001:0661b02": "處常得聞此二菩薩名。及聞十方諸佛菩薩",
    "T20n1161_001:0661b03": "名。聞方等經心無疑慮。以得聞此二菩薩名。",
    "T20n1161_001:0661b04": "威神力故。生生之處五百阿僧祇劫不墮惡",
    "T20n1161_001:0661b05": "道。佛說是語時。藥王菩薩承佛威神即說&#x546A;",
    "T20n1161_001:0661b06": "曰。",
    "T20n1161_001:0661b07": "[0661b07] 阿目佉(一)摩訶目佉(二)痤&#x96B7;(三)摩訶痤&#x96B7;(四)柁翅",
    "T20n1161_001:0661b08": "(五)摩訶柁翅(六)&#x751E;求利(七)摩訶&#x751E;求利(八)烏摩",
    "T20n1161_001:0661b09": "致(九)摩訶烏摩致(十)柁翅柁翅(十一)摩訶柁翅",
    "T20n1161_001:0661b10": "(十二)兜帝兜帝(十三)摩訶兜帝(十四)阿偷阿偷",
    "T20n1161_001:0661b11": "(十五)摩訶阿偷(十六)樓遮迦(十七)摩訶樓遮迦(十",
    "T20n1161_001:0661b12": "八)陀賒寐(十九)摩訶陀賒寐(二十)多兜多兜(二十",
    "T20n1161_001:0661b13": "一)摩訶多兜(二十二)迦留尼迦(二十三)陀奢羅莎呵(二十",
    "T20n1161_001:0661b14": "四)阿竹丘阿竹丘(二十五)摩瞪祇(二十六)波登雌(二十七)",
    "T20n1161_001:0661b15": "遮&#x632E;(二十八)遮樓迦&#x632E;(二十九)佛馱遮犁(三十)迦留尼",
    "T20n1161_001:0661b16": "迦(三十一)莎呵",
    "T20n1161_001:0661b17": "[0661b17] 爾時藥王菩薩摩訶薩。說是&#x546A;已白佛言。世",
    "T20n1161_001:0661b18": "尊如此神&#x546A;。過去八十億佛之所宣說。於今",
    "T20n1161_001:0661b19": "現在釋迦牟尼佛。及未來賢劫千佛亦說是",
    "T20n1161_001:0661b20": "&#x546A;。佛滅度後若比丘比丘尼優婆塞優婆夷。",
    "T20n1161_001:0661b21": "聞此&#x546A;者誦此&#x546A;者持此&#x546A;者。淨諸業障報",
    "T20n1161_001:0661b22": "障煩惱障。速得除滅。於現在身修諸三昧。念",
    "T20n1161_001:0661b23": "念之中見佛色身。終不忘失阿耨多羅三藐",
    "T20n1161_001:0661b24": "三菩提心。若夜叉若富單那。若羅剎若鳩槃",
    "T20n1161_001:0661b25": "茶。若吉遮若毘舍闍。噉人精氣一切惡鬼。",
    "T20n1161_001:0661b26": "能侵害者無有是處。命欲終時。十方諸佛皆",
    "T20n1161_001:0661b27": "悉來迎。隨意往生他方淨國。爾時世尊讚藥",
    "T20n1161_001:0661b28": "王菩薩言。善哉善哉善男子快說此&#x546A;。三世",
    "T20n1161_001:0661c01": "諸佛亦說此&#x546A;。我於此&#x546A;深生隨喜。爾時藥",
    "T20n1161_001:0661c02": "上菩薩亦於佛前而說&#x546A;曰。",
    "T20n1161_001:0661c03": "[0661c03] 難那牟(一)浮(音孚)[口*致]浮(二)留浮丘留浮丘(三)迦",
    "T20n1161_001:0661c04": "留尼迦(四)蠡牟蠡牟迦留尼迦(五)鞞&#x632E;鞞&#x632E;",
    "T20n1161_001:0661c05": "(六)迦留尼迦(七)阿毘&#x632E;他(八)阿便他阿便他(九)迦",
    "T20n1161_001:0661c06": "留尼迦(十)珊遮羅莎呵(十一)",
    "T20n1161_001:0661c07": "[0661c07] 藥上菩薩說是&#x546A;已。白佛言世尊我今於如",
    "T20n1161_001:0661c08": "來前。說是降煩惱海灌頂陀羅尼。此陀羅尼",
    "T20n1161_001:0661c09": "&#x546A;。三世諸佛之所宣說。若有比丘比丘尼優",
    "T20n1161_001:0661c10": "婆塞優婆夷。聞此&#x546A;者誦此&#x546A;者持此&#x546A;者。",
    "T20n1161_001:0661c11": "得十功德利。何等為十。一者此&#x546A;威神力",
    "T20n1161_001:0661c12": "故。殺生之罪疾得清淨。二者毀禁惡名皆悉",
    "T20n1161_001:0661c13": "除滅。三者人若非人不得其便。四者凡所誦",
    "T20n1161_001:0661c14": "念憶持不忘。猶如阿難。五者釋梵護世諸天",
    "T20n1161_001:0661c15": "所敬。六者國王大臣之所敬重。七者九十五",
    "T20n1161_001:0661c16": "種諸邪論師不能屈伏。八者心遊禪定不樂",
    "T20n1161_001:0661c17": "世樂。九者十方諸佛及諸菩薩之所護念。及",
    "T20n1161_001:0661c18": "諸聲聞皆來諮受。十者臨命終時淨除業障。",
    "T20n1161_001:0661c19": "十方諸佛放金色光。皆來迎接為說妙法。隨",
    "T20n1161_001:0661c20": "意往生清淨佛國。藥上菩薩說是&#x546A;已。合掌",
    "T20n1161_001:0661c21": "恭敬頂禮佛足&#x5374;住一面。",
    "T20n1161_001:0661c22": "[0661c22] 爾時世尊讚藥上菩薩言。善哉善哉善男子。",
    "T20n1161_001:0661c23": "快說此&#x546A;。十方三世諸佛亦說是&#x546A;。我今深",
    "T20n1161_001:0661c24": "心隨汝歡喜。時二菩薩說是&#x546A;已。各脫寶瓔",
    "T20n1161_001:0661c25": "以供養佛。藥王菩薩所散瓔珞。如須彌山住",
    "T20n1161_001:0661c26": "佛右肩上。藥上菩薩所散瓔珞。如須彌山住",
    "T20n1161_001:0661c27": "佛左肩上。二山頂上有梵王宮。百千萬億諸",
    "T20n1161_001:0661c28": "梵天王。恭敬合掌侍立。宮內有寶蓮華。如",
    "T20n1161_001:0661c29": "摩尼珠遍覆三千大千世界。在宮牆上忽然",
    "T20n1161_001:0662a01": "來下。合而為一如千葉金華。住宮牆內有十",
    "T20n1161_001:0662a02": "方佛坐金華上。東方佛名須彌燈光明。東南",
    "T20n1161_001:0662a03": "方佛名寶藏莊嚴。南方佛名栴檀摩尼光。西",
    "T20n1161_001:0662a04": "南方佛名金海自在王。西方佛名大悲光明",
    "T20n1161_001:0662a05": "王。西北方佛名優&#x9262;羅蓮華勝。北方佛名蓮",
    "T20n1161_001:0662a06": "華鬚莊嚴王。東北方佛名金剛堅強自在王",
    "T20n1161_001:0662a07": "上方佛名殊勝月王。下方佛名日月光王。如",
    "T20n1161_001:0662a08": "是十方諸佛異口同音。讚歎藥王藥上二菩",
    "T20n1161_001:0662a09": "薩言。汝等所說&#x546A;。十方三世諸佛之所宣",
    "T20n1161_001:0662a10": "說。我等往昔行菩薩道時。得聞此&#x546A;深心隨",
    "T20n1161_001:0662a11": "喜。以是隨喜善根因緣力故。即得超越五百",
    "T20n1161_001:0662a12": "九十六億劫生死之罪。於今現在得成為佛。",
    "T20n1161_001:0662a13": "若有眾生得聞汝等二菩薩名。及聞我等十",
    "T20n1161_001:0662a14": "方佛名。即得除滅百千萬劫生死之罪。何況",
    "T20n1161_001:0662a15": "受持讀誦禮拜供養。",
    "T20n1161_001:0662a16": "[0662a16] 爾時十方諸佛說是語已。如入禪定默然而",
    "T20n1161_001:0662a17": "坐。爾時釋迦牟尼佛告大眾言。汝等今者見",
    "T20n1161_001:0662a18": "是藥王藥上二菩薩。寶瓔供養合掌住立在",
    "T20n1161_001:0662a19": "我前不。是時大眾彌勒為首。白佛言世尊",
    "T20n1161_001:0662a20": "唯然已見。佛告彌勒阿逸多是藥王菩薩。久",
    "T20n1161_001:0662a21": "修梵行諸願已滿。於未來世過算數劫。當得",
    "T20n1161_001:0662a22": "作佛號淨眼如來應供正遍知明行足善逝世",
    "T20n1161_001:0662a23": "間解無上士調御丈夫天人師佛世尊。國名",
    "T20n1161_001:0662a24": "常安樂光。劫名勝滿。彼佛出時其地金剛色",
    "T20n1161_001:0662a25": "如白寶至金剛際。空中自然雨白寶華。團圓",
    "T20n1161_001:0662a26": "正等五十由旬遍滿其國。彼土眾生無身心",
    "T20n1161_001:0662a27": "病天獻甘露不以為食。純服無上大乘法味。",
    "T20n1161_001:0662a28": "彼佛壽命五百萬億阿僧祇劫。正法住世四",
    "T20n1161_001:0662a29": "百萬阿僧祇劫。像法住世百千萬億阿僧祇",
    "T20n1161_001:0662b01": "劫。生彼國者皆悉住於陀羅尼門。念定不忘。",
    "T20n1161_001:0662b02": "藥王菩薩得受記已。即從座起踊身虛空作",
    "T20n1161_001:0662b03": "十八變。從上來下華散佛上。所散之華如金",
    "T20n1161_001:0662b04": "花林列住空中。爾時世尊復告彌勒。是藥",
    "T20n1161_001:0662b05": "上菩薩次藥王後。當得作佛。號曰淨藏如來",
    "T20n1161_001:0662b06": "應供正遍知明行足善逝世間解無上士調御",
    "T20n1161_001:0662b07": "丈夫天人師佛世尊。淨藏如來出現世時。此",
    "T20n1161_001:0662b08": "白寶地變為金色。金華金光充遍世界。其國",
    "T20n1161_001:0662b09": "眾生悉皆具足無生法忍。淨藏如來壽命六",
    "T20n1161_001:0662b10": "十二小劫。正法住世百二十小劫。像法住世",
    "T20n1161_001:0662b11": "五百六十小劫。爾時藥上菩薩聞授記已。即",
    "T20n1161_001:0662b12": "入三昧化身為華。如瞻蔔林七寶莊嚴。化成",
    "T20n1161_001:0662b13": "華雲。以此華雲持供養佛。時華雲中放金色",
    "T20n1161_001:0662b14": "光。金色光中出琉璃雲琉璃雲中說偈頌",
    "T20n1161_001:0662b15": "曰。",
    "T20n1161_001:0662b16": " 正遍知世尊  無染釋師子",
    "T20n1161_001:0662b17": " 十方無等侶  慧光照一切",
    "T20n1161_001:0662b18": " 普愍於一切  出現於世間",
    "T20n1161_001:0662b19": " 我今頭面禮  大悲三念處",
    "T20n1161_001:0662b20": "[0662b20] 爾時藥上菩薩。說是偈已還復本座。佛告大",
    "T20n1161_001:0662b21": "眾。佛滅度後若有眾生。繫念思惟觀藥王菩",
    "T20n1161_001:0662b22": "薩者。當作五想。一者繫念數息想。二者安定",
    "T20n1161_001:0662b23": "心想。三者不出息想。四者念實相想。五者安",
    "T20n1161_001:0662b24": "住三昧想。佛告彌勒。若善男子及善女人。修",
    "T20n1161_001:0662b25": "此五想者。於一念中即便得見藥王菩薩。是",
    "T20n1161_001:0662b26": "藥王菩薩身長十二由旬。隨應眾生或十八",
    "T20n1161_001:0662b27": "丈或現八尺。身紫金色三十二相八十隨形",
    "T20n1161_001:0662b28": "好如佛無異。頂上肉髻有十四摩尼珠。其",
    "T20n1161_001:0662b29": "一一珠有十四楞。一一楞間有十四華。以嚴",
    "T20n1161_001:0662c01": "天冠。其天冠內有十方佛及諸菩薩。皆悉影",
    "T20n1161_001:0662c02": "現如眾寶窴。眉間毫相白琉璃色。繞身七",
    "T20n1161_001:0662c03": "匝如白寶帳。身諸毛孔流出光明。如摩尼珠",
    "T20n1161_001:0662c04": "數滿八萬四千。其一一珠宛轉右旋。如七寶",
    "T20n1161_001:0662c05": "城優&#x9262;羅華。一一華上有一化佛。方身丈六",
    "T20n1161_001:0662c06": "如釋迦牟尼。一一如來有五百菩薩以為侍",
    "T20n1161_001:0662c07": "者。是藥王菩薩其兩脩臂如百寶色。手十指",
    "T20n1161_001:0662c08": "端雨諸七寶。若有眾生觀此菩薩十指端者。",
    "T20n1161_001:0662c09": "四百四病自然除滅。身諸煩惱皆悉不起。",
    "T20n1161_001:0662c10": "其兩足下雨金剛寶。一一珠化成雲臺。其",
    "T20n1161_001:0662c11": "雲臺中有化菩薩。無數諸天以為侍者。時化",
    "T20n1161_001:0662c12": "菩薩演說四諦苦空無常無我。亦說甚深諸",
    "T20n1161_001:0662c13": "菩薩行。此想成時是名初觀藥王菩薩功德",
    "T20n1161_001:0662c14": "相貌。",
    "T20n1161_001:0662c15": "[0662c15] 第二觀者心漸廣大。得見藥王菩薩具足身",
    "T20n1161_001:0662c16": "相。時藥王菩薩心如栴檀摩尼珠。開敷清",
    "T20n1161_001:0662c17": "淨有百億光明。此諸光明繞身百匝。如百億",
    "T20n1161_001:0662c18": "寶山。其一一山有百億寶屈。一一屈中有",
    "T20n1161_001:0662c19": "十億化佛。身色相好皆悉莊嚴。是諸化佛異",
    "T20n1161_001:0662c20": "口同音。皆共稱說藥王菩薩本行因緣。此相",
    "T20n1161_001:0662c21": "現時念念之中。見十方佛為諸行者隨宜說",
    "T20n1161_001:0662c22": "法。時藥王菩薩一一毛孔。放百億摩尼珠光",
    "T20n1161_001:0662c23": "照諸行者。行者見已得淨六根。尋時即見十",
    "T20n1161_001:0662c24": "方世界。五百萬億那由他佛及諸菩薩。為說",
    "T20n1161_001:0662c25": "除罪甘露妙藥服此藥已。即時皆得五百萬",
    "T20n1161_001:0662c26": "億旋陀羅尼門。因此藥王菩薩本願力故。緣",
    "T20n1161_001:0662c27": "念藥王菩薩自莊嚴故。十方諸佛與諸菩薩。",
    "T20n1161_001:0662c28": "至行者前為說甚深六波羅蜜。是時行者因",
    "T20n1161_001:0662c29": "見諸佛故。即得百千萬億觀佛三昧海門。佛",
    "T20n1161_001:0663a01": "告彌勒。我滅度後若天若神若龍。若比丘比",
    "T20n1161_001:0663a02": "丘尼若優婆塞若優婆夷。若欲見藥王菩薩",
    "T20n1161_001:0663a03": "欲念藥王菩薩者。當修二種清淨之行。一者",
    "T20n1161_001:0663a04": "發菩提心。具菩薩戒威儀不缺。以得具足菩",
    "T20n1161_001:0663a05": "薩戒故。十方世界諸菩薩伴。一時來集住其",
    "T20n1161_001:0663a06": "人前。藥王菩薩為其和上。藥王菩薩為於",
    "T20n1161_001:0663a07": "行者。即說百千萬億旋陀羅尼門。以得聞此",
    "T20n1161_001:0663a08": "陀羅尼故。超越九十億劫生死之罪。應時即",
    "T20n1161_001:0663a09": "得無生法忍。二者佛滅度後一切凡夫具煩",
    "T20n1161_001:0663a10": "惱縛。若有欲見藥王菩薩。當修四法。一者",
    "T20n1161_001:0663a11": "慈心不殺不犯十惡。常念大乘心不忘失。勤",
    "T20n1161_001:0663a12": "修精進如救頭然。二者於師父母四事供養。",
    "T20n1161_001:0663a13": "蘇燈油燈須曼那華油燈。及竹木火以為照",
    "T20n1161_001:0663a14": "明。復以蘇燈油燈須曼那華油燈及諸照明。",
    "T20n1161_001:0663a15": "以供養佛及法僧寶并說法者。三者深修禪",
    "T20n1161_001:0663a16": "定樂遠離行。常樂塚間樹下阿練若處。獨處",
    "T20n1161_001:0663a17": "閑靜勤修甚深十二頭陀。四者於身命財一",
    "T20n1161_001:0663a18": "切放捨不生戀著。行此法者念念之中。得",
    "T20n1161_001:0663a19": "見藥王菩薩為其說法。或於夢中見藥王菩",
    "T20n1161_001:0663a20": "薩授其法藥。寤已尋自憶識過去無量百生",
    "T20n1161_001:0663a21": "千生宿命之事心大歡喜。即應入塔觀像禮",
    "T20n1161_001:0663a22": "拜。於像前得觀佛三昧海。及見無量諸菩薩",
    "T20n1161_001:0663a23": "眾。唯見藥王菩薩為其說法。佛告阿難。佛滅",
    "T20n1161_001:0663a24": "度後若有四眾。能如是觀藥王菩薩者。能持",
    "T20n1161_001:0663a25": "藥王菩薩名者。除&#x5374;八十萬劫生死之罪。若",
    "T20n1161_001:0663a26": "能稱是藥王菩薩名字。一心禮拜不遇禍對。",
    "T20n1161_001:0663a27": "終不橫死。若有眾生於佛滅後。能如是觀者",
    "T20n1161_001:0663a28": "是名正觀。若異觀者名為邪觀。佛告彌勒佛",
    "T20n1161_001:0663a29": "滅度後若有四眾。云何觀是藥上菩薩清淨",
    "T20n1161_001:0663b01": "色身。若欲觀者當修七法。何等為七。一者常",
    "T20n1161_001:0663b02": "樂持戒。終不親近聲聞緣覺。二者常修世間",
    "T20n1161_001:0663b03": "善法及出世善法。三者其心如地不起憍慢。",
    "T20n1161_001:0663b04": "普慈一切。四者心無貪著猶若金剛不可沮",
    "T20n1161_001:0663b05": "壞。五者住平等法不捨威儀。六者常修毘婆",
    "T20n1161_001:0663b06": "舍那。修舍摩他心無懈惓。七者於大解脫般",
    "T20n1161_001:0663b07": "若波羅蜜心不驚疑。佛告彌勒。若有善男子",
    "T20n1161_001:0663b08": "善女人。具此法者。疾得見藥上菩薩。是藥",
    "T20n1161_001:0663b09": "上菩薩身長十六由旬。如紫金色。身諸光明",
    "T20n1161_001:0663b10": "如閻浮檀那金色。於圓光中有十六億化佛。",
    "T20n1161_001:0663b11": "方身八尺結加趺坐。坐寶蓮華。一一化佛有",
    "T20n1161_001:0663b12": "十六菩薩以為侍者。各執白華隨光右旋。通",
    "T20n1161_001:0663b13": "身光內有十方世界。諸佛菩薩及諸淨土皆",
    "T20n1161_001:0663b14": "於中現。頂上肉髻如釋迦毘楞迦摩尼寶珠。",
    "T20n1161_001:0663b15": "肉髻四面顯發金光。一一光中有四寶華具",
    "T20n1161_001:0663b16": "百寶色。一一華上化佛菩薩。或顯或隱數不",
    "T20n1161_001:0663b17": "可知。是藥上菩薩三十二相八十隨形好。一",
    "T20n1161_001:0663b18": "一相中有五色光。一一好中有百千光。眉間",
    "T20n1161_001:0663b19": "毫相如閻浮檀那金色。百千白寶珠以為瓔",
    "T20n1161_001:0663b20": "珞。其一一珠放百寶光。莊校金毫如頗梨",
    "T20n1161_001:0663b21": "幢。盛真金像世間珍妙。諸莊嚴具悉於中現。",
    "T20n1161_001:0663b22": "若有四眾聞是藥上菩薩名者。持是藥上菩",
    "T20n1161_001:0663b23": "薩名者。稱是藥上菩薩名者。觀是藥上菩薩",
    "T20n1161_001:0663b24": "身者。是藥上菩薩放身光明攝受彼人。此菩",
    "T20n1161_001:0663b25": "薩光或為自在天像或為梵天像。或為魔天",
    "T20n1161_001:0663b26": "像或為帝釋像。或為四天王像或為阿修羅",
    "T20n1161_001:0663b27": "像。或為乾闥婆像或為緊那羅像。或為摩&#x777A;",
    "T20n1161_001:0663b28": "羅伽像。或為迦樓羅像。或為人非人像或為",
    "T20n1161_001:0663b29": "龍像。或為帝王像或為大臣像。或為長者像。",
    "T20n1161_001:0663c01": "或為居士像。或為沙門像或為婆羅門像。或",
    "T20n1161_001:0663c02": "為仙人像或為祖父母像。或為父母像或為",
    "T20n1161_001:0663c03": "兄弟姊妹所愛妻子及諸親像。或為良醫像",
    "T20n1161_001:0663c04": "或為善友像。爾時行者即於夢中。見上諸像",
    "T20n1161_001:0663c05": "隨現為說藥王藥上所說神&#x546A;。即得滅除如",
    "T20n1161_001:0663c06": "上所說劫數之罪。覺已憶持終不忘失。繫念",
    "T20n1161_001:0663c07": "三昧即於定中。得見藥上菩薩淨妙色身。即",
    "T20n1161_001:0663c08": "為行者稱說過去五十三佛名。告言法子過",
    "T20n1161_001:0663c09": "去有佛。名曰普光次名普明。次名普靜次名",
    "T20n1161_001:0663c10": "多摩羅跋栴檀香。次名栴檀光次名摩尼",
    "T20n1161_001:0663c11": "幢。次名歡喜藏摩尼寶積次名一切世間樂見",
    "T20n1161_001:0663c12": "上大精進。次名摩尼幢燈光次名慧炬照(十)。",
    "T20n1161_001:0663c13": "次名海德光明次名金剛牢強普散金光。次",
    "T20n1161_001:0663c14": "名大強精進勇猛次名大悲光。次名慈力王",
    "T20n1161_001:0663c15": "次名慈藏。次名栴檀窟莊嚴勝次名賢善首。",
    "T20n1161_001:0663c16": "次名善意次名廣莊嚴王(二十)。次名金花光",
    "T20n1161_001:0663c17": "次名寶蓋照空自在王。次名虛空寶花光次",
    "T20n1161_001:0663c18": "名琉璃莊嚴王。次名普現色身光次名不動",
    "T20n1161_001:0663c19": "智光。次名降伏諸魔王次名才光明。次名智",
    "T20n1161_001:0663c20": "慧勝次名彌勒仙光(三十)。次名世靜光次名善",
    "T20n1161_001:0663c21": "寂月音妙尊智王。次名龍種上智尊王次名",
    "T20n1161_001:0663c22": "日月光。次名日月珠光次名慧幡勝王。次名",
    "T20n1161_001:0663c23": "師子吼自在力王次名妙音勝。次名常光幢",
    "T20n1161_001:0663c24": "次名觀世燈(四十)。次名慧威燈王次名法勝",
    "T20n1161_001:0663c25": "王。次名須彌光次名須曼那花光。次名優曇",
    "T20n1161_001:0663c26": "&#x9262;羅花。殊勝王次名大慧力王。次名阿&#x95A6;毘",
    "T20n1161_001:0663c27": "歡喜光次名無量音聲王。次名才光次名金",
    "T20n1161_001:0663c28": "海光(五十)。次名山海慧自在通王次名大通光",
    "T20n1161_001:0663c29": "次名一切法常滿王佛。",
    "T20n1161_001:0664a01": "[0664a01] 時藥上菩薩說是過去五十三佛名已默然",
    "T20n1161_001:0664a02": "而住。爾時行者即於定中。得見過去七佛世",
    "T20n1161_001:0664a03": "尊毘婆尸佛而讚歎言。善哉善哉善男子汝",
    "T20n1161_001:0664a04": "所宣說五十三佛。乃是過去久遠舊住娑婆",
    "T20n1161_001:0664a05": "世界。成熟眾生而般涅槃。若有善男子善女",
    "T20n1161_001:0664a06": "人及餘一切眾生。得聞是五十三佛名者。是",
    "T20n1161_001:0664a07": "人於百千萬億阿僧祇劫不墮惡道。若復有",
    "T20n1161_001:0664a08": "人能稱是五十三佛名者。生生之處常得值",
    "T20n1161_001:0664a09": "遇十方諸佛。若復有人能至心敬禮五十三",
    "T20n1161_001:0664a10": "佛者。除滅四重五逆及謗方等皆悉清淨。",
    "T20n1161_001:0664a11": "以是諸佛本誓願故。於念念中即得除滅如",
    "T20n1161_001:0664a12": "上諸罪。尸棄如來毘舍浮如來。拘留孫如來",
    "T20n1161_001:0664a13": "拘那含牟尼如來迦葉如來。亦讚是五十三",
    "T20n1161_001:0664a14": "佛名。亦復讚歎善男子善女人。能聞是五十",
    "T20n1161_001:0664a15": "三佛名者。能稱名者能敬禮者。除滅罪障如",
    "T20n1161_001:0664a16": "上所說。爾時釋迦牟尼佛告大眾言。我曾往",
    "T20n1161_001:0664a17": "昔無數劫時。於妙光佛末法之中出家學道。",
    "T20n1161_001:0664a18": "聞是五十三佛名。聞已合掌心生歡喜。復教",
    "T20n1161_001:0664a19": "他人令得聞持。他人聞已展轉相教。乃至三",
    "T20n1161_001:0664a20": "千人。此三千人異口同音。稱諸佛名一心敬",
    "T20n1161_001:0664a21": "禮。以是敬禮諸佛因緣功德力故。即得超越",
    "T20n1161_001:0664a22": "無數億劫生死之罪。其千人者花光佛為首。",
    "T20n1161_001:0664a23": "下至毘舍浮佛。於莊嚴劫得成為佛過去千",
    "T20n1161_001:0664a24": "佛是也。此中千佛者。拘留孫佛為首。下至樓",
    "T20n1161_001:0664a25": "至如來。於賢劫中次第成佛。後千佛者。日光",
    "T20n1161_001:0664a26": "如來為首。下至須彌相。於星宿劫中當得成",
    "T20n1161_001:0664a27": "佛。佛告寶積。十方現在諸佛善德如來等。亦",
    "T20n1161_001:0664a28": "曾得聞是五十三佛名故。於十方面各皆成",
    "T20n1161_001:0664a29": "佛。若有眾生欲得除滅四重禁罪。欲得懺悔",
    "T20n1161_001:0664b01": "五逆十惡。欲得除滅無根謗法極重之罪。當",
    "T20n1161_001:0664b02": "勤誦上藥王藥上二菩薩&#x546A;。亦當敬禮上十",
    "T20n1161_001:0664b03": "方佛。復當敬禮過去七佛。復當敬禮五十三",
    "T20n1161_001:0664b04": "佛。亦當敬禮賢劫千佛。復當敬禮三十五佛。",
    "T20n1161_001:0664b05": "然後遍禮十方無量一切諸佛。晝夜六時心",
    "T20n1161_001:0664b06": "想明利。猶如流水行懺悔法。然後繫念念藥",
    "T20n1161_001:0664b07": "王藥上二菩薩清淨色身。若有念是藥王藥",
    "T20n1161_001:0664b08": "上二菩薩者。當知此人已於過去無量劫中。",
    "T20n1161_001:0664b09": "於諸佛所種諸善根。以本善根力莊嚴故。",
    "T20n1161_001:0664b10": "於一念中得見東方無數諸佛。是時東方一",
    "T20n1161_001:0664b11": "切諸佛。即皆同入普現色身三昧。南西北方",
    "T20n1161_001:0664b12": "四維上下亦復如是。皆悉同入普現色身三",
    "T20n1161_001:0664b13": "昧。即時十方一切諸佛。皆悉現身住行者",
    "T20n1161_001:0664b14": "前。為說甚深六波羅蜜。是時行者見諸佛已。",
    "T20n1161_001:0664b15": "心生歡喜。於諸佛前即得甚深觀佛三昧海。",
    "T20n1161_001:0664b16": "見無數佛。一一世尊異口同音。授行者記",
    "T20n1161_001:0664b17": "而作是言。汝今念是二菩薩故。於未來世當",
    "T20n1161_001:0664b18": "得作佛。是時行者聞授記已。身心歡喜即得",
    "T20n1161_001:0664b19": "三昧。此三昧名惟無莊嚴。因是三昧力故倍",
    "T20n1161_001:0664b20": "更增進。普見十方無數諸佛。時十方諸佛或",
    "T20n1161_001:0664b21": "為行者說檀波羅蜜。或為行者說尸波羅蜜。",
    "T20n1161_001:0664b22": "或為行者說羼提波羅蜜。或為行者說毘梨",
    "T20n1161_001:0664b23": "耶波羅蜜。或為行者說禪那波羅蜜。或為行",
    "T20n1161_001:0664b24": "者說般若波羅蜜。或為行者說方便波羅蜜。",
    "T20n1161_001:0664b25": "或為行者說願波羅蜜。或為行者說力波羅",
    "T20n1161_001:0664b26": "蜜。或為行者說智波羅蜜。或為行者說慈",
    "T20n1161_001:0664b27": "悲喜捨。或為行者說四念處。或為行者說",
    "T20n1161_001:0664b28": "四正勤。或為行者說四如意足。或為行者說",
    "T20n1161_001:0664b29": "五根。或為行者說五力。或為行者說七覺分。",
    "T20n1161_001:0664c01": "或為行者說八正道分。或為行者說苦聖諦。",
    "T20n1161_001:0664c02": "或為行者說集聖諦。或為行者說滅聖諦。或",
    "T20n1161_001:0664c03": "為行者說道聖諦。或為行者說六和敬法。或",
    "T20n1161_001:0664c04": "為行者說六念法。如是種種分別廣說無量",
    "T20n1161_001:0664c05": "法門。復因此惟無三昧海莊嚴力故。廣為行",
    "T20n1161_001:0664c06": "者分別解說甚深十二因緣法。因是藥王藥",
    "T20n1161_001:0664c07": "上二菩薩威神力故。復見東方無量諸佛及",
    "T20n1161_001:0664c08": "諸菩薩。身紫金色相好無比。南西北方四維",
    "T20n1161_001:0664c09": "上下。亦悉&#x89A9;見一一如來身相眾好。廣說如",
    "T20n1161_001:0664c10": "觀佛三昧海。若有行者稱是藥王藥上二菩",
    "T20n1161_001:0664c11": "薩名者。若有念是二菩薩者。若有持是二菩",
    "T20n1161_001:0664c12": "薩名者。若有觀是二菩薩身者。若誦是二菩",
    "T20n1161_001:0664c13": "薩所說陀羅尼神&#x546A;者。捨身來世得淨六根。",
    "T20n1161_001:0664c14": "恒得生於大菩薩家。面貌端嚴猶如帝釋無",
    "T20n1161_001:0664c15": "可惡相。身力強壯。如那羅延威伏一切。其所",
    "T20n1161_001:0664c16": "生處恒得值遇諸佛菩薩聞甚深法。聞已歡",
    "T20n1161_001:0664c17": "喜即得無量妙三昧門及陀羅尼。",
    "T20n1161_001:0664c18": "[0664c18] 佛告阿難若有眾生但聞是二菩薩名。得福",
    "T20n1161_001:0664c19": "無量不可窮盡。何況具足如說修行。爾時阿",
    "T20n1161_001:0664c20": "難聞佛世尊。讚歎是二菩薩甚深智慧無量",
    "T20n1161_001:0664c21": "德行。即從座起繞佛七匝。長跪合掌白佛言。",
    "T20n1161_001:0664c22": "世尊此藥王藥上二菩薩。過去世時修何道",
    "T20n1161_001:0664c23": "行種何功德。今於此眾猶如梵幢佛所讚歎。",
    "T20n1161_001:0664c24": "亦為大眾之所稱譽。如來今者雙目放光。如",
    "T20n1161_001:0664c25": "摩尼珠現在其頂。此妙瑞相昔所未&#x89A9;。唯願",
    "T20n1161_001:0664c26": "天尊為我解說此二菩薩往昔因緣。爾時世",
    "T20n1161_001:0664c27": "尊告阿難言。諦聽諦聽善思念之。吾當為汝",
    "T20n1161_001:0664c28": "分別解說此二菩薩往昔因緣。佛告阿難乃",
    "T20n1161_001:0664c29": "往過去無量無邊阿僧祇劫。復倍是數數不",
    "T20n1161_001:0665a01": "可說。彼時有佛號琉璃光照如來應供正遍",
    "T20n1161_001:0665a02": "知明行足善逝世間解無上士調御丈夫天人",
    "T20n1161_001:0665a03": "師佛世尊。劫名正安隱。國名懸勝幡。生彼",
    "T20n1161_001:0665a04": "佛國眾生壽命八大劫。彼佛世尊出現世間",
    "T20n1161_001:0665a05": "經十六大劫。然後乃於蓮華講堂入般涅槃。",
    "T20n1161_001:0665a06": "佛涅槃後正法住世滿八大劫。像法住世亦",
    "T20n1161_001:0665a07": "八大劫。於像法中有千比丘。發菩薩心求",
    "T20n1161_001:0665a08": "菩薩戒。普為眾生遊行教化。爾時眾中有一",
    "T20n1161_001:0665a09": "比丘。名曰日藏。聰明多智遊歷聚落村營",
    "T20n1161_001:0665a10": "城邑。僧房堂閣阿練若處及至論堂。為諸",
    "T20n1161_001:0665a11": "大眾廣讚大乘菩薩本緣。亦說如來無上清",
    "T20n1161_001:0665a12": "淨平等大慧。爾時眾中有一長者名星宿光。",
    "T20n1161_001:0665a13": "聞說大乘平等大慧。心生歡喜即從座起。持",
    "T20n1161_001:0665a14": "呵梨勒果及諸雜藥。至日藏所白言大德。我",
    "T20n1161_001:0665a15": "聞仁者說甘露藥。如仁所說服此藥者不老",
    "T20n1161_001:0665a16": "不死。作此語已頭面著地禮比丘足。復持",
    "T20n1161_001:0665a17": "此藥奉上比丘。白言仁者今以此藥奉上仁",
    "T20n1161_001:0665a18": "者及大德僧。爾時日藏即為&#x546A;願受呵梨勒。",
    "T20n1161_001:0665a19": "長者聞法復聞&#x546A;願心大歡喜。遍禮十方無",
    "T20n1161_001:0665a20": "量諸佛。於日藏前發弘誓願而作是言。我聞",
    "T20n1161_001:0665a21": "仁者說佛慧藥。如仁所說真實不虛。今持雪",
    "T20n1161_001:0665a22": "山良藥奉上仁者并及眾僧。以此功德願我",
    "T20n1161_001:0665a23": "生生。不求人天三界福報。正心迴向阿耨多",
    "T20n1161_001:0665a24": "羅三藐三菩提。我今至誠發無上道心。於未",
    "T20n1161_001:0665a25": "來世必當成佛。此願不虛必如尊者所說佛",
    "T20n1161_001:0665a26": "慧。我得菩提清淨力時。雖未成佛若有眾生",
    "T20n1161_001:0665a27": "聞我名者。願得除滅眾生三種病苦。一者眾",
    "T20n1161_001:0665a28": "生身中四百四病。但稱我名即得除愈。二者",
    "T20n1161_001:0665a29": "邪見愚癡及惡道苦願永不受。我作佛時生",
    "T20n1161_001:0665b01": "我國土諸眾生等。悉皆悟解平等大乘更無",
    "T20n1161_001:0665b02": "異趣。三者閻浮提中及餘他方有三惡趣名。",
    "T20n1161_001:0665b03": "聞我名者永更不受三惡趣身。設墮惡趣我",
    "T20n1161_001:0665b04": "終不成阿耨多羅三藐三菩提。若有禮拜繫",
    "T20n1161_001:0665b05": "念觀我身相者。願此眾生消除三障。如淨琉",
    "T20n1161_001:0665b06": "璃內外映徹。見佛色身亦復如是。若有眾生",
    "T20n1161_001:0665b07": "見佛清淨色身者。願此眾生於平等慧永不",
    "T20n1161_001:0665b08": "退失。發此願已。五體投地。遍禮十方無量諸",
    "T20n1161_001:0665b09": "佛。禮諸佛已。持真珠華。散日藏上白言和",
    "T20n1161_001:0665b10": "上。因和上。故得聞無上清淨佛慧。我聞是",
    "T20n1161_001:0665b11": "已於和上前。已發甚深阿耨多羅三藐三菩",
    "T20n1161_001:0665b12": "提心。此願不虛必成佛者。令我所散妙真珠",
    "T20n1161_001:0665b13": "華。化為華蓋住和上上。作此語已所散寶",
    "T20n1161_001:0665b14": "珠。如寶蓮華行列空中變成華蓋其蓋有光",
    "T20n1161_001:0665b15": "金色具足。一切大眾&#x89A9;見此事。異口同音讚",
    "T20n1161_001:0665b16": "歎大長者星宿光言。善哉善哉大長者。汝能",
    "T20n1161_001:0665b17": "於此大眾之中。已能深發大弘誓願。乃現如",
    "T20n1161_001:0665b18": "此微妙瑞相。我等今者觀此瑞相。必得成佛",
    "T20n1161_001:0665b19": "無有疑也。爾時星宿光長者。有弟名電光明。",
    "T20n1161_001:0665b20": "見兄長者發菩提心。身心隨喜白言大兄。我",
    "T20n1161_001:0665b21": "今家中大有醍醐及諸良藥。願兄聽我普施",
    "T20n1161_001:0665b22": "一切不限眾僧。其兄報言聽隨汝意。爾時電",
    "T20n1161_001:0665b23": "光長者白其兄言。我今亦復隨從大兄。欲發",
    "T20n1161_001:0665b24": "甚深阿耨多羅三藐三菩提心。其兄答言若",
    "T20n1161_001:0665b25": "欲發心。汝今應禮十方諸佛。於大和上日",
    "T20n1161_001:0665b26": "藏比丘前。宜發甚深無上道意。弟白兄言。我",
    "T20n1161_001:0665b27": "今以此醍醐良藥以施一切。復以妙華上十",
    "T20n1161_001:0665b28": "方佛。迴此功德願如大兄所發誓願等無有",
    "T20n1161_001:0665b29": "異。若我所願誠實不虛。令我所散上妙蓮",
    "T20n1161_001:0665c01": "華。住虛空中猶如華樹。時會大眾見電光長",
    "T20n1161_001:0665c02": "者所散蓮華列住空中。其一一華如菩提樹。",
    "T20n1161_001:0665c03": "列住空中華果具足。爾時大眾異口同音。亦",
    "T20n1161_001:0665c04": "皆讚歎電光長者而作是言。汝今瑞應如兄",
    "T20n1161_001:0665c05": "長者等無有異於未來世必得成佛無有疑",
    "T20n1161_001:0665c06": "也。",
    "T20n1161_001:0665c07": "[0665c07] 佛告阿難汝今當知。時大長者以呵梨勒雪",
    "T20n1161_001:0665c08": "山勝藥以施眾僧。眾僧服已得聞妙法。以藥",
    "T20n1161_001:0665c09": "力故除二種病。一者四大增損。二者煩惱瞋",
    "T20n1161_001:0665c10": "恚。因此藥故。時諸大眾皆發阿耨多羅三藐",
    "T20n1161_001:0665c11": "三菩提心而唱是言。我等於未來世悉當成",
    "T20n1161_001:0665c12": "佛。時諸大眾各相謂言。我等今者因此大士",
    "T20n1161_001:0665c13": "施二種藥。得發無上法王之心。當王三千大",
    "T20n1161_001:0665c14": "千世界。為報恩故當為立號。因行立名故名",
    "T20n1161_001:0665c15": "藥王。佛告阿難汝今當知此藥王菩薩。聞諸",
    "T20n1161_001:0665c16": "大眾為立號時。敬禮大眾而作是言。大德眾",
    "T20n1161_001:0665c17": "僧為我立號名曰藥王。我今應當依名定實。",
    "T20n1161_001:0665c18": "若我所施迴向佛道必得成就。願我兩手雨",
    "T20n1161_001:0665c19": "一切藥。摩洗眾生除一切病。若有眾生聞我",
    "T20n1161_001:0665c20": "名者。禮拜我者。觀我身相者。當令此等皆服",
    "T20n1161_001:0665c21": "甚深妙陀羅尼無閡法藥。當令此等現在身",
    "T20n1161_001:0665c22": "上。除去諸惡無願不從。我成佛時願諸眾生",
    "T20n1161_001:0665c23": "具大乘行。作是語時於虛空中。雨七寶蓋覆",
    "T20n1161_001:0665c24": "藥王上。蓋光明中而說偈言。",
    "T20n1161_001:0665c25": " 大士妙善願  施藥濟一切",
    "T20n1161_001:0665c26": " 未來當成佛  號名曰淨眼",
    "T20n1161_001:0665c27": " 廣度諸天人  慈心無邊際",
    "T20n1161_001:0665c28": " 慧眼照一切  未來當成佛",
    "T20n1161_001:0665c29": "[0665c29] 爾時藥王聞此偈已。身心歡喜即入三昧。其",
    "T20n1161_001:0666a01": "三昧名曰惟無莊嚴。三昧力故見佛無數。淨",
    "T20n1161_001:0666a02": "除業障即得超越九百萬億阿僧祇劫生死之",
    "T20n1161_001:0666a03": "罪。爾時眾中為立號者。今此藥王菩薩摩訶",
    "T20n1161_001:0666a04": "薩是。佛告阿難汝今當時。知弟長者藥施",
    "T20n1161_001:0666a05": "人者。因藥施故世人稱讚此長者藥用施眾",
    "T20n1161_001:0666a06": "僧及施一切。服此藥者得上氣力得妙上藥。",
    "T20n1161_001:0666a07": "亦聞上妙大乘法藥。爾時世人因行立名名",
    "T20n1161_001:0666a08": "曰藥上。爾時藥上菩薩聞諸世人。稱讚己德",
    "T20n1161_001:0666a09": "名曰藥上。因發誓願今此世間一切大眾。為",
    "T20n1161_001:0666a10": "我立號名曰藥上。願我後世得成十種清淨",
    "T20n1161_001:0666a11": "力時。以上法藥普施一切。願諸眾生聞我名",
    "T20n1161_001:0666a12": "者。煩惱盛火速得消滅。若有眾生禮拜我者",
    "T20n1161_001:0666a13": "稱我名者觀我身相者。當令此等得服上妙",
    "T20n1161_001:0666a14": "不死解脫甘露上藥。爾時大眾聞是語已。各",
    "T20n1161_001:0666a15": "脫瓔珞共散藥上菩薩。所散瓔珞如七寶臺",
    "T20n1161_001:0666a16": "停住空中。臺中有光純黃金色。聲如梵音而",
    "T20n1161_001:0666a17": "說偈言。",
    "T20n1161_001:0666a18": " 善哉勝大士  顯發弘誓願",
    "T20n1161_001:0666a19": " 必度苦眾生  心無有疑慮",
    "T20n1161_001:0666a20": " 未來當成佛  號名曰淨藏",
    "T20n1161_001:0666a21": " 救護諸世間  沒於苦海者",
    "T20n1161_001:0666a22": "[0666a22] 佛告阿難汝今好當諦聽。佛語慎勿忘失。此",
    "T20n1161_001:0666a23": "藥王藥上二菩薩者。乃是過去現在未來諸",
    "T20n1161_001:0666a24": "佛世尊灌頂法子。若有眾生聞此二菩薩名",
    "T20n1161_001:0666a25": "者。永度苦海不墮生死。恒得值遇諸佛菩薩。",
    "T20n1161_001:0666a26": "何況具足如說修行。若有善男子善女人。聞",
    "T20n1161_001:0666a27": "二菩薩所說神&#x546A;。若觀此二菩薩身相者。於",
    "T20n1161_001:0666a28": "現在世必得見藥王藥上。及見於我賢劫千",
    "T20n1161_001:0666a29": "佛。於未來世見無數佛。一一世尊為其說法。",
    "T20n1161_001:0666b01": "生淨佛土其心堅固。終不退轉阿耨多羅三",
    "T20n1161_001:0666b02": "藐三菩提心。爾時阿難即從座起。為佛作禮",
    "T20n1161_001:0666b03": "繞佛七匝。白佛言世尊當云何名此經云何",
    "T20n1161_001:0666b04": "奉持之。佛告阿難諦聽諦聽善思念之。此法",
    "T20n1161_001:0666b05": "之要名滅諸罪障。亦名懺悔惡業神&#x546A;。亦名",
    "T20n1161_001:0666b06": "治煩惱病甘露妙藥。亦名觀藥王藥上清淨",
    "T20n1161_001:0666b07": "色身。佛告阿難此法之要。有如是等殊勝",
    "T20n1161_001:0666b08": "妙名。我滅度後若有比丘及比丘尼聞此經",
    "T20n1161_001:0666b09": "者。至心隨喜經須臾間。四重惡業皆悉清淨。",
    "T20n1161_001:0666b10": "若有優婆塞優婆夷聞此經者。至心隨喜經",
    "T20n1161_001:0666b11": "須臾間若犯五戒。破八支齋疾得清淨。若國",
    "T20n1161_001:0666b12": "王大臣剎利居士。毘舍首陀婆羅門等。及餘",
    "T20n1161_001:0666b13": "一切聞此經者。經須臾間至心隨喜。五逆十",
    "T20n1161_001:0666b14": "惡悉得清淨。佛告阿難此藥王藥上本行因",
    "T20n1161_001:0666b15": "緣。是閻浮提人病之良藥。爾時世尊說是語",
    "T20n1161_001:0666b16": "已。默然而住如入三昧。爾時長者子寶積。及",
    "T20n1161_001:0666b17": "尊者阿難無數大眾。聞佛所說皆大歡喜。以",
    "T20n1161_001:0666b18": "歡喜故長者眾中五千人得無生法忍。他方",
    "T20n1161_001:0666b19": "來諸菩薩等有十千人。住首楞嚴三昧。舍利",
    "T20n1161_001:0666b20": "弗弟子五百比丘。不受諸漏成阿羅漢。天龍",
    "T20n1161_001:0666b21": "八部其數無量。皆發無上正真道意。爾時諸",
    "T20n1161_001:0666b22": "比丘比丘尼及諸大眾。聞佛所說歡喜奉行",
    "T20n1161_001:0666b23": "作禮而退。"
}