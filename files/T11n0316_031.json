{
    "T11n0316_031:0861c22": "佛說大乘菩薩藏正法經卷第三",
    "T11n0316_031:0861c23": "十一",
    "T11n0316_031:0861c25": "西天譯經三藏銀青光祿大夫",
    "T11n0316_031:0861c26": "試光祿卿慈覺傳梵大師賜紫",
    "T11n0316_031:0861c27": "沙門臣法護等奉　詔譯",
    "T11n0316_031:0861c28": "精進波羅蜜多品第九之七",
    "T11n0316_031:0861c29": "「爾時！舍利子！彼正法行童子為成熟善根故，",
    "T11n0316_031:0862a01": "於二十歲發生淨信，捨家出家成苾芻相，受",
    "T11n0316_031:0862a02": "具足戒，住阿蘭若大樹林中而為宴坐。於虛",
    "T11n0316_031:0862a03": "空中有諸賢聖，潛來教示如是義利，語苾芻",
    "T11n0316_031:0862a04": "言：『汝於菩薩藏正法得不退轉精進之行，有",
    "T11n0316_031:0862a05": "大名稱當得作佛。』時彼苾芻於賢聖所聞是",
    "T11n0316_031:0862a06": "語已生大歡喜，得未曾有，乃於城邑聚落國",
    "T11n0316_031:0862a07": "土王宮在在處處一切人民，如是尋求菩薩",
    "T11n0316_031:0862a08": "藏正法。又復往詣僧伽藍中，恭敬禮問苾芻",
    "T11n0316_031:0862a09": "苾芻尼眾：『云何名為菩薩藏正法？菩薩於阿",
    "T11n0316_031:0862a10": "闍梨及佛法中，復何承事親近修學？我今欲",
    "T11n0316_031:0862a11": "於諸尊者所尋求菩薩藏正法，若名若字而",
    "T11n0316_031:0862a12": "來聽受。』彼苾芻等答如是言：『非我所知。』又竊",
    "T11n0316_031:0862a13": "作是念：『彼賢聖言應無虛妄。我於菩薩藏正",
    "T11n0316_031:0862a14": "法未曾聽受，於不退精進復何修行？』轉復問",
    "T11n0316_031:0862a15": "言：『具壽尊者！彼蓮花超勝如來住何方所？願",
    "T11n0316_031:0862a16": "賜開示。』答言：『苾芻！蓮花超勝如來住是方所。』",
    "T11n0316_031:0862a17": "即時往詣所示方所，到已右繞三匝頭面禮",
    "T11n0316_031:0862a18": "足，住立佛前發如是言：『我今於此結加敷",
    "T11n0316_031:0862a19": "坐，於蓮花超勝如來不得聞是菩薩藏正法，",
    "T11n0316_031:0862a20": "於是方所誓不起立。』舍利子！此苾芻七晝夜",
    "T11n0316_031:0862a21": "中於地方所不退精進，如是堅固過七晝夜，",
    "T11n0316_031:0862a22": "以佛神力乃見東方世界寶藏如來、應供、正",
    "T11n0316_031:0862a23": "等正覺，聞彼開演八種法門。此八種法門，能",
    "T11n0316_031:0862a24": "於菩薩藏正法隨順修學。時彼苾芻具足聞",
    "T11n0316_031:0862a25": "是不可思議八種法門無有過上，即於方所",
    "T11n0316_031:0862a26": "從坐而起，亦能於菩薩藏正法開演不退轉",
    "T11n0316_031:0862a27": "精進之行，復於城邑聚落國土王宮滿六十",
    "T11n0316_031:0862a28": "年教化無量俱胝天人令住三乘。時彼苾芻",
    "T11n0316_031:0862a29": "臨命終時，作是願言：『生諸佛剎人同分中。』於",
    "T11n0316_031:0862b01": "彼沒已生閻浮提洲長者族中。如是生已，乃",
    "T11n0316_031:0862b02": "發是言行正法行。以是因緣，同彼往昔名正",
    "T11n0316_031:0862b03": "法行。發生淨信捨家出家，成苾芻相受具足",
    "T11n0316_031:0862b04": "戒。出家未久，復於菩薩藏正法現前安住。於",
    "T11n0316_031:0862b05": "六萬歲，城邑聚落國土王宮及能開演菩薩",
    "T11n0316_031:0862b06": "藏正法之行，教化無量俱胝天人成熟三乘，",
    "T11n0316_031:0862b07": "所謂聲聞乘、緣覺乘、無上大乘。臨命終時復",
    "T11n0316_031:0862b08": "發誓言，由彼願力，於閻浮提洲得獲人身，王",
    "T11n0316_031:0862b09": "族中生。剎那生已，於虛空中賢聖告言：『汝有",
    "T11n0316_031:0862b10": "情界超越諸法。』以是緣故立彼名字為超越",
    "T11n0316_031:0862b11": "諸法成熟有情。於二十年中發生正信捨家",
    "T11n0316_031:0862b12": "出家，為苾芻相受具足戒。超越諸法正念緣",
    "T11n0316_031:0862b13": "力，於菩薩藏正法現前安住。舍利子！此超越",
    "T11n0316_031:0862b14": "諸法苾芻，於菩薩藏正法斷諸疑惑，於城邑",
    "T11n0316_031:0862b15": "聚落國土王宮復能開演滿六萬歲。過是數",
    "T11n0316_031:0862b16": "已，令無量俱胝天人阿脩羅等發阿耨多羅",
    "T11n0316_031:0862b17": "三藐三菩提心。臨命終時復發願言：『得獲人",
    "T11n0316_031:0862b18": "身。』於閻浮提洲大娑羅長者種族中生。剎那",
    "T11n0316_031:0862b19": "生已，空中有聲，賢聖告言：『汝有情界得獲正",
    "T11n0316_031:0862b20": "念。』以是緣故立彼名字為得正念成熟有",
    "T11n0316_031:0862b21": "情。於二十年中，發生正信捨家出家，成苾芻",
    "T11n0316_031:0862b22": "相受具足戒。由彼往昔如實思念最上最勝",
    "T11n0316_031:0862b23": "成就多聞，六十年中說法教化。於城邑聚落",
    "T11n0316_031:0862b24": "國土王宮，今諸有情於菩薩藏正法，復能",
    "T11n0316_031:0862b25": "開演斷諸疑惑。又過是數，教化四俱胝天人",
    "T11n0316_031:0862b26": "阿脩羅等成熟三乘，所謂聲聞乘、緣覺乘、無",
    "T11n0316_031:0862b27": "上智佛乘。舍利子！此正法行苾芻發是願已",
    "T11n0316_031:0862b28": "即時命終，生於往昔彼地方所寶藏如來佛",
    "T11n0316_031:0862b29": "剎之中。舍利子！彼菩薩摩訶薩令六十俱胝",
    "T11n0316_031:0862c01": "天人阿脩羅等，成熟三乘悉得圓滿。舍利子！",
    "T11n0316_031:0862c02": "彼菩薩摩訶薩中無間隔，於寶藏如來佛剎",
    "T11n0316_031:0862c03": "之中，得不思議最上最勝多聞具足。於彼命",
    "T11n0316_031:0862c04": "終，即時得生蓮花超勝如來世界王族之中。",
    "T11n0316_031:0862c05": "往昔教化六十俱胝天人阿脩羅等，悉同生",
    "T11n0316_031:0862c06": "彼而為眷屬。復於彼時有佛出世，號最上行",
    "T11n0316_031:0862c07": "如來、應供、正等正覺。彼佛具足壽量八十俱",
    "T11n0316_031:0862c08": "胝歲，彼國人民壽命亦等。彼佛有八十俱胝",
    "T11n0316_031:0862c09": "大聲聞眾俱來集會，皆阿羅漢。一一聲聞各",
    "T11n0316_031:0862c10": "有八十俱胝大聲聞眾，皆是清淨大阿羅漢。",
    "T11n0316_031:0862c11": "復於彼時名勇猛受王童子，多聞成就智慧",
    "T11n0316_031:0862c12": "明達。舍利子！時彼童子與自眷屬八十俱胝，",
    "T11n0316_031:0862c13": "同時往詣最上行如來、應供、正等正覺所。到",
    "T11n0316_031:0862c14": "已頭面禮足，圍繞世尊却住一面。時最上行",
    "T11n0316_031:0862c15": "如來知彼童子往昔因緣心之所念，而為說",
    "T11n0316_031:0862c16": "法。」",
    "T11n0316_031:0862c17": "爾時世尊告舍利子言：「彼勇猛受王童子得",
    "T11n0316_031:0862c18": "聞如是往昔相應所修之行，生大歡喜，與自",
    "T11n0316_031:0862c19": "眷屬八十俱胝同發淨信捨家出家，成苾芻",
    "T11n0316_031:0862c20": "相受具足戒，盡其形壽常修梵行求菩提道。",
    "T11n0316_031:0862c21": "時最上行如來告諸大眾：『此勇猛受王菩薩",
    "T11n0316_031:0862c22": "摩訶薩，我滅度後次當作佛出現世間，號大",
    "T11n0316_031:0862c23": "精進如來、應供、正等正覺。』彼最上行如來般",
    "T11n0316_031:0862c24": "涅盤後，所有舍利作供養已，受持正法，",
    "T11n0316_031:0862c25": "然後得成阿耨多羅三藐三菩提果。舍利子！",
    "T11n0316_031:0862c26": "彼大精進如來壽量半劫。有無量大聲聞眾，",
    "T11n0316_031:0862c27": "一一復有二十那踰多，皆是清淨大阿羅漢，",
    "T11n0316_031:0862c28": "俱來集會。舍利子！此不退轉精進菩薩摩訶",
    "T11n0316_031:0862c29": "薩行精進波羅蜜多行時，於菩薩藏正法聞",
    "T11n0316_031:0863a01": "已次第受持讀誦、為他人說，乃至生彼大精",
    "T11n0316_031:0863a02": "進如來世界之中。舍利子！若善男子善女人",
    "T11n0316_031:0863a03": "安住大乘，速疾得成阿耨多羅三藐三菩提，",
    "T11n0316_031:0863a04": "不退精進行時，於菩薩藏正法決定聽聞受",
    "T11n0316_031:0863a05": "持讀誦，乃至廣為人說。何以故？舍利子！此諸",
    "T11n0316_031:0863a06": "菩薩摩訶薩唯能於菩薩藏正法如是進求",
    "T11n0316_031:0863a07": "不退轉精進之行。舍利子！是名菩薩摩訶薩",
    "T11n0316_031:0863a08": "精進波羅蜜多。",
    "T11n0316_031:0863a09": "禪定波羅蜜多品第十之一",
    "T11n0316_031:0863a10": "「復次舍利子！云何菩薩摩訶薩修行進趣菩",
    "T11n0316_031:0863a11": "薩禪定波羅蜜多之行？舍利子！菩薩摩訶薩",
    "T11n0316_031:0863a12": "應先遠離染欲過失諸不善法，於彼尋伺發",
    "T11n0316_031:0863a13": "生喜樂，是名入解初禪定行。舍利子！菩薩摩",
    "T11n0316_031:0863a14": "訶薩次當遠離尋伺，於內引生清淨潔白心",
    "T11n0316_031:0863a15": "一境性，於彼等持發生喜樂，是名入解二禪",
    "T11n0316_031:0863a16": "定行。舍利子！菩薩摩訶薩次當捨離貪愛、行",
    "T11n0316_031:0863a17": "念正知，唯妙樂受身雖正知，如彼聖人觀察",
    "T11n0316_031:0863a18": "捨念離喜妙樂行故，是名入解三禪定行。舍",
    "T11n0316_031:0863a19": "利子！菩薩摩訶薩次當如是先斷苦樂適悅",
    "T11n0316_031:0863a20": "煩惱，無苦無樂捨念清淨，是名入解四禪定",
    "T11n0316_031:0863a21": "行。彼如實得圓滿清淨純一無雜正等引心，",
    "T11n0316_031:0863a22": "無餘支分及隨煩惱，不離等持而能作彼禪",
    "T11n0316_031:0863a23": "定事業，而復圓滿五種神通及彼智業。云何",
    "T11n0316_031:0863a24": "名為五種神通？一者天眼、二者天耳、三者他",
    "T11n0316_031:0863a25": "心、四者宿住、五者神境，此說名為五種神通。",
    "T11n0316_031:0863a26": "又復云何菩薩於彼天眼乃至神境而能圓",
    "T11n0316_031:0863a27": "滿最上正行神通智業？舍利子！此菩薩如實",
    "T11n0316_031:0863a28": "安住正等引心圓滿清淨，純一無雜及隨煩",
    "T11n0316_031:0863a29": "惱，於諸有情心無所欲，而能發起神境等通，",
    "T11n0316_031:0863b01": "此說名為神通智業。又天眼清淨出過於人，",
    "T11n0316_031:0863b02": "而能觀察諸有情等，初生退沒好醜等相、善",
    "T11n0316_031:0863b03": "趣惡趣勝妙下劣，乃至知諸有情業行差別，",
    "T11n0316_031:0863b04": "身語意中具足惡行，起彼邪見誹謗聖賢，而",
    "T11n0316_031:0863b05": "復積集邪見業因，身謝命終墮於惡趣那落",
    "T11n0316_031:0863b06": "迦中。又復知彼諸有情等身語意中具足善",
    "T11n0316_031:0863b07": "行，起彼正見稱讚聖賢，而復積集正見業因，",
    "T11n0316_031:0863b08": "身謝命終生於善趣或生天界。舍利子！以清",
    "T11n0316_031:0863b09": "淨天眼出過於人，於諸有情積集惡業悉能",
    "T11n0316_031:0863b10": "了知。舍利子！此菩薩摩訶薩清淨天眼，於諸",
    "T11n0316_031:0863b11": "有情而為最勝，色相明了悉無障礙，一切天、",
    "T11n0316_031:0863b12": "龍、夜叉、乾闥婆、阿脩羅，有學無學大阿羅漢、",
    "T11n0316_031:0863b13": "辟支佛眾，悉勝於彼，最上最勝、最極明了、無",
    "T11n0316_031:0863b14": "有過上。又此天眼，於彼一切出離道中最勝",
    "T11n0316_031:0863b15": "出離。而諸菩薩有是天眼，於十方世界無量",
    "T11n0316_031:0863b16": "有情，若麁若細、若勝若劣、若遠若近，而此天",
    "T11n0316_031:0863b17": "眼諸有色相，於彼了知悉無對礙。又此天眼",
    "T11n0316_031:0863b18": "見色究竟，除無色界，所有十方世界無量有",
    "T11n0316_031:0863b19": "情，若生若滅，及彼業因一切根因，若增若減",
    "T11n0316_031:0863b20": "若勝若劣，悉能了知。又彼所有十方世界諸",
    "T11n0316_031:0863b21": "佛剎土功德莊嚴，一切悉見。清淨戒蘊安",
    "T11n0316_031:0863b22": "住成就勝妙果報，亦皆了知。又彼清淨天眼",
    "T11n0316_031:0863b23": "出過於人，諸佛世尊及菩薩眾一切悉見，及",
    "T11n0316_031:0863b24": "彼正士正念正知、通達境界威儀道行，及解",
    "T11n0316_031:0863b25": "脫法得總持門，安住智慧善巧方便，而能入",
    "T11n0316_031:0863b26": "解一切圓滿。彼眼無礙諸色無見，彼眼無著",
    "T11n0316_031:0863b27": "諸色無染，彼眼解脫謂離諸見，彼眼清淨自",
    "T11n0316_031:0863b28": "體光潔，眼無依止離諸境界，眼無所取離諸",
    "T11n0316_031:0863b29": "煩惱，眼無翳障離諸疑惑，眼不起念離對礙",
    "T11n0316_031:0863c01": "法，眼得光明照燭諸法，眼隨智慧離識境界，",
    "T11n0316_031:0863c02": "彼眼無著離難調伏及彼癡冥一切煩惱。眼",
    "T11n0316_031:0863c03": "能決擇諸根幻化，又復眼相彼無能勝，於諸",
    "T11n0316_031:0863c04": "有情平等觀矚。彼眼清淨離雜思惟，彼眼無",
    "T11n0316_031:0863c05": "垢體性光瑩。又彼天眼隨其心意而能現前",
    "T11n0316_031:0863c06": "成熟佛眼，眼無貪瞋離諸違順。又彼天眼於",
    "T11n0316_031:0863c07": "義境界修行法式如實相應，又於有情安住",
    "T11n0316_031:0863c08": "大悲。又彼天眼來求丐者而無不與，見破",
    "T11n0316_031:0863c09": "戒者亦無瞋怒，於墮落者而常守護，於懈怠",
    "T11n0316_031:0863c10": "者而常勤策，為散亂者現禪定分，為惡慧者",
    "T11n0316_031:0863c11": "示正慧眼，為邪道者開悟正道，劣勝解者導",
    "T11n0316_031:0863c12": "以最上佛之知見。又彼天眼，於一切智智最",
    "T11n0316_031:0863c13": "上神通，於菩提道專注一境決定現前。舍利",
    "T11n0316_031:0863c14": "子！此名菩薩摩訶薩而能圓滿彼天眼通及",
    "T11n0316_031:0863c15": "智事業。",
    "T11n0316_031:0863c16": "「復次舍利子！云何名菩薩摩訶薩得天耳通",
    "T11n0316_031:0863c17": "及能圓滿最上正行神通智業？舍利子！此菩",
    "T11n0316_031:0863c18": "薩摩訶薩天耳清淨出過於人，能聞十方無",
    "T11n0316_031:0863c19": "量世界人非人聲，所謂天聲、龍聲、夜叉聲、乾",
    "T11n0316_031:0863c20": "闥婆聲、阿脩羅聲、[薩/女]嚕拏聲、緊那羅聲、摩睺",
    "T11n0316_031:0863c21": "羅聲、人非人聲，聖人聲、聲聞聲、緣覺聲、菩",
    "T11n0316_031:0863c22": "薩聲、佛聲，是名諸菩薩摩訶薩天耳清淨。又",
    "T11n0316_031:0863c23": "復得聞諸罪業聲，地獄聲、傍生聲、焰摩羅",
    "T11n0316_031:0863c24": "界聲，乃至微細邊際蝴蝶蜂蠆蚊蚋等聲，及",
    "T11n0316_031:0863c25": "諸有情所發語業或攀緣心善不善等，一切",
    "T11n0316_031:0863c26": "了知。所發語業善不善根彼因及果，悉皆了",
    "T11n0316_031:0863c27": "知。若語業貪隨染愛所表，若語業瞋隨惡罵",
    "T11n0316_031:0863c28": "所表，又語業癡亦隨貪瞋所表，皆能了知即",
    "T11n0316_031:0863c29": "語業癡亦隨惡罵所表。若語業唯惡罵所表，",
    "T11n0316_031:0864a01": "即瞋隨惡罵所表，彼語業癡亦即隨癡冥所",
    "T11n0316_031:0864a02": "表，悉能了知。又天耳通智，如實了知發生善",
    "T11n0316_031:0864a03": "巧，破彼語業、隨順清淨。由能對破、語業清淨，",
    "T11n0316_031:0864a04": "即能對破一切貪瞋癡等悉令清淨。又彼天",
    "T11n0316_031:0864a05": "耳，於聖人非聖人聲悉聽聞。如是聽已，於聖",
    "T11n0316_031:0864a06": "人聲不生住著，於非聖人聲不著對破。又於",
    "T11n0316_031:0864a07": "聖人聲獲得大慈，於非聖人聲發起大悲。於",
    "T11n0316_031:0864a08": "一切聲無前後際，以決定智如實了知。又彼",
    "T11n0316_031:0864a09": "天耳，於十方無餘一切世界，得聞如是諸佛",
    "T11n0316_031:0864a10": "世尊所說妙法。聞已念彼所度根器，不生癡",
    "T11n0316_031:0864a11": "冥一切攝受，亦無失念。如彼有情根器入解，",
    "T11n0316_031:0864a12": "了知諸法平等一味。又復不於一佛二佛所",
    "T11n0316_031:0864a13": "說之法得聽聞已，不作互相障礙差別事相。",
    "T11n0316_031:0864a14": "佛說大乘菩薩藏正法經卷三十一"
}