{
    "X82n1571_050:0160b17": "五燈全書卷第五十",
    "X82n1571_050:0160b19": "京都聖感禪寺住持(臣)僧 (超永) 編輯",
    "X82n1571_050:0160b20": "京都古華嚴寺住持(臣)僧 (超揆) 較閱 進",
    "X82n1571_050:0160b21": "呈",
    "X82n1571_050:0160b22": "  臨濟宗",
    "X82n1571_050:0160b23": "南嶽下二十一世",
    "X82n1571_050:0160b24": "仰山欽禪師法嗣",
    "X82n1571_050:0160c01": "杭州西天目高峰原妙禪師[0160c01] 吳江徐氏子。母夢僧乘",
    "X82n1571_050:0160c02": "舟投宿而孕。宋理宗嘉&#x7188;戊戌三月二十三日申時",
    "X82n1571_050:0160c03": "生。纔離襁褓。即喜趺坐。遇僧入門。&#x8F19;愛戀欲從之。年",
    "X82n1571_050:0160c04": "十五。懇請父母。投嘉禾密印寺法住為師。十六薙髮。",
    "X82n1571_050:0160c05": "十七受具。十八習天台教。二十更衣入淨慈。立三年",
    "X82n1571_050:0160c06": "死限。二十二。請益斷橋倫。令參生從何來。死從何去",
    "X82n1571_050:0160c07": "話。於是。&#x8107;不至蓆。口體俱忘。雪巖欽。寓北&#x78F5;。師懷香",
    "X82n1571_050:0160c08": "往謁。方問訊。即被打出閉&#x5374;門。再往。始得親近。令看",
    "X82n1571_050:0160c09": "趙州無字。自此參叩無&#x8657;曰。後凡入門。欽便問。阿誰",
    "X82n1571_050:0160c10": "與你拖箇死屍來。聲未絕。便打。如是者不知其幾。後",
    "X82n1571_050:0160c11": "值欽赴南明。師上雙徑。參堂方半月。偶夢中忽憶斷",
    "X82n1571_050:0160c12": "橋室中所舉。萬法歸一。一歸何處話。疑情頓發。三晝",
    "X82n1571_050:0160c13": "夜目不交睫。值少林忌。隨眾詣三塔諷經次。&#x64E1;頭忽",
    "X82n1571_050:0160c14": "&#x89A9;五祖真贊。曰百年三萬六千朝。返覆元來是者漢。",
    "X82n1571_050:0160c15": "驀然打破拖死屍之疑。時年二十四矣。解夏詣南明。",
    "X82n1571_050:0160c16": "欽一見便問。阿誰與你拖箇死屍到者裏。師便喝。欽",
    "X82n1571_050:0160c17": "拈棒。師把住曰。今日打某甲不得。欽曰。為甚打不得。",
    "X82n1571_050:0160c18": "師拂袖便出。翌日欽問。萬法歸一。一歸何處。師曰。狗",
    "X82n1571_050:0160c19": "舐熱油鐺。欽曰。你那裏學者&#x8657;頭來。師曰。正要和尚",
    "X82n1571_050:0160c20": "疑著。欽休去。自是機鋒不讓。次年江心度夏。過雪竇",
    "X82n1571_050:0160c21": "見希叟曇。寓旦過。曇問。那裏來。師拋下蒲團。曇曰。狗",
    "X82n1571_050:0160c22": "子無佛性。上座作麼生。師曰。拋出大家看。曇乃自送",
    "X82n1571_050:0160c23": "歸堂。及欽挂牌道場。開法天寧。師皆隨侍。一日欽問。",
    "X82n1571_050:0160c24": "日間浩浩時。還作得主麼。師曰。作得主。欽曰。睡夢中",
    "X82n1571_050:0161a01": "作得主麼。師曰。作得主。欽曰。正睡著時。無夢無想。無",
    "X82n1571_050:0161a02": "見無聞。主在甚麼處。師無語。欽囑曰。從今日去。也不",
    "X82n1571_050:0161a03": "要你學佛學法。也不要你窮古窮今。但只饑來喫飯。",
    "X82n1571_050:0161a04": "困來打眠。纔眠覺來。&#x5374;抖擻精神。我者一覺主人公。",
    "X82n1571_050:0161a05": "畢竟在甚麼處安身立命。師遂奮志入龍鬚。自誓曰",
    "X82n1571_050:0161a06": "拚此一生。做箇癡獃漢。決要者一著子明白。越五載。",
    "X82n1571_050:0161a07": "因同宿僧。推枕墮地作聲。廓然大徹。自謂。如泗洲見",
    "X82n1571_050:0161a08": "大聖。遠客還故鄉。元來只是舊時人。不改舊時行履",
    "X82n1571_050:0161a09": "處。住龍鬚九年。縛柴為龕。風穿日炙。冬夏一衲。不扇",
    "X82n1571_050:0161a10": "不爐。日搗松和糜。延息而已。咸淳甲戌。遷武康雙髻。",
    "X82n1571_050:0161a11": "德祐丙子春。大兵至。師掩關危坐自若。事定。戶履紛",
    "X82n1571_050:0161a12": "至。師腰包宵遁。直入西天目之師子巖。巖拔地千仞。",
    "X82n1571_050:0161a13": "崖石林立。師即洞營小室丈許。榜曰死關。悉屏給侍",
    "X82n1571_050:0161a14": "服用。破甕為鐺。併日一食。洞梯山以升。雖弟子亦罕",
    "X82n1571_050:0161a15": "得見。共築師子院。請師開堂。適雪巖。於大仰寄師竹",
    "X82n1571_050:0161a16": "篦拂子。元世祖至元丁亥。懷中瓣香。遂為拈出 上",
    "X82n1571_050:0161a17": "堂。僧問。十方同聚會。箇箇學無為。此是選佛場。心空",
    "X82n1571_050:0161a18": "及第歸。龐居士恁麼道。還有為人處也無。師曰有。曰",
    "X82n1571_050:0161a19": "畢竟在那一句。師曰。從頭問將來。曰如何是十方同",
    "X82n1571_050:0161a20": "聚會。師曰。龍蛇混雜。凡聖交參。曰如何是箇箇學無",
    "X82n1571_050:0161a21": "為。師曰。口吞佛祖。眼&#x8462;乾坤。曰如何是選佛場。師曰。",
    "X82n1571_050:0161a22": "東西十萬。南北八千。曰如何是心空及第歸。師曰。動",
    "X82n1571_050:0161a23": "容揚古路。不墮悄然機。曰恁麼則言言見諦。句句朝",
    "X82n1571_050:0161a24": "宗。師曰。你甚處見得。僧喝。師曰。也是掉棒打月。曰此",
    "X82n1571_050:0161b01": "事且止。只如西峰今日。十方聚會。選佛場開。畢竟有",
    "X82n1571_050:0161b02": "何祥瑞。師曰。山河大地。萬象森羅情與無情悉皆成",
    "X82n1571_050:0161b03": "佛。曰既皆成佛。因甚學人不成佛。師曰。你若成佛。爭",
    "X82n1571_050:0161b04": "教大地成佛。曰畢竟學人過在甚麼處。師曰。湘之南",
    "X82n1571_050:0161b05": "潭之北。曰還許學人懺悔也無。師曰。禮拜著。僧便禮",
    "X82n1571_050:0161b06": "拜。師曰。師子咬人。韓驢逐塊。乃曰。百千諸佛。歷代祖",
    "X82n1571_050:0161b07": "師。乃至天下老和尚。以拂子擊禪床一下曰。總向者",
    "X82n1571_050:0161b08": "裏。墮坑落塹。還有跳得出底麼。又擊一下曰。三生六",
    "X82n1571_050:0161b09": "十劫 上堂。無邊剎境。自他不隔於毫端。十世古今。",
    "X82n1571_050:0161b10": "始終不離於當念。只如山僧。每日在張公洞裏。橫眠",
    "X82n1571_050:0161b11": "豎眠。或歌或&#x548F;。諸人還知麼。諸人每日在選佛場中。",
    "X82n1571_050:0161b12": "東行西行。或瞋或喜。山僧還知麼。若也彼此知得。不",
    "X82n1571_050:0161b13": "免分身碓搗。拔舌&#x7282;耕。若也彼此不知。管取釋迦拱",
    "X82n1571_050:0161b14": "手。獼勒歸依。因甚如此。不見道。知之一字。眾禍之門",
    "X82n1571_050:0161b15": " 上堂。萬法歸一。一歸何處乃顧視左右。下座 上",
    "X82n1571_050:0161b16": "堂。盡十方世界。是箇&#x76CB;盂。汝等諸人。喫粥喫飯。也在",
    "X82n1571_050:0161b17": "裏許。屙屎放尿。也在裏許。行住坐臥。乃至一動一靜。",
    "X82n1571_050:0161b18": "總在裏許。若也識得。達磨大師只與你做得箇洗&#x811A;",
    "X82n1571_050:0161b19": "奴子。若也不識。二時粥飯。將甚麼喫。參 結制上堂。",
    "X82n1571_050:0161b20": "大限九旬。小限七日。麤中有細。細中有密。密密無間。",
    "X82n1571_050:0161b21": "纖塵不立。正恁麼時。銀山銕壁。進則無門。退之則失。",
    "X82n1571_050:0161b22": "如墮萬丈深坑。四面懸崖荊棘。切須猛烈英雄。直下",
    "X82n1571_050:0161b23": "翻身跳出。若還一念遲疑。佛亦救你不得。此是最上",
    "X82n1571_050:0161b24": "元門。普請大家著力。山僧雖則不管。閒非越例。與諸",
    "X82n1571_050:0161c01": "人通箇消息[○@(│*│*│)][○@(─/─/─)][○@∴] 示眾。海底泥牛銜月走。巖前",
    "X82n1571_050:0161c02": "石虎抱兒眠。鐵蛇鑽入金剛眼。崑崙騎象鷺鷥牽。此",
    "X82n1571_050:0161c03": "四句內有一句。能縱能奪。能殺能活。若人檢辨得出。",
    "X82n1571_050:0161c04": "一生參學事畢 雪巖和尚忌拈香。昔年瞎&#x5374;我眼。",
    "X82n1571_050:0161c05": "今朝穿&#x5374;你鼻冤冤相報無休。莫若克己復禮遂插",
    "X82n1571_050:0161c06": "香。以袖掩面作哭聲。復以坐具搭左肩上。作女人拜",
    "X82n1571_050:0161c07": "曰。非惟和光同塵免得遞相鈍置 師&#x751E;室中垂語",
    "X82n1571_050:0161c08": "曰。大徹底人。本脫生死。因甚命根不斷。佛祖公案。只",
    "X82n1571_050:0161c09": "是一箇道理因甚有明與不明大修行人。當遵佛行。",
    "X82n1571_050:0161c10": "因甚不守毗尼。杲日當空。無所不照。因甚被片雲遮",
    "X82n1571_050:0161c11": "&#x5374;。人人有箇影子。寸步不離。因甚踏不著。盡大地是",
    "X82n1571_050:0161c12": "火坑。得何三昧。不被燒&#x5374;。倘下語不契。閉門弗接。自",
    "X82n1571_050:0161c13": "非具透關眼者。鮮不望崖而退 辛卯。鶴沙瞿提舉。",
    "X82n1571_050:0161c14": "到山瞻禮。施巨莊贍眾。師固辭不受。瞿請于官。乃於",
    "X82n1571_050:0161c15": "蓮花峰。別營禪剎。曰大覺。議以歲入給常住。請嗣法",
    "X82n1571_050:0161c16": "祖雍領寺事 成宗元貞乙未冬。師患胃疾。適雍來",
    "X82n1571_050:0161c17": "省。師囑以後事。於十二月初一日黎明。陞座辭眾曰。",
    "X82n1571_050:0161c18": "西峰三十年。妄談般若。罪犯彌天。末後有一句子。不",
    "X82n1571_050:0161c19": "敢累及諸人。自領去也。眾中還有知落處者麼。良久",
    "X82n1571_050:0161c20": "曰。毫釐有差。天地懸隔。辰巳間。復說偈曰。來不入死",
    "X82n1571_050:0161c21": "關。去不出死關。銕蛇鑽入海。撞倒須彌山。泊然而寂。",
    "X82n1571_050:0161c22": "遺命塔全身于死關。壽五十八。臘四十三。",
    "X82n1571_050:0161c23": "衡州靈雲銕牛持定禪師[0161c23] 太和磻溪王氏子。故宋尚",
    "X82n1571_050:0161c24": "書贄九世孫也。自幼清苦剛介。有塵外志。年三十。謁",
    "X82n1571_050:0162a01": "西峰肯菴剪髮。得聞別傳之旨。尋往依雪巖欽。居槽",
    "X82n1571_050:0162a02": "廠。服杜多行。一日欽示眾曰。兄弟家做工夫。若也七",
    "X82n1571_050:0162a03": "晝夜一念無間。無箇入處。斫取老僧頭。做&#x81FD;屎杓。師",
    "X82n1571_050:0162a04": "默領。勵精奮發。因患痢。藥石漿飲皆禁絕。單持正念。",
    "X82n1571_050:0162a05": "目不交睫者七日。至夜半。忽覺山河大地偏界如雪。",
    "X82n1571_050:0162a06": "堂堂一身。乾坤包不得。有頃。聞擊木聲。豁然開悟。&#x5FA7;",
    "X82n1571_050:0162a07": "體汗流。其疾亦愈。旦詣方丈舉似。欽反覆詰之。遂命",
    "X82n1571_050:0162a08": "為僧。一日欽上堂。舉亡僧死了燒了。向甚麼處去。自",
    "X82n1571_050:0162a09": "代曰。山河及大地。全露法王身。師於言下。疑情蕩盡。",
    "X82n1571_050:0162a10": "即出眾作禮曰。適來和尚舉揚般若。驚得法堂前石",
    "X82n1571_050:0162a11": "獅子。笑舞不已。欽曰。試道看。師曰。劫外春回萬物枯。",
    "X82n1571_050:0162a12": "山河大地一塵無。法身超出如何舉。笑倒西天碧眼",
    "X82n1571_050:0162a13": "胡。欽敲桌子曰。山河大地一塵無。者箇是什麼。師作",
    "X82n1571_050:0162a14": "掀倒勢。欽笑曰。一彩兩賽。一日入室次。欽曰。親切處",
    "X82n1571_050:0162a15": "道將一句來。師曰不道。欽曰。為什麼不道。師拈起香",
    "X82n1571_050:0162a16": "盒曰。者箇不值半文錢。欽曰。多口漢。欽巡堂次。師以",
    "X82n1571_050:0162a17": "楮被裹身而臥。欽召至方丈。勵聲曰。我巡堂。汝打睡。",
    "X82n1571_050:0162a18": "若道得即放過。道不得即&#x8D82;下山。師隨口答曰。銕牛",
    "X82n1571_050:0162a19": "無力懶耕田。帶索和&#x7282;就雪眠。大地白銀都&#x8462;覆。德",
    "X82n1571_050:0162a20": "山無處下金鞭。欽曰。好箇銕牛也。因以為號。一時行",
    "X82n1571_050:0162a21": "輩。靡不推服 元世祖至元戊子。至酃縣桃源山愛",
    "X82n1571_050:0162a22": "其幽深。乃有棲遯意。未幾。縣尹陳公。及僚屬等。入山",
    "X82n1571_050:0162a23": "問道。相率執弟子禮。遂大唱雪巖之宗。至成宗大德",
    "X82n1571_050:0162a24": "癸卯正月十五日。示寂。壽六十四。臘二十六。全身塔",
    "X82n1571_050:0162b01": "於寺北三十里沙潭。其徒別流涇。走浙江。謁虞文靖",
    "X82n1571_050:0162b02": "公集。求師塔銘。虞問。先有鐵耶。先有牛耶。涇曰。先師",
    "X82n1571_050:0162b03": "覿見仰山來。虞笑曰。吾試為汝模畫之。",
    "X82n1571_050:0162b04": "杭州徑山西白&#x8657;谷希陵禪師[0162b04] 婺之義烏何氏子。年",
    "X82n1571_050:0162b05": "十九。薙髮於東陽資壽院。受具戒。即謁&#x8657;舟遠於雙",
    "X82n1571_050:0162b06": "林。又依東叟穎於淨慈。掌內記。石林補處。師職侍者。",
    "X82n1571_050:0162b07": "一日往叩雪巖欽于北&#x78F5;。欽舉黃龍見慈明因緣問",
    "X82n1571_050:0162b08": "之。稱師穎利。及欽遷大仰。遣書招師。居第一座。一日",
    "X82n1571_050:0162b09": "欽問。臨濟在黃檗。三度喫六十拄杖。因甚向大愚&#x8107;",
    "X82n1571_050:0162b10": "下築拳。師曰。鈍置殺人。欽便打。師拂袖而出。元世祖",
    "X82n1571_050:0162b11": "至元丙戌。欽將示寂。撫師肩曰。吾以此擔累汝。師曰。",
    "X82n1571_050:0162b12": "終不向者裏活埋&#x5374;。未幾。欽化去。眾遂請師繼席。&#x751E;",
    "X82n1571_050:0162b13": "垂三語。以驗來學。曰三乘十二分教。拈向一邊。蝦&#x87C7;",
    "X82n1571_050:0162b14": "口裏。道將一句來。狗子聞哇聲。因甚咬破庫堂前露",
    "X82n1571_050:0162b15": "柱獺徑橋吞&#x5374;集雲峰。是第幾機。答者罕契。一坐三",
    "X82n1571_050:0162b16": "十夏。規範森嚴。毫不假借 銕關樞行&#x811A;時。&#x751E;叩師。",
    "X82n1571_050:0162b17": "值冬至小參。師舉雲門餬餅因緣。樞呈四偈以進。師",
    "X82n1571_050:0162b18": "問。你是誰。曰樞上座。師曰。從那裏來。曰雲門。師曰。你",
    "X82n1571_050:0162b19": "是顛是狂。曰和尚眼在甚麼處。師便喝。樞亦喝。師揮",
    "X82n1571_050:0162b20": "一拳。樞進前迎住曰。打即且置。雲門餬餅意作麼生。",
    "X82n1571_050:0162b21": "師奮手掠去樞帽。曰錯。師連揮數拳。曰拳頭無眼。向",
    "X82n1571_050:0162b22": "後遭人檢點在。師不顧。去樞七條。踏翻在地。攔腰九",
    "X82n1571_050:0162b23": "棒曰。教你知我手段。曰此手段。勝似臨濟德山底。師",
    "X82n1571_050:0162b24": "喚直歲。鎖樞手送庫司。至夜不釋。次日上堂。師令侍",
    "X82n1571_050:0162c01": "者謂樞曰。今日和尚上堂。對人天眾前勘辨你。曰侍",
    "X82n1571_050:0162c02": "者與我傳語和尚。少間人天眾前。將古人公案。一一",
    "X82n1571_050:0162c03": "問將來。我當一一答去。須臾鼓響。樞伺久。而侍者不",
    "X82n1571_050:0162c04": "至 歲饑。師每食必與眾共。一日與客語過夜半。饑",
    "X82n1571_050:0162c05": "不自勝。侍者請取勺粟為飯。師曰。不可。常住豈住持",
    "X82n1571_050:0162c06": "人得私。仁宗延祐丙辰。行省稟旨。迎師主徑山。僧問。",
    "X82n1571_050:0162c07": "過去心不可得。現在心不可得。未來心不可得。此意",
    "X82n1571_050:0162c08": "如何。師曰。親不相贈 師早年。&#x751E;夢遊淨慈羅漢堂。",
    "X82n1571_050:0162c09": "至東南隅。忽見一尊者指楣梁間。有詩曰。一室寥寥",
    "X82n1571_050:0162c10": "絕頂開。數峰如&#x7575;碧于苔。等閒翻罷貝多葉。百衲袈",
    "X82n1571_050:0162c11": "裟自剪裁。師初不解。及自仰山遷雙徑。始驗仰山有",
    "X82n1571_050:0162c12": "貝多葉經。徑山有楊岐衣。師之出處。已前定之矣。先",
    "X82n1571_050:0162c13": "是。世祖召對說法稱旨。賜號佛鑑禪師。大德中。加賜",
    "X82n1571_050:0162c14": "大圓。迨主徑山。加號慧照。英宗至治壬戌四月十二",
    "X82n1571_050:0162c15": "日。手書囑外護。戒飭弟子。說偈訣眾。示寂於不動軒。",
    "X82n1571_050:0162c16": "全身瘞菖蒲田。諡大辨。塔曰寶華。世壽七十六。臘五",
    "X82n1571_050:0162c17": "十七。有瀑巖集及語錄。行世。",
    "X82n1571_050:0162c18": "建昌府能仁天隱牧潛圓至禪師[0162c18] 高安姚氏子。父兄",
    "X82n1571_050:0162c19": "皆前進士。師志慕空宗。年十九。投慧朗芟染。服勤數",
    "X82n1571_050:0162c20": "載。與高峰同秉仰山記&#x8382;。元成宗元貞間。出世能仁。",
    "X82n1571_050:0162c21": "所著牧潛集。有送妙智上人入淅序。其略曰。昔龍安",
    "X82n1571_050:0162c22": "悅公。既首眾於洞山。猶以己道為未至。更匿其名。潛",
    "X82n1571_050:0162c23": "出。求之於飲食笑談之間。聞素公一言之異。則&#x8657;己",
    "X82n1571_050:0162c24": "自降。踽踽為咨詢禮。不以貶名為嫌。卒能於立談之",
    "X82n1571_050:0163a01": "頃。獲其終身之所欲。豈獨雲菴之道。恃以不墜。使素",
    "X82n1571_050:0163a02": "公不賴悅以見於世。世亦不識其為何類人矣。&#x8462;名",
    "X82n1571_050:0163a03": "者道之表也。古之人。有其表則求其實以應之。而今",
    "X82n1571_050:0163a04": "之士。及以表害實。一居其名。則崇高之勢。傲然不可",
    "X82n1571_050:0163a05": "復屈。雖內揆其不慊。亦安肯降心。以求其所未至耶。",
    "X82n1571_050:0163a06": "噫此古今所以異。道之所以衰歟。云云。大德戊戌。示",
    "X82n1571_050:0163a07": "寂於廬山。世壽四十有二。僧臘二十三。",
    "X82n1571_050:0163a08": "安吉州道場山及菴信禪師[0163a08] 初住建陽西峰。石屋珙",
    "X82n1571_050:0163a09": "參。師問何在。珙曰天目。師曰。有何指示。曰萬法歸一。",
    "X82n1571_050:0163a10": "師曰。汝作麼生會。珙無語。師曰此是死句。甚麼害熱",
    "X82n1571_050:0163a11": "病底。教汝與麼。珙拜求指的。師曰。有佛處不得住。無",
    "X82n1571_050:0163a12": "佛處急走過。意旨如何。珙答不契。師曰。者箇亦是死",
    "X82n1571_050:0163a13": "句。珙不覺汗下。後入室。再理前話詰之。曰上馬見路。",
    "X82n1571_050:0163a14": "師呵曰。在此六年。猶作者箇見解。珙發憤棄去。途中",
    "X82n1571_050:0163a15": "忽舉首。見風亭。豁然有省。回語師曰。有佛處不得住。",
    "X82n1571_050:0163a16": "也是死句。無佛處急走過。也是死句。某甲今日會得",
    "X82n1571_050:0163a17": "活句也。師曰。汝作麼生會。曰清明時節雨初晴。黃鶯",
    "X82n1571_050:0163a18": "枝上分明語師頷之。",
    "X82n1571_050:0163a19": "淨慈倫禪師法嗣",
    "X82n1571_050:0163a20": "竹屋簡禪師[0163a20] 舉孚上座聖箭因緣。頌曰。青絲雙勒玉",
    "X82n1571_050:0163a21": "驄嘶。淡白春衫綠帶圍。夜半歸來花底過。金鞭敲落",
    "X82n1571_050:0163a22": "亂紅飛。又曰。九重城裏本非遙。射折重重箭倍饒。忽",
    "X82n1571_050:0163a23": "遇三軍圍繞處。分明有路直通霄 舉臨濟訪平田",
    "X82n1571_050:0163a24": "公案。頌曰。目前條路平如砥。何不堂堂掉臂行。撩撥",
    "X82n1571_050:0163b01": "老婆牛性發。赤身挨棒可憐生。",
    "X82n1571_050:0163b02": "絕象鑒禪師[0163b02] 示眾。舉洞山不安。令沙彌到雲居處傳",
    "X82n1571_050:0163b03": "語。乃囑曰。他或問和尚安樂否。汝但道。雲巖路相次",
    "X82n1571_050:0163b04": "絕也。汝下此語。須遠避立。恐他打汝。沙彌領旨去。傳",
    "X82n1571_050:0163b05": "語聲未絕。早被雲居打一棒。頌曰。洞山有路透雲巖。",
    "X82n1571_050:0163b06": "絕處通教到者難。拄杖頭邊開活眼。方知不隔一毫",
    "X82n1571_050:0163b07": "端 示眾。舉投子問僧。連日好雨。且道。雨從何處來。",
    "X82n1571_050:0163b08": "僧無對。後閱華嚴經有省。頌曰。陌路遊人競採芳。不",
    "X82n1571_050:0163b09": "知眼底度春光。夜來一陣落花雨。一百十城流水香。",
    "X82n1571_050:0163b10": "台州瑞巖方山寶禪師[0163b10] 一日為眾挂牌入室。垂語曰。",
    "X82n1571_050:0163b11": "南泉斬&#x5374;&#x732B;兒時如何。眾下語。皆不契。適有一僕在",
    "X82n1571_050:0163b12": "旁曰。老鼠做大。師笑曰。好一轉語。只是不合從你口",
    "X82n1571_050:0163b13": "裏出 示無見偈曰。道人得得出山來。盡把胸襟對",
    "X82n1571_050:0163b14": "我開。坦坦平平如鏡面。澄澄湛湛絕纖埃。忽然得箇",
    "X82n1571_050:0163b15": "轉身句。衲捲寒雲便歸去。萬八千丈華頂峰。一笑裂",
    "X82n1571_050:0163b16": "開鐵面具。家山到後絕思惟。&#x629D;折枯藤拄竹扉。糞火",
    "X82n1571_050:0163b17": "堆中消息好。芋香便是道香時。",
    "X82n1571_050:0163b18": "永宗本禪師[0163b18] 上堂。舉夾山參船子公案。頌曰。笑中棄",
    "X82n1571_050:0163b19": "&#x5374;竹林寺。將謂華亭有許多。窮性命於橈下喪。看來",
    "X82n1571_050:0163b20": "成敗自蕭何。",
    "X82n1571_050:0163b21": "西巖慧禪師法嗣",
    "X82n1571_050:0163b22": "寧波天童東巖淨日禪師[0163b22] 南康都昌廖氏子。幼絕葷。",
    "X82n1571_050:0163b23": "十五祝髮廬山之香林。首參仰山石霜。次入浙叩癡",
    "X82n1571_050:0163b24": "絕。不契。登徑山。見無準範。深器之。後謁西巖慧於天",
    "X82n1571_050:0163c01": "童。其提示一秉於範。遂密契其旨。俾守藏。後為開先",
    "X82n1571_050:0163c02": "無文燦第一座。由是譽聞日彰。宋理宗景定中。出主",
    "X82n1571_050:0163c03": "圓通。繼領東林。元至元壬辰。遷育王。未幾。歸隱雪竇。",
    "X82n1571_050:0163c04": "大德庚子。主天童。師生宋嘉定辛巳。終於元至大戊",
    "X82n1571_050:0163c05": "申。將示寂。書偈曰。天為&#x8462;兮地為函。吾奚為乎塔與",
    "X82n1571_050:0163c06": "庵。&#x7070;吾骨兮山河。言已矢矣勿鑱。越二日。沐浴端坐",
    "X82n1571_050:0163c07": "而逝。就化齒根不壞。塔於西巖之清風塢。壽八十八。",
    "X82n1571_050:0163c08": "臘七十一。",
    "X82n1571_050:0163c09": "無學元禪師法嗣",
    "X82n1571_050:0163c10": "金陵蔣山月庭忠禪師[0163c10] 舉僧問。白雲。舊歲已去。新歲",
    "X82n1571_050:0163c11": "到來。如何是不遷義。雲曰。眉毛在眼上。頌曰。罷釣歸",
    "X82n1571_050:0163c12": "來不繫船。江村月落正堪眠。縱饒一夜風吹去。只在",
    "X82n1571_050:0163c13": "蘆花淺水邊。落葉已隨流水去。春風未放百花開。青",
    "X82n1571_050:0163c14": "山面目依然在。盡日橫陳對落暉 舉文殊三處度",
    "X82n1571_050:0163c15": "夏。迦葉白椎欲擯因緣。頌曰。錦衣公子遊春慣。白首",
    "X82n1571_050:0163c16": "佳人惱恨多。彼富尚嫌一口少。自貧無奈一身何",
    "X82n1571_050:0163c17": " 舉慈明冬日揭榜示眾話。頌曰。畫上畫下。畫短畫長。",
    "X82n1571_050:0163c18": "明明揭露。浩浩商量。何似京師出大黃。",
    "X82n1571_050:0163c19": "育王珙禪師法嗣",
    "X82n1571_050:0163c20": "蘇州崑山薦嚴竺元妙道禪師[0163c20] 寧海陳氏子。幼患右",
    "X82n1571_050:0163c21": "目。母&#x64D5;禱于觀音像。師仰見像之右目。有小蛛窠。乃",
    "X82n1571_050:0163c22": "為揭去。目患遂愈。父母以為於佛有緣。俾投杭之六",
    "X82n1571_050:0163c23": "和正嚴得度。嚴令學百法論。師曰。一法不學。學百法",
    "X82n1571_050:0163c24": "乎。遂謁育王橫川珙。一日聞舉乾屎橛話。豁然大悟。",
    "X82n1571_050:0164a01": "即呈偈曰。雲門乾屎橛。光明照十方。鄮峰纔發足。五",
    "X82n1571_050:0164a02": "曰到錢塘。珙驚異。顧謂眾曰。此子。再來人也。元世祖",
    "X82n1571_050:0164a03": "至元乙丑。出主邑之慈源。遷崑山薦嚴 一晚與眾",
    "X82n1571_050:0164a04": "會茶。舉東坡居士訪蔣山泉。山問。大儒高姓。士曰姓",
    "X82n1571_050:0164a05": "秤。山曰。是甚麼秤。士曰。稱天下長老底秤。山便喝一",
    "X82n1571_050:0164a06": "喝曰。且道。者一喝重多少。士無語。師命眾代語。時別",
    "X82n1571_050:0164a07": "源源。遽起剪燭。了堂一咳[口*敕]一聲。師笑曰。源藏主剪",
    "X82n1571_050:0164a08": "燭。一侍者咳[口*敕]。一僧請師自代。師曰。洎不過此 又",
    "X82n1571_050:0164a09": "一晚新古帆上方丈。請益趙州無字話。師厲聲曰。夜",
    "X82n1571_050:0164a10": "深下去。古帆歸堂。惡發曰。不與我說便休。何用見瞋。",
    "X82n1571_050:0164a11": "或以告師。師曰。他向後自悟去在。古帆聞之。當下廓",
    "X82n1571_050:0164a12": "然 仁宗詔住黃巖鴻福。賜號定慧圓明。延祐丙辰。",
    "X82n1571_050:0164a13": "淨慈靈隱兩剎。爭欲致之。俱不就。年逾七十。懷紫籜",
    "X82n1571_050:0164a14": "之幽絕。乃往終焉。",
    "X82n1571_050:0164a15": "金陵保寧古林清茂禪師[0164a15] 年十三為大僧。聆老宿舉",
    "X82n1571_050:0164a16": "高菴勵僧語。不覺涕淚交下。乃知有出生死超聖凡",
    "X82n1571_050:0164a17": "一著子。淬志參訪。&#x5FA7;歷門庭。橫川居育王。師往叩。鎚",
    "X82n1571_050:0164a18": "拂之下。始知觸淨。得法後。出世吳之開元。遷鄱陽永",
    "X82n1571_050:0164a19": "福。後主金陵保寧 上堂。僧問。毛吞巨海。芥納須彌。",
    "X82n1571_050:0164a20": "是衲僧分上事。不是衲僧分上事。師曰。拈&#x5374;門前大",
    "X82n1571_050:0164a21": "案山。曰鯨吞海水盡。露出珊瑚枝。師曰。金剛腦後銕",
    "X82n1571_050:0164a22": "蒺藜。曰只如教中道。我得無諍三昧。人中最為第一。",
    "X82n1571_050:0164a23": "如何是無諍三昧。師曰。放你三十棒。曰仁義盡從貧",
    "X82n1571_050:0164a24": "處斷。世情偏向有錢家。師曰。知恩者少。負恩者多",
    "X82n1571_050:0164b01": " 問。記得昔日舉上座到。瑯琊問。近離甚處。舉曰兩浙。",
    "X82n1571_050:0164b02": "琊曰。船來陸來。舉曰船來。琊曰。船在甚處。舉曰埠下。",
    "X82n1571_050:0164b03": "意旨如何。師曰。開口見膽。曰瑯琊道。不涉程途一句",
    "X82n1571_050:0164b04": "作麼生道。如何是不涉程途底句。師曰。前不構村。後",
    "X82n1571_050:0164b05": "不迭店。曰只如舉上座。以坐具摵曰。杜撰長老。如麻",
    "X82n1571_050:0164b06": "似粟。又作麼生。師曰。焦&#x750E;打著連底凍。曰後來瑯琊",
    "X82n1571_050:0164b07": "問侍者。此是什麼人。者曰。舉上座。瑯琊遂親下旦過",
    "X82n1571_050:0164b08": "問曰。莫是舉師叔麼。莫怪適來相觸忤處。師曰。爛泥",
    "X82n1571_050:0164b09": "裏有刺。曰舉喝曰。長老何年到汾陽。我在浙中。早聞",
    "X82n1571_050:0164b10": "你名。見解如此。何得名喧宇宙。瑯琊遂作禮曰。某甲",
    "X82n1571_050:0164b11": "罪過。那裏是他罪過處。師曰。若不登樓望。焉知滄海",
    "X82n1571_050:0164b12": "深。曰後來大慧道。二大老相見。如日月麗天。龍象蹴",
    "X82n1571_050:0164b13": "踏。未審還端的也無。師曰。泥上加泥又一重。曰瑯琊",
    "X82n1571_050:0164b14": "後遇慈明。舉此話。明曰舉見處纔能自了。而汝負墮",
    "X82n1571_050:0164b15": "如何為人。為復肯伊。不肯伊。師曰。一點水墨。兩處成",
    "X82n1571_050:0164b16": "龍。曰可謂龍得水時添意氣。虎逢山色長威獰。師曰。",
    "X82n1571_050:0164b17": "無人處斫額望汝 問如何是佛。師曰。釘釘膠黏。曰",
    "X82n1571_050:0164b18": "如何是祖師西來意。師曰。蟻子不食銕。曰如何是正",
    "X82n1571_050:0164b19": "中偏。師曰。草滿法堂。曰如何是偏中正。師曰。苔封古",
    "X82n1571_050:0164b20": "殿。曰如何是正中來。師曰。獼猴帶席帽。曰如何是兼",
    "X82n1571_050:0164b21": "中至。師曰。日上月下。曰如何是兼中到。師曰。截水停",
    "X82n1571_050:0164b22": "輪。曰五位君臣蒙指示。夜明簾外事如何。師曰。&#x8D82;曉",
    "X82n1571_050:0164b23": "不歸家。黃昏候日出 上堂。若說佛法供養大眾。未",
    "X82n1571_050:0164b24": "免鬚眉墮落。若說世法供養大眾。入地獄如箭射。去",
    "X82n1571_050:0164c01": "此二途。畢竟說箇什麼。三寸舌頭無用處。一雙空手",
    "X82n1571_050:0164c02": "不成拳 小參。舉僧問靈雲。如何是佛法大意。雲曰。",
    "X82n1571_050:0164c03": "臨鴆砧井底種林檎。僧曰。學人不會。雲曰。今年桃李",
    "X82n1571_050:0164c04": "貴。一顆值千金。大慧曰。者箇公案。從古至今。無人拈",
    "X82n1571_050:0164c05": "出。山僧不惜口業。更為諸人註破。臨鴆砧臨鴆砧。井",
    "X82n1571_050:0164c06": "底種林檎。今年桃李貴。一顆值千金。師曰。大眾。靈雲",
    "X82n1571_050:0164c07": "答者僧話。且道。與臨濟在黃檗。問佛法的的大意。三",
    "X82n1571_050:0164c08": "度喫六十拄杖。是同是別。若道是同。法無同相。若道",
    "X82n1571_050:0164c09": "是別。佛法豈有兩般。常愛大慧道。我者裏說蚌蛤子",
    "X82n1571_050:0164c10": "禪。開著口便見心肝五臟。只者便是。雖然。也是大都",
    "X82n1571_050:0164c11": "城裏撮馬糞漢 小參。古人道。九旬禁足魚游網。三",
    "X82n1571_050:0164c12": "月安居鳥入籠。生殺盡時蠶作繭。如何透得者三重。",
    "X82n1571_050:0164c13": "卓拄杖曰。將成九仞之山。不進一簣之土 開元入",
    "X82n1571_050:0164c14": "寺小參。舉雪峰問德山。從上諸聖。以何法示人。山曰。",
    "X82n1571_050:0164c15": "我宗無語句。亦無一法為人。後有僧問雪峰。和尚見",
    "X82n1571_050:0164c16": "德山。得箇甚麼。便休去。峰曰。我當時空手去。空手歸。",
    "X82n1571_050:0164c17": "五祖拈曰。如今說向透未過者。有兩人從東京來。問",
    "X82n1571_050:0164c18": "伊。近離何處。&#x5374;曰。蘇州。便問。蘇州事如何。伊曰。一切",
    "X82n1571_050:0164c19": "尋常。雖然。謾山僧不過。何故。只為語音不同。畢竟如",
    "X82n1571_050:0164c20": "何。蘇州菱邵伯蕅師曰。從門入者。不是家珍。自己流",
    "X82n1571_050:0164c21": "來。還同瓦礫。老東山依模脫墼。殊不知。二大老正是",
    "X82n1571_050:0164c22": "食飽傷心。雖然。既是東京來。因甚&#x5374;說蘇州話 上",
    "X82n1571_050:0164c23": "堂。舉洞山冬夜喫&#x83D3;子次。問泰首座曰。有一物。上拄",
    "X82n1571_050:0164c24": "天下拄地。黑似漆。常在動用中。動用中收不得。過在",
    "X82n1571_050:0165a01": "什麼處。泰曰。過在動用中。山遂喚侍者。掇退&#x83D3;桌。師",
    "X82n1571_050:0165a02": "曰。者箇說話。在今諸方。每至冬夜。未&#x751E;不拈出。註&#x811A;",
    "X82n1571_050:0165a03": "一上。然於正文。未曾道著一句。有底道。洞山只見錐",
    "X82n1571_050:0165a04": "頭利。不見鑿頭方。抑屈人作麼。有底道。泰首座不得",
    "X82n1571_050:0165a05": "&#x83D3;子喫。要且盡大地人。皆不得喫。成人者少。敗人者",
    "X82n1571_050:0165a06": "多。殊不知洞山有偏正回互不犯底手&#x811A;。直饒泰首",
    "X82n1571_050:0165a07": "座道不在動用中。也不得他窠子喫在。良久曰。水流",
    "X82n1571_050:0165a08": "黃葉來何處。牛帶寒鴉過別村 除夕小參。今夜年",
    "X82n1571_050:0165a09": "盡月盡日盡。世事悠悠何時是盡。明朝年新月新日",
    "X82n1571_050:0165a10": "新。千變萬化又見重新。所以道。窮則變。變則通。垂&#x920E;",
    "X82n1571_050:0165a11": "四海。只&#x920E;獰龍。三千威儀。八萬細行。諸人固是不知。",
    "X82n1571_050:0165a12": "若得聲和響順。各守祖父田園。知道飯是米做。免向",
    "X82n1571_050:0165a13": "瞎驢邊。滅&#x5374;吾宗。卓拄杖曰。從前汗馬無人識。只要",
    "X82n1571_050:0165a14": "重論&#x8462;代功 永福入寺小參。紅塵鬧市。十字街頭。",
    "X82n1571_050:0165a15": "百草頭邊。孤峰頂上。若作佛法商量。入地獄如箭射。",
    "X82n1571_050:0165a16": "直得萬機休罷。千聖不攜。聲前非聲。色後非色。簡點",
    "X82n1571_050:0165a17": "將來。正是髑髏前妄想。設使打破髑髏。揭&#x5374;腦&#x8462;。趯",
    "X82n1571_050:0165a18": "倒須彌。踏翻大海。&#x811A;跟下推勘得出。也是落七落八。",
    "X82n1571_050:0165a19": "通方上士。出格高人。除非自作。生涯終不守他窠窟。",
    "X82n1571_050:0165a20": "現前大眾。冀善參詳。山僧二千里水陸間關。來此聚",
    "X82n1571_050:0165a21": "頭。不為別事 冬至重建寢堂。小參。豁開戶&#x7257;。重新",
    "X82n1571_050:0165a22": "舊日規模。當軒者誰。坐斷聖凡途轍。碧眼胡僧罔措。",
    "X82n1571_050:0165a23": "釋迦彌勒。猶是他奴。燈籠露柱掀眉。文殊普賢權作",
    "X82n1571_050:0165a24": "走使。描不成。&#x7575;不就。撲落非他物。花簇簇。錦簇簇。縱",
    "X82n1571_050:0165b01": "橫不是塵。逴得便去。山河并大地。踏著便瞋。全露法",
    "X82n1571_050:0165b02": "王身。自古自今。說元說妙。緇素不分者。如稻麻竹葦。",
    "X82n1571_050:0165b03": "就理就事。變通逸格者。能有幾人。伶俐漢。沒窠臼。知",
    "X82n1571_050:0165b04": "是般事便休。且道。知底是甚麼事。寒來暑往。陰極陽",
    "X82n1571_050:0165b05": "生。庭前玉樹花開早。也勝東山水上行。卓拄杖。喝一",
    "X82n1571_050:0165b06": "喝 上堂。舉育王夜參曰。少室無門戶。如何便得通。",
    "X82n1571_050:0165b07": "夜深寧耐立。聽我話西東。師召大眾曰。也有權。也有",
    "X82n1571_050:0165b08": "實。也有照。也有用。只是不得恁麼會。珍重 除夕小",
    "X82n1571_050:0165b09": "參。一年三百六十日。今夜方始到頭。是汝諸人。於自",
    "X82n1571_050:0165b10": "己分上事。亦須知有到頭時節。若未得到頭。直須向",
    "X82n1571_050:0165b11": "前決擇。豈不見大隨參七十餘員善知識。具大眼目",
    "X82n1571_050:0165b12": "者。只有一二。且如何是具大眼目者。五祖海上。參尋",
    "X82n1571_050:0165b13": "數十員尊宿。洎至浮山圓鑑會中。直是開口不得。後",
    "X82n1571_050:0165b14": "到白雲。咬破一箇銕酸餡。方得百味具足。遂曰。花發",
    "X82n1571_050:0165b15": "雞冠媚早秋。誰人解染紫絲頭。有時風動頻相倚。似",
    "X82n1571_050:0165b16": "向階前&#x9B2C;不休。喝一喝曰。修心未到無心地。萬種千",
    "X82n1571_050:0165b17": "般逐水流 小參。舉死心示眾曰。行&#x811A;高人。解開&#x76CB;",
    "X82n1571_050:0165b18": "囊。卸&#x5374;包笠。去&#x5374;藥忌。一人所在也須到。半人所在",
    "X82n1571_050:0165b19": "也須到。無人所在也須親到。師曰。者般說話。如黑石",
    "X82n1571_050:0165b20": "蜜。中邊皆甜。雖然。不因夜來雁。爭見海門秋 除夕",
    "X82n1571_050:0165b21": "小參。今宵歲盡何曾盡。明日年來實不來。三十六旬",
    "X82n1571_050:0165b22": "如轉轂。幾番潮去又潮回。機輪轉處掣電猶迷。大用",
    "X82n1571_050:0165b23": "現前誰當辨的。廓情塵於未兆。忘至理於言詮。人人",
    "X82n1571_050:0165b24": "鼻孔撩天。箇箇安家樂業。文殊普賢。起佛見法見。貶",
    "X82n1571_050:0165c01": "向二銕圍山。燈籠露柱。突出金剛眼睛。呵呵大笑。麻",
    "X82n1571_050:0165c02": "三斤乾矢橛。諸人若作佛法商量。入地獄如箭射。到",
    "X82n1571_050:0165c03": "者裏。言思道斷。心行處滅。一種平懷。泯然自盡。正與",
    "X82n1571_050:0165c04": "麼時如何。東風昨夜消殘雪。枯樹枝頭又著花 結",
    "X82n1571_050:0165c05": "制小參。明日結夏來臨。只管悠悠過日。及乎打鼓陞",
    "X82n1571_050:0165c06": "堂。直是思量不出。諸人簇簇上來。未免將南作北。七",
    "X82n1571_050:0165c07": "佛以前。初無者箇消息。七佛以後。雖有者箇消息。終",
    "X82n1571_050:0165c08": "是不能圓悟如來無上菩提。不能證入圓覺伽藍。身",
    "X82n1571_050:0165c09": "心安居平等性智。以致諸人九十日內。惟務口體不",
    "X82n1571_050:0165c10": "務修持。背覺合塵。&#x8657;延歲月。五祖道。達磨大師信&#x811A;",
    "X82n1571_050:0165c11": "來。信口道。後代兒孫。翻成計較。計較得成。天清地寧。",
    "X82n1571_050:0165c12": "雲門扇子[跳-兆+孛]跳上三十三天。築著帝釋鼻孔。東海鯉",
    "X82n1571_050:0165c13": "魚打一棒。雨似盆傾。楚雞不是丹山鳳。愛向梧桐樹",
    "X82n1571_050:0165c14": "上鳴 師&#x751E;垂示曰。向上更有事在。露出獅子爪牙。",
    "X82n1571_050:0165c15": "其間別有商量。未免當門按&#x5292;。只者靈鋒阿誰敢擬。",
    "X82n1571_050:0165c16": "師辭鋒峻拔。手眼卓越。應菴而後。師殆第一人矣。&#x751E;",
    "X82n1571_050:0165c17": "續宗門統要。後示寂於保寧。",
    "X82n1571_050:0165c18": "越州天衣斷江覺恩禪師[0165c18] 慈谿顧氏子。形儀脩瘠。清",
    "X82n1571_050:0165c19": "操剛立。幼依雲門。廣孝祝髮。從明之延慶聞。習四教",
    "X82n1571_050:0165c20": "儀。七日貫通。聞驚訝嘆異。往參育王橫川。室中機契。",
    "X82n1571_050:0165c21": "掌內記。德業日彰。一時賢士大夫。皆樂與之遊。出世",
    "X82n1571_050:0165c22": "蘇之天平。後遷開元。及明之保福。越之天衣。一日室",
    "X82n1571_050:0165c23": "中眾侍立次。忽扶杖而言曰。老僧嵌空倚杖藜。分明",
    "X82n1571_050:0165c24": "&#x7575;出須菩提。顧左右曰。會麼。良久擲下拄杖。倚蒲團",
    "X82n1571_050:0166a01": "而逝。",
    "X82n1571_050:0166a02": "淨慈鞏禪師法嗣",
    "X82n1571_050:0166a03": "杭州靈隱東嶼德海禪師[0166a03] 台州臨海陳氏子。年十四。",
    "X82n1571_050:0166a04": "從蜀僧安石出家。參石林鞏於承天。鞏問。如何是汝",
    "X82n1571_050:0166a05": "自己。師擬議。鞏便推出師即懷疑。一日入室次。鞏問。",
    "X82n1571_050:0166a06": "盡大地是金剛正體。何處著上座。師擬對。鞏便打。從",
    "X82n1571_050:0166a07": "此徹證。鞏遷淨慈。命居侍司。一日室中舉國師三喚",
    "X82n1571_050:0166a08": "侍者話。師曰。不是失&#x5374;&#x732B;兒。定是失&#x5374;狗子。鞏曰。是",
    "X82n1571_050:0166a09": "孤負。是不孤負。師曰。瞞人自瞞。鞏以竹篦擊之曰。亢",
    "X82n1571_050:0166a10": "吾宗者海子也。元世祖至元庚寅。出世天台寒巖。大",
    "X82n1571_050:0166a11": "德乙巳。遷姑蘇寒山。至大己酉。再遷崑山東禪。辛亥",
    "X82n1571_050:0166a12": "敕賜金襴法衣。皇慶癸丑。復遷中竺。延祐乙卯。詔主",
    "X82n1571_050:0166a13": "淨慈。至山門曰。清淨慈門。一湖秋水。入得不入得。虎",
    "X82n1571_050:0166a14": "咬大虫。蛇吞&#x9F08;鼻。喝一喝 眾盈萬指。室中垂語曰。",
    "X82n1571_050:0166a15": "手握利刃&#x5292;。因甚猢猻子不死。嚙破銕銕餡。因甚路",
    "X82n1571_050:0166a16": "上有饑人。波斯去帽。蔗咬甜頭。魚以水為命。因甚死",
    "X82n1571_050:0166a17": "在水中。眾答皆不契。泰定乙丑。復遷靈隱。丁卯九月",
    "X82n1571_050:0166a18": "示微疾。召弟子付囑訖。跏趺而化。壽七十二。臘五十",
    "X82n1571_050:0166a19": "八。賜號明宗慧忍禪師。有六會語錄。行世。塔於育王",
    "X82n1571_050:0166a20": "後山之麓。",
    "X82n1571_050:0166a21": "嘉興府天寧竺雲景曇禪師[0166a21] 浦江嚴氏子。久依石林。",
    "X82n1571_050:0166a22": "後住婺之治平。蘇之北禪。禾之天寧 上堂。金烏東",
    "X82n1571_050:0166a23": "上。玉兔西沈。伶俐衲子。東討西尋。忽然撞破&#x8657;空。曠",
    "X82n1571_050:0166a24": "劫只在如今。卓拄杖。下座 僧問。三賢未達。十聖難",
    "X82n1571_050:0166b01": "知。如何是此宗。師曰。無孔笛氈拍板 問如何是涅",
    "X82n1571_050:0166b02": "槃心。師曰。須彌山。曰如何是差別智。師曰。四大海。",
    "X82n1571_050:0166b03": "蘇州虎丘東州壽永禪師[0166b03] 送僧偈曰。動靜何曾涉&#x8462;",
    "X82n1571_050:0166b04": "纏。何須更透未生前。故園千里今歸去。陸有征途水",
    "X82n1571_050:0166b05": "有船。舉約齋居士[0166b05] 張鎡入道話。頌曰。一棒鐘聲到",
    "X82n1571_050:0166b06": "耳根。三千剎海一時昏。賊從赤肉團邊去。明日依然",
    "X82n1571_050:0166b07": "不離門。",
    "X82n1571_050:0166b08": "徑山度禪師法嗣",
    "X82n1571_050:0166b09": "杭州徑山虎巖淨伏禪師[0166b09] 淮安人。至元間。元世祖&#x751E;",
    "X82n1571_050:0166b10": "召見。有偈進上。其略曰。過去諸如來。安住秘密藏。現",
    "X82n1571_050:0166b11": "在十方佛。成道轉法輪。未來諸世尊。一切眾生是。由",
    "X82n1571_050:0166b12": "妄想執著。結煩惱&#x8462;纏。迷成六道身。枉受三塗苦。惟",
    "X82n1571_050:0166b13": "念過現佛。不敬未來尊。與佛結冤讎。或烹宰殺害。不",
    "X82n1571_050:0166b14": "了眾生相。全是法性身。昔有常不輕。禮拜于一切。言",
    "X82n1571_050:0166b15": "我不輕汝。汝等當作佛。若能念自他。同是未來佛。現",
    "X82n1571_050:0166b16": "世增福壽。生生生佛國。上&#x89A7;畢大悅。問從上帝王有",
    "X82n1571_050:0166b17": "戒殺者否。師曰。昔宋仁宗。一日語&#x7FA3;臣曰。朕夜來饑",
    "X82n1571_050:0166b18": "甚。思欲燒羊。因慮後來。遂為常例。寧耐一時之饑。不",
    "X82n1571_050:0166b19": "忍啟無窮之殺。&#x7FA3;臣皆呼萬歲。上嘉納。即受帝師戒。",
    "X82n1571_050:0166b20": "明州天童竺西坦禪師[0166b20] 僧參。師問。從何方來。曰金&#x5CE9;。",
    "X82n1571_050:0166b21": "師曰。金&#x5CE9;山高多少。曰不見頂。師呵斥之。一日陞座。",
    "X82n1571_050:0166b22": "舉世尊拈花公案。其僧言下有省。",
    "X82n1571_050:0166b23": "徑山愚禪師法嗣",
    "X82n1571_050:0166b24": "越州定水寶葉源禪師[0166b24] 象山陳氏子。秉具觀方。遇僧",
    "X82n1571_050:0166c01": "流逐物遺道者。憂見於色。&#x8657;堂以不肯下吳潛。潛怒。",
    "X82n1571_050:0166c02": "繫之獄以辱之。師奉事惟謹。有疑&#x8F19;問。隨問而解。久",
    "X82n1571_050:0166c03": "之廓然。一日&#x8657;堂曰。源乎。汝今太平矣。及堂領徑山。",
    "X82n1571_050:0166c04": "俾師首眾。出主平江薦嚴。遷泉州水陸。次遷定水。舉",
    "X82n1571_050:0166c05": "世尊五通仙人因緣。頌曰。那一通你問我。口是禍門。",
    "X82n1571_050:0166c06": "招因帶果。&#x6159;愧慈悲大法王。丙丁離壬不屬火 上",
    "X82n1571_050:0166c07": "堂。舉張拙秀才參石霜。霜問秀才高姓。拙曰姓張名",
    "X82n1571_050:0166c08": "拙。霜曰者裏覓巧了不可得。拙自何來。拙言下大悟",
    "X82n1571_050:0166c09": "話。頌曰。進前峭壁三千丈。退後懸崖十萬重。珍重大",
    "X82n1571_050:0166c10": "唐張拙老。銕鎚無縫舞春風。後居雲頂。以元世祖至",
    "X82n1571_050:0166c11": "元辛丑示寂。塔雲頂。世壽七十五。",
    "X82n1571_050:0166c12": "蘇州虎丘閒極雲禪師[0166c12] 久依&#x8657;堂於徑山。居第一座。",
    "X82n1571_050:0166c13": "一日。寶葉源請益&#x8657;堂。德山末後句。若謂之有。德山",
    "X82n1571_050:0166c14": "焉得不會。若謂之無。巖頭又道德山未會。乞和尚慈",
    "X82n1571_050:0166c15": "悲指示。堂曰。我不會。汝去問首座。源詣師。值師遊山",
    "X82n1571_050:0166c16": "歸。索水濯足。源亟進水。復委身為師摩捋。因仰面舉",
    "X82n1571_050:0166c17": "前話叩之。師乃掇水澆潑曰。有甚麼末後句。源不契。",
    "X82n1571_050:0166c18": "復上見堂。堂曰。首座如何向汝道。源舉似前話。堂曰。",
    "X82n1571_050:0166c19": "那那我向你道他會得。源於是釋然領旨 舉興化",
    "X82n1571_050:0166c20": "酬價因緣。頌曰。王家之寶自難酬價。興化何曾敢借",
    "X82n1571_050:0166c21": "看。天地既無私&#x8462;載。至今留得鎮中原 舉陸&#x4E98;大",
    "X82n1571_050:0166c22": "夫問南泉。弟子家中一片石。也曾坐也曾臥。擬[金*嶲]作",
    "X82n1571_050:0166c23": "佛得麼。泉曰得。&#x4E98;曰莫不得麼。泉曰不得因緣。頌曰。",
    "X82n1571_050:0166c24": "坐臥曾經幾度春。半封苔蘚半籠雲。無稜無縫難提",
    "X82n1571_050:0167a01": "掇。空把肝&#x8193;說向人。",
    "X82n1571_050:0167a02": "徑山月禪師法嗣",
    "X82n1571_050:0167a03": "南叟茂禪師[0167a03] 舉巖頭擺渡婆子拋兒話。頌曰。鄂渚渡",
    "X82n1571_050:0167a04": "邊窮鬼子。全機錯在扣舷時。如何別下一轉語。救取",
    "X82n1571_050:0167a05": "婆婆第七兒 舉夾山參船子話。頌曰。無相無瑕便",
    "X82n1571_050:0167a06": "倒戈。只因輕信智頭陀。若還不到華亭上。銕鑄船橈",
    "X82n1571_050:0167a07": "奈汝何 舉龐居士下橋喫撲靈照相扶話。頌曰。孝",
    "X82n1571_050:0167a08": "順藏忤逆。人前醜莫遮。今生親骨肉。宿世惡冤家。",
    "X82n1571_050:0167a09": "育王彌禪師法嗣",
    "X82n1571_050:0167a10": "明州育王東生德明禪師[0167a10] 甬東劉氏子。年十六。依仗",
    "X82n1571_050:0167a11": "錫月潭澄。祝髮受具戒。首謁希叟曇於雪竇。復參頑",
    "X82n1571_050:0167a12": "極彌。彌舉文殊是七佛之師。因甚出女子定不得。罔",
    "X82n1571_050:0167a13": "明因甚出得。師曰。春色無高下。花枝自短長。彌器之。",
    "X82n1571_050:0167a14": "命掌藏鑰。出世育王。錫號佛日普光 師頌船子覆",
    "X82n1571_050:0167a15": "舟公案曰。清世悠悠據要津。一橈活計重千鈞。朱涇",
    "X82n1571_050:0167a16": "路上行人少。滄海難同方寸深。後示寂。瘞洞雲塔。壽",
    "X82n1571_050:0167a17": "八十四。臘六十八。翰林學士袁桷。撰銘。"
}