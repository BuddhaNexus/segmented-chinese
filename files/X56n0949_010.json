{
    "X56n0949_010:0880a21": "閑居編第十",
    "X56n0949_010:0880a23": "宋孤山沙門 智圓 著",
    "X56n0949_010:0880a24": "法華玄記十不二門正義序",
    "X56n0949_010:0880b01": "[0880b01] 此十不二門出釋籤第六&#x8462;荊溪大師攬玄文教義",
    "X56n0949_010:0880b02": "入止觀行心俾夫名字行人識法相之有歸達造修",
    "X56n0949_010:0880b03": "而無滯也原夫一家宗趣道傳三觀(南天竺國龍樹菩薩造智度論",
    "X56n0949_010:0880b04": "大明三觀之義以廣一性之宗北齊慧文依論立觀口授南岳思傳智者)悟自法華(智者始於",
    "X56n0949_010:0880b05": "法華開悟)故開張龍猛之宗解釋鷲峰之典於是鼎分部",
    "X56n0949_010:0880b06": "袟翼張教行更相映顯以成大猷所謂玄義釋題止",
    "X56n0949_010:0880b07": "談化意文句解經但事消文至於止觀方談行法故",
    "X56n0949_010:0880b08": "教在玄文行在止觀意令解行相濟成我自心是故",
    "X56n0949_010:0880b09": "三部相須闕一不可然末代得言者眾悟理尤稀故",
    "X56n0949_010:0880b10": "於行門勤勤點示所以玄義明&#x8FF9;門十妙既訖乃約",
    "X56n0949_010:0880b11": "悟理方名開顯然則悟理之要必在十乘故荊溪大",
    "X56n0949_010:0880b12": "師恐後昆昧旨乃於釋籤更立十門結束十妙咸歸",
    "X56n0949_010:0880b13": "止觀一念三千不思議境方顯教不&#x8657;設悟理有從",
    "X56n0949_010:0880b14": "故云故撮十妙為觀法大體又曰彼此昭著法華行",
    "X56n0949_010:0880b15": "成又云故重述十門令觀行可識故知攝歸心境點",
    "X56n0949_010:0880b16": "示觀門俾造次顛沛不忘行法荊溪述作旨在茲焉",
    "X56n0949_010:0880b17": "一家所談剎那妄心即三諦理具足三千依正之法",
    "X56n0949_010:0880b18": "唯在止觀陰境之初至於諸文曾未點示良以止觀",
    "X56n0949_010:0880b19": "是己心所行終窮之說故並以三千而為指南是知",
    "X56n0949_010:0880b20": "三界無法唯是心作心如&#x7575;師造諸五陰故色從心",
    "X56n0949_010:0880b21": "造全體是心此能造心具足諸法若不本具云何能",
    "X56n0949_010:0880b22": "造故觀所造唯見理具不見諸法唯一心性待對既",
    "X56n0949_010:0880b23": "絕心性亦忘尚無於同何況有異我心既爾生佛咸",
    "X56n0949_010:0880b24": "然一一常同彼彼自異若論修觀必在自心如此之",
    "X56n0949_010:0880c01": "境名諸法本如此之觀是諸行源不同&#x5FA7;指真如亦",
    "X56n0949_010:0880c02": "異一切唯識準望諸說豈出斯理可使由之不可使",
    "X56n0949_010:0880c03": "知之也今此十門正示因果自他同歸此理或以即",
    "X56n0949_010:0880c04": "假收或以空中攝或單就內境或兼約內外附事融",
    "X56n0949_010:0880c05": "義去就有別須知理體只一無差預曉斯旨至文易",
    "X56n0949_010:0880c06": "見是故十門指歸在此此文辭理高遠由來尚矣義",
    "X56n0949_010:0880c07": "家抄錄往往別行標立題目二三其說吾將適從今",
    "X56n0949_010:0880c08": "依行滿法師涅槃記指為法華玄記十不二門況滿",
    "X56n0949_010:0880c09": "是荊溪門人必也親聞呼召故依彼記以立總題雖",
    "X56n0949_010:0880c10": "違眾吾從古也別行之本與古釋籤其辭不同凡二",
    "X56n0949_010:0880c11": "十餘處難將文定宜以義求今所申釋不以今古局",
    "X56n0949_010:0880c12": "其文不以情執限其義在文在義擇善從之俾荊溪",
    "X56n0949_010:0880c13": "微旨無隱乎爾。",
    "X56n0949_010:0880c14": "翻經通紀序",
    "X56n0949_010:0880c15": "[0880c15] 曰浮圖之教流于華夏者其權與於東漢乎其於訓",
    "X56n0949_010:0880c16": "民也大抵與姬公孔子之說共為表裏耳何耶導之",
    "X56n0949_010:0880c17": "以慈悲所以廣其好生惡殺也敦之以喜捨所以申",
    "X56n0949_010:0880c18": "乎博施濟眾也指神明不滅所以知乎能事鬼神之",
    "X56n0949_010:0880c19": "非妄也談三世報應所以證福善禍淫之無差也使",
    "X56n0949_010:0880c20": "夫黎元遷善而遠罪撥情而反性覈其理也則明踰",
    "X56n0949_010:0880c21": "指掌從其化也則速若置郵噫雖域外之真詮實有",
    "X56n0949_010:0880c22": "毗於治本矣美矣哉孝明之夢感也得以丕顯之後",
    "X56n0949_010:0880c23": "世君民者得以丕承之是故葉書繼至而主上寅奉",
    "X56n0949_010:0880c24": "翻傳流衍者無代無之洎乎李唐憲宗以降其務寢",
    "X56n0949_010:0881a01": "者凡一百七十齡故五代之間絕聞傳譯逮乎我大",
    "X56n0949_010:0881a02": "宋太宗神功聖德文武皇帝欽承佛記扶起墜風由",
    "X56n0949_010:0881a03": "是象胥之學重光能仁之道益振闡揚之利&#x8462;不可",
    "X56n0949_010:0881a04": "得而思議焉有以見漢明丕顯之功不獨美於前世",
    "X56n0949_010:0881a05": "者也某養疾林野講談多暇遂於嘉祥南山通慧三",
    "X56n0949_010:0881a06": "代僧傳靖邁智昇兩家圖紀洎諸傳錄而皆刪取翻",
    "X56n0949_010:0881a07": "傳事跡編次成文其間年世差舛頗為刊正分為兩",
    "X56n0949_010:0881a08": "卷號曰翻經通紀始炎漢終我朝正統僭偽合二十",
    "X56n0949_010:0881a09": "一國其傳譯者凡一百五十一人所譯之經則存諸",
    "X56n0949_010:0881a10": "目錄此但舉其大數而已俾學佛者覽之既知大覺",
    "X56n0949_010:0881a11": "之宗有自來矣抑又見太宗之於我教也有繼絕存",
    "X56n0949_010:0881a12": "亡之道與大宋天禧三年龍集己未十月既望越四",
    "X56n0949_010:0881a13": "日於錢唐郡孤山瑪瑙坡負暄亭序。",
    "X56n0949_010:0881a14": "佛氏&#x5F5A;征別集序",
    "X56n0949_010:0881a15": "[0881a15] 唐祚既滅五代之間亂亡相繼錢氏霸吳越奉王室",
    "X56n0949_010:0881a16": "者凡百年羅昭諫陸魯望孫希韓輩既沒文道大壞",
    "X56n0949_010:0881a17": "作雕篆四六者鯨吞古風為下俚謳&#x8B0C;者掃滅雅頌",
    "X56n0949_010:0881a18": "大夫士皆世及故子弟恥服儒服恥道儒言而必以",
    "X56n0949_010:0881a19": "儒為戲當是時也孰肯作苦&#x6F81;辭句張皇正道速謗",
    "X56n0949_010:0881a20": "於己背利於時為世之棄物耶佛氏&#x5F5A;征永嘉人也",
    "X56n0949_010:0881a21": "學古文於樂安孫郃而不變所守扶其墜風作玉璽",
    "X56n0949_010:0881a22": "刺傳禪述儉德指迷化成之篇頗有新意而生不偶",
    "X56n0949_010:0881a23": "升平迫於僧吏故於所述往往有應事隨時不能正",
    "X56n0949_010:0881a24": "名者此亦珪璋之微玷耳今擇其善者若干首勒成",
    "X56n0949_010:0881b01": "三卷別為一集可以垂範將來知賢者之用心云初",
    "X56n0949_010:0881b02": "征董吳越之僧也進賢好施治行心不忘佛理噫進",
    "X56n0949_010:0881b03": "賢義也好施仁也治行貞也心不忘佛理達也四者",
    "X56n0949_010:0881b04": "備矣君子謂列傳于高僧播美乎百世可也而不見",
    "X56n0949_010:0881b05": "大宋之十科者雖曰傳者不蔽賢吾不信也。",
    "X56n0949_010:0881b06": "闡義鈔序",
    "X56n0949_010:0881b07": "[0881b07] 此請觀音經疏疏自智者演說章安記錄古來人師",
    "X56n0949_010:0881b08": "無聞贊述既傳授道息後學往往有不知其名者知",
    "X56n0949_010:0881b09": "其名而未&#x751E;披其卷者於乎斯文之未喪也一&#x7DAB;爾",
    "X56n0949_010:0881b10": "吾不肖而實痛焉吾如默默則何以傳後遂因疾間",
    "X56n0949_010:0881b11": "輒約文敷義筆之為鈔凡二卷庶申明於大旨開發",
    "X56n0949_010:0881b12": "於童蒙也既成乃作序以言其由復作闡義之名以",
    "X56n0949_010:0881b13": "名之皇宋三葉登封之明年歲次己酉孟夏哉生明",
    "X56n0949_010:0881b14": "於南塔上方病中序。"
}