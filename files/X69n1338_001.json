{
    "X69n1338_001:0184a06": " 慈明四家錄(并序)",
    "X69n1338_001:0184a08": "慈明圓禪師(嗣昭禪師)楊岐會禪師(嗣圓禪師)",
    "X69n1338_001:0184a09": "白雲端禪師(嗣會禪師)五祖演禪師(嗣端禪師)",
    "X69n1338_001:0184a10": "左朝奉郎新通判泰州軍州主管學事章倧撰",
    "X69n1338_001:0184a11": "臨濟宗風。特盛於天下。蓋其兒孫。皆鷹揚虎視。唯",
    "X69n1338_001:0184a12": "慈明負卓絕逸群之韻。氣吞佛祖。鎚拂之下。鍛鍊凡",
    "X69n1338_001:0184a13": "聖。機用超脫。諸方未有出其右者。臨濟之道恢廓焉。",
    "X69n1338_001:0184a14": "其嗣子楊岐跨三脚驢。踏殺天下人。而白雲東山繼",
    "X69n1338_001:0184a15": "紹其宗。以無字印。印破天下衲僧面門。正法眼藏。向",
    "X69n1338_001:0184a16": "者瞎驢邊滅。觀其提持網要。若揭日月。後之覽者。如",
    "X69n1338_001:0184a17": "墮妖霧。而獲指南之車。道場正堂辨公禪師。嗟乎舊",
    "X69n1338_001:0184a18": "板既廢。斯錄無傳。況今末學但玩魚目。以為其真。豈",
    "X69n1338_001:0184a19": "識夜光者哉。特命工重刊。目之曰慈明四家錄。庶幾",
    "X69n1338_001:0184a20": "正續之宗不墜。然金剛圈。栗棘蓬。銕酸豏。於是燦然",
    "X69n1338_001:0184a21": "列于前。若欲吞透未出常情。既以不然。請閱斯錄。紹",
    "X69n1338_001:0184a22": "興二十三年癸酉春朔日序。",
    "X69n1338_001:0184b03": " 慈明禪師五會住持語錄(并序)",
    "X69n1338_001:0184b05": "智度山定林禪寺沙門　本延　述",
    "X69n1338_001:0184b06": "禪宗八代。至江西馬祖大師。分枝列派。大盛於天下。",
    "X69n1338_001:0184b07": "師門既廣。學者益眾。即非之論既失。權巧之機遂張。",
    "X69n1338_001:0184b08": "將絕異端必從正見。所以南泉趙州截斷於眾流。黃",
    "X69n1338_001:0184b09": "檗臨濟逈超於三世。為師不易。求人更難。的乳相投。",
    "X69n1338_001:0184b10": "興化忽逢於南院。靈苗益秀。風穴乃會於首山。方今",
    "X69n1338_001:0184b11": "河東有昭。湖南有圓。昭即玉振於首山。圓乃珠生於",
    "X69n1338_001:0184b12": "汾水。希代至寶。應用以何窮。末劫真燈。分光而莫盡。",
    "X69n1338_001:0184b13": "噫人皆謂海為百谷王。龍為萬物首。殊不知歸塘泄",
    "X69n1338_001:0184b14": "於大方之外。罔測波瀾。金翅吞於巨腹之中。安能變",
    "X69n1338_001:0184b15": "化。今覧圓禪師之語錄。亦猶是焉。謹而序之。時天聖",
    "X69n1338_001:0184b16": "五年丁卯十月一日序。",
    "X69n1338_001:0184c02": "石霜楚圓禪師語錄",
    "X69n1338_001:0184c04": "師初住袁州南源山廣利禪院語錄",
    "X69n1338_001:0184c05": "住筠州黃檗山嗣法小師賜紫　慧南　重編",
    "X69n1338_001:0184c06": "師在崇勝院開堂曰。大眾迎至法座前。僧官宣疏罷。",
    "X69n1338_001:0184c07": "遂陞座拈香云。此一炷香。奉為",
    "X69n1338_001:0184c08": "今上　皇帝。伏願。龍圖永固。玉葉彌芳。又拈香云。此",
    "X69n1338_001:0184c09": "一炷香。奉為知郡郎中及諸官僚。福星高照。聖澤長",
    "X69n1338_001:0184c10": "臨。又拈香云。此一炷香。為我汾州太子禪院無德禪",
    "X69n1338_001:0184c11": "師。且問諸人。還識無德禪師麼。若也不識。爐煙起處",
    "X69n1338_001:0184c12": "一任觀看。師遂就座。維那白槌云。法筵龍象眾當觀",
    "X69n1338_001:0184c13": "第一義。師乃云。大眾會麼。宜陽秀水南嶽石橋。若",
    "X69n1338_001:0184c14": "也不會。山僧謾你諸人去也。所以達磨西來。教外別",
    "X69n1338_001:0184c15": "傳一句。且道。別傳箇什麼。直指人心。見性成佛。只如",
    "X69n1338_001:0184c16": "諸人。盡是祖師指出底人。還信得及麼。若信得及。與",
    "X69n1338_001:0184c17": "祖師同參。若信不及。可謂自生退屈。此日一會不是",
    "X69n1338_001:0184c18": "小緣。莫非工部郎中與諸官僚。夙承佛記。示作王臣。",
    "X69n1338_001:0184c19": "建立法幢。令法久住。且道。法幢作麼生建立。還有英",
    "X69n1338_001:0184c20": "靈者麼。試出來通箇消息看。時有僧出問。昔日世",
    "X69n1338_001:0184c21": "尊出世。梵王前引。帝釋後隨。今日和尚出世。郎中臨",
    "X69n1338_001:0184c22": "筵。學人上來。請師說法。師云好。進云。與麼則粉骨碎",
    "X69n1338_001:0184c23": "身去也。師云。三月野花鋪地錦。九秋黃葉亂飄金。進",
    "X69n1338_001:0184c24": "云。與麼則師今一句永鎮南源也。師云。若是知音者。",
    "X69n1338_001:0185a01": "更不用忉忉。問。郎中堅請師登座。向上宗乘事若",
    "X69n1338_001:0185a02": "何。師云。有問有答。進云。與麼則海水騰波須彌[跳兆+孛]跳",
    "X69n1338_001:0185a03": "去也。師云。大海雖然闊。龍王不肯安。進云。百雜碎。師",
    "X69n1338_001:0185a04": "便喝。僧應喏。師云。棒不打好人。隨後與一拂。問。師",
    "X69n1338_001:0185a05": "唱誰家曲。宗風嗣阿誰。師云。師子咬人。進云。與麼則",
    "X69n1338_001:0185a06": "汾陽的子也。師云狂狗趂塊。問。如何是道。師云。蹋",
    "X69n1338_001:0185a07": "著不嗔。進云。如何是道中人。師云。胷駝背負。問。如",
    "X69n1338_001:0185a08": "何是祖師西來意。師云。渾家送上船。問。如何是佛",
    "X69n1338_001:0185a09": "法大意。師云。一畝之地三蛇九鼠。師乃云。問話且止。",
    "X69n1338_001:0185a10": "若論此事。豈在如斯。言多去道轉遠。所以道摩竭陀",
    "X69n1338_001:0185a11": "國已露鋒鋩。少室峯前入泥入水。到者裏須是箇人",
    "X69n1338_001:0185a12": "始得。但某本欲寄居山野藏拙延時。此者伏承知郡",
    "X69n1338_001:0185a13": "郎中與諸官僚。曲垂請命。令續先基。緣某諸事荒唐。",
    "X69n1338_001:0185a14": "抑而不已。如今向諸官面前。作一場笑具。還有人撿",
    "X69n1338_001:0185a15": "點得出麼。苦也撿點得出。共相證據。若無。山僧今日",
    "X69n1338_001:0185a16": "失利。久立。尊官伏惟珍重。",
    "X69n1338_001:0185a17": "師初入院陞座云。祖師正令。豈有言詮。侍者拈香。早",
    "X69n1338_001:0185a18": "成多事。釋迦掩室。已涉繁詞。居士默然。却成多說。何",
    "X69n1338_001:0185a19": "故。彼彼出家。彼彼行脚。且問諸人。作麼生是出家行",
    "X69n1338_001:0185a20": "脚底事。莫是著衣喫飰行住座臥廣學多聞無言無",
    "X69n1338_001:0185a21": "說麼。若與麼會大。似撩棒打月。既不與麼會。又作麼",
    "X69n1338_001:0185a22": "生。還有識好惡者麼。有即出來對眾證明。若無。有疑",
    "X69n1338_001:0185a23": "請問。時有僧問。鼓聲纔罷。大眾雲臻。祖意西來請",
    "X69n1338_001:0185a24": "師舉喝。師云。你從什麼處來。進云。汾陽一曲師親唱。",
    "X69n1338_001:0185b01": "今日南源事若何。師云。你見南源麼。問。昔日梵王",
    "X69n1338_001:0185b02": "請佛。蓋為群生。今日知縣臨筵。有何祥瑞。師云。落花",
    "X69n1338_001:0185b03": "三月雨。殘夢五更鐘。進云。大眾霑恩。學人禮拜。師云。",
    "X69n1338_001:0185b04": "天闊地闊。問。如何是祖師西來意。師云。晝行夜臥。",
    "X69n1338_001:0185b05": "問。有言有說。皆是世諦之談。無言無說未。是衲僧",
    "X69n1338_001:0185b06": "行履處。幸對人天請師垂示。師云。放山僧一線道。與",
    "X69n1338_001:0185b07": "闍梨葛藤。進云。專為流通也。師云。一片白雲橫世界。",
    "X69n1338_001:0185b08": "箇中誰是出頭人。問。如何是佛。師云。水出高源。",
    "X69n1338_001:0185b09": "問。如何是南源境。師云。黃河九曲水出崑崙。進云。如",
    "X69n1338_001:0185b10": "何是境中人。師云。隨流人不顧。斫手望扶桑。問。如",
    "X69n1338_001:0185b11": "何是佛法大意。師云。洞庭湖裏浪滔天。",
    "X69n1338_001:0185b12": "師云。更有問話者麼。有即出來。諸供養中。法供養為",
    "X69n1338_001:0185b13": "最。還有麼。若無。不可強生節目也。但某匪是當人。濫",
    "X69n1338_001:0185b14": "居祖列。此日何沐員外。時垂朝騎。遠屆山門。至於多",
    "X69n1338_001:0185b15": "感在會司空檀越及諸信士。夙承佛記。方乃如斯。同",
    "X69n1338_001:0185b16": "心竭力。建立法幢。所以道。佛法委付王臣有力檀越。",
    "X69n1338_001:0185b17": "若非此人。不能建立。諸院山主長老和尚。本院前後",
    "X69n1338_001:0185b18": "知事。並願同垂般若之舟。共到菩提之岸。且問諸人。",
    "X69n1338_001:0185b19": "還識得岸也未。若識得去。天上人間縱橫自在。若不",
    "X69n1338_001:0185b20": "識。山僧今日被你諸人勘破。久立珍重。",
    "X69n1338_001:0185b21": "上堂云。雲收霧卷。杲日當空。不落明暗。如何通信。",
    "X69n1338_001:0185b22": "時有僧問。如何是異類中人。師云。頭長脚短。進云。與",
    "X69n1338_001:0185b23": "麼則謝師指示。師云。半幅全封。進云。直與麼去也。師",
    "X69n1338_001:0185b24": "云。闍梨鼻孔。為什麼在山僧手裏。僧無語。師便打。",
    "X69n1338_001:0185c01": "問。久為流浪途中客。乞師方便指歸源。師云。飢餐渴",
    "X69n1338_001:0185c02": "飲。進云。與麼則因師得契如如理。十載徒勞了色空。",
    "X69n1338_001:0185c03": "師云。晝行三千。夜行八百。問。山深覓不得時如何。",
    "X69n1338_001:0185c04": "師云。口能招禍。問。東湧西沒時如何。師云。尋。問。",
    "X69n1338_001:0185c05": "夜靜獨行時如何。師云。三把茅。問。寶劒未出匣時",
    "X69n1338_001:0185c06": "如何。師云。響。進云。出匣後如何。師噓一聲。問。閑中",
    "X69n1338_001:0185c07": "取靜時如何。師云。頭枕布袋。問。如何是佛。師云。蓮",
    "X69n1338_001:0185c08": "華捧足。師乃竪起拄杖云。過去諸佛。現在諸佛。未來",
    "X69n1338_001:0185c09": "諸佛。西天二十八祖。唐土六祖。天下老和尚。總變成",
    "X69n1338_001:0185c10": "南源拄杖去也。你等諸人。向什麼處。安身立命。看看",
    "X69n1338_001:0185c11": "拄杖子。穿過你等諸人髑髏裏去也。還有識痛痒者",
    "X69n1338_001:0185c12": "麼。有。試出來對眾[跳兆+孛]跳看。若無。南源今日失利。喝一",
    "X69n1338_001:0185c13": "喝。卓拄杖。下座。",
    "X69n1338_001:0185c14": "師到崇勝。眾請陞座。師乃云。者裏是崇勝法堂。不可",
    "X69n1338_001:0185c15": "向者裏說佛說法去也。雖然如是。官不容針。私通車",
    "X69n1338_001:0185c16": "馬。與麼道。大似擔水河頭賣。眾中還有人點撿得出",
    "X69n1338_001:0185c17": "麼。試出來點撿看。有麼有麼。時有僧問。諸法已聞",
    "X69n1338_001:0185c18": "今日演。請師直下指歸源。師云。天不高地不遠。進云。",
    "X69n1338_001:0185c19": "與麼則孤峯出群嶽。萬里百花新。師云。不是擲鈎客。",
    "X69n1338_001:0185c20": "徒勞到海壖。問。昔日靈山分半座。二師相見意如",
    "X69n1338_001:0185c21": "何。師云。來風可鑑。進云。大眾側聆。學人禮拜去也。師",
    "X69n1338_001:0185c22": "云。靈利人難得。問。如何是古佛家風。師云。銀蟾初",
    "X69n1338_001:0185c23": "出海。何處不分明。進云。還許學人請益也無。師云。大",
    "X69n1338_001:0185c24": "海無邊際。不宿水雲人。問。如何是不動尊。師云。提",
    "X69n1338_001:0186a01": "不起。進云。與麼則大眾攢眉去也。師云。有什麼交涉。",
    "X69n1338_001:0186a02": "問。海上雲遊時如何。師云苦。",
    "X69n1338_001:0186a03": "師乃云。若向言中取則。埋沒宗風。直饒句下精通。敢",
    "X69n1338_001:0186a04": "保此人未悟。所以道。山青水綠。雀噪鵶鳴。萬派同源。",
    "X69n1338_001:0186a05": "海雲自異。未來諸佛。口似燈籠。過去諸佛。應病施方。",
    "X69n1338_001:0186a06": "現在諸佛。隨坑落壍。不落聖凡一句作麼生道。良久",
    "X69n1338_001:0186a07": "云。矢上更加尖。下座。",
    "X69n1338_001:0186a08": "師到仰山。眾請陞座。師乃云。寶鏡當臺。森羅自現。太",
    "X69n1338_001:0186a09": "阿在手。煞活臨時。且道。還有該不著者麼。有即倒道",
    "X69n1338_001:0186a10": "將一句來。如無。初心後學。有疑請問。時有僧問。知師",
    "X69n1338_001:0186a11": "久臥深潭裏。大仰陞堂事若何。師云。雨來山色暗。雲",
    "X69n1338_001:0186a12": "出洞中明。進云。學人不會。特伸請益。師云。拈取簸箕",
    "X69n1338_001:0186a13": "別處舂。僧無語。師云。弄潮須是弄潮人。",
    "X69n1338_001:0186a14": "有行者問。大通智勝佛。十劫坐道場。佛法不現前。不",
    "X69n1338_001:0186a15": "得成佛道。未審此意如何。師云。一場懡[怡台+羅]。進云。只如",
    "X69n1338_001:0186a16": "大通智勝佛又如何。師云。八十翁翁若少年。進云。學",
    "X69n1338_001:0186a17": "人耳順之年。乞師再垂方便。師云。眾人仗事。",
    "X69n1338_001:0186a18": "師乃云。馬大師即心即佛。當人未悟。盤山非心非佛。",
    "X69n1338_001:0186a19": "只成戲論之談。雪嶺輥毬。誑諕小兒之作。雲門顧鑑。",
    "X69n1338_001:0186a20": "笑煞傍觀。少室自傷。一場大錯。德山入門便棒。未遇",
    "X69n1338_001:0186a21": "奇人。臨濟入門便喝。太煞輕薄。黃梅呈頌。人我未忘。",
    "X69n1338_001:0186a22": "更言祖祖相傳。遞相誹謗。到者裏。須是箇人始得。所",
    "X69n1338_001:0186a23": "以道。鷹生鷹子。鶻生鶻兒。然雖如此。也是鞏縣茶鉼。",
    "X69n1338_001:0186a24": "乃彈指一下。下座。",
    "X69n1338_001:0186b01": "上堂。僧問。油盡燈滅時如何。師云。養子不及父。問。",
    "X69n1338_001:0186b02": "牛頭未見四祖時如何。師云。堆堆地。進云。見後如何。",
    "X69n1338_001:0186b03": "師云。堆堆地。問。如何是和尚受用處。師云。困。僧擬",
    "X69n1338_001:0186b04": "進語。師便打。問。如何是和尚家風。師云。有錫降龍",
    "X69n1338_001:0186b05": "虎。進云。忽遇上上人來又如何。師云。無心伏鬼神。",
    "X69n1338_001:0186b06": "問。如何是佛法大意。師云。侯伯乘鞍馬。村翁刺杖行。",
    "X69n1338_001:0186b07": "問。失前忘後時如何。師云。不。問。一得永得時如",
    "X69n1338_001:0186b08": "何。師云。抱石投河。問。學人仗鏌鎁劒。取師頭時如",
    "X69n1338_001:0186b09": "何。師云。斬取去。僧擬開口。師便打。問。如何是南源",
    "X69n1338_001:0186b10": "狗。師云觜。",
    "X69n1338_001:0186b11": "師乃云。一切諸佛。及阿耨多羅三藐三菩提法。皆從",
    "X69n1338_001:0186b12": "此經出。乃竪起拄杖云。者箇是南源拄杖子。阿那箇",
    "X69n1338_001:0186b13": "是此經。良久云。向下文長。付在來日。喝一喝。下座。",
    "X69n1338_001:0186b14": "因同人相訪。上堂云。颯颯涼風景。同人訪寂寥。煑茶",
    "X69n1338_001:0186b15": "山上水。燒鼎洞中樵。珍重。",
    "X69n1338_001:0186b16": "上堂。良久云。無為無事人。猶是金鎻難。喝一喝。卓拄",
    "X69n1338_001:0186b17": "杖。下座。",
    "X69n1338_001:0186b18": "因雪下上堂。云雪落漫漫。水雲何進。且道倒退一句",
    "X69n1338_001:0186b19": "作麼生道。還有道得麼。試出來道看。設你道得倜儻",
    "X69n1338_001:0186b20": "分明。南源未許你在。且道南源有什麼長處。時有",
    "X69n1338_001:0186b21": "僧問。如何是賓中賓。師云。禮拜更慇懃。進云。如何是",
    "X69n1338_001:0186b22": "賓中主。師云。拄杖常在手。進云。如何是主中賓。師云。",
    "X69n1338_001:0186b23": "橫擔楖栗撥乾坤。進云。如何是主中主。師云。劒握甑",
    "X69n1338_001:0186b24": "人手。問。如何是佛。師云。瀟湘班竹杖。問。達磨未",
    "X69n1338_001:0186c01": "來時如何。師云。長安夜夜家家月。進云。來後如何。師",
    "X69n1338_001:0186c02": "云。幾處笙歌幾處愁。問。四山火來時如何。師云。物",
    "X69n1338_001:0186c03": "逐人興。問。一物不將來時如何。師云。槐木成林。",
    "X69n1338_001:0186c04": "問佛祖不立時如何。師云。口上生茅。問。知有不會",
    "X69n1338_001:0186c05": "底人。畢竟如何。師云。菩薩面夜叉心。",
    "X69n1338_001:0186c06": "師乃云。諸佛放光明。助發實相義。竪起拄杖云。者箇",
    "X69n1338_001:0186c07": "是南源拄杖子。阿那箇是實相義。你若見去。被見聞",
    "X69n1338_001:0186c08": "所轉。若也不見。行脚眼在什麼處。喝一喝。下座。",
    "X69n1338_001:0186c09": "上堂。僧問。如何是接初機句。師云。一刀兩段。進云。如",
    "X69n1338_001:0186c10": "何是驗衲僧句。師云。寒山拾得。進云。如何是正令行",
    "X69n1338_001:0186c11": "句。師云。來千去萬。進云。如何是立乾坤句。師云。天高",
    "X69n1338_001:0186c12": "海闊。問。如何是佛。師云。人老病生。問。與師並坐",
    "X69n1338_001:0186c13": "時如何。師云。線穿黃葉。問。如何是奇特事。師云。你",
    "X69n1338_001:0186c14": "試道看。僧擬議。師便打。問。古人封白帋。意旨如何。",
    "X69n1338_001:0186c15": "師云。家貧路富。",
    "X69n1338_001:0186c16": "師乃云。一塵纔起。大地全收。一毛頭師子。百億毛頭",
    "X69n1338_001:0186c17": "現。百億毛頭師子。一毛頭現。千頭萬頭。俱識取一頭。",
    "X69n1338_001:0186c18": "乃竪起拄杖云。者箇是南源拄杖子。阿那箇是一頭。",
    "X69n1338_001:0186c19": "喝一喝。下座。",
    "X69n1338_001:0186c20": "上堂。云吾有一言。絕慮忘緣。巧說不得。只要心傳。更",
    "X69n1338_001:0186c21": "有一語。無過直與。且道作麼生是直與一句。良久以",
    "X69n1338_001:0186c22": "拄杖畫一畫。喝一喝。下座。",
    "X69n1338_001:0186c23": "上堂。僧問。如何是祖師西來意。師云。三日風五日雨。",
    "X69n1338_001:0186c24": "問。一物不將來時如何。師云。頂戴須彌。問。如何",
    "X69n1338_001:0187a01": "是佛。師云。石打不入。問。蓮花未出水時如何。師云。",
    "X69n1338_001:0187a02": "水深蓋不得。進云。出水後如何。師云。不礙往來看。進",
    "X69n1338_001:0187a03": "云。花開後如何。師云。南北馨香。進云。結子後如何。師",
    "X69n1338_001:0187a04": "云。餧魚餧鼈。",
    "X69n1338_001:0187a05": "師乃竪起拄杖云。恒沙諸佛恒沙國土。被南源拄杖",
    "X69n1338_001:0187a06": "子一時吞却。其中眾生不覺不知。你衲僧鼻孔在什",
    "X69n1338_001:0187a07": "麼處。若也知得。橫擔拄杖目視雲霄。若也不知。長連",
    "X69n1338_001:0187a08": "床上有粥有飰。喝一喝。卓拄杖。下座。",
    "X69n1338_001:0187a09": "南源山語錄(終)",
    "X69n1338_001:0187a13": "師住潭州道吾山語錄",
    "X69n1338_001:0187a14": "師在興化開堂。眾迎至法座前。表白宣疏罷。遂陞座。",
    "X69n1338_001:0187a15": "拈香祝",
    "X69n1338_001:0187a16": "聖畢。乃就座。維那白槌云。法筵龍象眾。當觀第一義。",
    "X69n1338_001:0187a17": "師云。大眾。釋迦正眼。靈山獨付飲光。達磨真宗。少室",
    "X69n1338_001:0187a18": "首傳惠可。西天此土。各有知音。今日天人普會。還有",
    "X69n1338_001:0187a19": "知音者麼。有即出來大家唱和。",
    "X69n1338_001:0187a20": "有僧問。曇花開處。我佛降生。尊官臨筵。請師說法。師",
    "X69n1338_001:0187a21": "云。花須連夜發。莫待曉風吹。進云。謝師指示。師云。天",
    "X69n1338_001:0187a22": "高地近。問。達磨西來。曲為今日。向上宗乘。請師舉",
    "X69n1338_001:0187a23": "唱。師云。雲雨滿寥廓。花開遍地春。進云。與麼則澗松",
    "X69n1338_001:0187a24": "青冷澹。曉月照長川。師云。一句既流通。古今誰言異。",
    "X69n1338_001:0187b01": "進云。雲生嶺上。花發巖前。師云。人人盡道休官去。林",
    "X69n1338_001:0187b02": "下何曾見一人。進云。今日遭逢和尚。師便喝。問。大",
    "X69n1338_001:0187b03": "眾已臨師座側。祖意西來事若何。師云。月上移松影。",
    "X69n1338_001:0187b04": "雲行山自迎。進云。爭奈學人有疑何。師云。請益且待",
    "X69n1338_001:0187b05": "別時來。隨後拂一拂。問。黑豆未生芽時如何。師云。",
    "X69n1338_001:0187b06": "黑似漆。進云。生後如何。師云。撑天拄地。問。進退不",
    "X69n1338_001:0187b07": "得時如何。師云。鼠斷眾疑。",
    "X69n1338_001:0187b08": "師乃云。先寶應和尚道。第一句薦得。堪與祖佛為師。",
    "X69n1338_001:0187b09": "第二句薦得。堪與人天為師。第三句薦得。自救不了。",
    "X69n1338_001:0187b10": "若是道吾即不然。第一句薦得。和泥合水。第二句薦",
    "X69n1338_001:0187b11": "得。無繩自縛。第三句薦得。四稜著地。所以道。起也海",
    "X69n1338_001:0187b12": "晏河清。行人避路。坐也乾坤黯黑。日月無光。汝等諸",
    "X69n1338_001:0187b13": "人。何處出氣。如今還有出氣者麼。有即出來。對眾出",
    "X69n1338_001:0187b14": "氣看。若無。道吾今日與你出氣去也。乃噓一聲。卓拄",
    "X69n1338_001:0187b15": "杖。下座。",
    "X69n1338_001:0187b16": "師入院上堂。僧問。纔見師便迴時如何。師云。湖南鎮",
    "X69n1338_001:0187b17": "主。進云。末後慇懃請師別道。師云。多少分明。進云。大",
    "X69n1338_001:0187b18": "眾側聆。師云。未敢相許。問。問著說不得時如何。師",
    "X69n1338_001:0187b19": "云。人貧智短。問。步步登高時如何。師云。雲生足下。",
    "X69n1338_001:0187b20": "問。如何是禪。師云。鼻孔入地。",
    "X69n1338_001:0187b21": "師乃云。吾峯岌岌。獨露太虗之中。布水滔滔。冷瀉碧",
    "X69n1338_001:0187b22": "霄巖畔。龍潭幽僻。遊魚透即無門。天柱山高。水雲進",
    "X69n1338_001:0187b23": "而無路。垂鈎四海。少遇獰龍。一句當鋒。罕逢知己。所",
    "X69n1338_001:0187b24": "以三玄權設。應病施方。四揀開遮。觀根逗誘。過去諸",
    "X69n1338_001:0187c01": "佛悲願難窮。西祖東流。不忘付囑。河沙知識。善巧多",
    "X69n1338_001:0187c02": "方。萬派同源。皆歸大海。且道。水不洗水一句作麼生",
    "X69n1338_001:0187c03": "道。還有人道得麼。試出來道看。設你道得倜儻分明。",
    "X69n1338_001:0187c04": "也未夢見野僧脚跟在。卓拄杖。下座。",
    "X69n1338_001:0187c05": "上堂。云天地與我同根。萬物與我一體。竪起拄杖云。",
    "X69n1338_001:0187c06": "者箇是道吾拄杖。阿那箇是一體。良久云。渡河須用",
    "X69n1338_001:0187c07": "筏。到岸不須船。喝一喝。卓拄杖。下座。",
    "X69n1338_001:0187c08": "上堂云。宗師者。奪貧子之衣珠。究達人之見處。若不",
    "X69n1338_001:0187c09": "如是。盡是和泥合水漢。良久云。路逢劒客須呈劒。不",
    "X69n1338_001:0187c10": "是詩人莫獻詩。喝一喝。下座。",
    "X69n1338_001:0187c11": "上堂。云青青翠竹盡是真如。鬱鬱黃花無非般若。乃",
    "X69n1338_001:0187c12": "竪起拄杖云。者箇是道吾拄杖。阿那箇是般若。看看。",
    "X69n1338_001:0187c13": "文殊菩薩與善財童子。向十字路頭。說因說果。被維",
    "X69n1338_001:0187c14": "摩居士喝一喝。直得瓦解氷消。良久云。將謂是維摩",
    "X69n1338_001:0187c15": "居士。元來祇是山前李胡子。卓拄杖。下座。",
    "X69n1338_001:0187c16": "上堂。以拄杖敲禪床一下云。河沙世界百雜碎。帝釋",
    "X69n1338_001:0187c17": "梵王向什麼處安身立命。汝等諸人還知麼。若知去。",
    "X69n1338_001:0187c18": "出來對眾道看。若無。道吾今日失利。喝一喝。下座。",
    "X69n1338_001:0187c19": "上堂。僧問。己事未明。以何為驗。師云。玄沙曾見雪峯",
    "X69n1338_001:0187c20": "來。進云。未審意旨如何。師云。一生不出嶺。問。久昧",
    "X69n1338_001:0187c21": "衣珠。請師指出。師云。草賊大敗。進云。走透無路也。師",
    "X69n1338_001:0187c22": "云。脚踢不動。座主問。承教有言。因緣自然。自然即",
    "X69n1338_001:0187c23": "不問。如何是因緣。師云。記來多少時。進云。如何是自",
    "X69n1338_001:0187c24": "然。師云。速退速退。妨他別人問。座主擬議。師便打。",
    "X69n1338_001:0188a01": "師乃云。有時先照後用。有時先用後照。有時照用同",
    "X69n1338_001:0188a02": "時。有時照用不同時。所以道。有明有暗。有起有倒。喝",
    "X69n1338_001:0188a03": "一喝云。且道是照是用。還有人緇素得麼。若有。試請",
    "X69n1338_001:0188a04": "出來呈醜拙看。若無。道吾今日失利。下座。",
    "X69n1338_001:0188a05": "上堂。云面西行向東。北斗正离宮。道去何曾去。騎牛",
    "X69n1338_001:0188a06": "臥水童。伏惟珍重。下座。",
    "X69n1338_001:0188a07": "上堂。僧問。行脚不逢人時如何。師云。釣絲絞水。問。",
    "X69n1338_001:0188a08": "如何是和尚家風。師云。囊無一鏹。進云。忽遇客來。如",
    "X69n1338_001:0188a09": "何祗待。師云。清風掃地。明月為燈。問。如何是佛。師",
    "X69n1338_001:0188a10": "云。有錢使錢。",
    "X69n1338_001:0188a11": "師乃云。無明實性即佛性。幻化空身即法身。諸仁者。",
    "X69n1338_001:0188a12": "若也信得去。不妨省力。可謂善財入彌勒樓閣。無邊",
    "X69n1338_001:0188a13": "法門悉皆周徧。得大無礙。悟法無生。是為無生法忍。",
    "X69n1338_001:0188a14": "無邊剎境。自他不隔於毫端。十世古今。始終不離於",
    "X69n1338_001:0188a15": "當念。且問諸人。阿那箇是當念。只如諸人無明之性。",
    "X69n1338_001:0188a16": "即汝之本覺妙明之性。蓋為不了生死根源。執妄為",
    "X69n1338_001:0188a17": "實。隨妄所轉。致墮輪迴受種種苦。若能迴光返照。自",
    "X69n1338_001:0188a18": "悟本來真性不生不滅。故曰無明實性即佛性。幻化",
    "X69n1338_001:0188a19": "空身即法身。只如四大五蘊不淨之身。都無實義。如",
    "X69n1338_001:0188a20": "夢如幻。如影如響。從無量劫來。流浪生死。貪愛所使。",
    "X69n1338_001:0188a21": "無暫休息。出此入彼。積骨如毗富羅山。飲乳如四大",
    "X69n1338_001:0188a22": "海水。何故。為無智慧。不能了知五蘊本空。都無所實。",
    "X69n1338_001:0188a23": "逐妄受生。貪欲所拘。不得自在故。所以世尊云。諸苦",
    "X69n1338_001:0188a24": "所因。貪欲為本。若滅貪欲。無所依止。汝等若能了知",
    "X69n1338_001:0188b01": "幻身虗假。本來空寂。諸見不生。無我人眾生壽者。諸",
    "X69n1338_001:0188b02": "法皆如。故曰。幻化空身即法身。法身覺了無一物。唯",
    "X69n1338_001:0188b03": "有聽法說法虗玄大道無著真宗。故曰。本源自性天",
    "X69n1338_001:0188b04": "真佛。又云。五陰浮雲空去來。三毒水泡虗出沒。若如",
    "X69n1338_001:0188b05": "是者。是為度一切苦厄。乃至無量無邊煩惱知解。悉",
    "X69n1338_001:0188b06": "皆清淨。是為清淨法身。若到者箇田地。便能出此入",
    "X69n1338_001:0188b07": "彼。捨身受身。地獄天堂。此界他方。縱橫自在。任意浮",
    "X69n1338_001:0188b08": "沉。應物舒光。隨機逗教。喚作千百億化身。與麼說話。",
    "X69n1338_001:0188b09": "可謂無夢說夢。和泥合水。撒屎撒尿。不識好惡。乃呵",
    "X69n1338_001:0188b10": "呵大笑云。若向衲僧門下。十萬八千。未夢見他汗臭",
    "X69n1338_001:0188b11": "氣在。雖然如是。事不得一向。但以假名字。引導於眾",
    "X69n1338_001:0188b12": "生。喝一喝。下座。",
    "X69n1338_001:0188b13": "上堂。云藥多病甚。網細魚稠。下座。",
    "X69n1338_001:0188b14": "上堂。豎起拄杖云。僧堂佛殿。總被山僧拄杖子吞却。",
    "X69n1338_001:0188b15": "露柱燈籠。向什麼處安身立命。汝等諸人還知麼。若",
    "X69n1338_001:0188b16": "也知去。山僧敗闕。若也不知。山僧失利。下座。",
    "X69n1338_001:0188b17": "上堂。僧問。學人仗鏌鎁劒取師頭時如何。師云。道吾",
    "X69n1338_001:0188b18": "遭逢。僧擬議。師便打。問。祖意教意。是同是別。師云。",
    "X69n1338_001:0188b19": "馬有垂韁之德。犬有[馬*展]草之恩。進云。與麼則不別也。",
    "X69n1338_001:0188b20": "師云。西天此土。問。六國未寧時如何。師云。夜過天",
    "X69n1338_001:0188b21": "河。進云。寧後如何。師云。死在姁人手。",
    "X69n1338_001:0188b22": "師乃云。心隨萬物轉。轉處實能幽。隨流認得性。無喜",
    "X69n1338_001:0188b23": "亦無憂。豎起拄杖云。者箇是道吾拄杖。阿那箇是諸",
    "X69n1338_001:0188b24": "人心。恒沙國土。恒沙諸佛。西天二十八祖。唐土六祖。",
    "X69n1338_001:0188c01": "盡在道吾拄杖頭上。轉大法輪。汝等諸人還見麼。若",
    "X69n1338_001:0188c02": "也見去。朝遊西天。暮歸唐土。若也不見。晨朝有粥。齋",
    "X69n1338_001:0188c03": "時有飯。卓拄杖。下座。",
    "X69n1338_001:0188c04": "上堂。僧問。如何是學人自己。師云。打骨出髓。問。如",
    "X69n1338_001:0188c05": "何是道吾境。師云。有山有水。進云。如何是境中人。師",
    "X69n1338_001:0188c06": "云。眾人攢簇　問如何是吹毛劒。師云。佳人收取。",
    "X69n1338_001:0188c07": "師乃云。歸根得地。落葉知秋。得地即不問。你諸人知",
    "X69n1338_001:0188c08": "秋一句作麼生道。良久云。土上更加泥。喝一喝。下座",
    "X69n1338_001:0188c09": "上堂。僧問。既是護法善神。為什麼張弓架箭。師云。禮",
    "X69n1338_001:0188c10": "防君子。僧禮拜。師便打。",
    "X69n1338_001:0188c11": "師乃云。道吾打鼓。四大部洲同參。拄杖橫也。挑括乾",
    "X69n1338_001:0188c12": "坤大地。鉢盂轉也。覆却恒沙世界。且問汝等諸人。向",
    "X69n1338_001:0188c13": "什麼處安身立命。若也知安身立命處。北俱盧州喫",
    "X69n1338_001:0188c14": "粥喫飯。若也不知。長連床上喫粥喫飯。卓拄杖下座。",
    "X69n1338_001:0188c15": "道吾語錄(終)",
    "X69n1338_001:0188c19": "師住潭州石霜山崇勝禪院語錄",
    "X69n1338_001:0188c20": "師入院上堂。云迦葉堂前。石霜門下。須得具金剛眼",
    "X69n1338_001:0188c21": "睛。若不具金剛眼睛。二六時中。四威儀內。魔境現前。",
    "X69n1338_001:0188c22": "不能辯別。便乃流浪三界。休歇無期。大眾。作麼生是",
    "X69n1338_001:0188c23": "金剛眼睛。若也知去。可謂耀破四天下。若也不知。有",
    "X69n1338_001:0188c24": "疑請問。　時有僧問。三門不閉即不問。枯木堂前事",
    "X69n1338_001:0189a01": "若何。師云。也好消息。進云。一人有慶。兆民賴之。師云。",
    "X69n1338_001:0189a02": "千古有知音。僧禮拜。師便喝。問。如何是石霜水。師",
    "X69n1338_001:0189a03": "云。春夏長如此。秋冬亦復然。進云。忽然塞斷源頭又",
    "X69n1338_001:0189a04": "作麼生。師云。你試塞看。僧擬議。師便打云。弄潮須是",
    "X69n1338_001:0189a05": "弄潮人。",
    "X69n1338_001:0189a06": "師乃云。山青水碧。觀境思人。時代相遙。音容如在。憶",
    "X69n1338_001:0189a07": "昔諸道者。住瀏陽庵時。祇代洞山禪客。下一轉語。悟",
    "X69n1338_001:0189a08": "本一聞。便知是一千五百人善知識。當年被眾迎出。",
    "X69n1338_001:0189a09": "住石霜山。後來果如其言。名馳天下。所謂從苗辨地。",
    "X69n1338_001:0189a10": "因語識人。山僧不曾住庵。不代一轉語。亦被賢侯。移",
    "X69n1338_001:0189a11": "住石霜山。接待往來。祇以麤粥淡飰。隨時應用。故不",
    "X69n1338_001:0189a12": "失其宜。直饒與麼來者。總識得伊。不與麼來者。亦不",
    "X69n1338_001:0189a13": "欠少伊。是伊到來。自然不打者鼓笛。特地息干戈。便",
    "X69n1338_001:0189a14": "道。似一條白練。古廟香爐去然。且道。與古昔還有親",
    "X69n1338_001:0189a15": "疎也無。良久云。枯木堂前花更春。下座。",
    "X69n1338_001:0189a16": "師在興化開堂。宣疏罷。拈香祝",
    "X69n1338_001:0189a17": "聖畢。乃就座。維那白槌云。法筵龍象眾當觀第一義。",
    "X69n1338_001:0189a18": "師顧視左右云。幸然好箇圓成。第一義却被維那一",
    "X69n1338_001:0189a19": "槌打碎。直得大海翻波。須彌震動。六凡四聖。膽喪魂",
    "X69n1338_001:0189a20": "飛。山僧且向第二義中。隨波逐浪。唱九作十去也。敢",
    "X69n1338_001:0189a21": "問諸人。作麼生是第一義。若也知去。觸事有餘。其或",
    "X69n1338_001:0189a22": "不然。有知請問。時有僧問。將軍掛甲人皆見。拱手",
    "X69n1338_001:0189a23": "歸降事若何。師云。看。進云。與麼則叉手當胷退身三",
    "X69n1338_001:0189a24": "步去也。師云。拈頭作尾。拈尾作頭。進云。今日遭逢。師",
    "X69n1338_001:0189b01": "噓一聲。問。如何是當鋒一句。師云。新羅人腰帶。進",
    "X69n1338_001:0189b02": "云。向上還有事也無。師云。有。進云。大眾側聆。學人禮",
    "X69n1338_001:0189b03": "拜。師便喝。問。揚眉瞬目。皆是方便止啼。父母未生",
    "X69n1338_001:0189b04": "時。請師指箇入路。師云。井底烏龜頭帶雪。問。有理",
    "X69n1338_001:0189b05": "不伸時如何。師云。苦。進云。舌拄上齶也。師噓一聲。進",
    "X69n1338_001:0189b06": "云。將謂胡鬚赤。師云。夢見石霜脚跟麼。",
    "X69n1338_001:0189b07": "師乃云。一切有為法。如夢幻泡影。竪起拄杖云。者箇",
    "X69n1338_001:0189b08": "是石霜拄杖子。阿那箇是有為法。西天二十八祖。唐",
    "X69n1338_001:0189b09": "土六祖。恒沙國土恒沙諸佛。盡在拄杖頭上說佛說",
    "X69n1338_001:0189b10": "法。被須菩提喝一喝。一場懡[怡台+羅]。在東還東。在西還西。",
    "X69n1338_001:0189b11": "在南還南。在北還北。你諸人還知麼。若也知去。可謂",
    "X69n1338_001:0189b12": "人天交接。兩得相見。若也不知。君聖臣賢。謌謠滿路。",
    "X69n1338_001:0189b13": "以拄杖擊繩床。下座。",
    "X69n1338_001:0189b14": "冬節日上堂。云一冬復一冬。一日復一日。五湖參禪",
    "X69n1338_001:0189b15": "人。佳景休拈出。喝一喝。下座。",
    "X69n1338_001:0189b16": "上堂。僧問。古鏡未磨時如何。師云。新羅打皷。進云。磨",
    "X69n1338_001:0189b17": "後如何。師云。西天作舞。問。方木調絃時如何。師云。",
    "X69n1338_001:0189b18": "旛竿一尺二。進云。與麼則和尚首出今時也。師云。脚",
    "X69n1338_001:0189b19": "撥不動。進云。莫道不知音。師云。三十年後悟去。也不定。",
    "X69n1338_001:0189b20": "師乃云。夫說法有。須應時節。若不應時節。總是非時",
    "X69n1338_001:0189b21": "語。還有應著者麼。應即應了。且道。落在什麼處。喝一",
    "X69n1338_001:0189b22": "喝。卓拄杖。下座。",
    "X69n1338_001:0189b23": "上堂。云涅槃無異路。方便有多門。乃竪起拄杖云。者",
    "X69n1338_001:0189b24": "箇是石霜拄杖子。阿那箇是涅槃門。良久云。見月休",
    "X69n1338_001:0189c01": "觀指。歸家罷問程。卓拄杖。下座。",
    "X69n1338_001:0189c02": "歲旦上堂。云人人盡皆賀歲。唯有山僧不拜。日月本",
    "X69n1338_001:0189c03": "無新舊。何須特地揑怪。喝一喝。下座。",
    "X69n1338_001:0189c04": "上堂。云佛以一音演說法。眾生隨類各得解。且道晝",
    "X69n1338_001:0189c05": "行夜臥一句。作麼生道。良久以拄杖卓一下云。德山",
    "X69n1338_001:0189c06": "證明。便下座。",
    "X69n1338_001:0189c07": "結夏日上堂云。結夏十五十六日。下蠟人相續。頭面",
    "X69n1338_001:0189c08": "四五完全。鼻孔一無不足。文殊酒肆人嫌。彌勒魚行",
    "X69n1338_001:0189c09": "罵俗。問諸人王不王。木人歌石女曲。秤梁低。辱不辱。",
    "X69n1338_001:0189c10": "南泉打破粥鍋。李胡鬚長金粟。喝一喝。下座。",
    "X69n1338_001:0189c11": "上堂。以拄杖卓繩床一下云。打草祇要蛇驚。下座。",
    "X69n1338_001:0189c12": "上堂。僧問。三湘學聚名已振。擲劒揮空事若何。師便",
    "X69n1338_001:0189c13": "喝。進云。與麼則落草馬蹄紅也。師又喝。進云。三日後",
    "X69n1338_001:0189c14": "看。師又喝。僧禮拜。",
    "X69n1338_001:0189c15": "師乃云。石霜有三喝。衲僧難辨別。進步口喃喃。知君",
    "X69n1338_001:0189c16": "未猛烈。臘月炎風生。六月滿山雪。為報五湖人。只此",
    "X69n1338_001:0189c17": "好時節。喝一喝。卓拄杖。下座。",
    "X69n1338_001:0189c18": "上堂。云靈山一會。千聖共臻。釋主瞬眸。飲光微笑。衲",
    "X69n1338_001:0189c19": "僧門下。猶在半途。你道全提一句作麼生道。良久云。",
    "X69n1338_001:0189c20": "憐兒不覺醜。卓拄杖。下座。",
    "X69n1338_001:0189c21": "解夏日上堂。云昨日作嬰孩。今朝年已老。未明三八",
    "X69n1338_001:0189c22": "九。難踏古皇道。手掩黃河乾。脚踢須彌倒。浮生夢幻",
    "X69n1338_001:0189c23": "身。人命夕難保。天堂與地獄。皆由心所造。南山北嶺",
    "X69n1338_001:0189c24": "松。北嶺南山草。一雨潤無邊。根苗壯枯槁。五湖參禪",
    "X69n1338_001:0190a01": "人。可問虗空討。死脫夏天衫。生披冬月襖。分明無事",
    "X69n1338_001:0190a02": "人。特地生煩惱。喝一喝。下座。",
    "X69n1338_001:0190a03": "上堂。云世尊三昧迦葉不知。迦葉三昧阿難不知。阿",
    "X69n1338_001:0190a04": "難三昧商那和修不知。從上諸聖三昧互相不知。乃",
    "X69n1338_001:0190a05": "拈拄杖畫一圓相云。者箇是什麼。良久云。路逢劒客",
    "X69n1338_001:0190a06": "須呈劒。不是詩人莫獻詩。卓拄杖。下座。",
    "X69n1338_001:0190a07": "上堂。云萬機遊刃。終日弘道。猪肉桉頭事。作麼生道。",
    "X69n1338_001:0190a08": "還有人道得麼。若也道得。倒道將一句來。良久云。金",
    "X69n1338_001:0190a09": "鏁連鐶刀挑不出。喝一喝。下座。",
    "X69n1338_001:0190a10": "上堂。良久云。即與麼會去。早成多事。更乃如何若何。",
    "X69n1338_001:0190a11": "和泥合水。所以靈山會上。迦葉親聞。少室巖前。祖師",
    "X69n1338_001:0190a12": "斷臂。且道。斷臂作箇什麼。卓拄杖一下。下座。",
    "X69n1338_001:0190a13": "上堂。僧問。磨礱三尺劒。去化不平人。未審意旨如何。",
    "X69n1338_001:0190a14": "師云好去。進云點。師云你看。僧拍手一下歸眾。師云",
    "X69n1338_001:0190a15": "了。問。如何是祖師西來意。師云。名下無虗人。",
    "X69n1338_001:0190a16": "師乃云。上來也步步登高。下去也通身無礙。所以道。",
    "X69n1338_001:0190a17": "有時先敲後唱。有時先唱後敲。有時敲唱同時。有時",
    "X69n1338_001:0190a18": "敲唱不同時。所以王登寶殿。野老謳謌。如今還有謳",
    "X69n1338_001:0190a19": "謌者麼。良久云。木人雖舉手。石女不擡頭。喝一喝。",
    "X69n1338_001:0190a20": "雪下上堂。昨夜漫天總雪。大地一時皎潔。今朝庭際",
    "X69n1338_001:0190a21": "無人。莫道山僧不說。",
    "X69n1338_001:0190a22": "上堂。云一切賢聖。皆以無為法。而有差別。前是案山。",
    "X69n1338_001:0190a23": "後是主山。阿那箇是無為法。良久云。向下文長。付在",
    "X69n1338_001:0190a24": "來日。喝一喝。",
    "X69n1338_001:0190b01": "上堂。云法身無相。應物現形。竪起拄杖云。者箇是拄",
    "X69n1338_001:0190b02": "杖。阿那箇是法身。者箇葛藤且止。僧堂佛殿穿入汝",
    "X69n1338_001:0190b03": "等諸人鼻孔裏去也。四大海水。在汝頭上。海龍王在",
    "X69n1338_001:0190b04": "汝指甲下。汝等還覺麼。若覺去。晝行三千。夜行八百。",
    "X69n1338_001:0190b05": "脚下煙生。頭上火起。若也不知。飢來喫飰困來眠。卓",
    "X69n1338_001:0190b06": "拄杖。",
    "X69n1338_001:0190b07": "上堂。云風活活雨連連。壞堂古殿一時穿。吾峯孤高",
    "X69n1338_001:0190b08": "聳碧天。禪人到者盡皆嫌。雪未下總言寒。那堪雪下。",
    "X69n1338_001:0190b09": "更燒煙轉煩惱。喫茶去。珍重。",
    "X69n1338_001:0190b10": "上堂。云太陽昇南北走。夜月圓天未曉。鼻孔裏藏身",
    "X69n1338_001:0190b11": "一句即不問。你諸人脚跟下藏身一句作麼生道。還",
    "X69n1338_001:0190b12": "有道得麼。良久云。相識滿天下。知心能幾人。喝一喝。",
    "X69n1338_001:0190b13": "石霜語錄(終)",
    "X69n1338_001:0190b17": "師住南嶽山福嚴禪院語錄",
    "X69n1338_001:0190b18": "師入院上堂。云法不孤。起仗境方生。竪起拄杖云。者",
    "X69n1338_001:0190b19": "箇是拄杖子。阿那箇是法。還有人道得麼。若也道得。",
    "X69n1338_001:0190b20": "向四威儀中。順道將一句來。有麼有麼。僧問。師登",
    "X69n1338_001:0190b21": "四處華王座。隻履西歸事若何。師云。虗空無障礙。南",
    "X69n1338_001:0190b22": "北任昇騰。進云。謝和尚答話。師云。閑者閑兮忙者忙。",
    "X69n1338_001:0190b23": "問。山高雲簇頂。海闊眾流歸。不犯波瀾句。請師齧",
    "X69n1338_001:0190b24": "鏃機。師云。疋上不足。進云。與麼則猿啼嶽頂鴈湊衡",
    "X69n1338_001:0190c01": "陽也。師云。頭尾相稱。僧噓一聲。師便喝。問。纔離石",
    "X69n1338_001:0190c02": "霜方丈。便登福嚴道場。般若臺前。不有不無一句請",
    "X69n1338_001:0190c03": "師道。師云。罕逢此問。進云。擲鉢峯巒秀。長空萬仞寒。",
    "X69n1338_001:0190c04": "師云。不經一事不長一智。",
    "X69n1338_001:0190c05": "師乃云。還更有問話者麼。如有。出來為眾結緣。諸供",
    "X69n1338_001:0190c06": "養中。法供養為最。所以高來高就。低來低就。忽若總",
    "X69n1338_001:0190c07": "不來時又作麼生。復云。一場敗闕。卓拄杖。下座。",
    "X69n1338_001:0190c08": "師在興化開堂。僧官宣疏罷。拈香祝",
    "X69n1338_001:0190c09": "聖。維那白槌畢。師云。一塵纔舉大地全収。一一毛頭",
    "X69n1338_001:0190c10": "一一師子現。百億毛頭百億師子現。竪起拄杖云。者",
    "X69n1338_001:0190c11": "箇是福嚴拄杖。阿那箇是師子。還有人道得麼。如無。",
    "X69n1338_001:0190c12": "有疑請問。僧問。昔日梵王請佛。帝釋瞻依。今日朝",
    "X69n1338_001:0190c13": "蓋臨筵。不涉二途。請師指出。師云。今古如是。問。蔟",
    "X69n1338_001:0190c14": "錦攢花即不問。如何是本來面目。師云。一言已出。駟",
    "X69n1338_001:0190c15": "馬難追。進云。明明三際曉。皎皎一輪孤。師云。一輪孤",
    "X69n1338_001:0190c16": "底又作麼生。進云。洎合放過。師便喝。問。承師有言。",
    "X69n1338_001:0190c17": "一塵纔舉大地全収。天柱峯高如何進步。師云。老僧",
    "X69n1338_001:0190c18": "在闍梨鼻孔裏。進云。一句當鋒今朝全露也。師云。闍",
    "X69n1338_001:0190c19": "梨鼻孔重多少。進云。雪砌難伸手。霜風徹骨寒。師便",
    "X69n1338_001:0190c20": "喝。僧云。圖他一斗米。失却半年粮。師云。知過必改。",
    "X69n1338_001:0190c21": "師乃云。問話且止。問無橫竪。答豈參差。所以昔日西",
    "X69n1338_001:0190c22": "天國王。問波羅提尊者曰。何者是佛。答曰。見性是佛。",
    "X69n1338_001:0190c23": "王曰。師見性否。答曰。我見佛性。王曰。性在何處。答曰。",
    "X69n1338_001:0190c24": "性在作用。王曰。是何作用。我今不見。答曰。今現作用。",
    "X69n1338_001:0191a01": "王自不見。王曰。於我有否。答曰。王若作用。無有不是。",
    "X69n1338_001:0191a02": "王若不用。體亦難見。王曰。若當用時幾處出現。答曰。",
    "X69n1338_001:0191a03": "若出現時當有其八。王曰。其八出現當為我說。波羅",
    "X69n1338_001:0191a04": "提即說偈曰。在胎曰身。處世名人。在眼曰見。在耳曰",
    "X69n1338_001:0191a05": "聞。在鼻辨香。在口談論。在手執捉。在足運奔。徧現俱",
    "X69n1338_001:0191a06": "該沙界。収攝在一微塵。識者知是佛性。不識者喚作",
    "X69n1338_001:0191a07": "精魂。王聞偈已。心即開悟。所以道無內外。法無彼此。",
    "X69n1338_001:0191a08": "只為眾生日用而不知。背覺合塵。流浪生死。貪嗔邪",
    "X69n1338_001:0191a09": "見之所使耶。而況某夙無見解。諸事荒唐。此者特承",
    "X69n1338_001:0191a10": "府命。俾住嶽寺。實為叨忝。今日對諸官前。作一場敗",
    "X69n1338_001:0191a11": "闕。眾中還有人撿點得出麼。如無。山僧今日失利。喝",
    "X69n1338_001:0191a12": "一喝。",
    "X69n1338_001:0191a13": "上堂。云鉢盂麤鐼子細。匙筯短長無一截。有時應供",
    "X69n1338_001:0191a14": "與誰論。嗟咲文殊與彌勒。珍重。",
    "X69n1338_001:0191a15": "上堂。云法本無言。因言而顯道。道本無說。假說而明",
    "X69n1338_001:0191a16": "真。所以諸佛出世。善巧多方。一大藏教。應病與藥。三",
    "X69n1338_001:0191a17": "玄三要。只為根器不同。四揀四料。包含萬象。你道海",
    "X69n1338_001:0191a18": "納百川一句作麼生道。還有人道得麼。設使道得倜",
    "X69n1338_001:0191a19": "儻分明。未夢見衲僧沙彌童行脚跟在。且道。衲僧沙",
    "X69n1338_001:0191a20": "彌童行有什麼長處。喝一喝。",
    "X69n1338_001:0191a21": "上堂。云天已明皷已響。聖眾臻齊合掌。如今還有不",
    "X69n1338_001:0191a22": "合掌者麼。有即尼乾歡喜。無即瞿曇惡發。珍重。",
    "X69n1338_001:0191a23": "上堂。云心若無事。萬法不生。意絕玄微。纖塵何立。向",
    "X69n1338_001:0191a24": "上一路。千聖不傳。學者勞形。如猿捉影。山僧即不然。",
    "X69n1338_001:0191b01": "向上一路千聖不然。學者勞形。如猿捉影。喝一喝。",
    "X69n1338_001:0191b02": "上堂。僧問。古人面壁意旨如何。師云。有年無德。有一",
    "X69n1338_001:0191b03": "僧出禮拜起便喝。師云。作麼。僧又喝。師云瞎。僧禮拜。",
    "X69n1338_001:0191b04": "師云。三十棒且待別時與你喫。",
    "X69n1338_001:0191b05": "師乃云。秋風颯颯。動禪者之遊心。落葉紛紛。現道人",
    "X69n1338_001:0191b06": "之嘉景。朝遊海上。暮宿途中。你道途中一句作麼生",
    "X69n1338_001:0191b07": "道。如有人道得。試道將一句來。若無。福嚴今日失利。",
    "X69n1338_001:0191b08": "上堂。云法法本來法。無法無非法。竪起拄杖云。者箇",
    "X69n1338_001:0191b09": "是福嚴拄杖。阿那箇是本來法。良久云。但有路可上。",
    "X69n1338_001:0191b10": "更高人也行。",
    "X69n1338_001:0191b11": "上堂。云雲籠山色。雨灑長空。日月雖昇。遊人不見。者",
    "X69n1338_001:0191b12": "箇葛藤且致。且道。泥水不分一句作麼生道。還有人",
    "X69n1338_001:0191b13": "道得麼。向鼻孔裏道將一句來。如無。露柱證明。喝一",
    "X69n1338_001:0191b14": "喝。",
    "X69n1338_001:0191b15": "上堂云。百千妙門。同歸方寸。恒沙妙德。總在心源。無",
    "X69n1338_001:0191b16": "三界可出。無菩提可求。人與非人。性相平等。既若然",
    "X69n1338_001:0191b17": "爾。為什麼。那吒撲帝鍾。良久云。波斯鼻孔長更長。",
    "X69n1338_001:0191b18": "上堂。云若論底事。汝今已得。更無闕少。與佛無殊。更",
    "X69n1338_001:0191b19": "無別法。良久云。諸仁者。瞥地也未。古人無端。貴買而",
    "X69n1338_001:0191b20": "賤賣。",
    "X69n1338_001:0191b21": "南嶽福嚴禪院語錄(終)",
    "X69n1338_001:0191c04": "師住潭州興化禪院語錄",
    "X69n1338_001:0191c05": "師入陰上堂。云法無定相。遇緣即宗。疊嶂初拋。重城",
    "X69n1338_001:0191c06": "乍到。依前登善法堂。踞師子座。說東道西。揚眉瞬目。",
    "X69n1338_001:0191c07": "又喚作興化長老。舊店新開。殊不知動靜去來。理無",
    "X69n1338_001:0191c08": "差異。舊店既開。豈無買賣。還有知價者麼。出來對眾",
    "X69n1338_001:0191c09": "商量看。僧問。承師有言。疊嶂初拋。重城乍到。如何",
    "X69n1338_001:0191c10": "是不動尊。師云。朝凡暮聖。進云。與麼則大眾有賴去",
    "X69n1338_001:0191c11": "也。師云。唱歌須是帝鄉人。僧便喝。師便打。問。朝凡",
    "X69n1338_001:0191c12": "暮聖即不問。如何是奪人不奪境。師云。神會曾磨普",
    "X69n1338_001:0191c13": "寂碑。進云。如何是奪境不奪人。師云。須信壺中別有",
    "X69n1338_001:0191c14": "天。進云。如何是人境兩俱奪。師云。寰中天子。塞外將",
    "X69n1338_001:0191c15": "軍。進云。如何是人境俱不奪。師云。明月清風任去來。",
    "X69n1338_001:0191c16": "問。如何是佛。師云。面如滿月目如蓮。天上人間咸",
    "X69n1338_001:0191c17": "恭敬　師乃以拄杖擊繩床一下云。大眾還會麼。不",
    "X69n1338_001:0191c18": "見道。一擊忘所知。更不假修持。諸方達道者。咸言上",
    "X69n1338_001:0191c19": "上機。香嚴與麼悟去。分明悟得如來禪。祖師禪未夢",
    "X69n1338_001:0191c20": "見在。且道。祖師有甚長處。若向言中取則。悞賺後人。直",
    "X69n1338_001:0191c21": "饒棒下承當。辜負先聖。萬法本閑。唯人自閙。所以山",
    "X69n1338_001:0191c22": "僧居福嚴。只見福嚴境界。晏起早眠。有時雲生碧嶂。",
    "X69n1338_001:0191c23": "月落寒潭。音聲鳥飛鳴般若臺前。桫欏花香散祝融",
    "X69n1338_001:0191c24": "峯畔。把瘦笻坐盤石。與五湖衲子。時話玄微。灰頭土",
    "X69n1338_001:0192a01": "面。住興化祇見興化家風。迎來送去。門連城市。車馬",
    "X69n1338_001:0192a02": "駢闐。漁唱瀟湘。猿啼嶽麓。絲竹謌謠。時時入耳。復與",
    "X69n1338_001:0192a03": "四海高人。日談禪道。歲月都忘。且道。居深山住城郭。",
    "X69n1338_001:0192a04": "還有優劣也無。試道看。良久云。是處是彌勒。無門無",
    "X69n1338_001:0192a05": "善財。",
    "X69n1338_001:0192a06": "師開堂日。大眾迎至法座前。僧官宣疏罷。拈香祝",
    "X69n1338_001:0192a07": "聖畢。遂就座。維那白槌云。法筵龍象眾當觀第一義。",
    "X69n1338_001:0192a08": "師乃云。會麼。昔曼殊大士。於靈山會上十萬眾前。",
    "X69n1338_001:0192a09": "將末後一槌。以為第一義句。今日上首。倒行此令。且",
    "X69n1338_001:0192a10": "道。與昔是同是別。若乃斷得。不用揚眉。其或未明。有",
    "X69n1338_001:0192a11": "疑請問。僧問。郡侯勤重請。法駕渡湘江。擲鉢峯前",
    "X69n1338_001:0192a12": "事。請師為舉看。師云。風不來樹不動。進云。忽遇作家。",
    "X69n1338_001:0192a13": "只與麼舉。還當下當。師便喝。進云。氣急煞人。師云。三",
    "X69n1338_001:0192a14": "十年後來。與你二十棒。問。雷音震動。緇素臨筵。向",
    "X69n1338_001:0192a15": "上宗乘請師舉唱。師云。湘水向東流。進云。宗乘已蒙",
    "X69n1338_001:0192a16": "師指示。先將何物利群生。師便喝。僧云。瞎。師云。恰是。",
    "X69n1338_001:0192a17": "僧撫掌。師便打。問。昔日世尊拈花。迦葉微笑。今日",
    "X69n1338_001:0192a18": "興化開堂。將何示徒。師云。有問有答。進云。寒山瞬目",
    "X69n1338_001:0192a19": "拾得揚眉去也。師云。不覩雲中鴈。焉知沙塞寒。進云。",
    "X69n1338_001:0192a20": "入水見長人。師云。不如禮拜好。師乃云。問話且止。",
    "X69n1338_001:0192a21": "問也無窮。答也無盡。所以昔日靈山會上。世尊陞座。",
    "X69n1338_001:0192a22": "諸大菩薩。各各據疑請問。如無疑者。為眾決疑。而況",
    "X69n1338_001:0192a23": "今日一會。豈非造次。是故佛法委付國王大臣。以至",
    "X69n1338_001:0192a24": "今日。乃子乃孫。有茲塵忝感沐闔郡尊官。諸院尊宿。",
    "X69n1338_001:0192b01": "街市檀那。證明法會。不勝慶幸。且道。適來如許多言",
    "X69n1338_001:0192b02": "句。總是世諦之談。如今設有人問如何是佛法底道",
    "X69n1338_001:0192b03": "理。作麼生祗對他。良久乃喝一喝。下座。",
    "X69n1338_001:0192b04": "上堂。云摩竭陀國水泄不通。少室峯前親行此令。作",
    "X69n1338_001:0192b05": "麼生是此令。還有人道得麼。和泥合水道將一句來。",
    "X69n1338_001:0192b06": "有麼。良久云。遊子乍聞征袖濕。佳人才唱翠眉低。喝",
    "X69n1338_001:0192b07": "一喝。",
    "X69n1338_001:0192b08": "上堂。云一喝分賓主。照用一時行。要會箇中意。日午",
    "X69n1338_001:0192b09": "打三更。遂喝一喝云。且道。是賓是主。還有人分得麼。",
    "X69n1338_001:0192b10": "若也分得。朝行三千暮行八百。若也未能。興化今日",
    "X69n1338_001:0192b11": "失利。",
    "X69n1338_001:0192b12": "上堂。以拄杖擊繩床一下云。一葉落天下秋。",
    "X69n1338_001:0192b13": "上堂。云說佛說法即不問你。寸草不生。道將一句來。",
    "X69n1338_001:0192b14": "良久喝一喝。卓拄杖。",
    "X69n1338_001:0192b15": "上堂。僧問。如何是向上關捩。師云。仰面看天。進云。青",
    "X69n1338_001:0192b16": "山隱白雲。遊人行未到。師云。南辰對北極。僧禮拜。師",
    "X69n1338_001:0192b17": "便打。問。宗乘一唱。三藏絕詮。祖令當行。十方坐斷。",
    "X69n1338_001:0192b18": "如何是興化巴鼻。師云。老僧一場敗闕。進云。一人傳",
    "X69n1338_001:0192b19": "虗。萬人傳實。師云。也有些子。進云。三十年後此話大",
    "X69n1338_001:0192b20": "行。師便喝。僧云了。師便打。乃云。祖師心印。一印印",
    "X69n1338_001:0192b21": "空。一印印水。一印印泥。如今還有印不著者麼若有。",
    "X69n1338_001:0192b22": "試出來。向脚跟下道將一句來。設你道得倜儻分明。",
    "X69n1338_001:0192b23": "第一不得行過衲僧門下。且道。衲僧有什麼長處。良",
    "X69n1338_001:0192b24": "久云。人王三寸鐵。遍地是刀槍。喝一喝。",
    "X69n1338_001:0192c01": "上堂。云一塵纔舉。大地全収。拈起拄杖。擊繩床一下",
    "X69n1338_001:0192c02": "云。百億須彌。百億日月。恒沙國土。恒沙諸佛。瓦解冰",
    "X69n1338_001:0192c03": "消。喝一喝。",
    "X69n1338_001:0192c04": "上堂。云說佛說祖。和泥合水。向上向下。衲僧破草鞋。",
    "X69n1338_001:0192c05": "總不與麼。無繩自縛。且道獨脫一句作麼生道。還有",
    "X69n1338_001:0192c06": "人道得麼。試對眾倒道將一句來。有麼有麼。良久云。",
    "X69n1338_001:0192c07": "冢上更加泥。喝一喝。",
    "X69n1338_001:0192c08": "上堂。僧問。承教有言。止止不須說。我法妙難思。如何",
    "X69n1338_001:0192c09": "是難思之法。師云。山僧今日敗闕。進云。與麼則昔日",
    "X69n1338_001:0192c10": "五千增上慢。今朝大眾息疑情。師云。被此一問。直得",
    "X69n1338_001:0192c11": "氷消瓦解。進云。學人罪過。師云。知過必改。問。師子",
    "X69n1338_001:0192c12": "一吼。乾坤暗黑。露柱燈籠向什麼處安身立命。師云。",
    "X69n1338_001:0192c13": "看。進云。與麼則明月清風滿座寒也。師云。你見什麼",
    "X69n1338_001:0192c14": "道理。僧禮拜。師便打。乃云。有物先天地。無形本寂",
    "X69n1338_001:0192c15": "寥。能為萬象主。不逐四時凋。竪起拄杖云。者箇是興",
    "X69n1338_001:0192c16": "化拄杖。阿那箇是萬象主。良久云。若見諸相非相。即",
    "X69n1338_001:0192c17": "見如來。喝一喝。",
    "X69n1338_001:0192c18": "上堂。云葉落知秋。歸根得地。且道。如今是什麼時節。",
    "X69n1338_001:0192c19": "喝一喝。",
    "X69n1338_001:0192c20": "興化語錄(終)",
    "X69n1338_001:0193a04": "師行脚時。與駙馬都尉李公諱遵勗相見。纔通門狀。",
    "X69n1338_001:0193a05": "却請於高班處坐。令小童來問。道得即與上座相見。",
    "X69n1338_001:0193a06": "師云。今日特來相看。都尉又令小童云。碑文鐫白字。",
    "X69n1338_001:0193a07": "當道種青松。師云。不因今日節。餘日實難逢。都尉復",
    "X69n1338_001:0193a08": "令小童云。與麼則與上座相見去也。師云。脚頭脚底。",
    "X69n1338_001:0193a09": "都尉便請相見。纔坐便問。我聞。西河有金毛師子。是",
    "X69n1338_001:0193a10": "否。師云。都尉什麼處。得這箇消息來。都尉便喝。師云。",
    "X69n1338_001:0193a11": "野干鳴。都尉又喝。師云。恰是。都尉拍手大笑。師得",
    "X69n1338_001:0193a12": "數日乃辭。都尉云。如何是臨行一句。師云。好自將息。",
    "X69n1338_001:0193a13": "都尉云。與麼則不異諸方也。師云。都尉見處作麼生。",
    "X69n1338_001:0193a14": "都尉云。放你二十棒。師云。專為流通。都尉便喝拍手",
    "X69n1338_001:0193a15": "一下。師云瞎。都尉云好去。師云。喏喏。師在河東。為",
    "X69n1338_001:0193a16": "唐明嵩和尚持書。上楊內翰諱億。纔展門狀。便請相",
    "X69n1338_001:0193a17": "見。坐次。內翰問。對面不相識。千里却同風。師云。某甲",
    "X69n1338_001:0193a18": "奉院門請。內翰云。真箇謾語。師云。前月離唐明。內翰",
    "X69n1338_001:0193a19": "云。適來悔伸一問。師云。作者。內翰便喝。師云。恰是。內",
    "X69n1338_001:0193a20": "翰又喝。師以手面前畫一畫。內翰吐舌云龍象。師云。",
    "X69n1338_001:0193a21": "是何言歟。內翰喚客司點好茶。元來是自家人。師云。",
    "X69n1338_001:0193a22": "也不消得。茶罷。內翰又問。如何是圓上座為人底句。",
    "X69n1338_001:0193a23": "師云切。內翰云。與麼則長裙新婦拖泥走。師云。誰得",
    "X69n1338_001:0193a24": "似內翰。內翰云。作家作家。師云。放你二十棒。內翰拍",
    "X69n1338_001:0193b01": "膝云。者裏是什麼所在。師拍手云。也不得放過。內翰",
    "X69n1338_001:0193b02": "呵呵大笑。又問。專使還記得唐明和尚當初悟底因",
    "X69n1338_001:0193b03": "緣麼。師云。也曾見和尚舉來。內翰云。請不吝慈悲。師",
    "X69n1338_001:0193b04": "遂云。見和尚舉。有僧問念和尚。如何是佛法大意。念",
    "X69n1338_001:0193b05": "和尚云。楚王城畔。汝水東流。內翰云。只如楚王城畔",
    "X69n1338_001:0193b06": "汝水東流。意旨如何。師云。水上掛燈毬。內翰云。與麼",
    "X69n1338_001:0193b07": "則辜負古人去也。師云。內翰疑則別參。內翰云。三脚",
    "X69n1338_001:0193b08": "蝦蟆跳上天。師云。一任[跳兆+孛]跳。內翰乃大笑。師住旬",
    "X69n1338_001:0193b09": "日取辭。內翰云。某甲有一轉語。寄上座往唐明處。還",
    "X69n1338_001:0193b10": "得否。師云。明月照見夜行人。內翰云。却不相當也。師",
    "X69n1338_001:0193b11": "云。更深猶似可。午後始愁人。內翰云。開寶寺前金剛。",
    "X69n1338_001:0193b12": "近日為什麼汗出。師云知。內翰云。上座臨行。豈無為",
    "X69n1338_001:0193b13": "人底句。師云。重疊關山路。內翰云。與麼則隨上座去",
    "X69n1338_001:0193b14": "也。師噓一聲。內翰云。真師子兒。大作師子吼。師云。放",
    "X69n1338_001:0193b15": "去又扶來。內翰云。某甲適來失脚倒地。又得家童扶",
    "X69n1338_001:0193b16": "起。師云。有什麼了期。內翰呵呵大笑。勘辨",
    "X69n1338_001:0193b17": "筠州興教明上座持書到。師接得書便問。大路來小",
    "X69n1338_001:0193b18": "路來。明云。和尚試道看。便打一坐具。師云。瞎漢亂統",
    "X69n1338_001:0193b19": "作什麼。明噓一聲。師便打。問僧。近離什麼處。僧云",
    "X69n1338_001:0193b20": "錯。師云。不落時機一句作麼生道。僧云錯。師云。南源",
    "X69n1338_001:0193b21": "錯。上座錯。僧無語。師便打。新藏主到。師問。古人道。",
    "X69n1338_001:0193b22": "三日不相見。莫作舊時看。一夏與藏主隔闊。如今作",
    "X69n1338_001:0193b23": "麼生相看。新云。和尚住持不易。師云。與麼則西祖不",
    "X69n1338_001:0193b24": "傳唐土信。少林謾自立親踈。新云。和尚為什麼却與",
    "X69n1338_001:0193c01": "麼道。師云。南源罪過。問僧。近離什麼處。僧云。日勢",
    "X69n1338_001:0193c02": "稍晚。師云。不涉程途一句作麼生道。僧云。七九六十",
    "X69n1338_001:0193c03": "三。師云灼然。僧云。氣急殺人。師便打。問僧。上座年",
    "X69n1338_001:0193c04": "多少。僧云。二十六。師云。恰與山僧拄杖同年。僧云是。",
    "X69n1338_001:0193c05": "師云。你道山僧拄杖年多少。僧無語。師便打。師見僧",
    "X69n1338_001:0193c06": "來。拈起拄杖云。入你鼻孔裏去也。僧云。和尚幸是大",
    "X69n1338_001:0193c07": "人。師云了。問僧。上座名什麼。僧云海滿。師云。海無",
    "X69n1338_001:0193c08": "增減。為什麼却滿。僧云。和尚莫謾海滿好。師云。南源",
    "X69n1338_001:0193c09": "罪過。問新到。既是祖師門下客。不觸波瀾試道看。",
    "X69n1338_001:0193c10": "僧云。和尚幸是大人。師提起坐具云。者箇聻。僧云。兩",
    "X69n1338_001:0193c11": "重公案。師便打。第二僧云。打即不無和尚。爭奈某甲",
    "X69n1338_001:0193c12": "何。師云。上座有什麼長處。僧擬議。師便打。問僧。今夏",
    "X69n1338_001:0193c13": "在什麼處。僧云。筠州興教。師云。芝和尚安樂麼。僧云",
    "X69n1338_001:0193c14": "安樂。師云。放你二十棒。問新到。人人盡有自己。阿",
    "X69n1338_001:0193c15": "那箇是上座自己。僧云。坐具是七尺布。師云。悔施一",
    "X69n1338_001:0193c16": "問。僧擬議師便打。問僧。近離什麼處。僧云。雲過千山",
    "X69n1338_001:0193c17": "碧。師云。著忙作什麼。僧云。鴈去水聲凄。師便喝。僧亦",
    "X69n1338_001:0193c18": "喝。師便打。僧亦打。師云。你看這瞎漢。本分打出三門",
    "X69n1338_001:0193c19": "外。念你是新到。且坐喫茶。問化主。入廛化道即不",
    "X69n1338_001:0193c20": "問你。入門一句作麼生道。僧便喝。師云。亂喝作什麼。",
    "X69n1338_001:0193c21": "僧又喝。師便打。問僧。祖師門下客。祇園會裏人。僧",
    "X69n1338_001:0193c22": "便喝。師云。亂統作什麼。僧以坐具面前劃一劃。師云。",
    "X69n1338_001:0193c23": "南源過在什麼處。僧無語。師便打。師見僧來。拈起",
    "X69n1338_001:0193c24": "柱杖云。你為什麼被我拄杖吞却。僧云不敢。師云。你",
    "X69n1338_001:0194a01": "得與麼無端。僧云是。師云。還我草鞋錢來。問僧。深",
    "X69n1338_001:0194a02": "山無異路。遊人何處來。僧云。州中來。師云。南源燒香。",
    "X69n1338_001:0194a03": "供養你去也。僧云。不勞如是。師噓一聲。鈍躓煞人。且",
    "X69n1338_001:0194a04": "坐喫茶。問新到。人人盡有鼻孔。阿那箇是上座鼻孔。",
    "X69n1338_001:0194a05": "僧云。某甲近離仰山。師云了。喝出去。問古人道。自",
    "X69n1338_001:0194a06": "從青草出。更不下堦行。遊人何到。僧云。雲程稍遠。師",
    "X69n1338_001:0194a07": "云。南源請益。僧以手面前劃一劃。師云。是何言歟。僧",
    "X69n1338_001:0194a08": "無語。師便打。問僧。相逢不話人間事。舉措又須問。歲",
    "X69n1338_001:0194a09": "寒一句作麼生道。僧云。某甲不會。師云。南源失利。且",
    "X69n1338_001:0194a10": "坐喫茶。問僧。入門一句作麼生道。僧云。上天無路。",
    "X69n1338_001:0194a11": "師云。好去。僧云。入地無門。師便喝。其僧推師一推便",
    "X69n1338_001:0194a12": "出去。師喚云。上座上座。僧不迴首。師云。南源今日敗",
    "X69n1338_001:0194a13": "闕。問僧。近離什麼處。僧云。楊岐。師云。今夏在什麼",
    "X69n1338_001:0194a14": "處。僧云。筠州興教。師云。興教和尚還有鼻孔麼。僧云。",
    "X69n1338_001:0194a15": "有。師便打。問僧。相逢不擎出。舉意便知有。作麼生",
    "X69n1338_001:0194a16": "是不擎出底句。僧展兩手。師云。南源裝香供養你去",
    "X69n1338_001:0194a17": "也。僧云過。師云。過在什麼處。僧以手指頭上。師云。太",
    "X69n1338_001:0194a18": "遠生。僧無語。師便打。九峯專使持書到。師云。玄沙",
    "X69n1338_001:0194a19": "封白帋。九峯何用太忉忉。使云。亂峯幽鳥語。師云。不",
    "X69n1338_001:0194a20": "行山下路。爭見泣岐人。使云。日午打黃昏。師便喝云。",
    "X69n1338_001:0194a21": "欲觀前人。先觀所使　問僧。行脚人須知有行脚事。",
    "X69n1338_001:0194a22": "作麼生是行脚事。僧云知。師云。知底事作麼生。僧云。",
    "X69n1338_001:0194a23": "山高水冷。師云。念你遠來。且坐喫茶。僧云。喏喏。師",
    "X69n1338_001:0194a24": "云。晴乾不肯去。直待雨霖頭。便打。問僧。三日後不",
    "X69n1338_001:0194b01": "得故眼相看。如今作麼生。僧云。特來禮拜和尚。師",
    "X69n1338_001:0194b02": "云。鈍躓煞人。僧便喝。師云作麼。僧便打。師云。者瞎漢。",
    "X69n1338_001:0194b03": "遂打一坐具。僧云。猶欠少在。師云。本分打出三門外。",
    "X69n1338_001:0194b04": "且坐與你一椀茶喫。問僧穿雲渡水客。不觸波瀾",
    "X69n1338_001:0194b05": "試道看。僧云。知州筆頭脫。落地無人収。師云。亂道作",
    "X69n1338_001:0194b06": "麼。僧擬議。師便喝。僧云。日輪正當午。仰面看青天。師",
    "X69n1338_001:0194b07": "以手面前劃一劃云。者箇作麼生。僧云了。師便打。",
    "X69n1338_001:0194b08": "問僧。近離什麼處。僧云北禪。師云。不涉程途一句作",
    "X69n1338_001:0194b09": "麼生道。僧云。合取狗口。師云。山僧過在什麼處。僧云。",
    "X69n1338_001:0194b10": "兩重公案。師便喝。僧擬議。師便打。問新到。相逢不",
    "X69n1338_001:0194b11": "擎出。舉意便知有。不擎出底句作麼生道。僧云審。師",
    "X69n1338_001:0194b12": "云的。僧擬議。師便喝。僧打一坐具。師云。瞎漢亂統作",
    "X69n1338_001:0194b13": "什麼。便打。遂令喫茶。師又舉前話再問。僧云。某甲適",
    "X69n1338_001:0194b14": "來更有一坐具在。師云。上座更有一坐具那。僧云是。",
    "X69n1338_001:0194b15": "師直打。至法堂。僧歸客位不肯。師到客位復禮。又問",
    "X69n1338_001:0194b16": "第二上座。還記得適來話頭麼。僧云。記不得。師云劄",
    "X69n1338_001:0194b17": "又問第一上座。還記得麼。僧云。棺木裏撑眼。師云。道",
    "X69n1338_001:0194b18": "吾棺木裏撑眼。上座又作麼生。僧無語。師便打。",
    "X69n1338_001:0194b19": "偈頌",
    "X69n1338_001:0194b20": "寄李駙馬都尉二首",
    "X69n1338_001:0194b21": "君處皇都。我居林藪。林藪皇都。南星北斗。北斗南星。",
    "X69n1338_001:0194b22": "問誰見醜。溢目千岑。烏飛兔走。翻謂寒山。豐干饒口。",
    "X69n1338_001:0194b23": "我今珍重隴西公。獨坐毗耶師子吼。",
    "X69n1338_001:0194b24": "金粟垂形飾後徒。榮居帝里顯嘉謨。也知妙得相逢",
    "X69n1338_001:0194c01": "處。惹得天香滿道途。",
    "X69n1338_001:0194c02": "李駙馬寄師三首",
    "X69n1338_001:0194c03": "去聖時遙駭眾魔。救頭然事信如何。淨名語默居空",
    "X69n1338_001:0194c04": "室。唯是文殊問疾過。",
    "X69n1338_001:0194c05": "日暖炎風五月餘。水邊松下自凉居。有人來致毗盧",
    "X69n1338_001:0194c06": "問。手拗山花笑與渠。",
    "X69n1338_001:0194c07": "春塘閑步把笻枝。林鳥汀鷗各自飛。巖寺路遙思問",
    "X69n1338_001:0194c08": "訊。如何相見又還歸。",
    "X69n1338_001:0194c09": "師繼韻酬",
    "X69n1338_001:0194c10": "像代之中達者多。不知悟了意如何。飲光擊磬流沙",
    "X69n1338_001:0194c11": "界。驚得多聞特地過。",
    "X69n1338_001:0194c12": "道在應無智與愚。古今達者任安居。本無万法知無",
    "X69n1338_001:0194c13": "礙。物物頭頭不是渠。",
    "X69n1338_001:0194c14": "春暖鶯啼人盡知。百花競發亂紛飛。忽思昔日毗耶",
    "X69n1338_001:0194c15": "老。菩薩聲聞何處歸。",
    "X69n1338_001:0194c16": "又寄都尉三首",
    "X69n1338_001:0194c17": "觸目能將語默同。老盧曾是悟幡風。須知萬古憐宗",
    "X69n1338_001:0194c18": "裔。又見毗耶信息通。",
    "X69n1338_001:0194c19": "湖外江山沗有緣。皆由巨庇演真詮。鎮陽密句同人",
    "X69n1338_001:0194c20": "委。不似少林坐九年。",
    "X69n1338_001:0194c21": "淨名杜口與誰知。吉祥舍利辯多施。自慚住止神都",
    "X69n1338_001:0194c22": "闊。不得相逢再展眉。",
    "X69n1338_001:0194c23": "因章介二大師。持都尉書至師。師有書復。於",
    "X69n1338_001:0194c24": "書後畫兩隻脚。脚下書二大師名。寄都。尉都",
    "X69n1338_001:0195a01": "尉復以頌答",
    "X69n1338_001:0195a02": "黑毫千里餘。金槨示雙趺。人天都不測。珍重赤鬚胡。",
    "X69n1338_001:0195a03": "都尉又頌寄師",
    "X69n1338_001:0195a04": "數旬臥病殢他誰。四大交爭一任伊。南來大士相體",
    "X69n1338_001:0195a05": "悉。笑煞胡僧惱煞兒。",
    "X69n1338_001:0195a06": "師和",
    "X69n1338_001:0195a07": "金粟垂模為阿誰。十方雲侶盡從伊。瞿曇相見身心",
    "X69n1338_001:0195a08": "息。不話猶憐八十兒。",
    "X69n1338_001:0195a09": "寄都尉二首",
    "X69n1338_001:0195a10": "分身千百億。悲智願難窮。在俗還隨俗。居宮即順宮。",
    "X69n1338_001:0195a11": "頭頭皆巨護。處處現神通。珍重吾宗幸。多能立祖風。",
    "X69n1338_001:0195a12": "仰觀天畔一輪月。幾度清光西上出。大士鬅頭問志",
    "X69n1338_001:0195a13": "公。摩訶般若波羅密。",
    "X69n1338_001:0195a14": "都尉終臨。時畫一圓相。并頌呈師",
    "X69n1338_001:0195a15": "世界無依。山河匪礙。大海微塵。須彌納芥。拈起幞頭。",
    "X69n1338_001:0195a16": "解下腰帶。若問生死。問取皮袋。",
    "X69n1338_001:0195a17": "師乃問。如何是太尉本來佛性。太尉云。今日熱如昨",
    "X69n1338_001:0195a18": "日。太尉却問師。臨行一句作麼生道。師云。本來無罣",
    "X69n1338_001:0195a19": "礙。隨處任方圓。太尉云。某甲晚來困倦。更不答話。師",
    "X69n1338_001:0195a20": "云。無佛處作佛。",
    "X69n1338_001:0195a21": "讚李公都尉真",
    "X69n1338_001:0195a22": "泡幻緣生。僧瑤妙筆。水月寒潭。可堅可實。來兮示化",
    "X69n1338_001:0195a23": "皇都。去兮他方白日。隴西令公。像代間出。文武兩全。",
    "X69n1338_001:0195a24": "佛法俱畢。稽首觀音。金粟誰悉。",
    "X69n1338_001:0195b01": "入京舟中作",
    "X69n1338_001:0195b02": "長江行不盡。帝里到何時。既得凉風便。休將櫓棹施。",
    "X69n1338_001:0195b03": "劒客",
    "X69n1338_001:0195b04": "劒藏於指下。豈把亂施呈。道去應難別。都緣為不平。",
    "X69n1338_001:0195b05": "寄瑯瑘覺長老",
    "X69n1338_001:0195b06": "浮世夢不盡。人生是幾遭。祇知城寺樂。不覺住山高。",
    "X69n1338_001:0195b07": "萬物自有興。百年心未勞。思量天地裏。令我憶南曹。",
    "X69n1338_001:0195b08": "寄汾州故人",
    "X69n1338_001:0195b09": "常憶汾陽日。旃檀師子林。狐狼皆絕跡。野鹿並驚心。",
    "X69n1338_001:0195b10": "法會無僧俗。問心有古今。乾坤吾問你。誰敢下錐針。",
    "X69n1338_001:0195b11": "寄汾州一長老",
    "X69n1338_001:0195b12": "南北東西道。東西南北祖。拾得問寒山。夜半日輪午。",
    "X69n1338_001:0195b13": "僧請益三決三句乃有頌",
    "X69n1338_001:0195b14": "第一決。大地山河泄。維摩才點頭。文殊便饒舌。",
    "X69n1338_001:0195b15": "第二決。展拓看時節。語默豈相干。夜半秋天月。",
    "X69n1338_001:0195b16": "第三決。山遠路難涉。陸地弄舟行。眼中挑日月。",
    "X69n1338_001:0195b17": "第一句。天上他方皆罔措。俱輪顛倒論多端。巍巍未",
    "X69n1338_001:0195b18": "到尼拘樹。",
    "X69n1338_001:0195b19": "第二句。臨濟德山涉路布。未過新羅棒便揮。達者途",
    "X69n1338_001:0195b20": "中亂指注。",
    "X69n1338_001:0195b21": "第三句。維摩示疾文殊去。對談一默震乾坤。直至而",
    "X69n1338_001:0195b22": "今作笑具。",
    "X69n1338_001:0195b23": "三玄三要",
    "X69n1338_001:0195b24": "第一玄。三世諸佛擬何宣。垂慈夢裏生輕薄。端坐還",
    "X69n1338_001:0195c01": "成落斷邊。",
    "X69n1338_001:0195c02": "第二玄。靈利衲僧眼未明。石火電光知是鈍。揚眉瞬",
    "X69n1338_001:0195c03": "目涉關山。",
    "X69n1338_001:0195c04": "第三玄。萬象森羅宇宙寬。雲散洞空山嶽靜。落花流",
    "X69n1338_001:0195c05": "水滿長川。",
    "X69n1338_001:0195c06": "第一要。豈話聖賢妙。擬議涉長途。擡眸七顛倒。",
    "X69n1338_001:0195c07": "第二要。峯頂敲楗召。神通自在來。多聞門外叫。",
    "X69n1338_001:0195c08": "第三要。起倒令人笑。掌內握乾坤。千差都一照。",
    "X69n1338_001:0195c09": "都頌",
    "X69n1338_001:0195c10": "報汝通玄士。棒喝要臨時。若明親的旨。半夜太陽暉。",
    "X69n1338_001:0195c11": "五位",
    "X69n1338_001:0195c12": "正中偏。夜半烏鷄室裏鳴。海底燃燈光世界。石上栽",
    "X69n1338_001:0195c13": "花長枝靈。",
    "X69n1338_001:0195c14": "偏中正。日落西山觀異影。分明鏡像顯真宗。休把眉",
    "X69n1338_001:0195c15": "頭窺月井。",
    "X69n1338_001:0195c16": "正中來。木馬生兒徧九垓。進退任行通鳥道。豈並巢",
    "X69n1338_001:0195c17": "居界內隈。",
    "X69n1338_001:0195c18": "兼中至。彼彼丈夫全意氣。矛頭交互不傷鋒。展拓縱",
    "X69n1338_001:0195c19": "橫不相離。",
    "X69n1338_001:0195c20": "兼中到。黑白已前休作造。須明露柱未生兒。莫認狂",
    "X69n1338_001:0195c21": "詞途中走。",
    "X69n1338_001:0195c22": "都頌五位",
    "X69n1338_001:0195c23": "偏中歸正極幽玄。正去偏來理事全。須知正位非言",
    "X69n1338_001:0195c24": "說。朕兆依稀屬有緣。兼至去來興妙用。到兼何更逐",
    "X69n1338_001:0196a01": "言詮。出沒豈能該世界。蕩蕩無依鳥道玄。",
    "X69n1338_001:0196a02": "雲門法身",
    "X69n1338_001:0196a03": "南北東西萬萬千。乾坤上下廣無邊。相逢相見呵呵",
    "X69n1338_001:0196a04": "笑。屈指擡頭月半天。",
    "X69n1338_001:0196a05": "問既是泗洲為什麼楊州出現。洞山云。君子",
    "X69n1338_001:0196a06": "愛財。取之有道",
    "X69n1338_001:0196a07": "泗洲忽示現楊州。天下宗師話路稠。君子愛財取有",
    "X69n1338_001:0196a08": "道。南海波斯鼻孔麤。",
    "X69n1338_001:0196a09": "問如何是法身佛　風穴云。盟津關不遠。最",
    "X69n1338_001:0196a10": "苦臥如來",
    "X69n1338_001:0196a11": "隨流方得妙。相逢辨者難。近岸騰身去。焚香不用爭。",
    "X69n1338_001:0196a12": "兩堂首座齊下喝",
    "X69n1338_001:0196a13": "啐啄之機箭拄鋒。瞥然賓主當時分。宗師憫物垂緇",
    "X69n1338_001:0196a14": "素。北地黃河徹底渾。",
    "X69n1338_001:0196a15": "杖林山下竹筋鞭",
    "X69n1338_001:0196a16": "杖林山下竹筋鞭。南北禪人萬萬千。莫怪相逢不下",
    "X69n1338_001:0196a17": "馬。東西各自有前程。",
    "X69n1338_001:0196a18": "高中允請益庭前栢",
    "X69n1338_001:0196a19": "趙州庭前栢。天下走禪客。養子莫教大。大了作家賊。",
    "X69n1338_001:0196a20": "汝是慧超",
    "X69n1338_001:0196a21": "僧問如何是佛。師云汝是慧超。禮拜近前叉手。思量",
    "X69n1338_001:0196a22": "十萬迢迢。",
    "X69n1338_001:0196a23": "靈雲悟桃花二首",
    "X69n1338_001:0196a24": "三月桃花處處新。靈雲一見更無親。相逢盡道休官",
    "X69n1338_001:0196b01": "去。林下何曾見一人。",
    "X69n1338_001:0196b02": "便風帆掛上。舉棹別波瀾。四海參禪客。不用更瞞頇。",
    "X69n1338_001:0196b03": "雲門云糊餅",
    "X69n1338_001:0196b04": "超佛越祖若何宣。充齋糊餅恣情餐。湖南展鉢新羅",
    "X69n1338_001:0196b05": "咬。大食波斯索渡船。",
    "X69n1338_001:0196b06": "趙州勘婆",
    "X69n1338_001:0196b07": "趙州勘破婆子。落葉便合知秋。天下幾多禪客。五湖",
    "X69n1338_001:0196b08": "四海悠悠。",
    "X69n1338_001:0196b09": "南泉打破粥鍋",
    "X69n1338_001:0196b10": "甘贄設粥詣南泉。請師念佛眾僧前。狸奴典座言歸",
    "X69n1338_001:0196b11": "舍。當時鍋鑊一齊穿。",
    "X69n1338_001:0196b12": "水出高源",
    "X69n1338_001:0196b13": "水出高源也大奇。禪人不會眼麻彌。若也未明泥水",
    "X69n1338_001:0196b14": "句。燈籠露柱笑咍咍。",
    "X69n1338_001:0196b15": "注杜順和尚法身頌",
    "X69n1338_001:0196b16": "懷州牛喫禾。(河沙世界)益州馬腹脹(蟻銜椀走)天下覓醫人。(驢頭",
    "X69n1338_001:0196b17": "馬角)灸猪左膞上(畫虎成狸)。",
    "X69n1338_001:0196b18": "牧童謌",
    "X69n1338_001:0196b19": "牧牛童實快活。跣足披蓑雙角撮。橫眠牛上向天歌。",
    "X69n1338_001:0196b20": "人問如何牛未渴。迴面觀平田闊。四方放去休闌遏。",
    "X69n1338_001:0196b21": "八面無拘任意遊。要收只在索頭撥。小牛兒順摩捋。",
    "X69n1338_001:0196b22": "角力未充難提掇。且從放在小平坡。慮上高峯四蹄",
    "X69n1338_001:0196b23": "脫。日已高休喫草。揑定鼻頭無少老。一時牽向圈中",
    "X69n1338_001:0196b24": "眠。和泥看伊東西倒。笑呵呵好不好。又將橫笛順風",
    "X69n1338_001:0196c01": "吹。震動五湖山海島。倒騎牛脫布襖。知音休向途中",
    "X69n1338_001:0196c02": "討。若問牧童何處居。鞭指東西無一寶。",
    "X69n1338_001:0196c03": "拄杖歌",
    "X69n1338_001:0196c04": "勢吒呀節難比。曲似獰龍爭出水。拈來手上弄乾坤。",
    "X69n1338_001:0196c05": "逆順縱橫倒復起。五湖人叱叱叱。輕輕揑轉教伊視。",
    "X69n1338_001:0196c06": "眨上眉毛數數千。直下便拈萬萬里。撥斷藤根挑布",
    "X69n1338_001:0196c07": "衲。笑呵呵劈口捶。",
    "X69n1338_001:0196c08": "十二時歌",
    "X69n1338_001:0196c09": "鷄鳴丑。夢裏逢人莾莾鹵。平旦寅。覺來路上弄精魂。",
    "X69n1338_001:0196c10": "日出卯。烜赫光[口*易]影裏坐。食時辰。食飽還知是病因。",
    "X69n1338_001:0196c11": "禺中巳。買賣論量入市肆。日南午。萬象分明作笑具。",
    "X69n1338_001:0196c12": "日昳未。張公喫酒李公醉。晡時申。醒來端坐醉醺醺。",
    "X69n1338_001:0196c13": "日入酉。茅蓬竹戶硬撑拄。黃昏戌。日落西山狐未出。",
    "X69n1338_001:0196c14": "人定亥。老鼠床前作群隊。夜半子。一輪明月囌嚕哩。",
    "X69n1338_001:0196c15": "讚諸方尊宿",
    "X69n1338_001:0196c16": "　法眼法燈　　問答精進　　箭鋒相拄　　耀古騰今",
    "X69n1338_001:0196c17": "　雲巖洞山　　金鎻玄關　　五位回互　　洞水逆還",
    "X69n1338_001:0196c18": "　雪峯玄沙　　宗匠難加　　白紙為信　　今古無瑕",
    "X69n1338_001:0196c19": "　溈山仰山　　明暗方圓　　多聞廣解　　巧語難宣",
    "X69n1338_001:0196c20": "　三十六勢　　應病施權　　石霜道吾　　父子相呼",
    "X69n1338_001:0196c21": "　三門五路　　廣誘初徒　　君臣和合　　豈話有無",
    "X69n1338_001:0196c22": "　睦州雲門　　掣電來風　　泥牛哮吼　　黯黑乾坤",
    "X69n1338_001:0196c23": "　現成公案　　不打好人　　臨際德山　　棒喝齊行",
    "X69n1338_001:0196c24": "　或逆或順　　或暗或明　　師子一吼　　百獸潛形"
}