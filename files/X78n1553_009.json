{
    "X78n1553_009:0456b04": "天聖廣燈錄卷第九   〔宋實〕",
    "X78n1553_009:0456b06": "洪州大雄山百丈懷海禪師[0456b06] 夫語須辨緇素。須識總",
    "X78n1553_009:0456b07": "別語。須識了義．不了義教語。了義教辨清。不了義教",
    "X78n1553_009:0456b08": "辨濁。說穢法邊垢揀凡。說清法邊垢揀聖。從九部教",
    "X78n1553_009:0456b09": "說。向前眾生無眼。須人雕琢。若於聾俗人前說。直須",
    "X78n1553_009:0456b10": "教渠出家持戒。修禪學惠。若是過量俗人。亦不得向",
    "X78n1553_009:0456b11": "佗恁麼說。如維摩詰．傅大士等類。若於沙門前說。佗",
    "X78n1553_009:0456b12": "沙門已受白四羯磨訖。具足全是戒定慧力。更向佗",
    "X78n1553_009:0456b13": "恁麼說。名非時語。說不應時。亦名綺語。若是沙門。須",
    "X78n1553_009:0456b14": "說淨法邊垢。須說離有無等法。離一切修證。亦離於",
    "X78n1553_009:0456b15": "離。[0456b15] 若於沙門中。剝除習染。沙門除貪瞋病不去。亦名",
    "X78n1553_009:0456b16": "聾俗。亦須教渠修禪學惠。若是二乘僧。佗歇貪瞋病",
    "X78n1553_009:0456b17": "去盡。依在無貪將為是。今無色界。是障佛光明。是出",
    "X78n1553_009:0456b18": "佛身血。亦須教渠修禪學惠。須辨清濁語。[0456b18] 濁法者。貪．",
    "X78n1553_009:0456b19": "瞋．愛．取等多名。但於清濁兩流。凡聖等法。色聲香味",
    "X78n1553_009:0456b20": "觸法。世間出世間法。都不得有纖毫愛取。歸不愛取。",
    "X78n1553_009:0456b21": "依住不愛取將為是。今初善。是住調伏心。是聲聞人。",
    "X78n1553_009:0456b22": "是戀筏不捨人。是二乘道。是禪那果。歸不愛取。亦莫",
    "X78n1553_009:0456b23": "依住不愛取。是中善。是半字教。猶是無色界。免墮二",
    "X78n1553_009:0456b24": "乘道。免墮魔民道。猶是禪那病。是菩薩縛。歸不依住",
    "X78n1553_009:0456c01": "不愛取。亦不作不依住知解。是後善。是滿字教。免墮",
    "X78n1553_009:0456c02": "無色界。免墮禪那執。免墮菩薩乘。免墮魔王位。為智",
    "X78n1553_009:0456c03": "障．地障．行障故。見自己佛性。如夜見色。如云佛地斷",
    "X78n1553_009:0456c04": "二愚。一微細所知愚。二極微細所知愚。[0456c04] 故云有大智",
    "X78n1553_009:0456c05": "人破塵出經卷。若透三句得遇。不被三段管。教家舉",
    "X78n1553_009:0456c06": "喻。如鹿得三跳出網。喚作纏外佛。無物拘繫得渠。是",
    "X78n1553_009:0456c07": "屬然燈後佛。是最上乘。最上上智。是佛道上立。此人",
    "X78n1553_009:0456c08": "是佛。有佛性。是導師。是使得無所礙風。是無礙惠。於",
    "X78n1553_009:0456c09": "後能使得因果福智自由。是作車運載因果。處於生。",
    "X78n1553_009:0456c10": "不被生之所留。處於死。不被死之所礙。處於五陰。如",
    "X78n1553_009:0456c11": "門開不被五陰礙。去住自由。出入無難。若能&#x6F1D;麼。不",
    "X78n1553_009:0456c12": "論階梯勝劣。乃至蟻子之身。但能&#x6F1D;麼。盡是淨妙國",
    "X78n1553_009:0456c13": "土。不可思議。[0456c13] 此猶是解縛語。彼自無瘡。勿傷之也。佛",
    "X78n1553_009:0456c14": "瘡．菩薩等瘡。但說有無等法。盡是傷也。有無管一切",
    "X78n1553_009:0456c15": "法。十地是濁流河。眾作清流。說豎清相。說濁過患。向",
    "X78n1553_009:0456c16": "前十大弟子。舍利弗．富樓那．正信阿難．邪信善星等。",
    "X78n1553_009:0456c17": "箇箇有牓樣。箇箇有則候。一一被導師說破。不是四",
    "X78n1553_009:0456c18": "禪八定阿羅漢等。住定八萬劫。他是依執所行。被淨",
    "X78n1553_009:0456c19": "法酒醉。故云聲聞人聞佛法。不能發無上道心。所以",
    "X78n1553_009:0456c20": "斷善根人無佛性。教云。喚作解脫深坑可畏之處。一",
    "X78n1553_009:0456c21": "念心退轉。墮地獄猶如箭射。亦不得一向說退。亦不",
    "X78n1553_009:0456c22": "得一向說不退。秖如文殊．觀音．勢至等。&#x5374;來須陀洹",
    "X78n1553_009:0456c23": "地。同類誘引。不得言他退。當&#x6F1D;麼時。秖喚作須陀洹",
    "X78n1553_009:0456c24": "人。[0456c24] 秖如今鑑覺。但不被一切有無諸法管。透三句及",
    "X78n1553_009:0457a01": "一切逆順境得過。聞百千萬億佛出世間。如不聞相",
    "X78n1553_009:0457a02": "似。亦不依住不聞。亦不作不依住知解。說他者箇人",
    "X78n1553_009:0457a03": "退。不得量數。管他不著。是佛常住世間而不染世間",
    "X78n1553_009:0457a04": "法。說佛轉法輪退。是謗佛法僧。說佛不轉法輪不退。",
    "X78n1553_009:0457a05": "亦是謗佛法僧。[0457a05] 肇云。菩提之道。不可圖度。高而無上。",
    "X78n1553_009:0457a06": "廣不可極。淵而無下。深不可測。語也垛生招箭。言鑒",
    "X78n1553_009:0457a07": "覺猶不是。從濁辨清。許說如今鑒覺是外別有。盡是",
    "X78n1553_009:0457a08": "魔說。若守住如今鑒覺。亦同魔說。亦名自然外道說。",
    "X78n1553_009:0457a09": "如今鑒覺是自己佛。是尺寸語。是圖度語。似野干鳴。",
    "X78n1553_009:0457a10": "猶屬黐膠門。[0457a10] 本來不認自知自覺是自己佛。向外馳",
    "X78n1553_009:0457a11": "求覓佛。假善知識說出自知自覺作藥。治箇向外□",
    "X78n1553_009:0457a12": "馳求病。歸不向外馳求。病瘥須除藥。若執住自知自",
    "X78n1553_009:0457a13": "覺。是禪那病。是轍底聲聞。如水成&#x6C37;。全&#x6C37;是水。救渴",
    "X78n1553_009:0457a14": "難望。亦云。必死之病。世醫拱手。[0457a14] 無始不是佛。莫作佛",
    "X78n1553_009:0457a15": "解。佛是眾生邊藥。無病不要喫藥。藥病俱消。喻如清",
    "X78n1553_009:0457a16": "水。佛似甘草和水。亦似密和水。極是甘美。若同清水",
    "X78n1553_009:0457a17": "邊數即不著。不是無。是本有。亦云此理是諸人本有。",
    "X78n1553_009:0457a18": "諸佛菩薩喚作示珠人。從來不是箇物。不用知渠解",
    "X78n1553_009:0457a19": "渠。不用是渠非渠。但割斷兩頭句。割斷有句不有句。",
    "X78n1553_009:0457a20": "割斷無句不無句。兩頭跡不現。兩頭捉汝不著。量數",
    "X78n1553_009:0457a21": "管汝不得。[0457a21] 不是欠少。不是具足。非凡非聖。非明非暗。",
    "X78n1553_009:0457a22": "不是有知。不是無知。不是繫縛。不是解脫。不是一切",
    "X78n1553_009:0457a23": "名目。何以不是實語。若為雕琢&#x8657;空。作得佛相貌。若",
    "X78n1553_009:0457a24": "為說道&#x8657;空是青．黃．赤．白作得。如云法無有比。無可",
    "X78n1553_009:0457b01": "喻故。法身無為。不墮諸數。故云。聖體無名。不可說如",
    "X78n1553_009:0457b02": "實理。空門難湊。喻如大末蟲處處能泊。唯不能泊於",
    "X78n1553_009:0457b03": "火燄之上。眾生亦爾。處處能緣。唯不能緣於般若之",
    "X78n1553_009:0457b04": "上。[0457b04] 參善知識。求覓一知一解。是善知識魔。生語見故。",
    "X78n1553_009:0457b05": "若發四弘誓願。今度一切眾生盡。然後我始成佛。是",
    "X78n1553_009:0457b06": "菩薩法智魔。誓願不相捨故。若持齋戒。修禪學慧。是",
    "X78n1553_009:0457b07": "有漏善根。縱然座道場。示現成等正覺。度恒沙數人",
    "X78n1553_009:0457b08": "盡。證辟支佛果。是善根魔。起貪著故。若於諸法都無",
    "X78n1553_009:0457b09": "貪染。神理獨存。住甚深禪定。更不昇進。是三昧魔。久",
    "X78n1553_009:0457b10": "&#x8EAD;翫故。至上涅槃。離欲寂靜。是魔業。若智慧脫若干",
    "X78n1553_009:0457b11": "魔網不去。縱解百本圍陀經。盡是地獄滓。若覓如佛",
    "X78n1553_009:0457b12": "相似。無有是處。[0457b12] 如今聞說不著一切善惡有無等法。",
    "X78n1553_009:0457b13": "即為墮空。不知棄本逐末。&#x5374;是墮空也。求佛求菩提。",
    "X78n1553_009:0457b14": "及一切有無等法。是棄本逐末。秖如今麤食甃命。補",
    "X78n1553_009:0457b15": "破遮寒。渴即掬水喫。餘外但是一切有無等法都無",
    "X78n1553_009:0457b16": "纖毫繫念。此人漸有輕明分。[0457b16] 善知識不執有。不執無。",
    "X78n1553_009:0457b17": "脫得十句魔語出。語不繫縛人。所有言說。不自稱師。",
    "X78n1553_009:0457b18": "說如谷響。言滿天下無口過。堪依止。若道我能說能",
    "X78n1553_009:0457b19": "解。說我是和尚。汝是弟子者。箇同於魔說。無端說道。",
    "X78n1553_009:0457b20": "目擊道存。是佛不是佛。是菩提．涅槃．解脫等。無端說",
    "X78n1553_009:0457b21": "一知一解。見舉一手。豎一指。云是禪是道者。箇語繫",
    "X78n1553_009:0457b22": "縛人。未有住時。秖是重增比丘繩索。[0457b22] 縱然不說。亦有",
    "X78n1553_009:0457b23": "口過。寧作心師。不師於心。不了義教。有人天師。有導",
    "X78n1553_009:0457b24": "師。了義教中。不為人天師。不師於法。未能依得玄鑒。",
    "X78n1553_009:0457c01": "且依得了義教。猶有相親分。若是不了義教。秖合聾",
    "X78n1553_009:0457c02": "俗人前說。秖如今但不依住一切有無諸法。亦不住",
    "X78n1553_009:0457c03": "無依。住亦不作不依住知解。是名大善知識。亦云唯",
    "X78n1553_009:0457c04": "佛一人是大善知識。為無兩人。餘者盡名外道。亦名",
    "X78n1553_009:0457c05": "魔說。[0457c05] 如今秖是說破兩頭句。一切有無等法。但莫貪",
    "X78n1553_009:0457c06": "染及解縛之事。無別語句教人。若道別有語句教人。",
    "X78n1553_009:0457c07": "別有法與人者。比名外道。亦名魔說。須識了義教．不",
    "X78n1553_009:0457c08": "了義教語。須識遮語．不遮語。須識生死語。須識藥病",
    "X78n1553_009:0457c09": "語。須識逆順喻語。須識總別語。[0457c09] 說道修行得佛。有修",
    "X78n1553_009:0457c10": "有證。是心是佛。即心即佛。是佛說。是不了義教語。是",
    "X78n1553_009:0457c11": "不遮語。是總語。是升合擔語。是揀穢法邊語。是順喻",
    "X78n1553_009:0457c12": "語。是死語。是凡夫前語。不許修行得佛。無修無證。非",
    "X78n1553_009:0457c13": "心非佛。亦是佛說。是了義教語。是遮語。是別語。是百",
    "X78n1553_009:0457c14": "石擔語。是三乘教外語。是逆喻語。是揀淨法邊語。是",
    "X78n1553_009:0457c15": "生語。是地位人前語。從須陀洹向上直至十地。但有",
    "X78n1553_009:0457c16": "語句。盡屬法塵垢。但有語句。盡屬煩惱邊收。但有語",
    "X78n1553_009:0457c17": "句。盡屬不了義教。了義教是持。不了義教是犯。佛地",
    "X78n1553_009:0457c18": "無持犯。了義不了義教盡不許也。[0457c18] 從苗辨地。從濁辨",
    "X78n1553_009:0457c19": "清。秖如今鑒覺。若從清邊數。鑒覺亦不是清。不鑒覺",
    "X78n1553_009:0457c20": "亦不是清。亦不是不清。亦不是。聖亦不是不聖。亦不",
    "X78n1553_009:0457c21": "是。見水濁。說水濁過患。水若清。都無可說。今&#x5374;濁他",
    "X78n1553_009:0457c22": "水。若有無問之問。亦有無說之說。佛不為佛說法。平",
    "X78n1553_009:0457c23": "等真如法界無佛。不受眾生。佛不住佛。名真福田。[0457c23] 須",
    "X78n1553_009:0457c24": "辨主客語。貪染一切有無境法。被一切有無境惑亂。",
    "X78n1553_009:0458a01": "自心是魔王。照用屬魔民。秖如金鑒覺。但不依住一",
    "X78n1553_009:0458a02": "切有無諸法。世間出世間法。亦不作不依住知解。亦",
    "X78n1553_009:0458a03": "不依住無依住知解。自心是佛。照用屬菩薩。心心是",
    "X78n1553_009:0458a04": "主宰。照用屬客塵。如波說水。照萬像以無功。若能寂",
    "X78n1553_009:0458a05": "照。不自玄旨。自然貫穿古今。如云神無照功。至功常",
    "X78n1553_009:0458a06": "存。能一切處為導師。[0458a06] 眾生性識。他為未曾蹋佛階梯。",
    "X78n1553_009:0458a07": "是黐膠性。多時黏著有無諸法。乍喫玄旨藥不得。乍",
    "X78n1553_009:0458a08": "聞格外語。他信不及。所以菩提樹下三七日默然思",
    "X78n1553_009:0458a09": "惟。智惠冥朦難說。無可比喻。說眾生有佛性。亦謗佛",
    "X78n1553_009:0458a10": "法僧。說眾生無佛性。亦謗佛法僧。若言有佛性。名執",
    "X78n1553_009:0458a11": "著謗。若言無佛性。名&#x8657;妄謗。如云說佛性有。則增益",
    "X78n1553_009:0458a12": "謗。說佛性無。則損減謗。說佛性亦有亦無。則相違謗。",
    "X78n1553_009:0458a13": "說佛性非有非無。則戲論謗。[0458a13] 始欲不說。眾生無解脫",
    "X78n1553_009:0458a14": "之期。始欲說之。眾生又隨語生解。益少損多。故云我",
    "X78n1553_009:0458a15": "寧不說法。疾入於涅槃。向後返尋。過去諸佛皆說三",
    "X78n1553_009:0458a16": "乘法。向後假說假立名字。本不是佛。向渠說是佛。本",
    "X78n1553_009:0458a17": "不是菩提。向渠說是菩提．涅槃．解脫等。知渠檐百石",
    "X78n1553_009:0458a18": "檐不起。且與渠一升一合檐。知渠難信了義教。且與",
    "X78n1553_009:0458a19": "渠說不了義教。且得善法流行。亦勝於惡法。善果限",
    "X78n1553_009:0458a20": "滿。惡果便到。得佛。則有眾生到。得涅槃。則有生死到。",
    "X78n1553_009:0458a21": "得明。則有暗到。但是有漏因果翻覆。無有不相酬者。",
    "X78n1553_009:0458a22": "[0458a22] 若欲免見翻覆之事。但割斷兩頭句。量數管不著。不",
    "X78n1553_009:0458a23": "佛不眾生。不親不&#x8E08;。不高不下。不平不等。不去不來。",
    "X78n1553_009:0458a24": "但不著文字。隔渠兩頭。捉汝不得。免苦樂相形。免明",
    "X78n1553_009:0458b01": "暗相酬。實理真實亦不真實。&#x8657;妄亦不&#x8657;妄。不是量",
    "X78n1553_009:0458b02": "數物。喻如&#x8657;空不可修治。若心有少許作解。即被量",
    "X78n1553_009:0458b03": "數管著。亦如卦兆。被金木水火土管。亦如黐膠。五處",
    "X78n1553_009:0458b04": "俱黏。魔王捉得。自在還家。[0458b04] 夫教語皆三句相連。初．中．",
    "X78n1553_009:0458b05": "後善。初。直須教渠發善心。中。破善心。後。始明好善。菩",
    "X78n1553_009:0458b06": "薩即非菩薩。是名菩薩。法非法非今法。總與磨也。若",
    "X78n1553_009:0458b07": "秖說一句。令眾生入地獄。若三句一時說。渠自入地",
    "X78n1553_009:0458b08": "獄。不于教主事。說道如今鑑覺是自己佛。是初善。不",
    "X78n1553_009:0458b09": "守住如今鑒覺。是中善。亦不作不守住知解。是後善。",
    "X78n1553_009:0458b10": "如前屬然燈後佛。秖是不凡亦不聖。莫錯說佛今非",
    "X78n1553_009:0458b11": "凡非聖。[0458b11] 此土初祖云。無能無聖為佛聖。若言佛聖者。",
    "X78n1553_009:0458b12": "秖如九品精靈．龍畜之類。及釋梵等。皆能通變。上品",
    "X78n1553_009:0458b13": "精靈。亦知今古百劫時事。豈得是佛。如阿脩羅王身",
    "X78n1553_009:0458b14": "極長大。敵兩倍須彌山。與帝釋戰時。知力不如。領百",
    "X78n1553_009:0458b15": "萬兵眾入藕絲孔裏藏。通變辨才不少。他且不是佛",
    "X78n1553_009:0458b16": "教語。節級奢緩。陞降不同。未悟未解時名貪瞋。悟了",
    "X78n1553_009:0458b17": "喚作佛慧。故云不異舊時人。秖異舊時行履處。",
    "X78n1553_009:0458b18": "[0458b18] 問。斬草伐木。掘地墾土。為有罪報相否 師云。不得",
    "X78n1553_009:0458b19": "定言有罪。亦不得定言無罪。有罪無罪。事在當人。若",
    "X78n1553_009:0458b20": "貪染一切有無等法。有取捨心在。透三句不過。此人",
    "X78n1553_009:0458b21": "定言有罪。若透三句外。心如&#x8657;空。亦莫作&#x8657;空想。此",
    "X78n1553_009:0458b22": "人定言無罪。[0458b22] 又云。罪若作了。道不見有罪。無有是處。",
    "X78n1553_009:0458b23": "若不作罪。道有罪。亦無有是處。如律中。本迷教人。及",
    "X78n1553_009:0458b24": "轉相殺。尚不得殺罪。何況禪宗下相承。心如&#x8657;空。不",
    "X78n1553_009:0458c01": "停留一物。亦無&#x8657;空相。將罪何處安著。亦名禪道不",
    "X78n1553_009:0458c02": "用修。但莫污染。亦云但融冶表裡心盡即得。亦云但",
    "X78n1553_009:0458c03": "約照境。秖如今照一切有無等法。都無貪取。亦莫取",
    "X78n1553_009:0458c04": "著。亦云。合與磨學。今似浣垢衣。今是本有。垢是外來。",
    "X78n1553_009:0458c05": "聞說一切有無聲色。如似垢膩。都莫將心湊泊。菩提",
    "X78n1553_009:0458c06": "樹下。三十二相八十種好屬色。十二分教屬聲。秖如",
    "X78n1553_009:0458c07": "今截斷一切有無聲色流過。心如&#x8657;空相似。合與磨",
    "X78n1553_009:0458c08": "學。如救頭然始得。臨命終時。尋舊熟路。行尚不徹。到",
    "X78n1553_009:0458c09": "與磨時。新調始學。如何了得。[0458c09] 臨終之際。所有習念。盡",
    "X78n1553_009:0458c10": "為勝境現前。隨心所愛。重處先受。秖如今不作惡事。",
    "X78n1553_009:0458c11": "當此之時。亦無惡境。縱有惡境。亦變成好境。若怕臨",
    "X78n1553_009:0458c12": "終之時。慞狂不得自由。即須如今便自由始得。秖如",
    "X78n1553_009:0458c13": "今於一一境法。都無愛染。亦莫依住知解。便是自由",
    "X78n1553_009:0458c14": "人。如今是因。臨終是果。果業已現。如何怕得。[0458c14] 怕是古",
    "X78n1553_009:0458c15": "今。古若有今。今亦有古。古若有佛。今亦有佛。如今若",
    "X78n1553_009:0458c16": "得。直至未來際得。秖如今一念一念不被一切有無",
    "X78n1553_009:0458c17": "等法管。自古自今。佛秖是人。人秖是佛。亦是三昧定。",
    "X78n1553_009:0458c18": "不用將定入定。不用將禪想禪。不用將佛覓佛。如云",
    "X78n1553_009:0458c19": "法不求法。法不得法。法不行法。法不見法。自然得法。",
    "X78n1553_009:0458c20": "不以得更得。所以菩薩應如是正念諸法。罄然獨存。",
    "X78n1553_009:0458c21": "亦無知獨存之法。[0458c21] 智性自如如。非因所置。亦名體結。",
    "X78n1553_009:0458c22": "亦名體集。不是智知。不是識識。絕思量處。凝寂體盡。",
    "X78n1553_009:0458c23": "忖度永亡。如海大流盡。波浪不復生。亦云如大海水。",
    "X78n1553_009:0458c24": "無風&#x5E00;&#x5E00;之波。忽知&#x5E00;&#x5E00;之波。此是細中之麤。亡知",
    "X78n1553_009:0459a01": "於知。還如細中之細。是佛境界。從此初知。名三昧之",
    "X78n1553_009:0459a02": "頂。亦名三昧王。亦名爾焰智。出生一切諸三昧。灌一",
    "X78n1553_009:0459a03": "切諸法王子頂。於一切色聲香味觸法剎土成等正",
    "X78n1553_009:0459a04": "覺。內外通達。悉無有礙。一色一塵。一佛一色。一切佛",
    "X78n1553_009:0459a05": "一切色。一切塵一切佛。一切色聲香味觸法亦復如",
    "X78n1553_009:0459a06": "是。一一&#x5FA7;滿一切剎土。此是細中之麤。是善境界。是",
    "X78n1553_009:0459a07": "一切上流知覺聞見。亦是一切上流出生入死。度一",
    "X78n1553_009:0459a08": "切有無等法。是上流所說。亦是上流涅槃。是無上道。",
    "X78n1553_009:0459a09": "是無等等&#x546A;。是第一之說。於諸說中最為甚深。無人",
    "X78n1553_009:0459a10": "能到。諸佛護念。猶如清波。能說一切水清濁．深流．廣",
    "X78n1553_009:0459a11": "大之用。諸佛護念。行住坐臥。若能如是。我時為現清",
    "X78n1553_009:0459a12": "淨光明身。[0459a12] 又云。如汝自等．語等。我亦如然。一佛剎聲。",
    "X78n1553_009:0459a13": "一佛剎香。一佛剎味。一佛剎觸。一佛剎事。悉皆如是。",
    "X78n1553_009:0459a14": "從此上至蓮華藏世界。縱廣總皆如是。若守初知為",
    "X78n1553_009:0459a15": "解。名頂結。亦名墮頂結。是一切塵勞之根本。自生知",
    "X78n1553_009:0459a16": "見。無繩自縛。所知故繫世有二十五。又散一切諸煩",
    "X78n1553_009:0459a17": "惱門縛著於他。此初知。二乘見之。名為爾燄識。亦名",
    "X78n1553_009:0459a18": "微細煩惱。便即斷除。既得斷已。名為迴神住空窟。亦",
    "X78n1553_009:0459a19": "名三昧酒所醉。亦名解脫魔所縛。世界成壞。定力所",
    "X78n1553_009:0459a20": "持。漏向別國土都不覺知。亦名解脫深坑可畏之處。",
    "X78n1553_009:0459a21": "菩薩悉皆遠離。[0459a21] 夫讀經看教。語言皆須宛轉。歸就自",
    "X78n1553_009:0459a22": "己。但是一切言教。秖明如今鑑覺自性。但不被一切",
    "X78n1553_009:0459a23": "有無諸境轉。是汝導師。能照破一切有無諸境。是金",
    "X78n1553_009:0459a24": "剛惠。即有自由獨立分。若不能與磨會得。縱然誦得",
    "X78n1553_009:0459b01": "十二圍陀典。秖成箇增上慢。&#x5374;是謗佛。不是修行。但",
    "X78n1553_009:0459b02": "離一切聲色。亦不住於離。亦不住於知解。是修行。[0459b02] 讀",
    "X78n1553_009:0459b03": "經看教。若準世間。是好事。若向明理人邊數。此是壅",
    "X78n1553_009:0459b04": "塞人。十地之人脫不去。流入生死河。但是三乘教。皆",
    "X78n1553_009:0459b05": "治貪瞋等病。秖如今念念若有貪瞋等病。先須治之。",
    "X78n1553_009:0459b06": "不用&#x8994;義句知解。知解屬貪。今&#x5374;變成病。秖如今但",
    "X78n1553_009:0459b07": "離一切有無諸法。亦離於離。透過三句外。自然與佛",
    "X78n1553_009:0459b08": "無差。既自是佛。何慮佛不解語。秖恐不是佛。被有無",
    "X78n1553_009:0459b09": "諸法縛。不得自由。[0459b09] 是以理未立。先有福智。被福智載。",
    "X78n1553_009:0459b10": "如賤如貴。不如先立理。後有福智。若要福智。臨時作",
    "X78n1553_009:0459b11": "得。撮金成土。撮土為金。變海水為酥酪。碎須彌為微",
    "X78n1553_009:0459b12": "塵。攝四大海水入一毛孔。於一義作無量義。於無量",
    "X78n1553_009:0459b13": "義作一義。亦云失&#x811A;作轉輪王。令四天下人一日行",
    "X78n1553_009:0459b14": "十善。此福智猶不能筭。自己鑑覺名王。緣念&#x7740;有無",
    "X78n1553_009:0459b15": "諸法。名轉輪王。秖如今於藏腑中都不納一切有無",
    "X78n1553_009:0459b16": "等法。離四句外名空今。名不死藥。為喚前王名不死",
    "X78n1553_009:0459b17": "藥。雖云不死藥。與王共服。亦非二物。亦非一物。若作",
    "X78n1553_009:0459b18": "一二解。亦名轉輪王。[0459b18] 秖如今有人以福智四事。供養",
    "X78n1553_009:0459b19": "四百萬億阿僧祇世界六趣四生。隨其所欲。滿八十",
    "X78n1553_009:0459b20": "年。已後作是念。然此眾生皆已衰老。我當以佛法而",
    "X78n1553_009:0459b21": "訓導之。令得須陀洹果。乃至阿羅漢道。如是施主。但",
    "X78n1553_009:0459b22": "施眾生一切樂具。功德尚自無量。何況令得須陀洹",
    "X78n1553_009:0459b23": "果。乃至阿羅漢道功德無量無邊。猶不如第五十人",
    "X78n1553_009:0459b24": "聞經隨喜功德。報恩經云。摩耶夫人生五百太子。盡",
    "X78n1553_009:0459c01": "得辟支佛果。而皆滅度。各各起塔供養。一一禮拜。歎",
    "X78n1553_009:0459c02": "言。不如生於一子。得無上菩提。省我心力。秖如今於",
    "X78n1553_009:0459c03": "百千萬眾中。有一人得者。價直三千大千世界。所以",
    "X78n1553_009:0459c04": "常勸眾人。須玄解自理。自理若玄。使得福智。如貴使",
    "X78n1553_009:0459c05": "賤。亦如無住車。若守此作解。名髻中珠。亦名有價寶",
    "X78n1553_009:0459c06": "珠。亦名運糞人。若不守此為解。如王髻中明珠與之。",
    "X78n1553_009:0459c07": "亦名無價大寶。亦名運糞出。佛直是纏外人。&#x5374;來纏",
    "X78n1553_009:0459c08": "內。與磨作佛。直是生死那邊人。直是玄絕那邊人。&#x5374;",
    "X78n1553_009:0459c09": "來向者岸。與磨作佛。人及獼猴。俱不能行。人喻十地",
    "X78n1553_009:0459c10": "菩薩。獼猴喻於凡夫。[0459c10] 讀經看教。求一切知解。不是一",
    "X78n1553_009:0459c11": "向不許。解得三乘教。善得瓔珞莊嚴具。得三十二相",
    "X78n1553_009:0459c12": "窟宅。&#x8994;佛即不得。教云&#x8EAD;著小乘三藏學者。猶不許",
    "X78n1553_009:0459c13": "親近。何況自為。是破戒比丘．名字羅漢。涅槃經中被",
    "X78n1553_009:0459c14": "配入十六惡律儀中。同於畋獵漁捕。為利養故殺害。",
    "X78n1553_009:0459c15": "大乘方等。猶如甘露。亦如毒藥。銷得去。如甘露。銷不",
    "X78n1553_009:0459c16": "去。如毒藥。[0459c16] 讀經看教。若不解他生死語。決定透他義",
    "X78n1553_009:0459c17": "句不過。莫讀最第一。亦云須看教。亦須參善知識。第",
    "X78n1553_009:0459c18": "一須自有眼。須辨他生死語始得。若辨白不得。決定",
    "X78n1553_009:0459c19": "透不過。秖是重增比丘繩索。所以教學玄旨人。不遣",
    "X78n1553_009:0459c20": "讀文字。如云說體不說相。說義不說文。如是說者。名",
    "X78n1553_009:0459c21": "真說。若說文字。皆是誹謗。是名邪說。菩薩若說。當如",
    "X78n1553_009:0459c22": "法說。亦名真說。當令眾生持心不持事。持行不持法。",
    "X78n1553_009:0459c23": "說人不說字。說義不說文。說道欲界無禪。亦是帶一",
    "X78n1553_009:0459c24": "隻眼人語。既云欲界無禪。憑何得至色界。先因地上",
    "X78n1553_009:0460a01": "習二種定。然後得至初禪．有想定．無想定。有想定。生",
    "X78n1553_009:0460a02": "色界四禪等天。無想定。生無色界四空等天。欲界灼",
    "X78n1553_009:0460a03": "然無禪。禪是色界。",
    "X78n1553_009:0460a04": "[0460a04] 問。如今說此土有禪。如何 師云。不動不禪是如來",
    "X78n1553_009:0460a05": "禪。離生禪想。",
    "X78n1553_009:0460a06": "[0460a06] 問。如何是有情無佛性。無情有佛性 師云。從人至",
    "X78n1553_009:0460a07": "佛。是聖情執。從人至地獄。是凡情執。秖如今但於凡",
    "X78n1553_009:0460a08": "聖二境有染愛心。是名有情無佛性。秖如今但於凡",
    "X78n1553_009:0460a09": "聖二境。及一切有無諸法。都無取捨心。亦無今取捨",
    "X78n1553_009:0460a10": "知解。是名無情有佛性。秖是無其情繫。故名無情。不",
    "X78n1553_009:0460a11": "同木石太&#x8657;。黃花翠竹之無情。將為有佛性。若言有",
    "X78n1553_009:0460a12": "者。何故經中不見受記而得成佛者。秖如今鑑覺。但",
    "X78n1553_009:0460a13": "不破有情改變。喻如翠竹。無不應機。無不知時。喻如",
    "X78n1553_009:0460a14": "黃花。[0460a14] 又云。若踏佛階梯。無情有佛性。若未踏佛階梯。",
    "X78n1553_009:0460a15": "有情無佛性。",
    "X78n1553_009:0460a16": "[0460a16] 問。大通智勝佛。十劫座道場。佛法不現前。不得成佛",
    "X78n1553_009:0460a17": "道。如何 師云。劫者。滯也。亦二住也。住一善。滯於十",
    "X78n1553_009:0460a18": "善。西國云佛。此土云覺。自己鑑覺。滯&#x7740;於善。善根人",
    "X78n1553_009:0460a19": "無佛性。故云佛法不現前。不得成佛道。觸惡住惡。名",
    "X78n1553_009:0460a20": "眾生覺。觸善住善。名聲聞覺。不住善惡二邊。不依住",
    "X78n1553_009:0460a21": "將為是者。名二乘覺。亦名辟支佛覺。歸不依住善惡",
    "X78n1553_009:0460a22": "二邊。亦不作不依住知解。名菩薩覺。既不依住。亦不",
    "X78n1553_009:0460a23": "作無依住知解。始得名為佛覺。如云。佛不住佛。名真",
    "X78n1553_009:0460a24": "福田。若於千萬人中。忽有一人得者。名無價寶。能於",
    "X78n1553_009:0460b01": "一切處為導師。無佛處云是佛。無法處云是法。無僧",
    "X78n1553_009:0460b02": "處云是僧。名轉大法輪。",
    "X78n1553_009:0460b03": "[0460b03] 問。從上祖宗。皆有密語遞相傳授。如何 師云。無有",
    "X78n1553_009:0460b04": "密語。如來無有秘密藏。秖如今鑑覺。語言分明。覓形",
    "X78n1553_009:0460b05": "相了不可得。是密語。從須陀洹向上直至十地。但有",
    "X78n1553_009:0460b06": "語句。盡屬法之塵垢。但有語句。盡屬煩惱邊收。但有",
    "X78n1553_009:0460b07": "語句。盡屬不了義教。但有語句。盡不許也。了義教俱",
    "X78n1553_009:0460b08": "非也。更討什麼密語。",
    "X78n1553_009:0460b09": "[0460b09] 問。空生大覺中。如海一漚發。如何 師云。空喻於漚。",
    "X78n1553_009:0460b10": "海喻於性。自己靈覺之性。過於&#x8657;空。故云空生大覺",
    "X78n1553_009:0460b11": "中。如海一漚發。",
    "X78n1553_009:0460b12": "[0460b12] 問。伐林莫伐樹。如何 師云。林者喻於心。樹者喻於",
    "X78n1553_009:0460b13": "身。因說林故生怖。故云伐林莫伐樹。",
    "X78n1553_009:0460b14": "[0460b14] 問。語也垛生招箭。言歸垛生。不得無患。今累既同。緇",
    "X78n1553_009:0460b15": "素何辨 師云。但&#x5374;發箭。途中相拄。如其相差。必有",
    "X78n1553_009:0460b16": "所傷。谷中尋響。累劫無形。響在口邊。得失在於來問。",
    "X78n1553_009:0460b17": "&#x5374;問所歸。還被於箭。亦如知幻不是幻。三祖云。不識",
    "X78n1553_009:0460b18": "玄旨。徒勞念靜。亦云認物為見。如持瓦礫。用將何為。",
    "X78n1553_009:0460b19": "若言不見。木石何殊。是故見與不見。二俱有失。舉一",
    "X78n1553_009:0460b20": "例諸 問。無煩惱。今有三十二相。如何 師云。是佛",
    "X78n1553_009:0460b21": "邊事。本有煩惱。今有三十二相。秖如今凡情是。[0460b21] 問。不",
    "X78n1553_009:0460b22": "見如來頂相。如何 師云。為作有邊見．無邊見。所以",
    "X78n1553_009:0460b23": "不見如來頂相。秖如今都無一切有無等見。亦無無",
    "X78n1553_009:0460b24": "見。是名頂相現。",
    "X78n1553_009:0460c01": "[0460c01] 問。如今沙門盡言我依佛教。學一經一論。一禪一律。",
    "X78n1553_009:0460c02": "一知一解。合受檀越四事供養。為銷得否 師云。但",
    "X78n1553_009:0460c03": "約如今照用。一聲一色。一香一味。於一切有無諸法。",
    "X78n1553_009:0460c04": "一一境上都無纖塵取染。亦不依住無取染。亦無不",
    "X78n1553_009:0460c05": "依住知解。者箇人日食萬兩黃金亦能銷得。秖如今",
    "X78n1553_009:0460c06": "照一切有無等法。於六根門頭刮削併當貪愛。有纖",
    "X78n1553_009:0460c07": "毫治不去。乃至乞施主一粒米．一縷線。箇箇披毛戴",
    "X78n1553_009:0460c08": "角。牽&#x7282;負重。一一須償他始得。[0460c08] 為不依佛。佛是無&#x7740;",
    "X78n1553_009:0460c09": "人．無求人．無依人。如今波波貪覓佛。盡皆背也。故云。",
    "X78n1553_009:0460c10": "久親近於佛。不識於佛性。唯觀救世者。輪迴六趣中。",
    "X78n1553_009:0460c11": "久乃見佛者。為說佛難值。文殊是七佛祖師。亦云。是",
    "X78n1553_009:0460c12": "娑婆世界第一主首菩薩。無端作見佛想。聞法想。被",
    "X78n1553_009:0460c13": "佛威神力故。猶降二鐵圍山。他不是不解。特與諸學",
    "X78n1553_009:0460c14": "人作標則。令諸後學人莫作與麼見聞。[0460c14] 但無一切有",
    "X78n1553_009:0460c15": "無等法。有無等見。一一箇箇透過三句外。是名如意",
    "X78n1553_009:0460c16": "寶。是名寶華承足。若作佛見法見。但是一切有無等",
    "X78n1553_009:0460c17": "見。名眼翳。見所見故。亦名見纏。亦名見蓋。亦名見孽。",
    "X78n1553_009:0460c18": "秖如今念念及一切見聞覺知。及一切塵垢祛得盡。",
    "X78n1553_009:0460c19": "但是一塵一色總是一佛。但起一念。總是二佛。三世",
    "X78n1553_009:0460c20": "五陰。念念誰知其數。是名佛[門@(幅-巾)]塞&#x8657;空。是名分身佛。",
    "X78n1553_009:0460c21": "是名寶塔現。[0460c21] 是以常歎言。嗟見今日所依之命。依一",
    "X78n1553_009:0460c22": "顆米．一莖菜。餉時不得食飢死。不得水渴死。不得火",
    "X78n1553_009:0460c23": "寒死。欠一日不生。欠一日不死。被四大把定。不如先",
    "X78n1553_009:0460c24": "達者。入火不燒。入水不溺。儻要燒便燒。要溺便溺。要",
    "X78n1553_009:0461a01": "生即生。要死即死。去住自由。者箇人有自由分。心若",
    "X78n1553_009:0461a02": "不亂。不用求佛．求菩提涅槃。若著佛求。屬貪。貪變成",
    "X78n1553_009:0461a03": "病。故云佛病最難治。謗佛謗法乃可取食。食者。是自",
    "X78n1553_009:0461a04": "己靈覺性無漏飯．解脫食。此語治十地菩薩病。是從",
    "X78n1553_009:0461a05": "初至十地也。[0461a05] 秖如今但有一切求心。盡名破戒比丘．",
    "X78n1553_009:0461a06": "名字羅漢。盡名野干。灼然銷他供養不得。秖如今聞",
    "X78n1553_009:0461a07": "聲如響等。&#x9F45;香如風等。離一切有無等法。亦不住於",
    "X78n1553_009:0461a08": "離。亦無不依住知解。此人一切罪垢不能相累。為求",
    "X78n1553_009:0461a09": "無上菩提涅槃。故名出家。猶是邪願。況乎世間諍論",
    "X78n1553_009:0461a10": "覓勝負。說我能我解。貪一門徒。愛一弟子。戀一住處。",
    "X78n1553_009:0461a11": "結一檀越。一衣一食。一名一利。又言我得一切無礙。",
    "X78n1553_009:0461a12": "秖是自誑。[0461a12] 秖如今能於自己五陰不為其主。被人割",
    "X78n1553_009:0461a13": "截。節節支解。都無怨&#x6061;之心。亦不煩惱。乃至自己弟",
    "X78n1553_009:0461a14": "子被人鞭打。從頭至足。如上一一等事。都無一念生",
    "X78n1553_009:0461a15": "彼我心。猶依住無一念將為是。此名法塵垢。十地之",
    "X78n1553_009:0461a16": "人脫不去。流入生死河。所以常勸眾人。須懼法塵煩",
    "X78n1553_009:0461a17": "惱如懼三塗。乃有獨立分。假使有一法過於涅槃者。",
    "X78n1553_009:0461a18": "亦無少許生珍重想。此人步步是佛。不假&#x811A;踏蓮華。",
    "X78n1553_009:0461a19": "分身百僚。[0461a19] 秖如今於一切有無等法。有纖毫愛染心。",
    "X78n1553_009:0461a20": "縱然&#x811A;踏蓮華。亦同魔作。若執本清淨．本解脫．自是",
    "X78n1553_009:0461a21": "佛．自是禪道解者。即屬自然外道。若執因緣修成證",
    "X78n1553_009:0461a22": "得者。即屬因緣外道。執有。即屬常見外道。執無。即屬",
    "X78n1553_009:0461a23": "斷見外道。執亦有亦無。即屬邊見外道。執非有非無。",
    "X78n1553_009:0461a24": "即屬空見外道。亦云愚癡外道。[0461a24] 秖如今但莫作佛見．",
    "X78n1553_009:0461b01": "涅槃等見。都無一切有無等見。亦無無見。名正見。無",
    "X78n1553_009:0461b02": "一切聞。亦無無聞。名正聞。是名摧伏外道。無凡夫魔",
    "X78n1553_009:0461b03": "來。是大神&#x546A;。無二乘魔來。是大明&#x546A;。無菩薩魔來。是",
    "X78n1553_009:0461b04": "無上&#x546A;。乃至亦無佛魔來。是無等等&#x546A;。一變眾生諂",
    "X78n1553_009:0461b05": "曲修羅。二變二乘諂曲修羅。三變菩薩諂曲脩羅。是",
    "X78n1553_009:0461b06": "三變淨土。[0461b06] 但是一切有無凡聖等法。喻如金&#x945B;。自己",
    "X78n1553_009:0461b07": "如理。喻如於金。金與&#x945B;各相去離。真金露現。忽有人",
    "X78n1553_009:0461b08": "覓錢覓寶。變金為錢與他。亦如&#x9EAB;體真正。無諸沙鹵。",
    "X78n1553_009:0461b09": "有人乞[飢-几+追]。變&#x9EAB;為[飢-几+追]與他。亦如智臣善解王意。王若",
    "X78n1553_009:0461b10": "行時索仙陀婆。即便奉馬。食時索仙陀婆。即便奉鹽。",
    "X78n1553_009:0461b11": "此等喻學玄旨人。善能通達。應機不失。亦云六絕師",
    "X78n1553_009:0461b12": "子。誌公云。隨人造作百變。十地菩薩不飢不飽。入水",
    "X78n1553_009:0461b13": "不溺。入火不燒。儻要燒。且不可得燒。他被量數管定。",
    "X78n1553_009:0461b14": "佛則不與麼。入火不燒。儻要燒便燒。要溺便溺。他使",
    "X78n1553_009:0461b15": "得四大風水自由。一切色是佛色。一切聲是佛聲。自",
    "X78n1553_009:0461b16": "己滓穢諂曲心盡。透過三句外。得說此語。菩薩清淨。",
    "X78n1553_009:0461b17": "弟子明白。所有言說。不執無有。一切照用。不拘清濁。",
    "X78n1553_009:0461b18": "有病不喫藥。是愚人。無病喫藥。是聲聞人。定執一法。",
    "X78n1553_009:0461b19": "名定性聲聞。一向多聞。名增上慢聲聞。知他。名有學",
    "X78n1553_009:0461b20": "聲聞。沉空滯寂及自知。名無學聲聞。[0461b20] 貪瞋癡等是毒。",
    "X78n1553_009:0461b21": "十二分教是藥。毒未銷。藥不得除。無病喫藥。藥變成",
    "X78n1553_009:0461b22": "病。病去藥不銷。不生不滅。是無常義。涅槃經云。有三",
    "X78n1553_009:0461b23": "惡欲。一欲得四眾圍繞。二欲得一切人為我門徒。三",
    "X78n1553_009:0461b24": "欲得一切人知我是聖人及阿羅漢。又迦葉經云。一",
    "X78n1553_009:0461c01": "欲求見未來佛。二欲求轉輪王。三欲求剎利大姓。四",
    "X78n1553_009:0461c02": "欲得婆羅門大姓。乃至厭生死。求涅槃。如是惡欲。先",
    "X78n1553_009:0461c03": "須斷之。秖如今但有取染心動念。盡名惡欲。盡屬六",
    "X78n1553_009:0461c04": "欲天。總被波旬管。",
    "X78n1553_009:0461c05": "[0461c05] 問。二十年中常令除糞。如何 師云。但息一切有無",
    "X78n1553_009:0461c06": "知見。但息一切貪求。箇箇透過三句外。是名除糞。秖",
    "X78n1553_009:0461c07": "如今求佛求菩提。求一切有無等法。是名運糞入。不",
    "X78n1553_009:0461c08": "名運糞出。秖如今作佛見。作佛解。但有所見．所求．所",
    "X78n1553_009:0461c09": "著。盡名戲論之糞。亦名麤言。亦名死語。如云大海不",
    "X78n1553_009:0461c10": "宿死屍。等閑說話不名戲論。說辨清濁名戲論。教文",
    "X78n1553_009:0461c11": "都總有二十一般空。淘擇眾生塵累。沙門持齋持戒。",
    "X78n1553_009:0461c12": "忍辱柔和。慈悲喜捨。尋常是僧家法則。會與麼。宛然",
    "X78n1553_009:0461c13": "依佛教。秖是不許貪&#x7740;依執。若希望得佛．得菩提等",
    "X78n1553_009:0461c14": "法者。似手觸火。文殊云。若起佛見．法見。應當害己。所",
    "X78n1553_009:0461c15": "以文殊執劍於瞿曇。鴦掘持刀於釋氏。如云菩薩行",
    "X78n1553_009:0461c16": "五無間。而不入無間地獄。他是玄通無間。不同眾生",
    "X78n1553_009:0461c17": "五逆無間。[0461c17] 從波旬直至佛。盡是垢膩。都無纖毫依執。",
    "X78n1553_009:0461c18": "如是名二乘道。況乎諍論覓勝負。說我能我解。秖名",
    "X78n1553_009:0461c19": "諍論僧。不名無為僧。秖如今但不貪染一切有無諸",
    "X78n1553_009:0461c20": "法。是名無生。是名正信。信著一切法。名信不具。亦名",
    "X78n1553_009:0461c21": "信不圓。亦名偏信不具。故名一闡提。如今欲得驀直",
    "X78n1553_009:0461c22": "悟解。但人法俱泯。人法俱絕。人法俱空。透三句外。是",
    "X78n1553_009:0461c23": "名不墮諸數。人者是信。法者是戒施聞慧等。菩薩忍",
    "X78n1553_009:0461c24": "不成佛。忍不作眾生。忍不持戒。忍不破戒。故云不持",
    "X78n1553_009:0462a01": "不犯。[0462a01] 智濁照清。慧清識濁。在佛名照慧。在菩薩名智。",
    "X78n1553_009:0462a02": "在二乘及眾生邊名識。亦名煩惱。在佛名果中說因。",
    "X78n1553_009:0462a03": "在眾生名因中說果。在佛名轉法輪。在眾生名法輪",
    "X78n1553_009:0462a04": "轉。在菩薩名瓔珞莊嚴具。在眾生名五陰叢林。在佛",
    "X78n1553_009:0462a05": "名本地無明。是無明明。故云無明為道體。不同眾生",
    "X78n1553_009:0462a06": "暗蔽無明。[0462a06] 彼是所。此是能。彼是所聞。此是能聞。不一",
    "X78n1553_009:0462a07": "不異。不斷不常。不來不去。是生語句。是出轍語句。不",
    "X78n1553_009:0462a08": "明不暗。不佛不眾生。總與麼也。來去斷常。佛與眾生",
    "X78n1553_009:0462a09": "是死語。&#x5FA7;不&#x5FA7;．同異．斷常等是外道義。般若波羅蜜",
    "X78n1553_009:0462a10": "是自己佛性。亦云摩訶衍。摩訶是大義。衍是乘義。若",
    "X78n1553_009:0462a11": "守住自己知覺。又成自然外道。不用守。如今鑑覺。不",
    "X78n1553_009:0462a12": "用別求佛。若更別求。又屬因緣外道。[0462a12] 此土初祖云。心",
    "X78n1553_009:0462a13": "有所是。必有所非。若貴一物。則被一物惑。若重一物。",
    "X78n1553_009:0462a14": "則被一物惑。信被信惑。不信又成謗。莫貴莫不貴。莫",
    "X78n1553_009:0462a15": "信莫不信。佛亦不是無為。雖不是無為。又不是冥寞。",
    "X78n1553_009:0462a16": "猶如&#x8657;空。佛是大心眾生。鑑覺多。鑑覺雖多。他鑑覺",
    "X78n1553_009:0462a17": "清淨。貪瞋鬼捉他不著。佛是纏外人。無纖毫愛取。亦",
    "X78n1553_009:0462a18": "無無愛取知解。是名具足六度萬行。若要莊嚴具。種",
    "X78n1553_009:0462a19": "種皆有。如不要。他不用亦不失。他使得因果福智自",
    "X78n1553_009:0462a20": "由。是修行。非是執勞負重。喚作修行。&#x5374;不與麼。[0462a20] 三身",
    "X78n1553_009:0462a21": "一體。三身。一者法身實相佛。法身佛不明不暗。明暗",
    "X78n1553_009:0462a22": "屬幻化。實相由對&#x8657;得名。本無一切名目。如云佛身",
    "X78n1553_009:0462a23": "無為。不墮諸數。成佛獻蓋等。是升合擔語。要從濁辨",
    "X78n1553_009:0462a24": "清得名。故云實相法身佛。是名清淨法身。毗盧遮那",
    "X78n1553_009:0462b01": "佛。亦名&#x8657;空法身佛。亦名大圓鏡智。亦名第八識。亦",
    "X78n1553_009:0462b02": "名性宗。亦名空宗。亦名佛居不淨不穢土。亦名在窟",
    "X78n1553_009:0462b03": "師子。亦名金剛後得智。亦名無垢檀。亦名第一義空。",
    "X78n1553_009:0462b04": "亦名玄旨。三祖云。不識玄旨。徒勞念靜。[0462b04] 二報身佛。菩",
    "X78n1553_009:0462b05": "提樹下佛。亦名幻化佛。亦名相好佛。亦名應身佛。是",
    "X78n1553_009:0462b06": "名圓滿報身盧舍那佛。亦名平等性智。亦名第七識。",
    "X78n1553_009:0462b07": "亦名酬因答果佛。同五十二禪那數。同阿羅漢．辟支",
    "X78n1553_009:0462b08": "佛。同一切菩薩等。同受生滅等苦。不同眾生繫業等",
    "X78n1553_009:0462b09": "苦。[0462b09] 三化身佛。秖如今於一切有無諸法都無貪染。亦",
    "X78n1553_009:0462b10": "無無染。離四句外。所有言說辨才名化身佛。是名千",
    "X78n1553_009:0462b11": "百億化身釋迦牟尼佛。亦名大神變。亦名遊戲神通。",
    "X78n1553_009:0462b12": "亦名妙觀察智。亦名第六識。供養者。淨三業。前際無",
    "X78n1553_009:0462b13": "煩惱可斷。中際無自性可守。後際無佛可成。是三際",
    "X78n1553_009:0462b14": "斷。是三業清淨。是三輪空。是三檀空。[0462b14] 云何比丘給侍",
    "X78n1553_009:0462b15": "於佛。所謂不漏六根者。亦名莊嚴。空無諸漏林樹莊",
    "X78n1553_009:0462b16": "嚴。空無諸染花果莊嚴。空無佛眼約修行人法眼辨",
    "X78n1553_009:0462b17": "清濁。亦不作辨清濁知解。是名乃至無眼。寶積經云。",
    "X78n1553_009:0462b18": "法身不可以見聞覺知求。非肉眼所見。以無色故。非",
    "X78n1553_009:0462b19": "天眼所見。以無妄故。非慧眼所見。以離相故。非法眼",
    "X78n1553_009:0462b20": "所見。以離諸行故。非佛眼所見。以離諸識故。若不作",
    "X78n1553_009:0462b21": "如是見。是名佛見。同色非形色。名真色。同空非太&#x8657;。",
    "X78n1553_009:0462b22": "名真空。色空亦是藥病相治語。法界觀云。不可言即",
    "X78n1553_009:0462b23": "色不即色。亦不可言即空不即空。[0462b23] 眼．耳．鼻．舌．身．意。不",
    "X78n1553_009:0462b24": "納一切有無諸法。名轉入第七地。七地菩薩不退。七",
    "X78n1553_009:0462c01": "地向上三地菩薩。心地明白易染。說火即燒。從色界",
    "X78n1553_009:0462c02": "向上。布施是病。慳貪是藥。從色界向下。慳貪是病。布",
    "X78n1553_009:0462c03": "施是藥。有作戒者。割斷世間法。但不身手作無過。無",
    "X78n1553_009:0462c04": "作戒。亦云無表戒。亦云無漏戒。但有舉心動念。盡名",
    "X78n1553_009:0462c05": "破戒。秖如今但不被一切有無諸境惑亂。亦不依住",
    "X78n1553_009:0462c06": "不惑亂。亦無不依住知解。是名&#x5FA7;學。是名勤護念。是",
    "X78n1553_009:0462c07": "名廣流布。未悟未解時名母。悟了名子。亦無無悟解",
    "X78n1553_009:0462c08": "知解。是名母子俱喪。無善纏。無惡纏。無佛纏。無眾生",
    "X78n1553_009:0462c09": "纏。量數亦然。乃至都無一切量數纏。故云。佛是出纏",
    "X78n1553_009:0462c10": "過量人。[0462c10] 貪愛知解義句。如母愛子。唯多與兒酥喫。消",
    "X78n1553_009:0462c11": "與不消。都總不知。此語喻十地受人天尊貴煩惱。生",
    "X78n1553_009:0462c12": "色界．無色界禪定福樂煩惱。不得自在神通。飛騰隱",
    "X78n1553_009:0462c13": "顯。&#x5FA7;至十方諸佛淨土。聽法之煩惱。學慈悲喜捨。因",
    "X78n1553_009:0462c14": "緣煩惱。學空．平等．中道煩惱。學三明六通．四無礙煩",
    "X78n1553_009:0462c15": "惱。學大乘心。發四弘誓願煩惱。初地．二地．三地．四地。",
    "X78n1553_009:0462c16": "明解煩惱。五地．六地．七地。諸知見煩惱。八地．九地．十",
    "X78n1553_009:0462c17": "地菩薩。雙照二諦煩惱。乃至學佛果。百萬阿僧祇諸",
    "X78n1553_009:0462c18": "行煩惱。唯貪義句知解。不知&#x5374;是繫縛煩。故云見河",
    "X78n1553_009:0462c19": "能漂香象。[0462c19] 問。見否 答曰。見 又問。見後如何",
    "X78n1553_009:0462c20": " 答曰。見無二。既云見無二。不以見見於見。若見更見。",
    "X78n1553_009:0462c21": "為前見是。為後見是。如云見見之時。見非是見。見猶",
    "X78n1553_009:0462c22": "離見。見不能及。所以不行見法。不行聞法。不行覺法。",
    "X78n1553_009:0462c23": "諸佛疾與授記。[0462c23] 難曰。見既不是授記之言。復何用",
    "X78n1553_009:0462c24": "記 師云。先悟宗人。不被一切有無諸法相拘。如浣",
    "X78n1553_009:0463a01": "垢衣。故云離相名佛。&#x8657;實盡不存。中旨獨玄。玄達一",
    "X78n1553_009:0463a02": "路同道。後進契其階。故云授記耳。無明為父。貪愛為",
    "X78n1553_009:0463a03": "母。自己是病。還醫自己是藥。自己是刀。還殺自己無",
    "X78n1553_009:0463a04": "明貪愛父母。故云。殺父害母。一語類破一切法。喫非",
    "X78n1553_009:0463a05": "時食者。亦復如何。秖如今但是一切有無等法。盡是",
    "X78n1553_009:0463a06": "喫非時食也。亦名惡食。是穢食置於寶器。是破戒。是",
    "X78n1553_009:0463a07": "妄語。是雜食。佛是無求人。如今貪求一切有無諸法。",
    "X78n1553_009:0463a08": "但是所有所作皆背也。&#x5374;是謗佛。但有貪染。盡名授",
    "X78n1553_009:0463a09": "手。秖如今但不貪染。亦不依住不貪染。亦無不依住",
    "X78n1553_009:0463a10": "知解。是名般若火。是燒手指。是不惜軀命。是節節支",
    "X78n1553_009:0463a11": "解。是出世間。是掌世界於他方。[0463a11] 秖如今若於十二分",
    "X78n1553_009:0463a12": "教及一切有無諸法。於藏腑中。有纖毫停留。是不出",
    "X78n1553_009:0463a13": "網。但有所求所得。但有生心動念。盡名野干。秖如今",
    "X78n1553_009:0463a14": "於藏腑中都無所求。都無所得。此人是大施主。是師",
    "X78n1553_009:0463a15": "子吼。亦不依住無所得。亦無不依住知解。是名六絕",
    "X78n1553_009:0463a16": "師子。人我不生。諸惡不起。是納須彌於芥子中。不起",
    "X78n1553_009:0463a17": "一切貪瞋八風等。是悉能吸四大海水入口中。不受",
    "X78n1553_009:0463a18": "一切&#x8657;妄語言。是不入耳中。不令身起一切惡於人。",
    "X78n1553_009:0463a19": "是納一切火於腹中。[0463a19] 秖如今於一一境不惑不亂。不",
    "X78n1553_009:0463a20": "瞋不喜。於自己六根門頭。刮削併當。得淨潔。是無事",
    "X78n1553_009:0463a21": "人。勝一切知解。頭陀精進。是名天眼。亦名了照為眼。",
    "X78n1553_009:0463a22": "是名法界性。是作車載因果。佛出世度眾生。則得前",
    "X78n1553_009:0463a23": "念不生。後念莫續。前念業謝。名度眾生。前念若瞋。即",
    "X78n1553_009:0463a24": "將喜藥治之。即名為有佛度眾生。但是一切言教。秖",
    "X78n1553_009:0463b01": "是治病。為病不同。藥亦不同。所以有時說有佛。有時",
    "X78n1553_009:0463b02": "說無佛。實語治病。病若得瘥。箇箇是實語治。病若不",
    "X78n1553_009:0463b03": "瘥。箇箇是&#x8657;妄語。實語是&#x8657;妄語。生見故。&#x8657;妄是實",
    "X78n1553_009:0463b04": "語。斷眾生顛倒故。為病是&#x8657;妄。秖有&#x8657;妄藥相治。[0463b04] 佛",
    "X78n1553_009:0463b05": "出世度眾生。是九部教語。是不了義教語。瞋及喜。病",
    "X78n1553_009:0463b06": "及藥。總是自己。更無兩人。何處有佛出世。何處有眾",
    "X78n1553_009:0463b07": "生可度。如經云。實無眾生得滅度者。亦云。不愛佛菩",
    "X78n1553_009:0463b08": "提。不貪染有無諸法。名為度他。亦不守住自己。名為",
    "X78n1553_009:0463b09": "自度。為病不同。藥亦不同。處方不同。不得一向。固執",
    "X78n1553_009:0463b10": "依佛依菩提等法。盡是依方。故云至於智者。不得一",
    "X78n1553_009:0463b11": "向。[0463b11] 教中所辨。喻如黃葉。亦如空拳誑小兒。若人不知",
    "X78n1553_009:0463b12": "此理。名同無明。云行般若菩薩。不得取我語。及依教",
    "X78n1553_009:0463b13": "&#x52D1;。瞋如石頭。愛如河水。秖如今但無瞋無愛。是透山",
    "X78n1553_009:0463b14": "河石壁。直為治聾俗病。多聞辯說治眼病。從人至佛",
    "X78n1553_009:0463b15": "是得。從人至地獄是失。是非亦然。三祖云。得失是非。",
    "X78n1553_009:0463b16": "一時放&#x5374;。[0463b16] 不執住一切有無諸法。是名不住有緣。亦",
    "X78n1553_009:0463b17": "不依住不依住。是名不住空忍。執自己是佛。自己是",
    "X78n1553_009:0463b18": "禪道解者。名內見。執因緣修證而成者。名外見。誌公",
    "X78n1553_009:0463b19": "云。內見．外見俱錯。眼耳鼻舌各各不貪染一切有無",
    "X78n1553_009:0463b20": "諸法。是名受持四句偈。亦名四果。六入無&#x8FF9;。亦名六",
    "X78n1553_009:0463b21": "通。秖如今但不被一切有無諸法礙。亦無不依住知",
    "X78n1553_009:0463b22": "解。是名神通。不守此神通。是名無神通。如云無神通",
    "X78n1553_009:0463b23": "菩薩足跡不可尋。是佛向上人最不可思議。人是自",
    "X78n1553_009:0463b24": "己。天是智照。讚即喜。喜者屬境。境是天。讚是人。人天",
    "X78n1553_009:0463c01": "交接。兩得相見。亦云淨智為天。正智為人。[0463c01] 本不是佛。",
    "X78n1553_009:0463c02": "向渠說是佛。名體結。秖如今但莫作佛知解。亦無無",
    "X78n1553_009:0463c03": "不依住知解。是名滅結。亦名真如。亦名體如。求佛求",
    "X78n1553_009:0463c04": "菩提。名現身意。秖如今但有一切求心。盡名現身意。",
    "X78n1553_009:0463c05": "如云。求菩提。雖是勝求。重增塵累。求佛是佛眾。求一",
    "X78n1553_009:0463c06": "切有無諸法是眾生眾。秖如今鑑覺。但不依住一切",
    "X78n1553_009:0463c07": "有無諸法。是不入眾數。秖如今於一一聲．香．味．觸．法",
    "X78n1553_009:0463c08": "等不愛。於一一境不貪。但無十句濁心。是了因成佛。",
    "X78n1553_009:0463c09": "學文句覓解者。名緣因成佛。見佛知佛。則得說佛。有",
    "X78n1553_009:0463c10": "知有見。&#x5374;是謗佛。若云佛知．佛見．佛聞．佛說即得。見",
    "X78n1553_009:0463c11": "火即得。火見即不得。如刀割物即得。物割刀即不得。",
    "X78n1553_009:0463c12": "知佛人．見佛人．聞佛人．說佛人。如恒河沙。是佛知。是",
    "X78n1553_009:0463c13": "佛見。是佛聞。是佛說。萬中無一。秖為自無眼。依他作",
    "X78n1553_009:0463c14": "眼。教中喚作比量智。秖如今貪佛知解。亦是比量智。",
    "X78n1553_009:0463c15": "[0463c15] 世間譬喻是順喻。不了義教．了義教。是順喻．是逆喻。",
    "X78n1553_009:0463c16": "捨頭目髓腦是逆喻。如今不愛佛菩提等法是逆喻。",
    "X78n1553_009:0463c17": "難捨喻於頭目髓腦。如照著一切有無境法名頭。被",
    "X78n1553_009:0463c18": "一切有無境法相撓著名手。都未照前境時名髓腦。",
    "X78n1553_009:0463c19": "聖地習凡因。佛入眾生中。同類誘引化導。同渠餓鬼",
    "X78n1553_009:0463c20": "肢節火然。與渠說般若波羅蜜。令渠發心。若一向在",
    "X78n1553_009:0463c21": "聖地。憑何得至彼共渠語。[0463c21] 佛入諸類。與眾生作船筏。",
    "X78n1553_009:0463c22": "同渠受苦。無限勞極。佛入苦處亦同眾生受苦。佛秖",
    "X78n1553_009:0463c23": "是去住自由。不同眾生。佛不是&#x8657;空。受苦何得不苦。",
    "X78n1553_009:0463c24": "若說不苦。此語違負。等閑莫說。錯說佛神通自在不",
    "X78n1553_009:0464a01": "自在。具&#x6159;愧人。不敢說佛是有為是無為。不敢說佛",
    "X78n1553_009:0464a02": "自由不自由。除讚藥方外。不欲得露現兩頭醜陋。[0464a02] 教",
    "X78n1553_009:0464a03": "云。若人安佛菩提。置有所是邊。其人得大罪。亦云。如",
    "X78n1553_009:0464a04": "不識佛人前。向渠與麼說無過。如無漏牛乳。能治有",
    "X78n1553_009:0464a05": "漏病。其牛者。不在高原。不居下隰。此牛乳堪作藥。高",
    "X78n1553_009:0464a06": "原喻於佛。下隰喻於眾生。如云。如來實智法身。又無",
    "X78n1553_009:0464a07": "此病。辨才無礙。昇騰自在。不生不滅。是名生老病死。",
    "X78n1553_009:0464a08": "疼痛[病-丙+習][病-丙+習]。是暗喫菌羹。患痢疾而終。是暗為藏明頭",
    "X78n1553_009:0464a09": "&#x8FF9;。明暗都遣。莫取無取。亦無無取。他不明不暗。王宮",
    "X78n1553_009:0464a10": "生。納耶輸陀羅。八相成道。聲聞外道。妄想所計。如云",
    "X78n1553_009:0464a11": "非雜食身。純陀云。我知如來決定不受不食。[0464a11] 第一須",
    "X78n1553_009:0464a12": "具兩隻眼。照破兩頭事。莫秖帶一雙眼向一邊行。即",
    "X78n1553_009:0464a13": "有那箇邊到。功德天．黑暗女相隨。有智主人。二俱不",
    "X78n1553_009:0464a14": "受。秖如今心如&#x8657;空相似。學始有所成。西國高祖云。",
    "X78n1553_009:0464a15": "雲山喻大涅槃。此土初祖云。心心如木石。三祖云。兀",
    "X78n1553_009:0464a16": "爾忘緣。曹溪云。善惡都莫思量。先師云。如迷人不辨",
    "X78n1553_009:0464a17": "方所。肇公云。閉智塞&#x8066;。獨覺冥冥者矣。文殊云。心同",
    "X78n1553_009:0464a18": "&#x8657;空故。敬禮無所觀。甚深修多羅。不聞不受持。秖如",
    "X78n1553_009:0464a19": "今但是一切有無諸法都不見不聞。六根杜塞。若能",
    "X78n1553_009:0464a20": "與麼學。與麼持經。始有修行分。[0464a20] 者箇語逆耳苦口。可",
    "X78n1553_009:0464a21": "中與麼作得。至第二第三生。能向無佛處坐大道場。",
    "X78n1553_009:0464a22": "示現成等正覺。變惡為善。變善為惡。使惡法教化十",
    "X78n1553_009:0464a23": "地菩薩。使善法教化地獄餓鬼。能向明處解明縛。能",
    "X78n1553_009:0464a24": "向暗處解暗縛。撮金成土。撮土成金。百般作得。變弄",
    "X78n1553_009:0464b01": "自由。於恒沙世界外有求救者。婆伽婆即披三十二",
    "X78n1553_009:0464b02": "相。見其人前。同渠語音。與渠說法。隨機感化。[0464b02] 應物殊",
    "X78n1553_009:0464b03": "形。變現諸趣。離我我所。猶屬彼邊事。猶是小用。亦是",
    "X78n1553_009:0464b04": "佛事門中收。大用者。大身隱於無形。大音匿於希聲。",
    "X78n1553_009:0464b05": "如木中之火。如鍾鼓之聲。因緣未具時。不可言其有",
    "X78n1553_009:0464b06": "無。傍報生天。棄之如涕唾。菩薩六度萬行。如乘死屍",
    "X78n1553_009:0464b07": "過岸。如在牢獄。廁孔得出。佛披三十二相。喚作垢膩",
    "X78n1553_009:0464b08": "之衣。亦云。若說佛一向不受五陰。無有是處。佛不是",
    "X78n1553_009:0464b09": "&#x8657;空。何得一向不受。佛秖是去住自由。不同眾生。從",
    "X78n1553_009:0464b10": "一天界至一天界。從一佛剎至一佛剎。諸佛常法。[0464b10] 又",
    "X78n1553_009:0464b11": "云。若據三乘教。受他信施供養。他在地獄中。菩薩行",
    "X78n1553_009:0464b12": "慈悲。同類化導報恩。不可常在涅槃。[0464b12] 又云。如火見火。",
    "X78n1553_009:0464b13": "但莫手觸。火不燒人。秖如今但無十句濁心。貪心．愛",
    "X78n1553_009:0464b14": "心．染心．瞋心．執心．住心．依心．著心．取心．戀心。但是一",
    "X78n1553_009:0464b15": "句各有三句。箇箇透過三句外。但是一切照用。任聽",
    "X78n1553_009:0464b16": "縱橫。但是一切舉動施為。語默啼笑。盡是佛慧。"
}