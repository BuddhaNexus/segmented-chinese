{
    "T10n0293_028:0788a23": "大方廣佛華嚴經卷第二十八",
    "T10n0293_028:0788a25": "罽賓國三藏般若奉 詔譯",
    "T10n0293_028:0788a26": "入不思議解脫境界普賢行願品",
    "T10n0293_028:0788a27": "[0788a27] 爾時，善財白瞿波言：「聖者！得此解脫，其已久",
    "T10n0293_028:0788a28": "如？」[0788a28] 瞿波告言：「善男子！我於往世過百佛剎極",
    "T10n0293_028:0788a29": "微塵數劫，有劫名最勝行，世界名勝無畏。彼",
    "T10n0293_028:0788b01": "世界中有四天下，名常具眾樂閻浮提；中有",
    "T10n0293_028:0788b02": "一王都，名大樹妙高吉祥，於八十四千億王",
    "T10n0293_028:0788b03": "都之中最為上首。時，此王都復有八十四千",
    "T10n0293_028:0788b04": "億城而為眷屬，其諸城邑，一一嚴飾悉皆清",
    "T10n0293_028:0788b05": "淨；毘&#x7460;璃寶以為其地，七重寶牆周匝圍遶，",
    "T10n0293_028:0788b06": "一一皆以雜色影像光明寶網以覆其上；其",
    "T10n0293_028:0788b07": "諸寶牆一一皆以寶塹圍遶，金沙布底，香",
    "T10n0293_028:0788b08": "水盈滿，優&#x9262;羅華、&#x9262;頭摩華、拘物頭華、芬",
    "T10n0293_028:0788b09": "陀利華彌布水上；此一一河，皆有自然眾寶",
    "T10n0293_028:0788b10": "欄楯及諸寶網莊嚴其岸；一一河間復有",
    "T10n0293_028:0788b11": "寶多羅樹，七重圍遶；復有自然寶莊嚴樹，垂",
    "T10n0293_028:0788b12": "諸瓔珞、衣服、鬘帶、真金寶網彌覆其上。其諸",
    "T10n0293_028:0788b13": "城邑往來之處，所有道路左右八步，皆以種",
    "T10n0293_028:0788b14": "種上妙雜寶間錯莊嚴，發耀舒光，輝映一切；",
    "T10n0293_028:0788b15": "又有無量持明&#x546A;仙，嚴潔其身，如自在天經",
    "T10n0293_028:0788b16": "行遊履，保護眾生；又彼城邑，一一各有無量",
    "T10n0293_028:0788b17": "園苑遊戲之處，華果樹林無不備足，雜類",
    "T10n0293_028:0788b18": "眾鳥哀鳴和雅，遊集其中，歡樂無畏；常有無",
    "T10n0293_028:0788b19": "量清淨微妙可愛男女止住其中，身出妙香",
    "T10n0293_028:0788b20": "普熏一切；諸天晝夜常雨妙華，色類百千，繽",
    "T10n0293_028:0788b21": "紛亂墜。彼諸城邑一一皆有百千地神而為",
    "T10n0293_028:0788b22": "守護；其諸城邑內外所有眾寶樹林，瓔珞鬘",
    "T10n0293_028:0788b23": "帶及寶鈴網諸莊嚴具，微風吹動，演出種",
    "T10n0293_028:0788b24": "種妙法音聲；聞皆喜悅，煩惱銷除，身意清涼，",
    "T10n0293_028:0788b25": "法喜充滿，於阿耨多羅三藐三菩提得不退",
    "T10n0293_028:0788b26": "轉，具足普賢常所稱讚妙行功德。[0788b26] 「彼時，有王",
    "T10n0293_028:0788b27": "名為財主，常以正法化周率土，妃嬪采",
    "T10n0293_028:0788b28": "女八萬四千，輔相大臣其數五百；五百王子",
    "T10n0293_028:0788b29": "色力具足，形相端嚴，勇猛無畏，能伏怨敵。王",
    "T10n0293_028:0788c01": "有夫人名蓮華吉祥藏，威德殊勝，顏貌第一；",
    "T10n0293_028:0788c02": "所生太子名威德主，端正奇特，人所樂見，具",
    "T10n0293_028:0788c03": "足圓滿三十二相。所謂：足下平滿，猶如奩底；",
    "T10n0293_028:0788c04": "千輻輪相，圓滿備足；手足柔軟，如兜羅綿；其",
    "T10n0293_028:0788c05": "指纖長，網縵成就；足跟齊圓，足趺豐起；一",
    "T10n0293_028:0788c06": "一相稱，光潔妙好；雙&#x8168;傭圓，如仙鹿王；垂臂",
    "T10n0293_028:0788c07": "過膝，猶如象鼻；馬王陰藏，&#x5CEF;勢隱密；一一毛",
    "T10n0293_028:0788c08": "孔各生一毛；紺髮右旋，螺文不亂；身皮金",
    "T10n0293_028:0788c09": "色，細薄潤滑，一切塵垢所不能著；手足肩",
    "T10n0293_028:0788c10": "項，七處平滿；臂膊傭圓，脊骨不現，周圓相",
    "T10n0293_028:0788c11": "稱，如尼拘陀樹；頤頷胸臆，猶如師子；頸如紺",
    "T10n0293_028:0788c12": "蒲，三約成就；常光四照，面各一尋；四十牙齒，",
    "T10n0293_028:0788c13": "鮮白齊密；舌相紅赤，長廣覆面；梵音清美，",
    "T10n0293_028:0788c14": "人所樂聞；目睫青潤，齊整不亂；目上下瞬，猶",
    "T10n0293_028:0788c15": "如牛王，青白分明；面部圓滿，猶如淨月；眉",
    "T10n0293_028:0788c16": "相纖曲，如帝釋弓；白毫皎潔，文相右旋；頂有",
    "T10n0293_028:0788c17": "肉髻，猶如天蓋。如是眾相，莊嚴其身。[0788c17] 「善男",
    "T10n0293_028:0788c18": "子！太子有時受父王教，與二十千妓侍采女",
    "T10n0293_028:0788c19": "并諸眷屬，前後圍遶從宮城出，詣光明雲&#x5CEF;",
    "T10n0293_028:0788c20": "大香芽園，遊觀嬉戲。是時，太子乘閻浮檀",
    "T10n0293_028:0788c21": "上妙寶車，其車嚴飾世無倫匹；大焰金剛",
    "T10n0293_028:0788c22": "以為其輪，天妙金剛以為其轂，香摩尼寶以",
    "T10n0293_028:0788c23": "為其箱，上妙栴檀間廁嚴飾，眾寶華網彌覆",
    "T10n0293_028:0788c24": "其上，大莊嚴藏寶摩尼王為師子座。五百采",
    "T10n0293_028:0788c25": "女各執寶繩牽馭而行，不遲不速，進止合度。",
    "T10n0293_028:0788c26": "寶馬千匹，駕以金車，前後導從；白&#x7460;璃摩尼",
    "T10n0293_028:0788c27": "寶王以為其蓋，放不思議一切希有雜色光",
    "T10n0293_028:0788c28": "明摩尼寶王而為莊校，一切影像紺&#x7460;璃王",
    "T10n0293_028:0788c29": "摩尼妙寶而作其竿，使人執持隨覆其上。百",
    "T10n0293_028:0789a01": "千萬人持諸寶蓋，百千萬人持諸寶幢，百千",
    "T10n0293_028:0789a02": "萬人持諸寶幡，百千萬人奏諸音樂，百千萬",
    "T10n0293_028:0789a03": "人散諸寶華，百千萬人持諸香爐，燒眾名香，",
    "T10n0293_028:0789a04": "前後圍遶而為翊從。其路寬平，八衢齊列；界",
    "T10n0293_028:0789a05": "以雜寶，布以金沙，種種寶華而散其上。雜寶",
    "T10n0293_028:0789a06": "行樹及寶欄楯，於八衢間次第行列；覆以種",
    "T10n0293_028:0789a07": "種妙寶鈴網及諸繒綵，懸布樹間，以為嚴",
    "T10n0293_028:0789a08": "飾。於其路側，處處建立義堂、福舍，眾寶樓閣",
    "T10n0293_028:0789a09": "及諸倉庫，遞相連接，延袤遠近，珍寶財物",
    "T10n0293_028:0789a10": "悉皆充滿；或於其中積諸珍寶、瓔珞嚴具，或",
    "T10n0293_028:0789a11": "積繒綵上妙衣服，或辦甘美上味飲食，或貯",
    "T10n0293_028:0789a12": "香華身諸資具，或畜象馬雜寶車乘，或復安",
    "T10n0293_028:0789a13": "置端正女人及諸僮僕，善閑一切世儀禮則，",
    "T10n0293_028:0789a14": "一切藝能無不成就。隨諸眾生有來求[宋-木+索]，悉",
    "T10n0293_028:0789a15": "皆施與，靡不令其意願充滿。[0789a15] 「爾時，大樹妙高",
    "T10n0293_028:0789a16": "吉祥王都之中，有一母人，名為善現，有一童",
    "T10n0293_028:0789a17": "女，名具足豔吉祥，顏容端正，色相嚴潔；洪纖",
    "T10n0293_028:0789a18": "得所，修短合度；眾相圓備，目髮紺青；言同梵",
    "T10n0293_028:0789a19": "音，清徹美妙；智慧聰明，人所尊重；善達技",
    "T10n0293_028:0789a20": "能，精通辯論；恭勤匪懈，質直柔和；少欲寡",
    "T10n0293_028:0789a21": "思，慈愍不害；具足慚愧，無諂無憍；志量弘",
    "T10n0293_028:0789a22": "深，人無與等。及與其母乘妙寶車，將諸眷",
    "T10n0293_028:0789a23": "屬無量采女前後圍遶，先於太子從王都出，",
    "T10n0293_028:0789a24": "歌詠嬉戲，隨路而行；見其太子奏諸妓樂，",
    "T10n0293_028:0789a25": "言辭諷詠，心生愛染，而白母言：『善哉！慈母，我",
    "T10n0293_028:0789a26": "心願得敬事此人，若不遂情，自當殞滅。』[0789a26] 「時，母",
    "T10n0293_028:0789a27": "善現告其女言：『汝今不應生如是念，何以故？",
    "T10n0293_028:0789a28": "今此仁者是王太子，具足圓滿轉輪王相，不",
    "T10n0293_028:0789a29": "久當紹轉輪王位，時有女寶自然出現，飛行",
    "T10n0293_028:0789b01": "乘空，有大威德。我今與汝，種族卑賤，非其匹",
    "T10n0293_028:0789b02": "偶，此甚難得，勿生是意。』[0789b02] 「是時，童女其心決",
    "T10n0293_028:0789b03": "定，堅固不捨。時，香芽雲&#x5CEF;園苑之側，有一",
    "T10n0293_028:0789b04": "道場，名法雲光明；時有如來名勝日身，於此",
    "T10n0293_028:0789b05": "道場成等正覺已經七日。是時，童女遊觀疲",
    "T10n0293_028:0789b06": "極，暫時假寐；時彼如來即於夢中為現神",
    "T10n0293_028:0789b07": "變。從夢覺已，時有宿世守護菩薩親友使天，",
    "T10n0293_028:0789b08": "於虛空中而告之言：『童女！汝向所夢是勝日",
    "T10n0293_028:0789b09": "身如來，於香芽雲&#x5CEF;園苑之側，法雲光明菩",
    "T10n0293_028:0789b10": "提場中成等正覺始經七日，諸菩薩眾前後",
    "T10n0293_028:0789b11": "圍遶，及諸天、龍、夜叉、乾闥婆、阿脩羅、迦樓",
    "T10n0293_028:0789b12": "羅、緊那羅、摩&#x777A;羅伽、梵世諸王、淨居天等，并",
    "T10n0293_028:0789b13": "諸一切主河、主海、主地、主水、主風、主火、主山、",
    "T10n0293_028:0789b14": "主城、主園、主藥、主林、主稼、主方、主空、主晝、主",
    "T10n0293_028:0789b15": "夜、身眾、足行、道場神等，男女眷屬，為欲見佛",
    "T10n0293_028:0789b16": "聽聞法故，皆悉來集；汝今亦應親近禮敬。』[0789b16] 「時，",
    "T10n0293_028:0789b17": "具足豔吉祥童女以於夢中&#x89A9;佛神變，得佛",
    "T10n0293_028:0789b18": "功德所加持故，其心無畏，安隱快樂，以其宿",
    "T10n0293_028:0789b19": "心景慕太子，即於其前而說偈言：",
    "T10n0293_028:0789b20": "「『我身端正無等倫，  智慧色相皆圓滿，",
    "T10n0293_028:0789b21": "  言辭禮則咸通達，  功德名聞遍十方。",
    "T10n0293_028:0789b22": "  世間無量諸眾生，  見我身者皆貪著，",
    "T10n0293_028:0789b23": "  我於彼眾恒清淨，  曾不生於染愛心。",
    "T10n0293_028:0789b24": "  我心一切無憎愛，  亦離愚癡瞋恨心，",
    "T10n0293_028:0789b25": "  但以清淨大慈悲，  究竟饒益諸含識。",
    "T10n0293_028:0789b26": "  我於今時見太子，  最勝功德相莊嚴，",
    "T10n0293_028:0789b27": "  其心大喜充遍身，  諸根悅樂思親近。",
    "T10n0293_028:0789b28": "  色如淨妙光明寶，  毛髮紺青而右旋，",
    "T10n0293_028:0789b29": "  鼻高修直妙端嚴，  額廣平正眉纖曲。",
    "T10n0293_028:0789c01": "  身如妙寶真金聚，  相好光明無等倫，",
    "T10n0293_028:0789c02": "  妙眼長廣若青蓮，  齒白齊密踰珂雪。",
    "T10n0293_028:0789c03": "  月面圓明師子頰，  口方脣赤色如丹，",
    "T10n0293_028:0789c04": "  所發曾無非法言，  願最勝尊哀納我。",
    "T10n0293_028:0789c05": "  舌相長廣能柔軟，  色若赤銅眾寶光，",
    "T10n0293_028:0789c06": "  聲如梵響緊那羅，  眾生聞者咸欣悅。",
    "T10n0293_028:0789c07": "  發言現笑辭清妙，  威光蔽眾德難量，",
    "T10n0293_028:0789c08": "  喜顏美貌自莊嚴，  能令見者無厭足。",
    "T10n0293_028:0789c09": "  心無垢染身清淨，  三十二相所莊嚴，",
    "T10n0293_028:0789c10": "  必於此界作輪王，  唯願慈悲垂納受。』",
    "T10n0293_028:0789c11": "[0789c11] 「爾時，威德主太子為於世間顯示女人多諸",
    "T10n0293_028:0789c12": "過患，障諸世間、出世間樂，乃至能障無上菩",
    "T10n0293_028:0789c13": "提；於眾會中，即為童女而說偈言：",
    "T10n0293_028:0789c14": "「『世間妄計諸宗族，  愛敬適悅唯女人，",
    "T10n0293_028:0789c15": "  一切最勝無比倫，  能成住止諸善伴。",
    "T10n0293_028:0789c16": "  女為第一人中寶，  亦作天人解脫因，",
    "T10n0293_028:0789c17": "  紹續勝種功德身，  世智說言女為勝。",
    "T10n0293_028:0789c18": "  一切熱惱燒心苦，  種種煩冤所逼身，",
    "T10n0293_028:0789c19": "  妻慰令使得清涼，  譬如毒暑逢甘雨。",
    "T10n0293_028:0789c20": "  凡夫心沒諸憂惱，  猶遭重病之所纏，",
    "T10n0293_028:0789c21": "  因妻佞媚所歡娛，  妄謂除憂最勝藥。",
    "T10n0293_028:0789c22": "  邪見眾生興是念，  女人能為世界因，",
    "T10n0293_028:0789c23": "  生成長育福莊嚴，  天地變化無能勝。",
    "T10n0293_028:0789c24": "  勤勞世業唯由女，  勸夫普作諸善事，",
    "T10n0293_028:0789c25": "  能令男子隨意轉，  此女無染別人心。",
    "T10n0293_028:0789c26": "  智人所說諸煩惱，  一切過業由女生，",
    "T10n0293_028:0789c27": "  況取卑族以為妻，  世間極惡無過此。",
    "T10n0293_028:0789c28": "  女人弊執為其性，  如地堅住匪能移，",
    "T10n0293_028:0789c29": "  但隨富樂榮貴遷，  貧賤衰羸咸棄捨。",
    "T10n0293_028:0790a01": "  五通仙人大威德，  退失神通因女人，",
    "T10n0293_028:0790a02": "  隨意自在騎項行，  王女能令寂靜轉。",
    "T10n0293_028:0790a03": "  琰魔死王及猛風，  亦如地下沃焦海，",
    "T10n0293_028:0790a04": "  炎火黑蛇刀毒藥，  女人為害過於此。",
    "T10n0293_028:0790a05": "  敬心給足諸財寶，  質直承事意無違，",
    "T10n0293_028:0790a06": "  智慧方便或剛柔，  無有能知女心者。",
    "T10n0293_028:0790a07": "  見人&#x55C1;笑皆過彼，  種種幻惑誘其心，",
    "T10n0293_028:0790a08": "  貌恭矯媚於男夫，  心藏很戾無知者。",
    "T10n0293_028:0790a09": "  極虛誑語示真實，  極真實言皆虛妄，",
    "T10n0293_028:0790a10": "  恒如毒獸害眾生，  咄哉丈夫寧共處。",
    "T10n0293_028:0790a11": "  長時敬事益憍慢，  暫遇違緣惡轉增，",
    "T10n0293_028:0790a12": "  若出若處一切時，  陵突於夫無愧恥。",
    "T10n0293_028:0790a13": "  如火焚薪恒不足，  如海吞流無滿時，",
    "T10n0293_028:0790a14": "  琰魔不厭殺眾生，  女人欲男心亦爾。",
    "T10n0293_028:0790a15": "  女人不觀於種族，  老少貴賤與妍媸，",
    "T10n0293_028:0790a16": "  一切男子悉馳求，  無厭恣欲情如是。",
    "T10n0293_028:0790a17": "  女人志欲無厭足，  曾無少分繫夫心，",
    "T10n0293_028:0790a18": "  猶如野牛自在行，  恒思漸食於新草。",
    "T10n0293_028:0790a19": "  少年盛色心流轉，  富貴從夫繫屬人，",
    "T10n0293_028:0790a20": "  豐盈玉饌瓔珞衣，  常願貧窮隨自意。",
    "T10n0293_028:0790a21": "  種種供事咸充足，  塗香沐浴妙莊嚴，",
    "T10n0293_028:0790a22": "  未嘗慚愧丈夫恩，  縱意邪思心不絕。",
    "T10n0293_028:0790a23": "  或染欲語憐愍語，  舌上猶如甘露生，",
    "T10n0293_028:0790a24": "  心中猛惡興毒害，  是故女言難定信。",
    "T10n0293_028:0790a25": "  女人能間夫宗族，  匪令雍穆暫同居，",
    "T10n0293_028:0790a26": "  父母兄弟甚怨讎，  一切姻親皆捨離。",
    "T10n0293_028:0790a27": "  外現美容懷諂媚，  一切愆違滿腹中，",
    "T10n0293_028:0790a28": "  不應觀視一須臾，  況久甘其&#x9E81;惡語。",
    "T10n0293_028:0790a29": "  女人恒於一切處，  防諸過患及猜嫌，",
    "T10n0293_028:0790b01": "  一行有虧眾所輕，  傷風敗俗人咸棄。",
    "T10n0293_028:0790b02": "  女人童幼及中年，  乃至老時過百歲，",
    "T10n0293_028:0790b03": "  內外種族皆榮貴，  動止恒須人所防。",
    "T10n0293_028:0790b04": "  處女居家隨父母，  笄年適事又從夫，",
    "T10n0293_028:0790b05": "  夫亡從子護嫌疑，  由是常名不自在。",
    "T10n0293_028:0790b06": "  出家捨欲修寂靜，  心思女境非聖賢，",
    "T10n0293_028:0790b07": "  猶&#x6B1D;金香染垢衣，  離善常為智人笑。",
    "T10n0293_028:0790b08": "  如囚得出思還入，  如狂遇差願重生，",
    "T10n0293_028:0790b09": "  癩病已除念病時，  捨女思女過於是。",
    "T10n0293_028:0790b10": "  如澄靜水蛟龍止，  亦如金窟猛獸居，",
    "T10n0293_028:0790b11": "  雖修戒定念女人，  智者觀之亦如是。",
    "T10n0293_028:0790b12": "  智人寧吞於熱鐵，  不觀女色亂其心，",
    "T10n0293_028:0790b13": "  戒定慧品遍成怨，  寂靜資緣皆棄捨。",
    "T10n0293_028:0790b14": "  女人不觀於勝族，  吉祥富貴智名聞，",
    "T10n0293_028:0790b15": "  唯求染欲無異心，  云何慧者所親近？",
    "T10n0293_028:0790b16": "  有住諸禪及威勢，  能殺勇力與王仙，",
    "T10n0293_028:0790b17": "  或時女色染其心，  退失調伏諸功德。",
    "T10n0293_028:0790b18": "  &#x9B2A;諍象馬諸軍陣，  亡軀濟海集珍財，",
    "T10n0293_028:0790b19": "  勝族乞&#x5303;為僕&#x96B7;，  行非正法皆由女。",
    "T10n0293_028:0790b20": "  女人喜怒情難見，  染心邪計量無涯，",
    "T10n0293_028:0790b21": "  世間名稱諸智人，  無有能知女心者。",
    "T10n0293_028:0790b22": "  五通神仙及天主，  能知大海水多少，",
    "T10n0293_028:0790b23": "  終身計算莫能知，  一一女人差別意。",
    "T10n0293_028:0790b24": "  諂言悅耳甘如蜜，  心如利劍害於人，",
    "T10n0293_028:0790b25": "  亂意巧妙奪人心，  懷惡興謀肆諸毒。",
    "T10n0293_028:0790b26": "  女人妙飾或無飾，  行住坐臥悉猜嫌，",
    "T10n0293_028:0790b27": "  邪視愚智諸女人，  見畫像女亦憎惡。",
    "T10n0293_028:0790b28": "  愚童樂攀毒樹枝，  癡亂欲住毒蛇窟，",
    "T10n0293_028:0790b29": "  狂人執持於熱鐵，  親近女色過於是。",
    "T10n0293_028:0790c01": "  染著女色心昏醉，  違意忿毒害於身，",
    "T10n0293_028:0790c02": "  怖彼女人喜怒時，  智者云何親近住。",
    "T10n0293_028:0790c03": "  女人惡法滿其心，  如河深水蛟龍止，",
    "T10n0293_028:0790c04": "  不觀勇力色種族，  恣欲從心無是非。",
    "T10n0293_028:0790c05": "  女心不定如疾風，  亦如迅速浮雲電，",
    "T10n0293_028:0790c06": "  百歲供承資所欲，  曾無少念丈夫恩。",
    "T10n0293_028:0790c07": "  不敬有德輕無德，  憎貧樂富徇貪求，",
    "T10n0293_028:0790c08": "  美言敬養增慢高，  資財闕乏無心顧。",
    "T10n0293_028:0790c09": "  蚖蛇枯磧狼毒華，  共住戴持傷一世，",
    "T10n0293_028:0790c10": "  暫近女色過於彼，  永害未來功德身。",
    "T10n0293_028:0790c11": "  女人讒巧恒是非，  離間六親及朋友，",
    "T10n0293_028:0790c12": "  覆藏己過揚他失，  一切過患由女人。",
    "T10n0293_028:0790c13": "  女心不定如&#x7328;狖，  恒思少過忘多恩，",
    "T10n0293_028:0790c14": "  愚夫敬事若師尊，  如奴奉主情無足。",
    "T10n0293_028:0790c15": "  女性如河滋汎溢，  漂諸勝法壞多身，",
    "T10n0293_028:0790c16": "  如流湍激兩岸崩，  女人害善過於是。",
    "T10n0293_028:0790c17": "  女人欲網甚堅密，  顧視徐行無愧容，",
    "T10n0293_028:0790c18": "  笑語歡諍無異心，  羅諸富貴如昏醉。",
    "T10n0293_028:0790c19": "  女人染愛由妄起，  如樹無根欲盡燈，",
    "T10n0293_028:0790c20": "  色衰愛息一須臾，  所有恩情咸滅盡。",
    "T10n0293_028:0790c21": "  女人愛欲須臾頃，  染心邪語信難依，",
    "T10n0293_028:0790c22": "  或時寶重過殊珍，  或生厭棄如&#x84AD;草。",
    "T10n0293_028:0790c23": "  象王自在拔樹力，  色如浮空大白雲，",
    "T10n0293_028:0790c24": "  由為女象醉其心，  一切隨人所調伏。",
    "T10n0293_028:0790c25": "  菩薩為法攝女人，  雖恒教授心遠離，",
    "T10n0293_028:0790c26": "  若時太過而親近，  如鳥折翼不能飛。",
    "T10n0293_028:0790c27": "  女人志趣恒卑下，  如河流處岸崩摧，",
    "T10n0293_028:0790c28": "  所往能令善法衰，  毀宗滅族皆因此。",
    "T10n0293_028:0790c29": "  女人能張愛欲網，  羅捕一切諸愚夫，",
    "T10n0293_028:0791a01": "  世間染欲諸眾生，  如魚吞鉤為所食。",
    "T10n0293_028:0791a02": "  智者觀知本不淨，  九竅常流晝夜時，",
    "T10n0293_028:0791a03": "  如是厭離女人身，  云何於此生貪著？",
    "T10n0293_028:0791a04": "  女身虛幻如浮泡，  老病死苦所依處，",
    "T10n0293_028:0791a05": "  積集不淨過山嶽，  云何於此生貪著？",
    "T10n0293_028:0791a06": "  一切憂惱及恐怖，  皆從女色之所生，",
    "T10n0293_028:0791a07": "  若能觀察無貪著，  解脫無憂無恐懼。",
    "T10n0293_028:0791a08": "  是故智者不觀女，  或時觀察以慈心，",
    "T10n0293_028:0791a09": "  想如母女及姊妹，  隨應為說無貪法。",
    "T10n0293_028:0791a10": "  能了女人身內外，  種種不淨之所生，",
    "T10n0293_028:0791a11": "  如何境動思欲火，  焚燒累劫諸善根。』",
    "T10n0293_028:0791a12": "[0791a12] 「爾時，妙威德主太子說此偈已，告具足豔吉",
    "T10n0293_028:0791a13": "祥童女言：『汝是誰女？先繫屬誰？為誰守護？若",
    "T10n0293_028:0791a14": "已屬人，我則不應重攝受汝。』爾時，太子以偈",
    "T10n0293_028:0791a15": "問曰：",
    "T10n0293_028:0791a16": "「『汝具清淨功德身，  色相端嚴甚微妙，",
    "T10n0293_028:0791a17": "  我今問汝應實答，  汝本從生及所居，",
    "T10n0293_028:0791a18": "  父母親屬為是誰？  汝復今依誰所住？",
    "T10n0293_028:0791a19": "  若已繫屬於他人，  我則不應重攝受。",
    "T10n0293_028:0791a20": "  汝不好盜他財物，  汝不無慈害有情，",
    "T10n0293_028:0791a21": "  汝不邪行染其心，  畢竟汝依何語住？",
    "T10n0293_028:0791a22": "  汝不離間他親友，  口出一切&#x9E81;惡言，",
    "T10n0293_028:0791a23": "  虛誑無義惱群生，  貪求境界懷嫉&#x59AC;？",
    "T10n0293_028:0791a24": "  汝不於他生恚怒，  以邪險見自纏心，",
    "T10n0293_028:0791a25": "  不行諂幻誑世間，  作諸相違重業不？",
    "T10n0293_028:0791a26": "  尊重父母師長不，  恭敬一切善友不？",
    "T10n0293_028:0791a27": "  見諸困厄貧窮人，  能起慈心饒益不？",
    "T10n0293_028:0791a28": "  若有一切善知識，  誨示於汝真實法，",
    "T10n0293_028:0791a29": "  能以堅固信樂心，  恭敬勤修供養不？",
    "T10n0293_028:0791b01": "  汝能愛樂諸佛不，  汝能尊重菩薩不？",
    "T10n0293_028:0791b02": "  最勝佛法功德僧，  一切能生恭敬不？",
    "T10n0293_028:0791b03": "  汝能安住正法不，  汝能遠離非法不？",
    "T10n0293_028:0791b04": "  聞讚無邊功德海，  能生愛樂尊重不？",
    "T10n0293_028:0791b05": "  汝見孤獨無所依，  能起慈心救護不？",
    "T10n0293_028:0791b06": "  汝見惡道諸眾生，  能生廣大悲心不？",
    "T10n0293_028:0791b07": "  於他所有榮樂事，  能生最極歡喜不？",
    "T10n0293_028:0791b08": "  於諸逼迫眾生中，  能住平等捨心不？",
    "T10n0293_028:0791b09": "  汝為癡闇諸眾生，  求大菩提開悟不？",
    "T10n0293_028:0791b10": "  無邊劫海修諸行，  不起身心疲倦不？』",
    "T10n0293_028:0791b11": "[0791b11] 「爾時，太子如是問已，女母善現即於其前，自",
    "T10n0293_028:0791b12": "說童女從初誕生乃至成長所有吉祥功德",
    "T10n0293_028:0791b13": "之相，而說偈言：",
    "T10n0293_028:0791b14": "「『太子仁今應善聽，  所問此女諸因緣，",
    "T10n0293_028:0791b15": "  初生漸次及長成，  具德莊嚴我當說。",
    "T10n0293_028:0791b16": "  曩於太子初生日，  此女亦從蓮華生，",
    "T10n0293_028:0791b17": "  諸根清淨相圓明，  肢節莊嚴皆具足。",
    "T10n0293_028:0791b18": "  我時遊觀於春月，  入彼最勝娑羅園，",
    "T10n0293_028:0791b19": "  觀諸卉木華始生，  百穀藥草皆榮茂。",
    "T10n0293_028:0791b20": "  奇樹名華開眾色，  發耀舒光如慶雲，",
    "T10n0293_028:0791b21": "  黑蜂遊集鳥和鳴，  聞者忘憂恣歡樂。",
    "T10n0293_028:0791b22": "  同遊八百諸采女，  容儀端正奪人心，",
    "T10n0293_028:0791b23": "  袨服姝麗備莊嚴，  言談歌詠皆殊妙。",
    "T10n0293_028:0791b24": "  園有浴池寶嚴飾，  名為種種蓮華幢，",
    "T10n0293_028:0791b25": "  我將采女詣池邊，  散華布地而敷座。",
    "T10n0293_028:0791b26": "  於彼清淨芳池內，  忽生千葉寶蓮華，",
    "T10n0293_028:0791b27": "  閻浮檀金以為臺，  &#x7460;璃為莖摩尼葉。",
    "T10n0293_028:0791b28": "  妙香眾寶為華&#x8602;，  普放一切大光明，",
    "T10n0293_028:0791b29": "  眾生&#x89A9;相盡生疑，  中夜云何日光照？",
    "T10n0293_028:0791c01": "  夜分既盡日初出，  光明照此蓮華開，",
    "T10n0293_028:0791c02": "  蓮華放光出妙音，  示此童女初生相。",
    "T10n0293_028:0791c03": "  我時見此人間寶，  從彼蓮華之所生，",
    "T10n0293_028:0791c04": "  往修淨業悉無虧，  今獲圓明諸妙果。",
    "T10n0293_028:0791c05": "  紺&#x7460;璃髮青蓮眼，  面貌端嚴金色光，",
    "T10n0293_028:0791c06": "  華鬘寶髻具莊嚴，  吉祥無垢蓮華色。",
    "T10n0293_028:0791c07": "  身分肢節皆圓滿，  相好光明無比倫，",
    "T10n0293_028:0791c08": "  儼然端坐寶華中，  猶如淨妙真金像。",
    "T10n0293_028:0791c09": "  遍身所有諸毛孔，  咸出一切栴檀香，",
    "T10n0293_028:0791c10": "  口中常出青蓮香，  所有言音同梵響。",
    "T10n0293_028:0791c11": "  或時微笑有宣說，  猶如天樂妙音聲，",
    "T10n0293_028:0791c12": "  此是女寶世間希，  非諸下劣當斯偶。",
    "T10n0293_028:0791c13": "  我觀世間無有人，  堪與此女為其主，",
    "T10n0293_028:0791c14": "  唯仁功德相莊嚴，  願賜弘悲哀納受。",
    "T10n0293_028:0791c15": "  此女非長亦非短，  亦復不&#x9E81;亦不細，",
    "T10n0293_028:0791c16": "  身諸部分悉端嚴，  眾相圓備無譏醜。",
    "T10n0293_028:0791c17": "  世間所有諸技藝，  文字算印工巧法，",
    "T10n0293_028:0791c18": "  言辭諷詠皆清妙，  唯願仁尊哀納受。",
    "T10n0293_028:0791c19": "  亦能解了諸兵法，  弓劍技術無不通，",
    "T10n0293_028:0791c20": "  善和&#x9B2A;訟以慈心，  聞名仰德咸調伏。",
    "T10n0293_028:0791c21": "  宿因勝行皆圓滿，  一切功德自莊嚴，",
    "T10n0293_028:0791c22": "  見者歡喜永無厭，  唯願仁尊哀納受。",
    "T10n0293_028:0791c23": "  眾生所有一切病，  知其因起及增損，",
    "T10n0293_028:0791c24": "  應病與藥使無差，  能令眾苦皆銷滅。",
    "T10n0293_028:0791c25": "  閻浮一切語言法，  音聲隨轉無量種，",
    "T10n0293_028:0791c26": "  名言訓釋各不同，  如是一切咸通達。",
    "T10n0293_028:0791c27": "  世間所有諸音樂，  歌舞嬉戲及讚詠，",
    "T10n0293_028:0791c28": "  言辭辯論適人心，  能令見者咸欣悅。",
    "T10n0293_028:0791c29": "  動止威儀皆有則，  取捨進退合其宜，",
    "T10n0293_028:0792a01": "  於染不染諸眾生，  但以慈心無所著。",
    "T10n0293_028:0792a02": "  徐步諦觀心不亂，  諸根寂靜念無虧，",
    "T10n0293_028:0792a03": "  身口恒隨智慧行，  女人過失咸皆離。",
    "T10n0293_028:0792a04": "  女人所有諸功德，  此女一切備修持，",
    "T10n0293_028:0792a05": "  人間女寶汝應知，  願速垂悲哀納受。",
    "T10n0293_028:0792a06": "  其心不慳亦不嫉，  亦無嗜欲及貪瞋，",
    "T10n0293_028:0792a07": "  質直柔軟性調和，  言音美妙無&#x9E81;獷。",
    "T10n0293_028:0792a08": "  恭敬一切諸尊長，  專求功德志無移，",
    "T10n0293_028:0792a09": "  於諸梵行悉堅持，  唯願慈悲哀納受。",
    "T10n0293_028:0792a10": "  見諸衰老及重病，  受諸困厄處貧窮，",
    "T10n0293_028:0792a11": "  無主無親無所依，  常起慈心而救護。",
    "T10n0293_028:0792a12": "  不念自身安隱樂，  常樂利益諸眾生，",
    "T10n0293_028:0792a13": "  以此功德莊嚴心，  究竟觀於真實諦。",
    "T10n0293_028:0792a14": "  行住坐臥心無逸，  動靜語默常應時，",
    "T10n0293_028:0792a15": "  未曾一念捨眾生，  能令見者咸尊重。",
    "T10n0293_028:0792a16": "  雖於一切眾生處，  不起凡夫染污心，",
    "T10n0293_028:0792a17": "  見有慈悲具德人，  常樂親近無厭足。",
    "T10n0293_028:0792a18": "  普能尊重善知識，  遠離一切惡知識，",
    "T10n0293_028:0792a19": "  心無躁競恒順行，  所作先思無謬失。",
    "T10n0293_028:0792a20": "  普於一切無怨恨，  恒修眾福以嚴身，",
    "T10n0293_028:0792a21": "  智慧人間無等倫，  此女宜應奉太子。』"
}