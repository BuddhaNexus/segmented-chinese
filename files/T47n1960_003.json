{
    "T47n1960_003:0043c06": "釋淨土群疑論卷第三",
    "T47n1960_003:0043c08": "西都千福寺大德懷感撰",
    "T47n1960_003:0043c09": "[0043c09] 問曰。如無量壽經四十八弘誓言。設我得佛。",
    "T47n1960_003:0043c10": "十方眾生。至心信樂。欲生我國。乃至十念。若",
    "T47n1960_003:0043c11": "不生者。不取正覺。唯除五逆誹謗正法。觀經",
    "T47n1960_003:0043c12": "言。下品下生者。或有眾生。造五逆十惡。無惡",
    "T47n1960_003:0043c13": "不造。經歷地獄受苦無窮。臨命終時。逢善知",
    "T47n1960_003:0043c14": "識教令稱佛。如是至心令聲不絕。具足十念。",
    "T47n1960_003:0043c15": "得生西方。何意二經俱造五逆。並有十念得",
    "T47n1960_003:0043c16": "生淨土。有取有除。兩文不同。有何義也。",
    "T47n1960_003:0043c17": "[0043c17] 釋曰。古今大德釋此兩經。有十五家。共解此",
    "T47n1960_003:0043c18": "教。一觀經取者。是懺悔人。壽經除者。是不懺",
    "T47n1960_003:0043c19": "悔人。二觀經取者。是輕心造逆人。壽經除者。",
    "T47n1960_003:0043c20": "是重心造逆人。三觀經取者。唯是造五逆人。",
    "T47n1960_003:0043c21": "壽經除者是造五逆及謗法人。四觀經取者。",
    "T47n1960_003:0043c22": "是造逆類人。壽經除者。正五逆人。五觀經取",
    "T47n1960_003:0043c23": "者。是發菩提心人。壽經除者。是不發菩提心",
    "T47n1960_003:0043c24": "人。六觀經取者。是至誠念阿彌陀佛人。壽經",
    "T47n1960_003:0043c25": "除者。是不至誠念阿彌陀佛人。七觀經取者。",
    "T47n1960_003:0043c26": "是十信菩薩人。壽經除者。非十信菩薩人。八",
    "T47n1960_003:0043c27": "觀經取者。非闡提人。壽經除者。是闡提人。九",
    "T47n1960_003:0043c28": "觀經取者。是對已造逆人。壽經除者。是對未",
    "T47n1960_003:0043c29": "造逆人。十觀經取者。是開門。壽經除者。是遮",
    "T47n1960_003:0044a01": "門。十一觀經取者。說五逆業是不定業為可",
    "T47n1960_003:0044a02": "轉時。壽經除者。說五逆業是定業不可轉時。",
    "T47n1960_003:0044a03": "十二觀經取者。暖頂位人。壽經除者。非暖頂",
    "T47n1960_003:0044a04": "位人。十三觀經取者。種解脫分善根人。壽經",
    "T47n1960_003:0044a05": "除者。是不種解脫分善根人。十四觀經取者。",
    "T47n1960_003:0044a06": "是第二階人。壽經除者。是第三階人。十五觀",
    "T47n1960_003:0044a07": "經取者。是唯具足十念人。壽經除者。是通具",
    "T47n1960_003:0044a08": "足十念及不具足十念人。",
    "T47n1960_003:0044a09": "[0044a09] 問曰。古今大德雖有十五種釋。為當俱是。亦",
    "T47n1960_003:0044a10": "有非耶。",
    "T47n1960_003:0044a11": "[0044a11] 釋曰。諸家解釋各有一途。難分勝劣。其第一",
    "T47n1960_003:0044a12": "釋。取是懺人除非懺者。一徵此釋。未知念佛",
    "T47n1960_003:0044a13": "能滅罪不。若不能滅者。何因經言於念念中",
    "T47n1960_003:0044a14": "滅八十億劫生死之罪。若念佛能滅罪者。何",
    "T47n1960_003:0044a15": "因言不懺悔遂被除也。又觀經取逆經文。何",
    "T47n1960_003:0044a16": "處有懺悔之語。准此以下諸說等一一徵詰。未",
    "T47n1960_003:0044a17": "是全得經意。經意者何。觀經取逆。經言具足",
    "T47n1960_003:0044a18": "十念。以具十念即得往生。壽經除逆。經言乃",
    "T47n1960_003:0044a19": "至十念。以乃至十念不得往生。經既有乃至",
    "T47n1960_003:0044a20": "具足十念之言。豈得由諸義也。且如下品上",
    "T47n1960_003:0044a21": "生下品中生。稱佛念佛。不言具足十念。一念",
    "T47n1960_003:0044a22": "已上悉皆得生。以罪少故。不要滿十。下品下",
    "T47n1960_003:0044a23": "生為有逆罪。經即說言具足十念得生淨土。",
    "T47n1960_003:0044a24": "壽經含此三品。總合而言乃至十念得生淨",
    "T47n1960_003:0044a25": "土。經意說言。若不造逆人論念之多少。一",
    "T47n1960_003:0044a26": "聲十聲俱生淨土。如其造逆。必須滿十。闕一",
    "T47n1960_003:0044a27": "不生。故言除也。此即不造逆者。不限十聲。若",
    "T47n1960_003:0044a28": "少若多。俱生淨土。造逆之輩。即不得然。滿十",
    "T47n1960_003:0044a29": "即得生。少便不往。此乃由此說除。不關諸義",
    "T47n1960_003:0044b01": "也。古來大德雖釋。今更為茲異說耳。",
    "T47n1960_003:0044b02": "[0044b02] 問曰。諸餘大德容可誤解經文。信行禪師說",
    "T47n1960_003:0044b03": "是。四依菩薩。寧容於此聖教亦有錯解。",
    "T47n1960_003:0044b04": "[0044b04] 釋曰。信行禪師釋此兩經除取。以二三階別",
    "T47n1960_003:0044b05": "取。失經旨歸。若依所解。便有太過失及太減",
    "T47n1960_003:0044b06": "失。太過失者。第二階人亦造五逆。名是",
    "T47n1960_003:0044b07": "同。應同是除也。太減失者。第三階人不造五",
    "T47n1960_003:0044b08": "逆。無文說除。應等是取也。經說唯除五逆誹",
    "T47n1960_003:0044b09": "謗正法之言。此乃除人。有過減之二過也。彼",
    "T47n1960_003:0044b10": "經應言唯除第三階眾生。離於二失矣。此即",
    "T47n1960_003:0044b11": "法藏比丘。發斯弘願。除人有過減之過。為聖",
    "T47n1960_003:0044b12": "智不足。而言不周悉耶。如法藏言無有咎。即",
    "T47n1960_003:0044b13": "禪師有謬解之愆。進退二途何以逃責。故當",
    "T47n1960_003:0044b14": "是凡者之失。非聖人之誤也。諸三階師救言。",
    "T47n1960_003:0044b15": "唯除五逆等言。即是除一切第三階也。以第",
    "T47n1960_003:0044b16": "三階者並是純邪無正純惡無善之人。始迄",
    "T47n1960_003:0044b17": "今有愆犯。皆一切諸佛之所不救。十方淨土",
    "T47n1960_003:0044b18": "減共擯棄。故法藏言除五逆等文。即是總除",
    "T47n1960_003:0044b19": "一切第三階眾生盡也。難曰。此雖似釋太減",
    "T47n1960_003:0044b20": "之失。而全未解太過難也。若謂觀經下品下",
    "T47n1960_003:0044b21": "生之人即是解太過之難者。此救不然。何者",
    "T47n1960_003:0044b22": "阿彌陀陳四十八弘誓願。於發心初住之前。",
    "T47n1960_003:0044b23": "釋迦說十六觀經於妙覺成道之後。中間相",
    "T47n1960_003:0044b24": "去懸隔無量阿僧祇耶。如何招難於不可數",
    "T47n1960_003:0044b25": "劫之中。空過於下品下生之日。遠水近火。",
    "T47n1960_003:0044b26": "何能相救也。即韋提未請之前。觀經未陳之",
    "T47n1960_003:0044b27": "日。願中如逢斯難。菩薩將何解紛耶。此救未",
    "T47n1960_003:0044b28": "為除太過之失也。又一切第三階人。皆名造",
    "T47n1960_003:0044b29": "逆之者。若過去身已受泥梨之苦。業與果畢。",
    "T47n1960_003:0044c01": "非是逆人。若以今生未省造無間罪。寧容三",
    "T47n1960_003:0044c02": "階之類減是五逆人。若言皆是逆人。即應",
    "T47n1960_003:0044c03": "悉是邪定之聚。無非生報之業。終後定墮阿",
    "T47n1960_003:0044c04": "鼻。亦不生餘惡趣。不得入於佛法出家。以具",
    "T47n1960_003:0044c05": "律儀。無有不定聚人及有不定業者。即應涅",
    "T47n1960_003:0044c06": "槃經說一切眾生不定業多決定業少茲言謬",
    "T47n1960_003:0044c07": "矣。斯救亦復未成除太減之失。禪師救曰。",
    "T47n1960_003:0044c08": "今言悉是五逆之者。未必現害二親出佛身",
    "T47n1960_003:0044c09": "血殺阿羅漢破和合僧現造逆愆方名逆者。",
    "T47n1960_003:0044c10": "但是其人根機。極惡邪正俱邪。善惡俱惡。七",
    "T47n1960_003:0044c11": "憎七愛未離於六情。五樂豈捨於三業。既具",
    "T47n1960_003:0044c12": "十二顛倒。五種之所不救。雖非即行其逆。然",
    "T47n1960_003:0044c13": "是造逆根機。是以用彼逆名。總除三階之類",
    "T47n1960_003:0044c14": "也。難曰。此雖似救太減之失。亦全不救太過",
    "T47n1960_003:0044c15": "之難。然此一釋便招七難。一即以能造逆故。",
    "T47n1960_003:0044c16": "名造逆根機。即第二階人亦能造逆。既起逆",
    "T47n1960_003:0044c17": "是同。兩階何異。斯一難也(第一階人。根正能以善覆惡。造罪便少第二階",
    "T47n1960_003:0044c18": "人。第三階人。根邪能以惡覆善。起過不等第二階人也)又禪師既稱第三階",
    "T47n1960_003:0044c19": "人即是五逆之者。有於十三遮難。如何成大",
    "T47n1960_003:0044c20": "比丘。但應是無戒之人。不得言破戒之者。若",
    "T47n1960_003:0044c21": "謂但有根機而未現造逆罪得成具戒之者。",
    "T47n1960_003:0044c22": "彼既唯除五逆。亦是未造逆人。如何言除三",
    "T47n1960_003:0044c23": "階。即名造逆之者。斯二難也。又第三階人。未",
    "T47n1960_003:0044c24": "造五逆。即名五逆之者。為是邪定聚。為是不",
    "T47n1960_003:0044c25": "定聚。若是邪定聚者。既未造逆。如何即是邪",
    "T47n1960_003:0044c26": "定聚也。若是不定聚者。如何言除五逆。即是",
    "T47n1960_003:0044c27": "一切第三階眾生。斯三難也。又未造逆人。是",
    "T47n1960_003:0044c28": "造逆根機。故即名五逆之者。亦可具淨戒人",
    "T47n1960_003:0044c29": "是可得聖者。雖未證聖道。應亦名為聖人。若",
    "T47n1960_003:0045a01": "言我是聖人便成正定聚應捨異生之性。又",
    "T47n1960_003:0045a02": "成波羅夷罪。何名持戒人。斯四難也。又觀經",
    "T47n1960_003:0045a03": "言取五逆。即是已造逆人。願中除五逆。豈約",
    "T47n1960_003:0045a04": "根機說也。以此兩經相望。故非是彼根機。斯",
    "T47n1960_003:0045a05": "五難也。又第三階人。雖未造逆。以是根機故",
    "T47n1960_003:0045a06": "名為五逆人。亦可。第二階人縱令造於五逆。",
    "T47n1960_003:0045a07": "以非逆根機故應非五逆人耶。斯六難也。若",
    "T47n1960_003:0045a08": "言第二階人亦約根機。為造逆者。即應下品",
    "T47n1960_003:0045a09": "三人同成一品之過。為並不造五逆俱是五",
    "T47n1960_003:0045a10": "逆根機。又應花開無早晚之殊。滅罪有少多",
    "T47n1960_003:0045a11": "之別。斯七難也(涅槃經說。善男子如來說法為眾生。故有七種語。一因語。二果語。三因",
    "T47n1960_003:0045a12": "果語。四喻語。五不應說語。六世流布語。七如意語。今約根機說除。為當何者之語。若說因語。此亦非是因語。縱",
    "T47n1960_003:0045a13": "是因語作斯除而何益也)又有釋彼除五逆經言。不造五逆",
    "T47n1960_003:0045a14": "第三階人。非是不得生於淨土。然須行於普",
    "T47n1960_003:0045a15": "法方始生彼西方也。如造於逆愆。縱行普法",
    "T47n1960_003:0045a16": "而不住。故法藏弘願。唯除第三階造五逆者。",
    "T47n1960_003:0045a17": "若其第三階眾生造五逆者。縱令行於普法",
    "T47n1960_003:0045a18": "亦不得生淨土。如其不造五逆。行普定得",
    "T47n1960_003:0045a19": "往生。是以禪師智慧廣弘慈悲厚慇。此第三",
    "T47n1960_003:0045a20": "階沈淪穢土受生。故開普真普正法門。接引",
    "T47n1960_003:0045a21": "純邪純惡之輩。使學當根佛法。皆令生彼西",
    "T47n1960_003:0045a22": "方。此乃法藏之所不論。釋迦之所不說。禪",
    "T47n1960_003:0045a23": "師獨開此教。拔彼第三階人。故曰說諸佛不",
    "T47n1960_003:0045a24": "說之經度諸佛不度之者。我等欣聞集錄。頂",
    "T47n1960_003:0045a25": "戴受持。更不讀誦眾經。披尋改年歷日。哀哉",
    "T47n1960_003:0045a26": "汝等因執前非。還復讀彼別經。造其地獄",
    "T47n1960_003:0045a27": "之罪。故知。善星受持法藏。永劫沈淪。不輕",
    "T47n1960_003:0045a28": "但行普教清昇彼岸。此由學當根佛法。損",
    "T47n1960_003:0045a29": "益於此天懸。子不能鑒此是非。但知專行別",
    "T47n1960_003:0045b01": "法。錯則錯矣。生無由生。今為此釋。可當除",
    "T47n1960_003:0045b02": "其惑也。責曰。雖彼重申此解。更足深疑。再",
    "T47n1960_003:0045b03": "陳徵難。以希高判也。難曰。此雖似釋大減",
    "T47n1960_003:0045b04": "之失。亦全未解太過之難。未知乃至十念之",
    "T47n1960_003:0045b05": "言。為是普法。為是別法。若是普法者。此十",
    "T47n1960_003:0045b06": "念言但是十念阿彌陀佛。此念別佛如何是",
    "T47n1960_003:0045b07": "彼普耶。一難。又若普者。即是第三階法。何因",
    "T47n1960_003:0045b08": "判此經等。為第二階之教耶。二難。又若普者。",
    "T47n1960_003:0045b09": "此與觀經下品下生具足十念稱阿彌陀佛。",
    "T47n1960_003:0045b10": "有何差別。而觀經十念是別法。願中十念是",
    "T47n1960_003:0045b11": "普法。同是一言。遂成二別。三難。又普法能",
    "T47n1960_003:0045b12": "救第三階人。即唯救不造逆者。何為別法能",
    "T47n1960_003:0045b13": "救第二階者。亦救造逆之人耶。為是第三階",
    "T47n1960_003:0045b14": "人。造逆竟無得滅罪之義。而不得往生也。",
    "T47n1960_003:0045b15": "為是亦得滅除。但曾造逆人。不合生於淨",
    "T47n1960_003:0045b16": "土。請開演也。四難若此十念是別法者。第三",
    "T47n1960_003:0045b17": "階人逆與不逆修行別法。悉不得生。此以別",
    "T47n1960_003:0045b18": "法除人。除人還招過減之過。何但除人有",
    "T47n1960_003:0045b19": "過滅之過。亦乃取人致多少之愆。進退二途",
    "T47n1960_003:0045b20": "難逃重責也(一難)則彼願應言。設我得佛十",
    "T47n1960_003:0045b21": "方眾生。至心信樂欲生我國。修行普法。若不",
    "T47n1960_003:0045b22": "生者不取正覺。唯除第三階造五逆及謗正",
    "T47n1960_003:0045b23": "法者。此即陳於普教文義顯然。即除取二類",
    "T47n1960_003:0045b24": "三階。及簡二階造逆之徒。皎然無惑也。但菩",
    "T47n1960_003:0045b25": "薩陳此願門。極取捨之幽鍵。欲令未來學者",
    "T47n1960_003:0045b26": "於茲定去留。如也斯門說普。即取捨之義便",
    "T47n1960_003:0045b27": "周。如也斯門說別。即去留之人不盡。若於此",
    "T47n1960_003:0045b28": "進退兩關。不見陳於普法。縱令餘處有說。",
    "T47n1960_003:0045b29": "何救斯文之失。若言有異意趣於茲不合",
    "T47n1960_003:0045c01": "說普。請願陳於妙術。敢欲詳其要道也(二難)",
    "T47n1960_003:0045c02": "又法藏比丘。如經所讚。是大菩薩十地聖人。",
    "T47n1960_003:0045c03": "非是地前三賢大士。此即悲智具足。廣攝眾",
    "T47n1960_003:0045c04": "生。如何發大誓願。接引有緣極惡眾生。令生",
    "T47n1960_003:0045c05": "淨土。乃唯以別法發願。救茲第二階人。不普",
    "T47n1960_003:0045c06": "法立誓。遂除第三階者(三難)為是第三階人。",
    "T47n1960_003:0045c07": "竟無往生之分。法藏為同敗種而願不攝彼",
    "T47n1960_003:0045c08": "耶(四難)為是亦合難得生。而法藏不能解垂",
    "T47n1960_003:0045c09": "其普教救彼第三階者。除而不取其人耶(五",
    "T47n1960_003:0045c10": "難)為復解而不說。惜法不教眾生。悲心不及",
    "T47n1960_003:0045c11": "此人。不攝令生淨土也(六難)為是雖具悲智。",
    "T47n1960_003:0045c12": "直為此類難化成。我今不能度彼。付與信行",
    "T47n1960_003:0045c13": "禪師(七難)為是第三階者。菩薩無緣。唯有弘",
    "T47n1960_003:0045c14": "誨。禪師有緣。偏能救度且夫大唐內逢禪師",
    "T47n1960_003:0045c15": "之教者。可得生於西方。東西二洲五天竺國",
    "T47n1960_003:0045c16": "三千剎土百億四天下第三階眾生無逢禪",
    "T47n1960_003:0045c17": "師之教者。將何以生淨土也(八難)則法藏解",
    "T47n1960_003:0045c18": "行未圓。容許攝生不盡。釋迦既成正覺。何因",
    "T47n1960_003:0045c19": "不度斯人。即四弘之願不周。四恩之意不盡。",
    "T47n1960_003:0045c20": "遺棄重病之子。何名遍怜者哉。空言所應度",
    "T47n1960_003:0045c21": "者皆以度訖其未度者皆亦已作得度因緣。",
    "T47n1960_003:0045c22": "斯言謬述也。而子但欲讚禪師於上聖之上。",
    "T47n1960_003:0045c23": "抑世尊於凡下之下。不覺此言成大失也。又",
    "T47n1960_003:0045c24": "佛為第二階眾生。說觀經等教。三千世界第",
    "T47n1960_003:0045c25": "二階人。依此教門修行。悉得生於淨土。佛不",
    "T47n1960_003:0045c26": "為第三階眾生別說普經一卷。諸佛同舒舌。",
    "T47n1960_003:0045c27": "證法藏大士復不別發普願為此第三階人。",
    "T47n1960_003:0045c28": "百億四天下所有三階眾生。不逢三階集錄。",
    "T47n1960_003:0045c29": "普不得生淨土。雖復讀誦眾經。不是四依",
    "T47n1960_003:0046a01": "菩薩。難解採拾普教。咸悉流浪娑婆。故知佛",
    "T47n1960_003:0046a02": "可為三階眾生別說普經一卷令無信行禪",
    "T47n1960_003:0046a03": "師之處眾生生於西方。世尊不說此經。深成",
    "T47n1960_003:0046a04": "大失也。又無量壽經是於別教。大師以慈悲",
    "T47n1960_003:0046a05": "經道滅盡特留住世百年。何因普教當末運。",
    "T47n1960_003:0046a06": "不留普法化生。別教教非惡時。乃留別經損",
    "T47n1960_003:0046a07": "物。大悲救苦之主。豈宜如此逗機(九難)何但",
    "T47n1960_003:0046a08": "釋迦如來。不解救第三階人。亦乃十方恒沙",
    "T47n1960_003:0046a09": "諸佛舒舌證其別法。唯救第二階者。不舒舌",
    "T47n1960_003:0046a10": "證其普法濟彼第三階人耶。寧容大聖世尊",
    "T47n1960_003:0046a11": "十方種覺。具一切智一切種智。恩行四等悲",
    "T47n1960_003:0046a12": "同一子。減共匿茲普法。不救斯人者哉。況",
    "T47n1960_003:0046a13": "教被三千。化流百億。四十八願遍滿十方。始",
    "T47n1960_003:0046a14": "於輪王發心。於初恒沙阿僧祇劫之前。終於",
    "T47n1960_003:0046a15": "觀音補處。為第二恒沙阿僧祇劫之後。發茲",
    "T47n1960_003:0046a16": "弘大誓願。十方諸佛所證。方欲&#x7AEA;該三界橫",
    "T47n1960_003:0046a17": "&#x4E98;四生。而不及彼三階。遂乃除而不取也。諸",
    "T47n1960_003:0046a18": "佛菩薩以聖智觀察。知彼不得往生無法可",
    "T47n1960_003:0046a19": "以濟度。罷以正法教手拔之令出淤泥。而信",
    "T47n1960_003:0046a20": "行禪師更能垂巧方便。陳於普真佛法。救得",
    "T47n1960_003:0046a21": "第三階人。即慈悲勝於釋迦。智慧過無量壽。",
    "T47n1960_003:0046a22": "即於無上調御。翻成有上世尊。無等等者便",
    "T47n1960_003:0046a23": "成過等正覺。即信行禪師乃應勝佛者也。又",
    "T47n1960_003:0046a24": "難若言由逆有二三階殊也已分除取不由",
    "T47n1960_003:0046a25": "念有少多以明除取者。何因除逆之處。便安",
    "T47n1960_003:0046a26": "乃至十念之言。取逆之處即置具足十念之",
    "T47n1960_003:0046a27": "語。何故不於除逆之處安第三階人之名。取",
    "T47n1960_003:0046a28": "逆之處置第二階人之語。大師何為不須之",
    "T47n1960_003:0046a29": "語。強安乃至十念之文。須說之言。竟無二三",
    "T47n1960_003:0046b01": "階字。禪師救曰。觀經九品者至廣之別說也。",
    "T47n1960_003:0046b02": "謂九品生人善惡別說。故於最下惡人。不說",
    "T47n1960_003:0046b03": "一念之法(一念是善念人生法)別說惡人生法。是故特",
    "T47n1960_003:0046b04": "言具足十念也(具足者。對闕之言。必須念數充十也)壽經兩段。極",
    "T47n1960_003:0046b05": "略之總言也。謂下二品生人善惡合說。言含",
    "T47n1960_003:0046b06": "多少之法。義總善惡之人也。是以前乃至中。",
    "T47n1960_003:0046b07": "即有一念善人之法矣。後乃至中。亦有十念",
    "T47n1960_003:0046b08": "惡人之法矣。善惡多少舉總包。故曰總也。",
    "T47n1960_003:0046b09": "懸言乃至。不舉初辭。故為極略也。即前言乃",
    "T47n1960_003:0046b10": "至十念者。從一向十之辭也。辭終言十。即初",
    "T47n1960_003:0046b11": "從一起懸超其九。故此文中。必具一念善人",
    "T47n1960_003:0046b12": "之法也。後言乃至一念者。從十向一之辭也。",
    "T47n1960_003:0046b13": "辭終言一。即初從十起懸超餘九。故此文中。",
    "T47n1960_003:0046b14": "必具十念惡人之法矣。故僅以為下乃至中。",
    "T47n1960_003:0046b15": "必有十念。十念之法施於惡人。惡人位中。邪",
    "T47n1960_003:0046b16": "正相雜。是故簡言除逆謗矣。何關由一念少",
    "T47n1960_003:0046b17": "故除逆謗哉。難曰。且有逆無逆為善惡二人。",
    "T47n1960_003:0046b18": "二階三階分邪正兩品。豈不邪正兩位減有",
    "T47n1960_003:0046b19": "善惡二人耶。惡人位中。邪正相雜。是故簡",
    "T47n1960_003:0046b20": "言除逆謗矣。亦可善人位中。邪正相雜。何",
    "T47n1960_003:0046b21": "不簡言除非逆謗矣。而乃以非邪惡人之類。",
    "T47n1960_003:0046b22": "同於邪惡之人。齊於十念之下雷同說除者",
    "T47n1960_003:0046b23": "也。又言。一念與十念極略之言善人法中。取",
    "T47n1960_003:0046b24": "正善人。不除邪善人。何由惡人法中。取正惡",
    "T47n1960_003:0046b25": "人。而除邪惡人耶。又惡人法中。取正惡。除彼",
    "T47n1960_003:0046b26": "邪惡及邪善。亦可善人法中取正善除彼邪",
    "T47n1960_003:0046b27": "善及邪惡。又善人法中。唯論取合除。邪善不",
    "T47n1960_003:0046b28": "言除。何為惡人法中。亦論取合除。邪惡即論",
    "T47n1960_003:0046b29": "除。又邪惡應於惡處除。經即不於善處除。邪",
    "T47n1960_003:0046c01": "善應於善處除。何為乃於惡處除。又善人法",
    "T47n1960_003:0046c02": "中。邪善人乃得名為邪惡類。何不惡人法中",
    "T47n1960_003:0046c03": "邪惡類而亦得名邪善人。又惡人法中。有邪",
    "T47n1960_003:0046c04": "正。經取其正除於邪。何不許正人法中有善",
    "T47n1960_003:0046c05": "惡經取善人除惡者。又壽經十念取正惡。即",
    "T47n1960_003:0046c06": "說除其邪惡人。何為觀經十念。取正惡不說",
    "T47n1960_003:0046c07": "言除邪惡者。又兩經俱說於十念。壽經說取",
    "T47n1960_003:0046c08": "亦論除。何不兩經俱陳非十念壽經說取亦",
    "T47n1960_003:0046c09": "說除。禪師等雖欲強救信行禪師釋此兩經",
    "T47n1960_003:0046c10": "將為妙解。既妨難糾紛。眾疑競起。此非妙釋。",
    "T47n1960_003:0046c11": "請學者知焉。禪師又難言。若一念法少言除",
    "T47n1960_003:0046c12": "逆者。既有十念多法。何因說除者哉。答曰。此",
    "T47n1960_003:0046c13": "非難也。佛意欲明臨命終人。若能稱佛一聲",
    "T47n1960_003:0046c14": "二聲。乃至能稱九聲十聲。悉得往生極樂世",
    "T47n1960_003:0046c15": "界。唯除五逆謗正法者。此經之意。欲顯命終",
    "T47n1960_003:0046c16": "之人若能念佛一聲。其命已過。或念至十。其",
    "T47n1960_003:0046c17": "命已終。並能得生淨土。以不佛意欲顯無逆",
    "T47n1960_003:0046c18": "之輩多少俱生有逆之儔少即不生要須滿",
    "T47n1960_003:0046c19": "十方得往生。簡彼無逆之人通能多少俱往。",
    "T47n1960_003:0046c20": "故言除逆謗正法。何關邪逆者哉。若一切眾",
    "T47n1960_003:0046c21": "生至臨終日。始逢善友教令念佛。悉滿十聲",
    "T47n1960_003:0046c22": "可如彼責。容許不滿十念。其命已終。寧遣逆",
    "T47n1960_003:0046c23": "人。不言除也。",
    "T47n1960_003:0046c24": "[0046c24] 問曰。大集月藏分言。佛滅度後第一五百年。",
    "T47n1960_003:0046c25": "我諸弟子學慧得堅固。第二五百年。學定得",
    "T47n1960_003:0046c26": "堅固。第三五百年。我諸弟子學慧多聞得",
    "T47n1960_003:0046c27": "堅固。第四五百年。造立塔寺得堅固。第五五",
    "T47n1960_003:0046c28": "百年。白法隱滯多有諍訟。微有善法得堅固。",
    "T47n1960_003:0046c29": "今勸修十六觀及念佛三昧。此並是定慧法。",
    "T47n1960_003:0047a01": "只應合初二五百年中修學此法。何因今日",
    "T47n1960_003:0047a02": "勸修學耶。今三階學者。多引此文。證第三五",
    "T47n1960_003:0047a03": "百年已後不合學定。何因今勸學修十六觀",
    "T47n1960_003:0047a04": "及念佛三昧也。",
    "T47n1960_003:0047a05": "[0047a05] 釋曰。十六觀與念佛三昧。有淺有深。深即於",
    "T47n1960_003:0047a06": "四靜慮未至中間禪。於修慧中作十六觀及",
    "T47n1960_003:0047a07": "念佛三昧。淺即依欲界聞思慧心。攝念作意。",
    "T47n1960_003:0047a08": "亦得修十六妙觀作念佛三昧。故觀經言。如",
    "T47n1960_003:0047a09": "此想者。名為粗見極樂國地。若得三昧。見彼",
    "T47n1960_003:0047a10": "國地。了了分明。不可具說。故知想成粗見。為",
    "T47n1960_003:0047a11": "欲界聞思心也。得三昧明見為色界修慧心",
    "T47n1960_003:0047a12": "也。初二五百年解脫禪定得堅固者。此據色",
    "T47n1960_003:0047a13": "界修慧定心也。若聞思心想成者。通第二第",
    "T47n1960_003:0047a14": "三等五百年也。不然者。何因賢護經第三卷",
    "T47n1960_003:0047a15": "近後說。賢護我滅度後。此三昧經於閻浮",
    "T47n1960_003:0047a16": "提。四十年中廣行於世。而後五百年末一百",
    "T47n1960_003:0047a17": "歲中。正法滅時。持戒損減時。破戒熾盛時。諸",
    "T47n1960_003:0047a18": "國相伐時。如是等時。此三昧典復當流布",
    "T47n1960_003:0047a19": "於閻浮提。所謂佛威神故。故令彼等於我滅",
    "T47n1960_003:0047a20": "度後聞此經已歡喜。書寫讀誦受持思惟其",
    "T47n1960_003:0047a21": "義。為他解釋如說修行。又第二卷說。近後",
    "T47n1960_003:0047a22": "言。賢護斯諸善男子善女人。往昔已於諸如",
    "T47n1960_003:0047a23": "來前聞是三昧。讀誦受持。以是義故。如來滅",
    "T47n1960_003:0047a24": "後於最末世五百年終法欲滅時法將壞時。",
    "T47n1960_003:0047a25": "還當得聞如是三昧。聞即生信。無有驚疑。不",
    "T47n1960_003:0047a26": "退不沒。生大歡喜。遍滿身心。讀誦受持。思惟",
    "T47n1960_003:0047a27": "其義。為他解說。乃至一日一夜行是三昧。故",
    "T47n1960_003:0047a28": "知此最後言。即是第五五百年終。後行此三",
    "T47n1960_003:0047a29": "昧。如何乃言第二五百年後非是學此三昧",
    "T47n1960_003:0047b01": "時也。而信行禪師。乃於三階集錄之中。浪陳",
    "T47n1960_003:0047b02": "興廢。言千年已後唯合行普不合行別。遂將",
    "T47n1960_003:0047b03": "念佛三昧等。為不當根佛法。義當廢教非",
    "T47n1960_003:0047b04": "是學時。何其謬矣。",
    "T47n1960_003:0047b05": "[0047b05] 問曰。大集月藏分第十卷云。娑婆世界誹謗",
    "T47n1960_003:0047b06": "正法。毀呰賢聖眾生。一切十方清淨佛土共",
    "T47n1960_003:0047b07": "所擯棄。故知。此經擯棄眾生。即第三階人。不",
    "T47n1960_003:0047b08": "合得生淨土。如何今日遣彼三階惡人同於",
    "T47n1960_003:0047b09": "初二階者。言俱得生淨土者哉。",
    "T47n1960_003:0047b10": "[0047b10] 釋曰。若如三階禪師作此難者。未知。娑婆世",
    "T47n1960_003:0047b11": "界第二階人許誹謗正法毀呰賢聖不。若許",
    "T47n1960_003:0047b12": "誹謗正法毀呰賢聖。無擯棄不。若許擯棄。為",
    "T47n1960_003:0047b13": "得生淨土不。若不得生。何因禪師將此經文。",
    "T47n1960_003:0047b14": "偏證第三階者不得生耶。若得生者。此人既",
    "T47n1960_003:0047b15": "謗法毀賢聖。即當擯棄。何因得生淨佛土耶。",
    "T47n1960_003:0047b16": "若謂。第二階人不謗法毀賢聖。即無擯棄故",
    "T47n1960_003:0047b17": "得生者。何為得造闡提。而不得謗法也。若謂",
    "T47n1960_003:0047b18": "得謗法毀聖。而淨土不擯故得生者。請出聖",
    "T47n1960_003:0047b19": "教有何經文。若謂。雖謗法毀賢聖淨土所",
    "T47n1960_003:0047b20": "擯。然根正過輕而得生者。何為彼經言棄。",
    "T47n1960_003:0047b21": "此經便取。又一切第三階人。悉唯居在娑婆",
    "T47n1960_003:0047b22": "世界。咸悉謗法毀賢聖耶。若悉毀謗者。在於",
    "T47n1960_003:0047b23": "胎藏初生嬰孩。豈能謗正法毀賢聖耶。若許",
    "T47n1960_003:0047b24": "亦有第三階人不謗法毀聖。此即不當擯棄",
    "T47n1960_003:0047b25": "之限。何因亦言不生淨土。而引此經為其證",
    "T47n1960_003:0047b26": "也。若謂。今生雖未毀謗。過去皆悉曾毀謗者。",
    "T47n1960_003:0047b27": "寧知第二階者不曾謗毀耶。若謂。此經之意",
    "T47n1960_003:0047b28": "欲顯第三階者純邪無正謗與不謗咸擯不得",
    "T47n1960_003:0047b29": "往生。第二階人亦邪亦正毀與不毀咸悉得",
    "T47n1960_003:0047c01": "往生淨土者。此之聖教還太過太減二失。太",
    "T47n1960_003:0047c02": "過失者。浪擯第二階謗毀人也。太減失者。謬",
    "T47n1960_003:0047c03": "不棄第三階不謗毀人也。禪師宗途引文解",
    "T47n1960_003:0047c04": "義。常與聖教一倍相違。下愚未敢見其能處",
    "T47n1960_003:0047c05": "也。",
    "T47n1960_003:0047c06": "[0047c06] 問曰。依佛藏經及諸律等說。破戒比丘等。釋",
    "T47n1960_003:0047c07": "迦牟尼佛以手遮約。非我弟子。我非彼師。不",
    "T47n1960_003:0047c08": "許踐僧伽藍之足跟地。如斷多羅樹不可再",
    "T47n1960_003:0047c09": "生。又如拆石不可還合。佛法大海不受破戒",
    "T47n1960_003:0047c10": "尸屍。於一切法事。畢不足僧數。清淨布薩",
    "T47n1960_003:0047c11": "之處不得預中。十方僧食佛不許食。用信施",
    "T47n1960_003:0047c12": "物。悉成重罪。國王大地水乃至不許飲其一",
    "T47n1960_003:0047c13": "渧。於此出家眾中僧伽藍內。佛尚不許容身。",
    "T47n1960_003:0047c14": "名為賊行賊住。況諸佛淨土純是聖人。而此",
    "T47n1960_003:0047c15": "惡人得與一生補處俱會一處也。將恐此義",
    "T47n1960_003:0047c16": "定不得生。",
    "T47n1960_003:0047c17": "[0047c17] 釋曰。准依經律等。皆開遮二門。大小兩教。",
    "T47n1960_003:0047c18": "前說後說。與奪不同。不可直信呵嘖之門先",
    "T47n1960_003:0047c19": "遮之教不信觀經大乘滅罪之教。彼已前經",
    "T47n1960_003:0047c20": "律等。是遮門。或小乘經。或是呵嘖之語。或",
    "T47n1960_003:0047c21": "對未生慚愧懺悔罪愆之人。或是未發菩提",
    "T47n1960_003:0047c22": "之心。樂求生死五欲。或是樂居雜染穢土。輪",
    "T47n1960_003:0047c23": "轉三界受身。或是如來若不先說罪門。眾生",
    "T47n1960_003:0047c24": "無心怖罪。恒造諸惡。故須先說重愆勸不造",
    "T47n1960_003:0047c25": "罪破戒。或據雖復罪滅亦可免墮泥犁。戒根",
    "T47n1960_003:0047c26": "已壞不可食用僧物。今淨土教法。是發菩提",
    "T47n1960_003:0047c27": "心。深生慚愧。懺悔往罪。改修來善。樂離三",
    "T47n1960_003:0047c28": "界。欣生淨土。乘佛本願。罪滅福生。深怖當來",
    "T47n1960_003:0047c29": "惡道苦報。隨順佛教。斷惡修善。於佛法內是",
    "T47n1960_003:0048a01": "第二健兒。作已能悔。諸佛所讚。雖於釋迦牟",
    "T47n1960_003:0048a02": "尼佛持戒清淨海中。成於破戒死屍。然於阿",
    "T47n1960_003:0048a03": "彌陀佛淨土中。得作下品中生成阿鞞跋致",
    "T47n1960_003:0048a04": "也。故此佛呵其破戒。彼佛讚言罪滅。此佛不",
    "T47n1960_003:0048a05": "攝受。彼佛即來迎。猶如父母教示男女。一呵",
    "T47n1960_003:0048a06": "其罪。或現瞋打。或與濡語。令其改悔。諸佛",
    "T47n1960_003:0048a07": "亦爾。或棄或取。悉欲成就利益眾生故。&#x9E81;言",
    "T47n1960_003:0048a08": "及濡語皆歸第一義。亦如犯重比丘。律中訶",
    "T47n1960_003:0048a09": "擯。陀羅尼經說誦神&#x546A;罪滅戒生。勸令誦&#x546A;。",
    "T47n1960_003:0048a10": "開遮不同。訶讚有異。涅槃經言。未入我法。名",
    "T47n1960_003:0048a11": "決定業。已入我法。名不定業。此亦如是。應依",
    "T47n1960_003:0048a12": "取捨。",
    "T47n1960_003:0048a13": "[0048a13] 問曰。無量壽經說。於未來世。經道滅盡。我以",
    "T47n1960_003:0048a14": "慈悲哀愍。特留此教。止住百年。未知定用何",
    "T47n1960_003:0048a15": "時經道滅盡也。",
    "T47n1960_003:0048a16": "[0048a16] 釋曰。如三階禪師等。咸以信行禪師是四依",
    "T47n1960_003:0048a17": "菩薩。於諸大乘經中。撰集三階集錄言。今千",
    "T47n1960_003:0048a18": "年已後第三階眾生。唯合行普真普正佛法",
    "T47n1960_003:0048a19": "得生十方佛國。若行別真別正佛法。及讀誦",
    "T47n1960_003:0048a20": "大乘經等。即是不當根法。墮於十方地獄。今",
    "T47n1960_003:0048a21": "無量壽經等。即是別真別正。是第二階佛法。",
    "T47n1960_003:0048a22": "千年已前合行此法。千年已後既無此機。斯",
    "T47n1960_003:0048a23": "教即廢。縱令住世百歲。只合千一百年。故釋",
    "T47n1960_003:0048a24": "經道滅盡特留此經止住百歲者。是正法千",
    "T47n1960_003:0048a25": "年之後百年者也。何以知之。如不輕菩薩。於",
    "T47n1960_003:0048a26": "像法增上慢四眾中。出世不專讀誦經典。但",
    "T47n1960_003:0048a27": "行禮拜。故知正法滅後增上慢盛時。不得學",
    "T47n1960_003:0048a28": "別讀別誦。但別得學普。即其文也。由學普故。",
    "T47n1960_003:0048a29": "得六根清淨。更增壽命。此即學當根普法益。",
    "T47n1960_003:0048b01": "善星是三階人。為讀誦十二部經。墮大地獄。",
    "T47n1960_003:0048b02": "此即是損大。有三階行者同為此解。細尋此",
    "T47n1960_003:0048b03": "義。理必不然。何者。若以千年已後正人斯盡。",
    "T47n1960_003:0048b04": "唯是邪惡第三階人。唯合行普真普正佛法。",
    "T47n1960_003:0048b05": "不合行別真別正佛法及讀誦大乘經等。如",
    "T47n1960_003:0048b06": "其行讀誦等者。即墮十方阿鼻地獄。此即如",
    "T47n1960_003:0048b07": "來惡心。憎嫉第三階人。留其別真別正佛法。",
    "T47n1960_003:0048b08": "令其錯讀。使墮阿鼻地獄。何關慈悲哀愍特",
    "T47n1960_003:0048b09": "留此經住世百年。若以普真普正。是當根者。",
    "T47n1960_003:0048b10": "佛說普法之後。何因不說慈悲哀愍特留住",
    "T47n1960_003:0048b11": "世百年耶。若言普法非佛所說。故禪師是說",
    "T47n1960_003:0048b12": "諸佛不說之經。度諸佛不度之者。禪師非佛。",
    "T47n1960_003:0048b13": "何能說經耶。又何因言。依諸大乘經撰集三",
    "T47n1960_003:0048b14": "階集錄。若諸大乘經有普教別教。普不言",
    "T47n1960_003:0048b15": "道留。乃是今時佛法。別教經言止住。而學",
    "T47n1960_003:0048b16": "不當根。反大聖之慈悲。異如來之化導。既無",
    "T47n1960_003:0048b17": "聖教。孰辨正邪。若引不輕不讀誦經。即證像",
    "T47n1960_003:0048b18": "法之中增上慢時不得讀誦經者。何因不輕",
    "T47n1960_003:0048b19": "菩薩。臨欲終時。具聞威音王佛先所說法華",
    "T47n1960_003:0048b20": "經二十千萬億偈。悉能受持。得六根清淨。更",
    "T47n1960_003:0048b21": "增壽命。二百萬億那由他歲。廣為人說是法",
    "T47n1960_003:0048b22": "華經。若第三階人。不得聽讀大乘經。何為不",
    "T47n1960_003:0048b23": "輕比丘。為增上慢人說法華經。令彼聽受作",
    "T47n1960_003:0048b24": "墮十方阿鼻地獄因也。又藥王菩薩願。於佛",
    "T47n1960_003:0048b25": "滅度後。當奉持讀誦說是經典。後惡世眾生。",
    "T47n1960_003:0048b26": "善根轉少。多增上慢。貪利供養。增不善根。遠",
    "T47n1960_003:0048b27": "離解脫。雖難可教化。我等當起大忍力讀誦",
    "T47n1960_003:0048b28": "此經持說書寫等。何因藥王菩薩。於多增上",
    "T47n1960_003:0048b29": "慢時。說法華經。又般若經後五百歲能持是",
    "T47n1960_003:0048c01": "經。又言。於後末世有受持此經所得功德等。",
    "T47n1960_003:0048c02": "又賢護經。最後五百歲讀誦是經等。寧容千",
    "T47n1960_003:0048c03": "年之後別法廢時不合讀誦大乘經典。勸諸",
    "T47n1960_003:0048c04": "學流。審諦聖旨。勿得自誤復誤餘人。令諸大",
    "T47n1960_003:0048c05": "乘微妙經典絕行於世。將為毒藥。是地獄因。",
    "T47n1960_003:0048c06": "滅正法眼。何其顛倒。可傷之甚。有釋。經道滅",
    "T47n1960_003:0048c07": "盡。依大悲經。正法千年。像法千年。末法萬",
    "T47n1960_003:0048c08": "年。萬年之後經道滅盡。特留此教。更住百年。",
    "T47n1960_003:0048c09": "此刀兵劫時。人多造惡。所執草木悉成刀劍。",
    "T47n1960_003:0048c10": "互相殺害。瞋毒熾盛。人壽十歲身長二肘。於",
    "T47n1960_003:0048c11": "此時中。更不能修諸餘甚深戒定慧學。唯能",
    "T47n1960_003:0048c12": "念佛。厭此娑婆三災五濁極苦惱處。願生西",
    "T47n1960_003:0048c13": "方安樂世界。故佛知此時眾生苦重能生厭",
    "T47n1960_003:0048c14": "離。故以慈悲。特留此經。於諸經後。止住百",
    "T47n1960_003:0048c15": "歲。在刀兵劫。利益有情。又有釋言。如尊者慶",
    "T47n1960_003:0048c16": "友說法住記言。此佛法刀兵劫後。人心厭惡。",
    "T47n1960_003:0048c17": "咸起慈心。不相殺害。共相怜愍。如父如子。命",
    "T47n1960_003:0048c18": "漸增長。至滿百年。十六大羅漢三明六通。具",
    "T47n1960_003:0048c19": "八解脫。善閑三藏十二部經。受佛付囑。住持",
    "T47n1960_003:0048c20": "正法。利益眾生。不般涅槃。并餘眷屬大羅漢",
    "T47n1960_003:0048c21": "萬餘徒眾。還以如來三藏教法。流行於世。化",
    "T47n1960_003:0048c22": "導群生。造寺度僧。修戒定慧。佛法熾盛。至增",
    "T47n1960_003:0048c23": "人壽六萬歲末七萬歲初。諸阿羅漢總集如",
    "T47n1960_003:0048c24": "來所有舍利。共造寶塔。十六阿羅漢與諸眷",
    "T47n1960_003:0048c25": "屬遶塔供養。散諸香華。瞻仰禮已。俱昇虛空。",
    "T47n1960_003:0048c26": "作如是言。敬禮世尊釋迦如來應正等覺。我",
    "T47n1960_003:0048c27": "受教&#x52C5;。護持正法。及與天人作諸饒益。法藏",
    "T47n1960_003:0048c28": "已沒。有緣已周。今辭滅度。說是語已。一時俱",
    "T47n1960_003:0048c29": "入無餘涅槃。其舍利塔便陷入地。至金輪際",
    "T47n1960_003:0049a01": "方乃停住。其三藏教在舍利前。先已滅沒。經",
    "T47n1960_003:0049a02": "一百年。唯此淨法與舍利塔及諸阿羅漢一",
    "T47n1960_003:0049a03": "時滅沒。爾時世尊釋迦牟尼無上正法。於此",
    "T47n1960_003:0049a04": "三千大千世界。永滅不現。從此無間。此佛土",
    "T47n1960_003:0049a05": "中有七萬俱&#x80D2;獨覺。一時出現。其人壽量八",
    "T47n1960_003:0049a06": "萬歲時。獨覺聖眾復皆滅度。次後彌勒出現",
    "T47n1960_003:0049a07": "世間。還為眾生說淨土教。令無量眾得生淨",
    "T47n1960_003:0049a08": "土。如是展轉。賢劫千佛及後諸佛出興於世。",
    "T47n1960_003:0049a09": "皆說淨法。勸生西方。乃至十方亦復如是。其",
    "T47n1960_003:0049a10": "阿彌陀佛壽命無量阿僧祇劫。未滅度來。十",
    "T47n1960_003:0049a11": "方世界諸佛出現。對彼阿彌陀佛有緣眾生。",
    "T47n1960_003:0049a12": "皆說淨法。勸生淨土。故此經道滅盡特留百",
    "T47n1960_003:0049a13": "年。當此時也。",
    "T47n1960_003:0049a14": "[0049a14] 問曰。無量壽經說。於未來世經道滅盡。我以",
    "T47n1960_003:0049a15": "慈悲哀愍。特留此經。止住百歲。然一切經教",
    "T47n1960_003:0049a16": "皆化物。利益眾生。讀誦受持。咸滅重罪。乘聞",
    "T47n1960_003:0049a17": "正法。皆得離苦。何為餘大乘經悉皆隱沒。唯",
    "T47n1960_003:0049a18": "留此教止住百年。",
    "T47n1960_003:0049a19": "[0049a19] 釋曰。大聖世尊出興於世。一音說法。各隨類",
    "T47n1960_003:0049a20": "解。聞法悟道。眾若塵沙。或得四道果。或獲無",
    "T47n1960_003:0049a21": "生法忍。或離三惡趣。或生人天淨土。或益及",
    "T47n1960_003:0049a22": "一時。或遐沾遠代。眾生宿有聞法善根。逢佛",
    "T47n1960_003:0049a23": "真教。受持讀誦。咸得利益。眾生薄福。感化緣",
    "T47n1960_003:0049a24": "絕。所有聖教皆隱龍宮。所有法衣不受染色。",
    "T47n1960_003:0049a25": "布薩羯磨說戒受戒。悉皆不成。甚深大乘真",
    "T47n1960_003:0049a26": "如實相平等妙理。非彼所知。故先隱沒不行",
    "T47n1960_003:0049a27": "於世。唯有念佛。易修易學。淺識凡愚猶能修",
    "T47n1960_003:0049a28": "習。拔濟苦難。利益弘深。尚有此機。堪行斯",
    "T47n1960_003:0049a29": "法。大聖悲愍特留百年。以此經文准知。佛法",
    "T47n1960_003:0049b01": "漸滅。眾生福薄。唯茲淨教特益此時。故以法",
    "T47n1960_003:0049b02": "驗時。誠是當根佛法。故觀經數處皆言。為未",
    "T47n1960_003:0049b03": "來世一切眾生說是教法。請諸道俗尋此聖",
    "T47n1960_003:0049b04": "教。驗彼當根。無得信於人語不依佛語也。",
    "T47n1960_003:0049b05": "[0049b05] 問曰。十輪經說。造十惡輪罪。一切諸佛之所",
    "T47n1960_003:0049b06": "不救。既言不救。如何念佛亦令罪滅得生西",
    "T47n1960_003:0049b07": "方。若得生者。此是救。何名一切諸佛不救",
    "T47n1960_003:0049b08": "也。",
    "T47n1960_003:0049b09": "[0049b09] 釋曰。此不救言。為是怖諸造罪之者。如來蜜",
    "T47n1960_003:0049b10": "意欲令畏罪不敢為非。恐造斯愆永沈苦海。",
    "T47n1960_003:0049b11": "佛既不救。遂不行非。故言不救耶。為對此",
    "T47n1960_003:0049b12": "人造罪已無慚愧懺悔。佛對於彼欲令懺",
    "T47n1960_003:0049b13": "悔。言不救耶。為是此罪實懺悔不滅。若造",
    "T47n1960_003:0049b14": "此過諸佛不救耶。復未知。此罪第二階人亦",
    "T47n1960_003:0049b15": "得造斯十惡輪罪不耶。若言不得。何為第二",
    "T47n1960_003:0049b16": "階人能造五逆。而不能造十惡輪罪耶。若造",
    "T47n1960_003:0049b17": "而不救。此顯第二階人亦不得生淨土。何因",
    "T47n1960_003:0049b18": "偏以此而證第三階人不得生於淨土耶。若",
    "T47n1960_003:0049b19": "造而亦救。經文但言造此罪者諸佛不救。寧",
    "T47n1960_003:0049b20": "得第二階人造此輪罪而蒙佛救耶。禪師以",
    "T47n1960_003:0049b21": "何道理。言此十惡輪罪。二救三不救。二生三",
    "T47n1960_003:0049b22": "不生。經文無簡。既許俱為。何意言救偏言第",
    "T47n1960_003:0049b23": "二。此乃人解佛語。非大聖教。添意釋經。不當",
    "T47n1960_003:0049b24": "聖旨。計尋念佛。重罪皆除。五逆十輪悉皆",
    "T47n1960_003:0049b25": "消滅。五逆經言定業。此定罪既滅除。十輪",
    "T47n1960_003:0049b26": "稱佛不救。何廢阿彌陀迎接。若如禪師執文",
    "T47n1960_003:0049b27": "迷義。於理未通。請尋斯旨。以祛疑滯也。",
    "T47n1960_003:0049b28": "[0049b28] 問曰。如佛藏經第三卷云。有佛號大莊嚴。滅",
    "T47n1960_003:0049b29": "度之後百歲之中。諸有弟子分為五部。一名",
    "T47n1960_003:0049c01": "普事。二名苦岸。三名薩和多。四名將去。五名",
    "T47n1960_003:0049c02": "跋難陀。是五比丘為大眾師。其普事者。知佛",
    "T47n1960_003:0049c03": "所說真空義無所得法。餘四比丘皆墮邪道。",
    "T47n1960_003:0049c04": "多說有人。是普事比丘所說空法。有十八億",
    "T47n1960_003:0049c05": "那由他人。已入涅槃。是四惡人。多令在家出",
    "T47n1960_003:0049c06": "家住邪經。捨第一義無所有畢竟空法。貪樂",
    "T47n1960_003:0049c07": "外道尼犍子論。是四惡人。所有弟子常相隨",
    "T47n1960_003:0049c08": "逐。乃至法盡。爾時在家出家弟子。多墮惡道。",
    "T47n1960_003:0049c09": "不至善道。滅佛正法。又是惡人命終之後。墮",
    "T47n1960_003:0049c10": "阿鼻地獄。仰臥伏臥。左&#x8107;臥右&#x8107;臥。各九百",
    "T47n1960_003:0049c11": "萬億歲。於熱鐵上燒燃燋爛。死已更生灰地",
    "T47n1960_003:0049c12": "獄大灰地獄等活地獄黑繩地獄。皆如上",
    "T47n1960_003:0049c13": "歲數受苦。於黑繩地獄死。還生阿鼻大地獄",
    "T47n1960_003:0049c14": "中。若在家出家親近此人。并諸檀越凡有六",
    "T47n1960_003:0049c15": "百四萬億人。與此四師俱生俱死。在大地獄",
    "T47n1960_003:0049c16": "受諸燒煮。劫火若燒。是四惡人及六百四萬",
    "T47n1960_003:0049c17": "億人。從此阿鼻轉生他方。在大地獄。無數百",
    "T47n1960_003:0049c18": "千萬億那由他歲。受大苦惱。世界還生。還生",
    "T47n1960_003:0049c19": "此間大地獄中。久久雖免地獄苦惱得生人",
    "T47n1960_003:0049c20": "中。於五百世。從生而盲。後得值一切明佛。是",
    "T47n1960_003:0049c21": "人於一切明佛法中出家。十萬億歲勤行精",
    "T47n1960_003:0049c22": "進。如救頭燃。不得順忍。況得道果。命終之",
    "T47n1960_003:0049c23": "後。還生阿鼻大地獄中已。先起重不善業緣。",
    "T47n1960_003:0049c24": "於後得值九十億佛。於諸佛所不得順忍。何",
    "T47n1960_003:0049c25": "以故。佛說深經。是人不信。破壞違逆。破毀賢",
    "T47n1960_003:0049c26": "聖持戒比丘。出其過惡。起破法業因緣。法應",
    "T47n1960_003:0049c27": "當爾。彼經既明不淨說法等。十萬億歲精進。",
    "T47n1960_003:0049c28": "如救頭燃。不得罪滅。命終之後。還生阿鼻大",
    "T47n1960_003:0049c29": "地獄中。如何念佛功德。一聲十聲即得罪滅",
    "T47n1960_003:0050a01": "往西方也。",
    "T47n1960_003:0050a02": "[0050a02] 釋曰。由五勝故。雖復暫念佛名。滅罪生信。過",
    "T47n1960_003:0050a03": "彼十萬億歲如救頭燃修道滅罪。言五勝者。",
    "T47n1960_003:0050a04": "一發心勝。二求生勝。三本願勝。四功德勝。五",
    "T47n1960_003:0050a05": "威力勝。發心勝者。此下品人。是大乘根性人。",
    "T47n1960_003:0050a06": "發大乘心。彼是小乘人。今為發大乘心。一念",
    "T47n1960_003:0050a07": "超過二乘心無量百千億劫。故速滅重罪。二",
    "T47n1960_003:0050a08": "求生勝者。今此一念念佛。願生淨土。彼雖修",
    "T47n1960_003:0050a09": "道如救頭燃。是小乘心。不信有十方諸佛淨",
    "T47n1960_003:0050a10": "土。為無求勝生。故罪不滅。此為求勝生。故罪",
    "T47n1960_003:0050a11": "速滅也。三本願勝者。以阿彌陀佛本發殊勝",
    "T47n1960_003:0050a12": "大願引一切重罪眾生稱我名者。罪皆消滅。",
    "T47n1960_003:0050a13": "眾生今日雖造重罪。與過去久遠無量劫來。",
    "T47n1960_003:0050a14": "於阿彌陀佛本願之中。門佛發願。過去久遠",
    "T47n1960_003:0050a15": "善根純熟故。能一念即得罪滅也。四功德勝",
    "T47n1960_003:0050a16": "者。前小乘行但作四念處觀。不能滅無量罪。",
    "T47n1960_003:0050a17": "今念佛一聲能除八十億劫生死重罪。功德",
    "T47n1960_003:0050a18": "無量如經具說。故一念念佛功德。勝彼十萬",
    "T47n1960_003:0050a19": "億歲如救頭燃作五停心觀四念處觀也。五",
    "T47n1960_003:0050a20": "威力勝者。同性經說。佛有十地。阿彌陀佛是",
    "T47n1960_003:0050a21": "佛初地。功德威力稍異常徒。故威力加持念",
    "T47n1960_003:0050a22": "佛修行者。定得往生。不同餘類也。"
}