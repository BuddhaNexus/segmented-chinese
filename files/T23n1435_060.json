{
    "T23n1435_060:0445c10": "十誦律卷第六十(善誦毘尼序卷上)",
    "T23n1435_060:0445c12": "東晉罽賓三藏卑摩羅叉續譯",
    "T23n1435_060:0445c13": "五百比丘結集三藏法品第一",
    "T23n1435_060:0445c14": "佛婆伽婆，在拘尸城娑羅雙樹間力士住",
    "T23n1435_060:0445c15": "處般涅槃，拘尸諸力士供養佛身。是時長老",
    "T23n1435_060:0445c16": "摩訶迦葉，將五百比丘從波婆城欲到拘",
    "T23n1435_060:0445c17": "尸城。二城中間，爾時有梵志，持天曼陀羅",
    "T23n1435_060:0445c18": "華，發拘尸城，欲詣波婆城。長老摩訶迦葉",
    "T23n1435_060:0445c19": "問：「汝識我大師不？」答言：「識！汝大師娑羅",
    "T23n1435_060:0445c20": "雙樹間力士住處般涅槃，今已七日。諸天",
    "T23n1435_060:0445c21": "世人供養佛身，我從彼得此天曼陀羅華來。」",
    "T23n1435_060:0445c22": "摩訶迦葉不樂，諸弟子中有大憂愁者、有舉",
    "T23n1435_060:0445c23": "手哭者、有躄地者，皆言：「佛取涅槃一何駛",
    "T23n1435_060:0445c24": "哉！世間眼滅。」諸比丘有宛轉地者、有心中",
    "T23n1435_060:0445c25": "愁慼者、有行捨心觀諸法相者，所謂一切無",
    "T23n1435_060:0445c26": "常苦空無我，此無常相法，何可得常？佛在",
    "T23n1435_060:0445c27": "時常說：「一切眾生所可樂著不可久保，皆當",
    "T23n1435_060:0445c28": "別離散壞磨滅。」爾時有一愚癡不善不及老",
    "T23n1435_060:0445c29": "比丘，發此惡言：「彼長老常言：『應當行是、不",
    "T23n1435_060:0446a01": "應行是。』我今快得自在，所欲便作，不欲便",
    "T23n1435_060:0446a02": "止。」如是麁言，唯迦葉獨聞，餘無知者，是",
    "T23n1435_060:0446a03": "諸天神力所隱蔽故。爾時閻浮提中，長老阿",
    "T23n1435_060:0446a04": "若憍陳如第一上座、長老均陀第二上座、長",
    "T23n1435_060:0446a05": "老十力迦葉阿難和上第三上座、長老摩訶",
    "T23n1435_060:0446a06": "迦葉第四上座。摩訶迦葉多知廣識，四部眾",
    "T23n1435_060:0446a07": "盡皆恭敬信受其語。四部眾聞摩訶迦葉從",
    "T23n1435_060:0446a08": "波婆城來欲詣拘尸城，四部眾皆出到半道，",
    "T23n1435_060:0446a09": "奉迎摩訶迦葉。摩訶迦葉見四部眾來，於",
    "T23n1435_060:0446a10": "道外樹下，敷尼師檀結加趺坐。四眾既到，",
    "T23n1435_060:0446a11": "頭面敬禮，在一面聽其說法。時大迦葉說種",
    "T23n1435_060:0446a12": "種法，示教利喜竟，發遣四眾，還至雙樹頂",
    "T23n1435_060:0446a13": "結支夷。大迦葉言：「我正爾當到，莫燃佛[卄/積]，",
    "T23n1435_060:0446a14": "我欲禮佛全身。」爾時大迦葉，與大眾俱到頂",
    "T23n1435_060:0446a15": "結支夷，到已天為開發金棺解撤纏裹。時大",
    "T23n1435_060:0446a16": "迦葉稽首敬禮佛身，四部大眾亦得禮拜，又",
    "T23n1435_060:0446a17": "告諸人言：「更以天新綿[疊*毛]好纏佛身，以新香",
    "T23n1435_060:0446a18": "油灌滿金棺，安措佛身而闔棺蓋。更積一",
    "T23n1435_060:0446a19": "切眾香雜薪，以為大[卄/積]。」大迦葉告諸力士：",
    "T23n1435_060:0446a20": "「汝自知時。」諸力士主即燃香薪大[卄/積]。爾時長",
    "T23n1435_060:0446a21": "老阿難見薪[卄/積]然，悲惱哽塞即說偈言：",
    "T23n1435_060:0446a22": "「世尊此身，　　乃至梵天；　　今在金棺，",
    "T23n1435_060:0446a23": "　以千[疊*毛]纏；　　灌以香油，　　燃以香薪。」",
    "T23n1435_060:0446a24": "爾時佛[卄/積]燃盡，大迦葉思惟言：「當云何滅火？」",
    "T23n1435_060:0446a25": "即念應以牛乳滅之。爾時大迦葉適生此念，",
    "T23n1435_060:0446a26": "四邊自然有牛乳池，淨潔香好。是時大迦葉，",
    "T23n1435_060:0446a27": "即取此乳以滅是火而說偈言：",
    "T23n1435_060:0446a28": "「千[疊*毛]纏佛身，　　以火闍維之；",
    "T23n1435_060:0446a29": "　佛之神力故，　　常一內衣在；",
    "T23n1435_060:0446b01": "　最外亦不燒，　　中者皆燃盡。」",
    "T23n1435_060:0446b02": "爾時長老摩訶迦葉，以成治[疊*毛]，取佛舍利",
    "T23n1435_060:0446b03": "與諸力士。諸力士從長老摩訶迦葉，取佛舍",
    "T23n1435_060:0446b04": "利，盛以金瓶，舉著車上，燒種種香，持諸幡",
    "T23n1435_060:0446b05": "蓋作諸妓樂入拘尸城。爾時拘尸城中有新",
    "T23n1435_060:0446b06": "論義堂，掃灑清淨香潔無量，懸繒幡蓋散諸",
    "T23n1435_060:0446b07": "雜華，敷象牙床，以佛舍利金瓶著上。阿難先",
    "T23n1435_060:0446b08": "以花香伎樂種種供養，亦教諸比丘、比丘尼、",
    "T23n1435_060:0446b09": "優婆塞、優婆夷供養禮拜。爾時波婆城中諸",
    "T23n1435_060:0446b10": "力士聞，佛在拘尸城般涅槃，念言：「佛亦是",
    "T23n1435_060:0446b11": "我師，我之所尊。」來從諸人請舍利分，欲於",
    "T23n1435_060:0446b12": "波婆城中起塔，燒香懸繒幡蓋，盡世供養。",
    "T23n1435_060:0446b13": "拘尸城諸力士答言：「佛在我國般涅槃，我自",
    "T23n1435_060:0446b14": "起塔香華供養，舍利分不可得。」時遮勒國諸",
    "T23n1435_060:0446b15": "剎帝利姓婆蹉婆羅，羅摩聚落拘樓羅種，",
    "T23n1435_060:0446b16": "毘[少/兔]國中諸婆羅門，毘耶離國諸梨昌種，",
    "T23n1435_060:0446b17": "迦毘羅婆國諸釋子，摩伽陀國主阿闍世王、",
    "T23n1435_060:0446b18": "韋提希子，聞佛於拘尸城般涅槃，今眾人以",
    "T23n1435_060:0446b19": "香華伎樂供養舍利。爾時阿闍世王，勅其",
    "T23n1435_060:0446b20": "大臣婆羅門婆利沙迦羅言：「汝往到拘尸城",
    "T23n1435_060:0446b21": "諸力士所，持我言致問無量，氣力安隱身心",
    "T23n1435_060:0446b22": "樂不？」又語諸人：「佛亦我師我之所尊，今於",
    "T23n1435_060:0446b23": "汝國般涅槃，請分舍利，欲於王舍城中起塔",
    "T23n1435_060:0446b24": "供養。與我者善，若不見與，當舉兵眾以力",
    "T23n1435_060:0446b25": "奪汝。」受勅即嚴四種兵，直至拘尸城，語諸",
    "T23n1435_060:0446b26": "力士言：「摩伽陀國主！阿闍世王致問無量：『氣",
    "T23n1435_060:0446b27": "力安隱身心樂不？』又言：『佛亦我師我之所尊，",
    "T23n1435_060:0446b28": "在此般涅槃，來請舍利分，汝當與我，我於",
    "T23n1435_060:0446b29": "王舍城起塔供養。』」拘尸城諸力士答大臣婆",
    "T23n1435_060:0446c01": "羅門言：「佛在我國土地般涅槃，我自於此拘",
    "T23n1435_060:0446c02": "尸城起塔供養，舍利分不得與汝。」大臣婆羅",
    "T23n1435_060:0446c03": "門言：「摩伽陀國主阿闍世王語汝：『汝等以舍",
    "T23n1435_060:0446c04": "利與我者善。若不見與，當舉四兵以力奪汝。』」",
    "T23n1435_060:0446c05": "諸力士言：「我自供養不以與汝。」波婆城力士",
    "T23n1435_060:0446c06": "亦集四兵，在一面住。羅婆聚落拘婆羅，亦",
    "T23n1435_060:0446c07": "集四兵在一面住。遮勒國諸剎帝利，亦集四",
    "T23n1435_060:0446c08": "兵在一面住。毘[少/兔]國諸婆羅門，亦集四兵在",
    "T23n1435_060:0446c09": "一面住。毘耶離國諸梨昌，亦集四兵在一",
    "T23n1435_060:0446c10": "面住。迦毘羅婆諸釋子，亦集四兵在一面",
    "T23n1435_060:0446c11": "住。婆羅沙迦羅婆羅門，更增四兵，拘尸城",
    "T23n1435_060:0446c12": "一面住。爾時拘尸城外，八軍圍繞，為舍利",
    "T23n1435_060:0446c13": "故，各欲奪取。爾時大眾中，有一婆羅門姓",
    "T23n1435_060:0446c14": "烟，在八軍中，高聲大唱：「拘尸城諸力士主",
    "T23n1435_060:0446c15": "聽，佛無量劫積善修忍，諸君亦常聞讚忍法，",
    "T23n1435_060:0446c16": "今日何可於佛滅後為舍利故起兵相奪？諸",
    "T23n1435_060:0446c17": "君當知此非敬事。舍利現在，但當分作八分。」",
    "T23n1435_060:0446c18": "諸力士言：「敬如來議。」爾時姓烟婆羅門，即",
    "T23n1435_060:0446c19": "分舍利作八分。分竟復高聲大唱：「汝諸力士",
    "T23n1435_060:0446c20": "主聽，盛舍利瓶請以見惠，欲還頭那羅聚落",
    "T23n1435_060:0446c21": "起瓶塔，華香幡蓋伎樂供養。」諸力士答言：",
    "T23n1435_060:0446c22": "「敬從來請。」爾時必波羅延那婆羅門居士，復",
    "T23n1435_060:0446c23": "以高聲大唱：「拘尸城中諸力士主聽，燒佛處",
    "T23n1435_060:0446c24": "炭與我，欲還我國起炭塔，華香伎樂供養。」",
    "T23n1435_060:0446c25": "諸力士答婆羅門：「敬從來請。」爾時拘尸城諸",
    "T23n1435_060:0446c26": "力士，得第一分舍利，即於國中起塔，華香",
    "T23n1435_060:0446c27": "伎樂種種供養。波婆國得第二分舍利，還歸",
    "T23n1435_060:0446c28": "起塔種種供養。羅摩聚落拘樓羅，得第三分",
    "T23n1435_060:0446c29": "舍利，還歸起塔種種供養。遮勒國諸剎帝",
    "T23n1435_060:0447a01": "利，得第四分舍利，還國起塔種種供養。毘[少/兔]",
    "T23n1435_060:0447a02": "諸婆羅門，得第五分舍利，還國起塔種種供",
    "T23n1435_060:0447a03": "養。毘耶離國諸梨昌種，得第六分舍利，還",
    "T23n1435_060:0447a04": "國起塔種種供養。迦毘羅婆國諸釋子，得第",
    "T23n1435_060:0447a05": "七分舍利，還國起塔華香供養。摩伽陀國主",
    "T23n1435_060:0447a06": "阿闍世王，得第八分舍利，還王舍城起塔華",
    "T23n1435_060:0447a07": "香供養。姓烟婆羅門，得盛舍利瓶，還頭那",
    "T23n1435_060:0447a08": "羅聚落，起塔華香供養。必波羅延那婆羅門",
    "T23n1435_060:0447a09": "居士，得炭還國起塔供養。爾時閻浮提中，",
    "T23n1435_060:0447a10": "八舍利塔、第九瓶塔、第十炭塔，佛初般涅槃",
    "T23n1435_060:0447a11": "後起十塔，自是已後起無量塔。",
    "T23n1435_060:0447a12": "爾時長老摩訶迦葉，知佛舍利流布十方白",
    "T23n1435_060:0447a13": "衣起塔，以是因緣故集僧。集僧竟，語諸",
    "T23n1435_060:0447a14": "比丘：「我昔時從波婆城，將五百比丘，向拘",
    "T23n1435_060:0447a15": "尸城，於二城中間，見一梵志持天曼陀羅",
    "T23n1435_060:0447a16": "華，從拘尸城來，欲詣波婆城。我問梵志言：",
    "T23n1435_060:0447a17": "『優婆伽從何所來？欲至何所？』梵志答言：『我",
    "T23n1435_060:0447a18": "從拘尸城來，欲到波婆城。』問：『識我大師不？』",
    "T23n1435_060:0447a19": "梵志答言：『識！汝大師娑羅雙樹間般涅槃，",
    "T23n1435_060:0447a20": "今已七日，諸天世人供養舍利，我從彼得",
    "T23n1435_060:0447a21": "此天曼陀羅華。』我爾時心不樂，作是言：『佛",
    "T23n1435_060:0447a22": "取涅槃一何駛哉！世間眼滅。』諸比丘中有大",
    "T23n1435_060:0447a23": "憂愁者、有舉手哭者、有躄地者，皆言：『佛取",
    "T23n1435_060:0447a24": "涅槃一何駛哉！世間眼滅。』諸比丘有宛轉地",
    "T23n1435_060:0447a25": "者、有愁慼者，有行捨心觀諸法相者，一切",
    "T23n1435_060:0447a26": "無常苦空無我，此無常法相，何可得常？佛",
    "T23n1435_060:0447a27": "在時自言：『一切眾生所可樂著，難得久保皆",
    "T23n1435_060:0447a28": "當別離散壞磨滅。』爾時有一頑愚不善及",
    "T23n1435_060:0447a29": "老比丘，出惡口言：『彼長老常言：「應當行是、",
    "T23n1435_060:0447b01": "不應行是。」我今得自在，所欲便作、不欲便止。』",
    "T23n1435_060:0447b02": "是愚癡比丘作是語時，唯我獨聞餘無知者，",
    "T23n1435_060:0447b03": "是諸天神力之所隱蔽。復有一比丘在我前",
    "T23n1435_060:0447b04": "說，法言非法、非法言法、善言不善、不善言",
    "T23n1435_060:0447b05": "善。我等今應當集一切修妬路、一切毘尼、",
    "T23n1435_060:0447b06": "一切阿毘曇。」摩訶迦葉自思惟：「我當僧中集",
    "T23n1435_060:0447b07": "一切修妬路、一切毘尼、一切阿毘曇。或有",
    "T23n1435_060:0447b08": "無知比丘，作如是言：『不應如是集一切修妬",
    "T23n1435_060:0447b09": "路、一切毘尼、一切阿毘曇。』我等今當於僧",
    "T23n1435_060:0447b10": "中，擇取聰明能集法人，僧中作羯磨取。」爾",
    "T23n1435_060:0447b11": "時長老摩訶迦葉，僧中取五百少一比丘，一",
    "T23n1435_060:0447b12": "一稱字。是諸比丘，皆讀三藏、得三明、滅三毒，",
    "T23n1435_060:0447b13": "皆得共解脫。摩訶迦葉僧中唱：「大德僧聽！",
    "T23n1435_060:0447b14": "是五百少一比丘，稱名字，皆讀三藏、得三明、",
    "T23n1435_060:0447b15": "滅三毒，皆得共解脫。若僧時到僧忍聽，是",
    "T23n1435_060:0447b16": "五百少一比丘，皆是集法人。如是白。」爾時",
    "T23n1435_060:0447b17": "長老阿難在僧中，長老大迦葉思惟：「是阿難",
    "T23n1435_060:0447b18": "好善學人，佛說：『阿難於多聞人中最第一。』我",
    "T23n1435_060:0447b19": "等今當使阿難作集法人。」長老大迦葉思惟",
    "T23n1435_060:0447b20": "已，僧中唱：「大德僧聽！是阿難好善學人，佛",
    "T23n1435_060:0447b21": "說：『阿難多聞人中最第一。』若僧時到僧忍聽，",
    "T23n1435_060:0447b22": "我等今當使阿難作集法人。如是白。」「大德僧",
    "T23n1435_060:0447b23": "聽！是阿難好善學人，佛說：『阿難於多聞人中",
    "T23n1435_060:0447b24": "最第一。』我等今當使阿難作集法人。誰諸",
    "T23n1435_060:0447b25": "長老忍阿難作集法人者默然，誰不忍是長",
    "T23n1435_060:0447b26": "老說。」「僧已忍聽長老阿難作集法人竟，僧",
    "T23n1435_060:0447b27": "忍，默然故，是事如是持！」長老大迦葉復思惟：",
    "T23n1435_060:0447b28": "「今集一切修妬路、一切毘尼、一切阿毘曇，是",
    "T23n1435_060:0447b29": "事多，非一日、二日乃至七日可竟。今僧中當",
    "T23n1435_060:0447c01": "作羯磨，能作集法人，共一處安居；不作羯",
    "T23n1435_060:0447c02": "磨人，不得共一處安居。」如是思惟竟，長老",
    "T23n1435_060:0447c03": "摩訶迦葉僧中唱：「大德僧聽！今集法多，非",
    "T23n1435_060:0447c04": "一日、二日乃至七日可竟。今僧中作羯磨，能",
    "T23n1435_060:0447c05": "集法人共一處安居；不作羯磨人，不得共一",
    "T23n1435_060:0447c06": "處安居。如是白。」爾時長老摩訶迦葉，復作",
    "T23n1435_060:0447c07": "是念：「何處國土安隱、有好精舍、四事供養",
    "T23n1435_060:0447c08": "飲食無乏、無諸寇賊？」即念：「王舍城中，四事",
    "T23n1435_060:0447c09": "供養具足無乏，國土安隱無諸賊寇，我等今",
    "T23n1435_060:0447c10": "當往到王舍城安居。」如是思惟已，摩訶迦葉",
    "T23n1435_060:0447c11": "獨身先往治精舍，泥塗壁孔治土埵、敷床灑",
    "T23n1435_060:0447c12": "掃、抖擻被褥、教備藥具、飲食衣被。摩訶迦",
    "T23n1435_060:0447c13": "葉知安居時到，共五百比丘王舍城安居。",
    "T23n1435_060:0447c14": "摩訶迦葉清旦著衣持鉢入王舍城，教化",
    "T23n1435_060:0447c15": "諸人，持飲食供養集法人教已，摩訶迦葉自",
    "T23n1435_060:0447c16": "行乞食食竟，出城還至精舍。以是因緣集",
    "T23n1435_060:0447c17": "僧，集僧已思惟：「何等比丘能誦毘尼明了，",
    "T23n1435_060:0447c18": "我等難問能隨問答？當從此人集毘尼。」即念：",
    "T23n1435_060:0447c19": "「優波離比丘，佛常讚誦毘尼，比丘中明了第",
    "T23n1435_060:0447c20": "一。」念已白僧：「佛常讚優波離比丘，於誦毘尼",
    "T23n1435_060:0447c21": "比丘中明了第一。優波離比丘！我等問難能",
    "T23n1435_060:0447c22": "隨問答。」爾時摩訶迦葉，為敷法座。優波離",
    "T23n1435_060:0447c23": "比丘昇高座坐竟，摩訶迦葉問優波離：「初",
    "T23n1435_060:0447c24": "波羅夷因緣從何處出？」優波離答言：「初波",
    "T23n1435_060:0447c25": "羅夷，從毘耶離國須提那比丘迦蘭陀子出。」",
    "T23n1435_060:0447c26": "「是中云何犯？云何不犯？」爾時優波離廣說犯",
    "T23n1435_060:0447c27": "不犯相。摩訶迦葉問阿若憍陳如：「爾不？」答言：",
    "T23n1435_060:0447c28": "「爾！如優波離所說。」摩訶迦葉問阿若憍陳如",
    "T23n1435_060:0447c29": "竟，次問長老均陀、次問十力迦葉、次第問",
    "T23n1435_060:0448a01": "五百阿羅漢，乃至阿難。阿難答言：「我亦如",
    "T23n1435_060:0448a02": "是聞，是事是法是善，如長老優波離所說。」",
    "T23n1435_060:0448a03": "阿難問摩訶迦葉：「爾不？」答言：「爾。」是中長老",
    "T23n1435_060:0448a04": "摩訶迦葉，僧中高聲大唱：「大德僧聽！初波",
    "T23n1435_060:0448a05": "羅夷法集竟，是法、是毘尼、是佛教，無有比丘",
    "T23n1435_060:0448a06": "言是法言非法、非法言是法、是毘尼言非毘",
    "T23n1435_060:0448a07": "尼、非毘尼言是毘尼。是法、是毘尼、是佛教，",
    "T23n1435_060:0448a08": "僧忍，默然故，是事如是持！」摩訶迦葉復問長",
    "T23n1435_060:0448a09": "老優波離：「第二波羅夷因緣從何處出？」優",
    "T23n1435_060:0448a10": "波離答：「王舍城中，為達尼迦比丘瓦師子。」",
    "T23n1435_060:0448a11": "「第三波羅夷因緣何處出？」優波離答：「跋耆國",
    "T23n1435_060:0448a12": "中，為婆求摩題河邊住諸比丘。」「第四波羅",
    "T23n1435_060:0448a13": "夷因緣何處出？」答言：「毘耶離國，為婆求摩",
    "T23n1435_060:0448a14": "題河邊住諸比丘。」「第一僧伽婆尸沙因緣何",
    "T23n1435_060:0448a15": "處出？」答言：「舍婆提國，為迦留陀夷比丘。",
    "T23n1435_060:0448a16": "第二、第三、第四皆為舍婆提國迦留陀夷比",
    "T23n1435_060:0448a17": "丘。」「第五僧伽婆尸沙因緣何處出？」答：「舍婆",
    "T23n1435_060:0448a18": "提國中，為迦羅比丘彌梨迦子。」摩訶迦葉",
    "T23n1435_060:0448a19": "復問：「云何犯？云何不犯？」優波離廣說犯不",
    "T23n1435_060:0448a20": "犯相。摩訶迦葉問優波離竟，次問阿若憍陳",
    "T23n1435_060:0448a21": "如：「爾不？」阿若憍陳如答言：「長老大迦葉！",
    "T23n1435_060:0448a22": "我亦如是知，如優波離所說。」次問長老均陀、",
    "T23n1435_060:0448a23": "次問十力迦葉、次第問五百阿羅漢，乃至",
    "T23n1435_060:0448a24": "阿難。阿難答言：「長老大迦葉！我亦如是知，",
    "T23n1435_060:0448a25": "如長老優波離所說。」阿難問摩訶迦葉：「如優",
    "T23n1435_060:0448a26": "波離所說不？」答言：「阿難！我亦如是知，如優波",
    "T23n1435_060:0448a27": "離所說。」如是次第一切毘尼集竟。爾時長",
    "T23n1435_060:0448a28": "老大迦葉，僧中高聲大唱：「大德僧聽！如",
    "T23n1435_060:0448a29": "是一切毘尼法集竟，是法、是毘尼、是佛教，無有",
    "T23n1435_060:0448b01": "比丘言是法言非法、非法言是法、是毘尼",
    "T23n1435_060:0448b02": "言非毘尼、非毘尼言是毘尼。是法、是毘尼、是",
    "T23n1435_060:0448b03": "佛教，僧忍，默然故，是事如是持！」長老摩訶",
    "T23n1435_060:0448b04": "迦葉思惟：「何等比丘誦修妬路阿毘曇明了，",
    "T23n1435_060:0448b05": "我等難問能隨問答？我等當從此人，集修妬",
    "T23n1435_060:0448b06": "路阿毘曇。」即時作是念：「佛讚阿難比丘，於",
    "T23n1435_060:0448b07": "諸多聞比丘中最第一，持一切修妬路、一切",
    "T23n1435_060:0448b08": "阿毘曇。」迦葉思惟竟，僧中唱：「大德僧聽！是",
    "T23n1435_060:0448b09": "阿難比丘好善學人，佛常讚阿難比丘，於諸",
    "T23n1435_060:0448b10": "多聞中最第一。我等從是人了了問修妬",
    "T23n1435_060:0448b11": "路、阿毘曇集。如是白。」爾時摩訶迦葉，敷好",
    "T23n1435_060:0448b12": "高座，阿難昇高座坐竟。摩訶迦葉問阿難：",
    "T23n1435_060:0448b13": "「佛修妬路初從何處說？」阿難答：「如是我聞，一",
    "T23n1435_060:0448b14": "時佛在波羅柰仙人住處鹿林中。」阿難說此",
    "T23n1435_060:0448b15": "語時，五百比丘皆下地[跍*月]跪，涕零而言：「我",
    "T23n1435_060:0448b16": "從佛所面受見法，而今已聞。」摩訶迦葉語",
    "T23n1435_060:0448b17": "阿難：「從今日一切修妬路、一切毘尼、一切",
    "T23n1435_060:0448b18": "阿毘曇，初皆稱如是我聞一時。」阿難言：「爾！",
    "T23n1435_060:0448b19": "是時佛告五比丘：『是苦聖諦。我先不從他聞",
    "T23n1435_060:0448b20": "法中正憶念時，於諸法中生眼、生智、生明、",
    "T23n1435_060:0448b21": "生覺；是集聖諦，是盡聖諦，是道聖諦，我先",
    "T23n1435_060:0448b22": "不從他聞法中正憶念時，於諸法中生眼、",
    "T23n1435_060:0448b23": "生智、生明、生覺。諸比丘！是苦聖諦知故應知，",
    "T23n1435_060:0448b24": "我先不從他聞法中正憶念時，於諸法中，生",
    "T23n1435_060:0448b25": "眼、生智、生明、生覺。是苦集聖諦知已應斷，是",
    "T23n1435_060:0448b26": "苦滅聖諦知已應證，是苦滅道聖諦知已應",
    "T23n1435_060:0448b27": "修，我先不從他聞法中正憶念時，於諸法",
    "T23n1435_060:0448b28": "中生眼、生智、生明、生覺。諸比丘！是苦聖諦知",
    "T23n1435_060:0448b29": "故知已，我先不從他聞法中正憶念時，於",
    "T23n1435_060:0448c01": "諸法中生眼、生智、生明、生覺。是苦集聖諦知",
    "T23n1435_060:0448c02": "故斷已，是苦滅聖諦知故證已，是苦滅道聖",
    "T23n1435_060:0448c03": "諦知故修已，我先不從他聞法中正憶念時，",
    "T23n1435_060:0448c04": "於諸法中生眼、生智、生明、生覺。諸比丘！若我",
    "T23n1435_060:0448c05": "隨爾許時，四聖諦中三轉十二分法輪行，",
    "T23n1435_060:0448c06": "不生眼、智、明、覺，我於一切世間若魔、若梵及",
    "T23n1435_060:0448c07": "沙門、婆羅門天人等眾中，不得解、不得離、不",
    "T23n1435_060:0448c08": "得捨，亦不得不顛倒心，是時我亦不作是",
    "T23n1435_060:0448c09": "念：「得阿耨多羅三藐三菩提。」以我爾許時，",
    "T23n1435_060:0448c10": "四聖諦中三轉十二分法輪行，生眼、智、明、",
    "T23n1435_060:0448c11": "覺，我於一切世間若魔、若梵及沙門、婆羅",
    "T23n1435_060:0448c12": "門天人等眾中，得解、得離、得捨，得不顛倒",
    "T23n1435_060:0448c13": "心。是時我作是念：「得阿耨多羅三藐三菩提。」",
    "T23n1435_060:0448c14": "說是法時，長老憍陳如，及八萬諸天，遠塵",
    "T23n1435_060:0448c15": "離垢諸法中法眼生。爾時佛告憍陳如：「得法",
    "T23n1435_060:0448c16": "已不？」憍陳如言：「得已。世尊！」「憍陳如得法已",
    "T23n1435_060:0448c17": "不？」憍陳如言：「得已。世尊！」「憍陳如得法已不？」",
    "T23n1435_060:0448c18": "憍陳如言：「得已。世尊！」憍陳如以初得故，故",
    "T23n1435_060:0448c19": "名阿若憍陳如。阿若憍陳如得法已，是時地",
    "T23n1435_060:0448c20": "神高聲大聲唱言：「諸眾生！佛在波羅奈國仙",
    "T23n1435_060:0448c21": "人住處鹿林中，三轉十二分法輪，諸餘沙門、",
    "T23n1435_060:0448c22": "若波羅門、若天、若魔、若梵，如是等一切世間",
    "T23n1435_060:0448c23": "中，不能如法轉，為饒益眾生故，安樂多眾",
    "T23n1435_060:0448c24": "生，憐愍世間故，利益安樂諸天人，增益諸",
    "T23n1435_060:0448c25": "天種，減損阿脩羅眾。」虛空中神聞地神唱",
    "T23n1435_060:0448c26": "聲已，亦高聲大聲唱：「佛轉法輪。」四天王聞",
    "T23n1435_060:0448c27": "虛空神唱，亦高聲大聲唱。三十三天、夜摩天、",
    "T23n1435_060:0448c28": "兜率陀天、化樂天、他化自在天，即時唱聲，乃",
    "T23n1435_060:0448c29": "到梵天處，皆高聲大聲唱言：「諸眾生！佛在波",
    "T23n1435_060:0449a01": "羅奈國仙人住處鹿林中，三轉十二行法輪，",
    "T23n1435_060:0449a02": "諸餘沙門、若婆羅門、若天、若魔、若梵，如是",
    "T23n1435_060:0449a03": "等一切世間中，不能如法轉，為饒益多眾生",
    "T23n1435_060:0449a04": "故，安樂多眾生，憐愍世間故，利益安樂諸天",
    "T23n1435_060:0449a05": "人，增益諸天種，減損阿脩羅眾。」』佛在波羅",
    "T23n1435_060:0449a06": "奈國仙人住處鹿林中，三轉十二行法輪已，",
    "T23n1435_060:0449a07": "是故是經名『轉法輪經』。」大迦葉問阿若憍陳",
    "T23n1435_060:0449a08": "如：「如阿難所說爾不？」答言：「爾！長老大迦",
    "T23n1435_060:0449a09": "葉！我亦如是知，如阿難所說。」次問長老均",
    "T23n1435_060:0449a10": "陀、次問十力迦葉，乃至次第問五百阿羅漢，",
    "T23n1435_060:0449a11": "末後問優波離：「如阿難所說不？」答言：「爾。」長",
    "T23n1435_060:0449a12": "老優波離問摩訶迦葉：「如阿難所說不？」答",
    "T23n1435_060:0449a13": "言：「爾！長老優波離！我亦如是知，如阿難所",
    "T23n1435_060:0449a14": "說。」如是展轉問已，一切修妬路藏集竟。爾",
    "T23n1435_060:0449a15": "時摩訶迦葉僧中唱：「大德僧聽！一切修妬",
    "T23n1435_060:0449a16": "路集竟，是法、是毘尼、是佛教，無有比丘言是",
    "T23n1435_060:0449a17": "法言非法、非法言是法、是毘尼言非毘尼、",
    "T23n1435_060:0449a18": "非毘尼言是毘尼。是法、是毘尼、是佛教，僧忍，",
    "T23n1435_060:0449a19": "默然故，是事如是持！」長老摩訶迦葉復問",
    "T23n1435_060:0449a20": "阿難：「佛何處始說阿毘曇？」阿難答言：「『如是",
    "T23n1435_060:0449a21": "我聞，一時佛在舍婆提，爾時佛告諸比丘：「若",
    "T23n1435_060:0449a22": "人五怖、五罪、五怨、五滅，是人五怖罪怨故，",
    "T23n1435_060:0449a23": "死後譬如力士屈伸臂頃墮於地獄。何等",
    "T23n1435_060:0449a24": "五？一者殺；二者偷；三者邪婬；四者妄語；",
    "T23n1435_060:0449a25": "五者飲酒。若人五怖、五罪、五怨、五滅，是人五",
    "T23n1435_060:0449a26": "怖罪怨滅故，死後譬如力士屈伸臂頃生於",
    "T23n1435_060:0449a27": "天上。何等五？一者不殺，怖罪怨滅；不偷、不邪",
    "T23n1435_060:0449a28": "婬、不妄語、不飲酒，亦如是怖罪怨滅。」』」長老摩",
    "T23n1435_060:0449a29": "訶迦葉問阿若憍陳如：「如阿難所說不？」答言：",
    "T23n1435_060:0449b01": "「長老大迦葉！我亦如是知，如阿難所說。」次",
    "T23n1435_060:0449b02": "問長老均陀、次問十力迦葉，乃至次第問五",
    "T23n1435_060:0449b03": "百阿羅漢，末後問優波離：「如阿難所說不？」答",
    "T23n1435_060:0449b04": "言：「長老大迦葉！我亦如是知，如阿難所說。」長",
    "T23n1435_060:0449b05": "老優波離問摩訶迦葉：「爾不？」答言：「實爾。」如是",
    "T23n1435_060:0449b06": "一切阿毘曇集已，爾時摩訶迦葉僧中大唱：",
    "T23n1435_060:0449b07": "「大德僧聽！一切阿毘曇集竟，是法、是毘尼、是",
    "T23n1435_060:0449b08": "佛教，無有比丘言是法言非法、非法言是",
    "T23n1435_060:0449b09": "法、是毘尼言非毘尼、非毘尼言是毘尼。是法、",
    "T23n1435_060:0449b10": "是毘尼、是佛教，僧忍，默然故，是事如是持！」爾",
    "T23n1435_060:0449b11": "時一切修妬路、一切阿毘曇、一切毘尼集竟，",
    "T23n1435_060:0449b12": "長老阿難偏袒右肩長跪叉手，白大德摩訶",
    "T23n1435_060:0449b13": "迦葉：「我面從佛聞受是語，佛言：『我般涅槃",
    "T23n1435_060:0449b14": "後，若僧一心和合，籌量放捨微細戒。』」摩訶",
    "T23n1435_060:0449b15": "迦葉答：「阿難！汝從佛問不？何名微細戒，一心",
    "T23n1435_060:0449b16": "和合放捨？」阿難答：「大德！不問。」迦葉言：「汝應當",
    "T23n1435_060:0449b17": "了了問：『何名微細戒，僧一心和合而放捨此",
    "T23n1435_060:0449b18": "戒？』長老阿難！汝若不問佛，汝得突吉羅罪。是",
    "T23n1435_060:0449b19": "罪汝當如法懺悔，莫覆藏。」阿難答言：「我不輕",
    "T23n1435_060:0449b20": "戒故不問；是時佛欲滅度，我心愁悶故不問。」",
    "T23n1435_060:0449b21": "摩訶迦葉語阿難：「佛三語汝：『閻浮提地種種",
    "T23n1435_060:0449b22": "事，樂壽命最快。若人有修四如意足，能",
    "T23n1435_060:0449b23": "住壽一劫、若減一劫。阿難！佛四如意足善修，",
    "T23n1435_060:0449b24": "若欲住壽一劫！若減一劫，自在能住。』汝何",
    "T23n1435_060:0449b25": "以不請佛久住？以是事故，汝得突吉羅罪。是",
    "T23n1435_060:0449b26": "罪汝當如法懺悔，莫覆藏。」阿難答：「我不",
    "T23n1435_060:0449b27": "輕戒，非不敬佛故不請久住。是時魔蔽我心，",
    "T23n1435_060:0449b28": "不自覺知，是故不即請佛久住。」大迦葉復語",
    "T23n1435_060:0449b29": "阿難：「汝以足躡佛衣，得突吉羅。是罪如法",
    "T23n1435_060:0449c01": "懺悔。」阿難答言：「我不輕戒，非不敬佛。是時",
    "T23n1435_060:0449c02": "大風卒起，更無餘人，我襞佛衣，以是故足躡。」",
    "T23n1435_060:0449c03": "大迦葉復語阿難：「佛語汝：『迦拘陀河取一鉢",
    "T23n1435_060:0449c04": "水。』汝言：『迦拘陀河水濁未清。』不即取水。以是",
    "T23n1435_060:0449c05": "事故，汝得突吉羅。是罪如法懺悔。」阿難答",
    "T23n1435_060:0449c06": "言：「我不輕戒，非不敬佛。時五百乘車濿渡",
    "T23n1435_060:0449c07": "未久，水濁水清，以是故不即取水與佛。」大",
    "T23n1435_060:0449c08": "迦葉復語阿難：「佛不聽女人出家，汝乃至三",
    "T23n1435_060:0449c09": "請，令女人出家。以是事故得突吉羅。是罪如",
    "T23n1435_060:0449c10": "法懺悔。」阿難答言：「我不輕戒，非不敬佛。但",
    "T23n1435_060:0449c11": "以過去諸佛皆有四眾，今我世尊云何獨無",
    "T23n1435_060:0449c12": "四眾？是故乃至三請。」大迦葉復語阿難：「佛",
    "T23n1435_060:0449c13": "滅度後，汝何以出佛陰藏相以示女人？以是",
    "T23n1435_060:0449c14": "事故，汝得突吉羅。是罪如法懺悔。」阿難答",
    "T23n1435_060:0449c15": "言：「是女人福德淺薄，欲得見佛相。見已厭",
    "T23n1435_060:0449c16": "離女身，後得男子形，以是故示。」",
    "T23n1435_060:0449c17": "爾時大迦葉，令長老阿難六突吉羅罪，僧中",
    "T23n1435_060:0449c18": "悔過。長老摩訶迦葉，集僧言：「我等不聽放",
    "T23n1435_060:0449c19": "捨微細戒。何以故？外道異學若聞是事，便言",
    "T23n1435_060:0449c20": "弟子聰明。所以者何？師結戒、弟子放捨。以是",
    "T23n1435_060:0449c21": "故，我等一心集會籌量，不聽捨微細戒。外",
    "T23n1435_060:0449c22": "道異學有如是言：『大師在時釋子沙門皆具",
    "T23n1435_060:0449c23": "持戒，師滅度後不能具持戒，便還放捨。釋",
    "T23n1435_060:0449c24": "子法滅不久，譬如燃火烟出，火滅烟止。』以",
    "T23n1435_060:0449c25": "是故，我等一心集會籌量，不聽捨微細戒。若",
    "T23n1435_060:0449c26": "我等聽放捨微細戒者，諸比丘不知何者",
    "T23n1435_060:0449c27": "是微細戒？或如是言：『微細戒非獨是突吉羅，",
    "T23n1435_060:0449c28": "更有四波羅提提舍尼，亦名微細戒。』以是故，",
    "T23n1435_060:0449c29": "我等不聽捨微細戒。若我等一心集會，聽",
    "T23n1435_060:0450a01": "捨微細戒者，或有比丘不知何者是微細戒？",
    "T23n1435_060:0450a02": "作如是言：『非獨突吉羅，四波羅提提舍尼、",
    "T23n1435_060:0450a03": "九十波夜提，亦名微細戒。』以是故，我等一",
    "T23n1435_060:0450a04": "心集會，不聽放捨微細戒。若我等一心集",
    "T23n1435_060:0450a05": "會，聽捨微細戒者，或有諸比丘，不知何者是",
    "T23n1435_060:0450a06": "微細戒？如是言：『非獨突吉羅，四波羅提提",
    "T23n1435_060:0450a07": "舍尼、九十波夜提，是微細戒。三十尼薩耆",
    "T23n1435_060:0450a08": "波夜提，亦名微細戒。』以是故我等不聽捨微",
    "T23n1435_060:0450a09": "細戒。若我等一心集會，聽捨微細戒者，或",
    "T23n1435_060:0450a10": "有諸比丘，不知何者是微細戒？作如是言：『非",
    "T23n1435_060:0450a11": "獨突吉羅，四波羅提提舍尼、九十波夜提、三",
    "T23n1435_060:0450a12": "十尼薩耆波夜提、二不定法，亦名微細戒。』以",
    "T23n1435_060:0450a13": "是故，我等不聽捨微細戒。若我等一心集會",
    "T23n1435_060:0450a14": "籌量聽捨微細戒者，或有比丘不知何者是",
    "T23n1435_060:0450a15": "微細戒？作如是言：『微細戒非獨是突吉羅，",
    "T23n1435_060:0450a16": "四波羅提提舍尼、九十波夜提、三十尼薩耆",
    "T23n1435_060:0450a17": "波夜提、二不定法、十三僧伽婆尸沙，亦名",
    "T23n1435_060:0450a18": "微細戒。』以是故，我等不聽捨微細戒。若我",
    "T23n1435_060:0450a19": "等一心集會籌量，聽捨微細戒者，或有比",
    "T23n1435_060:0450a20": "丘作如是言：『我受持四戒，餘殘戒放捨。』以",
    "T23n1435_060:0450a21": "是故，我等一心集會籌量，不聽捨微細戒。",
    "T23n1435_060:0450a22": "我等隨佛結戒，若佛結戒一切受持。佛經中",
    "T23n1435_060:0450a23": "說摩伽陀國中大臣婆羅沙迦婆羅門因緣，",
    "T23n1435_060:0450a24": "七不滅法中，『若諸比丘！佛不結戒不結，已結",
    "T23n1435_060:0450a25": "戒不捨，如說戒受持，諸比丘善法增益不滅。』",
    "T23n1435_060:0450a26": "以是故，我等盡當受持不應放捨。」(三藏集法品竟)",
    "T23n1435_060:0450a27": "七百比丘集滅惡法品第二之上",
    "T23n1435_060:0450a28": "佛般涅槃後一百一十歲，毘耶離國十事出。",
    "T23n1435_060:0450a29": "是十事非法非善，遠離佛法，不入修妬路、不",
    "T23n1435_060:0450b01": "入毘尼，亦破法相。是十事，毘耶離國諸比丘，",
    "T23n1435_060:0450b02": "用是法行、是法言、是法清淨，如是受持。何等",
    "T23n1435_060:0450b03": "十事？一者鹽淨；二者指淨；三者近聚落淨；四",
    "T23n1435_060:0450b04": "者生和合淨；五者如是淨；六者證知淨；七者",
    "T23n1435_060:0450b05": "貧住處淨；八者行法淨；九者縷邊不益尼師",
    "T23n1435_060:0450b06": "檀淨；十者金銀寶物淨。毘耶離諸比丘，又持",
    "T23n1435_060:0450b07": "憍薩羅國大金鉢，出憍薩羅國，入毘耶離",
    "T23n1435_060:0450b08": "國，次第乞錢，隨多少皆著鉢中。時人或以萬",
    "T23n1435_060:0450b09": "錢、或千、五百、五十乃至以一錢，悉著鉢中。",
    "T23n1435_060:0450b10": "是時有長老耶舍陀迦蘭提子，毘耶離住，得",
    "T23n1435_060:0450b11": "三明，持三藏法：修妬路、毘尼、阿毘曇。耶舍陀",
    "T23n1435_060:0450b12": "是長老阿難弟子。耶舍陀聞毘耶離國十事",
    "T23n1435_060:0450b13": "出已，非法非善遠離佛法，不入修妬路、不入",
    "T23n1435_060:0450b14": "毘尼，亦破法相。是十事，毘耶離國諸比丘，",
    "T23n1435_060:0450b15": "用是法行、是法言、是法清淨，如是受持。何等",
    "T23n1435_060:0450b16": "十？一者鹽淨乃至金銀寶物淨。毘耶離國諸",
    "T23n1435_060:0450b17": "比丘，又持憍薩羅大金鉢，出憍薩羅國，入",
    "T23n1435_060:0450b18": "毘耶離國，次第乞錢，隨多少皆著金鉢中。時",
    "T23n1435_060:0450b19": "人或以萬錢，千、五百、五十、一錢著鉢中。長",
    "T23n1435_060:0450b20": "老耶舍陀聞是事已，知是事作非法，遣使詣",
    "T23n1435_060:0450b21": "毘耶離諸白衣所，語言：「沙門釋子不應乞金",
    "T23n1435_060:0450b22": "銀寶物畜，佛種種因緣為摩尼周羅聚落主",
    "T23n1435_060:0450b23": "說法：『從今日比丘須薪乞薪、須草乞草、須乘",
    "T23n1435_060:0450b24": "借乘、須作人借作人。沙門釋子！是中佛不聽",
    "T23n1435_060:0450b25": "乞金銀寶物畜。』」毘耶離國諸比丘聞耶舍陀",
    "T23n1435_060:0450b26": "遣使詣毘耶離諸白衣所言：「沙門釋子不應",
    "T23n1435_060:0450b27": "乞金銀寶物畜，佛種種因緣為摩尼周羅聚",
    "T23n1435_060:0450b28": "落主說法：『從今日諸比丘，須薪乞薪、須草乞",
    "T23n1435_060:0450b29": "草、須乘借乘、須作人借作人。沙門釋子！乃",
    "T23n1435_060:0450c01": "至佛不聽乞金銀寶物畜。』」聞已集會，所有金",
    "T23n1435_060:0450c02": "銀寶物當分，是中有比丘自取分持出，或",
    "T23n1435_060:0450c03": "使沙彌白衣持去、或著床上持去、或著靴",
    "T23n1435_060:0450c04": "中持去、或衣裹持去、或遣使持分與耶舍",
    "T23n1435_060:0450c05": "陀。耶舍陀即還遣使：「此不淨物何以教我受？",
    "T23n1435_060:0450c06": "沙門釋子不應受此不淨物。佛種種因緣說",
    "T23n1435_060:0450c07": "法：『從今日比丘，須薪草應乞、須車乘作人應",
    "T23n1435_060:0450c08": "借，金銀寶物不聽受畜。』」毘耶離比丘思惟言：",
    "T23n1435_060:0450c09": "「耶舍陀於諸白衣前出我等罪，我等當與耶",
    "T23n1435_060:0450c10": "舍陀作下意羯磨，令向毘耶離諸白衣懺悔。」",
    "T23n1435_060:0450c11": "思惟已集僧，與耶舍陀作下意羯磨，令向毘",
    "T23n1435_060:0450c12": "耶離諸白衣懺悔。耶舍陀聞毘耶離諸比丘",
    "T23n1435_060:0450c13": "作下意羯磨，令向毘耶離諸白衣懺悔，聞已",
    "T23n1435_060:0450c14": "如是思惟：「我向諸白衣懺悔時，能事事說法，",
    "T23n1435_060:0450c15": "使諸白衣得信，言：『佛種種因緣為摩尼周羅",
    "T23n1435_060:0450c16": "聚落主說因緣，乃至沙門釋子，不應乞金銀",
    "T23n1435_060:0450c17": "寶物畜。』」爾時耶舍陀，明日食時著衣持鉢，入",
    "T23n1435_060:0450c18": "毘耶離城乞食，食已到毘耶離諸白衣所",
    "T23n1435_060:0450c19": "懺悔時，事事說法，使諸白衣得信，言：「佛種種",
    "T23n1435_060:0450c20": "因緣為摩尼周羅說：『比丘須薪草應乞，車乘",
    "T23n1435_060:0450c21": "作人應借。不應乞金銀寶物畜。』」如是長老耶",
    "T23n1435_060:0450c22": "舍陀事事說法，諸白衣即得信解，知沙門釋",
    "T23n1435_060:0450c23": "子不應乞金銀寶物畜。毘耶離諸比丘聞長",
    "T23n1435_060:0450c24": "老耶舍陀向毘耶離白衣懺悔時，事事說",
    "T23n1435_060:0450c25": "法使白衣信解，知佛種種因緣說：「比丘須薪",
    "T23n1435_060:0450c26": "草應乞，車乘作人應借，不應乞金銀寶物畜。」",
    "T23n1435_060:0450c27": "聞已如是思惟：「我等不應令耶舍陀是中住，",
    "T23n1435_060:0450c28": "今當作出羯磨，汝不應毘耶離住。」如是思惟",
    "T23n1435_060:0450c29": "已集僧，與耶舍陀作出羯磨，不得毘耶離住。",
    "T23n1435_060:0451a01": "長老耶舍陀聞，毘耶離諸比丘作出羯磨，不",
    "T23n1435_060:0451a02": "得住毘耶離。聞已還房付授臥具，持衣鉢發",
    "T23n1435_060:0451a03": "毘耶離去未遠，自念：「我於毘耶離諸比丘邊",
    "T23n1435_060:0451a04": "得脫，是諸比丘畜金銀寶物，多欲多求惡法",
    "T23n1435_060:0451a05": "成就。」耶舍陀住憍薩羅國夏安居。爾時長老",
    "T23n1435_060:0451a06": "三菩伽，住摩偷羅國僧伽遮僧伽藍精舍，阿",
    "T23n1435_060:0451a07": "波大羅林中烏頭婆羅樹下。是三菩伽持三",
    "T23n1435_060:0451a08": "藏、得三明，有名稱大阿羅漢。長老阿難弟子",
    "T23n1435_060:0451a09": "長老耶舍陀，聞長老三菩伽住摩偷羅國",
    "T23n1435_060:0451a10": "僧伽遮僧伽藍，阿波大羅林中烏頭波羅樹",
    "T23n1435_060:0451a11": "下，持三藏、得三明，有名稱大阿羅漢。聞已遣",
    "T23n1435_060:0451a12": "使詣三菩伽言：「長老知不？毘耶離國有十事",
    "T23n1435_060:0451a13": "出，非法非善遠離佛法，不入修妬路、不入毘",
    "T23n1435_060:0451a14": "尼，亦破法相。毘耶離諸比丘，用是法行是",
    "T23n1435_060:0451a15": "法、言是法清淨，如是受持。何等十？一者鹽",
    "T23n1435_060:0451a16": "淨；二者指淨；三者近聚落淨；四者生和合",
    "T23n1435_060:0451a17": "淨；五者如是淨；六者證知淨；七者貧住處",
    "T23n1435_060:0451a18": "淨；八者行法淨；九者縷邊不益尼師檀淨；",
    "T23n1435_060:0451a19": "十者金銀寶物淨。毘耶離國諸比丘，又持憍",
    "T23n1435_060:0451a20": "薩羅大金鉢，出憍薩羅國，入毘耶離國，乞",
    "T23n1435_060:0451a21": "錢次第乞，隨多少皆著鉢中，或得萬錢、千、",
    "T23n1435_060:0451a22": "五百、五十乃至一錢。諸長老比丘應集會",
    "T23n1435_060:0451a23": "滅是惡法，今若不滅後必將大。」長老三菩",
    "T23n1435_060:0451a24": "伽聞是事已，即遣使詣達嚫那國、阿槃提國，",
    "T23n1435_060:0451a25": "如是諸國皆遣使語言：「汝知不？毘耶離國十",
    "T23n1435_060:0451a26": "事出。何等十？一者鹽淨乃至金銀寶物淨。是",
    "T23n1435_060:0451a27": "諸惡法，今若不滅後將必大。」爾時達嚫那",
    "T23n1435_060:0451a28": "國、阿槃提國等諸比丘，即皆集會毘耶離。",
    "T23n1435_060:0451a29": "是時長老梨婆多，住薩寒若國，持三藏、得三",
    "T23n1435_060:0451b01": "明，有名稱大阿羅漢，好行四無量心，是長",
    "T23n1435_060:0451b02": "老阿難弟子。長老三菩伽聞長老梨婆多",
    "T23n1435_060:0451b03": "住薩寒若國，持三藏、得三明，有名稱大阿羅",
    "T23n1435_060:0451b04": "漢，好行四無量心。聞已長老三菩伽如是思",
    "T23n1435_060:0451b05": "惟：「我等以何長老為上座？當求是長老為上",
    "T23n1435_060:0451b06": "座攝諸比丘。」作是思惟已，「我等當求長老梨",
    "T23n1435_060:0451b07": "婆多為諸比丘說實法。」爾時長老三菩伽集",
    "T23n1435_060:0451b08": "諸比丘，從白衣索四事供養，索已乘舡至薩",
    "T23n1435_060:0451b09": "寒若國，到長老梨婆多所。長老梨婆多遙見",
    "T23n1435_060:0451b10": "三菩伽來，善心起迎問訊：「道路疲不？」代持衣",
    "T23n1435_060:0451b11": "鉢示房舍，語三菩伽等諸比丘：「是汝床榻被",
    "T23n1435_060:0451b12": "褥臥具。」若上座為辦浴具、澡豆灰、麻油、薪。",
    "T23n1435_060:0451b13": "浴竟至夜，是時梨婆多，與三菩伽共一房",
    "T23n1435_060:0451b14": "宿，夜多坐禪至天明。時長老梨婆多語三菩",
    "T23n1435_060:0451b15": "伽：「我供養客法作竟，汝從出家法。」長老三菩",
    "T23n1435_060:0451b16": "伽聞是語竟，食時著衣持鉢，入薩寒若城乞",
    "T23n1435_060:0451b17": "食。乞食竟食後，還梨婆多所頭面禮足。",
    "T23n1435_060:0451b18": "爾時長老三菩伽思惟：「是梨婆多大法師，或",
    "T23n1435_060:0451b19": "能難問我阿毘曇，我或不疾解。我今當先問",
    "T23n1435_060:0451b20": "梨婆多毘耶離比丘十事。」即合手問：「鹽淨應",
    "T23n1435_060:0451b21": "受不？」梨婆多還問三菩伽：「云何名鹽淨？」「大德",
    "T23n1435_060:0451b22": "梨婆多！毘耶離諸比丘，鹽舉殘宿著淨食中",
    "T23n1435_060:0451b23": "噉，言是事淨。我問長老實淨不？」梨婆多答：「不",
    "T23n1435_060:0451b24": "淨，不應食。」「若食得何罪？」答：「得突吉羅罪。」三菩",
    "T23n1435_060:0451b25": "伽又問：「佛何處結戒，是事不應食？」答：「舍婆",
    "T23n1435_060:0451b26": "提毘尼藥法中說。」三菩伽問：「大德梨婆多！應",
    "T23n1435_060:0451b27": "受二指淨不？」還問：「云何名二指淨？」答言：「毘耶",
    "T23n1435_060:0451b28": "離諸比丘，食竟從座起，不受殘食法，兩指抄",
    "T23n1435_060:0451b29": "食噉，言是事淨。我問長老實淨不？」梨婆多答：",
    "T23n1435_060:0451c01": "「不淨。」「不淨得何罪？」答：「得波逸提罪。」又問：「佛",
    "T23n1435_060:0451c02": "何處結戒，是事不應行？」答：「毘耶離國為不受",
    "T23n1435_060:0451c03": "殘食法故結戒。」三菩伽言：「大德梨婆多！近",
    "T23n1435_060:0451c04": "聚落淨，實淨不？」還問：「云何名近聚落淨？」答言：",
    "T23n1435_060:0451c05": "「毘耶離諸比丘，近聚落邊得食，不受殘食法",
    "T23n1435_060:0451c06": "噉，言是事淨。我問長老實淨不？」梨婆多答：",
    "T23n1435_060:0451c07": "「不淨。」「不淨得何罪？」答：「得波逸提罪。」又問：",
    "T23n1435_060:0451c08": "「佛何處說是事不應行？」答：「毘耶離國佛為不",
    "T23n1435_060:0451c09": "受殘食法結戒。」三菩伽言：「大德梨婆多！應受",
    "T23n1435_060:0451c10": "生和合淨，實淨不？」還問：「云何名生和合淨？」答",
    "T23n1435_060:0451c11": "言：「毘耶離諸比丘，食竟從座起，不受殘食法，",
    "T23n1435_060:0451c12": "乳酪酥共和合而噉，言是事淨。我問長老實",
    "T23n1435_060:0451c13": "淨不？」答：「不淨。」「不淨得何罪？」答：「得波逸提罪。」又",
    "T23n1435_060:0451c14": "問：「佛何處結戒，是事不應行？」答：「毘耶離，佛為",
    "T23n1435_060:0451c15": "不受殘食法結戒。」三菩伽言：「大德梨婆多！如",
    "T23n1435_060:0451c16": "是淨，實淨不？」梨婆多還問：「云何名如是淨？」答：",
    "T23n1435_060:0451c17": "「毘耶離諸比丘，內界共住處別作羯磨竟，入",
    "T23n1435_060:0451c18": "僧中唱言：『彼住處作羯磨，長老是事淨。』今我",
    "T23n1435_060:0451c19": "問是事實淨不？」答：「不淨。」「不淨得何罪？」答：「得",
    "T23n1435_060:0451c20": "突吉羅罪。」又問：「佛何處結戒？」答：「占波國毘尼",
    "T23n1435_060:0451c21": "行法中。」三菩伽言：「大德梨婆多！證知淨，實淨",
    "T23n1435_060:0451c22": "不？」梨婆多還問：「云何名證知淨？」答：「毘耶離諸",
    "T23n1435_060:0451c23": "比丘，各各住處作不如法羯磨竟，入僧中白：",
    "T23n1435_060:0451c24": "『我等處處作羯磨，諸僧證知。』言是事證知",
    "T23n1435_060:0451c25": "淨。今我問長老實淨不？」答：「不淨。」「不淨得何罪？」",
    "T23n1435_060:0451c26": "答：「得突吉羅罪。」又問：「佛何處結戒？」答：「占波",
    "T23n1435_060:0451c27": "國毘尼行法中。」三菩伽言：「大德梨婆多！貧住",
    "T23n1435_060:0451c28": "處淨，實淨不？」梨婆多還問：「云何貧住處淨？」",
    "T23n1435_060:0451c29": "答：「毘耶離諸比丘言：『我等住處貧，作酒飲。』言",
    "T23n1435_060:0452a01": "是貧住處淨。實淨不？」答：「不淨。」「不淨得何罪？」答：",
    "T23n1435_060:0452a02": "「得波逸提罪。」又問：「佛何處結戒？」答：「支婆提",
    "T23n1435_060:0452a03": "國[颱台+犮]陀羅婆提城，為長老婆伽陀阿羅漢",
    "T23n1435_060:0452a04": "結戒，不得飲酒。」三菩伽言：「大德梨婆多！行",
    "T23n1435_060:0452a05": "法淨，實淨不？」梨婆多答：「有行法淨，行亦淨、",
    "T23n1435_060:0452a06": "不行亦淨。有行法不淨，行亦不淨、不行亦",
    "T23n1435_060:0452a07": "不淨。」「何等行法不淨，行亦不淨、不行亦不",
    "T23n1435_060:0452a08": "淨？」答：「殺罪，行亦不淨、不行亦不淨。偷、邪婬、",
    "T23n1435_060:0452a09": "妄語、兩舌、惡口、綺語、慳貪、瞋恚、邪見，行亦不",
    "T23n1435_060:0452a10": "淨、不行亦不淨，是為行法不淨，行亦不淨、",
    "T23n1435_060:0452a11": "不行亦不淨。」「何等行法淨，行亦淨、不行亦",
    "T23n1435_060:0452a12": "淨？」答：「不殺、不偷、不邪婬、不妄語、兩舌、惡口、綺",
    "T23n1435_060:0452a13": "語、慳貪、瞋恚、邪見，是為行法淨，行亦淨、不",
    "T23n1435_060:0452a14": "行亦淨。」三菩伽言：「大德梨婆多！不益縷邊",
    "T23n1435_060:0452a15": "尼師檀淨，實淨不？」還問：「云何不益縷邊尼",
    "T23n1435_060:0452a16": "師檀？」答：「毘耶離諸比丘，作不益縷邊尼師",
    "T23n1435_060:0452a17": "檀，言是事淨。為淨不？」答：「不淨。」問：「不淨得何",
    "T23n1435_060:0452a18": "罪？」答：「得波逸提罪。」又問：「佛何處結戒？」答：「舍婆",
    "T23n1435_060:0452a19": "提國，佛為長老迦留陀夷，聽縷邊益一搩",
    "T23n1435_060:0452a20": "手尼師檀結戒。」三菩伽言：「大德梨婆多！金",
    "T23n1435_060:0452a21": "銀寶物淨，實淨不？」還問：「云何金銀寶物淨？」",
    "T23n1435_060:0452a22": "答：「毘耶離諸比丘，取金銀寶物，言是事淨。",
    "T23n1435_060:0452a23": "實淨不？」答：「不淨。」「不淨得何罪？」答：「得波逸提罪。」",
    "T23n1435_060:0452a24": "「佛何處結戒？」答：「毘耶離，佛為跋難陀結戒，不",
    "T23n1435_060:0452a25": "得取金銀寶物。」三菩伽言：「善哉，善哉！大德梨",
    "T23n1435_060:0452a26": "婆多，善說十事。」三菩伽言：「此諸比丘當云何？」",
    "T23n1435_060:0452a27": "梨婆多答：「當共勤方便滅是不善法。」",
    "T23n1435_060:0452a28": "爾時長老沙羅，住毘耶離國，持三藏、得三明，",
    "T23n1435_060:0452a29": "有名稱大阿羅漢，是長老阿難弟子，如是思",
    "T23n1435_060:0452b01": "惟：「我所學智，皆從和上口受誦戒，我當",
    "T23n1435_060:0452b02": "分別觀察客比丘、毘耶離比丘。」如是思惟已，",
    "T23n1435_060:0452b03": "著衣持鉢入城乞食，食後向沙樹林間。入",
    "T23n1435_060:0452b04": "樹林已，於一樹下敷尼師檀坐，觀所誦法，",
    "T23n1435_060:0452b05": "知誰是？為毘耶離比丘是？為客比丘是？如",
    "T23n1435_060:0452b06": "是觀已，知毘耶離比丘不是、知阿槃提達嚫",
    "T23n1435_060:0452b07": "那婆多國諸客比丘是。是樹林中有神天，",
    "T23n1435_060:0452b08": "合手向沙羅言：「如是，如是！長老！是毘耶離",
    "T23n1435_060:0452b09": "比丘非法語，諸客比丘是法語。大德沙羅！",
    "T23n1435_060:0452b10": "汝欲作何等？」答：「當勤方便滅是不善法。」毘耶",
    "T23n1435_060:0452b11": "離諸比丘，聞阿槃提、達嚫那婆多國諸客比",
    "T23n1435_060:0452b12": "丘，勤方便欲滅是事。聞已如是思惟：「我等",
    "T23n1435_060:0452b13": "當請何等上座為好上座故，多比丘來。上座",
    "T23n1435_060:0452b14": "梨婆多！我等當請。為是上座故，諸比丘當",
    "T23n1435_060:0452b15": "來集。」如是思惟竟，毘耶離諸比丘，著衣持鉢",
    "T23n1435_060:0452b16": "詣薩寒若國。到已見長老梨婆多已同阿",
    "T23n1435_060:0452b17": "槃提、達嚫那婆多國諸比丘。見已如是思惟：",
    "T23n1435_060:0452b18": "「長老梨婆多已同彼。」復作是念：「諸上座弟",
    "T23n1435_060:0452b19": "子，我等今當軟語令請。是上座當用弟子語。」",
    "T23n1435_060:0452b20": "毘耶離諸比丘，到上座弟子所，與衣鉢、戶鉤、",
    "T23n1435_060:0452b21": "革屣，與三種藥盡與竟。諸上座弟子即覺問：",
    "T23n1435_060:0452b22": "「是上座供養，何以故與我？」毘耶離諸比丘答：",
    "T23n1435_060:0452b23": "「當語汝師：『毘耶離比丘，是有法語。阿槃提、達",
    "T23n1435_060:0452b24": "嚫那婆多國諸比丘，不是法語。一切諸佛皆",
    "T23n1435_060:0452b25": "出東方，長老上座莫與毘耶離中國比丘鬪",
    "T23n1435_060:0452b26": "諍。』」諸上座弟子答：「此是小事，我經營之，汝等",
    "T23n1435_060:0452b27": "當受我恩。」諸弟子即到上座梨婆多所言：「阿",
    "T23n1435_060:0452b28": "槃提、達嚫那婆多國諸比丘，非法非善言。一",
    "T23n1435_060:0452b29": "切諸佛皆出東方，長老上座莫與毘耶離中",
    "T23n1435_060:0452c01": "國比丘鬪諍。」梨婆多語弟子：「汝愚癡人！我自",
    "T23n1435_060:0452c02": "知見毘耶離諸比丘非法非善，阿槃提、達嚫",
    "T23n1435_060:0452c03": "那婆多國諸比丘，實是法是善語。汝愚癡",
    "T23n1435_060:0452c04": "人！云何教我非法、非善、非佛語？汝去莫來，",
    "T23n1435_060:0452c05": "我乃至死不用見汝。」是時長老梨婆多語三",
    "T23n1435_060:0452c06": "菩伽：「此事是間可滅。或有不知人言：『此事",
    "T23n1435_060:0452c07": "不可是間滅，本從何處出，應還至本處滅。』」",
    "T23n1435_060:0452c08": "爾時長老梨婆多、三菩伽，及阿槃提、達嚫那",
    "T23n1435_060:0452c09": "婆多國諸比丘，隨意多少，往薩寒若國。持",
    "T23n1435_060:0452c10": "衣鉢向毘耶離國，次第行到毘耶離。毘耶離",
    "T23n1435_060:0452c11": "國比丘，亦持衣鉢向毘耶離城，次第行到。",
    "T23n1435_060:0452c12": "是時長老薩婆伽羅婆梨婆羅上座，住毘",
    "T23n1435_060:0452c13": "耶離，持三藏、得三明，有名稱大阿羅漢，好",
    "T23n1435_060:0452c14": "行空三昧，是長老阿難弟子。長老梨婆多，到",
    "T23n1435_060:0452c15": "薩婆伽羅波梨婆羅上座所。是上座遙見梨",
    "T23n1435_060:0452c16": "婆多來，歡喜問訊：「長老具醯！善來具醯！久",
    "T23n1435_060:0452c17": "不相見具醯！」到已共坐。諸上座有如是法，",
    "T23n1435_060:0452c18": "若客比丘來，共一處宿，告給事：「汝為客比",
    "T23n1435_060:0452c19": "丘敷臥具。」給事如是思惟：「上座如是約勅我",
    "T23n1435_060:0452c20": "與客比丘敷床臥具，上座必與客比丘一房",
    "T23n1435_060:0452c21": "宿。」給事受勅已即向上座房，與客比丘敷床",
    "T23n1435_060:0452c22": "臥具。弟子受勅與客比丘敷床臥具竟，還白",
    "T23n1435_060:0452c23": "上座言：「與客比丘敷床臥具已，上座自知時。」",
    "T23n1435_060:0452c24": "上座即從座起，向房舍自坐處，敷尼師壇結",
    "T23n1435_060:0452c25": "加趺坐。長老梨婆多亦向上座房，入已頭面",
    "T23n1435_060:0452c26": "禮上座足，臥具上敷尼師壇，結加趺坐。薩",
    "T23n1435_060:0452c27": "婆伽羅婆梨婆羅上座，如是思惟：「長老梨婆",
    "T23n1435_060:0452c28": "多！客來道路疲極，客比丘未臥，我不應先",
    "T23n1435_060:0452c29": "臥，客比丘臥竟我乃應臥。」長老梨婆多亦思",
    "T23n1435_060:0453a01": "惟：「今僧中第一上座未臥，我不應先臥，上座",
    "T23n1435_060:0453a02": "臥竟爾乃我臥。」是夜二人俱坐禪。後夜長老",
    "T23n1435_060:0453a03": "第一上座問長老梨婆多：「汝何以不臥？」答：「我",
    "T23n1435_060:0453a04": "如是思惟：『長老是僧中第一上座未臥，我不",
    "T23n1435_060:0453a05": "應先臥，上座臥竟爾乃我臥。』」上座問梨婆多：",
    "T23n1435_060:0453a06": "「是夜心入何等三昧？」答：「我多行慈三昧。」上座",
    "T23n1435_060:0453a07": "言：「汝長老具醯！此是小三昧行，汝夜行小三",
    "T23n1435_060:0453a08": "昧行。」梨婆多答：「此實小三昧行，我阿羅漢一",
    "T23n1435_060:0453a09": "切漏盡，是行長夜喜念。以是故，常行是三昧",
    "T23n1435_060:0453a10": "行。」問：「上座何以不臥？」上座答：「我亦思惟，汝",
    "T23n1435_060:0453a11": "道路行極未臥，我不應先臥，汝臥竟我乃應",
    "T23n1435_060:0453a12": "臥。」問：「上座是夜入何等三昧？」上座答：「多行空",
    "T23n1435_060:0453a13": "三昧。」梨婆多言：「此是上三昧行，汝夜行上三",
    "T23n1435_060:0453a14": "昧行。」上座答：「此實上三昧行，我阿羅漢一切",
    "T23n1435_060:0453a15": "漏盡，是行長夜喜念。以是故，常行是三昧。」是",
    "T23n1435_060:0453a16": "二善人，俱得阿羅漢道出所行法。長老三菩",
    "T23n1435_060:0453a17": "伽，是夜過已向第一上座，頭面禮足一面坐。",
    "T23n1435_060:0453a18": "上座問三菩伽：「汝三菩伽，是事云何欲滅？」",
    "T23n1435_060:0453a19": "答：「長老一切僧中上座，當知是事云何滅？」「汝",
    "T23n1435_060:0453a20": "三菩伽，今日食後集一切僧。」三菩伽受上",
    "T23n1435_060:0453a21": "坐語竟，食時著衣持鉢入毘耶離城乞食，食",
    "T23n1435_060:0453a22": "後一處集僧。是時毘耶離國少一比丘，不滿",
    "T23n1435_060:0453a23": "七百集會，為滅是非法、非善、非佛語惡事滅",
    "T23n1435_060:0453a24": "故。是時有長老，名級闍蘇彌羅，在婆羅梨",
    "T23n1435_060:0453a25": "弗國住，持三藏、得三明，有名稱大阿羅漢，喜",
    "T23n1435_060:0453a26": "用天眼，是長老阿難弟子。以天眼遙見少一",
    "T23n1435_060:0453a27": "比丘，不滿七百在毘耶離國集，為滅非法、",
    "T23n1435_060:0453a28": "非善、非佛語惡事故。即入三昧，如力士屈伸",
    "T23n1435_060:0453a29": "臂頃，於婆羅梨弗國沒，毘耶離國僧住處",
    "T23n1435_060:0453b01": "門下出住。是級闍蘇彌羅出三昧，說偈索",
    "T23n1435_060:0453b02": "開門：",
    "T23n1435_060:0453b03": "「婆羅梨弗國，　　諸舊比丘中，",
    "T23n1435_060:0453b04": "　持律多聞人，　　已斷諸狐疑，",
    "T23n1435_060:0453b05": "　今從彼間來，　　在此門下立。",
    "T23n1435_060:0453b06": "　婆羅梨弗國，　　諸舊比丘中，",
    "T23n1435_060:0453b07": "　持律多聞人，　　調御六情根，",
    "T23n1435_060:0453b08": "　今從彼間來，　　在此門下立。",
    "T23n1435_060:0453b09": "　婆羅梨弗國，　　諸舊比丘中，",
    "T23n1435_060:0453b10": "　持律多聞人，　　級闍蘇彌羅，",
    "T23n1435_060:0453b11": "　今從彼間來，　　在此門下立。」",
    "T23n1435_060:0453b12": "十誦律卷第六十"
}