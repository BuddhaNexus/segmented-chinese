{
    "T85n2769_004:0339c11": "維摩經義記卷第四",
    "T85n2769_004:0339c13": "中聞是故在後而明也。又解。正在此中明亦",
    "T85n2769_004:0339c14": "是次第□□□□□□能現女像。亦能行於",
    "T85n2769_004:0339c15": "非道。以通正道。佛者圓極之果。與□□□□",
    "T85n2769_004:0339c16": "道者能通。人至佛故目此品為佛道品。又解。",
    "T85n2769_004:0339c17": "行於非道為令寶凡終□佛□遠則彰菩薩有",
    "T85n2769_004:0339c18": "兼物之德。形奪二乘獨善之道。就此品中開",
    "T85n2769_004:0339c19": "為兩別。始從品初訖永不能發無上道心。正",
    "T85n2769_004:0339c20": "明通達佛道義。後從普現色身已下是因室",
    "T85n2769_004:0339c21": "空生問。但不別立品名。寄此明也。就佛道中",
    "T85n2769_004:0339c22": "開為三段。第一從品初訖菩薩能如是行於",
    "T85n2769_004:0339c23": "非道是為通達佛道。直明行非□□之義。第",
    "T85n2769_004:0339c24": "二從維摩問文殊何等為如來種訖不入煩惱",
    "T85n2769_004:0339c25": "大海則不能得一切智寶。明就緣說於佛□",
    "T85n2769_004:0339c26": "□臣所以□□生死煩惱之印有如來種能發",
    "T85n2769_004:0339c27": "心也。第三從爾時大迦葉歎言已下迦葉讚",
    "T85n2769_004:0339c28": "述文殊之言兼復自慨現分。",
    "T85n2769_004:0339c29": "就第一段通達佛道中。維摩言菩薩行於非",
    "T85n2769_004:0340a01": "道是為通達佛道者。今云非道。唯除菩薩正",
    "T85n2769_004:0340a02": "道自餘悉為非道也。明菩薩和光以同□為",
    "T85n2769_004:0340a03": "功。謂行於非道內心無染道之以。正即通達",
    "T85n2769_004:0340a04": "佛道。為行之□□藉非道。然後正道得通。物",
    "T85n2769_004:0340a05": "我之行俱申。是故言菩薩行非道是為通達",
    "T85n2769_004:0340a06": "佛道也。又問言何行於非道者。菩薩同其塵",
    "T85n2769_004:0340a07": "便應有染。云何同非而無其惡。答曰。行五無",
    "T85n2769_004:0340a08": "間而無惱恚者。惡從心生不在事理。示行五",
    "T85n2769_004:0340a09": "逆內心無瞋。故不同其惡。就中開為四子段。",
    "T85n2769_004:0340a10": "第一行五無間訖至於餓鬼而具足功德。就",
    "T85n2769_004:0340a11": "惡因惡德果明行於非道。行五無間而無惱",
    "T85n2769_004:0340a12": "恚者。即惡中重因。凡夫多以惱恚心切造於",
    "T85n2769_004:0340a13": "五逆。欲□□□□現行五逆而無惱恚也。地",
    "T85n2769_004:0340a14": "獄畜生餓鬼即是□□□果也。凡墮地獄。罪",
    "T85n2769_004:0340a15": "垢故墮。大士雖現處之實無罪垢故也。□□",
    "T85n2769_004:0340a16": "多故墮於畜生。欲明菩薩雖現畜生而癡慢",
    "T85n2769_004:0340a17": "久斷也。慳貪薄福無諸功德故墮餓鬼。大士",
    "T85n2769_004:0340a18": "雖處其中而功德是足也。",
    "T85n2769_004:0340a19": "第二子段。引色界道。不以為勝者。就善因善",
    "T85n2769_004:0340a20": "果明行於非道。色無色界即是善果。道者善",
    "T85n2769_004:0340a21": "因也。欲明大士雖現處之而不可為勝也。",
    "T85n2769_004:0340a22": "第三子段。示行貪欲訖示行諸煩惱而心常",
    "T85n2769_004:0340a23": "清淨。總就一切煩惱因明行於非道。示行貪",
    "T85n2769_004:0340a24": "欲離諸染著者。明菩薩雖示同貪欲之行而",
    "T85n2769_004:0340a25": "無染著之過。自下諸句類在可知也。示行諸",
    "T85n2769_004:0340a26": "煩惱而心常清淨者。總舉一切煩惱。煩惱因",
    "T85n2769_004:0340a27": "不可道盡故總舉結之。欲明大士煩惱□於",
    "T85n2769_004:0340a28": "外心淨著於內。",
    "T85n2769_004:0340a29": "第四子段。示入於魔已下訖不斷生死。就□",
    "T85n2769_004:0340b01": "諸果報明行於非道。示入於魔而隨佛智慧",
    "T85n2769_004:0340b02": "不隨他教者。欲明菩薩外同眾魔內順正惠",
    "T85n2769_004:0340b03": "不隨魔之教也。已下類可知。現遍入諸道者。",
    "T85n2769_004:0340b04": "果報不可噵盡故。總舉果報結之。現於涅槃。",
    "T85n2769_004:0340b05": "涅槃是果報之外故別出之。文殊師利菩薩",
    "T85n2769_004:0340b06": "能為是已下總結行於非道通達佛道義。",
    "T85n2769_004:0340b07": "於是維摩問文殊已下第二大段。就緣說種。",
    "T85n2769_004:0340b08": "所以問文殊者。欲明二聖互相顯揚。就中開",
    "T85n2769_004:0340b09": "為三子段。",
    "T85n2769_004:0340b10": "第一從於是維摩已下訖一切煩惱皆是佛",
    "T85n2769_004:0340b11": "種。明就諸惡說種。煩惱所以為如來種者。若",
    "T85n2769_004:0340b12": "論道理。萬行為佛種。今指煩惱為種。若無煩",
    "T85n2769_004:0340b13": "惱不能發心。緣有煩惱發菩提心。此緣中說",
    "T85n2769_004:0340b14": "種也。又解。所以指煩惱為種。今明法起不定",
    "T85n2769_004:0340b15": "從緣而發。或反邪從正。或改惡修善。是則正",
    "T85n2769_004:0340b16": "由邪起。善因惡生。故緣能種辨。上明非道為",
    "T85n2769_004:0340b17": "道師之功也。今明非種為種弟子德也。是為",
    "T85n2769_004:0340b18": "二乘獨善闕師之功。無煩惱種失弟子之德。",
    "T85n2769_004:0340b19": "有身者。身見為萬戒之本。無明欲愛已下廣",
    "T85n2769_004:0340b20": "就諸煩惱增一明義也。七識住者欲界人天",
    "T85n2769_004:0340b21": "是一三禪三空為七。所以不取三塗者。但三",
    "T85n2769_004:0340b22": "塗是重苦之處。識不樂住。所以不取。第四禪",
    "T85n2769_004:0340b23": "但四禪心。無想是滅心定。識不樂住。所以",
    "T85n2769_004:0340b24": "不取。非想者但非想為滅盡定所懷。是故識",
    "T85n2769_004:0340b25": "不樂住也。",
    "T85n2769_004:0340b26": "第二子段。曰何謂也已下訖是故當知一切",
    "T85n2769_004:0340b27": "煩惱為如來種。明於釋疑。何謂也是致疑之",
    "T85n2769_004:0340b28": "辭。至極妙果應藉勝因而以為種。今言煩惱",
    "T85n2769_004:0340b29": "為種意何所謂。答曰。若見無為者空觀也。入",
    "T85n2769_004:0340c01": "正位不能發心者。無相引□上名為正位。明",
    "T85n2769_004:0340c02": "二乘之人勉於塵勞心栖寂怕之理無為自安",
    "T85n2769_004:0340c03": "絕於方外之志也。凡夫煩惱既重遭苦彌重。",
    "T85n2769_004:0340c04": "聞說至樂能發方外之志。發心住取。苟據理",
    "T85n2769_004:0340c05": "而言。二乘之人俱然在先成佛。但今所以作",
    "T85n2769_004:0340c06": "此語者。為令二乘明切瑳之美凡夫起於勝求",
    "T85n2769_004:0340c07": "之心。譬如高原不生蓮華者。此下有三譬。前",
    "T85n2769_004:0340c08": "二譬凡夫羅通佐譬。後一譬偏與二乘為譬。",
    "T85n2769_004:0340c09": "高原不生蓮華與二乘為喻也。卑濕淤埿者",
    "T85n2769_004:0340c10": "與凡夫為喻。如是見無為已下合上高原陸",
    "T85n2769_004:0340c11": "地。煩惱淤埿中已下合上卑濕淤埿也。又如",
    "T85n2769_004:0340c12": "殖種於空已下亦與凡聖兩人為喻。但前者",
    "T85n2769_004:0340c13": "據五鈍使為言。此就五利使為語。故得為異",
    "T85n2769_004:0340c14": "也。又如殖種於空者與二乘為譬。糞壞之地",
    "T85n2769_004:0340c15": "與凡夫為譬。見無為者合上殖種於空。起我",
    "T85n2769_004:0340c16": "見畢合糞壞之地。起我見如須彌山者。明凡",
    "T85n2769_004:0340c17": "夫我心自高唯勝是從故。聞佛果極樂仰而",
    "T85n2769_004:0340c18": "慕之。是故當知已下總結一切悉如來種。",
    "T85n2769_004:0340c19": "第三子段譬如不下偏與二乘為譬。前二譬",
    "T85n2769_004:0340c20": "明二乘無弟子之德。後一譬明無師之功。凡",
    "T85n2769_004:0340c21": "欲取珠。要須躬身跋涉大海。聲聞不入生",
    "T85n2769_004:0340c22": "□□□□□□□□□□□□寶菩薩入生",
    "T85n2769_004:0340c23": "死□□獲於佛果故言得無上智寶也。",
    "T85n2769_004:0340c24": "爾時大迦葉歎言善哉已下第三大段。善哉",
    "T85n2769_004:0340c25": "已下明讚述文殊之言。塵勞等侶實能發心",
    "T85n2769_004:0340c26": "為佛種也。我等今者不復堪任已下明二乘",
    "T85n2769_004:0340c27": "自慨絕分不能發心歎凡夫能發心也。是故",
    "T85n2769_004:0340c28": "文殊凡夫於佛法有返復而聲聞無也。凡夫",
    "T85n2769_004:0340c29": "於佛法有返復。佛本正以救苦為懷。凡夫能",
    "T85n2769_004:0341a01": "發無上之心。廣化眾生稱佛本意。報恩義足。",
    "T85n2769_004:0341a02": "故言有返復也。而聲聞亦稟教修行。但斷三",
    "T85n2769_004:0341a03": "界惑盡取證涅槃。不能行化於物。乖於佛意。",
    "T85n2769_004:0341a04": "故言無返復之義也。又一解。莫兩凡聖無始",
    "T85n2769_004:0341a05": "已來皆曾發大心。中間廢忘。今凡夫還發大",
    "T85n2769_004:0341a06": "心。稱本舊解。故言返復。二乘之人於大乘絕",
    "T85n2769_004:0341a07": "分。不歸本習。故言無返復也。所以者何以下",
    "T85n2769_004:0341a08": "釋凡聖兩人有無之意。所以凡夫有返復而",
    "T85n2769_004:0341a09": "聲聞無返復者何。釋云。凡夫聞佛法能起無",
    "T85n2769_004:0341a10": "上道意。發心成佛。傳教不絕。悟者常續。三",
    "T85n2769_004:0341a11": "寶不斷。有報恩之義。故有返復。正使聲聞聞",
    "T85n2769_004:0341a12": "佛法。終不能發無上道意。故無返復。",
    "T85n2769_004:0341a13": "爾時會中有菩薩名普現色身以下訖入不二",
    "T85n2769_004:0341a14": "法門品。□□□空生第四論。因室空故普現",
    "T85n2769_004:0341a15": "致問。凡人室家應有父母妻子眷屬取與資",
    "T85n2769_004:0341a16": "生。居士此事如何所在。淨名答明大大士與",
    "T85n2769_004:0341a17": "世有異。世人以生死為父母妻子眷屬。有為",
    "T85n2769_004:0341a18": "法為資生。大士權實二智為父母。功德以為",
    "T85n2769_004:0341a19": "妻子眷屬及與資生。雖知無起滅辨明方便",
    "T85n2769_004:0341a20": "廣上父義。不二法門品廣上母義。後五千菩",
    "T85n2769_004:0341a21": "薩得無生忍。此皆由空室而來。普現色身問",
    "T85n2769_004:0341a22": "遠從空室近因此品初區同非道無惡不兼。",
    "T85n2769_004:0341a23": "今明佛之正道無德不備。德備於內故能外",
    "T85n2769_004:0341a24": "同非道就。",
    "T85n2769_004:0341a25": "此中開為四段。第一從初說皆何所在。明由",
    "T85n2769_004:0341a26": "室空故普現色身生問也。第二從於是維摩",
    "T85n2769_004:0341a27": "以偈答曰以下訖降伏四種魔勝幡建道場。",
    "T85n2769_004:0341a28": "明□□□父母眷屬資生與世有異。第三從",
    "T85n2769_004:0341a29": "雖知無起滅示彼故有生。以下訖品。明方便",
    "T85n2769_004:0341b01": "智廣上父義。第四入不二法門品明於實智",
    "T85n2769_004:0341b02": "廣上母義也。",
    "T85n2769_004:0341b03": "第一段普現色身所以致問者。夫為室宅之",
    "T85n2769_004:0341b04": "內應有父母眷屬及以資生什物。而今悉無。",
    "T85n2769_004:0341b05": "是故問言。父母妻子悉為是誰。象馬車乘皆",
    "T85n2769_004:0341b06": "何所在也。",
    "T85n2769_004:0341b07": "就第二淨名以偈答曰中開為三子段。第一",
    "T85n2769_004:0341b08": "從智度以下訖以此為音樂。有四行偈。就人",
    "T85n2769_004:0341b09": "眷屬為語。智度菩薩母方便以為父者。母本",
    "T85n2769_004:0341b10": "明縎家事在於室內。欲明實智據在理內故",
    "T85n2769_004:0341b11": "以為母。父本當賓客。匡正於外方。便外化其",
    "T85n2769_004:0341b12": "猶如父。一切眾道師無不由是生者。此二智",
    "T85n2769_004:0341b13": "長養法身萬行之本。豈直是菩薩父母。一切",
    "T85n2769_004:0341b14": "諸佛亦從是生也。法喜以為妻者。妻本適志。",
    "T85n2769_004:0341b15": "法喜適悅故以為妻。又一解。世人納妻者為",
    "T85n2769_004:0341b16": "求子胤紹繼家宗。喻如道從歡喜生。以歡喜",
    "T85n2769_004:0341b17": "故則佛種相續法身不斷。其由納妻子胤不",
    "T85n2769_004:0341b18": "絕也。慈悲心以為女者。女人有外出之義。慈",
    "T85n2769_004:0341b19": "悲外被故言為女也。又一解。女人性多慈悲。",
    "T85n2769_004:0341b20": "為懷慈悲之心像女之性故以況之。善心誠",
    "T85n2769_004:0341b21": "實男者。男性貞幹能辨家事為義。欲明誠實",
    "T85n2769_004:0341b22": "之善既有貞幹之用能辨佛果菩提家事。畢",
    "T85n2769_004:0341b23": "竟空寂舍者。舍以安身為義。空是栖神之宅。",
    "T85n2769_004:0341b24": "其猶如舍。又一解。舍本遮止風霜掩於雨露。",
    "T85n2769_004:0341b25": "明此空理能遮煩惱風霜掩諸漏雨露也。弟",
    "T85n2769_004:0341b26": "子眾塵勞隨意之所轉者。弟子本以稟承師",
    "T85n2769_004:0341b27": "訓為義。明塵勞眾生從我受化即有弟子之",
    "T85n2769_004:0341b28": "義也。又一解。弟子者敬順孝養資益於我。明",
    "T85n2769_004:0341b29": "化塵勞眾生功來資已故為有弟子也。道品",
    "T85n2769_004:0341c01": "善知識由是成正覺者。善知識能以善相益。",
    "T85n2769_004:0341c02": "正由道品資益成佛故言知識也。諸度法等侶",
    "T85n2769_004:0341c03": "者。世人遊江越塞必須結疇敦侶然後得去。",
    "T85n2769_004:0341c04": "欲明大士若遊生死江河越煩惱之關塞。若",
    "T85n2769_004:0341c05": "不與六度共俱無由得去。故說為等侶也。四",
    "T85n2769_004:0341c06": "攝為伎女者。四攝順物以悅眾情故言伎女。",
    "T85n2769_004:0341c07": "又解。伎女本以音聲為義。必多來人眾。四",
    "T85n2769_004:0341c08": "攝化物稱適物情。眾必歸從也。歌詠誦法言",
    "T85n2769_004:0341c09": "以此為音樂者。世人音樂以自慰悅。菩薩以",
    "T85n2769_004:0341c10": "法音自娛。",
    "T85n2769_004:0341c11": "第二子段總持之薗苑以下訖淨心以澡浴戒",
    "T85n2769_004:0341c12": "品為塗香。七偈明資生有異。總持之園苑者。",
    "T85n2769_004:0341c13": "薗本遮援林果不令遺失。欲明陀羅尼總持",
    "T85n2769_004:0341c14": "音聲法相不失也。無漏法林樹者。見諦無漏",
    "T85n2769_004:0341c15": "樹木根深難拔故得枝條茲茂。明無漏深固",
    "T85n2769_004:0341c16": "難傾萬善枝條故淨扶疏舌猶樹也。又一體",
    "T85n2769_004:0341c17": "樹木能遮蔽日光則有蔭涼之義。明此無漏",
    "T85n2769_004:0341c18": "之體能障邪見煩惱日光獲得涅槃清涼妙樂",
    "T85n2769_004:0341c19": "也。覺意淨妙華解脫智惠果者。華本由樹而",
    "T85n2769_004:0341c20": "生能得於果。以見諦無漏為樹能生思惟七",
    "T85n2769_004:0341c21": "覺之華獲盡無生智解脫之果也。八解之浴",
    "T85n2769_004:0341c22": "池定水湛然滿者。八解脫背捨下惡。其猶浴",
    "T85n2769_004:0341c23": "池除垢也。夫欲修八解脫觀事須遊心定水。",
    "T85n2769_004:0341c24": "若修定圓備。則八解池滿。故言定水湛然滿",
    "T85n2769_004:0341c25": "也。布以七淨花俗此無垢人者。此七淨者戒",
    "T85n2769_004:0341c26": "淨心淨見淨度疑淨道非道淨行淨行斷知見",
    "T85n2769_004:0341c27": "淨。謂之七淨也。華本芬香鮮淨為義。明七",
    "T85n2769_004:0341c28": "淨備戒定芬香智慧鮮淨其猶華也。羅漢法",
    "T85n2769_004:0341c29": "身大士遊心此理。故言浴此無垢人。又解。華",
    "T85n2769_004:0342a01": "本由水而出即能莊嚴於木。此七淨由定而",
    "T85n2769_004:0342a02": "生即莊嚴於定象馬五通馳者。菩薩以五通",
    "T85n2769_004:0342a03": "飛馳處處行化。其猶象馬馳驟也。大乘以為",
    "T85n2769_004:0342a04": "車者。大乘有運載之義。其若車也。調御以一",
    "T85n2769_004:0342a05": "心遊於八正路者。八正之道雖復平坦。若無",
    "T85n2769_004:0342a06": "調御大乘之車則有越轍之義也。一心者捨",
    "T85n2769_004:0342a07": "心也。心有三相。一者發動。二者斂攝。三者捨",
    "T85n2769_004:0342a08": "心。若心發動太過則應修定。若心沈沒太過",
    "T85n2769_004:0342a09": "則應修精進。若動靜調適。任之令進容豫之",
    "T85n2769_004:0342a10": "中。是名為捨。捨則調停猶如善仰之者。牛遲",
    "T85n2769_004:0342a11": "則策之。疾則制之。遲疾得所。則縱漸涉夷途",
    "T85n2769_004:0342a12": "無有留難也。具以嚴容眾好飾其姿者。以三",
    "T85n2769_004:0342a13": "十二相莊嚴其容。八十種好光飾姿顏也。慚",
    "T85n2769_004:0342a14": "愧之上服者。世間上服以障弊為義。欲明菩",
    "T85n2769_004:0342a15": "薩慚愧自法為上服以彰無慚無愧黑弊鄙立",
    "T85n2769_004:0342a16": "也。深心為華鬘者。世人華鬘首之飾。欲明",
    "T85n2769_004:0342a17": "深心行之上其猶如鬘也。又解。世人雜綖貫",
    "T85n2769_004:0342a18": "宗眾華以為首飾。欲明菩薩以深心之解貫",
    "T85n2769_004:0342a19": "宗諸行終成莊嚴智慧之首。富有七財寶者。",
    "T85n2769_004:0342a20": "信戒聞惠布施慚愧謂七財。世人豐七珍為富",
    "T85n2769_004:0342a21": "也。大士積此七法為富也。教授以滋息者。以",
    "T85n2769_004:0342a22": "七財教化於人。人復化彼。化化相傳非滋息",
    "T85n2769_004:0342a23": "如何。如所說修行迴向為大利者。如說能行。",
    "T85n2769_004:0342a24": "迴所修善共成無上道。功來歸己。其猶大利",
    "T85n2769_004:0342a25": "也。四禪為床坐從於淨命生者。床坐寢臥安",
    "T85n2769_004:0342a26": "身。四禪者安靜義同床坐也。又解。世之床坐",
    "T85n2769_004:0342a27": "避毒螫下濕。明菩薩修四禪為除下地卑穢",
    "T85n2769_004:0342a28": "之患也。夫造床座要須運動斤斧然後得成。",
    "T85n2769_004:0342a29": "今朝若不修淨命為因。禪定無由可剋言。從",
    "T85n2769_004:0342b01": "淨命生也。多聞增智慧以為自覺音者。外國",
    "T85n2769_004:0342b02": "諸王寢睡過多故作糸竹之音奏其耳道令彼",
    "T85n2769_004:0342b03": "覺悟。欲明菩薩寢在禪定之床太沈。則以多",
    "T85n2769_004:0342b04": "聞增智慧除無明之昏睡也。甘露法之食解",
    "T85n2769_004:0342b05": "脫味為漿者。食以資身養命。漿以息渴。如理",
    "T85n2769_004:0342b06": "無漏甘露資法身養惠命。經脫除生死之渴",
    "T85n2769_004:0342b07": "愛也。淨心以澡浴戒品為塗香者。心淨故則",
    "T85n2769_004:0342b08": "持戒除垢。猶澡浴除垢穢也。世人浴竟恐直",
    "T85n2769_004:0342b09": "風入體以香塗之。戒防非法能障惡法。其猶",
    "T85n2769_004:0342b10": "塗香也。",
    "T85n2769_004:0342b11": "第三子段摧滅煩惱賊一偈明舉勇健能伏怨",
    "T85n2769_004:0342b12": "敵結上兩段。世人身健多有謀略故。眷屬資",
    "T85n2769_004:0342b13": "生所以得立。身羸怯愵則為他人侵奪。資生",
    "T85n2769_004:0342b14": "眷屬不得存在。欲明菩薩正以智慧法身強",
    "T85n2769_004:0342b15": "故煩惱四魔不能侵毀也。摧滅煩惱賊勇健",
    "T85n2769_004:0342b16": "無能踰者。世人除怨得稱為勇健。明菩薩能",
    "T85n2769_004:0342b17": "滅煩惱智慧勇猛。降伏四種魔勝幡建道場。",
    "T85n2769_004:0342b18": "太世人破陣勝幡樹勝相。明菩薩歎四魔□",
    "T85n2769_004:0342b19": "正以坐道場為勝幡也。",
    "T85n2769_004:0342b20": "從雖知無起滅已下第三大段廣於父義。所",
    "T85n2769_004:0342b21": "以父母偏廣者。惟尊唯重生育之本不過父",
    "T85n2769_004:0342b22": "母也。菩薩二智眾德之宗萬行之本故偏廣",
    "T85n2769_004:0342b23": "之。就中開為四子段。第一雖知無起滅以下",
    "T85n2769_004:0342b24": "三偈總明外化物示現不同上供諸佛下化眾",
    "T85n2769_004:0342b25": "生也。第二從諸有眾生類以下訖以善方便",
    "T85n2769_004:0342b26": "力皆能給足之二十四偈。雖明外化非一也。",
    "T85n2769_004:0342b27": "第三如是道無量兩偈總舉結上。如是道無",
    "T85n2769_004:0342b28": "量者。內德無量也。所行無有崖者。正由內行",
    "T85n2769_004:0342b29": "無量故能方便無量也。智慧無邊際者。釋上",
    "T85n2769_004:0342c01": "道無量。正由智慧無邊故內德無量也。度脫",
    "T85n2769_004:0342c02": "無數眾者。釋上所引無有崖也。正以能度無",
    "T85n2769_004:0342c03": "數眾故行化無崖。假令一切佛一偈明德量",
    "T85n2769_004:0342c04": "淵曠。談不能盡。佛嘆菩薩之德。豈可不盡。",
    "T85n2769_004:0342c05": "此言不盡者。但言不可累書事不可疊道故",
    "T85n2769_004:0342c06": "言窮劫不能盡也。第四誰聞如是法一偈勸",
    "T85n2769_004:0342c07": "發心也。",
    "T85n2769_004:0342c08": "入不二法門品",
    "T85n2769_004:0342c09": "此品所以來者。上明佛道品。即是明中方便。",
    "T85n2769_004:0342c10": "今明自非照真諦之境窮達無生之理。無由",
    "T85n2769_004:0342c11": "能涉明施化。故次佛道品復明不二法門品。",
    "T85n2769_004:0342c12": "此品是第四大段廣上母義。空理一相故言",
    "T85n2769_004:0342c13": "不二。能軌曰法。通智為門。善契此理所以稱",
    "T85n2769_004:0342c14": "入。從始以來唯二人相對餘皆默然。今欲各",
    "T85n2769_004:0342c15": "顯其德故問眾人也。又一解。至理幽玄隱而",
    "T85n2769_004:0342c16": "難測。自非眾聖詳辨無由可究。且時人寄悟",
    "T85n2769_004:0342c17": "不同。應見眾菩薩說然後獲悟。就此品中開",
    "T85n2769_004:0342c18": "為三段。從初以下訖隨所樂說之。明淨名命",
    "T85n2769_004:0342c19": "眾菩薩說。第二從法自在以下訖淨名默然。",
    "T85n2769_004:0342c20": "正明不二法門義。第三從就說是語時五千",
    "T85n2769_004:0342c21": "菩薩以下訖品。明說法利益時人悟道。就第",
    "T85n2769_004:0342c22": "二段中復開為三段。第一諸菩薩以言遣法。",
    "T85n2769_004:0342c23": "第二文殊以言遣諸人之言。第三淨名以不",
    "T85n2769_004:0342c24": "言遣文殊之言。就諸菩薩名中各有三句。第",
    "T85n2769_004:0342c25": "一以事相為二。第二明據理無不二。第三明",
    "T85n2769_004:0342c26": "智會不二之理。下一一菩薩中皆如此。類",
    "T85n2769_004:0342c27": "可知。法自在菩薩曰以生滅為二者。生名起",
    "T85n2769_004:0342c28": "成。滅者緣離曰滅。法相理中不見始起之生",
    "T85n2769_004:0342c29": "亦不見今離散為滅。得此無生忍者即是會",
    "T85n2769_004:0343a01": "不二理也。德身首曰我我所為二者。計身有",
    "T85n2769_004:0343a02": "神我自身之外悉為我所也。既無神我亦無",
    "T85n2769_004:0343a03": "身外之所也。不眴曰受不受為二者。受不受",
    "T85n2769_004:0343a04": "相對為二。受以取相為義。不受者心無存執。",
    "T85n2769_004:0343a05": "若法不受則不可得者。若法相理中不見有",
    "T85n2769_004:0343a06": "取相是受。亦不見心無存執是為不受。正以",
    "T85n2769_004:0343a07": "受不受不可得故無受心。是取不受心為捨。",
    "T85n2769_004:0343a08": "亦無作起受引等相也。德頂曰垢淨為二者。",
    "T85n2769_004:0343a09": "煩惱點污為垢。智慧鮮潔為淨。若見垢實性",
    "T85n2769_004:0343a10": "則無淨相者。若見煩惱實性體空則無智慧",
    "T85n2769_004:0343a11": "淨相也。順於滅相者。順於空如滅相也。善宿",
    "T85n2769_004:0343a12": "曰。是動是念者。紛亂為動。澄靜為念。靜亂相",
    "T85n2769_004:0343a13": "對為二也。又一解。微起為動。取相染著為念。",
    "T85n2769_004:0343a14": "始終為二也。亦得六識為動。想受行為念也。",
    "T85n2769_004:0343a15": "不動則無念者。法相理中無六識之動。亦無",
    "T85n2769_004:0343a16": "想等之念。無念則無分別者。既無想等之念",
    "T85n2769_004:0343a17": "故無六識心。是分別通達此者智會於理也",
    "T85n2769_004:0343a18": "善眼曰一相無相者。追二為一相。除有為無",
    "T85n2769_004:0343a19": "相逐事明空人計云召然有異故。一相無相",
    "T85n2769_004:0343a20": "相對為二。若知一相即是無相者。若知一相",
    "T85n2769_004:0343a21": "體空即是無相空也。亦不取無相入於平等",
    "T85n2769_004:0343a22": "者。亦不見無相可取。解平等空也。妙臂曰",
    "T85n2769_004:0343a23": "菩薩心聲聞心為二者。二乘自度心智則狹",
    "T85n2769_004:0343a24": "菩薩兼濟心則曠大。計大小心為二。若觀心",
    "T85n2769_004:0343a25": "相體空如到者則無大小之別也。弗沙曰善不",
    "T85n2769_004:0343a26": "善為二者。順理益物為善。違理損物為不善。",
    "T85n2769_004:0343a27": "若起心順理為善違理為不善。入無相空際",
    "T85n2769_004:0343a28": "者則無二也。師子曰罪福為二者。上云善不",
    "T85n2769_004:0343a29": "善。就因為語。此語則據果為因言。三塗苦果",
    "T85n2769_004:0343b01": "為罪。人天樂報為福。又解。是因中之名因招",
    "T85n2769_004:0343b02": "苦果為罪。感樂名福。若達罪體性空則與福",
    "T85n2769_004:0343b03": "無異。以金剛惠決了此空相。則無罪是縛無",
    "T85n2769_004:0343b04": "福是解也。師子意曰有漏無漏為二者。苦集",
    "T85n2769_004:0343b05": "為有漏。滅道為無漏也。若得諸法等則不起",
    "T85n2769_004:0343b06": "漏不漏相者。若得諸法體空平等則無苦集",
    "T85n2769_004:0343b07": "有漏。滅道為無漏。不著於相亦不住無相者。",
    "T85n2769_004:0343b08": "不著有漏之相亦不住無相無漏之無相也。",
    "T85n2769_004:0343b09": "淨解曰有為無為為二者。萬像森羅是有為。",
    "T85n2769_004:0343b10": "太虛空寂為無為。此空有相對為二。若離一",
    "T85n2769_004:0343b11": "切數則心如虛空者。若知有為數空則心如",
    "T85n2769_004:0343b12": "虛空。求虛空亦不可得也。那羅延曰世間出",
    "T85n2769_004:0343b13": "世者。從外凡夫迄世第一法已來名世間心。",
    "T85n2769_004:0343b14": "無相已上得真無漏名出世間心。世間性空",
    "T85n2769_004:0343b15": "即是出世間者。若解世間實性證空即是出",
    "T85n2769_004:0343b16": "世間無相也。於其中不入出溢散者。於空理",
    "T85n2769_004:0343b17": "之中。不見世間心入於生死出世間心出於",
    "T85n2769_004:0343b18": "生死亦不見世間心流溢生死出世間心散滅",
    "T85n2769_004:0343b19": "生死也。善意曰生死涅槃者。縛解為二。生死",
    "T85n2769_004:0343b20": "是縛。涅槃為解。若見生死性則無生死者。若",
    "T85n2769_004:0343b21": "解生死體空即是涅槃無生死也。無縛無解",
    "T85n2769_004:0343b22": "不然不滅者。亦無生死為縛涅槃是解。亦無",
    "T85n2769_004:0343b23": "生死煩惱熾然。無涅槃寂滅也。現見曰盡",
    "T85n2769_004:0343b24": "不盡者。煩惱為盡。滅結無為名不盡。若究竟",
    "T85n2769_004:0343b25": "盡若不盡皆是無盡相者。法相理中觀盡與",
    "T85n2769_004:0343b26": "不盡二俱是空不可得故言盡不也　普守曰",
    "T85n2769_004:0343b27": "我無我者。計有神我為我。計定實無我為無",
    "T85n2769_004:0343b28": "我。我尚不可得非我何可得者。法相理中神",
    "T85n2769_004:0343b29": "我尚無。豈有定實無我可得。見實性體空者",
    "T85n2769_004:0343c01": "不復起於我與無我也。電天曰明無明為二",
    "T85n2769_004:0343c02": "者。智慧是明。煩惱為無明也。無明實性即是",
    "T85n2769_004:0343c03": "明者。無明實性體空故即是明也。明亦不可",
    "T85n2769_004:0343c04": "取離一切數者。明體性空離一切心數故亦",
    "T85n2769_004:0343c05": "不可得取也。喜見曰色空為二者。計五陰定",
    "T85n2769_004:0343c06": "有為色定無為空。色即是空者。色體性無故",
    "T85n2769_004:0343c07": "色是空也。非色滅空色性自空者。非是色滅",
    "T85n2769_004:0343c08": "方空。色體本來自空。受想行識亦皆爾也。明",
    "T85n2769_004:0343c09": "相曰四種異空種異為二者。四大對空大也。",
    "T85n2769_004:0343c10": "四種性即是空種性者。四大性空即是空大。",
    "T85n2769_004:0343c11": "對此五大成身故言種也。如前際後際空故",
    "T85n2769_004:0343c12": "中際亦空者。人計現在五大成身故。舉過去",
    "T85n2769_004:0343c13": "未來破於現在也。妙意曰眼色者。根塵相對",
    "T85n2769_004:0343c14": "為二也。若知眼性於色不貪不恚不癡者。若",
    "T85n2769_004:0343c15": "解眼性體空則於色不生貪瞋癡。是名寂滅。",
    "T85n2769_004:0343c16": "即體空也。耳等亦然。安住者不見根塵可得",
    "T85n2769_004:0343c17": "也。無盡意曰布施回向一切智者。六度是",
    "T85n2769_004:0343c18": "己之行體。迴向者以我之行迴向薩婆若。布",
    "T85n2769_004:0343c19": "施性即是迴向一切智性者。明布施空即是",
    "T85n2769_004:0343c20": "一切智性也。持戒亦然。於中入一相者。會空",
    "T85n2769_004:0343c21": "不二也。深惠曰是無相無作者。空是根本。無",
    "T85n2769_004:0343c22": "相無作是者枝條。又解。必未皆二。或可。三",
    "T85n2769_004:0343c23": "四。但是二增數之初故言二也。空即無相無",
    "T85n2769_004:0343c24": "相即無作者。觀假實無性為空。正以空故無",
    "T85n2769_004:0343c25": "於眾相亦無造作。若空無相無作即無心意",
    "T85n2769_004:0343c26": "識者。悉皆空也。寂根曰佛法眾者。佛僧是人。",
    "T85n2769_004:0343c27": "法則法體。此人法相對也。佛即法法即眾者。",
    "T85n2769_004:0343c28": "體空不異故得相即也。是三皆無為相與虛",
    "T85n2769_004:0343c29": "空等者。將事無況性空也。一切法亦爾。類萬",
    "T85n2769_004:0344a01": "法斯空也。心無礙曰身滅者。五陰緣聚為身。",
    "T85n2769_004:0344a02": "緣散為滅。此計存亡為二。身即是身滅者。見",
    "T85n2769_004:0344a03": "實相體空者不見有身及與滅身。存亡體空",
    "T85n2769_004:0344a04": "故無二也。上善曰身口意善者。身口為外意",
    "T85n2769_004:0344a05": "為內。此內外相對為二。是三業無作相。身",
    "T85n2769_004:0344a06": "口意體空皆無造作也　福田曰福行罪行不",
    "T85n2769_004:0344a07": "動行者。能得三塗苦果為罪行。從欲界人天",
    "T85n2769_004:0344a08": "迄三禪謂福行。第四禪已上至非想為不動",
    "T85n2769_004:0344a09": "行。罪福據苦樂之境。因為麁境四禪已上不",
    "T85n2769_004:0344a10": "苦不樂名為不動。是其細境。此麁細相對也。",
    "T85n2769_004:0344a11": "三行實性即是體空。空則無有罪福之別也。",
    "T85n2769_004:0344a12": "華嚴曰從我起為二者。據計心為二也。上我",
    "T85n2769_004:0344a13": "我所者。直就前境此明計我之心計所之心",
    "T85n2769_004:0344a14": "也。見我實相者。不起二法。若解我體空。則",
    "T85n2769_004:0344a15": "不計我我所之心。故無二法。若不住二法。則",
    "T85n2769_004:0344a16": "無有識者。若無二法可住。則無我可識亦無",
    "T85n2769_004:0344a17": "我所可識也。德藏曰有所得相者。情存有得",
    "T85n2769_004:0344a18": "不存無得。取捨為二。又解。以能得對所得",
    "T85n2769_004:0344a19": "也。若無所得則無取捨。若解性空空則情",
    "T85n2769_004:0344a20": "無所存。無有取捨為別也　月上曰闇與明",
    "T85n2769_004:0344a21": "者。月晦為闇。月光曰明。無闇無明則無為二",
    "T85n2769_004:0344a22": "者。若觀明闇體空故無其二。如入滅受想定。",
    "T85n2769_004:0344a23": "舉證喻無明闇可得也。寶印手曰。樂涅槃不",
    "T85n2769_004:0344a24": "樂世間者。樂厭相對。不樂涅槃不厭世間則",
    "T85n2769_004:0344a25": "無有二者。若不見涅槃可樂世間可厭。則無",
    "T85n2769_004:0344a26": "樂厭之心。所以無樂厭者何。若有生死之縛。",
    "T85n2769_004:0344a27": "則有涅槃之解。空理之中本來無生死之縛。",
    "T85n2769_004:0344a28": "其誰求涅槃解脫。無縛無解會於不二也。珠",
    "T85n2769_004:0344a29": "頂王曰正道邪道者。據理為正。背理為邪。住",
    "T85n2769_004:0344b01": "正道者則不分別是邪是正者。若然真空正",
    "T85n2769_004:0344b02": "道則無邪正之別也。樂實曰實不實者。第一",
    "T85n2769_004:0344b03": "義諦絕於虛假。稱之為實。世諦但名但字。緣",
    "T85n2769_004:0344b04": "用非真。名為不盡實。此虛實相對。實見者",
    "T85n2769_004:0344b05": "尚不見實何況非實者。法相理中尚無第一",
    "T85n2769_004:0344b06": "義諦實之可見。何況世諦非實而可得見也。",
    "T85n2769_004:0344b07": "所以者何以下釋上義。先釋實見義所以名",
    "T85n2769_004:0344b08": "為實見者。何今云非肉眼見所見。惠眼乃能",
    "T85n2769_004:0344b09": "見故云實也。而此惠眼無見無不見者。所以",
    "T85n2769_004:0344b10": "尚無實之可見。何況非實者何釋云。無見無",
    "T85n2769_004:0344b11": "實之可見亦無非實不可見。故云無見無不",
    "T85n2769_004:0344b12": "見。又一解。而此惠眼無見無不見者。雖曰不",
    "T85n2769_004:0344b13": "見而無不見。此是惠眼之體也。",
    "T85n2769_004:0344b14": "如是諸菩薩各各說已下。第二段明文殊以",
    "T85n2769_004:0344b15": "言遣諸人之言也。",
    "T85n2769_004:0344b16": "於是文殊問維摩已下。第三段明淨名以無",
    "T85n2769_004:0344b17": "言遣文殊之言。文殊歎言善哉者。嘆於淨名",
    "T85n2769_004:0344b18": "無言會理。上身子默然而被呵詰。今淨名無",
    "T85n2769_004:0344b19": "言。何故致嘆。但身子不能即言以會空理故",
    "T85n2769_004:0344b20": "在空妨言。所以被呵詰。而淨名解言說體空",
    "T85n2769_004:0344b21": "即是無言。雖復默然。不妨言說稱理之解。所",
    "T85n2769_004:0344b22": "以致歎。宜以默然遣文殊之言事須默然。",
    "T85n2769_004:0344b23": "第三大段說是不二法門已下明說法有益。",
    "T85n2769_004:0344b24": "是故五千菩薩會於不二之理得無生法忍也。",
    "T85n2769_004:0344b25": "香積佛品",
    "T85n2769_004:0344b26": "此品因空室而生第五事。正以室中無物故",
    "T85n2769_004:0344b27": "身子生須食之念。淨名遣化菩薩請飯香積。",
    "T85n2769_004:0344b28": "於此娑婆廣明利益。得飯之來出自彼佛。故",
    "T85n2769_004:0344b29": "云香積佛品也。大意。由空室而來何。意在不",
    "T85n2769_004:0344c01": "二法門品。後明上不二法門。辨明真諦之體。",
    "T85n2769_004:0344c02": "言語道斷心行處滅時。情莫知所寄。事須明",
    "T85n2769_004:0344c03": "有因食以入道引級物情也。",
    "T85n2769_004:0344c04": "就此品中開為九大段。第一從初說當於何",
    "T85n2769_004:0344c05": "食。明身子生念。即為取飯之端也。第二從維",
    "T85n2769_004:0344c06": "摩諸知其意已下訖當令汝得未曾有食。明",
    "T85n2769_004:0344c07": "淨名譏舍利弗結業生身不能無待即縣許",
    "T85n2769_004:0344c08": "其所須。第三維摩詰即入三昧訖此諸大眾",
    "T85n2769_004:0344c09": "莫不目見。明將欲取飯先現上方世界。示取",
    "T85n2769_004:0344c10": "飯之端。使此時眾生於欽待之心。第四從",
    "T85n2769_004:0344c11": "時維摩詰問眾菩薩誰能致彼佛已飯下訖",
    "T85n2769_004:0344c12": "亦如眾香國土諸樹之香。正明淨名取飯於",
    "T85n2769_004:0344c13": "此娑婆廣明利益。第五從爾時維摩問眾香",
    "T85n2769_004:0344c14": "菩薩香積如來以何說法以下訖故以一切苦",
    "T85n2769_004:0344c15": "切之言乃可入律。明二國交利。第六從彼諸",
    "T85n2769_004:0344c16": "菩薩聞說是已皆曰未曾有也訖以無量大悲",
    "T85n2769_004:0344c17": "生是佛土。明彼菩薩讚釋迦如來并歎此方",
    "T85n2769_004:0344c18": "菩薩。第七從維摩詰言此土菩薩於諸眾生",
    "T85n2769_004:0344c19": "大悲堅固已下訖常以四攝成就眾生是為",
    "T85n2769_004:0344c20": "十。明淨名述成其所歎。第八彼菩薩成就幾",
    "T85n2769_004:0344c21": "法以下訖恒以一心求諸功德是為八。明香",
    "T85n2769_004:0344c22": "積菩薩為此小行之流請淨等之行。第九維",
    "T85n2769_004:0344c23": "摩文殊於大眾中已下明說法利益發心也。",
    "T85n2769_004:0344c24": "第一段舍利弗心念此諸菩薩當於何食。明",
    "T85n2769_004:0344c25": "聲聞非不須食。但食自噵則難噵他則易。故",
    "T85n2769_004:0344c26": "云菩薩。",
    "T85n2769_004:0344c27": "時維摩詰已下第二大段。維摩知其意者。知",
    "T85n2769_004:0344c28": "其非直為菩薩亦自為己須食之意。就中開",
    "T85n2769_004:0344c29": "為二句。第一句譏其結業生身不能無待。佛",
    "T85n2769_004:0345a01": "說八解。仁者受行。豈雜欲食而聞法乎者。佛",
    "T85n2769_004:0345a02": "說八解脫。仁者受行斯法。正應遊心八解以",
    "T85n2769_004:0345a03": "法食為先。豈得雜須欲食之意而聞正法乎。",
    "T85n2769_004:0345a04": "又解。揣食有色香味觸。是即五欲雜穢之食",
    "T85n2769_004:0345a05": "也。又解。譏身子為法來不食為來。八解本能",
    "T85n2769_004:0345a06": "除患即是法食。今聽法除患。亦是病之良藥。",
    "T85n2769_004:0345a07": "今存食不為法。似若昔八解不除患。今法亦",
    "T85n2769_004:0345a08": "非良藥。故執今昔以呵之。",
    "T85n2769_004:0345a09": "第二句當令汝等未曾有食已下。即玄許其",
    "T85n2769_004:0345a10": "所須。非常之食。此食凡有三義。一者食之能",
    "T85n2769_004:0345a11": "使身適神悅。二者香味異常。三者食之令人",
    "T85n2769_004:0345a12": "悟道。不准常類故名未曾有也。又解。雖然昔",
    "T85n2769_004:0345a13": "八解。今法但除因累。身子報身果累未亡。猶",
    "T85n2769_004:0345a14": "須食以療之。故懸許其所須。",
    "T85n2769_004:0345a15": "維摩詰即入三昧已下第三大段。何故先現",
    "T85n2769_004:0345a16": "上方世界者。持欲取飯。先現彼國令此時眾",
    "T85n2769_004:0345a17": "生欽待之心。",
    "T85n2769_004:0345a18": "時維摩詰問眾菩薩已下第四大段。正明取",
    "T85n2769_004:0345a19": "飯於此娑婆廣明利益。就中開為五子段。第",
    "T85n2769_004:0345a20": "一從時維摩詰問已下訖如佛所言勿輕勿",
    "T85n2769_004:0345a21": "學。明[絳糸+車][序予+萬]新學進於始行。咸皆默然者。欲",
    "T85n2769_004:0345a22": "使淨名發言自取故默然也。仁此大眾無乃",
    "T85n2769_004:0345a23": "可恥者。此[絳糸+車][序予+萬]新學仁此大眾之中無能致",
    "T85n2769_004:0345a24": "彼佛飯乃是可恥之事。文殊師利曰如佛所",
    "T85n2769_004:0345a25": "言勿輕未學者。進於始行。學則便得。故不可",
    "T85n2769_004:0345a26": "輕也。又解。上以文殊威神力故皆默然者。設",
    "T85n2769_004:0345a27": "飯之來事在主人故默然也。今言勿輕未學",
    "T85n2769_004:0345a28": "者。未學猶尚難輕。而況此坐皆是久習高行",
    "T85n2769_004:0345a29": "之人。非是不能。但設飯之來事在主人。理不",
    "T85n2769_004:0345b01": "關客。所以默然也。第二子段。於是維摩不起",
    "T85n2769_004:0345b02": "於坐已下訖亦使如來名聲普聞。正明遣化",
    "T85n2769_004:0345b03": "取飯。第三子段。時化菩薩即於會前已下訖",
    "T85n2769_004:0345b04": "佛為欲化樂小法者不盡現其清淨土耳。明",
    "T85n2769_004:0345b05": "化傳淨名之意上方取飯也。令彼樂小法者",
    "T85n2769_004:0345b06": "得弘大道者。明外凡夫之人未上性地容得",
    "T85n2769_004:0345b07": "棄小向大故言得弘大道。亦使如來名聲普",
    "T85n2769_004:0345b08": "聞者。自此以前未聞香積之名。因此廣彰故",
    "T85n2769_004:0345b09": "言普聞也。彼諸大士見化菩薩已下。明香積",
    "T85n2769_004:0345b10": "菩薩見化人即發三發問問於彼佛。第一問",
    "T85n2769_004:0345b11": "言。今此上人從何來也。第二問。娑婆世界為",
    "T85n2769_004:0345b12": "在何許。第三問。云何名為樂小法者　佛告",
    "T85n2769_004:0345b13": "之曰下方已下訖釋迦牟尼今現在。答其第",
    "T85n2769_004:0345b14": "二問娑婆之處也。於五濁惡世為樂小法眾",
    "T85n2769_004:0345b15": "生敷演道教。答第三問樂小法者。彼有菩薩",
    "T85n2769_004:0345b16": "名維摩結已下訖增益功德。答上第一問問",
    "T85n2769_004:0345b17": "其來處。淨名遣化來因答第一問。復生兩問。",
    "T85n2769_004:0345b18": "第一問。其人何如乃作是化。問人大小許人",
    "T85n2769_004:0345b19": "乃作是化也。德力無畏神足若斯。第二問德",
    "T85n2769_004:0345b20": "量多少有此神力。佛言甚大者。答其初門。是",
    "T85n2769_004:0345b21": "為大人一切十方皆遣化往。答其後門器量",
    "T85n2769_004:0345b22": "甚豐德行充備。於是香積如來已下明香積",
    "T85n2769_004:0345b23": "佛與飯已而試約之。攝汝身香已下試約",
    "T85n2769_004:0345b24": "有三勅。身有二心有一。攝汝身香無令彼諸",
    "T85n2769_004:0345b25": "眾生起惑著心者勅。身香有二種。報應兩殊。",
    "T85n2769_004:0345b26": "報香起著應香增道。今云攝者攝其報香也。",
    "T85n2769_004:0345b27": "又當捨汝本形勿使彼國求菩薩者而自鄙恥",
    "T85n2769_004:0345b28": "勅身。上方大士形則在妙。下方菩薩身則",
    "T85n2769_004:0345b29": "劣小。故宜誡約。息於始行自鄙之心。又汝於",
    "T85n2769_004:0345c01": "彼莫懷輕賤而作礙想已下勅心。若心生礙。",
    "T85n2769_004:0345c02": "受道則難。是故有此言耶。第四子段。時化菩",
    "T85n2769_004:0345c03": "薩既受鉢飯已下訖欲色諸天聞此香氣亦皆",
    "T85n2769_004:0345c04": "來入維摩詰舍。明因請香飯更招渡來。聞此",
    "T85n2769_004:0345c05": "香氣身意快然歎未曾有者。妙香充軀身心",
    "T85n2769_004:0345c06": "悅適故曰未曾有也。第五子段。時維摩詰語",
    "T85n2769_004:0345c07": "舍利弗等可食已下訖亦如諸樹之香。明香",
    "T85n2769_004:0345c08": "飯此土有利益也。無以限意食之使不消者。",
    "T85n2769_004:0345c09": "明如來慈念蒼生故有斯飯。悲心無窮亦飯",
    "T85n2769_004:0345c10": "無盡若能體之稱大悲意若作局限心不稱大",
    "T85n2769_004:0345c11": "悲則不消也。又解。食此飯者應發大心能建",
    "T85n2769_004:0345c12": "大業報恩義足。名為消也。二乘之人不能發",
    "T85n2769_004:0345c13": "心無報恩之義。故言不消。有異聲聞念此飯",
    "T85n2769_004:0345c14": "少者。相傳解言。二乘之人情既局俠有其限",
    "T85n2769_004:0345c15": "心。不同大士位懷彌博。故聲聞異於菩薩。故",
    "T85n2769_004:0345c16": "言又異聲聞。又一解。聲聞生於異念故名聲",
    "T85n2769_004:0345c17": "聞異於菩薩也。四海有為有相故宜可竭。此",
    "T85n2769_004:0345c18": "飯大悲所勳應化之食。是故無盡也。",
    "T85n2769_004:0345c19": "爾時維摩問眾香菩薩已下第五大段。明二",
    "T85n2769_004:0345c20": "國交利。明上方菩薩聞此言教故能化導無",
    "T85n2769_004:0345c21": "方。此飡香味知佛事不同兩邊有益故云交",
    "T85n2769_004:0345c22": "利也。從維摩問眾香菩薩已下訖所有功德",
    "T85n2769_004:0345c23": "皆悉具足。明香國佛事。彼菩薩曰我土如",
    "T85n2769_004:0345c24": "來無文字說但以眾香得入律行者。香積如",
    "T85n2769_004:0345c25": "來豈直雖以香為佛事而不為說法。但就勝",
    "T85n2769_004:0345c26": "為緣語。彼國入道多藉香為緣。故記但以眾",
    "T85n2769_004:0345c27": "香也。所以知然。品初言大菩薩眾佛為說法。",
    "T85n2769_004:0345c28": "是故得知非無文字也。又一體此方因於取",
    "T85n2769_004:0345c29": "識發聞思之解。上方香積鼻識後起意地聞",
    "T85n2769_004:0346a01": "思慧解。此亦可從多論門也。彼菩薩問維摩",
    "T85n2769_004:0346a02": "結以下。明釋迦說法。就中開為三段。第一從",
    "T85n2769_004:0346a03": "維摩以下訖剛強之語以調伏之。直明□□",
    "T85n2769_004:0346a04": "麁獷故須剛強之況。第二從六是地獄以下",
    "T85n2769_004:0346a05": "訖是世間是涅槃。明亦剛強法體。第三從",
    "T85n2769_004:0346a06": "以難化之人心如猨猴訖以苦切之言乃可入",
    "T85n2769_004:0346a07": "律行。明舉二譬結事須剛強之言如此。第一",
    "T85n2769_004:0346a08": "子段。此土眾生剛強難化以下。直明眾生梁",
    "T85n2769_004:0346a09": "強故須剛鑛之言折伏也。就第二子段中。剛",
    "T85n2769_004:0346a10": "強法體中明為二門。初從言是地獄以下訖",
    "T85n2769_004:0346a11": "是愚癡報。明不期因果理數自至。第二從是",
    "T85n2769_004:0346a12": "結戒已下訖是涅槃。有藉教有違順。順即為",
    "T85n2769_004:0346a13": "善違則為惡也。就初不期中開為二意。第一",
    "T85n2769_004:0346a14": "意。是地獄既愚人生處。直總明惡果。第二意。",
    "T85n2769_004:0346a15": "是身邪行已下因果雙明。就雙明因果中復",
    "T85n2769_004:0346a16": "有三幡。第一幡總明三業身口及意也。第二",
    "T85n2769_004:0346a17": "幡雖明十惡。殺生正報墮三塗。餘習氣人中得",
    "T85n2769_004:0346a18": "二種果報。一者短命。二者多病。劫盜亦二果。",
    "T85n2769_004:0346a19": "一者貧窮。二者共他財不得自在而用。邪婬",
    "T85n2769_004:0346a20": "二果。一者婦不貞良。二者不得隨意眷屬。妄",
    "T85n2769_004:0346a21": "語二果。一者多被誹謗。二者恒為他人所誑。",
    "T85n2769_004:0346a22": "兩舌二果者。一者得弊惡眷屬。二者得不和",
    "T85n2769_004:0346a23": "眷屬。惡口二果。一者常聞惡音。二者有所言",
    "T85n2769_004:0346a24": "說常如鬪諍。綺語二果。一者有所言語人不",
    "T85n2769_004:0346a25": "信受。二者有所言說不能分了。貪欲二果。一",
    "T85n2769_004:0346a26": "者多欲。二者無厭足。瞋恚二果。一者常為他",
    "T85n2769_004:0346a27": "人求其長短。二者恒為他所惱害。邪見二果。",
    "T85n2769_004:0346a28": "一者常生邪見家。二者心有諂曲。第三幡。是",
    "T85n2769_004:0346a29": "慳悋是慳悋報訖是愚癡。明六弊對六度為",
    "T85n2769_004:0346b01": "語。第二段藉教行中。是結戒者。檀場白四羯",
    "T85n2769_004:0346b02": "磨始初得戒時稱云結戒。持戒者。德行無缺",
    "T85n2769_004:0346b03": "皆順教也。犯戒者。毀破所持皆違教。是應作",
    "T85n2769_004:0346b04": "是不應作者。若順教為善。是則應作。若違教",
    "T85n2769_004:0346b05": "造惡。是不應作。自此已下類爾可知　以難",
    "T85n2769_004:0346b06": "化人已下釋迦說法中。第三大段舉二譬結",
    "T85n2769_004:0346b07": "事須剛強之言。猨猴躁擾喻心萬端。象馬[怡台+龍]",
    "T85n2769_004:0346b08": "悷喻身口形色剛強也。",
    "T85n2769_004:0346b09": "彼菩薩聞說是已已下品中大段第六。上方",
    "T85n2769_004:0346b10": "大士嘆佛及菩薩皆曰未曾有也。嘆釋迦如",
    "T85n2769_004:0346b11": "來平等空慧而能隱於無量方便之力逐物所",
    "T85n2769_004:0346b12": "威種種說法隨天人所樂。實為希有。斯諸菩",
    "T85n2769_004:0346b13": "薩復能謙下。謙下不辭劬勞不擇淨穢。生於",
    "T85n2769_004:0346b14": "此土也。",
    "T85n2769_004:0346b15": "從維摩言已下大段第七。述成其言。嘆此土",
    "T85n2769_004:0346b16": "菩薩大悲堅固誠如所說。述成其言也。然其",
    "T85n2769_004:0346b17": "一世已下明穢土修行勝於淨國。然智藉癡",
    "T85n2769_004:0346b18": "生善由惡發。惡豐故發善則濃。愚多故生智",
    "T85n2769_004:0346b19": "則厚。此皆藉外為強緣。然後得發內解之堅",
    "T85n2769_004:0346b20": "固。故言此間一世修行踰於淨土彌劫之行",
    "T85n2769_004:0346b21": "也。所以者何以下釋穢土修行勝淨之意。而",
    "T85n2769_004:0346b22": "以穢土修行而勝淨國者何。明娑婆穢土略",
    "T85n2769_004:0346b23": "有十事善法。淨土所無。以布施攝貧窮者。出",
    "T85n2769_004:0346b24": "十事之體。穢土由有貧窮故得行檀度具足。",
    "T85n2769_004:0346b25": "淨國無諸貧乏鬪。闕於此行故明穢勝淨也。",
    "T85n2769_004:0346b26": "猶世良醫在假病劫中醫術得通。施病良藥",
    "T85n2769_004:0346b27": "患者皆除欲。明菩薩處不淨國土化物亦復",
    "T85n2769_004:0346b28": "如是。眾行茲繁得弘十法。為大藥王濟度眾",
    "T85n2769_004:0346b29": "生。故能超於萬劫去煩惱生死之病也。此言",
    "T85n2769_004:0346c01": "皆為穢土始行之流欲令自竭其志也。",
    "T85n2769_004:0346c02": "彼菩薩曰菩薩成就幾法以下第八大段。明",
    "T85n2769_004:0346c03": "上方大士為此土新舉清淨國之行。明始行",
    "T85n2769_004:0346c04": "之徒功行未成未能自拔。譬如羸人入水救",
    "T85n2769_004:0346c05": "彼溺人未能修兼與彼俱沒。廣此土新學菩",
    "T85n2769_004:0346c06": "薩令修淨國之行故發斯問。又一解。始行之",
    "T85n2769_004:0346c07": "流聞其向言也世饒益眾生多於彼國百千",
    "T85n2769_004:0346c08": "劫行。便謂菩薩慈在穢土一向不修淨行則",
    "T85n2769_004:0346c09": "滯於穢國故為請淨土之行級行其情。菩薩",
    "T85n2769_004:0346c10": "復應修淨土之行也。行無瘡疣生于淨土者。",
    "T85n2769_004:0346c11": "善行鮮潔如究淨膚體。記惡懷善其猶瘡疣。",
    "T85n2769_004:0346c12": "就此八法四段明義。第一段敬上接下相對。",
    "T85n2769_004:0346c13": "饒益眾生而不望報訖謙下無礙。明第一接",
    "T85n2769_004:0346c14": "下句。於諸菩薩視之如佛。第二敬上句。第二",
    "T85n2769_004:0346c15": "段人法相對。前未聞經聞之不疑。第三於法",
    "T85n2769_004:0346c16": "中無乖違。不與聲聞而相違背。第四相小乘",
    "T85n2769_004:0346c17": "人中不相違背。第三段得失相對不嫉彼供。",
    "T85n2769_004:0346c18": "第五見他得供養。於是失不起嫉心不高己",
    "T85n2769_004:0346c19": "利。第六於我是得不以為高。而於其中調伏",
    "T85n2769_004:0346c20": "其心。結成上得失正懷義。第四段自他相對。",
    "T85n2769_004:0346c21": "常省己過。第七自有過內自省。第八句見他",
    "T85n2769_004:0346c22": "過不訟也。恒以一心求諸功德。成上自他",
    "T85n2769_004:0346c23": "義。",
    "T85n2769_004:0346c24": "文殊師利解大段第九。明說法利益諸人悟",
    "T85n2769_004:0346c25": "道也。",
    "T85n2769_004:0346c26": "菩薩行品",
    "T85n2769_004:0346c27": "此品所以來。上方菩薩始行之流於此土生",
    "T85n2769_004:0346c28": "下劣想。如來廣明十方世界佛事不同諸佛",
    "T85n2769_004:0346c29": "如來功德平等。言對阿難[絳糸+車]切上方菩薩上",
    "T85n2769_004:0347a01": "方大士自求悔過請法還土。如來為說有盡",
    "T85n2769_004:0347a02": "無盡解脫法門。即是菩薩行燈故菩薩品所",
    "T85n2769_004:0347a03": "以來。就此品中有八段明義。",
    "T85n2769_004:0347a04": "第一從佛為說法於菴羅樹薗已下訖是維摩",
    "T85n2769_004:0347a05": "詰欲求故先現此瑞應。明將詣佛所印封所",
    "T85n2769_004:0347a06": "說先現光明表其相來令菴羅諸人豫生欽",
    "T85n2769_004:0347a07": "仰。",
    "T85n2769_004:0347a08": "第二從於是維摩詰語文殊言可共見佛以下",
    "T85n2769_004:0347a09": "訖非意所圖非度所測。正明維摩將諸大眾",
    "T85n2769_004:0347a10": "詣於菴羅禮事供養如來。",
    "T85n2769_004:0347a11": "第三從爾時阿難白佛今所聞香自昔未有以",
    "T85n2769_004:0347a12": "下訖此飯如是滅除一切諸煩惱毒然後乃消",
    "T85n2769_004:0347a13": "也。廣明香飯利益差別。",
    "T85n2769_004:0347a14": "第四從阿難白佛未曾有也以下訖是名入一",
    "T85n2769_004:0347a15": "切諸佛法門。明佛事不同證上香飯有其實",
    "T85n2769_004:0347a16": "益。",
    "T85n2769_004:0347a17": "第五從菩薩入此行者若見淨好佛土不以為",
    "T85n2769_004:0347a18": "喜已下訖盡力變化所不能作。明言對阿難",
    "T85n2769_004:0347a19": "[絳糸+車]切上方菩薩。第六從爾時眾香世界菩薩",
    "T85n2769_004:0347a20": "來者合掌白佛以下訖唯然世尊願少賜法還",
    "T85n2769_004:0347a21": "於彼土當念如來。明上方菩薩既被譏切悔",
    "T85n2769_004:0347a22": "過自責請法還土。第七從佛告諸菩薩已下",
    "T85n2769_004:0347a23": "訖是名有盡無盡解脫法門。明佛為說有盡",
    "T85n2769_004:0347a24": "無盡解脫法門即菩薩行體。第八從爾時彼",
    "T85n2769_004:0347a25": "諸菩薩聞說是法已下訖品。明上方菩薩香",
    "T85n2769_004:0347a26": "華種種供養表其慶情。",
    "T85n2769_004:0347a27": "於是維摩詰文殊已下第二段。文殊言今正",
    "T85n2769_004:0347a28": "是時。今若詣佛正是利益之時也。因詣佛故",
    "T85n2769_004:0347a29": "有七事利益。第一因詣佛故得與大眾禮事",
    "T85n2769_004:0347b01": "供養表病非實。第二因詣佛故明佛事無方",
    "T85n2769_004:0347b02": "成上香飯實益。第三因詣佛故得明上方菩",
    "T85n2769_004:0347b03": "薩請佛為說有盡無盡解脫法門。第四因詣",
    "T85n2769_004:0347b04": "佛故得明法身出百非之表以遣諸人執實之",
    "T85n2769_004:0347b05": "心。第五因詣佛故得顯淨名生處見妙喜國",
    "T85n2769_004:0347b06": "不動如來。第六因詣佛故得明法供養即是",
    "T85n2769_004:0347b07": "封印淨名之所說。第七因諸佛故得明屬累",
    "T85n2769_004:0347b08": "彌勒委付阿難流通此經千載之下流傳不",
    "T85n2769_004:0347b09": "絕。於意云何者。汝為當目見而已亦在意地",
    "T85n2769_004:0347b10": "解其所以。世尊我覩其為非意所圖非度所",
    "T85n2769_004:0347b11": "測者。我目覩其事。非是意地所量。亦非忖度",
    "T85n2769_004:0347b12": "之所能測也。",
    "T85n2769_004:0347b13": "爾時阿難白佛今所聞香自昔未有。是第三",
    "T85n2769_004:0347b14": "段。因問香氣廣明香飯利益差別。問香是彼",
    "T85n2769_004:0347b15": "菩薩毛孔香者。欲令舍利弗發言自答也。如",
    "T85n2769_004:0347b16": "是香氣住當久如者。問香氣住久近。此飯勢",
    "T85n2769_004:0347b17": "力至于七日。未必限於七日。但閻浮提人不",
    "T85n2769_004:0347b18": "食唯得七日。故就一方為語故云七日也。又",
    "T85n2769_004:0347b19": "解。法爾七日未入正位者是聲聞性地人。得",
    "T85n2769_004:0347b20": "入正位者無相以上。得正解脫者證於第四",
    "T85n2769_004:0347b21": "果也。未發大乘心者凡夫之人。已發意者住",
    "T85n2769_004:0347b22": "前之心。得無生忍者七地以還。又可初地。一",
    "T85n2769_004:0347b23": "生補處者十地菩薩。然香飯雖是下地得道",
    "T85n2769_004:0347b24": "之緣。初地以上豈蘇此藉入道。為欲成香飯",
    "T85n2769_004:0347b25": "有始終之益故云乃至十地。小乘亦應云初",
    "T85n2769_004:0347b26": "果二三乃至四果。但文略耳。菩薩中亦應從",
    "T85n2769_004:0347b27": "初地二地乃至一地之階級。但文中略。廣明",
    "T85n2769_004:0347b28": "十方世界佛事不同入道多端。自有由鼻識",
    "T85n2769_004:0347b29": "得道。亦有由眼識而受益。此方由其耳識以",
    "T85n2769_004:0347c01": "獲悟。滅除一切諸煩惱毒者。少分一切唯斷",
    "T85n2769_004:0347c02": "當地之分也。",
    "T85n2769_004:0347c03": "阿難白佛以下第四段。明佛事不同證香飯",
    "T85n2769_004:0347c04": "有實益。以佛光明而作佛事者。自有見光而",
    "T85n2769_004:0347c05": "獲秒。是故助以為佛事也。又以菩薩而作佛",
    "T85n2769_004:0347c06": "事者。如大通智勝如是入定之後以十六王",
    "T85n2769_004:0347c07": "子菩薩度六百萬億恒河沙等人也。又以佛",
    "T85n2769_004:0347c08": "所化人者。以須扇多佛滅度留一化身住世",
    "T85n2769_004:0347c09": "說法。以菩薩樹者。光無所不照。香無不普",
    "T85n2769_004:0347c10": "薰。形色微妙隨所好而見。出妙音聲隨所",
    "T85n2769_004:0347c11": "好而聞。眾生過者無不入道。又以佛衣服者。",
    "T85n2769_004:0347c12": "如閻浮提王以世疾疫請佛得佛僧加梨禮拜",
    "T85n2769_004:0347c13": "生善。病得除癒。又以飯食者。香作樓閣苑",
    "T85n2769_004:0347c14": "薗皆香也。三十二相八十種好者。一一相隨",
    "T85n2769_004:0347c15": "應所現令其入道也。佛身者。應形妙體正相",
    "T85n2769_004:0347c16": "好論別佛身總語故有異也。虛空者。匝閙之",
    "T85n2769_004:0347c17": "處為現虛空。又解。文殊師利滅眾色像以化",
    "T85n2769_004:0347c18": "阿闍世王。眾生應以此緣者。應以上來因緣",
    "T85n2769_004:0347c19": "得入正行也。夢幻者。說此六喻令人得悟也。",
    "T85n2769_004:0347c20": "又解。隨所應見而現。如夢覩羅剎。若爾何故",
    "T85n2769_004:0347c21": "云喻。但經中每以此六為喻故也。音聲語言",
    "T85n2769_004:0347c22": "說法此等多以聲教為佛事。清淨佛土寂寞",
    "T85n2769_004:0347c23": "無言乃無為者。猶如法如來所明下方菩薩",
    "T85n2769_004:0347c24": "不樂處眾多有所眾說寂順無為以作佛事。",
    "T85n2769_004:0347c25": "清淨佛土炳無情處來無言說寂怕無為以自",
    "T85n2769_004:0347c26": "然進道。如是阿難諸佛威儀進止諸所施為",
    "T85n2769_004:0347c27": "者。明大聖舉動皆有利益。是故無非佛事",
    "T85n2769_004:0347c28": "也。有此四魔諸煩惱乃門。而諸眾生為之疲",
    "T85n2769_004:0347c29": "勞諸佛即以此法而為佛事者。多能降毒龍",
    "T85n2769_004:0348a01": "勢極嗔息先以欲拘事却以法語人也。此之",
    "T85n2769_004:0348a02": "例皆是佛事。即以此法令其入道。是名入一",
    "T85n2769_004:0348a03": "切諸佛法門者。總結於上此等佛事軌則日",
    "T85n2769_004:0348a04": "法能通為體法也。",
    "T85n2769_004:0348a05": "菩薩入此門者。已下第五段。明言對阿難幹",
    "T85n2769_004:0348a06": "切上方菩薩。菩薩入此門者若然佛事不同。",
    "T85n2769_004:0348a07": "若見一切淨好佛土不以為喜不貪不高者。",
    "T85n2769_004:0348a08": "既然佛事不同。故雖見淨好情不生喜亦無",
    "T85n2769_004:0348a09": "貪著不以高勝。若見不淨亦以為喜憂。不礙",
    "T85n2769_004:0348a10": "不沒者。上見淨妙既不生喜。故覩穢不憂。上",
    "T85n2769_004:0348a11": "淨既無貪。今穢則不生瞋礙。既不以淨為高",
    "T85n2769_004:0348a12": "勝。故於穢不生下沒也。但於諸佛心生歡喜",
    "T85n2769_004:0348a13": "恭敬作未曾有想也。如來功德平等為欲化",
    "T85n2769_004:0348a14": "眾生而現佛土不同者。明諸佛道同無有優",
    "T85n2769_004:0348a15": "劣但隨眾生應見示現差別也。阿難汝見諸",
    "T85n2769_004:0348a16": "佛國土以下舉譬以明真應。地有若干者。明",
    "T85n2769_004:0348a17": "國土參差則有數量。以喻如來應身有其差",
    "T85n2769_004:0348a18": "別。若干者數量之異名。而虛空無若干者。明",
    "T85n2769_004:0348a19": "虛空盪然絕於數量以喻如來智惠平等無有",
    "T85n2769_004:0348a20": "高下別也。是如色身有若干者。喻合上地有",
    "T85n2769_004:0348a21": "若干。其無礙惠者。合上虛空。諸佛色身威相",
    "T85n2769_004:0348a22": "以下明功德平等悉無差別也。是故名三藐",
    "T85n2769_004:0348a23": "以下如十是同等。略舉其三。三藐三佛陀者。",
    "T85n2769_004:0348a24": "正遍知正覺。多陀阿伽度者如來也。佛陀覺",
    "T85n2769_004:0348a25": "者。阿難若我廣說此三句義汝以劫壽不能",
    "T85n2769_004:0348a26": "盡受以下。明廣演三句尚自難窮況於無量",
    "T85n2769_004:0348a27": "功德也。上方菩薩於此土如來菩薩及以淨",
    "T85n2769_004:0348a28": "名三處悉生下劣之心。故今共對阿難[絳糸+車]切",
    "T85n2769_004:0348a29": "上方小行。明諸佛不可惻量。是故不應生下",
    "T85n2769_004:0348b01": "劣之心。且止阿難以下移共在菩薩。明菩薩",
    "T85n2769_004:0348b02": "不可惻限度。四海有為有相尚可惻量度。菩",
    "T85n2769_004:0348b03": "薩功德不可量也。阿難汝等捨置菩薩以下",
    "T85n2769_004:0348b04": "故複言在淨□。明菩薩始終之行故宜難測。",
    "T85n2769_004:0348b05": "淨名一時之益二乘百千劫所不能得知。淨",
    "T85n2769_004:0348b06": "名身處白衣故生劣想。今明淨名一時變現",
    "T85n2769_004:0348b07": "神通之力二乘之人百千萬劫所不能盡。豈",
    "T85n2769_004:0348b08": "可思議也。",
    "T85n2769_004:0348b09": "爾時眾香世界菩薩來者已下第六段。明上",
    "T85n2769_004:0348b10": "方菩薩既被[絳糸+車]切。於茲受悟。故悔過自責請",
    "T85n2769_004:0348b11": "法還土。開為二問。從初訖現佛國異。明悔過",
    "T85n2769_004:0348b12": "自責也。唯然已下第二問。請法還土。願賜",
    "T85n2769_004:0348b13": "少法還於彼土當念如來者。當念傳心如來",
    "T85n2769_004:0348b14": "之法也。又解。上已聞說佛事不可思議。將欲",
    "T85n2769_004:0348b15": "請法還土。意欲宣揚如來不思議道。令本國",
    "T85n2769_004:0348b16": "眾生念佛功德也。",
    "T85n2769_004:0348b17": "佛告諸菩薩已下第七段。就中開為三段。第",
    "T85n2769_004:0348b18": "一有盡無盡訖至如菩薩者。不盡有為不住",
    "T85n2769_004:0348b19": "無為。二雙舉有為無為以為章門。第二何謂",
    "T85n2769_004:0348b20": "不盡有為已下訖不虛福德是名菩薩不住無",
    "T85n2769_004:0348b21": "為。明釋不盡有為不住無為也。第三從又具",
    "T85n2769_004:0348b22": "福德故不住無為訖是名盡無盡解脫法門汝",
    "T85n2769_004:0348b23": "等當學八句雙結有為無為也。有盡法門者。",
    "T85n2769_004:0348b24": "何諦虛偽可盡可滅。謂之為盡。性空真實不",
    "T85n2769_004:0348b25": "可盡滅。謂之無盡。凡夫執有為即是具縛。二",
    "T85n2769_004:0348b26": "乘著空亦是具縛。菩薩處有為不著故脫凡",
    "T85n2769_004:0348b27": "夫之縛。不證空而住故脫二乘之縛。故得",
    "T85n2769_004:0348b28": "解脫。能軌曰法。通智為門。有經文云。無",
    "T85n2769_004:0348b29": "礙者除凡夫礙勉二乘等也。何謂為盡謂有",
    "T85n2769_004:0348c01": "為法者。無虛偽是為之法。何謂為盡無謂",
    "T85n2769_004:0348c02": "無為法者。無性空不可盡滅是無為法也。如",
    "T85n2769_004:0348c03": "菩薩者不盡有為不住無為者。有為雖偽。盡",
    "T85n2769_004:0348c04": "之則大業不成。無為雖實。住之則空觀不明。",
    "T85n2769_004:0348c05": "何謂不盡有為。第二遍釋有為。就中開為五",
    "T85n2769_004:0348c06": "子段。第一從不離大慈不捨大悲以下訖發",
    "T85n2769_004:0348c07": "行善根無有限齊以來。亂明自行外化。不離",
    "T85n2769_004:0348c08": "不大慈不捨大悲者。慈悲是入有之基樹德",
    "T85n2769_004:0348c09": "之本。故在先明。菩薩化物恒以大悲為首。常",
    "T85n2769_004:0348c10": "以與樂濟苦為懷。心無捨離。深發一切智心",
    "T85n2769_004:0348c11": "而不忽忘者。自行之體。明仰要佛果一切智",
    "T85n2769_004:0348c12": "惠心不忘失也。教化眾生而不厭倦者。外化",
    "T85n2769_004:0348c13": "之德明處生死化物情無厭怠。此之二句明",
    "T85n2769_004:0348c14": "上仰要佛果下變眾生。於四攝法常念順行",
    "T85n2769_004:0348c15": "者。成上外化正由。備於四攝故。能化物無",
    "T85n2769_004:0348c16": "惓。四攝物攝物無不從故言常念順行也。護",
    "T85n2769_004:0348c17": "持正法不惜軀命者。成上自行外化。讚若",
    "T85n2769_004:0348c18": "自行外化擁隔不通將護法來通故能亡身空",
    "T85n2769_004:0348c19": "命。種諸善根無有疲厭者。亦是自行廣殖眾",
    "T85n2769_004:0348c20": "善能與菩提為根故無厭倦。志常安住方便",
    "T85n2769_004:0348c21": "迴向者。若欲化於眾生事須善巧不著。以己",
    "T85n2769_004:0348c22": "功德迴向薩婆若。求法不解者。亦是自行。仰",
    "T85n2769_004:0348c23": "請諸佛深奧之法。情無懈慳。說法不悋者。外",
    "T85n2769_004:0348c24": "化之行正由。自能求法。以己所得化物無有",
    "T85n2769_004:0348c25": "悋惜也。懃供諸佛者。成上求法正由。翹懃",
    "T85n2769_004:0348c26": "供養諸佛能求法不解也。故入生死而無所",
    "T85n2769_004:0348c27": "畏者。成上說法無悋正由。生死無畏故能說",
    "T85n2769_004:0348c28": "法無悋也。於諸榮辱心無憂喜。凡夫得榮辱",
    "T85n2769_004:0348c29": "心動。菩薩離世八法於中不生憂喜。不輕末",
    "T85n2769_004:0349a01": "學敬學如佛者。學則便得故不可輕。已學必",
    "T85n2769_004:0349a02": "成佛。應敬如佛。墮煩惱者令發正念者。本自",
    "T85n2769_004:0349a03": "未出。何故名墮。但修行伏煩惱作出離之意。",
    "T85n2769_004:0349a04": "遇緣行退方名墮也。方宜教化。令發正念於",
    "T85n2769_004:0349a05": "遠離樂不以為煮者。二乘之人身遠離憒閙",
    "T85n2769_004:0349a06": "心離煩惱無為自安。菩薩雖復身遠離憒閙",
    "T85n2769_004:0349a07": "心離煩惱。假以通道不以為貴。不著己樂慶",
    "T85n2769_004:0349a08": "於彼樂者。凡夫見他得樂生嫉妬。自得樂則",
    "T85n2769_004:0349a09": "情著。見他受苦則心安。自苦則情動。菩薩不",
    "T85n2769_004:0349a10": "爾。不存己樂。聞他有樂心生慶悅。在諸禪定",
    "T85n2769_004:0349a11": "如地獄想者。禪定雖樂安之則大道不成。情",
    "T85n2769_004:0349a12": "無樂著如地獄想。於生死中如薗觀想者。生",
    "T85n2769_004:0349a13": "死雖苦大道因之而生。菩薩好遊其中如似",
    "T85n2769_004:0349a14": "薗觀想。見來求者為善師想者。見來求我。與",
    "T85n2769_004:0349a15": "其作善師想。內心歡喜。方便勸化令入正法。",
    "T85n2769_004:0349a16": "又解。見來求財請法為善師想師本資益我",
    "T85n2769_004:0349a17": "義前人來有所成化功歸已有。即資益之義",
    "T85n2769_004:0349a18": "故為善師想也。捨諸所有具一切智想者。知",
    "T85n2769_004:0349a19": "行此施具一切智。明見因果施而無悔也。見",
    "T85n2769_004:0349a20": "毀戒人起救護想者。見造惡毀梵之人起方",
    "T85n2769_004:0349a21": "宜救接之想。諸波羅蜜為父母想者。欲明菩",
    "T85n2769_004:0349a22": "薩諸度能生成法身如父母也。又解。子有所",
    "T85n2769_004:0349a23": "須資之於父母。明菩薩所須求之於六度也。",
    "T85n2769_004:0349a24": "道品法為眷屬想者。道品令我尊勝。其由世",
    "T85n2769_004:0349a25": "人有眷屬益我尊貴。發行善根無有齊限者。",
    "T85n2769_004:0349a26": "上亂明自行外化。今總結也。一切善法皆能",
    "T85n2769_004:0349a27": "行之。",
    "T85n2769_004:0349a28": "第二段。以諸淨國嚴飾之事以下訖聞佛無",
    "T85n2769_004:0349a29": "量德志而不捲。明舉佛果顯三種勝事樹出",
    "T85n2769_004:0349b01": "其行。上既明自行外化必得佛果故。次舉佛",
    "T85n2769_004:0349b02": "果三事樹出其行。以諸淨國嚴飾之事成已",
    "T85n2769_004:0349b03": "佛土者。是為一事。明以佛果淨國嚴飾故修",
    "T85n2769_004:0349b04": "行住要成己佛土也。開門大施具足相好者。",
    "T85n2769_004:0349b05": "此為第二事。施本能資於刑。是故因中行施",
    "T85n2769_004:0349b06": "能具佛果三十二相八十種好也。自有施心",
    "T85n2769_004:0349b07": "少財物多自施心多財物少。此二不備。不能",
    "T85n2769_004:0349b08": "應無方之求。此二兼備恣其所須。除一切惡",
    "T85n2769_004:0349b09": "淨身口意生死無數劫意而有勇者。成上第",
    "T85n2769_004:0349b10": "二事。明因淨則果妙。正以能除諸惡淨於三",
    "T85n2769_004:0349b11": "等。處生死化物無畏故得淨土法身也。聞佛",
    "T85n2769_004:0349b12": "無量德志而不惓者。此是第三事。明聞佛無",
    "T85n2769_004:0349b13": "量功德修行住取志願無捲也。",
    "T85n2769_004:0349b14": "第三以惠智劍以下訖以大精進摧諸魔軍。",
    "T85n2769_004:0349b15": "明有所除。上既辨果顯三種勝事。自非除因",
    "T85n2769_004:0349b16": "果二累。無以可獲。故次明之也。以智惠劍破",
    "T85n2769_004:0349b17": "煩惱賊者。此即因累。煩惱能劫人善財。其猶",
    "T85n2769_004:0349b18": "如賊。空觀智惠能摧煩惱故云如劍。出陰界",
    "T85n2769_004:0349b19": "入者。除陰死二魔。即是果累。荷負眾生永",
    "T85n2769_004:0349b20": "使解脫者。自既勉累。復能荷負眾生。於因",
    "T85n2769_004:0349b21": "果二累中永使解脫。以大精進摧伏魔軍者。",
    "T85n2769_004:0349b22": "天魔是起惡之緣故。以精進之行而能降伏",
    "T85n2769_004:0349b23": "也。",
    "T85n2769_004:0349b24": "第四段常求無念以下訖修四無量。明空有",
    "T85n2769_004:0349b25": "二行。上既明所除。自非觀違空境。無以能除",
    "T85n2769_004:0349b26": "煩惱陰死三魔。若無有智備足。何能降天魔。",
    "T85n2769_004:0349b27": "故次明之。常求無念實相智惠者。守境為念。",
    "T85n2769_004:0349b28": "空理無物當心故名無念。空理絕於假誑為",
    "T85n2769_004:0349b29": "實。表異於有故云相。智惠者此諸觀智行。少",
    "T85n2769_004:0349c01": "欲知足而不捨世間已下明有中智。自非有",
    "T85n2769_004:0349c02": "中智備。無以降天魔。內心常行少欲知足之",
    "T85n2769_004:0349c03": "法而示同世間多欲之道。又解。聲聞行少欲",
    "T85n2769_004:0349c04": "知足捨世間入涅槃。菩薩行少欲知足不捨",
    "T85n2769_004:0349c05": "世間入涅槃。不壞威儀而能隨從者。不壞正",
    "T85n2769_004:0349c06": "法威儀而能同俗。有感現種種威儀起神通",
    "T85n2769_004:0349c07": "惠引道眾生者。常以五通化引眾生。五通即",
    "T85n2769_004:0349c08": "禪定果。由定得總持。得所念總持所聞不忘",
    "T85n2769_004:0349c09": "者。得陀羅尼總持。音聲法相則無遺失。善別",
    "T85n2769_004:0349c10": "諸根斷眾生疑已下正由。內秉陀羅尼外能",
    "T85n2769_004:0349c11": "辨才為物說法。但欲說法要須識根故知藥。",
    "T85n2769_004:0349c12": "故先明識根知藥。差別諸根斷眾生疑者。此",
    "T85n2769_004:0349c13": "明識病。若知眾生根性差別善能應機授法",
    "T85n2769_004:0349c14": "斷其疑。或以樂說辨演法無礙。正以得辨說",
    "T85n2769_004:0349c15": "無滯故能斷眾生疑也。淨十善道受人天福",
    "T85n2769_004:0349c16": "者。正由十善之行故能示在人天受福教化。",
    "T85n2769_004:0349c17": "修四無量開梵天道者。內修四等之行故能",
    "T85n2769_004:0349c18": "示生四禪。四禪謂四梵天。又一體菩薩求生",
    "T85n2769_004:0349c19": "梵天為欲作諸法之主。",
    "T85n2769_004:0349c20": "第五段勸請說法以下訖不失品善法。明三",
    "T85n2769_004:0349c21": "業清淨結上四段正由。身口意淨故備上來",
    "T85n2769_004:0349c22": "四段之法。勸請說法隨喜讚善得佛音聲者。",
    "T85n2769_004:0349c23": "明口業清淨故得佛梵音微妙也。身口意善",
    "T85n2769_004:0349c24": "得佛威儀者。明身業清淨得佛象王視觀行",
    "T85n2769_004:0349c25": "住坐臥舉動威儀正應道身所修業口意相逐",
    "T85n2769_004:0349c26": "來。深修善法以下明意業。深修善法所行轉",
    "T85n2769_004:0349c27": "勝者。意地修善增然乃有日新之美故云轉",
    "T85n2769_004:0349c28": "勝。以大乘教成菩薩僧者。正以問解增明故",
    "T85n2769_004:0349c29": "能備說大乘心人成於菩薩僧。此成上意也。",
    "T85n2769_004:0350a01": "以無放逸不失眾善者。意不生放逸故眾善",
    "T85n2769_004:0350a02": "無失。行如此法以下結上來諸行也。",
    "T85n2769_004:0350a03": "何謂菩薩不住無為以下遍釋無為。菩薩空",
    "T85n2769_004:0350a04": "前有。顛心必須涉有。施行不得證空。故知人",
    "T85n2769_004:0350a05": "空不住。聲聞不爾。謂修夢空不以空為證。二",
    "T85n2769_004:0350a06": "乘修空證空而住。菩薩雖復修空而能在有",
    "T85n2769_004:0350a07": "施化。不證空而住。修學無相無作。不以無相",
    "T85n2769_004:0350a08": "無作為證者。明菩薩雖修學空無相等而能",
    "T85n2769_004:0350a09": "在有化物。不同二乘證空而住。雖學無起不",
    "T85n2769_004:0350a10": "以無起為證者。菩薩雖觀空理絕於起動而",
    "T85n2769_004:0350a11": "能在有化物。不同聲聞證空而住。觀於無常",
    "T85n2769_004:0350a12": "而不厭善本者。二乘觀無常空而證取涅槃",
    "T85n2769_004:0350a13": "絕於化道。菩薩雖觀無常體空而能在有化",
    "T85n2769_004:0350a14": "物。不厭善本證於涅槃也。觀世間苦而不惡",
    "T85n2769_004:0350a15": "生死。聲聞若體空在有中惡生死。菩薩觀苦",
    "T85n2769_004:0350a16": "體空而處生死以化物也。觀於遠離而身心",
    "T85n2769_004:0350a17": "修善者。二乘之人觀身心遠離體空而證滅",
    "T85n2769_004:0350a18": "盡涅槃不能修善。菩薩雖觀身心遠離體空",
    "T85n2769_004:0350a19": "而在有中身心修善以化物。觀無所歸而歸",
    "T85n2769_004:0350a20": "趣善法者。菩薩雖觀空理無物可歸而於有",
    "T85n2769_004:0350a21": "中歸向善法。觀於無生而以生法荷負一切",
    "T85n2769_004:0350a22": "者。雖觀空理無其生滅而在有中現於生法",
    "T85n2769_004:0350a23": "荷負眾生也。觀於無漏而不斷諸漏者。聲聞",
    "T85n2769_004:0350a24": "觀無漏空斷諸漏盡。菩薩雖斷觀無漏體空",
    "T85n2769_004:0350a25": "而能化物示同有漏也。觀無所行而以行法",
    "T85n2769_004:0350a26": "教化眾生者。雖觀空理無法可行而於有中",
    "T85n2769_004:0350a27": "行法教化眾生。觀於空無而不捨大悲者。雖",
    "T85n2769_004:0350a28": "觀空理是無而能在於生死拔苦不捨大悲",
    "T85n2769_004:0350a29": "也。觀正法位而不隨小乘者。雖觀性空而處",
    "T85n2769_004:0350b01": "有施化。不同聲聞小乘絕於化導也。觀諸法",
    "T85n2769_004:0350b02": "虛妄者。觀萬法體空非實。妄計者為實。無堅",
    "T85n2769_004:0350b03": "牢。又無我人亦無主宰。此即是假名空也。無",
    "T85n2769_004:0350b04": "相者明五陰體空絕於生滅相也。本願未滿",
    "T85n2769_004:0350b05": "而不虛福德禪定智惠者。菩薩空前願。有願",
    "T85n2769_004:0350b06": "中有化物修福德業。藉此之行至於佛果。本",
    "T85n2769_004:0350b07": "願未滿。可虛設此願證空而住。應當有中修",
    "T85n2769_004:0350b08": "福德禪定化眾生行也。修如此法是名不住",
    "T85n2769_004:0350b09": "無為。總結上不住無為也。",
    "T85n2769_004:0350b10": "又具福德以下大段第三。舉八句雙結上有",
    "T85n2769_004:0350b11": "為無為也。具福德故不住無為者。正以不住",
    "T85n2769_004:0350b12": "著無為有勝導故。於不盡有為中能修福德",
    "T85n2769_004:0350b13": "之行也。具智惠故不盡有為者。正以不盡有",
    "T85n2769_004:0350b14": "為中有勝資故便能於也。不住無為中修其",
    "T85n2769_004:0350b15": "智惠。此兩句是總。下有六句為別。大慈悲",
    "T85n2769_004:0350b16": "故不住無為者。此舉不盡有為中初句不離",
    "T85n2769_004:0350b17": "大慈不捨大悲正。以不住無為空觀明故。於",
    "T85n2769_004:0350b18": "不盡有為中能修慈悲之行。滿本願故不盡",
    "T85n2769_004:0350b19": "有為者。此舉不住無為中最後句本願未滿",
    "T85n2769_004:0350b20": "而不虛福德禪定智惠句。正以不盡有為有",
    "T85n2769_004:0350b21": "其勝行故。於不住無為中能滿本願也。集法",
    "T85n2769_004:0350b22": "藥故不住無為者。此舉不盡有為中求法不",
    "T85n2769_004:0350b23": "懈。正以不住無為空觀明故。於不盡有為中",
    "T85n2769_004:0350b24": "能集法藥也。隨授藥故不盡有為者。此舉不",
    "T85n2769_004:0350b25": "住無為中觀無所行而以行法教化眾生。正",
    "T85n2769_004:0350b26": "以不盡有為有具勝行故。於不住無為中能",
    "T85n2769_004:0350b27": "隨授眾生法藥。知眾生病故不住無為者。此",
    "T85n2769_004:0350b28": "舉不盡有為中差別諸根。正以不住無為空",
    "T85n2769_004:0350b29": "觀明故。於不盡有為中知眾生病也。滅眾生",
    "T85n2769_004:0350c01": "病故不盡有為者。此舉不住無為中觀於無",
    "T85n2769_004:0350c02": "我而誨人不捲。正以不盡有為有勝行故。於",
    "T85n2769_004:0350c03": "不住無為中能滅眾生病也。諸正士以下總",
    "T85n2769_004:0350c04": "結勸修之。",
    "T85n2769_004:0350c05": "爾時彼諸菩薩以下大段第八段。明此諸菩",
    "T85n2769_004:0350c06": "薩得法情欣。香華供養禮拜表其慶情也。",
    "T85n2769_004:0350c07": "見阿閦佛品",
    "T85n2769_004:0350c08": "就此品中有兩段明義。初明應身體空。後明",
    "T85n2769_004:0350c09": "法身出百非之表。別出淨名生處應有見如",
    "T85n2769_004:0350c10": "來身品。文句小故寄他品明。不別立品目。若",
    "T85n2769_004:0350c11": "爾釋迦無動等是如來。何故阿閦得於品名",
    "T85n2769_004:0350c12": "而不去法身品者。但此經宗旨原為維摩。今",
    "T85n2769_004:0350c13": "欲顯淨名生處故存品名。阿者言無。閦之言",
    "T85n2769_004:0350c14": "動。下現無動佛教。云見阿閦佛品也。初明丈",
    "T85n2769_004:0350c15": "六體空。後辨真極法身。此即除惑情二種執",
    "T85n2769_004:0350c16": "患。由上淨名云何共見佛將諸大眾禮事如",
    "T85n2769_004:0350c17": "來。時情便謂有定佛可見。今明丈六性空。以",
    "T85n2769_004:0350c18": "遣時情執有之患。又由時眾不違法身。執應",
    "T85n2769_004:0350c19": "為至極真身。今明法身妙體出過百非之表。",
    "T85n2769_004:0350c20": "去其執應之患。時人便謂釋迦可爾。他方諸",
    "T85n2769_004:0350c21": "佛何必同然。辨明妙喜世界無動如來法身",
    "T85n2769_004:0350c22": "亦是百非之表故能處淨而入穢。不可作淨",
    "T85n2769_004:0350c23": "穢住取故現妙喜世界無動如來。",
    "T85n2769_004:0350c24": "就此品中有二段明義。第一從初訖若他觀",
    "T85n2769_004:0350c25": "者名為邪觀。明觀如來之身。第二從爾時舍",
    "T85n2769_004:0350c26": "利問維摩詰汝於何沒以下訖已還置本處。",
    "T85n2769_004:0350c27": "出淨名生處。",
    "T85n2769_004:0350c28": "就初段中復開為三段。第一從爾時世尊問",
    "T85n2769_004:0350c29": "維摩結以下不觀識如不觀識性。明應身體",
    "T85n2769_004:0351a01": "空。汝欲見如來為以何等觀如來乎者。如向",
    "T85n2769_004:0351a02": "云。欲見於佛為作何等相根觀如來乎。維摩",
    "T85n2769_004:0351a03": "詰言。如自觀身實相觀佛亦然者。如來大聖",
    "T85n2769_004:0351a04": "尊重。不敢直爾而觀。要自觀己身性空。然後",
    "T85n2769_004:0351a05": "仰類於佛。我觀如來前際不來後際不去今",
    "T85n2769_004:0351a06": "則不住者。外人計有神我從冥初來至現在",
    "T85n2769_004:0351a07": "住世說法從現在謝在過去。欲明性空理中",
    "T85n2769_004:0351a08": "不見如來從於未來來至現在。故云前際不",
    "T85n2769_004:0351a09": "來向現在。亦不見從現在謝於過去。故云後",
    "T85n2769_004:0351a10": "際不去。亦不見住世說法。故云今則無住。又",
    "T85n2769_004:0351a11": "一解。以前際為過去後際為未來。前際不去",
    "T85n2769_004:0351a12": "者不見如來謝於過去。後際不來者不見如",
    "T85n2769_004:0351a13": "來在未來。今得不住不見如來在現在住世。",
    "T85n2769_004:0351a14": "不觀色性已下就五論明空。不觀色者。無",
    "T85n2769_004:0351a15": "定色可得。不觀色如故。無色空可得。人不觀",
    "T85n2769_004:0351a16": "色性故。亦不見色有定性可得也。受相行識",
    "T85n2769_004:0351a17": "行亦然也。",
    "T85n2769_004:0351a18": "第二從非四大起以下。明至極法身出於百",
    "T85n2769_004:0351a19": "非之表也。非四大起同於虛空者。明法身不",
    "T85n2769_004:0351a20": "為四大所成。借虛空以況。真極若作常住法",
    "T85n2769_004:0351a21": "身者即略明常。又解。別有一法身。明相續",
    "T85n2769_004:0351a22": "常。即是壽命七百阿僧祇劫也。六入無積身",
    "T85n2769_004:0351a23": "心已過。法身不為無入積聚已過身心之表",
    "T85n2769_004:0351a24": "也。不在三界。出於三界。三垢離者。三界之",
    "T85n2769_004:0351a25": "業久已永除。順三脫門者。智惠與三空門相",
    "T85n2769_004:0351a26": "順也。三明與無明等者。觀三空門時闇齊觀",
    "T85n2769_004:0351a27": "故云學也。不一相者垂迹萬差不異相知語",
    "T85n2769_004:0351a28": "本唯一不自相知隨感則赴亦能現於他形不",
    "T85n2769_004:0351a29": "他者唯是自體不曾有他。非無相者。法身妙",
    "T85n2769_004:0351b01": "有不同虛空相。非取相者。雖非無相復不可",
    "T85n2769_004:0351b02": "以相根住取也。不此不彼者。不在生死而未",
    "T85n2769_004:0351b03": "出世。不在彼不彼者。不在涅槃而未常不在",
    "T85n2769_004:0351b04": "此。不中流者。不在道品中間而未常不在彼",
    "T85n2769_004:0351b05": "此。而化眾生者。雖非彼此中間而在生死以",
    "T85n2769_004:0351b06": "化眾生也。觀於寂滅亦不永滅者。智照性空",
    "T85n2769_004:0351b07": "寂滅之理而不永入寂滅亦復處有。不同二",
    "T85n2769_004:0351b08": "乘永寂不此不彼故不在此間彼間也。不以",
    "T85n2769_004:0351b09": "此不以彼。既非彼此。不可以彼此住取也。不",
    "T85n2769_004:0351b10": "可以智知不可以識識者。非滅智所知非凡",
    "T85n2769_004:0351b11": "識所識。無晦無明者。朗達三世故無晦。體非",
    "T85n2769_004:0351b12": "役慮故無明。又解。現同闇昧故言無明也。無",
    "T85n2769_004:0351b13": "名無相者。法身之體絕於名相也。無強者。現",
    "T85n2769_004:0351b14": "同嬰弱。無弱者生老不加也。非淨者。示居塵。",
    "T85n2769_004:0351b15": "穢者煩累永除也。不在方者。高栖環中。不",
    "T85n2769_004:0351b16": "離方者。像無不現。非有為者。法身惔怕。非",
    "T85n2769_004:0351b17": "無為者。不同六道。非示者。體非色故非示。",
    "T85n2769_004:0351b18": "無說者。體非聲故無說。不施現同慳悋。不",
    "T85n2769_004:0351b19": "慳者。檀度備足。不戒者。現有所犯。不犯者。",
    "T85n2769_004:0351b20": "惡法永息。不忍者示同惱恚。不恚者。瞋忿永",
    "T85n2769_004:0351b21": "除。不進者現同懶墮。不怠者。懈怠永盡。不",
    "T85n2769_004:0351b22": "定者。現同散亂。不亂者。囂喧永離。不智者現",
    "T85n2769_004:0351b23": "同愚闇。不愚者癡闇悉除。不誠者。現同誑",
    "T85n2769_004:0351b24": "偽。不欺者。虛誑永滅。不來者。從毘耶離向王",
    "T85n2769_004:0351b25": "舍城為來。還從王舍城向毘耶離為去。法身",
    "T85n2769_004:0351b26": "亦不見背此為來向彼為去。不出不入者。亦",
    "T85n2769_004:0351b27": "不見託生王宮為出雙樹滅跡為入。以一切",
    "T85n2769_004:0351b28": "言語道斷者。廢應論真故云言語道絕心行",
    "T85n2769_004:0351b29": "處滅也。非福田非不福田者。慢之得罪故非",
    "T85n2769_004:0351c01": "福田。敬則得福非福田。又解。現造眾惡非福",
    "T85n2769_004:0351c02": "田。眾惡永除非不福田也。非應供者。非福",
    "T85n2769_004:0351c03": "田故非應供。非不應供養者。是福田故應供",
    "T85n2769_004:0351c04": "養也。非取者。非供養故不可取也。非捨者。",
    "T85n2769_004:0351c05": "是應供養故不可捨。非有相者。不可作相根",
    "T85n2769_004:0351c06": "往取。非無相者不同虛空故非無相。又同真",
    "T85n2769_004:0351c07": "際者。同第一義諦真際之理與真理齊。等法",
    "T85n2769_004:0351c08": "性者。與性法冥符。不可稱不可量者。體絕稱",
    "T85n2769_004:0351c09": "量。過稱量者。金剛已還形奪之境稱量之內。",
    "T85n2769_004:0351c10": "法身出過名數之表稱量之外。非大者。細入",
    "T85n2769_004:0351c11": "無間故非大。非小者。彌淪太虛故非小。非見",
    "T85n2769_004:0351c12": "者。體非色故非見非聞者。體非聲香故非聞。",
    "T85n2769_004:0351c13": "非覺者。體非觸故非覺。非知者。體非味故非",
    "T85n2769_004:0351c14": "知。又一解。非可現見亦不可以非現見故言",
    "T85n2769_004:0351c15": "非聞也。亦非覺。察後非此知也。離眾結縛者。",
    "T85n2769_004:0351c16": "纏累永亡也。等諸智者。上齊諸佛下同眾生",
    "T85n2769_004:0351c17": "於諸法無分別者。前同假名眾生。今同眾生",
    "T85n2769_004:0351c18": "所引之法無分別。一切無已下明雖同眾生法",
    "T85n2769_004:0351c19": "而無煩惱等過。無失者。無過失也。無濁者。",
    "T85n2769_004:0351c20": "無塵濁也。無惱無煩惱。無作無起者。上明",
    "T85n2769_004:0351c21": "無煩惱。此明無業體。無生無滅者。既無煩",
    "T85n2769_004:0351c22": "惱結業。生據者始死據者終。明無生死也。無",
    "T85n2769_004:0351c23": "畏無憂無喜者。凡夫欣生惡死。若有其死可",
    "T85n2769_004:0351c24": "有憂畏。空理之中無死可得。故無憂畏。若有",
    "T85n2769_004:0351c25": "其生可有喜。生既不可得。故亦無喜。無厭",
    "T85n2769_004:0351c26": "者。無死之可厭無生之可著也。無已有今有",
    "T85n2769_004:0351c27": "當有者。此乃常住體非三世攝。不可一切言",
    "T85n2769_004:0351c28": "說分別顯示者。體絕百非眾相之表。故非言",
    "T85n2769_004:0351c29": "說可得分別顯示。世尊如來為若此已下。第",
    "T85n2769_004:0352a01": "三舉邪正來結上兩段。若以此觀者。作丈六",
    "T85n2769_004:0352a02": "身空法身百非之表。是名正觀。若他觀者。是",
    "T85n2769_004:0352a03": "名邪觀。若計丈六是實若謂丈六以為至極",
    "T85n2769_004:0352a04": "之佛。是名邪觀。",
    "T85n2769_004:0352a05": "爾時舍利弗已下。第二大段出淨名生處。就",
    "T85n2769_004:0352a06": "中開為五段。第一從爾時已下訖云何乃問",
    "T85n2769_004:0352a07": "汝於何獲而來生此。明理中無其沒生。將欲",
    "T85n2769_004:0352a08": "出其生處。恐時情計其定實生處故明無沒",
    "T85n2769_004:0352a09": "生。又解。上明觀身實相。實相無生今現有",
    "T85n2769_004:0352a10": "生。將成上自觀之義。明無沒生。汝所得法有",
    "T85n2769_004:0352a11": "沒生者。將明據理無其沒生。故就舍利弗所",
    "T85n2769_004:0352a12": "得為言耳。第二從舍利弗沒者為虛誑法以",
    "T85n2769_004:0352a13": "下訖雖生不長諸惡。明就世諦相續故有沒",
    "T85n2769_004:0352a14": "生。若一向無生。如來則無由得顯淨名生處。",
    "T85n2769_004:0352a15": "故就世諦名用道中有生令如來出其生處",
    "T85n2769_004:0352a16": "也。沒者為虛誑法敗壞之相者。明沒者俗諦",
    "T85n2769_004:0352a17": "離散虛誑敗壞之法也。生者為虛誑法相續",
    "T85n2769_004:0352a18": "之相者。明生是假有虛誑相續不斷也。菩薩",
    "T85n2769_004:0352a19": "雖沒不盡善本雖生不長諸惡者。明二乘人",
    "T85n2769_004:0352a20": "涅槃之沒盡於善本。凡夫生世廣造諸惡。菩",
    "T85n2769_004:0352a21": "薩現同其滅不盡善本應生不起諸惡。又一",
    "T85n2769_004:0352a22": "解。凡夫福盡命終。菩薩示有終沒。非是福盡",
    "T85n2769_004:0352a23": "也。第三從是時佛告舍利弗有國名妙喜已",
    "T85n2769_004:0352a24": "下說但滅眾生煩惱闇耳。正明出淨名生處。",
    "T85n2769_004:0352a25": "若不出淨名生處。無以生時眾渴仰之心。故",
    "T85n2769_004:0352a26": "出生處。舍利弗言未曾有也已下明舍利弗",
    "T85n2769_004:0352a27": "凡有二意。一者穢土之中多有怒害艱嶮。不",
    "T85n2769_004:0352a28": "辭艱嶮之深累而能處之。亦為希有。二者歎",
    "T85n2769_004:0352a29": "捨淨之穢實是良難。自非所為處大。何申能",
    "T85n2769_004:0352b01": "爾。維摩語舍利弗於意云何已下。舉二譬還",
    "T85n2769_004:0352b02": "答其兩意兼成上生生不長惡滅不盡善義。",
    "T85n2769_004:0352b03": "日光出時與冥合乎。答其初意。明雖生穢土",
    "T85n2769_004:0352b04": "而不為眾穢之所染累。維摩言夫日何故行",
    "T85n2769_004:0352b05": "閻浮提已下答上第二意。明捨淨之穢者。為",
    "T85n2769_004:0352b06": "除物病。雖生不淨佛土為化眾生不與愚闇",
    "T85n2769_004:0352b07": "而共合者。合上日光出時則無眾冥也。但滅",
    "T85n2769_004:0352b08": "眾生煩惱闇者。合上欲以明照為之除冥者",
    "T85n2769_004:0352b09": "也。第四從是時大眾渴仰欲見妙喜已下訖",
    "T85n2769_004:0352b10": "於是世界亦不迫隘如本無異。明大眾渴仰",
    "T85n2769_004:0352b11": "欲見妙音世界是以淨名承如來之重命接妙",
    "T85n2769_004:0352b12": "喜世界未置此土也。第五爾時釋迦告大",
    "T85n2769_004:0352b13": "眾汝且觀已下訖其事訖已還現本處。明勸",
    "T85n2769_004:0352b14": "時眾發心修行。下有十四那由他人發菩提",
    "T85n2769_004:0352b15": "心。",
    "T85n2769_004:0352b16": "佛告舍利弗汝見妙喜世界及無動佛已下大",
    "T85n2769_004:0352b17": "段第三。明流通說所以問身子見者令其因",
    "T85n2769_004:0352b18": "見慶所聞歎經重。伋明流通聞經之力。雖不",
    "T85n2769_004:0352b19": "覩今事。聞經之功同眼見之利。就中開為三",
    "T85n2769_004:0352b20": "段。第一從此以下訖法供養品。明將欲付囑。",
    "T85n2769_004:0352b21": "先明經重。在人則人尊。在地則地貴。第二",
    "T85n2769_004:0352b22": "法供養品。明如來述成天帝釋歎經重人重",
    "T85n2769_004:0352b23": "拔量。財供養不如法供養。即封印淨名之所",
    "T85n2769_004:0352b24": "說。第三囑累一品正明付囑彌勒阿難使流",
    "T85n2769_004:0352b25": "傳萬世不絕。從佛告舍利已下訖品。明舍利",
    "T85n2769_004:0352b26": "弗出家之人說三惠流通。從品初訖其已信",
    "T85n2769_004:0352b27": "者當為作護者。明天帝在家白衣亦說三惠",
    "T85n2769_004:0352b28": "流通。第一段中我等快得善利得見是人親",
    "T85n2769_004:0352b29": "近供養者。將明三惠流通先自導已得見淨",
    "T85n2769_004:0352c01": "名獲於善利。其諸眾生若今現在若佛滅後",
    "T85n2769_004:0352c02": "聞此經者亦得善利。出於聞惠。況復聞以信",
    "T85n2769_004:0352c03": "解受持讀誦者。出其思惠。如說修行者明於",
    "T85n2769_004:0352c04": "修惠也。若有手得是經便為已得法寶之藏",
    "T85n2769_004:0352c05": "者。經卷是聞惠之詅成上聞惠可重手得者",
    "T85n2769_004:0352c06": "尚獲寶藏。而況聞已領在胸衿。若有讀誦解",
    "T85n2769_004:0352c07": "釋其義如說修行者。此舉讚誦取修惠之人",
    "T85n2769_004:0352c08": "則為諸佛之所護念。正明修惠果報。流通此",
    "T85n2769_004:0352c09": "法則為如來威神加護故言護。在心不忘曰",
    "T85n2769_004:0352c10": "念也。其有供養如是人者當知即為供養於",
    "T85n2769_004:0352c11": "佛者。明在人則人尊。供養持經之人與供養",
    "T85n2769_004:0352c12": "佛無異。此人流通頓佛處也。其有書持此經",
    "T85n2769_004:0352c13": "卷者當知其室則有如來者。此是在地則地",
    "T85n2769_004:0352c14": "貴。此經廣明如來法身故。云其室則有如來。",
    "T85n2769_004:0352c15": "地尚可貴。何況持經之人。理是可尊也。若聞",
    "T85n2769_004:0352c16": "是經能隨喜者斯人則為取一切智。明聞惠",
    "T85n2769_004:0352c17": "果報。藉此聞惠之解終感佛果一切智也。若",
    "T85n2769_004:0352c18": "有信已下明思惠果報。此人則為諸佛之所",
    "T85n2769_004:0352c19": "記別為得無上菩提也。",
    "T85n2769_004:0352c20": "法供養品",
    "T85n2769_004:0352c21": "法供養者。夫言供養。資身養命。明此法資法",
    "T85n2769_004:0352c22": "身養惠命。又解。供養者稱可前人之意。若依",
    "T85n2769_004:0352c23": "經修行稱可聖心。故目此品為法供養品。爾",
    "T85n2769_004:0352c24": "時釋提桓因以下明天帝辯三惠流通。我雖",
    "T85n2769_004:0352c25": "從佛聞百千經。未曾聞此決定實相能除疑",
    "T85n2769_004:0352c26": "惑。謂之決定。亦可。理相明白謂決定也。如",
    "T85n2769_004:0352c27": "我解佛所說義趣。知其深遠。若有眾生聞經",
    "T85n2769_004:0352c28": "流通此理明知。亦得是深遠之法不疑。聞是",
    "T85n2769_004:0352c29": "經法者。明於聞惠。信解受持讀誦者。思惠也。",
    "T85n2769_004:0353a01": "何況如說修行者。明修惠也。斯人已下總明",
    "T85n2769_004:0353a02": "三惠果報。閉眾惡趣者。因惡不生三趣也。開",
    "T85n2769_004:0353a03": "諸善門者。依經修行能通行人近至人天遠",
    "T85n2769_004:0353a04": "至之妙果故言門也。常為諸佛之所護念者。",
    "T85n2769_004:0353a05": "持經之人恒為眾聖加護故言護念。降伏外",
    "T85n2769_004:0353a06": "道摧滅魔怨者。能降外道改邪從正。滅摧天",
    "T85n2769_004:0353a07": "魔棄惡從善。修持菩提安處道場者。明修於",
    "T85n2769_004:0353a08": "國中萬行感於道場之果。履踐如來所行之",
    "T85n2769_004:0353a09": "迹。從初地終於法雲皆是諸佛所行之跡。其",
    "T85n2769_004:0353a10": "一聽法者以下明天帝擁護弟子使外惡不干",
    "T85n2769_004:0353a11": "內生善法。佛言善哉以下。第二大段述成天",
    "T85n2769_004:0353a12": "帝之言。即明經重人重。封印淨名之所說。就",
    "T85n2769_004:0353a13": "中開為四段也。",
    "T85n2769_004:0353a14": "第一大段從佛言以下訖若善男子善女人受",
    "T85n2769_004:0353a15": "持供養是經者則為供養去來今佛者。此經",
    "T85n2769_004:0353a16": "明三世諸佛菩提。若受持者是則供養三世",
    "T85n2769_004:0353a17": "諸佛。",
    "T85n2769_004:0353a18": "第二大段從天帝正使三千世界如來滿中以",
    "T85n2769_004:0353a19": "下訖菩提之相不可限量以是因緣福不可",
    "T85n2769_004:0353a20": "量。明校量財供養不如法供養。所以勝者。財",
    "T85n2769_004:0353a21": "供不能令人得道。要須解望悟道。第三從過",
    "T85n2769_004:0353a22": "去有佛號曰藥王如來已下訖最後如來名曰",
    "T85n2769_004:0353a23": "樓王。此明引過去為證。第四是故天帝當知",
    "T85n2769_004:0353a24": "此要以下明結勸。",
    "T85n2769_004:0353a25": "就第三大段引過去為證中開為五段。第一",
    "T85n2769_004:0353a26": "從過去有佛號藥王如來已下將欲校量財供",
    "T85n2769_004:0353a27": "養不如法供養。先列藥王如來國土名號壽",
    "T85n2769_004:0353a28": "命劫數多少。就藥王如來行此二施。是故須",
    "T85n2769_004:0353a29": "列。第二從爾時轉輪聖王名曰寶蓋已下明",
    "T85n2769_004:0353b01": "於藥王如來所設財供養。第三時王子月蓋",
    "T85n2769_004:0353b02": "獨坐思惟已下列法供養。就中復開為二。第",
    "T85n2769_004:0353b03": "一時王月蓋獨坐思惟。明法供養端序也。寧",
    "T85n2769_004:0353b04": "有供養殊過此者。盡財竭寶豈能更有過此",
    "T85n2769_004:0353b05": "者。有一解。雖盡天下華飾名衣上服故應更",
    "T85n2769_004:0353b06": "有過此者。意謂未盡其極。",
    "T85n2769_004:0353b07": "第二從佛言善男子法供養者諸佛所說深經",
    "T85n2769_004:0353b08": "已下。正明法供養體。就中分為二子段。第一",
    "T85n2769_004:0353b09": "從諸佛所說深經訖將護法故是名法之供",
    "T85n2769_004:0353b10": "養。明聞思二惠人法供養。第二從有於諸法",
    "T85n2769_004:0353b11": "如說修行已下。明修惠人上法供養。就初聞",
    "T85n2769_004:0353b12": "惠思二惠中復開為四意。第一意。諸佛所說",
    "T85n2769_004:0353b13": "深經已下訖菩薩法藏所攝。歎經理深。諸佛",
    "T85n2769_004:0353b14": "所說深經者。經理幽邃故言深。一切世間難",
    "T85n2769_004:0353b15": "信受者。此理深遠凡夫所不能安心故言難",
    "T85n2769_004:0353b16": "信難受。微妙難見者。體絕犀麁曰微。微中",
    "T85n2769_004:0353b17": "之極曰妙。唯佛能知非聖不達故曰難見。清",
    "T85n2769_004:0353b18": "淨無染者。體無塵累曰清淨。不可點污曰無",
    "T85n2769_004:0353b19": "染。非但分別思惟之所能得者。但者單獨之",
    "T85n2769_004:0353b20": "稱。非直以智慧分別能知。要須功德諸行相",
    "T85n2769_004:0353b21": "助得此理也。菩薩法藏所攝者。此經明大乘",
    "T85n2769_004:0353b22": "理故菩薩法藏所攝也。第二意。陀羅尼印印",
    "T85n2769_004:0353b23": "之者已下訖能令眾生入佛法藏。明經來益",
    "T85n2769_004:0353b24": "人人得經為用。陀羅尼印印之者。無相總持",
    "T85n2769_004:0353b25": "印之。以無相印印行者胸衿。世間持印即能",
    "T85n2769_004:0353b26": "遊江越塞處處無礙。欲明行者柄此無相之",
    "T85n2769_004:0353b27": "解理。能越煩惱之江河。遊生死之關塞。則無",
    "T85n2769_004:0353b28": "留礙也。至不退轉。此理至竟不復退轉。成",
    "T85n2769_004:0353b29": "就六度者。能令行者　度備足。善分別義者。",
    "T85n2769_004:0353c01": "能令行者分別萬法之義。順菩提法者。此理",
    "T85n2769_004:0353c02": "則與菩提相應。眾經之上者。正由此法深妙",
    "T85n2769_004:0353c03": "最上故令行者成就六度分別諸義也。入大",
    "T85n2769_004:0353c04": "慈悲者。能令行者入大慈悲行也。離眾魔",
    "T85n2769_004:0353c05": "事及諸邪見者。能令行者改惡從善背邪歸",
    "T85n2769_004:0353c06": "正也。行人解無性與因緣相順。無我無眾生",
    "T85n2769_004:0353c07": "無壽命者。能令行人得假名空。空無相無作",
    "T85n2769_004:0353c08": "無起者。得實法空也。能令眾生坐於道場而",
    "T85n2769_004:0353c09": "轉法輪者。明能令行者修因得果成佛說法",
    "T85n2769_004:0353c10": "也。諸天龍神所共歎譽者。行人成佛諸天恭",
    "T85n2769_004:0353c11": "敬歎譽也。能令眾生入佛法藏者。能令行者",
    "T85n2769_004:0353c12": "入佛果功德之法藏也。第三意。攝眾賢聖已",
    "T85n2769_004:0353c13": "下訖十方諸佛所說。明三業通說。攝諸賢聖",
    "T85n2769_004:0353c14": "一切智慧者。總論三乘賢聖。說眾菩薩所行",
    "T85n2769_004:0353c15": "之道已下。雖明三乘說於菩薩所行之此道",
    "T85n2769_004:0353c16": "一句。明三中獨大自行外化。依於諸法實相",
    "T85n2769_004:0353c17": "之義者。自行之體觀達諸法體空實相也。明",
    "T85n2769_004:0353c18": "宣無常苦空無我寂滅者。出於實相體。能救",
    "T85n2769_004:0353c19": "一切毀禁眾生已下。明於外化。能救一切毀",
    "T85n2769_004:0353c20": "禁眾生者。能善方便濟度犯戒眾生也。諸魔",
    "T85n2769_004:0353c21": "外道及貪著者能使怖畏。魔本繫屬生死樂",
    "T85n2769_004:0353c22": "於五欲。外道執著己道計有神我。凡夫貪著",
    "T85n2769_004:0353c23": "財物謂為實有。既聞說空故生怖也。諸佛賢",
    "T85n2769_004:0353c24": "聖所共歎譽者。既修自行外化則為賢聖所",
    "T85n2769_004:0353c25": "歎。背生死苦得涅槃者。此明二乘之行。厭背",
    "T85n2769_004:0353c26": "生死求涅槃之樂。十方三世諸佛所說者。非",
    "T85n2769_004:0353c27": "直藥王所談。乃是過去未來現在諸佛皆同",
    "T85n2769_004:0353c28": "說也。第四意。若聞如是等經已下。舉聞思惠",
    "T85n2769_004:0353c29": "出法供養人。",
    "T85n2769_004:0354a01": "又於諸法已下第二子段。明修惠上法供養。",
    "T85n2769_004:0354a02": "就中開為三句。第一句明修惠解理除惑。隨",
    "T85n2769_004:0354a03": "順十二因緣離諸邪見得無生忍者。明觀達",
    "T85n2769_004:0354a04": "因緣之理斷五邪諸見得無生之解。第二句",
    "T85n2769_004:0354a05": "決定無我無眾生已下言依法不依人。明修",
    "T85n2769_004:0354a06": "惠人得假實之解備有四依之德。以用心物",
    "T85n2769_004:0354a07": "無我無眾生者。假名空。而於因緣果報無違",
    "T85n2769_004:0354a08": "諍者。正以無性故空。緣和故有。則與因緣",
    "T85n2769_004:0354a09": "相順無違諍也。離諸我所者。解實法空。依於",
    "T85n2769_004:0354a10": "義已下明備四依之德。若論次第先明依法",
    "T85n2769_004:0354a11": "不依人。人則有善惡無記。不可總依。法有定",
    "T85n2769_004:0354a12": "揩。應依法不依人。依法中則語今有了不了。",
    "T85n2769_004:0354a13": "故今就法中依了義法。莫依不了義法。了義",
    "T85n2769_004:0354a14": "法中有理有教。凡情執言喪義。不能亡言取",
    "T85n2769_004:0354a15": "旨。故第三依義莫依語也。既聞依義。便謂實",
    "T85n2769_004:0354a16": "有此義。不能虛心會理。故次第四依智莫衣",
    "T85n2769_004:0354a17": "執著識也。",
    "T85n2769_004:0354a18": "第三句隨順法相以下訖是名最上法之供",
    "T85n2769_004:0354a19": "養。明舉解理除惑結出修惠之人上供養也。",
    "T85n2769_004:0354a20": "隨順法相無所歸者。外道計五微塵成五大。",
    "T85n2769_004:0354a21": "五大成五根。有始入終歸。法相理中不見始。",
    "T85n2769_004:0354a22": "來生死謂入。離相散還本謂終。歸入生死歸",
    "T85n2769_004:0354a23": "終。又解。十二因緣不入生死歸於五道。無明",
    "T85n2769_004:0354a24": "畢竟滅故老死亦畢竟滅。明因緣體空。作如",
    "T85n2769_004:0354a25": "是觀十二因緣體空無有盡相不復起見者。",
    "T85n2769_004:0354a26": "既觀因緣體空。無有盡滅。則不復起五邪諸",
    "T85n2769_004:0354a27": "見。是名法之供養者。出修惠人是上供養",
    "T85n2769_004:0354a28": "也。",
    "T85n2769_004:0354a29": "佛告天帝王子月蓋已下引過去中第四段。",
    "T85n2769_004:0354b01": "以諸人悟道證法供養是勝。自得柔順忍。復",
    "T85n2769_004:0354b02": "化人得發心。證上法供養勝。",
    "T85n2769_004:0354b03": "天帝時王寶蓋現在得佛已下過去中第五結",
    "T85n2769_004:0354b04": "會古今。迦羅鳩村馱訖最後如來名曰樓至。",
    "T85n2769_004:0354b05": "從如是天帝當知以下如來述成中第四段結",
    "T85n2769_004:0354b06": "勸。如是天帝當知已下明結。如是者如上所",
    "T85n2769_004:0354b07": "明。供養此經則供養三世佛。校量財供養不",
    "T85n2769_004:0354b08": "如法供養。引過去為證正如是。當知此要以",
    "T85n2769_004:0354b09": "法供養為上為最。是故天帝已下勸為法供",
    "T85n2769_004:0354b10": "養也。是法供養為上第一無比故。勸當以法",
    "T85n2769_004:0354b11": "供養供養於佛也。",
    "T85n2769_004:0354b12": "囑累品",
    "T85n2769_004:0354b13": "流通中第三囑累品。所以來付囑彌勒阿難令",
    "T85n2769_004:0354b14": "末代流通故有囑累品來。此法是佛之憂累。",
    "T85n2769_004:0354b15": "今以我之累付囑於汝。又一解。以此經法付",
    "T85n2769_004:0354b16": "囑彌勒。即是彌勒之憂累。彌勒自憂當此事",
    "T85n2769_004:0354b17": "故云囑累也。就中有二段。第一從初已下訖",
    "T85n2769_004:0354b18": "無令伺求得其便者。委付彌勒。第二是時佛",
    "T85n2769_004:0354b19": "告阿難已下付囑阿難。",
    "T85n2769_004:0354b20": "就彌勒中復開為兩段。第一從初訖而取相",
    "T85n2769_004:0354b21": "分別是為二法。正明如來付囑。第二彌勒聞",
    "T85n2769_004:0354b22": "說是以白佛已下明彌勒受付囑。第一佛付",
    "T85n2769_004:0354b23": "囑中有三子段。第一從初訖如是無令斷絕。",
    "T85n2769_004:0354b24": "明如來所得處為重法委付彌勒使流傳不",
    "T85n2769_004:0354b25": "絕。第二從所以者何已下訖隨諸眾生所應",
    "T85n2769_004:0354b26": "得利而為廣說。明於得失也。眾生不聞為失。",
    "T85n2769_004:0354b27": "聞者為得。所以慇懃付囑。為有得失也。第三",
    "T85n2769_004:0354b28": "從彌勒當知菩薩有二相已下明流通人應除",
    "T85n2769_004:0354b29": "過。就中亦三播明儀。第一播明捨華崇寶。一",
    "T85n2769_004:0354c01": "者雜句文飾之事是世間華飾乖於正典故應",
    "T85n2769_004:0354c02": "捨離也。二者不畏深義如實能入此是實理",
    "T85n2769_004:0354c03": "故宜遵崇修學也。若好雜句文飾當知是為",
    "T85n2769_004:0354c04": "新學菩薩者。情存文飾清華。此即始行之人",
    "T85n2769_004:0354c05": "也。若於如是無深無著甚深經典如說修行",
    "T85n2769_004:0354c06": "者。此則積來因久。即是崇實人也。第二播彌",
    "T85n2769_004:0354c07": "勒復有二法已下。於人法生過。此似外凡之",
    "T85n2769_004:0354c08": "人。一者所未聞經懷疑生怖。我初不聞從何",
    "T85n2769_004:0354c09": "處來者。此是於法生過也。二者若護持是經",
    "T85n2769_004:0354c10": "或時於中說其過惡者。此於人上生過也。有",
    "T85n2769_004:0354c11": "此二法已下。明既有此二過。當知是新學。凡",
    "T85n2769_004:0354c12": "夫未解深法。其心麁獷不能調伏也。第三播。",
    "T85n2769_004:0354c13": "彌勒復有二法已下亦於法生過此應是住前",
    "T85n2769_004:0354c14": "習種性人雖解深法猶自毀傷者。以解法未",
    "T85n2769_004:0354c15": "深猶故起過。既言不能得無生忍。故知應是",
    "T85n2769_004:0354c16": "住前人未得性地無生也。一者輕慢新學不",
    "T85n2769_004:0354c17": "能教誨者。化物不普於人有過也。二者雖解",
    "T85n2769_004:0354c18": "深法而取相分別者。明於深法中未亡其執。",
    "T85n2769_004:0354c19": "是故於法有取相之過。",
    "T85n2769_004:0354c20": "彌勒聞說是以白佛已下第二段明彌勒受如",
    "T85n2769_004:0354c21": "來付囑也。我當遠離如斯之惡。彌勒豈有此",
    "T85n2769_004:0354c22": "過。但為於末代持經之人應離此過故作斯",
    "T85n2769_004:0354c23": "言耶。",
    "T85n2769_004:0354c24": "是時佛告阿難已下第二大段付囑阿難受",
    "T85n2769_004:0354c25": "持。亦有二段。初明佛付囑使流傳受持。後明",
    "T85n2769_004:0354c26": "阿難受佛所付敬順受持請說經名也。一切",
    "T85n2769_004:0354c27": "大眾聞佛所說得法心悅歡喜奉行。",
    "T85n2769_004:0354c28": "維摩經義記卷第四"
}