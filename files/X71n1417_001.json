{
    "X71n1417_001:0446a04": "了堂一和尚語錄總目",
    "X71n1417_001:0446a06": "卷一",
    "X71n1417_001:0446a07": "慶元路延慶寺語錄",
    "X71n1417_001:0446a08": "台州路紫籜山廣度寺語錄",
    "X71n1417_001:0446a09": "卷二",
    "X71n1417_001:0446a10": "慶元路天寧寺語錄",
    "X71n1417_001:0446a11": "天童寺語錄",
    "X71n1417_001:0446a12": "頌古讚語自讚",
    "X71n1417_001:0446a13": "卷三",
    "X71n1417_001:0446a14": "偈頌小佛事",
    "X71n1417_001:0446a15": "卷四",
    "X71n1417_001:0446a16": "後錄",
    "X71n1417_001:0446b03": "No. 1417",
    "X71n1417_001:0446b04": "了堂和尚語錄卷第一",
    "X71n1417_001:0446b06": "初住慶元路延慶禪寺語錄",
    "X71n1417_001:0446b07": "門人 宗義 省端 編",
    "X71n1417_001:0446b08": "[0446b08] 師於至順元年庚午。秋八月初四日。在本路萬壽禪",
    "X71n1417_001:0446b09": "寺首座寮受請。次日入寺。指山門云。頂門具眼。未舉",
    "X71n1417_001:0446b10": "先知。水到渠成。雲開月現。",
    "X71n1417_001:0446b11": "[0446b11] 佛殿。燒香云。生佛已前。一段奇特大事。今朝覿面相",
    "X71n1417_001:0446b12": "呈。便禮拜。",
    "X71n1417_001:0446b13": "[0446b13] 據室。明鏡當臺。物來斯照。錦鱗躍浪。鈍鳥棲蘆。",
    "X71n1417_001:0446b14": "[0446b14] 陞座。拈香云。此香。端為祝延",
    "X71n1417_001:0446b15": "今上皇帝聖躬萬歲萬歲萬萬歲。陛下。恭願。金輪統",
    "X71n1417_001:0446b16": "御。壽等乾坤。玉燭均調。明踰日月。次拈香云。嗅之則",
    "X71n1417_001:0446b17": "全無氣息。用之則炙地熏天。人言價重娑婆。我謂分",
    "X71n1417_001:0446b18": "文不直。爇向爐中。供養前住平江路薦嚴禪寺。楊岐",
    "X71n1417_001:0446b19": "第十一世。竺元道和尚。用酬法乳之恩。斂衣就座。上",
    "X71n1417_001:0446b20": "首白椎云。法筵龍象眾。當觀第一義。師云。機先覓妙。",
    "X71n1417_001:0446b21": "空裏[栽-木+土]花。語下求玄。水中捉月。如有作家禪客。不妨",
    "X71n1417_001:0446b22": "對眾決疑 僧問。一人有慶。兆民賴之。學人上來。請",
    "X71n1417_001:0446b23": "師祝",
    "X71n1417_001:0446b24": "聖。師云。劫石有消日。君恩無盡時。進云。祝  聖已",
    "X71n1417_001:0446c01": "蒙師指示。向上宗乘事若何。師云。鐵牛對對黃金角。",
    "X71n1417_001:0446c02": "進云。解吹無孔笛。天下總聞聲。師云。伸手不見掌。進",
    "X71n1417_001:0446c03": "云。若不登樓望。焉知滄海深。師云。竇八布衫穿。進云。",
    "X71n1417_001:0446c04": "與麼則感恩有分。師云。八花毬子上。不用&#x7D89;紅旗。僧",
    "X71n1417_001:0446c05": "禮拜 師乃云。罷訪諸方知識。來歸古鄮城中。土面",
    "X71n1417_001:0446c06": "&#x7070;頭。養問四壁。其奈宿緣難避。來主江干蕞爾禪林。",
    "X71n1417_001:0446c07": "水遶千村。槎橫斷港。數聲柔櫓。一曲漁歌。煩佗真正",
    "X71n1417_001:0446c08": "舉揚。直是超情絕謂。無端擊動法鼓。緇素駢臻。更欲",
    "X71n1417_001:0446c09": "山僧為蛇畫足。法昌對泥像說法。事急計生。風穴單",
    "X71n1417_001:0446c10": "丁七年。巧盡拙出。汾陽弄西河獅子。神頭鬼面。楊岐",
    "X71n1417_001:0446c11": "[栽-木+土]田博飯喫。鐵心石&#x8193;。者一隊老古錐。熏天富貴。裝",
    "X71n1417_001:0446c12": "出徹骨貧窮。新延慶則不然。&#x7AEA;拂子。天上有星皆拱",
    "X71n1417_001:0446c13": "北。人間無水不朝東 復舉。趙州因僧問。狗子還有",
    "X71n1417_001:0446c14": "佛性也無。州云無。師云。趙州狗子無佛性。古今多少",
    "X71n1417_001:0446c15": "錯商量。自從六國平來后。蕩蕩無為化日長。上首白",
    "X71n1417_001:0446c16": "椎云。諦觀法王法。法王法如是。",
    "X71n1417_001:0446c17": "[0446c17] 上堂。風不鳴條。雨不破塊。洞山於金剛嶺上栽松。溈",
    "X71n1417_001:0446c18": "山到國清寺裏受戒。東海烏&#x9C02;。南山筀筍。總是自家",
    "X71n1417_001:0446c19": "買賣。更問如何。漆桶不快。拍禪床下座。",
    "X71n1417_001:0446c20": "[0446c20] 上堂。建法幢立宗旨。明明佛敕曹溪是。永嘉大師雖",
    "X71n1417_001:0446c21": "□□&#x7AEA;降旗。大似偷鈴掩耳。以拂子畫一畫。一把柳",
    "X71n1417_001:0446c22": "絲收不得。和&#x70DF;搭在玉闌干。",
    "X71n1417_001:0446c23": "[0446c23] 開爐上堂。衲僧活計無多子。放下諸緣緩作程。品字",
    "X71n1417_001:0446c24": "柴頭煨正暖。不知紅日又東昇。",
    "X71n1417_001:0447a01": "[0447a01] 上堂。舉汾陽和尚示眾云。識得主丈子。行&#x811A;事畢。三",
    "X71n1417_001:0447a02": "角云。識得主丈子。入地獄如箭射。師云。二尊宿總被",
    "X71n1417_001:0447a03": "主丈子穿&#x5374;。延慶則不然。拈主丈。冬不寒臘后看。",
    "X71n1417_001:0447a04": "[0447a04] 除夜小參。僧問。一年將盡夜。萬里未歸人。如何是未",
    "X71n1417_001:0447a05": "歸人。師云。眼似鼓椎。進云。誰知遠&#x70DF;浪。別有好思量。",
    "X71n1417_001:0447a06": "師云。碧落&#x7891;無贗木。進云。一言截斷千江口。萬仞峰",
    "X71n1417_001:0447a07": "頭始得玄。師云。錯認定盤星 乃云。纔見冬至。又逢",
    "X71n1417_001:0447a08": "歲除。兩曜奔忙。萬物代謝。浮生若此。榮枯得失。徒自",
    "X71n1417_001:0447a09": "紛紜。我沙門釋子。無饑寒之迫。無征役之勞。二六時",
    "X71n1417_001:0447a10": "中。合作麼生支準。求玄妙。枉費精神。無事無為。又成",
    "X71n1417_001:0447a11": "莽鹵。臨濟大師道。有一無位真人。常在汝等諸人面",
    "X71n1417_001:0447a12": "門出入。未證據者看看。恁麼說話。也是萬里崖州。良",
    "X71n1417_001:0447a13": "久。明年更有新條在。惱亂春風卒未休。",
    "X71n1417_001:0447a14": "[0447a14] 復舉。投子因僧問。如何是十身調御。投子下禪&#x7240;立。",
    "X71n1417_001:0447a15": "又問。凡聖相去幾何。投子下禪&#x7240;立。師云。大小投子。",
    "X71n1417_001:0447a16": "將官路當人情。傷鹽傷醋。過犯彌天。",
    "X71n1417_001:0447a17": "[0447a17] 上堂。雞銜燈琖走。&#x9F08;吹釣魚竿。寶&#x5292;當空擲。神光照",
    "X71n1417_001:0447a18": "膽寒。以拂子畫一畫。波斯嚼碎三斤錢。莫向金剛腦",
    "X71n1417_001:0447a19": "后看。",
    "X71n1417_001:0447a20": "[0447a20] 元宵上堂。叢林中。纔見說燈籠與露柱交參。便作奇",
    "X71n1417_001:0447a21": "特商量。及乎尋常說話。是對面蹉過。以拂子畫一畫。",
    "X71n1417_001:0447a22": "今朝正月十五。今夜處處放燈。",
    "X71n1417_001:0447a23": "[0447a23] 佛誕上堂。如來降誕在今朝。摩耶夫人是其母。指天",
    "X71n1417_001:0447a24": "指地語□&#x3005;。拈得□□□□□。謾神嚇鬼二千年。兒",
    "X71n1417_001:0447b01": "孫幾箇能知有。令行□□□雲門。也是蝦跳不出斗。",
    "X71n1417_001:0447b02": "競將惡水驀頭澆。大地山河顛倒走。",
    "X71n1417_001:0447b03": "[0447b03] 上堂。僧問。金剛眼中著得什麼。師云。著得什麼則且",
    "X71n1417_001:0447b04": "置。汝喚什麼作金剛眼。進云。學人不會。師云。問取燈",
    "X71n1417_001:0447b05": "籠。進云。十二時中如何用力。師云。無汝用力處。僧禮",
    "X71n1417_001:0447b06": "拜 師乃云。臥病丈室。久不上堂。然語言有間。此法",
    "X71n1417_001:0447b07": "無間。日夜惟憑森羅萬象。墻壁瓦礫。為眾敷揚。所以",
    "X71n1417_001:0447b08": "道。塵說剎說熾然說。三世一切說。擊拂子。若將耳聽",
    "X71n1417_001:0447b09": "終難會。眼處聞聲方始親。喝一喝。",
    "X71n1417_001:0447b10": "[0447b10] 示眾。龜毛拂子兔角杖。拈向人前任度量。昨日前村",
    "X71n1417_001:0447b11": "行一轉。田田水滿稻花香。擊拂子下座。",
    "X71n1417_001:0447b12": "[0447b12] 解夏上堂。舉翠巖參和尚示眾云。一夏與師僧。東語",
    "X71n1417_001:0447b13": "西話。看取翠巖眉毛。還在也無。師云。多財善賈。長袖",
    "X71n1417_001:0447b14": "善舞。撿點將來。也是賊過后張弓。",
    "X71n1417_001:0447b15": "[0447b15] 上堂。舉教中道。知見立知。即無明本。知見無見。斯即",
    "X71n1417_001:0447b16": "涅槃。拍禪床。世事但將公道斷。人心難與月輪齊。",
    "X71n1417_001:0447b17": "[0447b17] 祖忌拈香。冷坐九年。和麩糶麵。手&#x64D5;隻履。賣狗懸羊。",
    "X71n1417_001:0447b18": "年年十月初五日。多費兒孫一瓣香。",
    "X71n1417_001:0447b19": "[0447b19] 上堂。昨日有一僧。自羅浮來。一僧自南嶽來。一人頭",
    "X71n1417_001:0447b20": "長&#x811A;短。一人額闊眉低。總有佛法身心。且道那一人",
    "X71n1417_001:0447b21": "合受人天供養。以拂子畫一畫。巴峽猿啼霜月曉。斷",
    "X71n1417_001:0447b22": "腸何必待三聲。",
    "X71n1417_001:0447b23": "[0447b23] 佛成道上堂。釋迦老子生在王宮。鼻孔大頭向下。雪",
    "X71n1417_001:0447b24": "山苦行六年。鼻孔大頭向下。夜&#x89A9;明星悟道。鼻孔大",
    "X71n1417_001:0447c01": "頭向下。擊拂子。幾多杜撰巡官。只管敲磚打瓦。",
    "X71n1417_001:0447c02": "[0447c02] 歲旦上堂。舉黃龍南禪師因僧問。舊歲已去。新歲到",
    "X71n1417_001:0447c03": "來。不涉二途。請師指示。龍云。東方甲乙木。師云。者僧",
    "X71n1417_001:0447c04": "大似向繡針眼裏。躍出衝浪錦鱗。其奈黃龍向冷&#x7070;",
    "X71n1417_001:0447c05": "堆中。撥出&#x4E98;天紅燄。且道。涉二途不涉二途。有指示",
    "X71n1417_001:0447c06": "無指示。拈主丈卓一下。李將軍有嘉聲在。不得封侯",
    "X71n1417_001:0447c07": "也是閒。",
    "X71n1417_001:0447c08": "[0447c08] 上堂。昨日歸自城中。道傍田翁相邀少憩。眼見耳聞。",
    "X71n1417_001:0447c09": "無非清淨性中流出。成得一頌。今朝舉似諸人。小圃",
    "X71n1417_001:0447c10": "新薑露紫芽。荳緣籬落半乾花。兒童總角赤雙&#x811A;。釣",
    "X71n1417_001:0447c11": "得錦鱗歸自誇。便下座。",
    "X71n1417_001:0447c12": "[0447c12] 上堂。前半夏已過。堂前鐵鋸舞三臺。后半夏未來。眼",
    "X71n1417_001:0447c13": "裡瞳人吹木叫。即今中夏。猢猻上樹尾連顛。洞山五",
    "X71n1417_001:0447c14": "位。臨濟三玄。拈向一邊。久雨乍晴。各宜曬[日*良]皮草。",
    "X71n1417_001:0447c15": "[0447c15] 解夏上堂。九夏安居事已圓。百千億劫亦如然。獼猴",
    "X71n1417_001:0447c16": "撲碎軒轅鏡。出草菸菟角指天。",
    "X71n1417_001:0447c17": "[0447c17] 上堂。僧問。有言有說。皆是世諦之談。無言無說。未是",
    "X71n1417_001:0447c18": "衲僧行履處。幸對人天。請師垂示。師云。數聲清磬是",
    "X71n1417_001:0447c19": "非外。一箇閒人天地間。進云。專為流通。師云。無油不",
    "X71n1417_001:0447c20": "點燈。僧禮謝 師乃云。萬法是心光。諸緣惟性曉。本",
    "X71n1417_001:0447c21": "無迷悟人。只要今日了。西天四七。東土二三。天下老",
    "X71n1417_001:0447c22": "和尚。總是未了底漢。擊拂子。水流黃葉來何處。牛帶",
    "X71n1417_001:0447c23": "寒鴉過別村。",
    "X71n1417_001:0447c24": "[0447c24] 上堂。拈主丈喝一喝。卓主丈云。了。便下座。",
    "X71n1417_001:0448a01": "[0448a01] 上堂。菩提涅槃。真如解脫。是諸佛之所證。無明煩惱。",
    "X71n1417_001:0448a02": "妄想塵勞。是眾生之業惑。只如世界未成。無佛名無",
    "X71n1417_001:0448a03": "眾生名。如上許多絡索。畢竟向甚處安著。良久。任從",
    "X71n1417_001:0448a04": "滄海變。終不為君通。",
    "X71n1417_001:0448a05": "台州路紫籜山廣度禪寺語錄",
    "X71n1417_001:0448a06": "門人 思齊 思靜 編",
    "X71n1417_001:0448a07": "[0448a07] 師於至正二年壬午。冬十月初一日入寺。指山門云。",
    "X71n1417_001:0448a08": "入此門來。莫存知解。泥牛吼月。木馬追風。",
    "X71n1417_001:0448a09": "[0448a09] 佛殿。燒香云。百千諸佛。向一毫頭上識取。金屑雖貴。",
    "X71n1417_001:0448a10": "落眼成翳。",
    "X71n1417_001:0448a11": "[0448a11] 據室。我此法印。為欲利益世間故說。拈主丈。道得也",
    "X71n1417_001:0448a12": "三十棒。道不得也三十棒。卓主丈。車不橫推。理無曲",
    "X71n1417_001:0448a13": "斷。",
    "X71n1417_001:0448a14": "[0448a14] 拈衣。雞足山中。翻成特地。黃梅夜半。愈覺乖張。今日",
    "X71n1417_001:0448a15": "籜峰親授受。披來非短亦非長。",
    "X71n1417_001:0448a16": "[0448a16] 院劄。此是當今",
    "X71n1417_001:0448a17": "聖君賢相。密護大法底句子。度劄云。不妨對眾宣揚。",
    "X71n1417_001:0448a18": "[0448a18] 三宗諸山疏。說而默。默而說。喚鐘作甕。證龜成&#x9F08;。&#x73CA;",
    "X71n1417_001:0448a19": "瑚枝枝撐著月。",
    "X71n1417_001:0448a20": "[0448a20] 江湖疏。越山吳水。春樹暮雲。威鳳祥麟自出群。",
    "X71n1417_001:0448a21": "[0448a21] 指座。法空寶座。人人共登。須彌燈王。猶較一級。登座",
    "X71n1417_001:0448a22": "拈香祝",
    "X71n1417_001:0448a23": "聖罷。斂衣就座。護聖和尚白椎云。法筵龍象眾。當觀",
    "X71n1417_001:0448a24": "第一義。師云。有問有答。未出常情。無事無為。猶存知",
    "X71n1417_001:0448b01": "解。莫有獨脫無依底麼。不妨相見 僧出問。崑山那",
    "X71n1417_001:0448b02": "畔。肯笑堂前。歸源正印。早已親傳。今日籜峰祝",
    "X71n1417_001:0448b03": "聖開堂。願聞法要。師云。須彌頂上擊金鐘。進云。&#x9008;然",
    "X71n1417_001:0448b04": "一句超今古。高蹈毗盧頂上行。師云。不打者鼓笛。進",
    "X71n1417_001:0448b05": "云。昔日保壽開堂。三聖橫身相為。臨濟住院。普化盡",
    "X71n1417_001:0448b06": "力扶持。畢竟明箇什麼。師云。兩頭俱坐斷。一&#x5292;倚天",
    "X71n1417_001:0448b07": "寒。進云。與麼則五位君臣齊裂下。三玄戈甲一時收。",
    "X71n1417_001:0448b08": "師云。錯下名言。僧喝一喝。禮拜歸眾。師云。亂統禪和。",
    "X71n1417_001:0448b09": "如麻似粟 乃云。如我按指。海印發光。古佛堂前。敲",
    "X71n1417_001:0448b10": "空覓響。非風旛動。仁者心動。曹溪路上。好肉剜瘡。直",
    "X71n1417_001:0448b11": "饒別有生涯。也是和泥合水。今日新廣度。為 國開",
    "X71n1417_001:0448b12": "堂。畢竟合談何事。新羅與占波&#x9B2C;額。燈籠與露柱交",
    "X71n1417_001:0448b13": "參。一切智智清淨。無二無二分。無別無斷故。正恁麼",
    "X71n1417_001:0448b14": "時。且道腦后一句。是第幾機。良久。好把一枝無孔笛。",
    "X71n1417_001:0448b15": "等閑吹出萬年歡 復舉。夾山因僧問。如何是夾山",
    "X71n1417_001:0448b16": "境。山云。猿抱子歸青嶂裡。鳥銜花落碧巖前。法眼云。",
    "X71n1417_001:0448b17": "我二十年。只作境會。師云。夾山放去太奢。法眼收來",
    "X71n1417_001:0448b18": "太儉。撿點將來。總未有出身之路。護聖和尚再白椎",
    "X71n1417_001:0448b19": "云。諦觀法王法。法王法如是。",
    "X71n1417_001:0448b20": "[0448b20] 當晚小參。僧問。言前薦得。猶為滯&#x6BBB;迷封。句下承當。",
    "X71n1417_001:0448b21": "未免觸途成滯。學人上來。請師方便。師云。牡丹花下",
    "X71n1417_001:0448b22": "睡&#x732B;兒。進云。只如疏中有語。非惟事理圓融。且喜師",
    "X71n1417_001:0448b23": "資會遇。又且如何。師云。堂前鐵鋸舞三臺。進云。與麼",
    "X71n1417_001:0448b24": "則青山不鎖長飛勢。滄海合知來處高。師云。嘉州大",
    "X71n1417_001:0448c01": "象喫鹽多。陝府鐵牛添得渴。乃云。安洲管內。紫籜峰",
    "X71n1417_001:0448c02": "頭。昔混源密禪師。洎屢代名德唱道之地。實東南之",
    "X71n1417_001:0448c03": "覺場。龍象之淵藪。無似之蹤。祗奉院命。繼席茲山。誠",
    "X71n1417_001:0448c04": "為叨忝。賴有暮翁老和尚在上。伏望壽同趙州。以永",
    "X71n1417_001:0448c05": "佛祖慧命。寅夕得遂咨扣。幸莫大焉。然叢林小參。謂",
    "X71n1417_001:0448c06": "之家教。其間鍋子大小。杓柄短長。未暇撿點。諒惟我",
    "X71n1417_001:0448c07": "此一眾。猶百鍊精金。慣調良驥。見超量外。不待繁詞",
    "X71n1417_001:0448c08": " 復成一偈。舉似大眾。長庚籜頂半千里。多士偕行",
    "X71n1417_001:0448c09": "不憚勞。主丈且將留靠壁。同看千嶂起波濤。",
    "X71n1417_001:0448c10": "[0448c10] 謝首座藏主上堂。人天眼目。堂中上座。通人分上。未",
    "X71n1417_001:0448c11": "舉先知。大藏小藏。全提半提。是甚熱&#x6900;鳴聲。青蘿夤",
    "X71n1417_001:0448c12": "緣。直上寒松之頂。白雲淡泞。出沒太&#x8657;之中。擊拂子",
    "X71n1417_001:0448c13": "下座。",
    "X71n1417_001:0448c14": "[0448c14] 上堂。舉明招示眾云。者裏風頭稍硬。且歸煖處商量。",
    "X71n1417_001:0448c15": "眾隨至方丈。招云。纔到煖處便瞌睡去。以主丈一時",
    "X71n1417_001:0448c16": "打散。師云。老明招拋出一機。不妨奇特。當時一眾。若",
    "X71n1417_001:0448c17": "是靈利衲僧。待他道且歸煖處商量。便好一時散去。",
    "X71n1417_001:0448c18": "教他獨眼龍。有理難伸。下座。",
    "X71n1417_001:0448c19": "[0448c19] 上堂。夜繩不動。疑之為蛇。暗室本空。怖之有鬼。昆明",
    "X71n1417_001:0448c20": "池裏失&#x5374;&#x5292;。曲江江上撈得鋸。阿呵呵。囉囉哩。鴶鷯",
    "X71n1417_001:0448c21": "舌頭三千里。",
    "X71n1417_001:0448c22": "[0448c22] 上堂。與麼與麼。得之於心。伊蘭作旃檀之樹。不與麼",
    "X71n1417_001:0448c23": "不與麼。失之於旨。甘露乃蒺藜之園。鐘樓上念讚。床",
    "X71n1417_001:0448c24": "&#x811A;下種菜。勝首座道。猛虎當路坐。又作麼生。擊拂子",
    "X71n1417_001:0449a01": "下座。",
    "X71n1417_001:0449a02": "[0449a02] 冬至小參。僧問。還丹一粒。點鐵成金。至理一言。轉凡",
    "X71n1417_001:0449a03": "成聖。學人上來。請師一點。師云。頭長&#x811A;短。進云。只如",
    "X71n1417_001:0449a04": "僧問古德。如何是冬來事。古德云。京師出大黃。又作",
    "X71n1417_001:0449a05": "麼生。師云。舌上覆金錢。進云。初心後學。乍入叢林。和",
    "X71n1417_001:0449a06": "尚豈無方便。師云。秤鎚鋸解血淋漓 乃云。教中道",
    "X71n1417_001:0449a07": "法離見聞覺知。若行見聞覺知。是則見聞覺知。非求",
    "X71n1417_001:0449a08": "法也。天左旋地右轉。日東上月西落。寒來暑往。陰極",
    "X71n1417_001:0449a09": "陽生。鐵樹開花。&#x6C37;河發燄。君子道長。小人道消。喚作",
    "X71n1417_001:0449a10": "見聞覺知得麼。不喚作見聞覺知得麼。如斯解會。正",
    "X71n1417_001:0449a11": "是認影迷頭。所以道。放行則怛薩舒光。把住則泥沙",
    "X71n1417_001:0449a12": "匿耀。拈主丈。野色更無山隔斷。天光直與水相連。",
    "X71n1417_001:0449a13": "[0449a13] 上堂。深山巖崖無佛法。石頭大底大小底小。一冬二",
    "X71n1417_001:0449a14": "冬叉手當胸。籬頭吹觱栗。元是夜來風。",
    "X71n1417_001:0449a15": "[0449a15] 上堂。舉趙州一日在井樓上。見南泉過。以手抱樓柱",
    "X71n1417_001:0449a16": "叫云。相救。泉以主丈擊樓柱五下而去。州便具威儀。",
    "X71n1417_001:0449a17": "上方丈謝云。適來謝和尚相救。師云。殺人刀活人&#x5292;。",
    "X71n1417_001:0449a18": "[0449a18] 除夜小參。一年三百六十日。今夜歲盡年窮。諸方說",
    "X71n1417_001:0449a19": "妙談玄。者裏應時納佑。西天四七。東土二三。天下老",
    "X71n1417_001:0449a20": "和尚。總是打淨潔毬子。抱不哭孩兒底漢。譬如琴瑟",
    "X71n1417_001:0449a21": "箜篌。雖有妙音。若無妙指。終不能發。衲僧分上。不在",
    "X71n1417_001:0449a22": "多端。地凍天寒。伏惟珍重 復舉。僧問古德。年窮歲",
    "X71n1417_001:0449a23": "盡時如何。古德云。東村王老夜燒錢。師云。東村王老",
    "X71n1417_001:0449a24": "夜燒錢。江上漁翁把釣竿。多少&#x5FA7;參雲水客。含元殿",
    "X71n1417_001:0449b01": "裡覓長安。",
    "X71n1417_001:0449b02": "[0449b02] 元旦上堂。元正肇祚。萬物咸新。恭惟。兩序大眾。各各",
    "X71n1417_001:0449b03": "起居多福。三九二十七。菩提涅槃。真如解脫。是甚敲",
    "X71n1417_001:0449b04": "門瓦子。擊拂子。但得雪消去。自然春到來。",
    "X71n1417_001:0449b05": "[0449b05] 元宵上堂。舉教中道。一切眾生。具有如來智慧德相。",
    "X71n1417_001:0449b06": "只為妄想執著。而不證得。乃云。燈籠沿壁上天台。寒",
    "X71n1417_001:0449b07": "山拾得笑咍咍。自有一雙窮相手。不曾容易舞三臺。",
    "X71n1417_001:0449b08": "[0449b08] 上堂。拈一莖草。作丈六金身。將丈六金身。作一莖草。",
    "X71n1417_001:0449b09": "好大眾。不是苦心人不知。便下座。",
    "X71n1417_001:0449b10": "[0449b10] 上堂。舉三聖道。我逢人則出。出則不為人。興化道。我",
    "X71n1417_001:0449b11": "逢人則不出。出則便為人。師云。耳朵兩片皮。牙齒一",
    "X71n1417_001:0449b12": "具骨。無人過價。打與五伯。",
    "X71n1417_001:0449b13": "[0449b13] 上堂。僧問。文殊與普賢。萬法悉同源。文殊普賢即不",
    "X71n1417_001:0449b14": "問。如何是同源底法。師云。胡張三黑李四。進云。一毛",
    "X71n1417_001:0449b15": "吞巨海。於中更何言。師云。不勞懸石鏡。天曉自&#x9DC4;鳴。",
    "X71n1417_001:0449b16": "進云。是非不到處。還有句也無。師云。誠知你亂會。",
    "X71n1417_001:0449b17": "[0449b17] 乃云。小乘錢貫。大乘井索。有漏笊篱。無漏木杓。東卜",
    "X71n1417_001:0449b18": "西卜。七錯八錯。辱不辱。足不足。樂不樂。雪峰輥木毬。",
    "X71n1417_001:0449b19": "普化搖鈴鐸。",
    "X71n1417_001:0449b20": "[0449b20] 上堂。十五日已前。師子不咬麒麟。十五日已後。猛虎",
    "X71n1417_001:0449b21": "不食伏肉。正當十五日。水上掛燈毬。良久。但得螺螄",
    "X71n1417_001:0449b22": "吞大象。泗洲出現在楊州。",
    "X71n1417_001:0449b23": "[0449b23] 浴佛上堂。&#x7AEA;起拂子。即今釋迦世尊。在山僧拂子頭",
    "X71n1417_001:0449b24": "上誕生。頂上灌九龍香水。足下敷百寶蓮華。汝等諸",
    "X71n1417_001:0449c01": "人還見麼。直饒見得倜儻分明。也是迷頭認影。擊拂",
    "X71n1417_001:0449c02": "子。",
    "X71n1417_001:0449c03": "[0449c03] 結夏小參。釋迦老子。二千年前。在靈山會上。事不獲",
    "X71n1417_001:0449c04": "已。立箇法門。謂之禁足護生。剋期取證。迨今天下叢",
    "X71n1417_001:0449c05": "林。遵行莫違。西天以蠟人為驗。東土以鐵彈子為驗。",
    "X71n1417_001:0449c06": "竹山今夜擊鼓集眾。初無許多閒家潑具。只向諸人",
    "X71n1417_001:0449c07": "道。參須實參。悟須實悟。今日是三明日四。雪霜容易",
    "X71n1417_001:0449c08": "上人頭。",
    "X71n1417_001:0449c09": "[0449c09] 復舉。古德云。道不得底句。不在天台。定在南嶽。師云。",
    "X71n1417_001:0449c10": "一句明明定古今。天台南嶽謾追尋。子期去後人何",
    "X71n1417_001:0449c11": "限。流水高山孰賞音。",
    "X71n1417_001:0449c12": "[0449c12] 上堂。倒跨楊岐驢。蹈翻華藏海。文殊普賢。窺&#x89B0;無門。",
    "X71n1417_001:0449c13": "狸奴白牯。放光動地。會醫還少病。知分不多愁。",
    "X71n1417_001:0449c14": "[0449c14] 上堂。舉長慶稜道者。廿年坐破七箇蒲團。只管看驢",
    "X71n1417_001:0449c15": "事未去。馬事到來。因卷簾大悟。說箇頌云。也大差也",
    "X71n1417_001:0449c16": "大差。卷起簾來見天下。有人問我解何宗。拈起拂子",
    "X71n1417_001:0449c17": "劈口打。師云。有般底聞與麼道。便將情識摶量。刺腦",
    "X71n1417_001:0449c18": "入膠盆。殊不知。我王庫內。無如是刀。便下座。",
    "X71n1417_001:0449c19": "[0449c19] 上堂。古澗泠泠。亂峰矗矗。拈得鼻孔。失&#x5374;眼睛。喝一",
    "X71n1417_001:0449c20": "喝。",
    "X71n1417_001:0449c21": "[0449c21] 進退兩序上堂。或進或退。或左或右。扶已墜之綱宗。",
    "X71n1417_001:0449c22": "碎衲僧之窠臼。敵勝還他師子兒。驚群須是英靈手。",
    "X71n1417_001:0449c23": "擊拂子下座。",
    "X71n1417_001:0449c24": "[0449c24] 上堂。古德云。譬如牛過&#x7A93;櫺。頭角四蹄都過了。只有",
    "X71n1417_001:0450a01": "尾巴過不得。師云。且道&#x8AB5;訛在什麼處。良久。一言已",
    "X71n1417_001:0450a02": "出。駟馬難追。",
    "X71n1417_001:0450a03": "[0450a03] 上堂。有物先天地。無形本寂寥。能為萬象主。不逐四",
    "X71n1417_001:0450a04": "時凋。拈主丈。古人忍俊不禁。和盤托出。爭奈美食不",
    "X71n1417_001:0450a05": "中飽人喫。卓主丈下座。",
    "X71n1417_001:0450a06": "[0450a06] 解夏小參。一夏九十日。今已告圓。山僧未嘗蹉口道",
    "X71n1417_001:0450a07": "著佛法二字。諸人每日著衣喫飯。何曾欠少一絲毫。",
    "X71n1417_001:0450a08": "好箇古佛家風。直是超情絕謂。今夜鼓寂鐘沈。無端",
    "X71n1417_001:0450a09": "諸人上來。剛要畫蛇添足。古德云。我若真正舉揚。法",
    "X71n1417_001:0450a10": "堂前草深一丈。隨汝顛倒所欲。南斗七北斗八。竹山",
    "X71n1417_001:0450a11": "則不然。今年桃李貴。一顆直千金。",
    "X71n1417_001:0450a12": "[0450a12] 上堂。三世諸佛。舌頭無骨。六代祖師。眼裏無筋。古廟",
    "X71n1417_001:0450a13": "香爐雖冷。燒&#x5374;諸人面門。莫言不道。便下座。",
    "X71n1417_001:0450a14": "[0450a14] 中秋上堂。舉教中道。修多羅教。如標月指。若復見月。",
    "X71n1417_001:0450a15": "了知所標畢竟非月。拈主丈。恁麼說話。大似嚼飯餧",
    "X71n1417_001:0450a16": "嬰孩。面皮厚多少。卓主丈下座。",
    "X71n1417_001:0450a17": "[0450a17] 上堂。釋迦掩室於摩竭。淨名杜口於毗耶。須菩提巖",
    "X71n1417_001:0450a18": "間宴坐。天帝釋空中雨花。古今日月。古今山川。大鵬",
    "X71n1417_001:0450a19": "一舉九萬里。蟠桃結實三千年。",
    "X71n1417_001:0450a20": "[0450a20] 上堂。舉雪峰示眾云。盡大地撮來。如粟米粒大。拋向",
    "X71n1417_001:0450a21": "面前。漆桶不會。打鼓普請看。師云。老雪峰不妨賣悄。",
    "X71n1417_001:0450a22": "拋向面前。會與不會則且置。打鼓普請看。是什麼閒。",
    "X71n1417_001:0450a23": "[0450a23] 開爐上堂。衲僧萬慮不干懷。妙用頭頭自偶諧。寒夜",
    "X71n1417_001:0450a24": "地爐無宿火。明朝山上有生柴。",
    "X71n1417_001:0450b01": "[0450b01] 上堂。佛真法身猶若&#x8657;空。應物現形如水中月。驀拈",
    "X71n1417_001:0450b02": "主丈。釋迦世尊即今走入露柱裏去也。汝等諸人。因",
    "X71n1417_001:0450b03": "甚鼻孔失&#x5374;半邊。靠主丈下座。",
    "X71n1417_001:0450b04": "[0450b04] 上堂。僧問。智不到處。切忌道著。道著時如何。師云。文",
    "X71n1417_001:0450b05": "不加點。進云。與麼則無處容身也。師云。貴買賤賣。進",
    "X71n1417_001:0450b06": "云。官不容針。私通車馬。師云。七差八錯。僧禮拜 師",
    "X71n1417_001:0450b07": "乃云。三界二十五有是幻。四大五蘊。六入十二處十",
    "X71n1417_001:0450b08": "八界是幻。樓臺殿閣。人畜草木。凡所有相。悉皆是幻。",
    "X71n1417_001:0450b09": "畢竟喚什麼作實相。良久。一聲天外鴈。孤客已先寒。",
    "X71n1417_001:0450b10": "[0450b10] 上堂。舉雲門示眾云。乾坤之內。宇宙之間。中有一寶。",
    "X71n1417_001:0450b11": "秘在形山。拈燈籠向佛殿裡。將山門安燈籠上。師云。",
    "X71n1417_001:0450b12": "中有一寶。秘在形山。大小雲門蹉過也不知。拈燈籠",
    "X71n1417_001:0450b13": "向佛殿裡。將山門安燈籠上。竹山要斷不平。拈主丈。",
    "X71n1417_001:0450b14": "大盡三十日。小盡二十九。",
    "X71n1417_001:0450b15": "[0450b15] 佛成道上堂。逾城出家。六年苦行。夜&#x89A9;明星。成無上",
    "X71n1417_001:0450b16": "覺。顢顢頇頇。莽莽鹵鹵。掇轉南辰向北看。五五依然",
    "X71n1417_001:0450b17": "二十五。",
    "X71n1417_001:0450b18": "[0450b18] 上堂。至道無難。唯嫌揀擇。但莫憎愛。洞然明白。以拂",
    "X71n1417_001:0450b19": "畫一畫。寒則向火。熱則乘&#x51C9;。",
    "X71n1417_001:0450b20": "[0450b20] 元旦上堂。新年頭無佛法可說。惟願 皇圖永固。佛",
    "X71n1417_001:0450b21": "日增輝。四海晏清。萬民樂業。我衲僧家。用捨有時。進",
    "X71n1417_001:0450b22": "退合禮。頭頭妙用。物物全彰。良久。臥龍纔奮迅。丹鳳",
    "X71n1417_001:0450b23": "便翱翔。",
    "X71n1417_001:0450b24": "[0450b24] 元宵上堂。最初一句。末後一機。直下構得。燈籠露柱",
    "X71n1417_001:0450c01": "動地放光。其或未然。竹山今日失利。",
    "X71n1417_001:0450c02": "[0450c02] 上堂。我此間。也無禪也無道。也無玄也無妙。只有一",
    "X71n1417_001:0450c03": "口&#x5292;。佛來也斬。魔來也斬。眾中忽有人出來道。借和",
    "X71n1417_001:0450c04": "尚&#x5292;看。只向他道。三年一閏。五年再閏。",
    "X71n1417_001:0450c05": "[0450c05] 佛涅槃上堂。諸佛不出世。亦無有涅槃。但以假名字。",
    "X71n1417_001:0450c06": "引導於眾生。昨夜南山虎咬大蟲。蛇吞&#x9F08;鼻。畢竟是",
    "X71n1417_001:0450c07": "第幾機。喝一喝。",
    "X71n1417_001:0450c08": "[0450c08] 上堂。三分春光二分過。衣單之下事如何。勞生只有",
    "X71n1417_001:0450c09": "僧無事。莫教蹉跎兩鬢皤。",
    "X71n1417_001:0450c10": "[0450c10] 上堂。舉趙州一日在東司頭。見文遠侍者過。乃喚文",
    "X71n1417_001:0450c11": "遠。遠應諾。州云。東司頭不可與汝說佛法。師云。趙州",
    "X71n1417_001:0450c12": "謾文遠侍者即得。若是眼睛定動底。教它屙也不了。",
    "X71n1417_001:0450c13": "[0450c13] 侍者醫士至上堂。一十八年。紙襖上抄來底。好箇陳",
    "X71n1417_001:0450c14": "年藥方。若是攢簇不得底病。總用不著。拈主丈。昨夜",
    "X71n1417_001:0450c15": "洞庭湖火發。燎&#x5374;嘉州石像眉毛。卓主丈下座。",
    "X71n1417_001:0450c16": "[0450c16] 佛誕上堂。盡道釋迦老子。二千年前。於淨飯王宮。摩",
    "X71n1417_001:0450c17": "耶夫人右&#x8107;誕生。又道未離兜率。已降王宮。未出母",
    "X71n1417_001:0450c18": "胎。度人已畢。拈主丈。&#x8657;空裡釘橛底有甚數。飯籮裡",
    "X71n1417_001:0450c19": "撒屎底有甚數。卓主丈。",
    "X71n1417_001:0450c20": "[0450c20] 上堂。舉教中道。見明之時。見非是明。見暗之時。見非",
    "X71n1417_001:0450c21": "是暗。見空之時。見非是空。見塞之時。見非是塞。見見",
    "X71n1417_001:0450c22": "之時。見非是見。見猶離見。見不能及。師云。金剛與泥",
    "X71n1417_001:0450c23": "神揩背。燈籠與露柱交參。處處綠楊堪繫馬。家家門",
    "X71n1417_001:0450c24": "戶透長安。",
    "X71n1417_001:0451a01": "[0451a01] 聖節。邑中陞座。問答罷。乃云。雲從龍風從虎。聖人作",
    "X71n1417_001:0451a02": "而萬物&#x89A9;。是以山河藉聖人而永固。日月藉聖人而",
    "X71n1417_001:0451a03": "長明。百官藉聖人而祿位常居。萬民藉聖人而&#x754A;桑",
    "X71n1417_001:0451a04": "樂業。四時適序。五穀豐登。賢俊挺生。鳳麟呈瑞。皜皜",
    "X71n1417_001:0451a05": "乎不可尚矣。巍巍乎莫能名焉。且道林下衲僧。畢竟",
    "X71n1417_001:0451a06": "如何慶讚。良久。但見皇風成一片。不知何處是封疆。",
    "X71n1417_001:0451a07": "復說偈云。大哉 萬乘尊。天下蒼生父。神聖越唐虞。",
    "X71n1417_001:0451a08": "謨烈超文武。百億須彌盧。壽山高莫比。無邊香水海。",
    "X71n1417_001:0451a09": "福海亦如是。",
    "X71n1417_001:0451a10": "[0451a10] 上堂。一塵飛而翳天。一芥墮而覆地。蝦&#x87C7;蚯蚓。悉證",
    "X71n1417_001:0451a11": "圓通。牆壁瓦礫。常宣妙義。拈主丈。大田多稼飽甘霖。",
    "X71n1417_001:0451a12": "喜色歡聲滿寰宇。",
    "X71n1417_001:0451a13": "[0451a13] 上堂。日往月來。星移斗換。一夏九十日。如今已過半。",
    "X71n1417_001:0451a14": "溈山水牯牛。拽脫鼻圈則且置。德山卓牌於&#x9599;市。畢",
    "X71n1417_001:0451a15": "竟意在於何。喝一喝。",
    "X71n1417_001:0451a16": "[0451a16] 上堂。舉盤山積禪師示眾云。心月孤圓。光吞萬象。光",
    "X71n1417_001:0451a17": "非照境。境亦非存。光境俱亡。復是何物。師云。天台則",
    "X71n1417_001:0451a18": "有。南嶽則無。趙州東壁掛葫蘆。",
    "X71n1417_001:0451a19": "[0451a19] 上堂。十五日已前。即心即佛。十五日已後。非心非佛。",
    "X71n1417_001:0451a20": "正當十五日。不是心。不是佛。不是物。三家村裡生苕",
    "X71n1417_001:0451a21": "帚。十字街頭破草鞋。",
    "X71n1417_001:0451a22": "[0451a22] 解夏小參。僧問。千峰頂上。善法堂前。聖制告圓。請師",
    "X71n1417_001:0451a23": "提唱。師云。家家門前赫日月。人人手裡明月珠。進云。",
    "X71n1417_001:0451a24": "文殊三處度夏。達磨九年面壁。畢竟是同是別。師云。",
    "X71n1417_001:0451b01": "斷頭船子下楊州 乃云。仰山一夏不空過。鋤得一",
    "X71n1417_001:0451b02": "片畬。種得一籮粟。溈山一夏不空過。日中一&#x98E1;。夜間",
    "X71n1417_001:0451b03": "一寢。竹山一夏不空過。波波挈挈。百醜千拙。古今山",
    "X71n1417_001:0451b04": "河。古今日月。古今人倫。阿誰無分。長期百二十日。中",
    "X71n1417_001:0451b05": "期百日。下期八十日。總是療狂子之方 復舉。龐居",
    "X71n1417_001:0451b06": "士問馬大師云。不昧本來人。請師高著眼。大師直下",
    "X71n1417_001:0451b07": "&#x89B7;。士云。一等沒絃琴。惟師彈得妙。大師直上&#x89B0;。士乃",
    "X71n1417_001:0451b08": "作禮。大師歸方丈。士隨后入云。弄巧成拙。師云。馬大",
    "X71n1417_001:0451b09": "師當時見居士作禮。好劈脊便棒。非唯勦絕龐公。亦",
    "X71n1417_001:0451b10": "使天下衲僧。亡鋒結舌。",
    "X71n1417_001:0451b11": "[0451b11] 上堂。今朝八月初一。諸方旦過門開。我此萬仞峰頭。",
    "X71n1417_001:0451b12": "亦有衲僧來往。雖則雲寒水冷。誰云接納無方。雲門",
    "X71n1417_001:0451b13": "胡餅趙州茶。喫著從教綴齒牙。",
    "X71n1417_001:0451b14": "[0451b14] 中秋上堂。舉寒山子詩云。高高峰頂上。四顧極無邊。",
    "X71n1417_001:0451b15": "獨坐無人知。明月照寒泉。泉中且無月。月自在青天。",
    "X71n1417_001:0451b16": "吟此一曲歌。歌中不是禪。師云。竹山未免下箇註&#x811A;。",
    "X71n1417_001:0451b17": "蘇盧蘇盧。[口*悉]唎[口*悉]唎。便下座。",
    "X71n1417_001:0451b18": "[0451b18] 上堂。古釋迦不前。今彌勒非后。雪&#x5CEF;輥出木毬。普化",
    "X71n1417_001:0451b19": "打翻筋斗。堪笑懵衲僧。東西競頭走。蘇州有常州有。",
    "X71n1417_001:0451b20": "[0451b20] 連雲和尚并藏主都寺至上堂。善知識者。是大因緣。",
    "X71n1417_001:0451b21": "打開寶藏。運出自己家珍。津濟四生。梯杭九有。如我",
    "X71n1417_001:0451b22": "連雲和尚。六坐道場。以無文印。印破天下衲僧面門。",
    "X71n1417_001:0451b23": "直得龍驤虎驟。嶽聳波騰。且道同風句子。畢竟如何",
    "X71n1417_001:0451b24": "舉唱。良久。楊岐牽犁。九&#x5CEF;拽耙。",
    "X71n1417_001:0451c01": "[0451c01] 上堂。一月普現一切水。一切水月一月攝。驀拈主丈。",
    "X71n1417_001:0451c02": "卓一下。空山秋半老。萬木正凋黃。下座。",
    "X71n1417_001:0451c03": "[0451c03] 行者落髮。體性圓明。諸法無我。一呼善來。鬚髮自墮。",
    "X71n1417_001:0451c04": "[0451c04] 沙彌付衣。龍披一縷。金翅不吞。盜匿冢間。鬼神莫近。",
    "X71n1417_001:0451c05": "此是解脫服。汝等應受持。",
    "X71n1417_001:0451c06": "[0451c06] 上堂。舉世尊在靈山會上。拈華示眾。爾時大眾默然。",
    "X71n1417_001:0451c07": "惟迦葉尊者破顏微笑。世尊云。吾有正法眼藏。涅槃",
    "X71n1417_001:0451c08": "妙心。實相無相。微妙法門。不立文字。見性成佛。付囑",
    "X71n1417_001:0451c09": "摩訶迦葉。師云。眼裡著不得沙。耳裡著不得水。十字",
    "X71n1417_001:0451c10": "街頭握手。三家村裏逢渠。風吹柳絮毛毬走。雨打梨",
    "X71n1417_001:0451c11": "花蛺蝶飛。",
    "X71n1417_001:0451c12": "[0451c12] 祖忌拈香。不露蓋膽毛。唯缺當門齒。無端歷魏遊梁。",
    "X71n1417_001:0451c13": "剛道單傳直指。插香云。殃害藂林猶未已。",
    "X71n1417_001:0451c14": "[0451c14] 上堂。生佛已前。有一句子。三賢十聖。窺&#x89B7;無門。一大",
    "X71n1417_001:0451c15": "藏教。詮註不及。竹山真不掩偽。直不藏曲。拋向諸人",
    "X71n1417_001:0451c16": "面前。貴在大家知有。以拂子畫一畫。窮驢欠一尺。富",
    "X71n1417_001:0451c17": "狗剩三寸。下座。",
    "X71n1417_001:0451c18": "[0451c18] 上堂。報化非真佛。亦非說法者。釋迦世尊降誕於迦",
    "X71n1417_001:0451c19": "毗羅城。說法於波羅奈國。且道是真佛耶。非真佛耶。",
    "X71n1417_001:0451c20": "以拂子畫一畫。當門不用栽荊棘。後代兒孫惹著衣。",
    "X71n1417_001:0451c21": "[0451c21] 冬至上堂。時臨長至。陰極陽生。樹上鯉魚產子。庭前",
    "X71n1417_001:0451c22": "石筍抽萌。法性海中。湛然常寂。塵勞界上。雨施雲行。",
    "X71n1417_001:0451c23": "拈主丈。天高地下。鼻直眼橫。下座。",
    "X71n1417_001:0451c24": "[0451c24] 施主齋僧并藏主至上堂。盡大地是王老師檀越。盡",
    "X71n1417_001:0452a01": "大地是自己光明藏。若能於食等者。於法亦等。於法",
    "X71n1417_001:0452a02": "等者。於食亦等。且道不落古今。不傷物義一句。又如",
    "X71n1417_001:0452a03": "何話會。良久。幾度黑風翻大海。未嘗聞道釣舟傾。",
    "X71n1417_001:0452a04": "[0452a04] 上堂。舉永嘉云。損法財滅功德。莫不由斯心意識。師",
    "X71n1417_001:0452a05": "云。喚什麼作法財。喚什麼作功德。喚什麼作心意識。",
    "X71n1417_001:0452a06": "拈主丈。黃河三千年一度清。",
    "X71n1417_001:0452a07": "[0452a07] 佛成道上堂。諸佛證菩提。眾生徇煩惱。菩提與煩惱。",
    "X71n1417_001:0452a08": "非一亦非二。展手即成掌。握手即成拳。水動即成波。",
    "X71n1417_001:0452a09": "波澄即是水。六年往雪山。垂範示后昆。午夜&#x89A9;明星。",
    "X71n1417_001:0452a10": "目眩生花爾。普告諸仁者。諦審復諦觀。於此剎那間。",
    "X71n1417_001:0452a11": "證成無上覺。",
    "X71n1417_001:0452a12": "[0452a12] 上堂。各各照管自己田園。自然時清道泰。物阜民康。",
    "X71n1417_001:0452a13": "釋迦出世不出世。達磨西來不西來。了沒交涉。拈主",
    "X71n1417_001:0452a14": "丈卓一下。",
    "X71n1417_001:0452a15": "[0452a15] 除夜小參。&#x8657;空不動。無古無今。歲月遷流。有新有舊。",
    "X71n1417_001:0452a16": "家家門戶。祭鬼燒錢。竹山今夜。無佛法可說。無世法",
    "X71n1417_001:0452a17": "可說。只舉一則古話。供養大眾。舉手云。囉囉招。囉囉",
    "X71n1417_001:0452a18": "搖。囉囉送。莫怪空&#x758E;。伏惟珍重。",
    "X71n1417_001:0452a19": "[0452a19] 歲且。謝新舊兩序上堂。舉教中道。一切賢聖。皆以無",
    "X71n1417_001:0452a20": "為法。而有差別。今朝是正月初一。舊兩序已退。新兩",
    "X71n1417_001:0452a21": "序依次出班。大眾隨例問訊。一一天真。一一明妙。畢",
    "X71n1417_001:0452a22": "竟喚什麼作無為法。擊拂子。如今要見黃頭老。剎剎",
    "X71n1417_001:0452a23": "塵塵在半途。",
    "X71n1417_001:0452a24": "[0452a24] 先師暮翁和尚入祖堂。無異堂前展兩手處。識得根",
    "X71n1417_001:0452b01": "源。被人鈍置不少。紫籜&#x5CEF;頂一十七年。敲空作響。還",
    "X71n1417_001:0452b02": "佗位次安排。置牌云。大家團&#x571D;頭。共說無生話。",
    "X71n1417_001:0452b03": "[0452b03] 元宵上堂。眼若不寐。諸夢自除。心若不異。萬法一如。",
    "X71n1417_001:0452b04": "人天交接。兩得相見。須彌山上走馬。大洋海底挑燈。",
    "X71n1417_001:0452b05": "[0452b05] 上堂。善逐情生。如珠放光。還照珠體。惡從心起。似鐵",
    "X71n1417_001:0452b06": "孕垢。自毀鐵形。所以道。天堂與地獄。皆由心所造。拈",
    "X71n1417_001:0452b07": "主丈。芍藥花開菩薩面。&#x6936;櫚葉散夜叉頭。",
    "X71n1417_001:0452b08": "[0452b08] 佛涅槃上堂。舉世尊入般涅槃日。迦葉尊者最後而",
    "X71n1417_001:0452b09": "至。世尊於槨內。露雙趺示之。迦葉尊者乃作禮。請如",
    "X71n1417_001:0452b10": "來以三昧火而自闍維。即時金棺出七寶&#x7240;。昇舉繞",
    "X71n1417_001:0452b11": "拘尸羅城七&#x5E00;。&#x5374;還本處。化火光三昧而自焚之。師",
    "X71n1417_001:0452b12": "云。槨露雙趺示迦葉。化三昧火自闍維。面皮知是厚",
    "X71n1417_001:0452b13": "多少。慣把空拳誑小兒。",
    "X71n1417_001:0452b14": "[0452b14] 上堂。僧問。名假法假。人空法空。請師直指。師云。曾問",
    "X71n1417_001:0452b15": "幾人來。進云。無根樹子。向什麼處栽。師云。更深猶自",
    "X71n1417_001:0452b16": "可。午后更愁人。進云。只在目前。為什麼再三不&#x89A9;。師",
    "X71n1417_001:0452b17": "云。千年常住一朝僧 乃云。竹山無可款待來賓。只",
    "X71n1417_001:0452b18": "有木井水槎塘茶。且喜人人舌頭具眼。滿甌啜了。便",
    "X71n1417_001:0452b19": "道好水好茶。良久。勞生萬事正如麻。擊拂子下座。",
    "X71n1417_001:0452b20": "[0452b20] 九巖道純和尚至上堂。祖師心印。狀似鐵牛之機。一",
    "X71n1417_001:0452b21": "印印空。一印印水。一印印泥。者箇說話。直饒機如掣",
    "X71n1417_001:0452b22": "電。眼似流星。未免坐在葛藤窠裡。拈主丈。蹈斷天台",
    "X71n1417_001:0452b23": "石橋。笑倒新昌石佛。",
    "X71n1417_001:0452b24": "[0452b24] 上堂。千&#x5CEF;頂上絕諸緣。水牯何妨痛著鞭。啼鳥落花",
    "X71n1417_001:0452c01": "春已老。莫教荒&#x5374;自家田。",
    "X71n1417_001:0452c02": "[0452c02] 浴佛上堂。佛是了事底人。因甚年年將惡水潑佗。擊",
    "X71n1417_001:0452c03": "拂子。不經一事。不長一智。",
    "X71n1417_001:0452c04": "[0452c04] 結夏小參。心法無形。通貫十方。在聖不增。在凡非減。",
    "X71n1417_001:0452c05": "蓋為從生至生。從劫至劫。不覺不知。枉受輪轉。勞佗",
    "X71n1417_001:0452c06": "古聖。向第二義。立箇法門。謂之禁足護生。剋期取證。",
    "X71n1417_001:0452c07": "證又證箇什麼。若是靈利衲僧。凍殺餓殺。終不著渠",
    "X71n1417_001:0452c08": "鶻臭布衫。直饒朝遊羅浮。暮歸檀特。於一毫端現寶",
    "X71n1417_001:0452c09": "王剎。坐微塵裡轉大法輪。也未是衲僧分上事。拈主",
    "X71n1417_001:0452c10": "丈。一切智通無障礙。主丈子亦無障&#x788D;。卓主丈。",
    "X71n1417_001:0452c11": "[0452c11] 聖節上堂。四海妖氛咸肅靜。  九天舜日自高明。",
    "X71n1417_001:0452c12": "衲僧願祝 無疆壽。一炷清香一卷經。",
    "X71n1417_001:0452c13": "[0452c13] 上堂。旋嵐偃嶽而常靜。江河競注而不流。野馬飄空",
    "X71n1417_001:0452c14": "而不動。日月歷天而不周。&#x7AEA;拂子。肇法師即今在山",
    "X71n1417_001:0452c15": "僧拂子頭上。轉大法輪。良久。隔葉黃鸝空好音。",
    "X71n1417_001:0452c16": "[0452c16] 邑中歸謝齋上堂。談真則逆俗。順俗則違真。十字街",
    "X71n1417_001:0452c17": "頭&#x9599;浩浩。千&#x5CEF;頂上靜悄悄。食輪與法輪俱轉。菩提",
    "X71n1417_001:0452c18": "與煩惱無差。露柱燈籠齊起舞。狸奴白牯念摩訶。",
    "X71n1417_001:0452c19": "[0452c19] 端午上堂。今朝五月五。門門懸艾虎。繡衣公子飲香",
    "X71n1417_001:0452c20": "醪。黃金滿盤堆角黍。&#x7070;頭土面衲僧家。無端也要知",
    "X71n1417_001:0452c21": "時序。一盞菖蒲茶。大家溼唇觜。擊拂子下座。",
    "X71n1417_001:0452c22": "[0452c22] 縣令袁公至上堂。舉韓愈侍郎問大顛。春秋多少。顛",
    "X71n1417_001:0452c23": "提起數珠云。會麼。韓云不會。顛云。晝夜一百八。明日",
    "X71n1417_001:0452c24": "復來。門首見首座云。晝夜一百八。意旨如何。座扣齒",
    "X71n1417_001:0453a01": "三下。及至方丈問大顛。晝夜一百八。意旨如何。顛亦",
    "X71n1417_001:0453a02": "扣齒三下。韓云。元來佛法不別。顛云。侍郎見何道理。",
    "X71n1417_001:0453a03": "韓云。適來門首首座亦恁麼祗對。顛請首座至。云適",
    "X71n1417_001:0453a04": "來恁麼祗對是否。座云是。顛乃打&#x8D82;出院。師云。大顛",
    "X71n1417_001:0453a05": "打&#x8D82;首座出院則不問。且道大顛扣齒三下。何似首",
    "X71n1417_001:0453a06": "座扣齒三下。雖然。苦瓜那堪待客。",
    "X71n1417_001:0453a07": "[0453a07] 上堂。善言言者。言所不能言。善默默者。默所不能默。",
    "X71n1417_001:0453a08": "所以道。我宗奇特。當陽顯赫。佛及眾生。皆承恩力。若",
    "X71n1417_001:0453a09": "是增上慢。五千退席者。又爭怪得伊。下座。",
    "X71n1417_001:0453a10": "[0453a10] 示眾。佛祖話頭須妙會。魔宮虎穴要親逢。橫拈倒用",
    "X71n1417_001:0453a11": "從渠別。七出八沒元自同。少室木人見花鳥。黃梅芻",
    "X71n1417_001:0453a12": "犬吠茆叢。當陽拋出任吞吐。一箇楊岐栗棘蓬。",
    "X71n1417_001:0453a13": "[0453a13] 解夏上堂。洞山萬里無寸草。瀏陽出門便是草。昨夜",
    "X71n1417_001:0453a14": "三更失&#x5374;牛。天明起來拾得寶。阿呵呵。好不好。令人",
    "X71n1417_001:0453a15": "特地開懷抱。倒拈鐵笛順風吹。驚動五湖山海島。喝",
    "X71n1417_001:0453a16": "一喝。",
    "X71n1417_001:0453a17": "[0453a17] 慧因愚仲東堂至上堂。昔黃龍南禪師閑居積翠。有",
    "X71n1417_001:0453a18": "云。雖老不敢寧居逸體。唯談禪病。以警來蒙。今我前",
    "X71n1417_001:0453a19": "席慧因和尚養閒西隱。以千聖不傳之妙。普應群機。",
    "X71n1417_001:0453a20": "且道。今人與古人。相去多少。拈主丈。有時乘好月。特",
    "X71n1417_001:0453a21": "地過滄洲。",
    "X71n1417_001:0453a22": "[0453a22] 上堂。舉古德問僧。看什麼經。僧云。維摩經。古德云。我",
    "X71n1417_001:0453a23": "不問你維摩經。看底是什麼經。其僧有省。師云。古德",
    "X71n1417_001:0453a24": "大似壓良為賤。者僧雖則有省。也是刺腦入膠盆。檢",
    "X71n1417_001:0453b01": "點將來。總未具看經眼在。",
    "X71n1417_001:0453b02": "[0453b02] 復田土。并藏主至。上堂。舉五祖演和尚偈云。山前一",
    "X71n1417_001:0453b03": "片閒田地。叉手叮嚀問祖翁。幾度賣來還自買。為憐",
    "X71n1417_001:0453b04": "松竹引清風。好大眾。一大藏教。橫說&#x7AEA;說。何曾說到",
    "X71n1417_001:0453b05": "者裡。以拂子畫一畫。只為分明極。翻令所得遲。",
    "X71n1417_001:0453b06": "[0453b06] 中秋上堂。古人看此月。今人看此月。人有古今月無",
    "X71n1417_001:0453b07": "別。古人看此月。今人看此月。月中仙桂何人折。驀拈",
    "X71n1417_001:0453b08": "主丈。文殊普賢起佛見法見。貶向二鐵圍山。靠主丈。",
    "X71n1417_001:0453b09": "門外有讀書人報來。便下座。",
    "X71n1417_001:0453b10": "[0453b10] 上堂。僧問。昔日混源密禪師住此山。示眾云。紫籜&#x5CEF;",
    "X71n1417_001:0453b11": "頭峻。無毛鐵鷂飛。饒君急著眼。已喪目前機。如何是",
    "X71n1417_001:0453b12": "紫籜峰頭峻。師云。遊魚不上鉤。進云。如何是無毛鐵",
    "X71n1417_001:0453b13": "鷂飛。師云。打鼓弄琵琶。進云。如何是饒君急著眼。師",
    "X71n1417_001:0453b14": "云。擺手出長安。進云。如何是已喪目前機。師云。邯鄲",
    "X71n1417_001:0453b15": "學唐步。進云。四句已蒙師指示。向上更有事也無。師",
    "X71n1417_001:0453b16": "云。毒蛇頭戴角。乃云。重重無盡華藏海。重重無盡樓",
    "X71n1417_001:0453b17": "閣門。是聖是凡。同出同入。只為情生智隔。想變體殊。",
    "X71n1417_001:0453b18": "於三界二十五有。枉受輪轉。良久。來朝率眾。古廟看",
    "X71n1417_001:0453b19": "經。便下座。",
    "X71n1417_001:0453b20": "[0453b20] 上堂。太末蟲處處能泊。不能泊於火燄之上。眾生處",
    "X71n1417_001:0453b21": "處能緣。獨不能緣於般若。擊拂子。昨夜清霜重。堂前",
    "X71n1417_001:0453b22": "草又黃。",
    "X71n1417_001:0453b23": "[0453b23] 開爐。鴻福和尚并藏主至上堂。高提&#x922F;斧。颺下柴爿。",
    "X71n1417_001:0453b24": "衲僧分上。了沒交涉。地爐榾柮高燒起。且自垂簾護",
    "X71n1417_001:0453c01": "煖煙。",
    "X71n1417_001:0453c02": "[0453c02] 祖忌拈香。冷坐九年空著忙。西歸隻履好慚惶。報恩",
    "X71n1417_001:0453c03": "一句無人會。徒仰聲光遍八荒。",
    "X71n1417_001:0453c04": "[0453c04] 上堂。識心達本。故號沙門。當知山河大地。日月星辰。",
    "X71n1417_001:0453c05": "人畜草木。種種物象。從何發現。終日行住坐臥。喜怒",
    "X71n1417_001:0453c06": "哀樂。種種施為。承誰恩力。良久。只知開口易。不覺舌",
    "X71n1417_001:0453c07": "頭長。",
    "X71n1417_001:0453c08": "[0453c08] 冬至上堂。逢來一夏又一夏。過了一冬還一冬。身世",
    "X71n1417_001:0453c09": "難將金石固。頭顱易見雪霜蒙。泥牛夜吼滄江月。鐵",
    "X71n1417_001:0453c10": "鷂晨飛碧嶂風。四七二三諸宿德。曾無一法可流通。",
    "X71n1417_001:0453c11": "[0453c11] 上堂。舉教中道。燈能顯色。如是見者是眼非燈。眼能",
    "X71n1417_001:0453c12": "見色。如是知者是心非眼。師云。釋迦老子抑下威光。",
    "X71n1417_001:0453c13": "曲垂方便。也只道得一半。便下座。",
    "X71n1417_001:0453c14": "[0453c14] 淵西堂至上堂。倒&#x5374;門前剎竿著。兄呼弟應久無聞。",
    "X71n1417_001:0453c15": "住山&#x922F;斧輕拋下。喜見西丘嫡骨孫。",
    "X71n1417_001:0453c16": "[0453c16] 佛成道上堂。逾城出家。拔&#x5292;斬髮。雪山六載。麻麥充",
    "X71n1417_001:0453c17": "飢。夜&#x89A9;明星。成無上覺。嗄。長安風月貫今昔。那箇男",
    "X71n1417_001:0453c18": "兒摸壁行。",
    "X71n1417_001:0453c19": "[0453c19] 藏主維那至上堂。顯藏主對李殿院。側身而立。水到",
    "X71n1417_001:0453c20": "渠成。克賓維那法戰不勝。棒了罰錢。雲開月現。以拂",
    "X71n1417_001:0453c21": "子畫一畫。石牛闌古路。一馬生三寅。",
    "X71n1417_001:0453c22": "[0453c22] 除夜小參。似地擎山。不知山之孤峻。如石含玉。不知",
    "X71n1417_001:0453c23": "玉之無瑕。不可以智知。不可以識識。不可以語言造。",
    "X71n1417_001:0453c24": "不可以寂默通。一年三百六十日。諸人每日穿僧堂",
    "X71n1417_001:0454a01": "入佛殿。拈香擇火。渴飲飢&#x98E1;。或語或默。或喜或嗔。種",
    "X71n1417_001:0454a02": "種施為。何嘗欠少。逗到歲盡年窮。聞鼓聲上法堂。鴈",
    "X71n1417_001:0454a03": "行而立。圖箇什麼。山僧據曲彔木床。說黃道黑。指東",
    "X71n1417_001:0454a04": "畫西。也是畫蛇添足。驀拈主丈卓一下。葫蘆棚上掛",
    "X71n1417_001:0454a05": "冬瓜。黃檗樹頭懸蜜果 復舉。六祖大師示眾云。吾",
    "X71n1417_001:0454a06": "有一物。無頭無尾。無名無字。無背無面。諸人還識麼。",
    "X71n1417_001:0454a07": "時荷澤神會出云。是諸佛之本源。乃神會之佛性。祖",
    "X71n1417_001:0454a08": "乃打一棒云。我喚作一物尚不中。豈況本源佛性。此",
    "X71n1417_001:0454a09": "子向後。設有把茆蓋頭。也只成得箇知解宗徒。師云。",
    "X71n1417_001:0454a10": "誰解當陽斬萬機。競將知解亂鍼錐。木人把板雲中",
    "X71n1417_001:0454a11": "拍。石女含笙水底吹。",
    "X71n1417_001:0454a12": "[0454a12] 歲旦立春謝兩序上堂。百年難遇歲朝春。便覺乾坤",
    "X71n1417_001:0454a13": "氣象新。海底泥牛&#x9B2A;折角。峰頭鐵鷂舞翻身。掌知金",
    "X71n1417_001:0454a14": "穀公廉士。表率叢林道德人。願祝無疆",
    "X71n1417_001:0454a15": "聖人壽。一爐沈水正氤氳。",
    "X71n1417_001:0454a16": "[0454a16] 元宵上堂。舉僧問趙州。一燈然百千燈。未審一燈從",
    "X71n1417_001:0454a17": "甚處發。趙州躍出一隻履。又云。作家即不與麼問。師",
    "X71n1417_001:0454a18": "云。前箭猶輕後箭深。雖然。要見一燈從甚麼處發。猶",
    "X71n1417_001:0454a19": "未可在。擊拂子。",
    "X71n1417_001:0454a20": "[0454a20] 城中歸上堂。古德道。王官苦拘束。佛法不流行。拈主",
    "X71n1417_001:0454a21": "丈。且道鳧脛自短。鶴脛自長。又作麼生。卓主丈。三家",
    "X71n1417_001:0454a22": "村裡神樹子。十字街頭石敢當。",
    "X71n1417_001:0454a23": "[0454a23] 上堂。山花開似錦。澗水湛如藍。物物全真智。何勞更",
    "X71n1417_001:0454a24": "指南。前三三后三三。可憐昔日毗耶老。只許文殊是",
    "X71n1417_001:0454b01": "對談。",
    "X71n1417_001:0454b02": "[0454b02] 雙林首座至上堂。傅大士同七佛。行道於雲黃山頂。",
    "X71n1417_001:0454b03": "仰山夢第二座說法於兜率天宮。二由一有。一亦莫",
    "X71n1417_001:0454b04": "守。終日茫茫。那事無妨。驀拈主丈卓一下。心地不生",
    "X71n1417_001:0454b05": "閒草木。自然身放白毫光。",
    "X71n1417_001:0454b06": "[0454b06] 佛誕上堂。舉世尊纔生下。隻手指天。隻手指地。周行",
    "X71n1417_001:0454b07": "七步。目顧四方云。天上天下。唯我獨尊。拈主丈。且道",
    "X71n1417_001:0454b08": "主丈子與釋迦世尊。是同是別。卓主丈云。關。",
    "X71n1417_001:0454b09": "[0454b09] 上堂。舉龐居士云。日用事無別。惟吾自偶諧。頭頭非",
    "X71n1417_001:0454b10": "取捨。處處勿張乖。朱紫誰為號。丘山絕點埃。神通并",
    "X71n1417_001:0454b11": "妙用。運水及搬柴。師云。龐居士與麼說話。古今徹證",
    "X71n1417_001:0454b12": "者。如麻似粟。古今錯會者。如麻似粟。以拂子畫一畫。",
    "X71n1417_001:0454b13": "修羅掌中擎日月。金鼇背上負須彌。",
    "X71n1417_001:0454b14": "[0454b14] 上堂。僧問。淨名杜口行私路。和尚如何為舉揚。師云。",
    "X71n1417_001:0454b15": "的。僧云。恁麼則一出一沒。師云。水上掛燈毬。僧便喝。",
    "X71n1417_001:0454b16": "師云。打野&#x69B8;漢。僧云。莫道不逢人。師云。錯 乃云。諸",
    "X71n1417_001:0454b17": "佛證大涅槃。眾生流浪生死。拈諸佛底。向眾生面前",
    "X71n1417_001:0454b18": "得麼。拈眾生底。向諸佛面前得麼。然則諸佛眾生。非",
    "X71n1417_001:0454b19": "一非二。到者裡。也須明白始得。擊拂子下座。",
    "X71n1417_001:0454b20": "[0454b20] 上堂。四月十五日。結&#x5374;布袋頭。千兵易得。七月十五",
    "X71n1417_001:0454b21": "日。解&#x5374;布袋頭。一將難求。且道。不結不解一句。作麼",
    "X71n1417_001:0454b22": "生道。擊拂子。雲在嶺頭閒不徹。水流澗底太忙生。",
    "X71n1417_001:0454b23": "[0454b23] 解夏小參。百千法門。無量妙義。但向己求。莫從人覓。",
    "X71n1417_001:0454b24": "所以臨濟大師道。一念清淨心光。是你屋裡法身佛。",
    "X71n1417_001:0454c01": "一念無分別心光。是你屋裏報身佛。一念無差別心",
    "X71n1417_001:0454c02": "光。是你屋裏化身佛。如斯見得。鎔瓶盤釵釧為一金。",
    "X71n1417_001:0454c03": "攪酥酪醍醐為一味。明月堂前時時九夏。太陽門下",
    "X71n1417_001:0454c04": "日日三秋。誰管你長期短期。克念攝念。攝念說什麼",
    "X71n1417_001:0454c05": "鵝護雪蠟人&#x6C37;鐵彈子。然雖如是。若是飯籮裡坐餓",
    "X71n1417_001:0454c06": "死漢。水裏沒頭浸渴死漢。又爭怪得。拈主丈卓一下。",
    "X71n1417_001:0454c07": "一把生芻拈未罷。六環金錫響遙空 復舉。昔有一",
    "X71n1417_001:0454c08": "老宿。一夏已來。並不與師僧說話。有僧自歎云。我只",
    "X71n1417_001:0454c09": "與麼空過一夏。不敢望和尚說佛法。得聞正因兩字",
    "X71n1417_001:0454c10": "也得。老宿聊聞乃云。闍梨莫[斯/言]速。若論正因。一字也",
    "X71n1417_001:0454c11": "無。與麼道了。叩齒云。我適來不合與麼道。隔壁有老",
    "X71n1417_001:0454c12": "宿聞云。可惜一釜&#x7FAE;。被兩顆鼠糞汙&#x5374;。師云。者老宿。",
    "X71n1417_001:0454c13": "一夏不與師僧說話。末後又道正因一字也無。撿點",
    "X71n1417_001:0454c14": "將來。鼻孔在者僧手裡。且道隔壁老宿與麼道。具什",
    "X71n1417_001:0454c15": "麼眼。良久。不入洪波裏。爭顯弄潮人。",
    "X71n1417_001:0454c16": "[0454c16] 上堂。應眼時若千日。萬象不能逃影質。應耳時若幽",
    "X71n1417_001:0454c17": "谷。大小音聲無不足。拈主丈。一大藏教。詮註不及。達",
    "X71n1417_001:0454c18": "磨西來。是證明底人。卓主丈。九衢公子遊花慣。未第",
    "X71n1417_001:0454c19": "貧儒感慨多。",
    "X71n1417_001:0454c20": "[0454c20] 中秋謝侍者上堂。不是禪不是道。南北東西謾尋討。",
    "X71n1417_001:0454c21": "昨夜日輪飄桂花。今朝月窟出芝草。阿呵呵。好不好。",
    "X71n1417_001:0454c22": "是聖是凡俱靠倒。犀牛扇破索犀牛。老婆心切鹽官",
    "X71n1417_001:0454c23": "老。",
    "X71n1417_001:0454c24": "[0454c24] 首座至上堂。舉大慧和尚在雲居作首座。一日到西",
    "X71n1417_001:0455a01": "積莊。遇一暫到從圓通來。云因看首座頌女子出定",
    "X71n1417_001:0455a02": "話。有箇悟處。特來求首座印證。大慧云。你去你去。不",
    "X71n1417_001:0455a03": "是。僧云。某甲未說見處。為什麼道不是。大慧再三搖",
    "X71n1417_001:0455a04": "手云。你去不是不是。其僧&#x61E1;[怡-台+羅]而退。師云。者僧看頌",
    "X71n1417_001:0455a05": "女子出定話。有箇悟處。陳年曆日。妙喜老人再三搖",
    "X71n1417_001:0455a06": "手云。你去你去不是。土上加泥。驀拈主丈卓一下。牛",
    "X71n1417_001:0455a07": "胎生象子。碧海起紅塵。",
    "X71n1417_001:0455a08": "[0455a08] 示眾。樵歌來疊嶂。帆影落汀洲。胡孫戴紙帽。直上樹",
    "X71n1417_001:0455a09": "梢頭。七星&#x5292;五雲樓。毬打人兮人打毬。萬事難把玩。",
    "X71n1417_001:0455a10": "魚吞水面漚。",
    "X71n1417_001:0455a11": "[0455a11] 開爐。山主藏主侍者至上堂。山高暴寒。凍縮如蝟。竹",
    "X71n1417_001:0455a12": "山無佛法可說。只舉火爐頭話。也要大家知委。茶陵",
    "X71n1417_001:0455a13": "郁和尚過橋喫&#x6527;。解道。明珠絕纇則且置。婆子請轉",
    "X71n1417_001:0455a14": "藏。趙州遶禪床一&#x5E00;。德山纔浴出。廓侍者度一&#x76CC;茶。",
    "X71n1417_001:0455a15": "畢竟是何道理。拈主丈。阿呵呵。囉囉哩。一抽三。二添",
    "X71n1417_001:0455a16": "四。臨濟大師無本據。卓主丈。",
    "X71n1417_001:0455a17": "[0455a17] 上堂。百億四大海。在汝諸人頂門上。百億須彌山。在",
    "X71n1417_001:0455a18": "汝諸人&#x811A;跟下。要住即住。要行即行。眼頭各自看風",
    "X71n1417_001:0455a19": "煙。莽莽鹵鹵河沙數。驀拈主丈卓一下。",
    "X71n1417_001:0455a20": "[0455a20] 佛成道上堂。六載雪山修苦行。無端畫虎反成狸。明",
    "X71n1417_001:0455a21": "星出現不出現。總是勞生證道時。",
    "X71n1417_001:0455a22": "[0455a22] 行者落髮。頂[寧*頁]一著。千聖不傳。&#x5257;草殿前。翻成特地。",
    "X71n1417_001:0455a23": "沙彌付衣。向袈裟下得人身者。如爪甲上土。向袈裟",
    "X71n1417_001:0455a24": "下失人身者。如大地中土。良久。滄海非深。黃連非苦。",
    "X71n1417_001:0455b01": "[0455b01] 除夜小參。天地最靈。猶三年一閏。乃成其功。今年三",
    "X71n1417_001:0455b02": "百九十日。正當極盡之夜。未免與大眾家話片時。德",
    "X71n1417_001:0455b03": "山示眾云。今夜不答話。有問話者三十棒。時有僧出",
    "X71n1417_001:0455b04": "禮拜。山便打。僧云。某甲話也未問。為什麼便打。山云。",
    "X71n1417_001:0455b05": "你是甚麼人。僧云新羅人。山云。未跨船舷。好與三十",
    "X71n1417_001:0455b06": "棒。竹山若作者僧。當時見他道今夜不答話。有問話",
    "X71n1417_001:0455b07": "者三十棒。便與掀倒禪床。非唯免者老漢和泥合水。",
    "X71n1417_001:0455b08": "喚鐘作甕。亦使天下衲僧。有出身之路。且道據箇什",
    "X71n1417_001:0455b09": "麼道理。便解恁麼。拈主丈。機關不是韓光作。莫把胸",
    "X71n1417_001:0455b10": "襟當等閒 復成一偈。衲僧日用事何如。烏兔奔忙",
    "X71n1417_001:0455b11": "歲又除。法法由來本空寂。三千剎海一蘧蘆。",
    "X71n1417_001:0455b12": "[0455b12] 上堂。舉仰山問溈山。如何是真佛住處。溈山云。以思",
    "X71n1417_001:0455b13": "無思之妙。返思靈燄之無窮。思盡還源。性相常住。事",
    "X71n1417_001:0455b14": "理不二。真佛如如。仰山於言下頓悟。師云。大小溈山。",
    "X71n1417_001:0455b15": "錯下名言。真佛住處。了沒交涉。仰山於言下頓悟。大",
    "X71n1417_001:0455b16": "似認驢鞍橋。作阿爺下頷。喝一喝。",
    "X71n1417_001:0455b17": "[0455b17] 上堂。春種一粒種。秋收萬顆子。四海無閒田。農夫猶",
    "X71n1417_001:0455b18": "餓死。我等沙門釋子。飢則喫飯。熱則乘涼。莫謂曩劫",
    "X71n1417_001:0455b19": "修來。非從今日。良久。大海若知足。百川應倒流。",
    "X71n1417_001:0455b20": "[0455b20] 結夏小參。九旬無&#x8657;棄之功。黑牛臥死水。百劫在今",
    "X71n1417_001:0455b21": "時之用。癩馬繫枯樁。西天以蠟人為驗。一犬吠&#x8657;。東",
    "X71n1417_001:0455b22": "土以鐵彈子為驗。千猱啀實。殊不知。衲僧分上。如擊",
    "X71n1417_001:0455b23": "石火閃電光。構得構不得。未免喪身失命。然雖如是。",
    "X71n1417_001:0455b24": "猶是無風&#x5E00;&#x5E00;之波。更須知有向上一路。拈主丈。主",
    "X71n1417_001:0455c01": "丈且將留靠壁。草&#x97B5;乾曬待秋風。",
    "X71n1417_001:0455c02": "[0455c02] 上堂。佛法遍在一切處。一切處不可作佛法商量。拈",
    "X71n1417_001:0455c03": "主丈。薰風自南來。殿閣生微&#x51C9;。古人於言下頓悟。又",
    "X71n1417_001:0455c04": "作麼生。卓主丈。禹力不到處。河聲流向西。",
    "X71n1417_001:0455c05": "[0455c05] 解夏上堂。十五日已前。結得解不得。十五日已后。解",
    "X71n1417_001:0455c06": "得結不得。正當十五日。結也結得。解也解得。雲門扇",
    "X71n1417_001:0455c07": "子[跳-兆+孛]跳上三十三天。築著帝釋鼻孔。東海鯉魚打一",
    "X71n1417_001:0455c08": "棒。雨似盆傾。拈主丈。朝悠悠暮悠悠。一葉落天下秋。",
    "X71n1417_001:0455c09": "[0455c09] 上堂。僧問。一喝分賓主。照用一時行。離此二途。請師",
    "X71n1417_001:0455c10": "別道。師云。壁上安燈盞。堂前置酒臺。進云。從來疑著",
    "X71n1417_001:0455c11": "和尚。師云。汝是甚處人事。進云作家。師云。老僧失利",
    "X71n1417_001:0455c12": " 乃云。凡夫實謂之有。二乘柝謂之無。菩薩謂之當",
    "X71n1417_001:0455c13": "體即空。拈主丈卓一下。三期事畢。萬行功圓。不須掘",
    "X71n1417_001:0455c14": "地覓青天。",
    "X71n1417_001:0455c15": "[0455c15] 中秋上堂。四時遷謝。轉眼不同。方見火雲燒碧漢。又",
    "X71n1417_001:0455c16": "逢丹桂落秋風。拈主丈。多向天邊看皓月。不知身在",
    "X71n1417_001:0455c17": "廣寒宮。",
    "X71n1417_001:0455c18": "[0455c18] 上堂。聞說如來頓教門。恨不滅除瓴瓦碎。古人說破。",
    "X71n1417_001:0455c19": "驗在今日。哭不得笑不得。落霞與孤鶩齊飛。秋水共",
    "X71n1417_001:0455c20": "長天一色。",
    "X71n1417_001:0455c21": "[0455c21] 開爐上堂。出家端為究心宗。烏兔奔忙夏又冬。莫管",
    "X71n1417_001:0455c22": "萬山寒氣重。地爐榾柮夜通紅。拈主丈。無神通菩薩。",
    "X71n1417_001:0455c23": "為甚足跡難尋。靠主丈下座。",
    "X71n1417_001:0455c24": "[0455c24] 祖忌拈香。梁王殿上滿口含霜。少室峰前皴眉&#x751E;醋。",
    "X71n1417_001:0456a01": "插香云。夜暗晝明。西天東土。",
    "X71n1417_001:0456a02": "[0456a02] 上堂。言而足。終日言而盡道。言而不足。終日言而盡",
    "X71n1417_001:0456a03": "物。以拂子畫一畫。道物之極。一畫畫斷。楚王城畔。汝",
    "X71n1417_001:0456a04": "水東流。",
    "X71n1417_001:0456a05": "[0456a05] 冬至小參。實際理地。不受一塵。佛事門中。不捨一法。",
    "X71n1417_001:0456a06": "山僧住此深雲。已是一十三年。與大眾同逢至節。凡",
    "X71n1417_001:0456a07": "曰小參。未&#x751E;不舉古談今。多是掉在無事甲裡。只如",
    "X71n1417_001:0456a08": "洞山與泰首座喫果子次。洞山云。有一物。上拄天下",
    "X71n1417_001:0456a09": "拄地。黑如漆。常在動用中。動用中收不得。未審過在",
    "X71n1417_001:0456a10": "什麼處。泰首座云。過在動用中。洞山令侍者掇退泰",
    "X71n1417_001:0456a11": "首座果卓。恁麼說話。若作佛法商量。有甚交涉。不作",
    "X71n1417_001:0456a12": "佛法商量。有甚交涉。明眼人一點也謾佗不得。其或",
    "X71n1417_001:0456a13": "尚留觀聽。未免煩主丈子。分明說破。卓主丈。復成一",
    "X71n1417_001:0456a14": "偈。舉似大眾。誰看葭管動飛&#x7070;。管取陽和地底回。鐵",
    "X71n1417_001:0456a15": "樹糝花橫古壑。&#x8657;空供笑滿驢腮。",
    "X71n1417_001:0456a16": "[0456a16] 上堂。善財深入毗盧閣。帝釋高昇善法堂。紫籜峰頭",
    "X71n1417_001:0456a17": "日卓午。破沙盆&#x7151;菜根香。擊拂子下座。",
    "X71n1417_001:0456a18": "[0456a18] 除夜小參。謝首座維那。舊歲已盡。新歲將臨。萬仞&#x5CEF;",
    "X71n1417_001:0456a19": "頭。&#x6C37;枯雪老。無可與大眾分歲。未免炊鐵釘飯。&#x7151;木",
    "X71n1417_001:0456a20": "札&#x7FAE;。等閒一飽。能消萬劫之飢。且道仰山夢昇天宮",
    "X71n1417_001:0456a21": "第二座。說摩訶衍法。克賓維那法戰不勝。興化棒了",
    "X71n1417_001:0456a22": "罰錢。畢竟是同是別。拈主丈。西天胡子沒髭鬚。昨夜",
    "X71n1417_001:0456a23": "面南看北斗。",
    "X71n1417_001:0456a24": "[0456a24] 上堂。舉僧問虎丘隆禪師。如何是大道真源。虎丘云。",
    "X71n1417_001:0456b01": "和泥合水。僧云。便與麼去而如何。丘云。截斷草&#x97B5;跟。",
    "X71n1417_001:0456b02": "師云。大道真源問最親。答云截斷草&#x97B5;跟。茫茫宇宙",
    "X71n1417_001:0456b03": "人無數。幾箇知恩解報恩。",
    "X71n1417_001:0456b04": "[0456b04] 上堂。山下炎如甑。山間涼似秋。得居山上者。知是幾",
    "X71n1417_001:0456b05": "生修。我等沙門釋子。自合知慚識媿。退步就己。究明",
    "X71n1417_001:0456b06": "千聖不傳者一著子。所以道。將此深心奉塵剎。是則",
    "X71n1417_001:0456b07": "名為報佛恩。",
    "X71n1417_001:0456b08": "[0456b08] 上堂。舉東山和尚示眾云。百鍊黃金鑄鐵牛。十分高",
    "X71n1417_001:0456b09": "價與人酬。庭前不有花含笑。又是東山一夏休。亦成",
    "X71n1417_001:0456b10": "一偈。舉似大眾。鞭索俱忘露地牛。有何價數可相酬。",
    "X71n1417_001:0456b11": "碧梧庭際初飄葉。誰肯言休即便休。"
}