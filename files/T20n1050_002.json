{
    "T20n1050_002:0051b04": "佛說大乘莊嚴寶王經卷第二",
    "T20n1050_002:0051b06": "西天中印度惹爛馱囉國密林寺三藏",
    "T20n1050_002:0051b07": "賜紫沙門臣天息災奉 詔譯",
    "T20n1050_002:0051b08": "[0051b08] 於是式棄佛後有佛出世。號尾舍浮如來應",
    "T20n1050_002:0051b09": "供正遍知明行足善逝世間解無上士調御丈",
    "T20n1050_002:0051b10": "夫天人師佛世尊。除蓋障我於是時。為忍辱",
    "T20n1050_002:0051b11": "仙人住處深山。其間磽确嶔崟無人能到久",
    "T20n1050_002:0051b12": "住其中。是時我於彼如來處。聞是觀自在菩",
    "T20n1050_002:0051b13": "薩摩訶薩威神功德。是觀自在入於金地現",
    "T20n1050_002:0051b14": "身。為彼覆面有情。而說妙法示八聖道。皆令",
    "T20n1050_002:0051b15": "當得涅盤之地。出此金地又入銀地。是處有",
    "T20n1050_002:0051b16": "情而皆四足止住其中。觀自在菩薩摩訶薩。",
    "T20n1050_002:0051b17": "救彼有情而為說法。汝應諦聽如是正法。當",
    "T20n1050_002:0051b18": "須發心審諦思惟。我今示汝涅盤資糧。是",
    "T20n1050_002:0051b19": "諸有情於觀自在前立。白菩薩言。無眼有情",
    "T20n1050_002:0051b20": "救為開明令見其道。無恃怙者為作父母令",
    "T20n1050_002:0051b21": "得恃怙。黑闇道中為燃明炬開示解脫正道。",
    "T20n1050_002:0051b22": "有情若念菩薩名號而得安樂。我等常受如",
    "T20n1050_002:0051b23": "是苦難。是時此等一切有情。聞大乘莊嚴寶",
    "T20n1050_002:0051b24": "王經。得聞是已皆得安樂獲不退地。是時觀",
    "T20n1050_002:0051b25": "自在菩薩摩訶薩。出於是中又入鐵地。而於",
    "T20n1050_002:0051b26": "是處禁大力阿蘇囉王。菩薩往是處時現身",
    "T20n1050_002:0051b27": "如佛。是時大力阿蘇囉王。遠來迎是觀自在",
    "T20n1050_002:0051b28": "菩薩摩訶薩。阿蘇囉王宮中有無數眷屬。其",
    "T20n1050_002:0051b29": "中多是背傴矬陋。如是眷屬皆來。親覲禮",
    "T20n1050_002:0051c01": "觀自在菩薩摩訶薩足。而說偈曰。",
    "T20n1050_002:0051c02": " 我今生得果  所願悉圓滿",
    "T20n1050_002:0051c03": " 如意之所希  斯是我正見",
    "T20n1050_002:0051c04": "[0051c04] 既得見於菩薩。我及諸眷屬皆得安樂。於是",
    "T20n1050_002:0051c05": "以寶座獻觀自在菩薩。恭敬合掌白言。我等",
    "T20n1050_002:0051c06": "眷屬從昔已來。好樂邪婬常懷瞋怒愛殺生",
    "T20n1050_002:0051c07": "命。造是罪業我心憂愁。恐怖老死輪迴。受諸",
    "T20n1050_002:0051c08": "苦惱無主無依。垂愍救度為說開解禁縛之",
    "T20n1050_002:0051c09": "道。觀自在言。善男子如來應正等覺常行乞",
    "T20n1050_002:0051c10": "食。若能施食所獲福德說無有盡。善男子非",
    "T20n1050_002:0051c11": "唯我身。在阿蘇囉窟說不能盡。乃至如十二",
    "T20n1050_002:0051c12": "殑伽河沙數如來應正等覺。俱在一處。而亦",
    "T20n1050_002:0051c13": "不能說盡如是福德數量。善男子所有微塵",
    "T20n1050_002:0051c14": "我能數其如是數量。善男子施如來食所獲",
    "T20n1050_002:0051c15": "福德。而我不能說盡數量。善男子又如大",
    "T20n1050_002:0051c16": "海。我能數其一一滴數。善男子施如來食所",
    "T20n1050_002:0051c17": "獲福德。而我不能說盡數量。善男子又如四",
    "T20n1050_002:0051c18": "大洲。所有男子女人童子童女。悉皆田種滿",
    "T20n1050_002:0051c19": "四大洲。不植餘物唯種芥子。龍順時序降澍",
    "T20n1050_002:0051c20": "雨澤芥子成熟。於一洲內以為其場。治踐俱",
    "T20n1050_002:0051c21": "畢都成大聚。善男子如是我能數盡一一粒",
    "T20n1050_002:0051c22": "數。善男子施如來食所獲福德。而我不能說",
    "T20n1050_002:0051c23": "盡數量。善男子又如妙高山王。入水八萬四",
    "T20n1050_002:0051c24": "千踰繕那。出水八萬四千踰繕那。善男子如",
    "T20n1050_002:0051c25": "是山王以為&#x5E0B;。積以大海水充滿其中皆為",
    "T20n1050_002:0051c26": "墨汁。以四大洲所有一切男子女人童子童",
    "T20n1050_002:0051c27": "女。悉皆書寫妙高山量。所積&#x5E0B;聚書盡無餘。",
    "T20n1050_002:0051c28": "如是我能數其一一字數。善男子施如來食",
    "T20n1050_002:0051c29": "所獲福德。而我不能說盡數量。善男子如是",
    "T20n1050_002:0052a01": "一切書寫之人。皆得十地菩薩之位。如是菩",
    "T20n1050_002:0052a02": "薩所有福德。與施如來一食福德其量無異。",
    "T20n1050_002:0052a03": "善男子又如殑伽河沙數大海之中所有沙",
    "T20n1050_002:0052a04": "數。我能數其一一沙數。善男子施如來食所",
    "T20n1050_002:0052a05": "獲福德。而我不能說盡數量。是時大力阿蘇",
    "T20n1050_002:0052a06": "囉王聞說是事。涕淚悲泣盈流面目。心懷懊",
    "T20n1050_002:0052a07": "惱哽曀吁嗟。白觀自在菩薩摩訶薩言。我於",
    "T20n1050_002:0052a08": "往昔而行布施。所施之境垢黑非法。由斯施",
    "T20n1050_002:0052a09": "故我今并諸眷屬。反受禁縛在於惡趣受斯業",
    "T20n1050_002:0052a10": "報。於今何故持少分食。奉施如來變成甘露。",
    "T20n1050_002:0052a11": "我從昔來愚癡無智。習行外道婆羅門法。時",
    "T20n1050_002:0052a12": "有一人身形矬陋。來於我所求&#x5303;所須。我當",
    "T20n1050_002:0052a13": "具辦種種寶冠。金銀耳鐶上妙衣服。寶莊嚴",
    "T20n1050_002:0052a14": "具閼伽器等。復有百千象馬寶車。真珠瓔珞",
    "T20n1050_002:0052a15": "寶網莊嚴。懸眾妙纓而挍飾之。種種寶蓋寶",
    "T20n1050_002:0052a16": "網絻羅張施其上。繫諸寶鈴震響丁丁。復有",
    "T20n1050_002:0052a17": "一千黃牛。毛色姝好白銀嚴蹄黃金飾角。又",
    "T20n1050_002:0052a18": "以真珠雜寶而為莊挍。復有一千童女。形體",
    "T20n1050_002:0052a19": "姝妙容貌端嚴。狀如天女首飾天冠。金寶珥",
    "T20n1050_002:0052a20": "璫種種妙衣。間廁寶帶指鐶寶釧。瓔珞玲瓏",
    "T20n1050_002:0052a21": "微妙華鬘。如是種種嚴飾其身。復有無數百",
    "T20n1050_002:0052a22": "千雜寶之座。復有金銀雜寶積聚無數。又有",
    "T20n1050_002:0052a23": "群牛數百千萬。及牧放人又有無數。如天上",
    "T20n1050_002:0052a24": "味香美飲食。又有無數寶鈴。無數金銀師子",
    "T20n1050_002:0052a25": "之座。無數金柄妙拂。無數七寶莊嚴繖蓋。辦",
    "T20n1050_002:0052a26": "具如是種種作大施時。而有百千小王皆來集",
    "T20n1050_002:0052a27": "會。百千婆羅門亦皆來集。無數百千萬剎帝",
    "T20n1050_002:0052a28": "利眾亦來集會。時我見已心懷疑怪。當於是",
    "T20n1050_002:0052a29": "時唯我最尊。具大勢力統領大地。我依婆羅",
    "T20n1050_002:0052b01": "門法。專為懺悔宿世惡業。而欲殺諸剎帝利",
    "T20n1050_002:0052b02": "等及諸妻子眷屬。取其心肝割剖祀天覬其",
    "T20n1050_002:0052b03": "罪滅。是時百千萬剎帝利小王。我以枷鎖禁",
    "T20n1050_002:0052b04": "在銅窟。及無數百千邊地之人。悉皆禁是窟",
    "T20n1050_002:0052b05": "中。而以鐵橛上安鐵索。繫縛諸剎帝利手足。",
    "T20n1050_002:0052b06": "時我於窟造立其門。以之常木為第一重門。",
    "T20n1050_002:0052b07": "以佉&#x511E;囉木為第二重門。復用其鐵為第三重",
    "T20n1050_002:0052b08": "門。又以熟銅為第四重門。又以生銅為第五",
    "T20n1050_002:0052b09": "重門。又以白銀為第六重門。又以黃金為第",
    "T20n1050_002:0052b10": "七重門。如是七重門上。各以五百關鎖而牢",
    "T20n1050_002:0052b11": "固之。又於一一門上各置一山。是時有那羅",
    "T20n1050_002:0052b12": "延天。忽於一日現身為蠅而來探視。又於一",
    "T20n1050_002:0052b13": "日而現蜂形。又於一日而現&#x732A;身。又於一日",
    "T20n1050_002:0052b14": "現非人相。如是日日身相變異而相探覷。我",
    "T20n1050_002:0052b15": "時心中思惟作是婆羅門法。那羅延天見作",
    "T20n1050_002:0052b16": "斯法。來於銅窟而相破壞。去除門上七山一",
    "T20n1050_002:0052b17": "一棄擲異處。高聲喚彼所禁人言。無勝天子",
    "T20n1050_002:0052b18": "等汝身受大苦惱。汝等身命為存活耶為當",
    "T20n1050_002:0052b19": "已死。此諸人等聞其喚問。隨聲應言我命今",
    "T20n1050_002:0052b20": "在。那羅延天尊大力精進救我苦難。其天便",
    "T20n1050_002:0052b21": "乃破壞銅窟七重之門。時諸小王在於窟內。",
    "T20n1050_002:0052b22": "得脫繫縛之難而見那羅延天。是時各各心",
    "T20n1050_002:0052b23": "中思惟。其大力阿蘇囉王為已死耶。為復而",
    "T20n1050_002:0052b24": "今死時方至。剎帝利等又作是言。我寧與彼",
    "T20n1050_002:0052b25": "&#x9B2A;敵相殺死而有地。不應受此禁縛而令我",
    "T20n1050_002:0052b26": "死。我今當依剎帝利法。與彼戰&#x9B2A;相殺。設死",
    "T20n1050_002:0052b27": "其地而得生天。時諸小王各於自舍。排駕車",
    "T20n1050_002:0052b28": "乘鞁勒鞍馬。執持器仗欲大戰&#x9B2A;。時那羅延",
    "T20n1050_002:0052b29": "天現婆羅門其身矬陋。著以鹿皮而為絡腋。",
    "T20n1050_002:0052c01": "手中執持三岐拄杖所坐之物。隨身持行來",
    "T20n1050_002:0052c02": "至我門。時守門者告於彼言。不應入此門。內",
    "T20n1050_002:0052c03": "汝矬陋人止勿入中。婆羅門言我今自遠而",
    "T20n1050_002:0052c04": "來到此。守門者問婆羅門言。汝從何來。婆羅",
    "T20n1050_002:0052c05": "門曰我是月氏國王處大仙人也。從彼而來。",
    "T20n1050_002:0052c06": "時守門者往大力阿蘇囉王所白言。今有婆",
    "T20n1050_002:0052c07": "羅門其身矬陋而來到此。大力阿蘇囉王言。",
    "T20n1050_002:0052c08": "是人今來何所須耶。守門人言我今不知所",
    "T20n1050_002:0052c09": "須云何。大力阿蘇囉王告言。汝去喚是婆羅",
    "T20n1050_002:0052c10": "門來。守門之人既奉教&#x52C5;。遂喚婆羅門入於",
    "T20n1050_002:0052c11": "其中。大力阿蘇囉王見已與寶座令坐。大力",
    "T20n1050_002:0052c12": "阿蘇囉王師奉所事金星先已在中。告大力",
    "T20n1050_002:0052c13": "阿蘇囉王言。今此婆羅門是其惡人。而來到",
    "T20n1050_002:0052c14": "此決定破壞於汝師。今何故而能知耶。告言",
    "T20n1050_002:0052c15": "我今知此。所現之身知是云何。此是那羅延",
    "T20n1050_002:0052c16": "天。既聞此已心即思惟。我行惠施而無反覆。",
    "T20n1050_002:0052c17": "今來障難破壞於我。大力阿蘇囉言。我口辯",
    "T20n1050_002:0052c18": "才當須問是婆羅門言。今來我所於意云何。",
    "T20n1050_002:0052c19": "婆羅門曰我從於王乞地兩步。阿蘇囉告婆",
    "T20n1050_002:0052c20": "羅門言。卿所須地而言兩步。我當與卿其地",
    "T20n1050_002:0052c21": "三步。先以金瓶授與淨水。告言須地卿當受",
    "T20n1050_002:0052c22": "取。婆羅門受已而&#x546A;願曰安樂長壽。時婆羅",
    "T20n1050_002:0052c23": "門矬陋之身隱而不現。爾時金星告阿蘇囉",
    "T20n1050_002:0052c24": "王言。汝今當受惡業果報。時那羅延天忽然",
    "T20n1050_002:0052c25": "現身。於兩肩上荷負日月。手執利劍輪棒弓",
    "T20n1050_002:0052c26": "箭如是器仗。時大力阿蘇囉王。忽然見已慞",
    "T20n1050_002:0052c27": "惶戰慄。其身蹎仆迷悶躄地。良久而起今當",
    "T20n1050_002:0052c28": "云何。我寧服其毒藥而死耶。是時那羅延天",
    "T20n1050_002:0052c29": "步量其地。只及兩步更無有餘。不迨三步違",
    "T20n1050_002:0053a01": "先所許我今云何。那羅延言王。今應當隨我",
    "T20n1050_002:0053a02": "所教。時大力阿蘇囉王白言。我如所教。那羅",
    "T20n1050_002:0053a03": "延曰汝實爾耶。大力阿蘇囉王言我實如是。",
    "T20n1050_002:0053a04": "此言誠諦心無悔&#x608B;。是時我依婆羅門教。作",
    "T20n1050_002:0053a05": "法之處悉皆破壞。所有金銀珍寶莊嚴童女。",
    "T20n1050_002:0053a06": "衣服寶鈴繖蓋妙拂。師子寶座寶嚴黃牛。及",
    "T20n1050_002:0053a07": "諸寶莊嚴具。時諸小王眾等悉皆受之。便乃",
    "T20n1050_002:0053a08": "出是大力阿蘇囉王作法之地。大力阿蘇囉",
    "T20n1050_002:0053a09": "王白觀自在菩薩摩訶薩言。我今身心思惟。",
    "T20n1050_002:0053a10": "為於往昔依婆羅門法。而設廣大布施之會。",
    "T20n1050_002:0053a11": "所施之境垢黑不淨。我今并諸眷屬。是以禁",
    "T20n1050_002:0053a12": "縛在斯鐵窟受大苦惱。觀自在我今歸依願",
    "T20n1050_002:0053a13": "垂哀愍。救脫我等如是苦難。而讚歎曰。",
    "T20n1050_002:0053a14": " 歸命大悲蓮華手  大蓮華王大吉祥",
    "T20n1050_002:0053a15": " 種種莊嚴妙色身  首髻天冠嚴眾寶",
    "T20n1050_002:0053a16": " 頂戴彌陀一切智  救度有情而無數",
    "T20n1050_002:0053a17": " 病苦之人求安樂  菩薩現身作醫王",
    "T20n1050_002:0053a18": " 大地為眼明踰日  最上清淨微妙眼",
    "T20n1050_002:0053a19": " 照矚有情得解脫  得解脫已妙相應",
    "T20n1050_002:0053a20": " 猶如如意摩尼寶  能護真實妙法藏",
    "T20n1050_002:0053a21": " 而恒說六波羅蜜  稱揚斯法具大智",
    "T20n1050_002:0053a22": " 我今虔懇至歸依  讚歎大悲觀自在",
    "T20n1050_002:0053a23": " 有情憶念菩薩名  離苦解脫獲安隱",
    "T20n1050_002:0053a24": " 作惡業故墮黑繩  及大阿鼻地獄道",
    "T20n1050_002:0053a25": " 諸有餓鬼苦趣者  稱名恐怖皆解脫",
    "T20n1050_002:0053a26": " 如是惡道諸有情  悉皆離苦得安樂",
    "T20n1050_002:0053a27": " 若人恒念大士名  當得往生極樂界",
    "T20n1050_002:0053a28": " 面見如來無量壽  聽聞妙法證無生",
    "T20n1050_002:0053a29": "[0053a29] 是時觀自在菩薩摩訶薩。與大力阿蘇囉王",
    "T20n1050_002:0053b01": "授其記別。汝於當來得成為佛。號曰吉祥如",
    "T20n1050_002:0053b02": "來應供正遍知明行足善逝世間解無上士調",
    "T20n1050_002:0053b03": "御丈夫天人師佛世尊。汝於是時當證六字",
    "T20n1050_002:0053b04": "大明總持之門。今此一切阿蘇囉王。汝於當",
    "T20n1050_002:0053b05": "來悉皆救度。如是佛剎一切有情。而不聞有",
    "T20n1050_002:0053b06": "貪瞋癡聲。時大力阿蘇囉王聞斯授記。即以",
    "T20n1050_002:0053b07": "價直百千真珠瓔珞。復以種種妙寶莊嚴百",
    "T20n1050_002:0053b08": "千萬數天冠珥璫。持以奉上願垂納受。爾時",
    "T20n1050_002:0053b09": "觀自在菩薩摩訶薩。告大力阿蘇囉王言。我",
    "T20n1050_002:0053b10": "今為汝說法。應當諦聽汝應思惟。乃至於人",
    "T20n1050_002:0053b11": "無常幻化命難久保。汝等而常心中。思惟貪",
    "T20n1050_002:0053b12": "愛具大福德。心常愛樂奴婢人民。乃至穀麥",
    "T20n1050_002:0053b13": "倉庫及大伏藏。心常愛樂父母妻子及諸眷",
    "T20n1050_002:0053b14": "屬。如是等物雖恒愛樂。如夢所見臨命終時",
    "T20n1050_002:0053b15": "無能相救。得不命終此南贍部洲。由是顛倒",
    "T20n1050_002:0053b16": "命終之後。見大奈河膿血盈流。又見大樹猛",
    "T20n1050_002:0053b17": "火熾燃。見斯事已心生驚怖。是時閻魔獄卒",
    "T20n1050_002:0053b18": "以繩繫縛。急急牽挽走履鋒刃大路。舉足下",
    "T20n1050_002:0053b19": "足&#x5257;割傷截。而有無數烏鷲矩囉囉鳥。及猘",
    "T20n1050_002:0053b20": "狗等而啖食之。於大地獄受其極苦。所履鋒",
    "T20n1050_002:0053b21": "刃大路之中。復有大莿長十六指。隨一一步",
    "T20n1050_002:0053b22": "有五百莿。刺入&#x811A;中悲啼號哭而言。我等有",
    "T20n1050_002:0053b23": "情皆為愛造罪業。今受大苦我今云何。時閻",
    "T20n1050_002:0053b24": "魔獄卒告言。汝從昔來未曾以食施諸沙門。",
    "T20n1050_002:0053b25": "亦未曾聞法犍稚聲。未曾旋繞塔像。時諸罪",
    "T20n1050_002:0053b26": "人告閻魔獄卒言。我為罪障於佛法僧。不解",
    "T20n1050_002:0053b27": "信敬而恒遠離。獄卒告言。汝以自造種種惡",
    "T20n1050_002:0053b28": "業。今受苦報。獄卒於是將諸罪人往閻魔王",
    "T20n1050_002:0053b29": "所。到已立在面前。時閻魔王言。汝去往於業",
    "T20n1050_002:0053c01": "報之處。是時閻魔獄卒驅領罪人。往黑繩大",
    "T20n1050_002:0053c02": "地獄所。到已是諸罪人。一一拋擲入地獄中。",
    "T20n1050_002:0053c03": "既擲入已。一一罪人各有百槍。攢刺其身命",
    "T20n1050_002:0053c04": "皆不死。次有二百大槍。俱攢刺身其命亦活。",
    "T20n1050_002:0053c05": "後有三百大槍。一時攢刺其身命亦不死。命",
    "T20n1050_002:0053c06": "既生活。是時而又擲之入大火坑命亦不死。",
    "T20n1050_002:0053c07": "而於是時以熱鐵丸。入在口中令吞咽之。脣",
    "T20n1050_002:0053c08": "齒齗齶及其咽喉悉燒爛壞。心藏腸肚煎煮",
    "T20n1050_002:0053c09": "沸然遍身燋壞。告大力阿蘇囉王言。受斯苦",
    "T20n1050_002:0053c10": "時而無一人能相救者。汝當知之。我今為汝",
    "T20n1050_002:0053c11": "說如是法。汝等應當躬自作福。時觀自在菩",
    "T20n1050_002:0053c12": "薩摩訶薩。告大力阿蘇囉王言。我今欲往祇",
    "T20n1050_002:0053c13": "樹林園。彼於今日大眾集會。是時觀自在菩",
    "T20n1050_002:0053c14": "薩。放無數雜色光明。所謂青色光明黃色光",
    "T20n1050_002:0053c15": "明。紅色光明白色光明。玻胝迦色光明金色",
    "T20n1050_002:0053c16": "光明等。如是光明往尾舍浮如來前。時有天",
    "T20n1050_002:0053c17": "龍藥叉囉剎娑緊那囉摩護囉&#x8A90;并諸人等悉",
    "T20n1050_002:0053c18": "皆集會。復有無數菩薩摩訶薩亦皆集會。於",
    "T20n1050_002:0053c19": "是眾中有一菩薩名虛空藏。從坐而起整衣",
    "T20n1050_002:0053c20": "服偏袒右肩右膝著地。恭敬合掌向佛。而白",
    "T20n1050_002:0053c21": "佛言世尊。今此光明為從何來。佛告善男子",
    "T20n1050_002:0053c22": "今此光明。是觀自在菩薩在大力阿蘇囉王",
    "T20n1050_002:0053c23": "宮中。放斯光明而來至此。時虛空藏菩薩白",
    "T20n1050_002:0053c24": "世尊言。我今以何方便而能見彼觀自在菩",
    "T20n1050_002:0053c25": "薩。佛告善男子彼菩薩亦當來此。觀自在菩",
    "T20n1050_002:0053c26": "薩出大力阿蘇囉王宮時。祇陀林園忽然而",
    "T20n1050_002:0053c27": "有天妙華樹天劫波樹。而有無數諸天鮮妙",
    "T20n1050_002:0053c28": "雜色莊嚴。上懸百種真珠瓔珞。又懸憍尸迦",
    "T20n1050_002:0053c29": "衣及餘種種衣服。樹身枝條其色深紅金銀",
    "T20n1050_002:0054a01": "為葉。復有無數微妙香樹殊妙華樹。無數寶",
    "T20n1050_002:0054a02": "池有百千萬雜色妙華充滿其中。出現如是",
    "T20n1050_002:0054a03": "時。虛空藏菩薩白世尊言。彼觀自在菩薩。於",
    "T20n1050_002:0054a04": "今何故而未來耶。",
    "T20n1050_002:0054a05": "[0054a05] 佛告善男子彼觀自在菩薩。從大力阿蘇囉",
    "T20n1050_002:0054a06": "王宮出已。而有一處名曰黑暗無人能到。善",
    "T20n1050_002:0054a07": "男子彼黑暗處日月光明之所不照。有如意",
    "T20n1050_002:0054a08": "寶名曰隨願。而於恒時發光明照。彼有無數",
    "T20n1050_002:0054a09": "百千萬藥叉止住其中。於時見觀自在菩薩",
    "T20n1050_002:0054a10": "入於其中。心懷歡喜踴躍奔馳。而來迎逆觀",
    "T20n1050_002:0054a11": "自在菩薩。頭面禮足而問訊言。菩薩于今無",
    "T20n1050_002:0054a12": "疲勞耶。久不來此黑暗之地。觀自在菩薩言。",
    "T20n1050_002:0054a13": "我為救度諸有情故。時彼藥叉羅剎。以天金",
    "T20n1050_002:0054a14": "寶師子之座而請就坐。於是菩薩為彼藥叉",
    "T20n1050_002:0054a15": "羅剎說法。汝當諦聽有大乘經。名莊嚴寶王。",
    "T20n1050_002:0054a16": "若有得聞一四句偈。而能受持讀誦。解說其",
    "T20n1050_002:0054a17": "義心常思惟。所獲福德無有限量。善男子所",
    "T20n1050_002:0054a18": "有微塵。我能數其如是數量。善男子若有於",
    "T20n1050_002:0054a19": "此大乘莊嚴寶王經。而能受持一四句偈。所",
    "T20n1050_002:0054a20": "獲福德而我不能數其數量。若以大海所有",
    "T20n1050_002:0054a21": "之水。我能數其一一滴數。若於此經有能受",
    "T20n1050_002:0054a22": "持一四句偈。所獲福德而我不能數其數量。",
    "T20n1050_002:0054a23": "假使十二殑伽河沙數如來應正等覺。經十",
    "T20n1050_002:0054a24": "二劫俱在一處。恒以衣服飲食臥具湯藥。及",
    "T20n1050_002:0054a25": "餘資具奉施供養如是諸佛。而亦不能說盡。",
    "T20n1050_002:0054a26": "如是福德數量。非唯於我在黑暗處說不能",
    "T20n1050_002:0054a27": "盡。善男子又如四大洲人。各各以自所居舍",
    "T20n1050_002:0054a28": "宅造立精舍。而於其中以天金寶造千窣堵",
    "T20n1050_002:0054a29": "波。而於一日悉皆成就。種種供養所獲福德。",
    "T20n1050_002:0054b01": "不如於此經中。而能受持一四句偈所獲福",
    "T20n1050_002:0054b02": "德。善男子如五大河入於大海。如是流行無",
    "T20n1050_002:0054b03": "有窮盡。若有能持此大乘經四句偈者。所獲",
    "T20n1050_002:0054b04": "福德流行亦復無盡。時彼藥叉羅剎。白觀自",
    "T20n1050_002:0054b05": "在菩薩言。若有有情而能書寫此大乘經。所",
    "T20n1050_002:0054b06": "獲福德其量云何。善男子所獲福德無有邊",
    "T20n1050_002:0054b07": "際。若人有能書寫此經。則同書寫八萬四千",
    "T20n1050_002:0054b08": "法藏而無有異。是人當得轉輪聖王。統四大",
    "T20n1050_002:0054b09": "洲威德自在。面貌端嚴千子圍遶。一切他敵",
    "T20n1050_002:0054b10": "自然臣伏。若有人能常時但念此經名號。是",
    "T20n1050_002:0054b11": "人速得解脫輪迴之苦。遠離老死憂悲苦惱。",
    "T20n1050_002:0054b12": "是人於後所生之處能憶宿命。其身常有牛",
    "T20n1050_002:0054b13": "頭栴檀之香。口中常出青蓮華香。身相圓滿",
    "T20n1050_002:0054b14": "具大勢力。說是法時彼諸藥叉羅剎。有得預",
    "T20n1050_002:0054b15": "流果者。其中或有得一來果者。作如是言。唯",
    "T20n1050_002:0054b16": "願菩薩且住於此勿往餘處。我今於此黑暗",
    "T20n1050_002:0054b17": "之地。以天金寶造窣堵波。又以金寶造經行",
    "T20n1050_002:0054b18": "處。是時觀自在菩薩摩訶薩告言。我為救度",
    "T20n1050_002:0054b19": "無數有情。皆令當得菩提道故欲往餘處。時",
    "T20n1050_002:0054b20": "諸藥叉羅剎各各低頭。以手搘&#x984B;徘徊意緒。",
    "T20n1050_002:0054b21": "而思惟之作如是言。今觀自在菩薩摩訶薩",
    "T20n1050_002:0054b22": "捨此而去。於後誰能為於我等說微妙法。觀",
    "T20n1050_002:0054b23": "自在菩薩摩訶薩於是而去。彼諸藥叉羅剎",
    "T20n1050_002:0054b24": "悉皆隨侍而送。觀自在菩薩摩訶薩告言。汝",
    "T20n1050_002:0054b25": "等而來已遠應還所住。時諸藥叉羅剎頭面",
    "T20n1050_002:0054b26": "著地。禮觀自在菩薩摩訶薩足已還歸本處。",
    "T20n1050_002:0054b27": "時觀自在菩薩摩訶薩。猶如火焰上昇虛空。",
    "T20n1050_002:0054b28": "而往天宮到彼天上現婆羅門身。彼天眾中",
    "T20n1050_002:0054b29": "有一天子名妙嚴耳。而常貧窮受斯苦報。時",
    "T20n1050_002:0054c01": "觀自在菩薩所現婆羅門身。詣彼天子所到",
    "T20n1050_002:0054c02": "已告言。我患飢餒而復困渴。時彼天子垂泣",
    "T20n1050_002:0054c03": "而告婆羅門言。我今貧匱無物所奉。婆羅門",
    "T20n1050_002:0054c04": "言我功所須。必應相饋乃至少分。時彼天子",
    "T20n1050_002:0054c05": "俛仰入宮搜求所有。忽然見其諸大寶器。復",
    "T20n1050_002:0054c06": "盛異寶盈滿其中。復有寶器滿中而盛上味",
    "T20n1050_002:0054c07": "飲食。又有嚴身上妙衣服盈滿宮中。時彼天",
    "T20n1050_002:0054c08": "子心懷思惟。今此門外婆羅門。決定是其不",
    "T20n1050_002:0054c09": "可思議之人。令我得是殊常之福。於是請彼",
    "T20n1050_002:0054c10": "大婆羅門入其宮中。持天妙寶及天上味飲",
    "T20n1050_002:0054c11": "食以奉供養。受斯供已而&#x546A;願言安樂長壽。",
    "T20n1050_002:0054c12": "時彼天子白婆羅門言。賢者為從何方而來",
    "T20n1050_002:0054c13": "到此。婆羅門言我從祇陀樹林大精舍中。於",
    "T20n1050_002:0054c14": "彼而來。天子問言彼地云何。婆羅門告言彼",
    "T20n1050_002:0054c15": "祇陀林精舍之中。其地清淨出現天摩尼寶",
    "T20n1050_002:0054c16": "莊嚴劫樹。又現種種適意摩尼之寶。又現種",
    "T20n1050_002:0054c17": "種寶池。又有戒德威嚴具大智慧無數大眾",
    "T20n1050_002:0054c18": "出現其中。彼有佛號尾舍浮如來。於是聖天",
    "T20n1050_002:0054c19": "所住之地。有如是變化出現之事。時彼天子",
    "T20n1050_002:0054c20": "白言賢者。云何大婆羅門宜誠諦說。為是天",
    "T20n1050_002:0054c21": "耶為是人耶。賢者于今云何出現斯瑞。時婆",
    "T20n1050_002:0054c22": "羅門言我非是天亦非是人。我是菩薩為欲",
    "T20n1050_002:0054c23": "救度一切有情。皆令得見大菩提道。於是天",
    "T20n1050_002:0054c24": "子既聞斯已。即以天妙寶冠莊嚴珥璫。持奉",
    "T20n1050_002:0054c25": "供養而說偈言。",
    "T20n1050_002:0054c26": " 我遇功德地  遠離諸罪垢",
    "T20n1050_002:0054c27": " 如今種勝田  現獲於果報",
    "T20n1050_002:0054c28": "[0054c28] 於是天子說斯偈時。彼婆羅門化度事訖。而",
    "T20n1050_002:0054c29": "出天宮即時而往師子國內。到已於諸羅剎",
    "T20n1050_002:0055a01": "女前當面而立。其所現身相貌端嚴殊色希",
    "T20n1050_002:0055a02": "奇。諸羅剎女見斯容質。而起慾心既懷欣慕。",
    "T20n1050_002:0055a03": "於是移步親近而告彼言。可為我夫我是童",
    "T20n1050_002:0055a04": "女。未經適娉願為我夫。今既來此勿復餘去。",
    "T20n1050_002:0055a05": "如人無主而能為主。又如闇室為燃明炬。我",
    "T20n1050_002:0055a06": "今此有飲食衣服庫藏豐盈。及有適意果園",
    "T20n1050_002:0055a07": "悅意水池。告羅剎女言。汝今應當聽我所說。",
    "T20n1050_002:0055a08": "羅剎女言唯然願聞旨諭云何。我今為汝說",
    "T20n1050_002:0055a09": "八正道法。又為說四聖諦法。時羅剎女得聞",
    "T20n1050_002:0055a10": "是法各獲果證。有得預流果者。或得一來果",
    "T20n1050_002:0055a11": "者。無貪瞋癡苦。不起惡心無殺命意。其心樂",
    "T20n1050_002:0055a12": "法樂住於戒。作如是言我從今已去而不殺",
    "T20n1050_002:0055a13": "生。如南贍部洲奉戒之人。清淨飲食如是活",
    "T20n1050_002:0055a14": "命。我自于今活命亦爾。於是羅剎女不造惡",
    "T20n1050_002:0055a15": "業受持學處。觀自在菩薩摩訶薩出師子國。",
    "T20n1050_002:0055a16": "而往波羅奈大城穢惡之處。彼有無數百千",
    "T20n1050_002:0055a17": "萬類蟲蛆之屬依止而住。觀自在菩薩為欲",
    "T20n1050_002:0055a18": "救度。彼有情故。遂現蜂形而往。於彼口中出",
    "T20n1050_002:0055a19": "聲作如是云。曩謨沒馱野彼諸蟲類隨其所",
    "T20n1050_002:0055a20": "聞。而皆稱念亦復如是。由斯力故彼類有情。",
    "T20n1050_002:0055a21": "所執身見雖如山&#x5CEF;及諸隨惑。金剛智杵一",
    "T20n1050_002:0055a22": "切破壞。便得往生極樂世界。皆為菩薩同名",
    "T20n1050_002:0055a23": "妙香口。於是救度彼有情已。出波羅奈大城",
    "T20n1050_002:0055a24": "而往摩伽陀國。時彼國中值天亢旱滿二十",
    "T20n1050_002:0055a25": "歲。見彼眾人及諸有情。飢饉苦惱之所逼切。",
    "T20n1050_002:0055a26": "悉皆互相食噉身肉。是時觀自在菩薩心懷",
    "T20n1050_002:0055a27": "思惟。以何方便救此有情。時觀自在菩薩種",
    "T20n1050_002:0055a28": "種降雨。先降雨澤蘇息枯涸。然後復雨種種",
    "T20n1050_002:0055a29": "之器。各各滿中而盛味中上味飲食。時彼眾",
    "T20n1050_002:0055b01": "人皆得如是飲食飽滿。是時又雨資糧粟豆",
    "T20n1050_002:0055b02": "等物。於是彼諸人等。所須之物隨意滿足。時",
    "T20n1050_002:0055b03": "摩伽陀國一切人民。心懷驚愕怪未曾有。時",
    "T20n1050_002:0055b04": "眾於是集在一處。既俱集已各作是言。于今",
    "T20n1050_002:0055b05": "云何天之威力致如是耶。於彼眾中而有一",
    "T20n1050_002:0055b06": "人耆年老大。其身傴僂而策其杖。此人壽",
    "T20n1050_002:0055b07": "命無數百千。告眾人言此非是天之威力。今",
    "T20n1050_002:0055b08": "此所現。定是觀自在菩薩。威德神力之所變",
    "T20n1050_002:0055b09": "現。眾人問言。彼觀自在菩薩何故而能出現",
    "T20n1050_002:0055b10": "斯瑞。耆舊於是。即說彼聖觀自在功德神力。",
    "T20n1050_002:0055b11": "為盲冥者而為明燈。陽焰熾盛為作廕覆。渴",
    "T20n1050_002:0055b12": "乏之者為現河流。於恐畏處施令無畏。病苦",
    "T20n1050_002:0055b13": "所惱而為醫藥。受苦有情為作父母。阿鼻地",
    "T20n1050_002:0055b14": "獄其中有情令見涅盤之道。能令世間一切",
    "T20n1050_002:0055b15": "有情。得是功德利益安樂。若復有人念是觀",
    "T20n1050_002:0055b16": "自在菩薩名者。是人當來遠離一切輪迴之",
    "T20n1050_002:0055b17": "苦。眾人聞已咸稱善哉。若有人能於觀自在",
    "T20n1050_002:0055b18": "像前。建立四方曼拏羅。常以香華供養觀自",
    "T20n1050_002:0055b19": "在菩薩者。是人當來而得轉輪聖王七寶具",
    "T20n1050_002:0055b20": "足。所謂金輪寶象寶馬寶珠寶女寶主藏寶",
    "T20n1050_002:0055b21": "主兵寶。得如是七寶。若復有人能以一華。供",
    "T20n1050_002:0055b22": "養觀自在菩薩者。是人當得身出妙香。隨所",
    "T20n1050_002:0055b23": "生處而得身相圓滿。於是耆舊說觀自在菩",
    "T20n1050_002:0055b24": "薩功德神力已。時諸人眾各各還歸所住。耆",
    "T20n1050_002:0055b25": "舊之人既說法已迴還亦爾。是時觀自在菩",
    "T20n1050_002:0055b26": "薩。上昇虛空於是思惟。我久不見尾舍浮如",
    "T20n1050_002:0055b27": "來。而今應當往到祇陀樹林精舍之中見彼",
    "T20n1050_002:0055b28": "世尊。是時觀自在菩薩。即往到彼精舍。見有",
    "T20n1050_002:0055b29": "無數百千萬天龍藥叉彥達&#x56A9;阿蘇囉蘗嚕拏",
    "T20n1050_002:0055c01": "緊那囉摩護囉&#x8A90;人及非人。復有無數百千",
    "T20n1050_002:0055c02": "萬菩薩悉皆集會。是時虛空藏菩薩。白佛言",
    "T20n1050_002:0055c03": "世尊。今此來者是何菩薩。佛告善男子。是觀",
    "T20n1050_002:0055c04": "自在菩薩摩訶薩。時虛空藏菩薩默然而住。",
    "T20n1050_002:0055c05": "於是觀自在菩薩。遶佛三匝&#x5374;坐左邊。世尊",
    "T20n1050_002:0055c06": "於是。而慰問言汝無疲勞耶。善男子汝於餘",
    "T20n1050_002:0055c07": "處。所為化事而云何耶。觀自在於是。即說昔",
    "T20n1050_002:0055c08": "所化事。我已救度如是如是有情。時虛空藏",
    "T20n1050_002:0055c09": "菩薩聞已。心中怪未曾有。今我見此觀自在",
    "T20n1050_002:0055c10": "而為菩薩。乃能救度如是國土有情。得見如",
    "T20n1050_002:0055c11": "來如是國土有情而為菩薩。是時虛空藏菩",
    "T20n1050_002:0055c12": "薩。於觀自在前立。而問訊於觀自在菩薩言。",
    "T20n1050_002:0055c13": "如是化度得無疲勞耶。觀自在言我無疲勞。",
    "T20n1050_002:0055c14": "而問訊已默然而住。",
    "T20n1050_002:0055c15": "[0055c15] 爾時世尊告善男子言。汝等諦聽我今為汝",
    "T20n1050_002:0055c16": "說六波羅蜜多法。善男子若為菩薩應先修",
    "T20n1050_002:0055c17": "行布施波羅蜜多。然後修行如是持戒忍辱",
    "T20n1050_002:0055c18": "精進靜慮般若波羅蜜多。如是而得圓滿具",
    "T20n1050_002:0055c19": "足。說斯法已默然而住。時彼眾會各各而退",
    "T20n1050_002:0055c20": "還歸本處。彼菩薩眾而亦退還本佛剎土。"
}