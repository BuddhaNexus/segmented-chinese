{
    "T05n0220_104:0574b15": "大般若波羅蜜多經卷第一百四",
    "T05n0220_104:0574b17": "三藏法師玄奘奉　詔譯",
    "T05n0220_104:0574b18": "初分校量功德品第三十之二",
    "T05n0220_104:0574b19": "「何以故？憍尸迦！是善男子、善女人等應作",
    "T05n0220_104:0574b20": "是念：『如來昔住菩薩位時，常勤修學般若波",
    "T05n0220_104:0574b21": "羅蜜多及靜慮、精進、安忍、淨戒、布施波羅蜜多",
    "T05n0220_104:0574b22": "故，證得無上正等菩提。如來昔住菩薩位",
    "T05n0220_104:0574b23": "時，常勤安住內空及外空、內外空、空空、大空、",
    "T05n0220_104:0574b24": "勝義空、有為空、無為空、畢竟空、無際空、散空、無",
    "T05n0220_104:0574b25": "變異空、本性空、自相空、共相空、一切法空、不可",
    "T05n0220_104:0574b26": "得空、無性空、自性空、無性自性空故，證得無",
    "T05n0220_104:0574b27": "上正等菩提。如來昔住菩薩位時，常勤安",
    "T05n0220_104:0574b28": "住真如及法界、法性、不虛妄性、不變異性、平等",
    "T05n0220_104:0574b29": "性、離生性、法定、法住、實際、虛空界、不思議界",
    "T05n0220_104:0574c01": "故，證得無上正等菩提。如來昔住菩薩位時，",
    "T05n0220_104:0574c02": "常勤安住苦聖諦及集、滅、道聖諦故，證得無",
    "T05n0220_104:0574c03": "上正等菩提。如來昔住菩薩位時，常勤修學",
    "T05n0220_104:0574c04": "四靜慮及四無量、四無色定故，證得無上正",
    "T05n0220_104:0574c05": "等菩提。如來昔住菩薩位時，常勤修學八解",
    "T05n0220_104:0574c06": "脫及八勝處、九次第定、十遍處故，證得無上",
    "T05n0220_104:0574c07": "正等菩提。如來昔住菩薩位時，常勤修學四",
    "T05n0220_104:0574c08": "念住及四正斷、四神足、五根、五力、七等覺支、八",
    "T05n0220_104:0574c09": "聖道支故，證得無上正等菩提。如來昔住菩",
    "T05n0220_104:0574c10": "薩位時，常勤修學空解脫門及無相、無願解",
    "T05n0220_104:0574c11": "脫門故，證得無上正等菩提。如來昔住菩薩",
    "T05n0220_104:0574c12": "位時，常勤修學五眼及六神通故，證得無上",
    "T05n0220_104:0574c13": "正等菩提。如來昔住菩薩位時，常勤修學佛",
    "T05n0220_104:0574c14": "十力及四無所畏、四無礙解、大慈、大悲、大喜、大",
    "T05n0220_104:0574c15": "捨、十八佛不共法故，證得無上正等菩提。如",
    "T05n0220_104:0574c16": "來昔住菩薩位時，常勤修學無忘失法及恒",
    "T05n0220_104:0574c17": "住捨性故，證得無上正等菩提。如來昔住菩",
    "T05n0220_104:0574c18": "薩位時，常勤修學一切陀羅尼門及一切三",
    "T05n0220_104:0574c19": "摩地門故，證得無上正等菩提。如來昔住菩",
    "T05n0220_104:0574c20": "薩位時，常勤修學一切智及道相智、一切相",
    "T05n0220_104:0574c21": "智故，證得無上正等菩提。如來昔住菩薩位",
    "T05n0220_104:0574c22": "時，常勤修學諸餘無量無邊佛法故，證得無",
    "T05n0220_104:0574c23": "上正等菩提。如來昔住菩薩位時，常勤安",
    "T05n0220_104:0574c24": "住諸餘隨順甚深般若波羅蜜多蘊、處、界等無",
    "T05n0220_104:0574c25": "量法門故，證得阿耨多羅三藐三菩提。「『我",
    "T05n0220_104:0574c26": "等今者為求無上正等菩提，於此甚深般若",
    "T05n0220_104:0574c27": "波羅蜜多等法，亦應隨佛常勤精進修學安",
    "T05n0220_104:0574c28": "住。如是甚深般若波羅蜜多等法，定是我等",
    "T05n0220_104:0574c29": "真實大師，常勤隨學所願皆滿。如是甚深般",
    "T05n0220_104:0575a01": "若波羅蜜多等法，是諸如來、應、正等覺真實",
    "T05n0220_104:0575a02": "法印，亦是一切獨覺、阿羅漢、不還、一來、預流果",
    "T05n0220_104:0575a03": "等真實法印。一切如來、應、正等覺，皆於如是甚",
    "T05n0220_104:0575a04": "深般若波羅蜜多等法常勤學故，已證無上",
    "T05n0220_104:0575a05": "正等菩提、當證無上正等菩提、現證無上正",
    "T05n0220_104:0575a06": "等菩提。一切獨覺、阿羅漢、不還、一來、預流果等，",
    "T05n0220_104:0575a07": "亦於如是甚深般若波羅蜜多等法常勤學",
    "T05n0220_104:0575a08": "故，已到彼岸、當到彼岸、現到彼岸。』「以是緣故，",
    "T05n0220_104:0575a09": "憍尸迦！諸善男子、善女人等若佛住世、若涅",
    "T05n0220_104:0575a10": "槃後，應依般若波羅蜜多常勤修學，應依靜",
    "T05n0220_104:0575a11": "慮、精進、安忍、淨戒、布施波羅蜜多常勤修學。",
    "T05n0220_104:0575a12": "何以故？如是般若波羅蜜多等，是一切聲聞、",
    "T05n0220_104:0575a13": "獨覺、菩薩摩訶薩及諸天、人、阿素洛等利益",
    "T05n0220_104:0575a14": "安樂所依處故。「憍尸迦！諸善男子、善女人等",
    "T05n0220_104:0575a15": "若佛住世、若涅槃後，應依內空常勤修學，應",
    "T05n0220_104:0575a16": "依外空、內外空、空空、大空、勝義空、有為空、無為",
    "T05n0220_104:0575a17": "空、畢竟空、無際空、散空、無變異空、本性空、自相",
    "T05n0220_104:0575a18": "空、共相空、一切法空、不可得空、無性空、自性空、",
    "T05n0220_104:0575a19": "無性自性空常勤修學。何以故？如是內空等，",
    "T05n0220_104:0575a20": "是一切聲聞、獨覺、菩薩摩訶薩及諸天、人、阿素",
    "T05n0220_104:0575a21": "洛等利益安樂所依處故。「憍尸迦！諸善男子、",
    "T05n0220_104:0575a22": "善女人等若佛住世、若涅槃後，應依真如常",
    "T05n0220_104:0575a23": "勤修學，應依法界、法性、不虛妄性、不變異性、",
    "T05n0220_104:0575a24": "平等性、離生性、法定、法住、實際、虛空界、不思議",
    "T05n0220_104:0575a25": "界常勤修學。何以故？如是真如等，是一切聲",
    "T05n0220_104:0575a26": "聞、獨覺、菩薩摩訶薩及諸天、人、阿素洛等利",
    "T05n0220_104:0575a27": "益安樂所依處故。「憍尸迦！諸善男子、善女人",
    "T05n0220_104:0575a28": "等若佛住世、若涅槃後，應依苦聖諦常勤修",
    "T05n0220_104:0575a29": "學，應依集、滅、道聖諦常勤修學。何以故？如是",
    "T05n0220_104:0575b01": "苦聖諦等，是一切聲聞、獨覺、菩薩摩訶薩及諸",
    "T05n0220_104:0575b02": "天、人、阿素洛等利益安樂所依處故。「憍尸迦！",
    "T05n0220_104:0575b03": "諸善男子、善女人等若佛住世、若涅槃後，應",
    "T05n0220_104:0575b04": "依四靜慮常勤修學，應依四無量、四無色定",
    "T05n0220_104:0575b05": "常勤修學。何以故？如是四靜慮等，是一切",
    "T05n0220_104:0575b06": "聲聞、獨覺、菩薩摩訶薩及諸天、人、阿素洛等",
    "T05n0220_104:0575b07": "利益安樂所依處故。「憍尸迦！諸善男子、善女",
    "T05n0220_104:0575b08": "人等若佛住世、若涅槃後，應依八解脫常",
    "T05n0220_104:0575b09": "勤修學，應依八勝處、九次第定、十遍處常勤",
    "T05n0220_104:0575b10": "修學。何以故？如是八解脫等，是一切聲聞、",
    "T05n0220_104:0575b11": "獨覺、菩薩摩訶薩及諸天、人、阿素洛等利益",
    "T05n0220_104:0575b12": "安樂所依處故。「憍尸迦！諸善男子、善女人",
    "T05n0220_104:0575b13": "等若佛住世、若涅槃後，應依四念住常勤",
    "T05n0220_104:0575b14": "修學，應依四正斷、四神足、五根、五力、七等覺",
    "T05n0220_104:0575b15": "支、八聖道支常勤修學。何以故？如是四念",
    "T05n0220_104:0575b16": "住等，是一切聲聞、獨覺、菩薩摩訶薩及諸天、",
    "T05n0220_104:0575b17": "人、阿素洛等利益安樂所依處故。「憍尸迦！",
    "T05n0220_104:0575b18": "諸善男子、善女人等若佛住世、若涅槃後，應",
    "T05n0220_104:0575b19": "依空解脫門常勤修學，應依無相、無願解脫",
    "T05n0220_104:0575b20": "門常勤修學。何以故？如是空解脫門等，是",
    "T05n0220_104:0575b21": "一切聲聞、獨覺、菩薩摩訶薩及諸天、人、阿素洛",
    "T05n0220_104:0575b22": "等利益安樂所依處故。「憍尸迦！諸善男子、",
    "T05n0220_104:0575b23": "善女人等若佛住世、若涅槃後，應依五眼常",
    "T05n0220_104:0575b24": "勤修學，應依六神通常勤修學。何以故？如",
    "T05n0220_104:0575b25": "是五眼等，是一切聲聞、獨覺、菩薩摩訶薩及",
    "T05n0220_104:0575b26": "諸天、人、阿素洛等利益安樂所依處故。「憍尸",
    "T05n0220_104:0575b27": "迦！諸善男子、善女人等若佛住世、若涅槃後，",
    "T05n0220_104:0575b28": "應依佛十力常勤修學，應依四無所畏、四無",
    "T05n0220_104:0575b29": "礙解、大慈、大悲、大喜、大捨、十八佛不共法常勤",
    "T05n0220_104:0575c01": "修學。何以故？如是佛十力等，是一切聲聞、",
    "T05n0220_104:0575c02": "獨覺、菩薩摩訶薩及諸天、人、阿素洛等利益",
    "T05n0220_104:0575c03": "安樂所依處故。「憍尸迦！諸善男子、善女人等",
    "T05n0220_104:0575c04": "若佛住世、若涅槃後，應依無忘失法常勤修",
    "T05n0220_104:0575c05": "學，應依恒住捨性常勤修學。何以故？如是無",
    "T05n0220_104:0575c06": "忘失法等，是一切聲聞、獨覺、菩薩摩訶薩及",
    "T05n0220_104:0575c07": "諸天、人、阿素洛等利益安樂所依處故。「憍尸",
    "T05n0220_104:0575c08": "迦！諸善男子、善女人等若佛住世、若涅槃",
    "T05n0220_104:0575c09": "後，應依一切陀羅尼門常勤修學，應依一切",
    "T05n0220_104:0575c10": "三摩地門常勤修學。何以故？如是一切陀羅",
    "T05n0220_104:0575c11": "尼門等，是一切聲聞、獨覺、菩薩摩訶薩及諸",
    "T05n0220_104:0575c12": "天、人、阿素洛等利益安樂所依處故。「憍尸迦！",
    "T05n0220_104:0575c13": "諸善男子、善女人等若佛住世、若涅槃後，應",
    "T05n0220_104:0575c14": "依一切智常勤修學，應依道相智、一切相智",
    "T05n0220_104:0575c15": "常勤修學。何以故？如是一切智等，是一切",
    "T05n0220_104:0575c16": "聲聞、獨覺、菩薩摩訶薩及諸天、人、阿素洛等",
    "T05n0220_104:0575c17": "利益安樂所依處故。「憍尸迦！諸善男子、善女",
    "T05n0220_104:0575c18": "人等若佛住世、若涅槃後，應依所餘無量無",
    "T05n0220_104:0575c19": "邊佛法常勤修學。何以故？如是所餘無量無",
    "T05n0220_104:0575c20": "邊佛法，是一切聲聞、獨覺、菩薩摩訶薩及諸",
    "T05n0220_104:0575c21": "天、人、阿素洛等利益安樂所依處故。「憍尸",
    "T05n0220_104:0575c22": "迦！諸善男子、善女人等若佛住世、若涅槃",
    "T05n0220_104:0575c23": "後，應依隨順甚深般若波羅蜜多蘊、處、界",
    "T05n0220_104:0575c24": "等無量法門常勤修學。何以故？如是隨順甚",
    "T05n0220_104:0575c25": "深般若波羅蜜多蘊、處、界等無量法門，是",
    "T05n0220_104:0575c26": "一切聲聞、獨覺、菩薩摩訶薩及諸天、人、阿素洛",
    "T05n0220_104:0575c27": "等利益安樂所依處故。」爾時，天帝釋白佛言：",
    "T05n0220_104:0575c28": "「世尊！若善男子、善女人等不離一切智智心，",
    "T05n0220_104:0575c29": "以無所得為方便，於此般若波羅蜜多，至心",
    "T05n0220_104:0576a01": "聽聞、受持、讀誦、精勤修學、如理思惟，廣為有",
    "T05n0220_104:0576a02": "情宣說流布，或有書寫種種莊嚴供養恭敬、",
    "T05n0220_104:0576a03": "尊重讚歎，復以種種上妙華鬘、塗散等香、衣",
    "T05n0220_104:0576a04": "服、瓔珞、寶幢、幡蓋、眾妙、珍奇、伎樂、燈明而為",
    "T05n0220_104:0576a05": "供養。是善男子、善女人等由此因緣得幾所",
    "T05n0220_104:0576a06": "福？」佛言：「憍尸迦！我還問汝，當隨意答。有善男",
    "T05n0220_104:0576a07": "子、善女人等於諸如來般涅槃後，為供養佛",
    "T05n0220_104:0576a08": "設利羅故，以妙七寶起窣堵波，種種珍奇間",
    "T05n0220_104:0576a09": "雜嚴飾，其量高大一踰繕那，廣減高半，復以",
    "T05n0220_104:0576a10": "種種天妙華鬘、塗散等香、衣服、瓔珞、寶幢、幡蓋、",
    "T05n0220_104:0576a11": "眾妙、珍奇、伎樂、燈明，盡其形壽供養恭敬、尊",
    "T05n0220_104:0576a12": "重讚歎。於汝意云何？是善男子、善女人等由",
    "T05n0220_104:0576a13": "此因緣所生福聚寧為多不？」天帝釋言：「甚多！",
    "T05n0220_104:0576a14": "世尊！甚多！善逝！」佛言：「憍尸迦！若善男子、善",
    "T05n0220_104:0576a15": "女人等不離一切智智心，以無所得為方便，",
    "T05n0220_104:0576a16": "於此般若波羅蜜多，至心聽聞、受持、讀誦、精",
    "T05n0220_104:0576a17": "勤修學、如理思惟，廣為有情宣說流布，或有",
    "T05n0220_104:0576a18": "書寫種種莊嚴供養恭敬、尊重讚歎，復以種",
    "T05n0220_104:0576a19": "種上妙花鬘、塗散等香、衣服、瓔珞、寶幢、幡蓋、眾",
    "T05n0220_104:0576a20": "妙、珍奇、伎樂、燈明而為供養。是善男子、善女",
    "T05n0220_104:0576a21": "人等由此因緣所生福聚，甚多於彼無量無",
    "T05n0220_104:0576a22": "邊。」佛告憍尸迦：「置是一事。復有善男子、善",
    "T05n0220_104:0576a23": "女人等於諸如來般涅槃後，為供養佛設利",
    "T05n0220_104:0576a24": "羅故，以妙七寶起窣堵波，種種珍奇間雜嚴",
    "T05n0220_104:0576a25": "飾，其量高大一踰繕那，廣減高半，滿贍部洲",
    "T05n0220_104:0576a26": "中無空隙，復以種種天妙花鬘、塗散等香、衣",
    "T05n0220_104:0576a27": "服、瓔珞、寶幢、幡蓋、眾妙、珍奇、伎樂、燈明，盡其",
    "T05n0220_104:0576a28": "形壽供養恭敬、尊重讚歎。於汝意云何？是善",
    "T05n0220_104:0576a29": "男子、善女人等由此因緣所生福聚寧為多",
    "T05n0220_104:0576b01": "不？」天帝釋言：「甚多！世尊！甚多！善逝！」佛言：「憍",
    "T05n0220_104:0576b02": "尸迦！若善男子、善女人等不離一切智智",
    "T05n0220_104:0576b03": "心，以無所得為方便，於此般若波羅蜜多，",
    "T05n0220_104:0576b04": "至心聽聞、受持、讀誦、精勤修學、如理思惟，廣",
    "T05n0220_104:0576b05": "為有情宣說流布，或有書寫種種莊嚴供養",
    "T05n0220_104:0576b06": "恭敬、尊重讚歎，復以種種上妙花鬘、塗散等",
    "T05n0220_104:0576b07": "香、衣服、瓔珞、寶幢、幡蓋、眾妙、珍奇、伎樂、燈明而",
    "T05n0220_104:0576b08": "為供養。是善男子、善女人等由此因緣所生",
    "T05n0220_104:0576b09": "福聚，甚多於彼無量無邊。」佛告憍尸迦：「置",
    "T05n0220_104:0576b10": "贍部洲。復有善男子、善女人等於諸如來般",
    "T05n0220_104:0576b11": "涅槃後，為供養佛設利羅故，以妙七寶起窣",
    "T05n0220_104:0576b12": "堵波，種種珍奇間雜嚴飾，其量高大一踰繕",
    "T05n0220_104:0576b13": "那，廣減高半，滿四洲界中無空隙，復以種種",
    "T05n0220_104:0576b14": "天妙花鬘、塗散等香、衣服、瓔珞、寶幢、幡蓋、眾妙、",
    "T05n0220_104:0576b15": "珍奇、伎樂、燈明，盡其形壽供養恭敬、尊重讚",
    "T05n0220_104:0576b16": "歎。於汝意云何？是善男子、善女人等由此",
    "T05n0220_104:0576b17": "因緣所生福聚寧為多不？」天帝釋言：「甚多！",
    "T05n0220_104:0576b18": "世尊！甚多！善逝！」佛言：「憍尸迦！若善男子、",
    "T05n0220_104:0576b19": "善女人等不離一切智智心，以無所得為方",
    "T05n0220_104:0576b20": "便，於此般若波羅蜜多，至心聽聞、受持、讀誦、",
    "T05n0220_104:0576b21": "精勤修學、如理思惟，廣為有情宣說流布，或",
    "T05n0220_104:0576b22": "有書寫種種莊嚴，供養恭敬、尊重讚歎，復以",
    "T05n0220_104:0576b23": "種種上妙花鬘、塗散等香、衣服、瓔珞、寶幢、幡蓋、",
    "T05n0220_104:0576b24": "眾妙、珍奇、伎樂、燈明而為供養。是善男子、善",
    "T05n0220_104:0576b25": "女人等由此因緣所生福聚，甚多於彼無量",
    "T05n0220_104:0576b26": "無邊。」",
    "T05n0220_104:0576b27": "佛告憍尸迦：「置四洲界。復有善男子、善女人",
    "T05n0220_104:0576b28": "等於諸如來般涅槃後，為供養佛設利羅故，",
    "T05n0220_104:0576b29": "以妙七寶起窣堵波，種種珍奇間雜嚴飾，其",
    "T05n0220_104:0576c01": "量高大一踰繕那，廣減高半，滿小千界中無",
    "T05n0220_104:0576c02": "空隙，復以種種天妙花鬘、塗散等香、衣服、瓔",
    "T05n0220_104:0576c03": "珞、寶幢、幡蓋、眾妙、珍奇、伎樂、燈明，盡其形壽",
    "T05n0220_104:0576c04": "供養恭敬、尊重讚歎。於汝意云何？是善男子、",
    "T05n0220_104:0576c05": "善女人等由此因緣所生福聚寧為多不？」天",
    "T05n0220_104:0576c06": "帝釋言：「甚多！世尊！甚多！善逝！」",
    "T05n0220_104:0576c07": "佛言：「憍尸迦！若善男子、善女人等不離一",
    "T05n0220_104:0576c08": "切智智心，以無所得為方便，於此般若波羅",
    "T05n0220_104:0576c09": "蜜多，至心聽聞、受持、讀誦、精勤修學、如理思",
    "T05n0220_104:0576c10": "惟，廣為有情宣說流布，或有書寫種種莊嚴",
    "T05n0220_104:0576c11": "供養恭敬、尊重讚歎，復以種種上妙花鬘、塗",
    "T05n0220_104:0576c12": "散等香、衣服、瓔珞、寶幢、幡蓋、眾妙、珍奇、伎樂、",
    "T05n0220_104:0576c13": "燈明而為供養。是善男子、善女人等由此因",
    "T05n0220_104:0576c14": "緣所生福聚，甚多於彼無量無邊。」佛告憍尸",
    "T05n0220_104:0576c15": "迦：「置小千界。復有善男子、善女人等於諸如",
    "T05n0220_104:0576c16": "來般涅槃後，為供養佛設利羅故，以妙七寶",
    "T05n0220_104:0576c17": "起窣堵波，種種珍奇間雜嚴飾，其量高大一",
    "T05n0220_104:0576c18": "踰繕那，廣減高半，滿中千界中無空隙，復以",
    "T05n0220_104:0576c19": "種種天妙花鬘、塗散等香、衣服、瓔珞、寶幢、幡蓋、",
    "T05n0220_104:0576c20": "眾妙、珍奇、伎樂、燈明，盡其形壽供養恭敬、尊",
    "T05n0220_104:0576c21": "重讚歎。於汝意云何，是善男子、善女人等由",
    "T05n0220_104:0576c22": "此因緣所生福聚寧為多不？」天帝釋言：「甚多！",
    "T05n0220_104:0576c23": "世尊！甚多！善逝！」佛言：「憍尸迦！若善男子、善",
    "T05n0220_104:0576c24": "女人等不離一切智智心，以無所得為方便，",
    "T05n0220_104:0576c25": "於此般若波羅蜜多，至心聽聞、受持、讀誦、精",
    "T05n0220_104:0576c26": "勤修學、如理思惟，廣為有情宣說流布，或有",
    "T05n0220_104:0576c27": "書寫種種莊嚴供養恭敬、尊重讚歎，復以種種",
    "T05n0220_104:0576c28": "上妙花鬘、塗散等香、衣服、瓔珞、寶幢、幡蓋、眾妙、",
    "T05n0220_104:0576c29": "珍奇、伎樂、燈明而為供養。是善男子、善女人",
    "T05n0220_104:0577a01": "等由此因緣所生福聚，甚多於彼無量無",
    "T05n0220_104:0577a02": "邊。」佛告憍尸迦：「置中千界。復有善男子、善",
    "T05n0220_104:0577a03": "女人等於諸如來般涅槃後，為供養佛設利",
    "T05n0220_104:0577a04": "羅故，以妙七寶起窣堵波，種種珍奇間雜嚴",
    "T05n0220_104:0577a05": "飾，其量高大一踰繕那，廣減高半，遍滿三千",
    "T05n0220_104:0577a06": "大千世界中無空隙，復以種種天妙花鬘、塗",
    "T05n0220_104:0577a07": "散等香、衣服、瓔珞、寶幢、幡蓋、眾妙、珍奇、伎樂、",
    "T05n0220_104:0577a08": "燈明，盡其形壽供養恭敬、尊重讚歎。於汝意",
    "T05n0220_104:0577a09": "云何？是善男子、善女人等由此因緣所生福",
    "T05n0220_104:0577a10": "聚寧為多不？」天帝釋言：「甚多！世尊！甚多！善逝！」",
    "T05n0220_104:0577a11": "佛言：「憍尸迦！若善男子、善女人等不離一",
    "T05n0220_104:0577a12": "切智智心，以無所得為方便，於此般若波羅",
    "T05n0220_104:0577a13": "蜜多，至心聽聞、受持、讀誦、精勤修學、如理思",
    "T05n0220_104:0577a14": "惟，廣為有情宣說流布，或有書寫種種莊嚴",
    "T05n0220_104:0577a15": "供養恭敬、尊重讚嘆，復以種種上妙花鬘、塗",
    "T05n0220_104:0577a16": "散等香、衣服、瓔珞、寶幢、幡蓋、眾妙、珍奇、伎樂、",
    "T05n0220_104:0577a17": "燈明而為供養。是善男子、善女人等由此因",
    "T05n0220_104:0577a18": "緣所生福聚，甚多於彼無量無邊。」佛告憍尸",
    "T05n0220_104:0577a19": "迦：「置一三千大千世界。設復三千大千世界",
    "T05n0220_104:0577a20": "諸有情類，各於如來般涅槃後，為供養佛設",
    "T05n0220_104:0577a21": "利羅故，以妙七寶起窣堵波，種種珍奇間雜",
    "T05n0220_104:0577a22": "嚴飾，其量高大一踰繕那，廣減高半，各滿三",
    "T05n0220_104:0577a23": "千大千世界中無空隙，復以種種天妙花鬘、",
    "T05n0220_104:0577a24": "塗散等香、衣服、瓔珞、寶幢、幡蓋、眾妙、珍奇、伎",
    "T05n0220_104:0577a25": "樂、燈明，盡其形壽供養恭敬、尊重讚歎。於汝",
    "T05n0220_104:0577a26": "意云何？如是三千大千世界諸有情類，由此",
    "T05n0220_104:0577a27": "因緣所生福聚寧為多不？」天帝釋言：「甚多！世",
    "T05n0220_104:0577a28": "尊！甚多！善逝！」佛言：「憍尸迦！若善男子、善女人",
    "T05n0220_104:0577a29": "等不離一切智智心，以無所得為方便，於此",
    "T05n0220_104:0577b01": "般若波羅蜜多，至心聽聞、受持、讀誦、精勤修",
    "T05n0220_104:0577b02": "學、如理思惟，廣為有情宣說流布，或有書寫",
    "T05n0220_104:0577b03": "種種莊嚴供養恭敬、尊重讚歎，復以種種上",
    "T05n0220_104:0577b04": "妙花鬘、塗散等香、衣服、瓔珞、寶幢、幡蓋、眾妙、",
    "T05n0220_104:0577b05": "珍奇、伎樂、燈明而為供養。是善男子、善女人",
    "T05n0220_104:0577b06": "等由此因緣所生福聚，甚多於彼無量無邊。」",
    "T05n0220_104:0577b07": "時，天帝釋復白佛言：「如是！如是！誠如聖教。若",
    "T05n0220_104:0577b08": "善男子、善女人等供養恭敬、尊重讚歎如是",
    "T05n0220_104:0577b09": "般若波羅蜜多，是善男子、善女人等當知則",
    "T05n0220_104:0577b10": "為供養恭敬、尊重讚歎過去未來現在諸佛世",
    "T05n0220_104:0577b11": "尊。假使十方各如殑伽沙等世界一切有情，",
    "T05n0220_104:0577b12": "各於如來般涅槃後，為供養佛設利羅故，以",
    "T05n0220_104:0577b13": "妙七寶起窣堵波，種種珍奇間雜嚴飾，其量",
    "T05n0220_104:0577b14": "高大一踰繕那，廣減高半，各滿三千大千世",
    "T05n0220_104:0577b15": "界中無空隙，復以種種天妙花鬘、塗散等香、",
    "T05n0220_104:0577b16": "衣服、瓔珞、寶幢、幡蓋、眾妙、珍奇、伎樂、燈明，若",
    "T05n0220_104:0577b17": "經一劫或一劫餘，供養恭敬、尊重讚歎。世",
    "T05n0220_104:0577b18": "尊！是諸有情由此因緣所生福聚寧為多不？」",
    "T05n0220_104:0577b19": "佛言：「甚多！」天帝釋言：「若善男子、善女人等",
    "T05n0220_104:0577b20": "不離一切智智心，以無所得為方便，於此般",
    "T05n0220_104:0577b21": "若波羅蜜多，至心聽聞、受持、讀誦、精勤修學、",
    "T05n0220_104:0577b22": "如理思惟，廣為有情宣說流布，或有書寫種",
    "T05n0220_104:0577b23": "種莊嚴供養恭敬、尊重讚歎，復以種種上妙",
    "T05n0220_104:0577b24": "花鬘、塗散等香、衣服、瓔珞、寶幢、幡蓋、眾妙、珍奇、",
    "T05n0220_104:0577b25": "伎樂、燈明而為供養。是善男子、善女人等",
    "T05n0220_104:0577b26": "由此因緣所生福聚，甚多於彼無量無邊不",
    "T05n0220_104:0577b27": "可思議不可稱計。何以故？「世尊！由此般若",
    "T05n0220_104:0577b28": "波羅蜜多，總能攝藏一切善法。所謂十善業",
    "T05n0220_104:0577b29": "道，若四靜慮、四無量、四無色定，若八解脫、八",
    "T05n0220_104:0577c01": "勝處、九次第定、十遍處，若四念住、四正斷、四",
    "T05n0220_104:0577c02": "神足、五根、五力、七等覺支、八聖道支，若空解",
    "T05n0220_104:0577c03": "脫門、無相解脫門、無願解脫門，若苦聖諦、集",
    "T05n0220_104:0577c04": "聖諦、滅聖諦、道聖諦，若佛五眼，若六神通，",
    "T05n0220_104:0577c05": "若布施波羅蜜多、淨戒波羅蜜多、安忍波",
    "T05n0220_104:0577c06": "羅蜜多、精進波羅蜜多、靜慮波羅蜜多、般",
    "T05n0220_104:0577c07": "若波羅蜜多，若內空、外空、內外空、空空、大空、",
    "T05n0220_104:0577c08": "勝義空、有為空、無為空、畢竟空、無際空、散空、無",
    "T05n0220_104:0577c09": "變異空、本性空、自相空、共相空、一切法空、不可",
    "T05n0220_104:0577c10": "得空、無性空、自性空、無性自性空，若真如、法",
    "T05n0220_104:0577c11": "界、法性、不虛妄性、不變異性、平等性、離生性、法",
    "T05n0220_104:0577c12": "定、法住、實際、虛空界、不思議界，若一切陀羅",
    "T05n0220_104:0577c13": "尼門、一切三摩地門，若佛十力、四無所畏、",
    "T05n0220_104:0577c14": "四無礙解、大慈、大悲、大喜、大捨、十八佛不共",
    "T05n0220_104:0577c15": "法，若無忘失法、恒住捨性，若一切智、道相",
    "T05n0220_104:0577c16": "智、一切相智，若餘無量無邊佛法，皆攝入",
    "T05n0220_104:0577c17": "此甚深般若波羅蜜多。「世尊！如是甚深般",
    "T05n0220_104:0577c18": "若波羅蜜多，是諸如來、應、正等覺真實法印，",
    "T05n0220_104:0577c19": "亦是一切聲聞、獨覺真實法印。世尊！一切",
    "T05n0220_104:0577c20": "如來、應、正等覺皆於如是甚深般若波羅蜜",
    "T05n0220_104:0577c21": "多常勤學故，已證無上正等菩提、當證無",
    "T05n0220_104:0577c22": "上正等菩提、現證無上正等菩提。世尊！一",
    "T05n0220_104:0577c23": "切聲聞、獨覺，皆於如是甚深般若波羅蜜多",
    "T05n0220_104:0577c24": "常勤學故，已到彼岸、當到彼岸、現到彼岸。",
    "T05n0220_104:0577c25": "「世尊！由此因緣，若善男子、善女人等不離",
    "T05n0220_104:0577c26": "一切智智心，以無所得為方便，於此般若波",
    "T05n0220_104:0577c27": "羅蜜多，至心聽聞、受持、讀誦、精勤修學、如理",
    "T05n0220_104:0577c28": "思惟，廣為有情宣說流布，或有書寫種種莊",
    "T05n0220_104:0577c29": "嚴供養恭敬、尊重讚歎，復以種種上妙花鬘、",
    "T05n0220_104:0577c30": "塗散等香、衣服、瓔珞、寶幢、幡蓋、眾妙、珍奇、伎",
    "T05n0220_104:0578a01": "樂、燈明而為供養。是善男子、善女人等由此",
    "T05n0220_104:0578a02": "因緣所生福聚，甚多於彼無量無邊不可思",
    "T05n0220_104:0578a03": "議不可稱計。」",
    "T05n0220_104:0578a04": "爾時，佛告天帝釋言：「如是！如是！如汝所說。",
    "T05n0220_104:0578a05": "憍尸迦！若善男子、善女人等不離一切智智",
    "T05n0220_104:0578a06": "心，以無所得為方便，於此般若波羅蜜多，至",
    "T05n0220_104:0578a07": "心聽聞、受持、讀誦、精勤修學、如理思惟，廣為",
    "T05n0220_104:0578a08": "有情宣說流布，或有書寫種種莊嚴，供養恭",
    "T05n0220_104:0578a09": "敬、尊重讚歎，復以種種上妙花鬘、塗散等香、",
    "T05n0220_104:0578a10": "衣服、瓔珞、寶幢、幡蓋、眾妙、珍奇、伎樂、燈明而",
    "T05n0220_104:0578a11": "為供養。是善男子、善女人等由此因緣所",
    "T05n0220_104:0578a12": "生福聚，甚多於彼無量無邊不可思議不可稱",
    "T05n0220_104:0578a13": "計。何以故？「憍尸迦！由此般若波羅蜜多，一切",
    "T05n0220_104:0578a14": "布施、淨戒、安忍、精進、靜慮、般若波羅蜜多而得",
    "T05n0220_104:0578a15": "生故。「憍尸迦！由此般若波羅蜜多，一切內空、",
    "T05n0220_104:0578a16": "外空、內外空、空空、大空、勝義空、有為空、無為空、",
    "T05n0220_104:0578a17": "畢竟空、無際空、散空、無變異空、本性空、自相空、",
    "T05n0220_104:0578a18": "共相空、一切法空、不可得空、無性空、自性空、無",
    "T05n0220_104:0578a19": "性自性空而得現故。「憍尸迦！由此般若波羅",
    "T05n0220_104:0578a20": "蜜多，一切真如、法界、法性、不虛妄性、不變異",
    "T05n0220_104:0578a21": "性、平等性、離生性、法定、法住、實際、虛空界、不思",
    "T05n0220_104:0578a22": "議界而得現故。「憍尸迦！由此般若波羅蜜多，",
    "T05n0220_104:0578a23": "一切苦聖諦、集聖諦、滅聖諦、道聖諦而得現故。",
    "T05n0220_104:0578a24": "「憍尸迦！由此般若波羅蜜多，一切四靜慮、四",
    "T05n0220_104:0578a25": "無量、四無色定而得生故。「憍尸迦！由此般若",
    "T05n0220_104:0578a26": "波羅蜜多，一切八解脫、八勝處、九次第定、十",
    "T05n0220_104:0578a27": "遍處而得生故。「憍尸迦！由此般若波羅蜜多，",
    "T05n0220_104:0578a28": "一切四念住、四正斷、四神足、五根、五力、七等覺",
    "T05n0220_104:0578a29": "支、八聖道支而得生故。「憍尸迦！由此般若波",
    "T05n0220_104:0578b01": "羅蜜多，一切空解脫門、無相解脫門、無願解",
    "T05n0220_104:0578b02": "脫門而得生故。「憍尸迦！由此般若波羅蜜多，",
    "T05n0220_104:0578b03": "一切五眼、六神通而得生故。「憍尸迦！由此般",
    "T05n0220_104:0578b04": "若波羅蜜多，一切佛十力、四無所畏、四無礙",
    "T05n0220_104:0578b05": "解、大慈、大悲、大喜、大捨、十八佛不共法而得生",
    "T05n0220_104:0578b06": "故。「憍尸迦！由此般若波羅蜜多，一切無忘",
    "T05n0220_104:0578b07": "失法、恒住捨性而得生故。「憍尸迦！由此般若",
    "T05n0220_104:0578b08": "波羅蜜多，一切陀羅尼門、一切三摩地門而",
    "T05n0220_104:0578b09": "得生故。「憍尸迦！由此般若波羅蜜多，一切",
    "T05n0220_104:0578b10": "智、道相智、一切相智而得生故。「憍尸迦！由此",
    "T05n0220_104:0578b11": "般若波羅蜜多，一切菩薩摩訶薩成熟有",
    "T05n0220_104:0578b12": "情、嚴淨佛土而得成故。「憍尸迦！由此般若波",
    "T05n0220_104:0578b13": "羅蜜多，一切聲聞乘、獨覺乘、無上乘而得生",
    "T05n0220_104:0578b14": "故。「憍尸迦！由此般若波羅蜜多，一切預流",
    "T05n0220_104:0578b15": "向預流果、一來向一來果、不還向不還果、阿羅",
    "T05n0220_104:0578b16": "漢向阿羅漢果而出現故。「憍尸迦！由此般若",
    "T05n0220_104:0578b17": "波羅蜜多，一切獨覺向獨覺果而出現故。「憍",
    "T05n0220_104:0578b18": "尸迦！由此般若波羅蜜多，一切菩薩摩訶薩",
    "T05n0220_104:0578b19": "從初發心乃至金剛喻定所有功德而出現",
    "T05n0220_104:0578b20": "故。「憍尸迦！由此般若波羅蜜多，一切如來、",
    "T05n0220_104:0578b21": "應、正等覺所有無上正等菩提、大般涅槃而出",
    "T05n0220_104:0578b22": "現故。「憍尸迦！由此緣故，若善男子、善女",
    "T05n0220_104:0578b23": "人等不離一切智智心，以無所得為方便，",
    "T05n0220_104:0578b24": "於此般若波羅蜜多，至心聽聞、受持、讀誦、精",
    "T05n0220_104:0578b25": "勤修學、如理思惟，廣為有情宣說流布，或有",
    "T05n0220_104:0578b26": "書寫種種莊嚴，供養恭敬、尊重讚歎，復以種",
    "T05n0220_104:0578b27": "種上妙花鬘、塗散等香、衣服、瓔珞、寶幢、幡蓋、眾",
    "T05n0220_104:0578b28": "妙、珍奇、伎樂、燈明而為供養。以前所造窣堵",
    "T05n0220_104:0578b29": "波福比此福聚，百分不及一，千分不及一，",
    "T05n0220_104:0578c01": "百千分不及一，俱胝分不及一，百俱胝分不",
    "T05n0220_104:0578c02": "及一，千俱胝分不及一，百千俱胝分不及一，",
    "T05n0220_104:0578c03": "百千俱胝那庾多分不及其一，數分、算分、計",
    "T05n0220_104:0578c04": "分、喻分乃至鄔波尼殺曇分亦不及一。何以",
    "T05n0220_104:0578c05": "故？「憍尸迦！若此般若波羅蜜多在贍部洲人",
    "T05n0220_104:0578c06": "中住者，則此世間佛寶、法寶、苾芻僧寶皆住",
    "T05n0220_104:0578c07": "不滅。「憍尸迦！若此般若波羅蜜多在贍部洲",
    "T05n0220_104:0578c08": "人中住者，世間常有十善業道及施戒修善、",
    "T05n0220_104:0578c09": "知恩報恩、供養賢聖。「憍尸迦！若此般若波",
    "T05n0220_104:0578c10": "羅蜜多在贍部洲人中住者，世間常有布施、",
    "T05n0220_104:0578c11": "淨戒、安忍、精進、靜慮、般若波羅蜜多。「憍尸迦！",
    "T05n0220_104:0578c12": "若此般若波羅蜜多在贍部洲人中住者，世",
    "T05n0220_104:0578c13": "間常有內空、外空、內外空、空空、大空、勝義空、有",
    "T05n0220_104:0578c14": "為空、無為空、畢竟空、無際空、散空、無變異空、本",
    "T05n0220_104:0578c15": "性空、自相空、共相空、一切法空、不可得空、無性",
    "T05n0220_104:0578c16": "空、自性空、無性自性空。「憍尸迦！若此般若",
    "T05n0220_104:0578c17": "波羅蜜多在贍部洲人中住者，世間常有真",
    "T05n0220_104:0578c18": "如、法界、法性、不虛妄性、不變異性、平等性、離生",
    "T05n0220_104:0578c19": "性、法定、法住、實際、虛空界、不思議界。「憍尸迦！",
    "T05n0220_104:0578c20": "若此般若波羅蜜多在贍部洲人中住者，世",
    "T05n0220_104:0578c21": "間常有苦聖諦、集聖諦、滅聖諦、道聖諦。「憍尸",
    "T05n0220_104:0578c22": "迦！若此般若波羅蜜多在贍部洲人中住者，",
    "T05n0220_104:0578c23": "世間常有四靜慮、四無量、四無色定。「憍尸迦！",
    "T05n0220_104:0578c24": "若此般若波羅蜜多在贍部洲人中住者，世",
    "T05n0220_104:0578c25": "間常有八解脫、八勝處、九次第定、十遍處。「憍",
    "T05n0220_104:0578c26": "尸迦！若此般若波羅蜜多在贍部洲人中住",
    "T05n0220_104:0578c27": "者，世間常有四念住、四正斷、四神足、五根、五",
    "T05n0220_104:0578c28": "力、七等覺支、八聖道支。「憍尸迦！若此般若波",
    "T05n0220_104:0578c29": "羅蜜多在贍部洲人中住者，世間常有空解",
    "T05n0220_104:0579a01": "脫門、無相解脫門、無願解脫門。「憍尸迦！若此",
    "T05n0220_104:0579a02": "般若波羅蜜多在贍部洲人中住者，世間常",
    "T05n0220_104:0579a03": "有五眼、六神通。「憍尸迦！若此般若波羅蜜多",
    "T05n0220_104:0579a04": "在贍部洲人中住者，世間常有佛十力、四無",
    "T05n0220_104:0579a05": "所畏、四無礙解、大慈、大悲、大喜、大捨、十八佛不",
    "T05n0220_104:0579a06": "共法。「憍尸迦！若此般若波羅蜜多在贍部",
    "T05n0220_104:0579a07": "洲人中住者，世間常有無忘失法、恒住捨性。",
    "T05n0220_104:0579a08": "「憍尸迦！若此般若波羅蜜多在贍部洲人中",
    "T05n0220_104:0579a09": "住者，世間常有一切陀羅尼門、一切三摩地",
    "T05n0220_104:0579a10": "門。「憍尸迦！若此般若波羅蜜多在贍部洲人",
    "T05n0220_104:0579a11": "中住者，世間常有一切智、道相智、一切相智。",
    "T05n0220_104:0579a12": "「憍尸迦！若此般若波羅蜜多在贍部洲人中",
    "T05n0220_104:0579a13": "住者，世間常有剎帝利大族、婆羅門大族、長",
    "T05n0220_104:0579a14": "者大族、居士大族。「憍尸迦！若此般若波羅",
    "T05n0220_104:0579a15": "蜜多在贍部洲人中住者，世間常有四大王",
    "T05n0220_104:0579a16": "眾天、三十三天、夜摩天、覩史多天、樂變化天、他",
    "T05n0220_104:0579a17": "化自在天。「憍尸迦！若此般若波羅蜜多在",
    "T05n0220_104:0579a18": "贍部洲人中住者，世間常有梵眾天、梵輔天、",
    "T05n0220_104:0579a19": "梵會天、大梵天、光天、少光天、無量光天、極光",
    "T05n0220_104:0579a20": "淨天、淨天、少淨天、無量淨天、遍淨天、廣天、少",
    "T05n0220_104:0579a21": "廣天、無量廣天、廣果天。「憍尸迦！若此般若",
    "T05n0220_104:0579a22": "波羅蜜多在贍部洲人中住者，世間常有無",
    "T05n0220_104:0579a23": "繁天、無熱天、善現天、善見天、色究竟天。「憍尸",
    "T05n0220_104:0579a24": "迦！若此般若波羅蜜多在贍部洲人中住者，",
    "T05n0220_104:0579a25": "世間常有空無邊處天、識無邊處天、無所有處",
    "T05n0220_104:0579a26": "天、非想非非想處天。「憍尸迦！若此般若波羅",
    "T05n0220_104:0579a27": "蜜多在贍部洲人中住者，世間常有聲聞乘、",
    "T05n0220_104:0579a28": "獨覺乘、無上乘。「憍尸迦！若此般若波羅蜜多",
    "T05n0220_104:0579a29": "在贍部洲人中住者，世間常有預流向預流",
    "T05n0220_104:0579b01": "果、一來向一來果、不還向不還果、阿羅漢向阿",
    "T05n0220_104:0579b02": "羅漢果。「憍尸迦！若此般若波羅蜜多在贍",
    "T05n0220_104:0579b03": "部洲人中住者，世間常有獨覺向獨覺果。「憍",
    "T05n0220_104:0579b04": "尸迦！若此般若波羅蜜多在贍部洲人中住",
    "T05n0220_104:0579b05": "者，世間常有菩薩摩訶薩修菩薩行、成熟有",
    "T05n0220_104:0579b06": "情、嚴淨佛土。「憍尸迦！若此般若波羅蜜多在",
    "T05n0220_104:0579b07": "贍部洲人中住者，世間常有如來、應、正等覺",
    "T05n0220_104:0579b08": "證得無上正等菩提、轉妙法輪度無量眾。」",
    "T05n0220_104:0579b09": "大般若波羅蜜多經卷第一百四"
}