{
    "X69n1370_001:0773a07": "淮海肇和尚語錄總目",
    "X69n1370_001:0773a09": "通州報恩光孝禪寺",
    "X69n1370_001:0773a10": "平江府雙塔壽寧萬歲禪寺",
    "X69n1370_001:0773a11": "建康府清凉廣慧禪寺",
    "X69n1370_001:0773a12": "台州萬年報恩光孝禪寺",
    "X69n1370_001:0773a13": "平江府萬壽報恩光孝禪寺",
    "X69n1370_001:0773a14": "溫州江心龍翔興慶禪寺",
    "X69n1370_001:0773a15": "慶元府阿育王山廣利禪寺",
    "X69n1370_001:0773a16": "臨安府淨慈報恩光孝禪寺",
    "X69n1370_001:0773a17": "景德靈隱禪寺",
    "X69n1370_001:0773a18": "徑山興聖萬壽禪寺",
    "X69n1370_001:0773a19": "佛祖讚頌",
    "X69n1370_001:0773b07": "淮海和尚語錄",
    "X69n1370_001:0773b09": "通州報恩光孝禪寺淮海和尚語錄",
    "X69n1370_001:0773b10": "門人　實仁　宗文　法奇　守愿　編",
    "X69n1370_001:0773b11": "師紹定六年。十月初三日。在安吉州道場受請入院。",
    "X69n1370_001:0773b12": "指佛殿。道著佛字。潄口三年。因甚今日燒香禮拜袈",
    "X69n1370_001:0773b13": "裟同肩。",
    "X69n1370_001:0773b14": "踞方丈。明鏡當臺。胡漢俱現。地轉天回。甚處相見。喝",
    "X69n1370_001:0773b15": "一喝。",
    "X69n1370_001:0773b16": "拈州帖。判得虗空。千言萬語盡朝宗。靈然自得。一毫",
    "X69n1370_001:0773b17": "頭上通消息。倘或見聞未泯。聽取下文。",
    "X69n1370_001:0773b18": "指法座。經行及坐臥。常在於其中。為什麼今日特地",
    "X69n1370_001:0773b19": "孤峻。一片月生海。幾家人上樓。陞堂祝香。此一瓣香。",
    "X69n1370_001:0773b20": "恭為祝延",
    "X69n1370_001:0773b21": "今上皇帝聖躬萬歲萬歲萬萬歲陛下恭願。如天不",
    "X69n1370_001:0773b22": "老。似日方中。億萬年永壽丕圖。大千界咸歸正統。次",
    "X69n1370_001:0773b23": "拈香。奉為",
    "X69n1370_001:0773b24": "判府節制。太尉　府判華文郎中。洎闔郡文武宷僚",
    "X69n1370_001:0773c01": "祿筭增崇。流通正教。次拈香。奉為前住臨安府徑山",
    "X69n1370_001:0773c02": "興聖萬壽禪寺　特賜佛心禪師浙翁大和尚。用酬",
    "X69n1370_001:0773c03": "法乳之恩。遂斂衣就座。乃云。善言言者言所不能言。",
    "X69n1370_001:0773c04": "善迹迹者。迹所不能迹。前日孤峰頂上。嘯月眠雲。快",
    "X69n1370_001:0773c05": "活不徹。今朝十字街頭。拖泥帶水。定業難逃。笑洞山",
    "X69n1370_001:0773c06": "擔板逃名。譏睦州編蒲賣峭。殊不知左之右之。無可",
    "X69n1370_001:0773c07": "不可。何以見得。雨後有人耕綠野。月明無犬吠花村。",
    "X69n1370_001:0773c08": "復舉誌公和尚一日令人傳語南嶽思大禪師。何不",
    "X69n1370_001:0773c09": "下山教化眾生。一向目眎雲漢作甚麼。思大云。三世",
    "X69n1370_001:0773c10": "諸佛。被我一口吞盡。何處更有眾生可化。師云。誌公",
    "X69n1370_001:0773c11": "尺頭有寸。思大秤尾無星。箇箇論量不出。畢竟誵訛",
    "X69n1370_001:0773c12": "在什麼處。流水下山非有意。片雲歸洞本無心。",
    "X69n1370_001:0773c13": "當晚小參。神光不昧。萬古徽猷。入此門來。莫存知解。",
    "X69n1370_001:0773c14": "新光孝進院之初。斷斷不欲作法於涼事不獲已。略",
    "X69n1370_001:0773c15": "作一家醼。管顧諸人。爭奈別無可有。拈主丈。主丈子",
    "X69n1370_001:0773c16": "見義勇為。拔貧作富。貴圖其間一箇半箇。知慚識愧",
    "X69n1370_001:0773c17": "去。卓一下。江南儘。有江北全無。",
    "X69n1370_001:0773c18": "復舉法燈禪師道。本欲深藏巖竇。隱遁過時。盖緣先",
    "X69n1370_001:0773c19": "師有未了公案。出來為渠了却。時有僧出問云。如何",
    "X69n1370_001:0773c20": "是未了公案。燈和聲便打云。祖禰不了。殃及兒孫。師",
    "X69n1370_001:0773c21": "云。哦成月下風前句。便有人傳作鬼詩。",
    "X69n1370_001:0773c22": "春齋施主上堂。一不成二不是。平蕪盡處是青山。陽",
    "X69n1370_001:0773c23": "氣發時無硬地。直得搖氷楊柳。冷眼豁開。帶雪梅花。",
    "X69n1370_001:0773c24": "笑容可掬。即非時節因緣。是名真法供養。畢竟誰是",
    "X69n1370_001:0774a01": "知恩者。普化踢倒飯床。臨濟家常添鉢。",
    "X69n1370_001:0774a02": "元宵上堂。處處元宵節。家家一椀燈。劫風吹不滅。佛",
    "X69n1370_001:0774a03": "手剔難明。却笑當年德山老。向紙燭滅處打失眼睛。",
    "X69n1370_001:0774a04": "直至如今墮杳冥。還有人救得他麼。喝一喝。",
    "X69n1370_001:0774a05": "上堂。舉臨濟一日同普化至檀越家齋。濟問云。毛吞",
    "X69n1370_001:0774a06": "巨海。芥納須彌。為復是神通妙用。為復是法爾如然。",
    "X69n1370_001:0774a07": "化踢倒飯床。濟休去。次日又赴一施主家齋。濟又問",
    "X69n1370_001:0774a08": "云。今日供養何似昨日。化又踢倒飯床。濟云是則是",
    "X69n1370_001:0774a09": "太麤生。化云。瞎漢佛法有甚麤細。師云風不來樹不",
    "X69n1370_001:0774a10": "動。一對無孔鐵槌。就中一箇最重。汝等諸人。衣單下",
    "X69n1370_001:0774a11": "無事。試秤量看。",
    "X69n1370_001:0774a12": "佛涅槃上堂。如來不出世。亦無有涅槃。春至百花開",
    "X69n1370_001:0774a13": "爛熳。秋來萬物盡凋殘。與麼與麼。無端無端。剔起眉",
    "X69n1370_001:0774a14": "毛子細看。",
    "X69n1370_001:0774a15": "上堂。今朝三月十五。桃花亂落如紅雨。靈雲一見不",
    "X69n1370_001:0774a16": "疑。也是泥裏洗土。尀耐釣魚船上謝三郎。更來平地",
    "X69n1370_001:0774a17": "上釘樁搖櫓報恩冷眼看來。一畆之地。三蛇九鼠。",
    "X69n1370_001:0774a18": "上堂。昨日閙浩浩。今日靜峭峭閙中之事靜中觀。靜",
    "X69n1370_001:0774a19": "中之事閙中了。無可了。十洲春盡花凋殘。珊瑚樹林",
    "X69n1370_001:0774a20": "日杲杲。",
    "X69n1370_001:0774a21": "上堂。舉五祖示眾。今夏諸莊旱損。不以為憂。一百二",
    "X69n1370_001:0774a22": "十僧度夏。舉狗子無佛性話。無人曉得。深可憂也。報",
    "X69n1370_001:0774a23": "恩今夏。諸莊淹沒。深可為憂。若是狗子無佛性話。何",
    "X69n1370_001:0774a24": "暇舉著。還知報恩落處麼。平生肝膽向人傾。相識渾",
    "X69n1370_001:0774b01": "如不相識。",
    "X69n1370_001:0774b02": "解夏小參。建法幢立宗旨。明明佛勑曹溪是。項上枷",
    "X69n1370_001:0774b03": "重千斤。游江海涉山川。尋師訪道為參禪。脚下泥深",
    "X69n1370_001:0774b04": "三尺。懸崖撒手。生陷鐵圍。百尺竿頭。一場狼藉。那更",
    "X69n1370_001:0774b05": "踞曲彔木。說東道西。坐長連床。閉眉合眼。總是虗空",
    "X69n1370_001:0774b06": "釘橛。揑木生花。報恩與你一時併當了也。擊拂子。驚",
    "X69n1370_001:0774b07": "起暮天沙上鷹。海門斜去兩三行。",
    "X69n1370_001:0774b08": "舉僧辭趙州州云。有佛處不得住。爛泥中有刺。無佛",
    "X69n1370_001:0774b09": "處急走過。回頭便招禍。三千里外逢人不得錯舉。出",
    "X69n1370_001:0774b10": "門猶更頻分付。僧云。恁麼則不去也。不知誰是知音",
    "X69n1370_001:0774b11": "者。州云。摘楊花摘楊花。春風無定度。吹起過隣家。",
    "X69n1370_001:0774b12": "出隊上堂。三家村裏獨木橋邊。鞠躳酬直揖。笑面受",
    "X69n1370_001:0774b13": "嗔拳何似明州奉化縣裏憨彌勒逢人閑拊背。乞我",
    "X69n1370_001:0774b14": "一文錢。",
    "X69n1370_001:0774b15": "佛心禪師忌日。拈香。咄者黃面浙子。我又何曾識你。",
    "X69n1370_001:0774b16": "險崖拶倒笑呵呵。盡大地人扶不起。扶得起。橘逾淮",
    "X69n1370_001:0774b17": "而化為枳。",
    "X69n1370_001:0774b18": "上堂。大野雲橫。長空露滴。人人眼裏有筋。處處路頭",
    "X69n1370_001:0774b19": "驀直。因甚轉脚蹉過不知。美食不中飽人喫。",
    "X69n1370_001:0774b20": "至受業。眾請升座。古者道。行脚莫歸鄉。歸鄉道不成。",
    "X69n1370_001:0774b21": "溪邊老婆子。喚我舊時名。古人傍家行脚。大膽小心。",
    "X69n1370_001:0774b22": "光孝。於眾眼難瞞處。與古人相見。行脚要歸鄉。歸鄉",
    "X69n1370_001:0774b23": "莫猒頻。誰知席帽下。元是昔愁人。咄。",
    "X69n1370_001:0774b24": "上堂。舉黃檗在南泉會中為首座。一日向南泉位中",
    "X69n1370_001:0774c01": "坐。值泉赴堂。泉問。長老甚年中行道。檗云。威音王已",
    "X69n1370_001:0774c02": "前。泉云。猶是王老師兒孫。檗便過第二位坐。師頌云。",
    "X69n1370_001:0774c03": "桃李無言春滿庭。蹈歌椎鼓過清明。誰家別舘池塘",
    "X69n1370_001:0774c04": "裏。一對鴛鴦畫不成。",
    "X69n1370_001:0774c05": "受平江雙塔請辭眾上堂。三年結盡衲僧冤。肯向虗",
    "X69n1370_001:0774c06": "空颺碌甎。堪笑老來無定力。又移瓶錫過吳天。",
    "X69n1370_001:0774c07": "平江府雙塔壽寧萬歲禪寺語錄",
    "X69n1370_001:0774c08": "侍者　行佑　了元　編",
    "X69n1370_001:0774c09": "入院踞方丈。掌上太阿。秤頭斤兩領得便行。匙挑不",
    "X69n1370_001:0774c10": "上。次升座拈香祝",
    "X69n1370_001:0774c11": "聖畢就座。乃云。四簷疎雨滴。雙塔一鈴鳴。發揮靈山",
    "X69n1370_001:0774c12": "會上微笑真機。揭示少室峰前單傳密旨。直得三世",
    "X69n1370_001:0774c13": "諸佛。暗裏攢眉。六代祖師。望中斫額。新壽寧贏得口",
    "X69n1370_001:0774c14": "子喫飯。何故。但見皇風成一片。不知何處是封疆。",
    "X69n1370_001:0774c15": "復舉保壽開堂。三聖推出一僧。壽便打。聖云恁麼為",
    "X69n1370_001:0774c16": "人非但瞎却這僧眼。瞎却鎮州一城人眼去在。壽便",
    "X69n1370_001:0774c17": "歸方丈。師云。二老與麼。大似持水納石。壽寧今日或",
    "X69n1370_001:0774c18": "有人推出一僧。便與震威一喝。直教盡大地人。三日",
    "X69n1370_001:0774c19": "耳聾。",
    "X69n1370_001:0774c20": "當晚小參。鼓聲前鍾聲後。一句全提。脫窠離臼。者裏",
    "X69n1370_001:0774c21": "猛省得去。早是埋沒諸人。何況更待鍾鳴鼓響。燈燭",
    "X69n1370_001:0774c22": "交羅。坐立儼然。交馳問答。堪作何用。雖然更須知有",
    "X69n1370_001:0774c23": "紫羅帳裏撒真珠始得。喝一喝。",
    "X69n1370_001:0774c24": "復舉。汾陽和尚道。直饒入得汾陽門。未入得汾陽室",
    "X69n1370_001:0775a01": "在。入得汾陽室。未見汾陽人在。師云。西河師子固是",
    "X69n1370_001:0775a02": "威獰。未免藏身露影。壽寧則不然。纔入壽寧門。便入",
    "X69n1370_001:0775a03": "壽寧室。纔入壽寧室。便見壽寧人。何故。野色更無山",
    "X69n1370_001:0775a04": "隔斷。天光直與水相通。",
    "X69n1370_001:0775a05": "上堂。籬[狦(狂王)+土]壁倒。橋斷路窮。何況又歲盡年窮。窮則通。",
    "X69n1370_001:0775a06": "通則變。遠在目前。近不可見。拍膝云。鐵壁銀山通一",
    "X69n1370_001:0775a07": "線。",
    "X69n1370_001:0775a08": "嘉禾天寧大川和尚至上堂。舉阿難問迦葉。世尊傳",
    "X69n1370_001:0775a09": "金襴外。別傳何物。迦葉召阿難。阿難應諾。迦葉云。倒",
    "X69n1370_001:0775a10": "却門前剎竿著。師頌云。荒田萬頃沒人耕。歉歲嘉禾",
    "X69n1370_001:0775a11": "合穗生。野老盡知為國瑞。寸金寸土力須爭。",
    "X69n1370_001:0775a12": "上堂。霏霏梅雨洒危層。五月山房冷似氷。莫謂乾坤",
    "X69n1370_001:0775a13": "乖大信。未明心地是炎蒸。雪竇將一本草書示人。直",
    "X69n1370_001:0775a14": "是龍蛇飛動。點畫分明。吽吽中間些子誵訛處。醉索",
    "X69n1370_001:0775a15": "張顛辯不真。",
    "X69n1370_001:0775a16": "上堂。舉吾本來茲土。傳法救迷情。一花開五葉。結果",
    "X69n1370_001:0775a17": "自然成。師云。達磨大師無端將烏豆換人眼睛。汝等",
    "X69n1370_001:0775a18": "諸人。切須照顧。",
    "X69n1370_001:0775a19": "西巖和尚自徑山赴定慧至上堂。龍囦上客。蘊大寶",
    "X69n1370_001:0775a20": "珠。未嘗容易顯露。壽寧對眾一時指出。也是家貧願",
    "X69n1370_001:0775a21": "隣富。",
    "X69n1370_001:0775a22": "請藏主上堂。世尊道。始從鹿野苑。終至跋提河。於是",
    "X69n1370_001:0775a23": "二中間。未嘗談一字。忽有人問一大藏教甚處得來。",
    "X69n1370_001:0775a24": "只向道。休對曾參問曾晢。從來孝子諱爺名。",
    "X69n1370_001:0775b01": "開爐上堂。火爐頭話無賓主。撥不開兮揑不聚。眼眼",
    "X69n1370_001:0775b02": "相看。面面廝覩。發機須是千鈞弩。",
    "X69n1370_001:0775b03": "建寧府開元東山和尚赴虎丘至上堂。人從建安來。",
    "X69n1370_001:0775b04": "却得徑山信。報道東澗一滴。漲破滄溟。袞上劍池。普",
    "X69n1370_001:0775b05": "天帀地。直得魚龍蝦蠏。悉皆喪命。且同流一句作麼",
    "X69n1370_001:0775b06": "生道。西方日出卯。",
    "X69n1370_001:0775b07": "佛生日上堂。清淨法身。泥猪疥狗。洗盡恒河。何曾離",
    "X69n1370_001:0775b08": "垢。雲門跛脚。師盡力翻筋斗。壽寧將底雪深冤。賴有",
    "X69n1370_001:0775b09": "一雙窮相手。",
    "X69n1370_001:0775b10": "中夏上堂。三世諸佛。先行不到。六代祖師。末後太過。",
    "X69n1370_001:0775b11": "中間句子。罪不重科。一佛陀二元和三曼他。唵蘇嚧",
    "X69n1370_001:0775b12": "悉唎娑訶。",
    "X69n1370_001:0775b13": "重陽上堂。霜降水落。天高氣清。鴈飄颻而新到。蟬寂",
    "X69n1370_001:0775b14": "寞而無聲。是今古登高之節。見天地萬物之情。略將",
    "X69n1370_001:0775b15": "些兒俗氣。要換諸人眼睛。卓主丈。莫教錯認定盤星。",
    "X69n1370_001:0775b16": "上堂。舉雲峰悅和尚云。識得主丈子。一生參學事畢。",
    "X69n1370_001:0775b17": "乃舉起云。者箇是主丈。那箇是參學事。遂橫按云。楖",
    "X69n1370_001:0775b18": "[木*栗]橫擔不顧人。直入千峰萬峰去。師云。莫恠坐來頻",
    "X69n1370_001:0775b19": "勸洒。自從別後見君稀。",
    "X69n1370_001:0775b20": "赴建康府清涼辭眾上堂。星兒滯貨。九年冷坐。便作",
    "X69n1370_001:0775b21": "貴賤商量。不識依然蹉過。石頭城畔。自有知音。脩篁",
    "X69n1370_001:0775b22": "帶雨輕敲玉。黃菊迎秋半吐金。",
    "X69n1370_001:0775b23": "建康府清涼廣惠禪寺語錄",
    "X69n1370_001:0775b24": "侍者　善之　淨證　編",
    "X69n1370_001:0775c01": "入院。拈香祝",
    "X69n1370_001:0775c02": "聖畢。就座云。道無形。視者莫能覩。巖前片片飛花雨。",
    "X69n1370_001:0775c03": "道無方。行者莫能至。路上單牌只五里。酌然親見親",
    "X69n1370_001:0775c04": "到。何妨或去或來。姑蘇臺邊雲奔電捲。石頭城畔草",
    "X69n1370_001:0775c05": "偃風行。豁開向上關。滅却正法眼。閫外清風有何限。",
    "X69n1370_001:0775c06": "復舉無著訪文殊。殊云。南方佛法。如何住持。著云。末",
    "X69n1370_001:0775c07": "法比丘少奉戒律。殊云。多少眾。著云。或三百或五百。",
    "X69n1370_001:0775c08": "著問文殊。此間如何住持。殊云。凡聖同居。龍蛇混雜。",
    "X69n1370_001:0775c09": "著云多少眾。殊云前三三後三三。師云。古今商量盡",
    "X69n1370_001:0775c10": "墮在數量。有問清涼如何住持。只向道。水到渠成。",
    "X69n1370_001:0775c11": "當晚小參。無邊剎境。自他不隔於毫端。山圍故國周",
    "X69n1370_001:0775c12": "遭在。十世古今。始終不離於當念。潮打空城寂寞回。",
    "X69n1370_001:0775c13": "便見賓主互融。風雲一致。只如清涼山裏萬菩薩。到",
    "X69n1370_001:0775c14": "處覓不得。未審過在什麼處。擊拂子。天高誰側耳。地",
    "X69n1370_001:0775c15": "闊少知音。",
    "X69n1370_001:0775c16": "復舉法眼示眾云。識得凳子。周帀有餘。雲門道。識得",
    "X69n1370_001:0775c17": "凳子。天地懸殊。清凉道。識得凳子。正好著衣喫飯。",
    "X69n1370_001:0775c18": "權管保寧上堂。開畬種粟。晝飡夜寢。溈仰父子。固是",
    "X69n1370_001:0775c19": "不費光陰。猶墮時人功幹。山僧今夏喫清涼飯。走北",
    "X69n1370_001:0775c20": "奔南。借鳳凰臺。東說西話。還免傍觀怪笑也無。竪拂",
    "X69n1370_001:0775c21": "子云。一朝權在手。看取令行時。",
    "X69n1370_001:0775c22": "祈雨上堂。舉雲門道。今已半夏了也。敲磕處道將一",
    "X69n1370_001:0775c23": "句來。自代云。怛蜜唎。又云怛蜜唎智。又云。榼。師云。雲",
    "X69n1370_001:0775c24": "門者一道真言。瞞清涼不得。如今半夏了也。不敲磕",
    "X69n1370_001:0776a01": "處。切忌道著。枳利枳利。諸漏諸漏。清涼者一道真言。",
    "X69n1370_001:0776a02": "亦瞞諸人不得。何故。但見片雲生碧落。不知雨意在",
    "X69n1370_001:0776a03": "他山。",
    "X69n1370_001:0776a04": "上堂。曾到喫茶去。未到喫茶去。趙州肝膽齊傾。多少",
    "X69n1370_001:0776a05": "不知慚愧。戴角披毛行異類。",
    "X69n1370_001:0776a06": "冬至小參。枯木巖前。多分岐路。大洋海底。幾變桑田。",
    "X69n1370_001:0776a07": "山僧未免向乾坤未判已前。陰陽不到之處。指出一",
    "X69n1370_001:0776a08": "条平直道路。與汝諸人大家履踐。拂子畫一畫云。裂",
    "X69n1370_001:0776a09": "開氷縫。透出脚底陽和。瞥見風雲。驗得目前氣候。畢",
    "X69n1370_001:0776a10": "竟是什麼時節。冬行春令。",
    "X69n1370_001:0776a11": "上堂。舉臨濟問黃檗佛法的的大意。師頌云。黃檗山",
    "X69n1370_001:0776a12": "前抱璞投。高安灘上始知羞。雖然索得連城價。直至",
    "X69n1370_001:0776a13": "如今痛未休。",
    "X69n1370_001:0776a14": "上堂。若論此事。不可狀不可名。目不他祖。猫看老鼠",
    "X69n1370_001:0776a15": "穴。無下口處。狗舐熱油鐺。饒你聞擊竹而聵。見桃花",
    "X69n1370_001:0776a16": "而盲。也是日午打三更。",
    "X69n1370_001:0776a17": "台州萬年報恩光孝禪寺語錄",
    "X69n1370_001:0776a18": "侍者　法從　紹熏　普璋　編",
    "X69n1370_001:0776a19": "踞方丈。釘樁搖櫓。解纜放船。縱能赤脚弄明月。蹈破",
    "X69n1370_001:0776a20": "五湖波底天。喝一喝。且過一邊。",
    "X69n1370_001:0776a21": "升座拈香祝",
    "X69n1370_001:0776a22": "聖畢就座。乃云。深山巖崖。會有陳年佛法。平田淺草。",
    "X69n1370_001:0776a23": "放出焦尾大虫。直得萬壑風生。千峰雲湧。四萬八千",
    "X69n1370_001:0776a24": "丈華頂。列在下風。五百十六位應真。無處回避。不存",
    "X69n1370_001:0776b01": "目擊。豈涉言詮。會人境於一如。融古今於當念。可以",
    "X69n1370_001:0776b02": "奉固陵之香火。報可以報列聖之殊恩。以何為驗。竪",
    "X69n1370_001:0776b03": "拂子。半消滑石橋邊雪。一點桃源洞裏春。",
    "X69n1370_001:0776b04": "復舉韶國師道。通玄峰頂。不是人間。心外無法。滿目",
    "X69n1370_001:0776b05": "青山。師云。韶國師久貧乍富。自謂傾城不換。平田看",
    "X69n1370_001:0776b06": "來。也是弃却黃金抱碌甎。",
    "X69n1370_001:0776b07": "當晚小參。天台南石橋北。有一句子。黃面老漢。三百",
    "X69n1370_001:0776b08": "六十餘會。說不分明。缺齒老胡。十萬里西來。只道箇",
    "X69n1370_001:0776b09": "不識。凜乎若朽索御六馬。危然如一髮引千鈞。新長",
    "X69n1370_001:0776b10": "老。無端蹉口道著。作箇入門歡子。喝一喝。",
    "X69n1370_001:0776b11": "上堂。八峰崷崒。雙澗潺湲。時時覿面。日日敷宣。可憐",
    "X69n1370_001:0776b12": "穿耳客。錯怪老平田。",
    "X69n1370_001:0776b13": "上堂。春山潑黛濃。春草連天碧。欄中水牯苦貪青。牧",
    "X69n1370_001:0776b14": "童費盡平生力。以拂子作鞭牛勢。叱叱。",
    "X69n1370_001:0776b15": "上堂。竺土大仙心。東西密相付。報汝諸禪流。徹底要",
    "X69n1370_001:0776b16": "自悟。悟則不無。且密付箇什麼。電影還連後夜雷。簷",
    "X69n1370_001:0776b17": "聲不斷前旬雨。",
    "X69n1370_001:0776b18": "廣潤度領和尚至上堂。東澗源流。清聲歷歷。廣潤大",
    "X69n1370_001:0776b19": "千。金無涓滴。拈主丈卓一下。石橋飛瀑千尋。不從者",
    "X69n1370_001:0776b20": "裏流出。",
    "X69n1370_001:0776b21": "徽宗皇帝忌日上堂。道遠乎哉。觸事而真。一毛吞於",
    "X69n1370_001:0776b22": "巨海。聖遠乎哉。體之則神。百草頭總是法身。曾無夷",
    "X69n1370_001:0776b23": "夏之殊。豈有死生之間。還知報恩句子麼。擊拂子。八",
    "X69n1370_001:0776b24": "峰雙澗水。一念萬年香。",
    "X69n1370_001:0776c01": "佛成道上堂。老胡一檐不惺惺。六載商量颺不成。正",
    "X69n1370_001:0776c02": "覺山前開得眼。依然錯認定盤星。",
    "X69n1370_001:0776c03": "淳祐八年天使入山。恭奉",
    "X69n1370_001:0776c04": "聖旨。修供羅漢。披度僧員。升座拈香祝",
    "X69n1370_001:0776c05": "聖。伏願。非烟非霧。遍法界以無邊。為瑞為祥。祈邦家",
    "X69n1370_001:0776c06": "之有慶。有僧出問　聖恩廣大下天台。衝起烟霞兩",
    "X69n1370_001:0776c07": "道開。方廣雲中金磬響。半千尊者笑盈腮。學人上來",
    "X69n1370_001:0776c08": "請師舉唱。答云。天邊多雨露。枯木解花開。進云。一句",
    "X69n1370_001:0776c09": "逈超今古外。萬年仰祝　聖明君。答云。四海謳歌日",
    "X69n1370_001:0776c10": "月明。進云。記得阿育王問賓頭盧。承聞尊者親見佛",
    "X69n1370_001:0776c11": "來是否。尊者以手策起眉毛云。會麼。王云。不會。時如",
    "X69n1370_001:0776c12": "何。答云。似膠投漆。進云。尊者云。阿耨達池龍王請佛",
    "X69n1370_001:0776c13": "齋時。我亦預其數。又作麼生。答云。飯裏有砂。進云。只",
    "X69n1370_001:0776c14": "今五百應真悉預此會。畢竟有何感格。答云。鉢擎香",
    "X69n1370_001:0776c15": "積國。錫挂萬年松。進云。太平有象元無象。凡聖含靈",
    "X69n1370_001:0776c16": "共一家。答云。巢知風穴知雨。進云。還許學人讚祝也",
    "X69n1370_001:0776c17": "無。答云。鼠口裏也有象牙。進云。華頂一萬八千丈。長",
    "X69n1370_001:0776c18": "與　君王作壽山。答云。知恩方解報恩。僧禮拜。乃云。",
    "X69n1370_001:0776c19": "大方無外。發乾坤獨露之機。至鑑無私。極日月照臨",
    "X69n1370_001:0776c20": "之處。坐斷毗盧頂上。示現閻浮界中。應真不借。游戲",
    "X69n1370_001:0776c21": "神通。有時寶炬分輝。燦曇花於橋畔。有時金鍾落響。",
    "X69n1370_001:0776c22": "現方廣於深雲。不舍如來化度門。成就眾生行願海。",
    "X69n1370_001:0776c23": "只如無私底句。如何擊揚。拂子拂一拂。松枝淨拂蒼",
    "X69n1370_001:0776c24": "苔石。坐看雲從天外歸。",
    "X69n1370_001:0777a01": "監收上堂。一葉落天下秋。白雲流水共悠悠。一雨潤",
    "X69n1370_001:0777a02": "大地周。高低禾黍盡盈疇。還有不知帝力者麼。夕陽",
    "X69n1370_001:0777a03": "斜照外。橫笛倒騎牛。",
    "X69n1370_001:0777a04": "佛心禪師忌拈香。東湖水西湖水。拍天波浪起。玉几",
    "X69n1370_001:0777a05": "峰乳竇峰。百帀更千重。平田雖五逆無窖。展家風插",
    "X69n1370_001:0777a06": "香云。熨斗煎茶銚不同。",
    "X69n1370_001:0777a07": "上堂。白雲澹泞。黃葉颼飂。寒酸窮活計。不在主丈頭。",
    "X69n1370_001:0777a08": "何以見得。捱到水窮山盡處。始知行路是冤讎。",
    "X69n1370_001:0777a09": "上堂。老倒年華百不能。拈主丈云。蒼松影裏倚孤藤。",
    "X69n1370_001:0777a10": "卓一下。飛泉冷淡有誰聽。空落斷崖千萬層。",
    "X69n1370_001:0777a11": "上堂陽長陰消。松枯石瘦。溪邊楊柳尚顰眉。領上梅",
    "X69n1370_001:0777a12": "花開笑口。且笑箇什麼。一九二九。相逢不出手。",
    "X69n1370_001:0777a13": "仰山無境和尚遺書至。上堂。六十光陰。東涌西沈。一",
    "X69n1370_001:0777a14": "彈指頃。塵沙劫永。撲落虗空。南北西東。湛然無境。秤",
    "X69n1370_001:0777a15": "錘落井。拈主丈。箇是集雲峰下四藤條。下下打著。且",
    "X69n1370_001:0777a16": "末後一下。落在什麼處。卓丈一下。蒼天蒼天。",
    "X69n1370_001:0777a17": "冬至小參。移南辰轉北斗。打就一合乾坤。吞栗棘透",
    "X69n1370_001:0777a18": "金圈。箇是家常茶飯。騰騰任運。著著當機。如魚飲水",
    "X69n1370_001:0777a19": "冷暖自知。似影隨形。短長都見。鼓鍾不作。禮樂云乎",
    "X69n1370_001:0777a20": "哉。問答交馳。人境俱不奪。雖然如是。猶是半提。只如",
    "X69n1370_001:0777a21": "全提一句如何舉唱。擊拂子。冬至寒食一百五。",
    "X69n1370_001:0777a22": "天基節州府請就兜率寺升座。拈香祝",
    "X69n1370_001:0777a23": "聖畢就座。有僧出問。啼鳥山呼天子壽。梅花朝祝聖",
    "X69n1370_001:0777a24": "人香。報恩尚見無情物。佛法將何為舉揚。答云。春風",
    "X69n1370_001:0777b01": "多在萬年枝。進云。記得昔日　太宗皇帝幸開寶寺",
    "X69n1370_001:0777b02": "見僧看經問云。看底是什麼經。僧云仁王護國經。還",
    "X69n1370_001:0777b03": "端的也無。答云。題目分明。進云。帝云。既是寡人經。為",
    "X69n1370_001:0777b04": "甚却在卿手裏。其僧無語[妳女+口]。答云。闔國咸知。進云。皇",
    "X69n1370_001:0777b05": "帝與麼問。其僧與麼答。為復是言中有響。句裏明機。",
    "X69n1370_001:0777b06": "答云。龍袖拂開全體現。象王行處絕狐蹤。進云。可謂",
    "X69n1370_001:0777b07": "鳶飛魚躍堯天闊。海晏河清舜日長。答云。你又從序",
    "X69n1370_001:0777b08": "品起也。進云。只如判府郎中。仁物愛民。獲何報稱。答",
    "X69n1370_001:0777b09": "云。千里人家耕雨露。九天雲外築沙堤。進云。闔郡尊",
    "X69n1370_001:0777b10": "官有何祥瑞。答云。日月開皇道。衣冠拜紫宸。僧禮拜。",
    "X69n1370_001:0777b11": "乃云。一真不動。攝法界之群分。萬化潛通。開八荒之",
    "X69n1370_001:0777b12": "壽域。乾坤泰定。日月運行。具萬德而稱至尊。為一大",
    "X69n1370_001:0777b13": "事而出現。直得虹流電繞。嶽立山呼。以何為驗。擊拂",
    "X69n1370_001:0777b14": "子。碧梧枝上來丹鳳。枯木巖前產紫芝。",
    "X69n1370_001:0777b15": "鴈山能仁西巖和尚至上堂。雙徑峰頭。姑蘇城裡。相",
    "X69n1370_001:0777b16": "罵饒你接觜。相唾饒你潑水。做夢謾同床。覺來元不",
    "X69n1370_001:0777b17": "是。萬八千丈到天青。四十九盤矗雲起。不隔絲毫三",
    "X69n1370_001:0777b18": "百里。來往惡聲應未已。",
    "X69n1370_001:0777b19": "甘露長老至上堂。北固樓前眼界寬。長江雪浪潑人",
    "X69n1370_001:0777b20": "寒。如今握手看華頂。何似當年共倚欄。",
    "X69n1370_001:0777b21": "佛生日上堂。未出母胎。猶較些子。目顧四方。擡脚不",
    "X69n1370_001:0777b22": "起。從茲說大脫空。殃害人家男女。雖越二千餘年。令",
    "X69n1370_001:0777b23": "人恨入骨髓。如何說此冤讎。竪拂子。杓柄在我手裏。",
    "X69n1370_001:0777b24": "入城歸上堂。田家蚕麥熟。山路綠陰新。杜鵑啼血盡。",
    "X69n1370_001:0777c01": "知是為何人。莫教辜負一年春。",
    "X69n1370_001:0777c02": "大慈石庭生講師至上堂。定光招手。頑石點頭。不曾",
    "X69n1370_001:0777c03": "開口大義已周。是祖意耶。教意耶。一會儼然如未散。",
    "X69n1370_001:0777c04": "共乘明月過滄洲。",
    "X69n1370_001:0777c05": "結夏小參。道無方所。證絕堦梯。不住清淨覺場。不泳",
    "X69n1370_001:0777c06": "大寂滅海。溪山雲月處處皆同。春夏秋冬年年相似",
    "X69n1370_001:0777c07": "挂眉間劍。懸肘後符。更說甚身心安居。平等性智。竪",
    "X69n1370_001:0777c08": "拂子。大舍雲籠山嶽靜。石橋雷噴雪霜寒。",
    "X69n1370_001:0777c09": "結夏上堂。十方聚會。甎頭土塊。不動絲毫。卓主丈。一",
    "X69n1370_001:0777c10": "時擊碎。顆顆驪珠照滄海。",
    "X69n1370_001:0777c11": "徽宗皇帝忌日上堂。過了春光又一年。香風空鎖上",
    "X69n1370_001:0777c12": "林烟。要知常樂真游處。方廣橋邊無杜鵑。",
    "X69n1370_001:0777c13": "端午上堂。眾人皆醉。惟我獨醒。舉世混濁。惟吾獨清。",
    "X69n1370_001:0777c14": "三閭兮屈平。鼓瑟兮湘靈。雲中兮軿軿。山鬼兮冥冥。",
    "X69n1370_001:0777c15": "若不揮劍。漁父棲巢。拈主丈卓一下云。曲終人不見。",
    "X69n1370_001:0777c16": "江上數峰青。",
    "X69n1370_001:0777c17": "天基節上堂。天台有壽山。四萬八千丈。滄溟日初升。",
    "X69n1370_001:0777c18": "先照峰頂上。璀璨琪樹花。粼皴赤藤杖。應真金磬鳴。",
    "X69n1370_001:0777c19": "子晉玉簫響。倚松指劫石。控鶴看海漲。共慶億萬年。",
    "X69n1370_001:0777c20": "吾君壽無量。",
    "X69n1370_001:0777c21": "上堂。舉大通智勝佛。十劫坐道場。佛法不現前。不得",
    "X69n1370_001:0777c22": "成佛道。師頌云。破鏡不重照。落花難上枝。若言成佛",
    "X69n1370_001:0777c23": "道。開眼墮泥犂。",
    "X69n1370_001:0777c24": "請修造佛殿上堂。潭又不見。龍又不現。德山當年拆",
    "X69n1370_001:0778a01": "却佛殿。神光不昧。萬古徽猷。平田今日拽轉話頭作",
    "X69n1370_001:0778a02": "麼生。只將片瓦通消息。遮却瞿曇滿面羞。",
    "X69n1370_001:0778a03": "平江府萬壽報恩光孝禪寺語錄",
    "X69n1370_001:0778a04": "侍者　文煥　淨伏　慧幵編",
    "X69n1370_001:0778a05": "踞方丈。爛如泥。黑似漆。鐵額銅頭跳不出。直饒別有",
    "X69n1370_001:0778a06": "轉身。也是巖頭道底。",
    "X69n1370_001:0778a07": "拈省劄。一氣轉洪鈞。斷取妙喜世界。如陶家輪。燁燁",
    "X69n1370_001:0778a08": "優曇花。開此無邊春。",
    "X69n1370_001:0778a09": "江湖疏。張帆把柂。活計天來大。賴有諸人相應和。櫂",
    "X69n1370_001:0778a10": "歌聲遠播。升座祝",
    "X69n1370_001:0778a11": "聖畢乃云。欲識佛性義。當觀時節因緣。時節若至。其",
    "X69n1370_001:0778a12": "理自彰。所以靈山會上。說妙談玄。半滿偏圓。開權顯",
    "X69n1370_001:0778a13": "實。且喜沒交涉。達磨西來。游梁歷魏。一花開雪五葉",
    "X69n1370_001:0778a14": "芬芳。旦喜沒交涉。德山臨濟棒喝交馳。拔屑抽釘。解",
    "X69n1370_001:0778a15": "粘去縛。旦喜沒交涉。今日姑蘇城裏。萬壽堂前。人天",
    "X69n1370_001:0778a16": "普集。凡聖交參。且喜沒交涉。既然如是。未免於無交",
    "X69n1370_001:0778a17": "涉處。拈出一機。古今通貫。擊拂子。漁唱樵歌歸至化。",
    "X69n1370_001:0778a18": "蕢桴土鼓樂昇平。",
    "X69n1370_001:0778a19": "復舉首山念和尚開堂云。佛法付囑國王大臣有力",
    "X69n1370_001:0778a20": "檀那。令燈燈相續至於今日。且道相續箇什麼。良久",
    "X69n1370_001:0778a21": "云。須是迦葉師兄始得。師頌云。遙望青山境色幽。前",
    "X69n1370_001:0778a22": "人田地後人収。中心樹子無人識。惱亂春風卒未休。",
    "X69n1370_001:0778a23": "上堂。二由一有。一亦莫守。颺却有漏笊籬。拈得無柄",
    "X69n1370_001:0778a24": "苕帚。靜聽黃鸝鳴翠柳。",
    "X69n1370_001:0778b01": "天童弁山和尚遺書至上堂。﨟月毗嵐風。吹倒太白",
    "X69n1370_001:0778b02": "峰。石女眼中流血。本人換手槌胷。致使萬壽笑亦不",
    "X69n1370_001:0778b03": "成。哭亦不是。拈主丈云拂曉倚笻和雨看。崔嵬依舊",
    "X69n1370_001:0778b04": "在雲中。",
    "X69n1370_001:0778b05": "佛涅槃上堂。四十九年說不盡。黃鶯睍睆。紫燕呢喃。",
    "X69n1370_001:0778b06": "百萬眾前瞻不足。山花似錦。澗水如藍。恁麼說話帶",
    "X69n1370_001:0778b07": "累瞿曇入地獄如箭。",
    "X69n1370_001:0778b08": "請修造上堂。目前大道。無證無修。向十字街頭。敲甎",
    "X69n1370_001:0778b09": "打瓦。拈一莖草。現玉殿瓊樓。輕輕彈指處。忘却百城",
    "X69n1370_001:0778b10": "游。",
    "X69n1370_001:0778b11": "解夏小參。踢翻滄海。赤水無珠。喝散白雲。青天有路。",
    "X69n1370_001:0778b12": "主丈頭無限山川。縱橫隨處。布袋裏大千世界。結解",
    "X69n1370_001:0778b13": "從他放憨。直是放憨。峭措非常峭措。如斯履踐。未稱",
    "X69n1370_001:0778b14": "全提。脫體無依。猶是諸方普請邊事。且別立生涯。如",
    "X69n1370_001:0778b15": "何通信。卓主丈。漠漠水田飛白鷺。陰陰夏木囀黃鸝。",
    "X69n1370_001:0778b16": "上堂。舉溈山問仰山。一夏作得箇什麼。師頌云。晝飡",
    "X69n1370_001:0778b17": "夜寢尋常事。種粟開畬抂用工父又不慈子不孝。一",
    "X69n1370_001:0778b18": "人詐啞一徉聾。",
    "X69n1370_001:0778b19": "顯肅皇后忌上堂。萬里無雲萬里天。月生月落幾經",
    "X69n1370_001:0778b20": "年。廣寒夜夜姮娥殿。空使人間望缺圓。",
    "X69n1370_001:0778b21": "婺州華藏聞老開歐陽外傳送至上堂。昌黎見大顛。",
    "X69n1370_001:0778b22": "腦盖不完全。歐陽遇祖印。鼻孔沒半邊。人其人火其",
    "X69n1370_001:0778b23": "書。非常性燥。毀於佛謗於法。具大闡提。明教辨於前。",
    "X69n1370_001:0778b24": "此處無金二兩。藏六傳於後。俗人沽酒三升。萬壽三",
    "X69n1370_001:0778c01": "緘元不密。從頭挑剔與人看。",
    "X69n1370_001:0778c02": "上堂。舉芭蕉云。你有主丈子。我與你主丈子。你無主",
    "X69n1370_001:0778c03": "丈子。我奪却你主丈子。拈主丈。者箇如何與奪。卓一",
    "X69n1370_001:0778c04": "下。天上月圓。人間月半。",
    "X69n1370_001:0778c05": "西余別山和尚赴蔣山上堂。厇愬箇金毛。久踞苕霅",
    "X69n1370_001:0778c06": "上。看他一出六出。賣弄些些。伎倆忽然大哮吼。聞者",
    "X69n1370_001:0778c07": "皆驚喪。且道頷下金鈴什麼人解得。誌公和尚。",
    "X69n1370_001:0778c08": "謝新舊兩序上堂。象王回旋。師子哮吼。左之右之。爪",
    "X69n1370_001:0778c09": "牙具有。斬新條脫窠臼。百年妖怪虗開口。",
    "X69n1370_001:0778c10": "上堂。法不隱藏。道無向背。讓祖磨甎。老盧蹈碓。",
    "X69n1370_001:0778c11": "上堂。百戰場中。罷却干戈。十字街頭。放下主丈。正好",
    "X69n1370_001:0778c12": "劈面贈拳。攔腮與掌。真箇有誰知痛痒。",
    "X69n1370_001:0778c13": "中夏上堂。拈主丈。從上已來莫不貴重者一著子。進",
    "X69n1370_001:0778c14": "則被前碍。退則被後碍。不進不退被中碍。如何得平",
    "X69n1370_001:0778c15": "穩去。卓一下。駟馬曾逢題柱客。雞鳴暗脫度關人。",
    "X69n1370_001:0778c16": "上堂。一雨火雲盡。秋氣清如水。飄飄白蘋風。不在秋",
    "X69n1370_001:0778c17": "江起。因思昔日老臊胡。被人打落當門齒。",
    "X69n1370_001:0778c18": "上堂。叢林共處如登萬斛之舟。大家著力。共濟艱難。",
    "X69n1370_001:0778c19": "東邊底逆風把柂。西邊底順水張帆。只如五兩不搖",
    "X69n1370_001:0778c20": "長年慶快底句子如何舉唱。擊拂子月正颿無影。風",
    "X69n1370_001:0778c21": "回柂有聲。",
    "X69n1370_001:0778c22": "退院辭眾上堂。地褊難容舞袖長。六年盡是錯商量。",
    "X69n1370_001:0778c23": "語言歌笑無人會。又逐流鶯過短墻。",
    "X69n1370_001:0778c24": "再住上堂。應菴華和尚云。趙州喫茶我。也怕他。不是",
    "X69n1370_001:0779a01": "債主。便是冤家。者箇是淮南省數鐵錢。掉在無事甲",
    "X69n1370_001:0779a02": "中久矣。誰能把眼覰著。舉口說著。百十年後。姑蘇城",
    "X69n1370_001:0779a03": "裏鹽貴米賤。信手拈來。正用得著。遂高聲云。放下著。",
    "X69n1370_001:0779a04": "復舉應庵和尚再住歸宗云。去時胃雨連宵去。歸來",
    "X69n1370_001:0779a05": "帶水又拖泥。自怪一生無定力。尋常多被業風吹。萬",
    "X69n1370_001:0779a06": "壽亦有一頌。三年去後又重來。逆順門頭盡打開。不",
    "X69n1370_001:0779a07": "是貧兒思舊債。斬新春色滿蘇臺。",
    "X69n1370_001:0779a08": "溫州江心龍翔興慶禪寺語錄",
    "X69n1370_001:0779a09": "侍者　文謙　正因　法思　編",
    "X69n1370_001:0779a10": "指山門。孤嶼風高。蜃江水急。龍翔新長老。舡在步下。",
    "X69n1370_001:0779a11": "普請一時證入。驟步入。",
    "X69n1370_001:0779a12": "室。平地[栽木+土]荊棘。漫天布網羅。透得過者。碓搖磨磨。",
    "X69n1370_001:0779a13": "拈州疏。文彩縱橫。金玉敲擊。空生巖畔花狼籍。因甚",
    "X69n1370_001:0779a14": "如此。伯牙與子期。不是閑相識。升座拈香祝",
    "X69n1370_001:0779a15": "聖畢就座。乃云。三世諸佛說不及處。六代祖師傳不",
    "X69n1370_001:0779a16": "得處。天下老和尚舉不到處。拈主丈。丈免開蜃江瀾",
    "X69n1370_001:0779a17": "翻口。出孤嶼廣長舌。盡底宣揚去也。卓一下。忽有箇",
    "X69n1370_001:0779a18": "衲僧犯眾出來。乾嘔一聲掩耳而去。也是三千年黃",
    "X69n1370_001:0779a19": "河一度清。",
    "X69n1370_001:0779a20": "小參。臥白雲弄明月。姑蘇城外快活不徹。四月十五。",
    "X69n1370_001:0779a21": "何曾結來。持漏巵酌。深海清輝。堂前成團作塊。七月",
    "X69n1370_001:0779a22": "十五。何曾解來。於其中間。掀翻海嶽。不守長期。何曾",
    "X69n1370_001:0779a23": "禁得足來。三段不同。一言寢削。一片風光何處著。喝",
    "X69n1370_001:0779a24": "一喝。",
    "X69n1370_001:0779b01": "重九上堂。暮景侵尋節物催。烟波心裏駐浮杯。黃花",
    "X69n1370_001:0779b02": "漸與柑相映。白髮渾如浪作堆。東嶼西嶼巍乎高哉",
    "X69n1370_001:0779b03": "左右顧視云。者裏還有祖師西來意麼。無邊落葉蕭",
    "X69n1370_001:0779b04": "蕭下。不盡長江袞袞來。",
    "X69n1370_001:0779b05": "上堂。十月小春節。澄江浸碧天。林鴉歸黑陣。汀鷺立",
    "X69n1370_001:0779b06": "寒拳。境物雙忘處。丹青不可傳。有人知此意。請續末",
    "X69n1370_001:0779b07": "後句。",
    "X69n1370_001:0779b08": "上堂。通身無影像。遍界絕行蹤。始是半提。百不知百",
    "X69n1370_001:0779b09": "不會。喚作半句。泥牛吼落三更月。罔象迷逢赤水珠",
    "X69n1370_001:0779b10": "喚作全提一句得麼。擊拂子下座。",
    "X69n1370_001:0779b11": "佛成道上堂。瞿曇﨟月八。命帶惡星殺。三更夜半時。",
    "X69n1370_001:0779b12": "覷著眼雙瞎。帶累兒孫摸壁行。將此深心奉塵剎。",
    "X69n1370_001:0779b13": "解夏小參。海漫漫風浩浩。南北東西何處討。諸人九",
    "X69n1370_001:0779b14": "旬之內。各各泛無底鐵舡。游大圓覺海。逆風把柂。順",
    "X69n1370_001:0779b15": "水張帆。善別風雲。慣諳水脉。便乃不施櫓棹。不滯此",
    "X69n1370_001:0779b16": "岸。不滯彼岸。不住中流。畢竟向什麼栖泊。卓一下。謝",
    "X69n1370_001:0779b17": "郎端的不知處。李廣難封豈等閑。",
    "X69n1370_001:0779b18": "慶元府阿育王山廣利禪寺語錄",
    "X69n1370_001:0779b19": "侍者　德紀　可能　持志　編",
    "X69n1370_001:0779b20": "山門。玉几橫陳。鄮峰倒卓。箇般巇嶮門庭。畢竟如何",
    "X69n1370_001:0779b21": "入作。遂驟步云。浩浩清風起寥廓。",
    "X69n1370_001:0779b22": "拈勑黃。此是聖諦第一義。呈起云。盡大地人。承此恩",
    "X69n1370_001:0779b23": "力。覿面提持。達磨不識。",
    "X69n1370_001:0779b24": "升座拈香。祝　　聖畢就座。乃云。無始劫來。無佛名",
    "X69n1370_001:0779c01": "無眾生名。有為界中。有了義有不了義。故我竺乾大",
    "X69n1370_001:0779c02": "士。放光現瑞。地號六殊勝門。開八吉祥。只要人人親",
    "X69n1370_001:0779c03": "見。一回知道。明月堂前時時九夏。金沙井畔日日宣",
    "X69n1370_001:0779c04": "揚。可以仰讚昌時。同歸聖化。新育王恁麼道。莫別有",
    "X69n1370_001:0779c05": "見處麼。竪拂子。一燈夜印青冥色。長恐世人歸路迷。",
    "X69n1370_001:0779c06": "復舉東山演祖云。山前一片閑田地。叉手叮嚀問祖",
    "X69n1370_001:0779c07": "翁。幾度賣來還自買。為憐松竹引清風。師云。演祖自",
    "X69n1370_001:0779c08": "家活業。一時破蕩了也。後代兒孫如何克紹。竪主丈。",
    "X69n1370_001:0779c09": "不得動著中心樹子。",
    "X69n1370_001:0779c10": "端午上堂。若論此事。如懸門艾席。如閣地龍舟。面前",
    "X69n1370_001:0779c11": "見得如端的。一度贏來方始休。若更朝碌碌暮悠悠。",
    "X69n1370_001:0779c12": "片帆早已過滄洲。",
    "X69n1370_001:0779c13": "解夏小參。九旬索飯錢。雲門見利忘義。萬里無寸草。",
    "X69n1370_001:0779c14": "洞山舍己耘人。翠巖賣弄眉毛。老宿狼籍鼠糞。盡是",
    "X69n1370_001:0779c15": "太平芝菌。厄歲螟虫。爭似我育王一眾。飢飡渴飲。閑",
    "X69n1370_001:0779c16": "坐困眠。對脩竹之清幽。揖羣峰之蒼翠。然雖如是。前",
    "X69n1370_001:0779c17": "頭忽有人問。作麼生祗對。擊拂子。四海如今清似鏡。",
    "X69n1370_001:0779c18": "行人莫與路為讎。",
    "X69n1370_001:0779c19": "上堂。舉僧問趙州。學人乍入叢林。乞師指示。州云。喫",
    "X69n1370_001:0779c20": "粥了也未。僧云。喫粥了也。州云。洗鉢盂去。僧大悟。師",
    "X69n1370_001:0779c21": "頌云。粥了教他洗鉢盂。趙州年老太心孤。錦鱗一躍",
    "X69n1370_001:0779c22": "龍門去。跛鱉盲龜空負圖。",
    "X69n1370_001:0779c23": "上堂。寒食清明過了。是處綠楊芳草。一片兩片落花。",
    "X69n1370_001:0779c24": "三聲四聲啼鳥。少室門庭盡打開。寥寥不見一人到。",
    "X69n1370_001:0780a01": "育王與麼告報。也是將油洗卓。",
    "X69n1370_001:0780a02": "淨慈介石和尚遺書至上堂。淩霄同參句。未舉先分",
    "X69n1370_001:0780a03": "付。不解卷舌冥懷。到處為人解註。介然立論。如磐石",
    "X69n1370_001:0780a04": "之堅。脫爾忘言。如南山之固。忽有旁不甘底出來問。",
    "X69n1370_001:0780a05": "畢竟正文。說箇什麼。拍膝云。蒼天中更添冤苦。",
    "X69n1370_001:0780a06": "啟首座出世東林上堂。廬山高廬山高。最初一步跨",
    "X69n1370_001:0780a07": "壑凌霄。且道主丈子如何分付。拈主丈卓一下。當頭",
    "X69n1370_001:0780a08": "一劄驚天地。直透潯陽江上潮。",
    "X69n1370_001:0780a09": "上堂。舉洞山示眾云。初秋夏末。兄弟東去西去。直須",
    "X69n1370_001:0780a10": "向萬里無寸草處去。石霜聞云。出門便是草。師云。一",
    "X69n1370_001:0780a11": "人明修棧道。一人暗度陳倉。疑殺天下人。育王主丈",
    "X69n1370_001:0780a12": "子。為見不平。拈主丈。通一線道。卓一下。九堰三江都",
    "X69n1370_001:0780a13": "過了。脚頭到處是長安。",
    "X69n1370_001:0780a14": "上堂。舉德山托鉢話。師云。德山用盡韜略。只謂年老",
    "X69n1370_001:0780a15": "心孤。巖頭三年無改於父之道。可謂孝矣。且那裏是",
    "X69n1370_001:0780a16": "他密啟其意處。飲罷不知何處去。倚天長劍逼人寒。",
    "X69n1370_001:0780a17": "上堂。為學日益。為道日損。黃楊逢閏減三分。青松一",
    "X69n1370_001:0780a18": "年添一暈。拈主丈。只如主丈子。吞却山河大地。不見",
    "X69n1370_001:0780a19": "有山河大地時如何。卓一下。",
    "X69n1370_001:0780a20": "天基節上堂。鄮嶺春生翠欲浮。太平瑞氣接虹流。殷",
    "X69n1370_001:0780a21": "勤願祝無疆壽。一炷清香滿石樓。",
    "X69n1370_001:0780a22": "上堂。舉洞山參雲門話。師頌云。山邊水邊待月明。暫",
    "X69n1370_001:0780a23": "向人間借路行。如今還向山邊去。只有湖水無行路。",
    "X69n1370_001:0780a24": "上堂。正月去二月來。千紅萬紫鬪拆爭開。鶯唫諧九",
    "X69n1370_001:0780b01": "奏。蝶拍舞三臺。衲僧家。捱到者般時節。冷眼覷見。始",
    "X69n1370_001:0780b02": "知道。鑊湯無冷處。死燄發寒灰。",
    "X69n1370_001:0780b03": "上堂。者片田地。靈苗覺場。春生夏長。秋収冬藏。諸人",
    "X69n1370_001:0780b04": "知得四至界畔。落不南北西東。老僧只得拈起簸箕",
    "X69n1370_001:0780b05": "別處舂。",
    "X69n1370_001:0780b06": "臨安府淨慈報恩光孝禪寺語錄",
    "X69n1370_001:0780b07": "侍者　覺孫　惟康　宗和　編",
    "X69n1370_001:0780b08": "山門。盡大地是箇解脫門。與汝諸人。同出同入。喝一",
    "X69n1370_001:0780b09": "喝。放憨作麼。",
    "X69n1370_001:0780b10": "佛殿。過去未來。呈起坐具。總在者裏。畢竟燒香禮拜",
    "X69n1370_001:0780b11": "誰。展坐具云。也是自倒自起。",
    "X69n1370_001:0780b12": "拈勑黃。國內憲章。寰中號令。一句全提。萬機獨應。",
    "X69n1370_001:0780b13": "升座拈香祝",
    "X69n1370_001:0780b14": "聖。就座。乃云。法無定相。遇緣即宗。道絕功勳。隨機應",
    "X69n1370_001:0780b15": "變。他方此界。不離菩提覺場。昨日今朝。總是自家鋪。",
    "X69n1370_001:0780b16": "全無頭面。逈絕羅籠。翻著玉几峰下戲衫。倒頂宗鏡",
    "X69n1370_001:0780b17": "堂前席帽。了無一法與人。直得萬緣俱泯。只如知恩",
    "X69n1370_001:0780b18": "報恩一句。如何顯露。閑翫西湖千頃月。靜看南嶽萬",
    "X69n1370_001:0780b19": "年松。",
    "X69n1370_001:0780b20": "復舉僧問百丈。如何是奇特事。丈云獨坐大雄峰。忽",
    "X69n1370_001:0780b21": "有問淨慈如何是奇特事。只向道。門前一湖水。",
    "X69n1370_001:0780b22": "謝兩班上堂。南山叢林。各得其所。左眄如得水龍。右",
    "X69n1370_001:0780b23": "顧如靠山虎。山僧贏得倚欄干。冷看西湖沸烟雨。",
    "X69n1370_001:0780b24": "重九上堂。採菊東籬下。悠然見南山。竪主丈。鱉鼻蛇",
    "X69n1370_001:0780c01": "頭擎一角。卓一下。白額虎體露元斑。靠主丈。幾多眼",
    "X69n1370_001:0780c02": "目精明者。空把黃花子細看。",
    "X69n1370_001:0780c03": "開爐上堂。舉溈山示眾云。有句無句。如藤倚樹。疎山",
    "X69n1370_001:0780c04": "問云。忽遇樹倒藤枯。句歸何處。後有古德拈云。好一",
    "X69n1370_001:0780c05": "堆爛柴。師頌云。高原耕種罷。牽犢負薪歸。深夜一爐",
    "X69n1370_001:0780c06": "火。渾家身上衣。",
    "X69n1370_001:0780c07": "萬年道舊至上堂。舊面重逢。全無一語。噴瀑石橋雷。",
    "X69n1370_001:0780c08": "天鏡西湖水。以我為隱乎。吾無隱乎爾。",
    "X69n1370_001:0780c09": "請指南首座上堂。舉臨濟在黃檗栽松次。以钁頭打",
    "X69n1370_001:0780c10": "地一下。噓兩聲。檗云。吾宗到汝大興於世。溈山問仰",
    "X69n1370_001:0780c11": "山。當時黃檗只囑臨濟一人。別更有在。仰云有。只是",
    "X69n1370_001:0780c12": "年代深遠。不欲舉似和尚。溈云。雖然吾亦要知。試舉",
    "X69n1370_001:0780c13": "看。仰云。一人指南吳越令行。遇大風則止。師頌云。怪",
    "X69n1370_001:0780c14": "霧妖雲雜曉嵐。令行吳越太森嚴。一針鋒上長安路。",
    "X69n1370_001:0780c15": "多少昏迷獲指南。",
    "X69n1370_001:0780c16": "冬至小參。拈主丈。群陰剝盡一陽生。卓一下。萬彚根",
    "X69n1370_001:0780c17": "荄盡發萌。惟有淨慈主丈子。相擕敲月上方行。倚主",
    "X69n1370_001:0780c18": "丈下座。",
    "X69n1370_001:0780c19": "復舉慈明冬夜。僧堂前書此字。其下註云。若",
    "X69n1370_001:0780c20": "人識得不離四威儀中。首座見云。和尚今夜放參。慈",
    "X69n1370_001:0780c21": "明聞之一笑。師云。蜜裏砒霜。酒中鴆毒。惟中者方知。",
    "X69n1370_001:0780c22": "景德靈隱禪寺語錄",
    "X69n1370_001:0780c23": "侍者　　　如止　有智　編",
    "X69n1370_001:0780c24": "山門。鷲嶺高寒。壑雷震吼。箇裏知歸。推門入臼",
    "X69n1370_001:0781a01": "拈勑黃。箇是靈山付囑底句子。黃紙黑書。秘而不傳。",
    "X69n1370_001:0781a02": "呈起云。今日當陽捧出。且聽正令旁宣。",
    "X69n1370_001:0781a03": "禪講疏。拈起云。者一著子。宗通說通。琅琅然如石中",
    "X69n1370_001:0781a04": "片玉。凜凜乎若雪後諸峰。交輝互映妙難窮。",
    "X69n1370_001:0781a05": "升座拈香。祝",
    "X69n1370_001:0781a06": "聖畢乃云。法隨法行。法幢隨處建立。南山起雲。北山",
    "X69n1370_001:0781a07": "下雨。猨啼小朵。水潄枯崖。如斯覿面提持。直得聲色",
    "X69n1370_001:0781a08": "俱泯。便見靈山一會儼然未散。肆無說而說。繼不傳",
    "X69n1370_001:0781a09": "而傳。擊拂子。太平一曲祝堯年。",
    "X69n1370_001:0781a10": "復舉",
    "X69n1370_001:0781a11": "孝宗皇帝問前住當山佛照禪師云。釋迦佛入山六",
    "X69n1370_001:0781a12": "年。所成者何事。佛照奏云。將謂",
    "X69n1370_001:0781a13": "陛下忘却。臣僧有頌。問處希奇答處親。當陽一句定",
    "X69n1370_001:0781a14": "乾坤。雪山高暎黃金殿。萬歲巍巍奉至尊。",
    "X69n1370_001:0781a15": "天基節上堂。聰明冠群倫。儀表正天下。航海梯山。咸",
    "X69n1370_001:0781a16": "歸至化。如何見得。巖莎影裏步祥麟。芳草岸頭嘶駿",
    "X69n1370_001:0781a17": "馬。",
    "X69n1370_001:0781a18": "上堂。舉慈明室中置一盆水。安劍一口。草鞋一雙。凡",
    "X69n1370_001:0781a19": "見僧來指以示之。師云。已透關者。掉臂而去。見鞭影",
    "X69n1370_001:0781a20": "者。非良馬也。",
    "X69n1370_001:0781a21": "徑山興聖萬壽禪寺語錄",
    "X69n1370_001:0781a22": "侍者　　　惠雲　若舟　編",
    "X69n1370_001:0781a23": "山門。雙徑五峰。大開門戶。插脚不入。龍翔鳳舞。",
    "X69n1370_001:0781a24": "勑黃。九天丹鳳舞。一句紫泥封。直得不言而化。不約",
    "X69n1370_001:0781b01": "而同。風從虎兮雲從龍。",
    "X69n1370_001:0781b02": "法座。水窮雲盡到淩霄。頭上紛紛雪未消。老步只宜",
    "X69n1370_001:0781b03": "平地去。不知何事又登高。",
    "X69n1370_001:0781b04": "升座拈香。此一瓣香。恭為祝延",
    "X69n1370_001:0781b05": "今上皇帝萬歲萬歲萬萬歲。陛下恭願。皇圖啟運。興",
    "X69n1370_001:0781b06": "大業於庚申。萬世丕基。歷在躳之甲子。",
    "X69n1370_001:0781b07": "此香恭為",
    "X69n1370_001:0781b08": "皇后殿下。萬福萬福。伏願。睢鳩和樂。聞治世之正音。",
    "X69n1370_001:0781b09": "翠羽飛鳴。傳仙家之消息。",
    "X69n1370_001:0781b10": "此香奉為",
    "X69n1370_001:0781b11": "皇太子殿下。伏願。撫軍監國。知政化之本原。重傳尊",
    "X69n1370_001:0781b12": "師。正脩道之大道。",
    "X69n1370_001:0781b13": "此香奉為",
    "X69n1370_001:0781b14": "太傅宮師大丞相國公。洎",
    "X69n1370_001:0781b15": "五府合朝文武官僚。同增祿筭。伏願。一德格天。致明",
    "X69n1370_001:0781b16": "君於堯舜。三公位地。成大勳如伊周。",
    "X69n1370_001:0781b17": "此香奉為",
    "X69n1370_001:0781b18": "判府侍郎。洎文武官僚。伏願。承流宣化。居九州之最",
    "X69n1370_001:0781b19": "先。治劇剸繁。躐三王之一等。",
    "X69n1370_001:0781b20": "此香奉為",
    "X69n1370_001:0781b21": "前住當山第三十二代　特賜佛心禪師浙翁大和",
    "X69n1370_001:0781b22": "尚。用酬法乳之恩。遂就座。",
    "X69n1370_001:0781b23": "乃云。法不隱藏。道無向背。駈深山巖崖中石頭大小。",
    "X69n1370_001:0781b24": "勘紅塵閙市裏面目有無。直得明月清風。開遮自在。",
    "X69n1370_001:0781c01": "樹林水鳥。演說無窮。新徑山從來口門窄。只領見成",
    "X69n1370_001:0781c02": "受用。樂太平時光。以何為據。含暉亭上望東溟。淩霄",
    "X69n1370_001:0781c03": "峰頂揖南嶽。",
    "X69n1370_001:0781c04": "復舉。馬祖遣智藏。馳書上國一禪師。開見一圓相。國",
    "X69n1370_001:0781c05": "一於中著一點封回。忠國師聞云。欽山猶被馬師惑。",
    "X69n1370_001:0781c06": "師頌云。覿面相呈尚不然。豈通紙上敘寒暄。可憐千",
    "X69n1370_001:0781c07": "里同風者。剛把封皮作信看。",
    "X69n1370_001:0781c08": "當晚參。夾迦掩室於摩竭。山上有鯉魚。淨名杜口於",
    "X69n1370_001:0781c09": "毗耶。井底有蓬塵。二千年前說不盡底家私。今夜被",
    "X69n1370_001:0781c10": "徑山一時揣出。諸人還知麼。以拂子打一圓相。不勞",
    "X69n1370_001:0781c11": "懸石鏡。天曉自雞鳴。",
    "X69n1370_001:0781c12": "舉白雲演祖示眾云。頻頻喚汝不歸家。貪向門前弄",
    "X69n1370_001:0781c13": "土沙。每到年年三月裏。滿城開徧牡丹花。不會作客。",
    "X69n1370_001:0781c14": "勞煩主人。徑山亦有一頌。不須呼喚自還家。何用重",
    "X69n1370_001:0781c15": "添眼裏沙。若是吾家真種草。三千里外摘楊花。",
    "X69n1370_001:0781c16": "佛心禪師忌拈香。當年煞不知時節。曾此庭前立深",
    "X69n1370_001:0781c17": "雪。了無一法可當情。錦綉肝腸化成鐵。屈不可雪恨",
    "X69n1370_001:0781c18": "難消。驢尿栴檀一炷燒。",
    "X69n1370_001:0781c19": "上堂。舉陸亘大夫問南泉。肇法師也奇怪。解道天地",
    "X69n1370_001:0781c20": "與我同根。萬物與我一體。泉指庭前花云。大夫。夫應",
    "X69n1370_001:0781c21": "喏。泉云。時人見此一株花。如夢相似。師頌云。萬木凍",
    "X69n1370_001:0781c22": "欲折。孤根暖獨回。前村深雪裏。昨夜一枝開。",
    "X69n1370_001:0781c23": "元日上堂。去年登山正月一。百事成狼籍。今歲升堂",
    "X69n1370_001:0781c24": "正月一。萬事皆周畢。從他歲序推迁。時光變易。拈主",
    "X69n1370_001:0782a01": "丈。惟有主丈子。依然黑似漆。卓一下。向下文長。付在",
    "X69n1370_001:0782a02": "別日。",
    "X69n1370_001:0782a03": "佛祖讚頌",
    "X69n1370_001:0782a04": "出山相",
    "X69n1370_001:0782a05": "正覺山前折本來。分明有口亦難開。誰知未入摩耶",
    "X69n1370_001:0782a06": "腹。已向閻浮起禍胎。",
    "X69n1370_001:0782a07": "啞子觀音",
    "X69n1370_001:0782a08": "水月光中入定身。明明開眼受諸塵。莫言伎倆無人",
    "X69n1370_001:0782a09": "識。啞子從頭說向人。",
    "X69n1370_001:0782a10": "蓮葉相",
    "X69n1370_001:0782a11": "一葉蓮花苦海舟。得隨流處且隨流。手提晝夜一百",
    "X69n1370_001:0782a12": "八。應是從頭數未休。",
    "X69n1370_001:0782a13": "達磨渡江",
    "X69n1370_001:0782a14": "蹈翻地軸與天關。闔國人追不再還。去路一身輕似",
    "X69n1370_001:0782a15": "葉。長江千古浪如山。",
    "X69n1370_001:0782a16": "舡子",
    "X69n1370_001:0782a17": "悠悠漾漾幾烟波。拊棹長歌更短歌。不遇錦鱗吞直",
    "X69n1370_001:0782a18": "鈎。滿舡無柰月明何。",
    "X69n1370_001:0782a19": "寒山拖屐執帚",
    "X69n1370_001:0782a20": "脚下破木屐。手內生苕帚。放不下拕却走。笑指時人",
    "X69n1370_001:0782a21": "不知有。",
    "X69n1370_001:0782a22": "拾得菜筒茄串",
    "X69n1370_001:0782a23": "手捻乾茄串。筒盛苦菜滓。逢人亂提掇。滋味落誰家。",
    "X69n1370_001:0782a24": "浙翁和尚",
    "X69n1370_001:0782b01": "中鄮峰必死毒。用臨濟向上錯。六處賣狗懸羊。四海",
    "X69n1370_001:0782b02": "傾湫倒嶽。錯錯。好彩無人相學。",
    "X69n1370_001:0782b03": "受業師觀首座",
    "X69n1370_001:0782b04": "編籬護竹。引水澆花。松間風細。石上笻斜。面目分明",
    "X69n1370_001:0782b05": "見在。兒孫誰守生涯。歷劫令人恨不已。只因教我著",
    "X69n1370_001:0782b06": "袈裟。",
    "X69n1370_001:0782b07": "分死心頌六祖偈",
    "X69n1370_001:0782b08": "六祖當年不丈夫。賣柴檐折便必麤。黃梅會裏菩提",
    "X69n1370_001:0782b09": "樹。一斧和根斫得無。",
    "X69n1370_001:0782b10": "倩人書壁自塗糊。白底是白烏底烏。賺殺幾多求劍",
    "X69n1370_001:0782b11": "客。茫茫依樣畫葫蘆。",
    "X69n1370_001:0782b12": "明明有偈言無物。畢竟款從囚口出。靈龜曳尾可憐",
    "X69n1370_001:0782b13": "生。大似抱贓而呌屈。",
    "X69n1370_001:0782b14": "却受他家一鉢盂。被人趕著費分疎。者般潑賴閑家",
    "X69n1370_001:0782b15": "具。好彩兒孫不用渠。",
    "X69n1370_001:0782b16": "辭史丞相呼召",
    "X69n1370_001:0782b17": "氷雪堆中萬木摧。日邊吹暖到江梅。枯枝自歎生來",
    "X69n1370_001:0782b18": "北。縱得春風也不開。",
    "X69n1370_001:0782b19": "北堂寄布",
    "X69n1370_001:0782b20": "兒子今年始是貧。布單賣了只空身。老婆心切重相",
    "X69n1370_001:0782b21": "寄。包褁將來轉不親。",
    "X69n1370_001:0782b22": "送高老瑞世",
    "X69n1370_001:0782b23": "鼻咲諸方作戲場。看看棚上到君忙。從來美酒無深",
    "X69n1370_001:0782b24": "巷。莫怨春風舞袖長。",
    "X69n1370_001:0782c01": "無庵孟節使飯僧",
    "X69n1370_001:0782c02": "菴中一物本來無。將向諸方餵瞎驢。驗得不知慚愧",
    "X69n1370_001:0782c03": "者。君山吞却洞庭湖。",
    "X69n1370_001:0782c04": "辭董侍郎半山",
    "X69n1370_001:0782c05": "坎止流行無定形。玉麟有命到林扄。凍雲不逐春風",
    "X69n1370_001:0782c06": "起。虗負鍾山一半青。",
    "X69n1370_001:0782c07": "贈相士",
    "X69n1370_001:0782c08": "滃霧蒸雲撥不開。蒼松怪石老崔嵬。箇中易見還難",
    "X69n1370_001:0782c09": "見。又費先生到一回。",
    "X69n1370_001:0782c10": "送信禪人(時廼師大川正却淨慈命)",
    "X69n1370_001:0782c11": "煨芋高風屬乃翁。閉門不識紫泥封。子歸致我深深",
    "X69n1370_001:0782c12": "意。恐在三更月下逢。",
    "X69n1370_001:0782c13": "送超禪者(別浦小師)",
    "X69n1370_001:0782c14": "雲峰別曲久凄然。惆悵無人續斷絃。浩浩清聲滿苕",
    "X69n1370_001:0782c15": "霅。月明猶有夜歸舡。",
    "X69n1370_001:0782c16": "送通典座",
    "X69n1370_001:0782c17": "包笠和雲頂夕陽。懸崖危磴遶羊腸。前頭探得溪深",
    "X69n1370_001:0782c18": "淺。應咲平田杓柄長。",
    "X69n1370_001:0782c19": "天童弁山和尚見招",
    "X69n1370_001:0782c20": "四海如今幾弟兄。橫飛直上振家聲。我方閑臥君多",
    "X69n1370_001:0782c21": "病。此意如何寫得成。",
    "X69n1370_001:0782c22": "辭荊溪吳都運上封請",
    "X69n1370_001:0782c23": "石橋南畔萬年松。六載清陰手自封。霹靂一聲驚變",
    "X69n1370_001:0782c24": "化。又將移上祝融峰。",
    "X69n1370_001:0783a01": "送福禪人",
    "X69n1370_001:0783a02": "欲落未落林間葉。南蜚北飛天際雲。歸家會得出家",
    "X69n1370_001:0783a03": "意。揚子渡頭秋十分。",
    "X69n1370_001:0783a04": "自翁",
    "X69n1370_001:0783a05": "萬象窮邊獨露身。從生至老沒疎親。著衣喫飯尋常",
    "X69n1370_001:0783a06": "事。成現何曾問別人。",
    "X69n1370_001:0783a07": "贈徐都料",
    "X69n1370_001:0783a08": "小巧工夫妙莫倫。不由繩墨運風斤。南山門下成功",
    "X69n1370_001:0783a09": "日。媿殺紛紛血指人。",
    "X69n1370_001:0783a10": "送唐筆羅漢與　　賈丞相",
    "X69n1370_001:0783a11": "手持貝葉坐盤陀。一默無言口太多。諸相盡空猶用",
    "X69n1370_001:0783a12": "遣。毗耶城裏問維摩。",
    "X69n1370_001:0783a13": "和　御製靈隱千佛偈",
    "X69n1370_001:0783a14": "惟佛與佛。等無差別。量比太虗。面如滿月。真相無生。",
    "X69n1370_001:0783a15": "妄見有滅。一念萬年。紅爐點雪。",
    "X69n1370_001:0783a16": "送江西復藏主",
    "X69n1370_001:0783a17": "洪惟此道何遼漠。一花五葉開還落。枝子派子分不",
    "X69n1370_001:0783a18": "分。今之古之皆成錯。有祖挺出西江西。淳熈年中曾",
    "X69n1370_001:0783a19": "大作。黃金殿上日月明。草鞋屢挂龍床角。即今兒孫",
    "X69n1370_001:0783a20": "滿大唐。淩滅門風聲捻惡。復子的是西家隣。昂然獨",
    "X69n1370_001:0783a21": "立雞群鶴。歸儒歸墨痛掃除。景仰前脩要無怍。平田",
    "X69n1370_001:0783a22": "險絕難栖泊。三年冷坐同蕭索。笑指金文束高閣。萬",
    "X69n1370_001:0783a23": "里秋空翮難縛。臨岐別我希一言。向道莫莫莫莫莫。",
    "X69n1370_001:0783a24": "送愿藏主游江淮",
    "X69n1370_001:0783b01": "今日三明日四。相賦羣狙作兒戲。南斗七北斗八。一",
    "X69n1370_001:0783b02": "大藏教阿喇喇。愿子澤國難滯留。春風吹活主丈頭。",
    "X69n1370_001:0783b03": "胡僧不識老蕭處。千古長江流不去。無明荒草沒蘆",
    "X69n1370_001:0783b04": "花。悲風颯颯飛胡笳。問我覓轉送行語。畐塞虗空不",
    "X69n1370_001:0783b05": "能舉。掀翻海嶽遇知音。等閑瓦礫成黃金。",
    "X69n1370_001:0783b06": "送虎丘徹維那之靈隱(介石子也)",
    "X69n1370_001:0783b07": "首座為眾說破。",
    "X69n1370_001:0783b08": "愚菴聞和尚。奉　朝旨住持資福禪寺。就本寺受請",
    "X69n1370_001:0783b09": "日引座。玲瓏巖畔絕安排。一拶全身墮嶮崖。絕後再",
    "X69n1370_001:0783b10": "甦欺不得。眼空佛祖便張乖。直得末山斂袵。鐵磨潛",
    "X69n1370_001:0783b11": "身。聲價四馳。恩來禁苑。時緣既至。正令當行。幸希允",
    "X69n1370_001:0783b12": "從。毋事謙抑。",
    "X69n1370_001:0783b14": "淮海和尚語錄(終)"
}