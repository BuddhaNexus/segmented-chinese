{
    "X20n0367_001:0884a03": "大乘本生心觀經淺註卷第一本",
    "X20n0367_001:0884a05": "清神京栴檀寺沙門　來舟　淺註",
    "X20n0367_001:0884a06": "△九總釋名題",
    "X20n0367_001:0884a07": "題為一經之總目。故先釋之。欲後人知其大義也。",
    "X20n0367_001:0884a08": "大者揀小為義。以聲聞不達唯心。但依六識三毒。",
    "X20n0367_001:0884a09": "建立染淨根本。縱證極果。無非一羅漢耳。以其未",
    "X20n0367_001:0884a10": "有大心。未發大願。未行大行。未證大果。但依小就",
    "X20n0367_001:0884a11": "是為小乘。此經最初安一大字。使知非小乘法。乃",
    "X20n0367_001:0884a12": "大乘法門也。乘者運載得名。如世之舟車。人若乘",
    "X20n0367_001:0884a13": "之。可以從近至遠。自此達彼。心地觀門。亦復如是。",
    "X20n0367_001:0884a14": "人若悟之。行之。契證之。亦可即凡夫。到聖位。即生",
    "X20n0367_001:0884a15": "死到涅槃。所謂一切諸佛本所乘故。一切菩薩皆",
    "X20n0367_001:0884a16": "乘此法到如來地故。應知大乘二字。一切摩訶衍",
    "X20n0367_001:0884a17": "法通稱。如大乘妙法蓮華經。大乘百法明門論等。",
    "X20n0367_001:0884a18": "唯本生等五字。方為本經之別名也。夫本者萬法",
    "X20n0367_001:0884a19": "之根源也。生者萬物之資發也。語云。君子務本。本",
    "X20n0367_001:0884a20": "立而道生信矣哉。是知聖人垂訓。無不令人悟本",
    "X20n0367_001:0884a21": "生道。合乎天心。達乎至理。一言之下。轉凡成聖。庶",
    "X20n0367_001:0884a22": "不負聖人之心也。是以此經。劈頭下本生二字。欲",
    "X20n0367_001:0884a23": "披讀者。參究自己之根本。乃當人即體之佛性。然",
    "X20n0367_001:0884a24": "佛性既悟。智慧自生矣。以其即理起智。體用並彰。",
    "X20n0367_001:0884b01": "故云本生。心地觀者。出本生之正義也。恐人不解",
    "X20n0367_001:0884b02": "本生之旨。復云本即心地。觀能生道。一經正旨。全",
    "X20n0367_001:0884b03": "在於斯。然有總別二釋。總釋如經云。眾生之心。猶",
    "X20n0367_001:0884b04": "如大地。五穀五果。從大地生。如是心法。生世出世。",
    "X20n0367_001:0884b05": "善惡五趣。及於聖凡。乃至以是因緣。三界唯心。心",
    "X20n0367_001:0884b06": "名為地。能觀心者。究竟解脫。不能觀者。究竟沉淪。",
    "X20n0367_001:0884b07": "是知如來自釋心地之觀法也。良以經中既云。生",
    "X20n0367_001:0884b08": "世出世。善惡五趣。及於聖凡。意在迷之即是妄心。",
    "X20n0367_001:0884b09": "能生業果。悟之即是真心。能生聖果。其所重者。觀",
    "X20n0367_001:0884b10": "字為要也。然觀者。即靈知反照。一念相應。諸惑頓",
    "X20n0367_001:0884b11": "空。涅槃本具。始知眾生。本來是佛。故曰能觀心者。",
    "X20n0367_001:0884b12": "究竟解脫也。其不能觀者。對境攀緣。如犬逐塊。自",
    "X20n0367_001:0884b13": "然究竟沉淪。永墮生死矣。華嚴云。一切唯心造。亦",
    "X20n0367_001:0884b14": "同此義也。所以佛說此經。立此題。欲見題知經。讀",
    "X20n0367_001:0884b15": "經解義。起智觀照。究竟成佛。初不辜其本意也。別",
    "X20n0367_001:0884b16": "釋者。心有二種。一真心。即眾生之佛性。萬法之實",
    "X20n0367_001:0884b17": "相也。二妄心。即眾生之業本。緣境之識心也。然真",
    "X20n0367_001:0884b18": "妄雖別。不離一體。地者譬喻也。亦有二義。一乘載",
    "X20n0367_001:0884b19": "義。謂大地廣博。堅厚有力。一切山河草木。及諸有",
    "X20n0367_001:0884b20": "情。皆地能乘載故。二生長義。謂有情無情。皆依地",
    "X20n0367_001:0884b21": "有。復能增長故。心亦如是。謂真心隨緣而成萬法。",
    "X20n0367_001:0884b22": "即生義。種現熏發。即增長義。既依心現。猶不離心。",
    "X20n0367_001:0884b23": "即乘載義。良以種現熏發。又引起妄心。由不知萬",
    "X20n0367_001:0884b24": "法唯心。執心外有法。復能取著。則我法二執頓然",
    "X20n0367_001:0884c01": "生續。又復緣之則萬法全彰。不緣則諸法本寂。既",
    "X20n0367_001:0884c02": "緣之則有。即乘載義(如眼中有翳。妄見空華。華依翳現。若翳病既除。空華自滅)",
    "X20n0367_001:0884c03": "以上心地二字。為所觀之境。觀為能觀之智。謂依",
    "X20n0367_001:0884c04": "心作觀。還觀自心。然觀有三種。即空假中也。空非",
    "X20n0367_001:0884c05": "斷滅。乃即心真體之勝用也。然真性如虗空。空觀",
    "X20n0367_001:0884c06": "如日光。光與空合。無所分別。是以正觀之時。不見",
    "X20n0367_001:0884c07": "萬法。與真性冥合。彌滿清淨。不見一法當情。為空",
    "X20n0367_001:0884c08": "也。經云。佛為彌勒說心地法門。若人一經耳根。攝",
    "X20n0367_001:0884c09": "念觀心。熏菩提種。不久得成菩提。是知既此攝念",
    "X20n0367_001:0884c10": "觀心。即空慧自照。離妄絕相。當體即真。是名空觀",
    "X20n0367_001:0884c11": "觀真如也。二假觀者。即報四恩而發心。住蘭若以",
    "X20n0367_001:0884c12": "修行。事相觀察。是為假觀。降伏妄想。深生慚愧也。",
    "X20n0367_001:0884c13": "(四恩者。即父母恩。眾生恩。國王恩。三寶恩。修行者。即佛教安住四無垢性。一心修行十二頭陀。以三觀門。",
    "X20n0367_001:0884c14": "修忍辱行。名真出家。謂觀諸眾生。是佛化身。觀自身。為真愚夫。此為一觀。又觀諸有情作尊貴想。觀自身",
    "X20n0367_001:0884c15": "為奴僕想。此為二觀也。又觀眾生作父母想。觀自身作男女想。即三觀也。常作是觀。或被打罵終不加報",
    "X20n0367_001:0884c16": "善巧方便調伏其心。四無垢性者。謂衣服臥具飲食湯藥。如是四事。隨其所得。粗細稱心。遠離貪求。是無",
    "X20n0367_001:0884c17": "垢性。皆假觀也)三中道觀。觀一切煩惱萬法。會為自心。了",
    "X20n0367_001:0884c18": "達此法。堪證菩提。所謂涉有不礙觀空。即諸法而",
    "X20n0367_001:0884c19": "證實相。不著空有。為中道觀也。如功德莊嚴品。及",
    "X20n0367_001:0884c20": "觀心品等說。是知空觀。觀即心之真諦。假觀。觀即",
    "X20n0367_001:0884c21": "心之俗諦。中觀。觀即心之第一義諦。是為理事互",
    "X20n0367_001:0884c22": "融。究竟解脫之極致也。以上皆一經之所詮。經為",
    "X20n0367_001:0884c23": "能詮。又梵語修多羅。此翻聖教。或翻蓆經。契經等。",
    "X20n0367_001:0884c24": "今減蓆契但存經者。以此方聖教稱經。意合此方",
    "X20n0367_001:0885a01": "故名經也。又具貫攝常法四義。謂貫穿所詮之義。",
    "X20n0367_001:0885a02": "攝化所被之機。常則今古不易。法則凡聖同遵。又",
    "X20n0367_001:0885a03": "地為喻。本生等為法。大乘為能稱。本生等為所稱。",
    "X20n0367_001:0885a04": "心為一經之體。觀門為修證之用。總言體用法喻",
    "X20n0367_001:0885a05": "為名。能所合標。共立一題。",
    "X20n0367_001:0885a06": "△十別解文義二。初解序三。初依經序題。",
    "X20n0367_001:0885a07": "大乘本生心地觀經序",
    "X20n0367_001:0885a08": "述明始終。略陳梗概。令後人知其源委也。又序如",
    "X20n0367_001:0885a09": "東西之墻。觀墻則知一宅之淺深。見序則知始末",
    "X20n0367_001:0885a10": "之大義也。△二序主朝代。",
    "X20n0367_001:0885a11": "唐憲宗皇帝製",
    "X20n0367_001:0885a12": "唐為國號。序譯經之朝代也。李氏繼隋有天下。國",
    "X20n0367_001:0885a13": "號大唐。憲宗第十主也。諱純。順宗太子。帝。剛明果",
    "X20n0367_001:0885a14": "斷。志平僭叛。能用忠謀。不惑羣議。卒收成功。唐之",
    "X20n0367_001:0885a15": "威令幾於復振。足為中興主也。憲宗為諡號。諡法。",
    "X20n0367_001:0885a16": "謂博聞多能曰憲。宗者尊也。法也。主也。以正法化",
    "X20n0367_001:0885a17": "世。尊為人主。為世所宗。故曰憲宗。皇者君也。古帝",
    "X20n0367_001:0885a18": "王。唯伏犧。神農。黃帝。為三皇。諡法。靖民則法曰皇。",
    "X20n0367_001:0885a19": "帝者亦君主也。呂氏春秋曰。帝者天下之所適。王",
    "X20n0367_001:0885a20": "者天下之所往。尚書五帝。謂少昊。顓頊。高辛。唐堯。",
    "X20n0367_001:0885a21": "虞舜。是為五帝。夏商周。為三王。唯嬴秦得天下。始",
    "X20n0367_001:0885a22": "稱皇帝。自謂道過三皇。功高五帝。故稱始皇帝。已",
    "X20n0367_001:0885a23": "後。凡天子皆稱皇帝。今經之序文。乃唐朝憲宗御",
    "X20n0367_001:0885a24": "製也。製者。謂裁度制作也。△三正釋序文三。初發",
    "X20n0367_001:0885b01": "語歎世分二。初正歎情欲。",
    "X20n0367_001:0885b02": "噫夫。物我既殊。嗜欲方熾。六根陷因緣之境。七情奔",
    "X20n0367_001:0885b03": "利害之場。葢纏其真。執縛於妄。愛惡攻內。紛華蕩前。",
    "X20n0367_001:0885b04": "心類騰猿。身若狂象。",
    "X20n0367_001:0885b05": "夫者起語辭。噫者恨聲也。乃自恨不識本真。妄生",
    "X20n0367_001:0885b06": "情欲等。亦歎辭也。物我二句。正述迷真。良以心周",
    "X20n0367_001:0885b07": "法界。萬法同真。天地與我同根。萬物與我一體。茲",
    "X20n0367_001:0885b08": "因無明不覺。真如隨緣。轉成業識。更生見相二分。",
    "X20n0367_001:0885b09": "由相分似境。見分取著。不達唯心。故見分轉成我",
    "X20n0367_001:0885b10": "執。相分轉成外境。所謂自心取自心。非幻成幻法",
    "X20n0367_001:0885b11": "故曰物我既殊。(既者已也)欲即五欲。謂財色名食睡或",
    "X20n0367_001:0885b12": "色聲香味觸皆是眾生所欲之境。嗜者。好也。欲也。",
    "X20n0367_001:0885b13": "樂為也。即能取之心。方熾者。貪欲之盛也。此但標。",
    "X20n0367_001:0885b14": "六根下釋之。眼耳鼻舌身意。皆能發識。為六識之",
    "X20n0367_001:0885b15": "根本。故云六根。陷者墜落不能自拔也。然根既發",
    "X20n0367_001:0885b16": "識。取著為因。境即六境。勾引為緣。以根塵勾取。展",
    "X20n0367_001:0885b17": "轉愈盛。眾生汩沒於中。故云陷因緣之境也。(六塵即色",
    "X20n0367_001:0885b18": "聲香味觸法。皆有染污義。故曰六塵)七情。謂喜怒憂懼愛憎欲。奔者",
    "X20n0367_001:0885b19": "馳逐也。以順境得意為利。逆境奪利為害。場者處",
    "X20n0367_001:0885b20": "也。謂人有七情。皆逐境牽。可謂三界處處。皆為造",
    "X20n0367_001:0885b21": "業之場地也。葢纏下。明心被境迷。眾生全無自由",
    "X20n0367_001:0885b22": "分也。葢者覆也。障也。有五種。一貪欲。二瞋恚。三睡",
    "X20n0367_001:0885b23": "眠。四掉悔。五疑。一切眾生有此五惑。葢覆真性。障",
    "X20n0367_001:0885b24": "蔽妙明。於諸正道。不能明了。依用得名。故謂之葢。",
    "X20n0367_001:0885c01": "纏者繫縛義。有十種。即嗔。覆。睡。眠。戲。掉。無慚。無愧。",
    "X20n0367_001:0885c02": "慳。嫉。有此十惑。觸事粘著。如蠶作繭。自己繫縛。亦",
    "X20n0367_001:0885c03": "從用得名。故謂纏也。真者即當人之佛性。由此五",
    "X20n0367_001:0885c04": "葢所覆。十纏所縛。真性不能解脫。故曰葢纏其真。",
    "X20n0367_001:0885c05": "執者。是眾生著物之心。不出我法二種。因妄想不",
    "X20n0367_001:0885c06": "達二空。謂身有主宰。即我執。心外有法。即法執。由",
    "X20n0367_001:0885c07": "是種種取著。不能自脫。故曰執縛於妄。愛惡下。謂",
    "X20n0367_001:0885c08": "既不達萬法唯心。妄生取著。順境生愛。逆境生惡。",
    "X20n0367_001:0885c09": "逐境生心。故曰攻內。且約惑言。紛華者。即徧緣諸",
    "X20n0367_001:0885c10": "境。造種種業。蕩者任運無忌。前者觸目皆然。所以",
    "X20n0367_001:0885c11": "緣慮不定。猶猿猴之騰躍。身逐境牽。如狂象之奔",
    "X20n0367_001:0885c12": "馳。故曰心類等。△二結迷不返二。初歎自不能明。",
    "X20n0367_001:0885c13": "豈復悟菩提之性。息塵埃以自明。了真如之理。本空",
    "X20n0367_001:0885c14": "寂而為樂。",
    "X20n0367_001:0885c15": "豈復者。謂不能反照也。通下二句。菩提此云覺道。",
    "X20n0367_001:0885c16": "乃真性之別名。悟即惺覺。乃達本之智用。謂菩提",
    "X20n0367_001:0885c17": "本有。因迷不覺。故不能反照也。塵埃者。事緣也。謂",
    "X20n0367_001:0885c18": "塵事擾擾不休。妄心念念不息。豈能急流之中。息",
    "X20n0367_001:0885c19": "心悟本。反明其本性乎。真如者。不妄不變。亦佛性",
    "X20n0367_001:0885c20": "之別稱。理者體也。蕩無纖塵。故曰空寂。達則成佛。",
    "X20n0367_001:0885c21": "故曰為樂。又寂然無為即本覺。了謂照了即始覺。",
    "X20n0367_001:0885c22": "樂者謂性分之受用。總言菩提之性。本有而不悟。",
    "X20n0367_001:0885c23": "塵埃之事。本無而不明。真如之理。自具而不了。其",
    "X20n0367_001:0885c24": "法性之樂豈可得乎。故序主結歎如此也。○問。菩",
    "X20n0367_001:0886a01": "提性。真如理。為同為別。答。即同之別也。凡言菩提",
    "X20n0367_001:0886a02": "約智說。凡言真如約理說。謂即理之智曰菩提。即",
    "X20n0367_001:0886a03": "智之理曰真如。故菩提曰性。即智性也。真如曰理。",
    "X20n0367_001:0886a04": "即理體也。學者知之。△二結自不能救。",
    "X20n0367_001:0886a05": "不有妙覺。其孰拯斯溺乎。",
    "X20n0367_001:0886a06": "妙覺。即是妙悟。結上。既不能悟菩提。了真如。是自",
    "X20n0367_001:0886a07": "己無有妙覺也。其孰下。結自不能救也。拯謂提拔。",
    "X20n0367_001:0886a08": "溺謂沉沒。斯者此也。指前嗜欲葢纏等。謂人迷於",
    "X20n0367_001:0886a09": "嗜欲等。如人墮於淤泥之中。力不自出也。不有即",
    "X20n0367_001:0886a10": "無。孰者泛說之辭。此言眾生逐境自溺。迷不自悟。",
    "X20n0367_001:0886a11": "若無妙覺自拔。其誰能救之哉。以上發語歎世竟。",
    "X20n0367_001:0886a12": "△二幸遇真詮四。初智人傳法迷流得度。",
    "X20n0367_001:0886a13": "由是至人開法。大士傳教。濟羣迷於彼岸。澌諸妄於",
    "X20n0367_001:0886a14": "此門。",
    "X20n0367_001:0886a15": "由是者。承上起下之辭。承上眾生自不能救。起下",
    "X20n0367_001:0886a16": "佛能提拔也。至人即佛。謂佛乃人中之至者也。(天上",
    "X20n0367_001:0886a17": "天下。唯佛獨尊。故稱之為至人)開謂開示。啟閉為義。法即心法。軌",
    "X20n0367_001:0886a18": "持為義。謂軌物生解。任持自性故。良以諸佛之所",
    "X20n0367_001:0886a19": "證。菩薩之所修。眾生之本具。皆不出靈明知覺。故",
    "X20n0367_001:0886a20": "謂之心。修持成道。故謂之法。佛既證之。愍物不知。",
    "X20n0367_001:0886a21": "故開化指示。欲人亦知之。以見大聖公物之心也。",
    "X20n0367_001:0886a22": "大士即菩薩之稱。凡西天東土。歷代祖師。宣演佛",
    "X20n0367_001:0886a23": "法。展轉流通者。皆稱大士。教謂訓導之言。傳謂宣",
    "X20n0367_001:0886a24": "布於世。羣迷即眾生不悟佛性者。彼岸喻涅槃。以",
    "X20n0367_001:0886b01": "生死喻此岸有苦。涅槃如彼岸有樂。惑業如河中",
    "X20n0367_001:0886b02": "之水。教喻舟航。菩薩如使船之人。世間眾生若依",
    "X20n0367_001:0886b03": "教奉行。如登舟上岸。可得離生死。度惑業。證涅槃。",
    "X20n0367_001:0886b04": "故云濟羣迷於彼岸也。澌者盡也。諸妄即十八界。",
    "X20n0367_001:0886b05": "此門即此經也。謂依經作觀。則諸妄頓銷。故曰澌",
    "X20n0367_001:0886b06": "諸等(門取通義。喻此經。乃成佛之達道。故通也)。△二妙觀心地生滅歸",
    "X20n0367_001:0886b07": "如。",
    "X20n0367_001:0886b08": "不滅不生。視色空而俱泯。無來無去。觀性相以皆如。",
    "X20n0367_001:0886b09": "上句泯妄。下句會真。皆歸功於法門也。生滅即是",
    "X20n0367_001:0886b10": "妄心。色空皆是妄境。兩不字。即作觀銷妄功夫。謂",
    "X20n0367_001:0886b11": "人依此法。妙觀心地。頓然而返妄歸真。故色空俱",
    "X20n0367_001:0886b12": "泯矣。(泯者盡也)來去即遷流不住。兩無字。即不動之真",
    "X20n0367_001:0886b13": "心。如人妙觀心地。融會萬法。皆歸本性。一性常住。",
    "X20n0367_001:0886b14": "故曰皆如。△三真理難解必借能詮。",
    "X20n0367_001:0886b15": "然則泯色空者。非言無以極其致。如性相者。非文無",
    "X20n0367_001:0886b16": "以會其歸。設斯筌蹄。納諸逵路。",
    "X20n0367_001:0886b17": "然則二字。承上之辭。致者至也。極盡之意。歸者反",
    "X20n0367_001:0886b18": "也。趣向之意。文謂文章。言謂語言。皆屬能詮。謂道",
    "X20n0367_001:0886b19": "以言顯。理借文彰。泯色空者。牒定上文。反顯若非",
    "X20n0367_001:0886b20": "言語彰表。自不能泯絕妄境。達入極致也。如性相",
    "X20n0367_001:0886b21": "者。亦牒上文。反顯若非能詮之文。奚悟所詮之理。",
    "X20n0367_001:0886b22": "既不自悟。則不能會妄歸真矣。筌者捕魚竹器也。",
    "X20n0367_001:0886b23": "蹄者兔迹。亦作罤取。兔器也。此二皆喻能詮之文。意",
    "X20n0367_001:0886b24": "謂魚兔喻所詮之理。是則聖人設教。用文字語言。",
    "X20n0367_001:0886c01": "詮表心法。世人方得見性明心。逵亦路也。納者領",
    "X20n0367_001:0886c02": "也。得也。謂修行人。得文言而悟真理。如行人得路。",
    "X20n0367_001:0886c03": "欲達所歸。終無阻滯矣。△四結顯聖教歸恩於佛。",
    "X20n0367_001:0886c04": "此葢西方神人之大教也。",
    "X20n0367_001:0886c05": "此者指前能所詮表。葢者且作語辭。西方指天竺",
    "X20n0367_001:0886c06": "國。神人即佛。大教者尊稱之意。謂神人設教。稱性",
    "X20n0367_001:0886c07": "之談。大矣哉。也字結語辭(不稱佛。而稱神人者。乃讚美其靈妙莫測之意。",
    "X20n0367_001:0886c08": "非鬼神之神可比也)。△三述明來歷二。初西域來源二。初牒",
    "X20n0367_001:0886c09": "定經名。",
    "X20n0367_001:0886c10": "大乘本生心地觀經者。",
    "X20n0367_001:0886c11": "△二釋迦親說。",
    "X20n0367_001:0886c12": "釋迦如來。於耆闍崛山。與文殊師利。彌勒等諸大菩",
    "X20n0367_001:0886c13": "薩之所說也。",
    "X20n0367_001:0886c14": "初句說經之教主。次句說經之處所。與文下。舉首",
    "X20n0367_001:0886c15": "兼眾。皆所被之機也。釋迦者。佛之姓也。此云能仁。",
    "X20n0367_001:0886c16": "謂能有應物之巧。仁有惠物之恩。如來者倣同先",
    "X20n0367_001:0886c17": "德號。十號之首也。謂身相智慧。皆同古佛。如先佛",
    "X20n0367_001:0886c18": "之再來。又云乘如實道。來成正覺。謂從本垂跡也。",
    "X20n0367_001:0886c19": "經是佛說。故佛為教主也。文殊師利。此云妙德。此",
    "X20n0367_001:0886c20": "菩薩久成正覺。果後行因。輔佛揚化。示為菩薩。故",
    "X20n0367_001:0886c21": "以妙德稱之焉。彌勒此云慈氏。謂慈隆即世。悲臻",
    "X20n0367_001:0886c22": "後劫。此二舉首。等者兼眾。因請法問佛發起大教。",
    "X20n0367_001:0886c23": "即當機眾也。△二東土來源三。初梵本初來之代。",
    "X20n0367_001:0886c24": "其梵夾。我烈祖高宗之代。師子國之所獻也。寶之歷",
    "X20n0367_001:0887a01": "年。祕於中禁。",
    "X20n0367_001:0887a02": "梵者西域之稱號。謂葱嶺以西。皆為梵種也。梵夾",
    "X20n0367_001:0887a03": "即梵本。我即憲宗自稱。烈祖高宗諡號也。諡法。秉",
    "X20n0367_001:0887a04": "德尊業曰烈。乃唐之第三主也。代謂朝代。乃梵本",
    "X20n0367_001:0887a05": "初來時也。師子國。乃天竺之別國。謂君王有道。四",
    "X20n0367_001:0887a06": "海來賓。故將法寶獻之也。祕者藏也。中禁者宮院",
    "X20n0367_001:0887a07": "也。歷年者。謂經歷之時遠也。△二聖主披閱合機。",
    "X20n0367_001:0887a08": "朕。嗣守丕業。虔奉昌圖。聽政之暇。澡心於此。以為攝",
    "X20n0367_001:0887a09": "念之旨。有輔於時。潛導之功。或裨於理。且大雄以慈",
    "X20n0367_001:0887a10": "悲致化。而朕生而不傷。法王以清淨為宗。而朕安而",
    "X20n0367_001:0887a11": "不擾。敷教于下。用符方便之門。勵精以思。是叶修行",
    "X20n0367_001:0887a12": "之地。無為之益。不其至乎。",
    "X20n0367_001:0887a13": "朕者天子之自稱。嗣者繼續也。守者執守也。謂祖",
    "X20n0367_001:0887a14": "宗所建。我但執守保之也。丕業即大業。天子以天",
    "X20n0367_001:0887a15": "下社稷。總為一大基業。圖者圖畫也。因神物負圖",
    "X20n0367_001:0887a16": "而出。聖人畫卦。後以一切山河國土。總為皇家一",
    "X20n0367_001:0887a17": "大圖畫。故稱皇圖。昌者盛也。亦嘉祥也。虔者誠也。",
    "X20n0367_001:0887a18": "謂祖宗大業。我但兢兢業業以保之。故曰虔奉。奉",
    "X20n0367_001:0887a19": "猶尊也。言其不敢輕慢也。政謂國事。聽即經理。暇",
    "X20n0367_001:0887a20": "謂閒暇。澡謂洗滌。此旨即本經之義理。總謂天子",
    "X20n0367_001:0887a21": "日理萬幾。凡經理國事之畢。少有閒暇。必洗心滌",
    "X20n0367_001:0887a22": "慮。參究此經。以為收攝雜念。靜觀真理。有輔佐時",
    "X20n0367_001:0887a23": "政之益也。(補者助佐也。謂當時之政。萬幾不止。若散心批判。或有誤失。因參究靜觀。從靜",
    "X20n0367_001:0887a24": "中詳察。必合正理也)故曰有輔於時。潛者密也。導謂引發。裨",
    "X20n0367_001:0887b01": "者助也。理即體也。乃朝政君臣。綱常之大體。由披",
    "X20n0367_001:0887b02": "覽此經。有迴心向道。移風易俗。而於國體。或有助",
    "X20n0367_001:0887b03": "佐之功。或字言活意決也。潛導者。由朝習暮觀。日",
    "X20n0367_001:0887b04": "積月累。不知不覺。深合佛旨。以佛理會國理。可謂",
    "X20n0367_001:0887b05": "皇天無二道。聖人無兩心。自古佛道通儒。故於國",
    "X20n0367_001:0887b06": "理有所裨助也。且大下。轉釋輔裨之功。且謂語辭。",
    "X20n0367_001:0887b07": "或借曰辭。大雄指佛。法華云。大雄猛世尊。謂佛有",
    "X20n0367_001:0887b08": "大慈。能與眾生法樂。大悲。拔眾生之苦惱。化謂教",
    "X20n0367_001:0887b09": "化度化也。而朕下。謂朕六根具足且通利。皆佛慈",
    "X20n0367_001:0887b10": "悲之力所加也。法王稱佛。自在為義。以清下。謂佛",
    "X20n0367_001:0887b11": "之正理。居塵不染。濁世不污。為清淨之宗。以朕臨",
    "X20n0367_001:0887b12": "大位已來。身體平和。宮眷無恙。四海晏安。有太平",
    "X20n0367_001:0887b13": "氣象。故曰安而不擾。亦佛清淨之力所加也。豈不",
    "X20n0367_001:0887b14": "與天下國家為一大助乎。敷教下。是欲敷設佛教。",
    "X20n0367_001:0887b15": "訓惠於下之意。下指百官萬民。符者輔也。所以輔",
    "X20n0367_001:0887b16": "信也。又漢制以竹長六寸。分而相合。故曰符之言",
    "X20n0367_001:0887b17": "扶也。謂兩相扶合而不差。今序主用此意。取佛教",
    "X20n0367_001:0887b18": "合儒也。方便門者。乃天子教民之法。謂君王以仁",
    "X20n0367_001:0887b19": "義道德教民為方。萬民依教奉行則得其便利。門",
    "X20n0367_001:0887b20": "者出入之達道。門即方便也。總言天子欲張設佛",
    "X20n0367_001:0887b21": "教。用輔王法。恰好兩相扶合而不差。勵精下。是天",
    "X20n0367_001:0887b22": "子欲修行得其所也。勵者勉力也。有修飾振起之",
    "X20n0367_001:0887b23": "意。叶與協字同。謂協和之意。天子以修身治國。必",
    "X20n0367_001:0887b24": "然祖述堯舜憲章文武。為修行。今精思佛理。有協",
    "X20n0367_001:0887c01": "和之地。如報恩品。與國體大同。觀心地法門。其與",
    "X20n0367_001:0887c02": "窮理盡性。兩相扶合。無為者。謂真如不變。即體無",
    "X20n0367_001:0887c03": "為。隨緣不變。即用無為。動而常靜。寂照體同。真無",
    "X20n0367_001:0887c04": "為也。益者增勝也。嘉祥也。既有輔於國。則於國家",
    "X20n0367_001:0887c05": "有增勝之福。嘉祥之美也。不其是反顯辭。正顯佛",
    "X20n0367_001:0887c06": "經利益。至矣盡矣。△三傳詔翻譯流通三。初標定",
    "X20n0367_001:0887c07": "譯意。",
    "X20n0367_001:0887c08": "夫如是得不演暢真宗。闡弘奧義者也。",
    "X20n0367_001:0887c09": "夫者起語辭。如是者指法辭。即指前無為之益。得",
    "X20n0367_001:0887c10": "不者亦反顯辭。演暢闡弘。皆是流通之義。真宗奧",
    "X20n0367_001:0887c11": "義。總謂佛理之精。意謂經有如此之益。豈可祕於",
    "X20n0367_001:0887c12": "內宮。而不流通於世乎。者也結語辭。△二義學翻",
    "X20n0367_001:0887c13": "經。",
    "X20n0367_001:0887c14": "乃出其梵本於醴泉寺。詔京師義學大德。罽賓三藏",
    "X20n0367_001:0887c15": "般若等八人。翻譯其旨。命諫議大夫孟簡等四人。潤",
    "X20n0367_001:0887c16": "色其文。列為八卷。勒成一部。如來祕藏。歷塵劫而初",
    "X20n0367_001:0887c17": "開。大乘真理。超沙界而方證。燭其昏昧。示以津梁。俾",
    "X20n0367_001:0887c18": "披閱之者。甘露灑於心田。曉悟之者。醍醐流於性境。",
    "X20n0367_001:0887c19": "乃者繼事之辭。出者自內而外。將梵本傳出宮外。",
    "X20n0367_001:0887c20": "在於醴泉寺中。寺乃譯經之處也。詔者宣也。京師",
    "X20n0367_001:0887c21": "者都名也。京謂大。師謂眾。言天子居處。必以眾大",
    "X20n0367_001:0887c22": "稱之也。義學下。皆譯經之人。義者宜也。謂博覽佛",
    "X20n0367_001:0887c23": "經。悟通性理。文旨合宜。兼通儒典。及諸子書。謂之",
    "X20n0367_001:0887c24": "義學。大德者稱謂辭。有道德學聞者為高僧。故以",
    "X20n0367_001:0888a01": "大德稱之。罽賓者。西域國名。乃譯主之生處也。三",
    "X20n0367_001:0888a02": "藏即經律論三法。乃譯主之德稱也。謂學通三藏。",
    "X20n0367_001:0888a03": "故以三藏稱之。般若云智慧。乃譯主之名也。等者",
    "X20n0367_001:0888a04": "兼眾也。八人未詳其名。皆譯人也。翻譯即變易之",
    "X20n0367_001:0888a05": "謂。又替代之意。良以梵本至此。皆西域梵書。字義",
    "X20n0367_001:0888a06": "此方人皆不識。必用兼通兩國語言者。先將此方",
    "X20n0367_001:0888a07": "之字。替代西域之字。再將此方之語句。又易梵書",
    "X20n0367_001:0888a08": "之語句。如將歸命易南無。覺者易佛陀等。方識言",
    "X20n0367_001:0888a09": "音之字。謂之翻音。或梵文有二合。三合。彈舌。引等。",
    "X20n0367_001:0888a10": "當以此方何字代之。委問華梵。務使相當。是謂翻",
    "X20n0367_001:0888a11": "語。旨者經之義理。語為能詮。義為所詮。然既解能",
    "X20n0367_001:0888a12": "詮。則解所詮。故知翻文即是翻旨也。命諫下。序潤",
    "X20n0367_001:0888a13": "文之人。命謂勅命。即使令之意。諫議者。言官也。大",
    "X20n0367_001:0888a14": "夫者。以言官舉薦才能。乃扶樹人才之尊官也。孟",
    "X20n0367_001:0888a15": "簡乃大夫姓名。餘三未出其名。但以等字兼之。皆",
    "X20n0367_001:0888a16": "承命之人。潤色者。以譯人或字句拙俗。文法繁蔓。",
    "X20n0367_001:0888a17": "不合此方之文者。四人刪改推敲。確定文字。滋以",
    "X20n0367_001:0888a18": "華美。謂之潤色。列者分也。勒者收絡也。謂分為八",
    "X20n0367_001:0888a19": "卷。勒成一部。祕藏者。即如來之心法。非機不授之",
    "X20n0367_001:0888a20": "者。塵劫者。時久也。謂隱塞之時已久矣。初開者。翻",
    "X20n0367_001:0888a21": "譯之始通也。(塵劫者。以大地所有微塵。較量隱塞之劫數。一塵對一劫。塵既無量。劫亦",
    "X20n0367_001:0888a22": "無量。此但顯久。亦非量言量也)夫。百千劫不遇佛出。及佛出世。又",
    "X20n0367_001:0888a23": "非時不說。及至說時。但存西域。及至此方。又珍藏",
    "X20n0367_001:0888a24": "於中禁。至憲宗方譯。是為初開。逆推窮源。誠以微",
    "X20n0367_001:0888b01": "塵較劫。猶不足為喻也。然憲宗創譯流通。(亦大)有恩",
    "X20n0367_001:0888b02": "於世者矣。幸哉得法之人。何可報乎。大乘下。謂真",
    "X20n0367_001:0888b03": "如性理。非薄福者通得。故以沙較界。以界較人。顯",
    "X20n0367_001:0888b04": "其遇此經者。非易易耳。沙者即河中所有之沙。界",
    "X20n0367_001:0888b05": "者在世之國土。超謂過越之意。言沙界者。以河中",
    "X20n0367_001:0888b06": "之沙。一沙較一世界。沙既無量。界亦無量。此亦非",
    "X20n0367_001:0888b07": "喻為喻。方證者。契道之謂。然此句對前。却覺難會。",
    "X20n0367_001:0888b08": "有二義釋之。一如來西域說經。幸流我國。翻譯流",
    "X20n0367_001:0888b09": "通。令人見聞參悟。方可證入。以西域至此方。經歷",
    "X20n0367_001:0888b10": "國土之多。比若河沙。此方人不離寸步。證佛真理。",
    "X20n0367_001:0888b11": "可謂超過沙界矣。(意在經歷世界。不曾翻譯。雖有沙界中人。不得其旨。不能親證。",
    "X20n0367_001:0888b12": "至此譯出方證。亦慶幸之甚也)二者謂大乘法寶。非薄福者修證。",
    "X20n0367_001:0888b13": "必我國大唐。眾生有福且慧。方能親證。沙界雖多。",
    "X20n0367_001:0888b14": "不遇此旨。不能修證。此方人證。可謂超越沙界矣。",
    "X20n0367_001:0888b15": "法華云。無量國中。乃至名字不可得聞。何況受持",
    "X20n0367_001:0888b16": "讀誦。此亦如是。二義皆通。昏昧者。眾生無明障慧。",
    "X20n0367_001:0888b17": "愚不自覺。此經妙觀如燭。能照性天。能破昏惑。故",
    "X20n0367_001:0888b18": "云燭其昏昧。津謂渡頭。梁謂橋梁。示謂指示。意謂",
    "X20n0367_001:0888b19": "生死如大河。煩惱如河中之水。非渡船橋梁自不",
    "X20n0367_001:0888b20": "能過。指出此經。為生死中之橋梁。而眾生得渡矣。",
    "X20n0367_001:0888b21": "俾披下。正明眾生得益。俾即使令也。披者開卷也。",
    "X20n0367_001:0888b22": "閱者觀覽也。者字。指披閱解義之人。甘露云不死",
    "X20n0367_001:0888b23": "之藥。一滴沾唇。善能死中發活。喻此經心地妙觀。",
    "X20n0367_001:0888b24": "人若遵行。可以脫離生死。高證涅槃。何異於甘露",
    "X20n0367_001:0888c01": "灑心乎。然心之言田者。有生意故。謂迷心能生煩",
    "X20n0367_001:0888c02": "惱。悟心能生智慧。意在除迷生慧也。曉悟者。亦解",
    "X20n0367_001:0888c03": "旨之說。醍醐是西域上味。性境亦心地之別稱。流",
    "X20n0367_001:0888c04": "即灌入也。古謂醍醐灌頂。言得法味之真醇。性言",
    "X20n0367_001:0888c05": "境者。為智之所照。如是履地。故以境稱。以上二句。",
    "X20n0367_001:0888c06": "皆謂能悟此旨者。喻甘露灑心。能發真智者。如醍",
    "X20n0367_001:0888c07": "醐潤性。△三結歸朝代。",
    "X20n0367_001:0888c08": "嗟歎不足。披翫豈忘。亦既書寫。聊為序引。雖離諸文",
    "X20n0367_001:0888c09": "字。詎假發揮。而啟其宗源。式存年代。時我唐御天下。",
    "X20n0367_001:0888c10": "一百九十有四年也。",
    "X20n0367_001:0888c11": "嗟歎。是感發聲也。不足者。即不盡也。意云。不見佛",
    "X20n0367_001:0888c12": "性。如失至寶。雖位極人尊。尚未離生死。未聞正法。",
    "X20n0367_001:0888c13": "猶未免隨業所轉。無自由分。今幸得正法。發明本",
    "X20n0367_001:0888c14": "性。如獲至寶。喜極反悲。嗟其得之晚矣。所以歎之",
    "X20n0367_001:0888c15": "不盡也。披翫豈忘者。欲朝夕不離也。亦既書寫者。",
    "X20n0367_001:0888c16": "翻譯謄錄也。聊為序引者。述明大義也。雖離下。縱",
    "X20n0367_001:0888c17": "奪結代。雖是未盡之辭。文字即序文。諸是語辭。詎",
    "X20n0367_001:0888c18": "者豈也。假即用也。發揮。即是顯發。謂正法本離文",
    "X20n0367_001:0888c19": "字。豈可以序文引發哉。雖然。今為啟其宗源。計其",
    "X20n0367_001:0888c20": "朝代。又不得不序之也。御者統也。治理也。我是憲",
    "X20n0367_001:0888c21": "宗自稱。謂譯成作序之時。乃我大唐統御天下。自",
    "X20n0367_001:0888c22": "高祖已來。一百九十四年也。",
    "X20n0367_001:0888c23": "唐罽賓國三藏般若等奉詔譯。",
    "X20n0367_001:0888c24": "△二註經二。初譯人。",
    "X20n0367_001:0889a01": "罽賓此云賤種。北印度境。末田底迦既得其境。立",
    "X20n0367_001:0889a02": "五百伽藍。於諸異國買鬻賤人以充役使。用供眾",
    "X20n0367_001:0889a03": "僧。末田底迦入寂滅後。彼諸賤人自立君長。遂以",
    "X20n0367_001:0889a04": "為國。今譯主是彼國人。人依國顯故。三藏等如序",
    "X20n0367_001:0889a05": "中解。",
    "X20n0367_001:0889a06": "△二經文三。即序正流通三分也。分者三段各有",
    "X20n0367_001:0889a07": "分限也。謂諸經皆有序分。正宗分。流通分。始自晉",
    "X20n0367_001:0889a08": "時。襄陽道安法師。判節諸經。皆具三分。謂聖人設",
    "X20n0367_001:0889a09": "教。必借緣興。將命微言。先彰由致。故有序分。由致",
    "X20n0367_001:0889a10": "既彰。當陳正說。談本義之玄微。開眾生之覺路。故",
    "X20n0367_001:0889a11": "有正宗。正說既周。轉相傳受。使海眾之奉行。冀遐",
    "X20n0367_001:0889a12": "方於萬古。故有流通。雖判三分。彼時弘法者。恐不",
    "X20n0367_001:0889a13": "合佛意。多不遵行。後有親光菩薩佛地論到。亦有",
    "X20n0367_001:0889a14": "三分。一教起因緣分。二聖教所說分。三依教奉行",
    "X20n0367_001:0889a15": "分。與此序正流通義合。彼時弘法者。始能遵行。所",
    "X20n0367_001:0889a16": "謂分經雅合於親光。此之謂也。是知道安大師。為",
    "X20n0367_001:0889a17": "震旦千古之下。科判之始祖也。△初序分二。初品",
    "X20n0367_001:0889a18": "名。",
    "X20n0367_001:0889a19": "序品第一",
    "X20n0367_001:0889a20": "序有三義。一次序。二由序。三述序。謂六種成就。列",
    "X20n0367_001:0889a21": "於經初。作開章之首引。故為次序。如來入定放光",
    "X20n0367_001:0889a22": "現瑞。為發起之端。是為由序。師子吼菩薩。覩光相",
    "X20n0367_001:0889a23": "警眾。說如來以慈悲出定。必說妙法。略述佛意。是",
    "X20n0367_001:0889a24": "為述序。梵語跋渠。此翻為品。以義類同者。聚為一",
    "X20n0367_001:0889b01": "段。故為品也。諸品之始。故名第一。然有通序。別序",
    "X20n0367_001:0889b02": "從如是我聞去。至各禮佛足。退坐一面。為通序。以",
    "X20n0367_001:0889b03": "諸經通有故。從爾時世尊去。至品盡。為別序。以別",
    "X20n0367_001:0889b04": "事發起故。△二經文二。初通序四。初標信與聞。",
    "X20n0367_001:0889b05": "如是我聞。",
    "X20n0367_001:0889b06": "亦名六種證信序。謂諸經通有如是我聞。一時佛",
    "X20n0367_001:0889b07": "在某處。數行文言。有此為證。是為佛說。宜起敬信。",
    "X20n0367_001:0889b08": "如無此者。則非佛說。不足信也。故云證信。如是者。",
    "X20n0367_001:0889b09": "准智論云。六種成就中。為信成就。以如是二字。乃",
    "X20n0367_001:0889b10": "信順之辭。謂佛法大海。信為能入。信則言如是。不",
    "X20n0367_001:0889b11": "信則言不如是。故五位信位居初。又十一善法。信",
    "X20n0367_001:0889b12": "亦為首。信心之前。更無勝法。依此信本。解行證始",
    "X20n0367_001:0889b13": "立故。劉虬云。聖人說法。但為顯如。唯如為是。故稱",
    "X20n0367_001:0889b14": "如是。我聞者。聞成就。我即阿難五蘊假我。聞謂耳",
    "X20n0367_001:0889b15": "根發識。廢別從總。故云我聞。合上如是為指法之",
    "X20n0367_001:0889b16": "辭。云如是之法。我從佛聞。我有四種。一凡夫徧計",
    "X20n0367_001:0889b17": "執我。二外道神我。三小大乘人假我。四法身真我。",
    "X20n0367_001:0889b18": "今揀非餘。故云假我。以聖人我執已斷。乃隨世流",
    "X20n0367_001:0889b19": "布。用辯主賓。假稱為我。上云廢別從總者。謂既曰",
    "X20n0367_001:0889b20": "耳根發識。合云耳聞。云我聞者。以耳為六根之別。",
    "X20n0367_001:0889b21": "我為一身之總。以廢別耳從總我故。△二時主及",
    "X20n0367_001:0889b22": "處。",
    "X20n0367_001:0889b23": "一時。佛住王舍城耆闍崛山中。",
    "X20n0367_001:0889b24": "一時謂時成就。即良時也。世事合會。尚待昌期。大",
    "X20n0367_001:0889c01": "法弘宣。豈違嘉運。又師資道合。說聽究竟。故言一",
    "X20n0367_001:0889c02": "時。不拘春夏秋冬。子午卯酉等時。以佛說法四十",
    "X20n0367_001:0889c03": "九年。總為一大時教故。佛者具云佛陀。此云覺者。",
    "X20n0367_001:0889c04": "謂自覺覺他。覺行圓滿。自覺者。悟性真常。了惑虗",
    "X20n0367_001:0889c05": "妄。揀凡夫之不覺。覺他者。運無緣慈。度有情眾。揀",
    "X20n0367_001:0889c06": "二乘之自了。覺滿者。五住究竟。因盡果圓。即妙覺",
    "X20n0367_001:0889c07": "揀菩薩之分覺。為說此經之法主。六成就中主成",
    "X20n0367_001:0889c08": "就。即釋迦牟尼佛也。住者居止也。通能所。能住即",
    "X20n0367_001:0889c09": "佛。所住即王舍城等處。王舍等者。處成就也。昔為",
    "X20n0367_001:0889c10": "駁足王。與千王共立宮闕之城。故名王舍。乃摩竭",
    "X20n0367_001:0889c11": "提國之都城也。(諸經疏中所引。皆云駁足王。大論又云須陀須摩王。或梵語不同。或",
    "X20n0367_001:0889c12": "駁足是翻過之言。梵語不同者。彼有五天竺國。語言各別。且如本朝國寶。漢人名錢。滿州名者哈。蒙古名",
    "X20n0367_001:0889c13": "嘲素。彼語亦然)耆闍崛。云靈鷲。亦云鷲頭峰。謂山形如鷲",
    "X20n0367_001:0889c14": "鳥之頭。以形勢彰名。因佛為靈明大聖。居此說法。",
    "X20n0367_001:0889c15": "故名靈鷲。今存梵語者。即尊重不翻。又此數句。是",
    "X20n0367_001:0889c16": "佛將涅槃時。阿難請問。一切經首。當置何語。佛命",
    "X20n0367_001:0889c17": "置如是我聞。一時佛住某處。同某人。使天下後世。",
    "X20n0367_001:0889c18": "知佛法有源本。非世人可妄作也。復有三意。一斷",
    "X20n0367_001:0889c19": "疑。二息諍。三簡邪。有此三意。佛命置之經首。斷疑",
    "X20n0367_001:0889c20": "者。阿難陞座。感相好如佛。眾起三疑。一疑佛重起。",
    "X20n0367_001:0889c21": "二疑他方佛來。三疑阿難成佛。及舉如是等語。三",
    "X20n0367_001:0889c22": "疑頓息。息諍者。若不言我從佛聞。是自有製作。則",
    "X20n0367_001:0889c23": "諍論起矣。簡邪者。謂外道邪法經首。皆置阿憂二",
    "X20n0367_001:0889c24": "字。阿者言無。憂者言有。外道謂萬法雖多。不出有",
    "X20n0367_001:0890a01": "無為吉。佛法異彼。故云簡邪。△三廣列聽眾八。初",
    "X20n0367_001:0890a02": "二乘聲聞眾五。初舉類。",
    "X20n0367_001:0890a03": "與大比丘眾。",
    "X20n0367_001:0890a04": "此下皆眾成就。謂座下無人。說將誰聽。與者共也。",
    "X20n0367_001:0890a05": "阿難云。非我一人從佛所聞。與眾同故。愈為證信。",
    "X20n0367_001:0890a06": "大者。器量尊重。為天王等大人所敬。有大道故。有",
    "X20n0367_001:0890a07": "大用故。有大知故。故言大。比丘者。淨明疏云。或言",
    "X20n0367_001:0890a08": "有翻。或言無翻。有翻者。此云除饉。眾生薄福。在因",
    "X20n0367_001:0890a09": "無法自資。得報多所饉乏。出家戒行是良福田。能",
    "X20n0367_001:0890a10": "生物善。除因果之饉乏。故言除饉。言無翻者。名含",
    "X20n0367_001:0890a11": "三義。一破惡。二怖魔。三乞士。戒防形非。定除心亂。",
    "X20n0367_001:0890a12": "慧悟想虗。能破見思之惡。故名破惡。既能破惡。魔",
    "X20n0367_001:0890a13": "羅念言。其既出家。復化餘人俱出三界。乖於魔意。",
    "X20n0367_001:0890a14": "魔乃愁惧。故名怖魔。夫在家人。三種如法。一田。二",
    "X20n0367_001:0890a15": "商。三士。用養身命。出家之人。佛不許此。惟乞食自",
    "X20n0367_001:0890a16": "濟。身安道存。福利檀越。故名乞士。眾者。梵語僧伽。",
    "X20n0367_001:0890a17": "此翻和合眾。事和無別眾。法和無別理也。△二標",
    "X20n0367_001:0890a18": "數。",
    "X20n0367_001:0890a19": "三萬二千人。",
    "X20n0367_001:0890a20": "眾數諸經多少不同。但標本會有三萬二千。△三",
    "X20n0367_001:0890a21": "歎德。",
    "X20n0367_001:0890a22": "皆是阿羅漢。心善解脫。慧善解脫。所作已辦。離諸重",
    "X20n0367_001:0890a23": "擔。逮得己利。盡諸有結。得大自在。住清淨戒。善巧方",
    "X20n0367_001:0890a24": "便。智慧莊嚴。證八解脫。到於彼岸。",
    "X20n0367_001:0890b01": "阿羅漢。舊翻無著。不生。應供。或言無翻。名含三義。",
    "X20n0367_001:0890b02": "無明糠脫。後世田中。不受生死果報。故云不生。斷",
    "X20n0367_001:0890b03": "九十八使煩惱盡。故名殺賊。具智斷功德。堪為人",
    "X20n0367_001:0890b04": "天福田。故言應供。解脫對纏縛言。以眾生為無明",
    "X20n0367_001:0890b05": "覆慧。生死纏縛。不得解脫。此羅漢。見思已盡。生死",
    "X20n0367_001:0890b06": "已離。心故解脫。無明糠脫。慧性無障。慧故解脫。心",
    "X20n0367_001:0890b07": "即性體。慧即智用。善為讚辭。反顯凡夫之不善也。",
    "X20n0367_001:0890b08": "所作已辦者。即惑盡真窮。別無所作。道果已證。別",
    "X20n0367_001:0890b09": "無可辦也。重擔者生死也。謂生死不離。如重擔壓",
    "X20n0367_001:0890b10": "身。諸字有二說。一者助語辭。二者雖喻生死。亦兼",
    "X20n0367_001:0890b11": "煩惱及業。多故曰諸。今已離矣。故曰離諸重擔。逮",
    "X20n0367_001:0890b12": "者及也。己利即自利。此是聲聞不同菩薩己利利",
    "X20n0367_001:0890b13": "人。但圖自身。滅盡三有見思結惑。使三界因亡果",
    "X20n0367_001:0890b14": "喪。故曰盡諸有結。有即三界中因果不亡之意。結",
    "X20n0367_001:0890b15": "者縛義。即見思因果也。得大下。既離三界結縛。則",
    "X20n0367_001:0890b16": "三明六通。從心所欲。惟利無害。自在而已。大者。謂",
    "X20n0367_001:0890b17": "但離結縛。已是自在。復能神通隨心。故曰大自在",
    "X20n0367_001:0890b18": "也。住清下。既無見思。則自性無濁曰清。當體不染",
    "X20n0367_001:0890b19": "曰淨。清淨無犯曰戒。為聖人之依止曰住。故曰住",
    "X20n0367_001:0890b20": "清淨戒。善巧下二句。略有利他之德。智慧有二種。",
    "X20n0367_001:0890b21": "生空智以自利。方便智以利他。自他兩利之功。莊",
    "X20n0367_001:0890b22": "嚴性體故。○問。上曰己利。解中說不同菩薩兩利。",
    "X20n0367_001:0890b23": "此中又言有利他之德。不亦相違乎。答。但不同菩",
    "X20n0367_001:0890b24": "薩隨類現身。應機說法。如觀音三十二應等。此雖",
    "X20n0367_001:0890c01": "利他。但隨緣善巧。亦必不無。如身子之智慧。迦旃",
    "X20n0367_001:0890c02": "延之論議。富樓那之說法等。若全不利他。此皆無",
    "X20n0367_001:0890c03": "用。可乎。況此尊者。有內祕外現之迹。何槩言之。八",
    "X20n0367_001:0890c04": "解脫。即羅漢修八背捨定所得者。有八種解脫。不",
    "X20n0367_001:0890c05": "被內外八事所縛。故曰解脫。(博覽學者。必欲明者。請看大明三藏法數)",
    "X20n0367_001:0890c06": "到於彼岸者。借喻顯法。岸者水際也。即大河兩邊",
    "X20n0367_001:0890c07": "之乾地。有此有彼。此岸喻生死。彼岸喻涅槃。河中",
    "X20n0367_001:0890c08": "之水喻見思煩惱。謂因修八背捨定。故得解脫。以",
    "X20n0367_001:0890c09": "定為船筏。能乘此船。則離生死。渡煩惱。而達涅槃",
    "X20n0367_001:0890c10": "受享法樂矣。已上歎德竟。△四列名。",
    "X20n0367_001:0890c11": "其名曰。具壽阿若憍陳如。阿史彼室多。摩訶那摩波",
    "X20n0367_001:0890c12": "帝利迦。摩訶迦葉。憍梵波提。離波多。優樓頻螺迦葉。",
    "X20n0367_001:0890c13": "那提迦葉。伽耶迦葉。舍利弗。大目犍連。摩訶迦旃延。",
    "X20n0367_001:0890c14": "摩訶迦毗那。真提那。富樓那彌多羅尼子。阿尼樓馱。",
    "X20n0367_001:0890c15": "微妙臂。須菩提。薄拘羅。孫陀羅難陀。羅睺羅。如是具",
    "X20n0367_001:0890c16": "壽阿羅漢。有學阿難陀等。各與若干百千眷屬俱。",
    "X20n0367_001:0890c17": "自陳如至阿難。二十二人。皆眾中上首。舉首該眾",
    "X20n0367_001:0890c18": "也。復分無學有學。謂真窮惑盡。更無所學。故名無",
    "X20n0367_001:0890c19": "學。以研真斷惑。正在學位。故名有學。自陳如至羅",
    "X20n0367_001:0890c20": "睺羅。皆無學羅漢。自阿難等。皆有學。即前三果也。",
    "X20n0367_001:0890c21": "今無學眾。首稱具壽者。或者梵語未詳。若據義。即",
    "X20n0367_001:0890c22": "長老之稱。謂年高臘長。故稱具壽。○阿若憍陳如。",
    "X20n0367_001:0890c23": "即母族二人之一。是佛舅氏之類。法華疏云。阿若",
    "X20n0367_001:0890c24": "名也。此翻已知。或言無知。非無所知。乃知無也。又",
    "X20n0367_001:0891a01": "翻為解。楞嚴云。我初稱解。具云解本際。乃第一解",
    "X20n0367_001:0891a02": "法者也。憍陳如姓也。此云火器。婆羅門種。其先人",
    "X20n0367_001:0891a03": "事火。從此命族。亦名憍陳那。梵音不同耳。○阿史",
    "X20n0367_001:0891a04": "彼室多。此尊者翻譯名義不出。故華梵未詳。○摩",
    "X20n0367_001:0891a05": "訶那摩波帝利迦。摩訶云大。謂道大行大。稱讚辭",
    "X20n0367_001:0891a06": "也。名亦未詳。○摩訶迦葉。此云大龜氏。其先代學",
    "X20n0367_001:0891a07": "道。靈龜負仙圖而應。從德命族。時人多以姓召。其",
    "X20n0367_001:0891a08": "實有名。名畢鉢羅。即樹名。父母禱樹神而生。從樹",
    "X20n0367_001:0891a09": "得名。大者稱辭。或簡別辭。因佛弟子中。多名迦葉。",
    "X20n0367_001:0891a10": "如十力。三迦葉波。此尊者非彼。故以大稱。或翻飲",
    "X20n0367_001:0891a11": "光。以身光照耀。能吞飲日月之光。故以為名。以往",
    "X20n0367_001:0891a12": "因中。將金塗佛形像。以感世世生生。身色金光。○",
    "X20n0367_001:0891a13": "憍梵波提。此翻牛呞。昔五百世。曾為牛王。牛若食",
    "X20n0367_001:0891a14": "後。久之復出嚼之。故曰呞。楞嚴云。於過去世。輕弄",
    "X20n0367_001:0891a15": "沙門。感世世生生。有牛呞病。佛命天上安居。猶恐",
    "X20n0367_001:0891a16": "世人謗之感報。○離波多。此云星宿。父母禱星宿",
    "X20n0367_001:0891a17": "而生。從求處得名。○優樓頻螺迦葉。此云木瓜林。",
    "X20n0367_001:0891a18": "近此林居故。孤山云。木瓜癃。以胸前有癃。如木瓜",
    "X20n0367_001:0891a19": "故。○那提迦葉。那提河名。近此河住。依處立名。○",
    "X20n0367_001:0891a20": "伽耶迦葉。孤山云。伽耶山名。即象頭山。近此山住。",
    "X20n0367_001:0891a21": "依山立名。此三尊者。即在家兄弟三人。以長兄歸",
    "X20n0367_001:0891a22": "佛。弟皆從之。○舍利弗。此云鶖子。連母彰名。舍利",
    "X20n0367_001:0891a23": "是西域鳥名。此翻鶖鷺。其眼明麗。尊者之母眼似",
    "X20n0367_001:0891a24": "之。遂稱鶖女。弗字即是西域子字。謂鶖女之子。子",
    "X20n0367_001:0891b01": "是尊者。智慧第一人也。○大目犍連姓也。各拘律",
    "X20n0367_001:0891b02": "陀。亦樹名。禱樹神得子。因以為名。然既以有名。而",
    "X20n0367_001:0891b03": "却以姓稱者。以時人多召其姓故。或翻采菽氏。菽",
    "X20n0367_001:0891b04": "即豆名。以先人好食豆。因以命族。此尊者神通第",
    "X20n0367_001:0891b05": "一人也。○摩訶迦旃延。此云文飾。論議第一人也。",
    "X20n0367_001:0891b06": "○摩訶迦毗那。○真提那。此二尊者亦名義集不",
    "X20n0367_001:0891b07": "出。華梵未詳。○富樓那彌多羅尼子。此尊者連父",
    "X20n0367_001:0891b08": "母彰名。富樓那云滿願。父名也。彌多羅尼。云慈女。",
    "X20n0367_001:0891b09": "母名也。唯子是尊者。謂滿願慈女之子。說法第一",
    "X20n0367_001:0891b10": "人也。法華云。自捨如來。無能盡其言論之辯。○阿",
    "X20n0367_001:0891b11": "尼樓馱。或曰阿尼樓豆。或云阿那律。皆梵音不同",
    "X20n0367_001:0891b12": "耳。此翻如意。或云無貧。過去餓世。曾以稗飯施辟",
    "X20n0367_001:0891b13": "支佛。感九十一劫。天上人中受如意樂。以無所饉。",
    "X20n0367_001:0891b14": "乏。故曰無貧。是佛堂弟。天眼第一人也。○微妙臂。",
    "X20n0367_001:0891b15": "此不像梵語。亦未詳。或臂妙過人。以臂彰名。○須",
    "X20n0367_001:0891b16": "菩提。此云空生。亦云善吉。亦云善現。亦云善業。其",
    "X20n0367_001:0891b17": "生之日。家室皆空。故云空生。父母驚異。請問占師。",
    "X20n0367_001:0891b18": "師占云吉。故名善吉。其後寶藏復現。故名善現。稟",
    "X20n0367_001:0891b19": "性慈善。不與物諍。及其出家。見空得道。兼修慈心。",
    "X20n0367_001:0891b20": "得無諍三昧。是以常能將心護物。故名善業。此尊",
    "X20n0367_001:0891b21": "者。解空第一人也。○薄拘羅。此云善容。色貌端正",
    "X20n0367_001:0891b22": "故。亦名重姓。中阿含。異學人問。汝八十年。起欲想",
    "X20n0367_001:0891b23": "否。答。不應作如是問。我八十年。未曾起欲想。尚未",
    "X20n0367_001:0891b24": "曾起一念貢高。未曾受居士衣。未曾割截衣。未曾",
    "X20n0367_001:0891c01": "倩他衣。未曾針縫衣。未曾受請。未曾從大家乞食。",
    "X20n0367_001:0891c02": "未曾倚壁。未曾視女人面。未曾入尼房。未曾與相",
    "X20n0367_001:0891c03": "問訊。乃至道路亦不共語。八十年常坐不臥。荊溪",
    "X20n0367_001:0891c04": "云。弘法之徒。觀此龜鏡。○孫陀羅難陀。孫陀羅云",
    "X20n0367_001:0891c05": "好愛。妻名也。難陀。云歡喜。己號也。簡放牛難陀。以",
    "X20n0367_001:0891c06": "在家時愛妻。故連妻標名。此尊者。是佛親弟。淨飯",
    "X20n0367_001:0891c07": "王次子也。○羅睺羅。此云覆障。六年處母胎。所覆",
    "X20n0367_001:0891c08": "障故。此是佛子。又曰羅云。有翻宮生。太子出家。太",
    "X20n0367_001:0891c09": "妃在宮。何得有娠。佛共淨飯王。於後證明。是太子",
    "X20n0367_001:0891c10": "之親子。是宮之所生。因名宮生。有云太子出家六",
    "X20n0367_001:0891c11": "年。耶輸生子。釋種皆疑。由是太妃耶輸。於高樓之",
    "X20n0367_001:0891c12": "下。設一火坑。抱子登樓。焚香祝天。若是太子遺體。",
    "X20n0367_001:0891c13": "令我母子無恙。若有非事。令我母子皆焚。祝畢湧",
    "X20n0367_001:0891c14": "身入火。爾時火坑化為清涼池。母子無恙。由此對",
    "X20n0367_001:0891c15": "天證明。羣疑皆息。如是具壽阿羅漢者。結上無學",
    "X20n0367_001:0891c16": "一類也。○有學阿難陀。更舉有學一類也。阿難此",
    "X20n0367_001:0891c17": "云歡喜。佛成道日。斛飯王生子。家使來白淨飯王",
    "X20n0367_001:0891c18": "言。貴弟生男。王心歡喜。故以為名。又舉國欣慶。亦",
    "X20n0367_001:0891c19": "名慶喜。亦翻無染。雖殘思未盡。隨佛入天人龍宮。",
    "X20n0367_001:0891c20": "見女人。心無染著故。等者。即總攝一般學眾也。各",
    "X20n0367_001:0891c21": "與下。各者各自也。與者共也。即無學共無學一類。",
    "X20n0367_001:0891c22": "有學亦爾。若干者。有數存其中。多而不能備舉。泛",
    "X20n0367_001:0891c23": "說若干百千。眷屬者。師者稱資為眷屬。謂是我法",
    "X20n0367_001:0891c24": "眷。屬我弟子。是我統屬故。俱者皆也。謂皆在於此",
    "X20n0367_001:0892a01": "也。△五結眾。",
    "X20n0367_001:0892a02": "各禮佛足。退坐一面。",
    "X20n0367_001:0892a03": "禮足者。弟子事師之常儀。然皈敬宜誠。必不可疎",
    "X20n0367_001:0892a04": "也。退坐者。尊卑坐次之定禮。然節文有制。位不可",
    "X20n0367_001:0892a05": "亂也。師資一時之合會。法則百世之式瞻。天下後",
    "X20n0367_001:0892a06": "世之執弟子禮者。亦將有取法於斯歟。△二大乘",
    "X20n0367_001:0892a07": "菩薩眾五。初舉類。",
    "X20n0367_001:0892a08": "復有菩薩摩訶薩。",
    "X20n0367_001:0892a09": "正音云菩提薩埵。菩提佛道名也。薩埵此云大心",
    "X20n0367_001:0892a10": "眾生。有大心入佛道故。又云開士。始士。即心初開",
    "X20n0367_001:0892a11": "故。始發心故。古本又云高士。既翻譯不定。故留梵",
    "X20n0367_001:0892a12": "音。又大論。釋菩提名佛道。薩埵名成眾生。即用諸",
    "X20n0367_001:0892a13": "佛道。成就眾生故。又云覺有情。謂上覺佛道。下化",
    "X20n0367_001:0892a14": "有情。自他兼利之尊號也。摩訶薩者。摩訶云大。薩",
    "X20n0367_001:0892a15": "即薩埵。謂菩薩中之大者。即地上等覺。不同三賢。",
    "X20n0367_001:0892a16": "故稱為大。△二標數。",
    "X20n0367_001:0892a17": "八萬四千人俱。",
    "X20n0367_001:0892a18": "△三歎德三。初總歎位鄰妙覺。",
    "X20n0367_001:0892a19": "皆是一生補處。大法王子。有大威德。如大龍王。",
    "X20n0367_001:0892a20": "皆是總指也。一生者。非生死之生。即因移果易也。",
    "X20n0367_001:0892a21": "現居等覺。萬行已滿。萬德已全。真理已極。但存一",
    "X20n0367_001:0892a22": "分生相無明未盡。若用十種金剛喻定。一剎那間",
    "X20n0367_001:0892a23": "無明斷盡。即入妙覺。以轉等覺成妙覺謂一生也。",
    "X20n0367_001:0892a24": "補者填也。處即佛位。如前佛正法像法已盡。後佛",
    "X20n0367_001:0892b01": "填補其位。故曰補處。大法王子者。以佛為法王。菩",
    "X20n0367_001:0892b02": "薩為子。皆能擔荷佛事。故有子義。一切菩薩皆為",
    "X20n0367_001:0892b03": "佛子。獨等覺位。極隣大覺。故稱大法王子。大威德",
    "X20n0367_001:0892b04": "者。皆具折攝兩門。有威可畏。有德可尊。如大龍王",
    "X20n0367_001:0892b05": "者。借喻顯尊。王者統攝羣龍。大者為至尊。喻等覺",
    "X20n0367_001:0892b06": "菩薩。一切三賢十地。皆是等覺所統。推為尊上。故",
    "X20n0367_001:0892b07": "以為喻。更有多意。以龍為陽物之靈。且乃鱗虫之",
    "X20n0367_001:0892b08": "長。興雲致雨。喻菩薩之慈悲。倒海移山。比菩薩之",
    "X20n0367_001:0892b09": "忿怒。出乎其類。喻菩薩之至尊。隱乎其淵。喻菩薩",
    "X20n0367_001:0892b10": "之深定。大德無名。假喻略明其一二而已。△二別",
    "X20n0367_001:0892b11": "歎萬德莊嚴二。初總標。",
    "X20n0367_001:0892b12": "百福圓滿。",
    "X20n0367_001:0892b13": "福者德也。善也。祥也。諸順之總稱。百者。數之滿稱。",
    "X20n0367_001:0892b14": "如百事百般等。如佛具萬德。非止一萬。亦佛德之",
    "X20n0367_001:0892b15": "總稱。菩薩之德亦爾。非止一百。亦諸德諸善。一切",
    "X20n0367_001:0892b16": "嘉祥皆備。故曰圓滿。△二別歎六。初歎圓光破暗",
    "X20n0367_001:0892b17": "德。",
    "X20n0367_001:0892b18": "身光照耀。猶如千日。破諸昏暗。",
    "X20n0367_001:0892b19": "此謂菩薩通身放光。能破諸暗。照耀之勝。喻如千",
    "X20n0367_001:0892b20": "日并出。且如一日能照一四天下。千日之照。分量",
    "X20n0367_001:0892b21": "無限也。世間昏暗雖多。不及地獄。眾生墮此。業力",
    "X20n0367_001:0892b22": "所感。無日月燈光。常居黑暗。眾苦所集。莫甚於此。",
    "X20n0367_001:0892b23": "若蒙菩薩身光攝照。息苦停酸。此謂大悲拔苦之",
    "X20n0367_001:0892b24": "光也。如善道人天中眾生。雖不在暗。心地不明。逐",
    "X20n0367_001:0892c01": "境造業。不知出要。亦是黑暗。若蒙聖光觸身。遂生",
    "X20n0367_001:0892c02": "渴仰。轉愚為智。可以迴心向道。求出生死。即大慈",
    "X20n0367_001:0892c03": "與樂之光也。故云破諸昏暗。△二歎兩智兼利德",
    "X20n0367_001:0892c04": "二。初歎實智自利德。",
    "X20n0367_001:0892c05": "智慧澄徹。逾於大海。了達諸佛。秘密境界。",
    "X20n0367_001:0892c06": "智慧即理體之覺照也。然有自照覺他之別。此四",
    "X20n0367_001:0892c07": "句。且約自照說。澄徹者。等覺之智。雖帶生相無明。",
    "X20n0367_001:0892c08": "似有如無。所以惑不能濁曰澄。塵不能障曰徹。即",
    "X20n0367_001:0892c09": "依本覺所起始覺。用此始覺反照本覺。無濁無礙",
    "X20n0367_001:0892c10": "即寔智也。逾如大海者。海水喻寔智。水之清湛。如",
    "X20n0367_001:0892c11": "智之澄。海之量大。如智之徹。逾者過也。謂海量雖",
    "X20n0367_001:0892c12": "大。終有邊際。智無邊際。以竪窮橫徧故。海水雖清。",
    "X20n0367_001:0892c13": "遇風起浪。智則不爾。故曰逾。以上為能證之智。了",
    "X20n0367_001:0892c14": "達下。為所證之理。秘密境界。即諸佛心地。非機不",
    "X20n0367_001:0892c15": "傳。非時不說者。了達二字。通能所。了謂照了。達為",
    "X20n0367_001:0892c16": "契證。能了達即寔智。所了達即秘密境界。本是諸",
    "X20n0367_001:0892c17": "佛心地。而稱境界者。是智之所照。如是履境也。△",
    "X20n0367_001:0892c18": "二歎權智利他德。",
    "X20n0367_001:0892c19": "然大法炬。引導眾生。於生死海。作大船師。憐愍眾生。",
    "X20n0367_001:0892c20": "猶如赤子。於一切時。恒施安樂。名稱普聞十方世界。",
    "X20n0367_001:0892c21": "既云大法。必度大機。法者。即修因證果之規則。炬",
    "X20n0367_001:0892c22": "者火把也。然者燒也。然大火炬。喻說大法。因眾生",
    "X20n0367_001:0892c23": "二執障重。晦昧佛性。自不能覺。故菩薩說法。引導",
    "X20n0367_001:0892c24": "其心。令除二執。獲二空。如秉炬破暗也。此二句。且",
    "X20n0367_001:0893a01": "約破迷成悟之恩也。下二句。喻離苦得果。生死無",
    "X20n0367_001:0893a02": "邊。喻如大海。眾生受生死。如墮海中。力不自出。菩",
    "X20n0367_001:0893a03": "薩度之。如乘船救溺。既得登舟。則達彼岸。即拔苦",
    "X20n0367_001:0893a04": "得果之深恩也。憐愍下。即同體大悲。觀眾生如赤",
    "X20n0367_001:0893a05": "子者。謂佛性體同。如父子之體同也。豈不於一切",
    "X20n0367_001:0893a06": "時。恒施妙法。令其遠離諸苦。受享法樂哉。既有如",
    "X20n0367_001:0893a07": "此之恩。故名稱普聞。十方世界。令彼眾生聞名而",
    "X20n0367_001:0893a08": "慕。仰德而皈。受度之者。又不止於一處也(以上生死兼變",
    "X20n0367_001:0893a09": "易。眾生亦兼權小)。△三歎和光妙用德。",
    "X20n0367_001:0893a10": "自在遊戲。微妙神通。已能善達諸總持門。具四無礙",
    "X20n0367_001:0893a11": "辯才自在。已得圓滿大願自在。妙善成就事業自在。",
    "X20n0367_001:0893a12": "已能善入三昧自在。具足圓滿福德自在。常為眾生",
    "X20n0367_001:0893a13": "不請之友。",
    "X20n0367_001:0893a14": "科云和光者。即方便善巧。權智之妙也。既曰自在",
    "X20n0367_001:0893a15": "遊戲。又曰微妙神通。屬身業。可謂隨類現身。應機",
    "X20n0367_001:0893a16": "說法。皆菩薩遊戲三昧。居塵不染也。世人翫景取",
    "X20n0367_001:0893a17": "樂為遊戲。君子且和而不流。何況菩薩。現一切身。",
    "X20n0367_001:0893a18": "作種種事。說種種言。若順行。若逆行。順行。如文殊",
    "X20n0367_001:0893a19": "之現杜順。彌陀之現豐干。逆行。如觀音之現婬女。",
    "X20n0367_001:0893a20": "普賢之現璞勞等。皆妙用不測為神。自在無礙為",
    "X20n0367_001:0893a21": "通。天眼龍睛。看他不出。故曰微妙。(杜順者。乃唐初帝心和尚。是為",
    "X20n0367_001:0893a22": "東土華嚴初祖。作法界觀等。楞嚴正脉音義云。師有一弟子。要朝五臺。親見文殊。師云。不必遠去。示一偈",
    "X20n0367_001:0893a23": "曰。遊子漫奔波。台山禮土坡。文殊只這是。何處更覓他。弟子不止要去。師曰既爾。有書二封帶去。一封到",
    "X20n0367_001:0893a24": "某處。下與璞勞。一封再到某處。下與柳青娘。弟子接書拜辭。先到璞勞所徧問。答者曰。我這裏一母猪。名",
    "X20n0367_001:0893b01": "曰璞勞。將非是乎。母猪見書而死。更有七小猪亦死。次到柳青娘所問人。人曰妓女也。在酒樓陪子弟飲",
    "X20n0367_001:0893b02": "酒。遂至樓下。青娘在樓上。長伸右臂。接書覽畢。遂於樓上立化。此人正往台山乃見一老人曰。君子何往。",
    "X20n0367_001:0893b03": "曰。台山見文殊。老人曰。文殊却不在此。今在陝西長安度生。杜順和尚是也。其人聞已。嗟嘆不止。乃曰吾",
    "X20n0367_001:0893b04": "師是也。遂迴至黃河。水漲七日。待至水落過河。已知老師迴首七日矣。是則聖人現身。順行逆化。人皆不",
    "X20n0367_001:0893b05": "測。住世必不泄漏。既已泄漏。必不住世矣。豐干者。呂丘胤。患頭痛。名醫莫能治。豐干長老詣其所。以水噴",
    "X20n0367_001:0893b06": "之即愈。後知為彌陀化身也)已能下。出遊戲之本。達即通達。善",
    "X20n0367_001:0893b07": "即深妙。總持者。即總一切法。持無量義。屬意業。又",
    "X20n0367_001:0893b08": "云諸者。謂總持非一。即陀羅尼之華言。如法華云。",
    "X20n0367_001:0893b09": "所謂旋陀羅尼。百千萬億旋陀羅尼。法音方便陀",
    "X20n0367_001:0893b10": "羅尼等。又圓覺經云。無上法王。有大陀羅尼門。流",
    "X20n0367_001:0893b11": "出一切。真如佛性。菩提涅槃。及波羅蜜。教授菩薩。",
    "X20n0367_001:0893b12": "此亦如是。既位隣大覺。何所不備也。從總持門中",
    "X20n0367_001:0893b13": "流出。其順逆之事。皆與妙理不相違背。門者是出",
    "X20n0367_001:0893b14": "入之達道。故能現通也。具四下。屬口業。明說法之",
    "X20n0367_001:0893b15": "本。辯謂分析。才謂才能。無礙即通暢。謂明辯才華。",
    "X20n0367_001:0893b16": "融通舒暢。極成無過。為教誡之德也。辯才言四者。",
    "X20n0367_001:0893b17": "即法無礙。謂世出世法。所說契理故。二義無礙。謂",
    "X20n0367_001:0893b18": "於一法中。分析出差別義趣故。三言辭無礙。謂一",
    "X20n0367_001:0893b19": "音說出。殊方異類。皆能解語故。四樂說無礙。謂四",
    "X20n0367_001:0893b20": "悉應機。誨人不惓故。自在即如意之謂。已得下。大",
    "X20n0367_001:0893b21": "願者。即最初二利之志向也。上文既三輪應物。無",
    "X20n0367_001:0893b22": "不隨心。合其本志。所以圓滿。悠然自在也。妙善下。",
    "X20n0367_001:0893b23": "結上前文。妙善皆讚辭。成就事業。即結上身口二",
    "X20n0367_001:0893b24": "業。善入三昧。結上意業。圓滿福德為不請友。總結",
    "X20n0367_001:0893c01": "三輪。不請正顯無緣之慈。若請而後現。乃情見之",
    "X20n0367_001:0893c02": "悲。菩薩不然。但隨緣隨機。隨其所感。無私而應。不",
    "X20n0367_001:0893c03": "然而然。故云自在也(問。既云隨感。與應請何別。答。請謂誠心哀求。不請即無意",
    "X20n0367_001:0893c04": "求應。如眾生受苦作念。是為能感。菩薩隨感而應。是謂不請之友。又問。不求而應。請之何如。答。不求尚應。",
    "X20n0367_001:0893c05": "何況誠求。此言不請友。正真大悲。縱請而後應。亦非情見也)。△四歎事上利下",
    "X20n0367_001:0893c06": "德。",
    "X20n0367_001:0893c07": "經無量劫。勤修六度。歷事諸佛。不住涅槃。斷諸煩惱。",
    "X20n0367_001:0893c08": "講說妙法。無量世界。化利羣生。制諸外道。摧伏邪心。",
    "X20n0367_001:0893c09": "離斷常因。令生正見。而無往來動搖之相。非嚴而嚴。",
    "X20n0367_001:0893c10": "十方佛土。不說而說。妙理寂然。住無所住。度人天眾。",
    "X20n0367_001:0893c11": "無所不受。廣大法樂。",
    "X20n0367_001:0893c12": "經無量劫下。謂菩薩修因。非一世也。勤修謂念念",
    "X20n0367_001:0893c13": "不忘。行持不怠也。六度。即布施度慳貪。持戒度違",
    "X20n0367_001:0893c14": "犯。忍辱度瞋心。精進度懈怠。禪定度散亂。智慧度",
    "X20n0367_001:0893c15": "愚癡。(布施必兼三檀。謂財施無畏法。持戒必兼三具。謂攝律儀。攝善法。攝眾生。忍辱必具事理。事忍",
    "X20n0367_001:0893c16": "即生法兩種。生謂蚊蠓鳥獸。及諸惡人。種種擾害。菩薩之心。堅固不動。是謂生忍。法忍。即寒風冷熱。不動",
    "X20n0367_001:0893c17": "其心。此二皆事忍。理忍即所證之法。不作證想。是謂理忍。精進亦有二種。一自修不惓。二利他不惓。一有",
    "X20n0367_001:0893c18": "惓怠。則退墮矣。故念念見新。是菩薩行。禪定必是那伽。於四威儀。無時不在定中。故諸識妄想。頓然銷滅。",
    "X20n0367_001:0893c19": "智慧亦有二種。即權寔二用。以寔智照破無明。能證真理。自利也。權智鑑機說法度化眾生。利他也。更兼",
    "X20n0367_001:0893c20": "普賢萬行。總是修因之道)歷事諸佛者。歷有二義。一謂歷一切",
    "X20n0367_001:0893c21": "時。從菩薩發心已來。至盡未來際。凡有成佛者。無",
    "X20n0367_001:0893c22": "不承事。親近供養。習學道法。二謂歷一切處。凡十",
    "X20n0367_001:0893c23": "方世界。所有諸佛。皆能承事。如華嚴。一微塵。一毛",
    "X20n0367_001:0893c24": "孔。皆有諸佛成道。皆有普賢行行等。不住涅槃斷",
    "X20n0367_001:0894a01": "諸煩惱者。不字貫下句。不住涅槃。亦不斷諸煩惱。",
    "X20n0367_001:0894a02": "涅槃此云圓寂。謂真性本圓。妄惑本寂。菩薩善達。",
    "X20n0367_001:0894a03": "既真性本圓。涅槃即我自性。何必又住。是以不住。",
    "X20n0367_001:0894a04": "既妄惑本寂。煩惱本來自空。即我菩提。又何勞斷",
    "X20n0367_001:0894a05": "之。是以不斷。假若涅槃定住。煩惱必斷。與二乘同",
    "X20n0367_001:0894a06": "科。豈得為菩薩乎。講說下。正出不住不斷之意。妙",
    "X20n0367_001:0894a07": "法者。法即真心。遠離言相。一涉語言便成不妙。今",
    "X20n0367_001:0894a08": "却云講說者。意在利他也。用言解釋曰講說。若不",
    "X20n0367_001:0894a09": "假語言開示詮表。則眾生無入道之門。故用講演",
    "X20n0367_001:0894a10": "分別。說向於人。令彼聞言悟道。是修行見道之初",
    "X20n0367_001:0894a11": "門。又不得不用講說也。雖用言說。不著言相。謂即",
    "X20n0367_001:0894a12": "言忘言。亦復不失其妙。故云講說妙法。無量下。正",
    "X20n0367_001:0894a13": "明講說非一處。利化非一人。世界既云無量。菩薩",
    "X20n0367_001:0894a14": "水月化身。亦復無量。既曰化身。又非一類。可謂塵",
    "X20n0367_001:0894a15": "剎分身。隨類而現也。化利之機既曰羣生。不出十",
    "X20n0367_001:0894a16": "類。兼諸聖凡。如觀音三十二應無異也。以上歎菩",
    "X20n0367_001:0894a17": "薩攝授之慈。制諸下。又歎折伏之威。外道者。不達",
    "X20n0367_001:0894a18": "唯心。心外取法。謂心遊道外。名為外道。諸者。外道",
    "X20n0367_001:0894a19": "非一種。如事火崇水。計常計斷。牛狗戒等。制者。以",
    "X20n0367_001:0894a20": "正破邪之謂。邪心者。謂心本不邪。因從邪教親近",
    "X20n0367_001:0894a21": "邪師。熏以成種。染習成邪。摧伏者。即折挫降伏也。",
    "X20n0367_001:0894a22": "或神通現奮怒之相。或智慧施轉邪之言。令彼心",
    "X20n0367_001:0894a23": "服。返邪歸正。彼斷常者即邪見之差別。斷者謂一",
    "X20n0367_001:0894a24": "死便了。不受後有。如云清氣歸天。濁氣歸地。一靈",
    "X20n0367_001:0894b01": "真性。還乎太虗。皆斷見也。常者謂人死還生人。物",
    "X20n0367_001:0894b02": "死還生物。即自然外道。全不知善惡業緣。受報好",
    "X20n0367_001:0894b03": "醜。因者即種子。離者除也。謂菩薩既能摧伏。令彼",
    "X20n0367_001:0894b04": "反邪歸正。一切邪種皆除也。令生正見者。謂既能",
    "X20n0367_001:0894b05": "轉邪。正見則現。知有三寶。分真析妄。永不再墮邪",
    "X20n0367_001:0894b06": "見深坑矣。而無下。正釋上義。事佛。說法。利生。摧邪",
    "X20n0367_001:0894b07": "之妙用也。謂菩薩真身不動。而應徧十方。乃感應",
    "X20n0367_001:0894b08": "道交。不可思議。如月印千江。水不上升。月不下降。",
    "X20n0367_001:0894b09": "一時一月。影臨眾水。故曰無往來之相也。非嚴而",
    "X20n0367_001:0894b10": "嚴者。有二藏。一者是威嚴。釋前雖摧伏邪外。是不",
    "X20n0367_001:0894b11": "怒之威也。二者莊嚴亦有二義。一謂正報眾生。受",
    "X20n0367_001:0894b12": "菩薩教化。皆能改惡從善。反邪從正。以善為莊嚴",
    "X20n0367_001:0894b13": "也。二者謂依報世界。向有濁穢者。凡菩薩應化之",
    "X20n0367_001:0894b14": "處。皆轉穢成淨。以潔淨為莊嚴也。由菩薩聖淨之",
    "X20n0367_001:0894b15": "德。自然成就。故曰非嚴而嚴。一處如是。處處皆然。",
    "X20n0367_001:0894b16": "故曰十方佛土。不說而說者。是真說妙法。有二義。",
    "X20n0367_001:0894b17": "一者不說是自證之理。本無言說。而說者。是應機",
    "X20n0367_001:0894b18": "借言。不妨有說也。然雖有說。不著言相。不著名相。",
    "X20n0367_001:0894b19": "此又說而無說也。二者唇舌不動。玅理全彰。不屬",
    "X20n0367_001:0894b20": "文字。故曰寂然。住無所住下。又明菩薩度生之妙。",
    "X20n0367_001:0894b21": "亦有二義。一者無所住。是自證之真理無定相。何",
    "X20n0367_001:0894b22": "所住乎。上一住字。是能證之真智。但與理相合。成",
    "X20n0367_001:0894b23": "究竟之義。亦強名曰住。雖住而無住。故曰住無所",
    "X20n0367_001:0894b24": "住。度人者。將自所證。又度化人天。二者顯應化無",
    "X20n0367_001:0894c01": "方。謂塵剎現身。無一定所住之處。上一住字正是",
    "X20n0367_001:0894c02": "無處不在。即一身復現剎塵身。一一徧禮剎塵佛。",
    "X20n0367_001:0894c03": "於一塵中塵數佛。各處菩薩眾會中。既應身無方。",
    "X20n0367_001:0894c04": "故度化者眾。眾即多也。無所下二句。文似顛倒。若",
    "X20n0367_001:0894c05": "將上句作下句讀則順。法樂者。法性之樂。謂法性",
    "X20n0367_001:0894c06": "體中。無諸業苦故樂。廣大者。即稱性周徧。又曰無",
    "X20n0367_001:0894c07": "所不受者。謂法性體中。所含恒沙性德。一得皆得。",
    "X20n0367_001:0894c08": "故曰無所不受。即菩薩公眾之心。將自所證。度他",
    "X20n0367_001:0894c09": "亦證也。△五歎破魔成道德。",
    "X20n0367_001:0894c10": "披精進甲。執智慧劍。破魔軍眾。而擊法皷。身恒徧坐",
    "X20n0367_001:0894c11": "一切道場。",
    "X20n0367_001:0894c12": "菩薩修行斷惑。是與羣魔交戰。一時懈怠。則為魔",
    "X20n0367_001:0894c13": "縛。故加精進。如身披甲。不為魔傷。梵語魔羅。此云",
    "X20n0367_001:0894c14": "殺者。謂傷殺慧命。損害法財之者。喻諸煩惱。如貪",
    "X20n0367_001:0894c15": "魔害解脫。瞋魔害正性。癡魔害性慧。慢魔害謙恭。",
    "X20n0367_001:0894c16": "疑魔害正信。邪魔害正見等。菩薩一加無漏智慧",
    "X20n0367_001:0894c17": "照之。則諸惑皆滅。如秉利劍斬賊。此精進智慧。皆",
    "X20n0367_001:0894c18": "降魔之利器也。破魔下二句。正喻臨時之用。皷有",
    "X20n0367_001:0894c19": "策進之功。如交鋒之時。營門擊皷。助威催戰。故官",
    "X20n0367_001:0894c20": "兵奮勇。力破羣賊。云法皷者。謂妙法如皷。即臨時",
    "X20n0367_001:0894c21": "之定慧也。觀照如擊。加勤勇無間。所以諸魔皆破。",
    "X20n0367_001:0894c22": "方成正覺。故曰身恒徧坐一切道場。見太平之象",
    "X20n0367_001:0894c23": "也。然道場言一切者。如華嚴。盧舍那佛。在阿蘭若",
    "X20n0367_001:0894c24": "法菩提場中。一處成道。則同時十方世界。乃至微",
    "X20n0367_001:0895a01": "塵毛孔。皆有如來成道。所謂身恒徧在一切處者。",
    "X20n0367_001:0895a02": "與此同。道場有事理二義。事道場。如幽靜之處。是",
    "X20n0367_001:0895a03": "修證菩提之場地也。理道場。即自性本具圓定。可",
    "X20n0367_001:0895a04": "謂真阿蘭若。正修行處也。△六歎覺悟羣品德。",
    "X20n0367_001:0895a05": "吹大法螺。覺悟羣品。一切有情。悉蒙利益。聞名見身。",
    "X20n0367_001:0895a06": "無空過者。具三達智。悟三世法。善知眾生諸根利鈍。",
    "X20n0367_001:0895a07": "應病與藥。無復疑惑。布大法雲。澍甘露雨。轉不退轉",
    "X20n0367_001:0895a08": "智印法輪。閉生死獄。開涅槃門。發弘誓願。盡未來際。",
    "X20n0367_001:0895a09": "度脫羣生。",
    "X20n0367_001:0895a10": "吹螺者。借喻比法。故云法螺。螺有警醒義。謂此等",
    "X20n0367_001:0895a11": "菩薩。既能成道。又能覺悟羣生。說法警眾。猶如吹",
    "X20n0367_001:0895a12": "螺警人也。譬我大清。春秋二季。九門吹螺為號令。",
    "X20n0367_001:0895a13": "令八旗兵將。聞號警心。修理甲冑。演武操戈。以備",
    "X20n0367_001:0895a14": "國家有時之用。菩薩亦爾。說生死事大。無常迅速。",
    "X20n0367_001:0895a15": "令所警之眾。為生死苦。發菩提心。故云一切有情",
    "X20n0367_001:0895a16": "悉蒙利益。聞名下。深明勝德。受化者廣。或聞名仰",
    "X20n0367_001:0895a17": "德。或見相歸依。如未發心者發心。已發心者修行。",
    "X20n0367_001:0895a18": "已修行者增進。已增進者證果。故云無空過者。具",
    "X20n0367_001:0895a19": "三下。明菩薩觀機說法。機教相投。如良醫之用藥",
    "X20n0367_001:0895a20": "也。三達法數不出。擬是三明之別稱。謂宿命明。能",
    "X20n0367_001:0895a21": "知過去已往。自他一切染淨因果。天眼明。能知現",
    "X20n0367_001:0895a22": "在一切染淨因果。漏盡明。能知未來自他一切染",
    "X20n0367_001:0895a23": "淨因果。能達三世。故曰悟三世法。因悟明三世之",
    "X20n0367_001:0895a24": "法。所以善知眾生諸根利鈍。根有二解。一者根即",
    "X20n0367_001:0895b01": "因也。知其已往。或修因。或造業。故感今生利鈍之",
    "X20n0367_001:0895b02": "不等。二者現世六根。利者惑薄智深。一聞千悟。得",
    "X20n0367_001:0895b03": "大總持。則與說大乘圓頓終寔之法。或惑重根鈍",
    "X20n0367_001:0895b04": "者。則方便與說四諦因緣。或說人天戒善等法。令",
    "X20n0367_001:0895b05": "其修證。是則法無剩語。人無廢機。故如良醫。應病",
    "X20n0367_001:0895b06": "與藥。以上眾生病藥。皆有二種。一約六道凡夫病。",
    "X20n0367_001:0895b07": "即是見思之惑。有漏之業。分段生死。藥即是研真",
    "X20n0367_001:0895b08": "斷惑。修行之法。若六道再分。有善惡差別。隨機之",
    "X20n0367_001:0895b09": "教亦復不同。二者出世聖人。亦有二種。一聲聞一",
    "X20n0367_001:0895b10": "類病。即是界外塵沙煩惱。及變易生死。法執不亡。",
    "X20n0367_001:0895b11": "故觀三界寔有。怖如火宅。厭如杻械。如此之機。菩",
    "X20n0367_001:0895b12": "薩隨與法藥。說依正不二。染淨同源。涅槃生死。等",
    "X20n0367_001:0895b13": "若空華。當體寔相。令其迴小向大。發菩提心。行普",
    "X20n0367_001:0895b14": "賢行。即聲聞而成菩薩也。二者始教菩薩。雖心外",
    "X20n0367_001:0895b15": "無法。猶須轉染成淨。歷修三祇。亦不達染淨皆空。",
    "X20n0367_001:0895b16": "唯一真如。猶是病也。如是之機。菩薩教之與頓圓",
    "X20n0367_001:0895b17": "法藥。令其一念心空。即名為佛。不依地位。漸次而",
    "X20n0367_001:0895b18": "證。及一真法界。令其十信滿心。即攝五位。成等正",
    "X20n0367_001:0895b19": "覺。如此見機之徹。教與之當。故能教。所教。皆無疑",
    "X20n0367_001:0895b20": "惑矣。布大下。謂大法有廕覆之恩。故如雲。有潤澤",
    "X20n0367_001:0895b21": "之德。故如雨。有回生之力如甘露。是法王之寶故",
    "X20n0367_001:0895b22": "如印。有摧運之功故如輪。能塞斷生死。故如閉獄。",
    "X20n0367_001:0895b23": "能契入涅槃。故如開門。何謂也。良由眾生為煩惱",
    "X20n0367_001:0895b24": "焦心。生死逼迫。猶如酷暑。若得大法庇護。不令煩",
    "X20n0367_001:0895c01": "惱所焦。亦不為生死所逼。如雲能消暑也。眾生不",
    "X20n0367_001:0895c02": "遇聖人。未聞大法。無慧水滋心。枯焦極矣。一聞大",
    "X20n0367_001:0895c03": "法。能滋心地。而慧種發生。如雨之滋田也。眾生未",
    "X20n0367_001:0895c04": "聞正法。恣心造業。傷害法身。損奪慧命。若聞正法。",
    "X20n0367_001:0895c05": "令法身常住。慧命不夭。如甘露之洒心也。菩薩自",
    "X20n0367_001:0895c06": "八地以去。無功用道。任運流入薩婆若海。故云不",
    "X20n0367_001:0895c07": "退轉。復將此法。又傳與人。人若得之。能摧碾惑業。",
    "X20n0367_001:0895c08": "運入菩提。如車輪之運用也。眾生未聞正法。不知",
    "X20n0367_001:0895c09": "自心作佛。不知萬法皆如。一聞正法。遂能印定一",
    "X20n0367_001:0895c10": "切眾生。皆當作佛。一切萬法。當體寔相。如印文之",
    "X20n0367_001:0895c11": "取信也。眾生為生死所纏。猶如牢獄。若聞正法。依",
    "X20n0367_001:0895c12": "而行之。塞斷生因。永不更造。如閉獄之不入也。性",
    "X20n0367_001:0895c13": "淨涅槃。自心本具。因迷不悟。何能得入。一聞正法。",
    "X20n0367_001:0895c14": "遂反妄歸真。一超直入。如開門入室也。已上諸喻。",
    "X20n0367_001:0895c15": "雖菩薩之勝德。若非弘願攝持。縱能度生。亦不能",
    "X20n0367_001:0895c16": "久。因發弘誓願。所以盡未來際。度脫羣生。已上別",
    "X20n0367_001:0895c17": "歎萬德莊嚴已竟。△三結歎不久成佛。",
    "X20n0367_001:0895c18": "此諸菩薩。不久當得阿耨多羅三藐三菩提。",
    "X20n0367_001:0895c19": "阿耨等。此云無上正等正覺。即佛果之全德也。然",
    "X20n0367_001:0895c20": "前既所歎。功無不全。德無不備。是為位隣大覺。所",
    "X20n0367_001:0895c21": "以結云。不久當得等。△四列名。",
    "X20n0367_001:0895c22": "其名曰。無垢菩薩。彌勒菩薩。師子吼菩薩。妙吉祥菩",
    "X20n0367_001:0895c23": "薩。維摩詰菩薩。觀自在菩薩。得大勢菩薩。金剛藏王",
    "X20n0367_001:0895c24": "菩薩。地藏王菩薩。虗空藏王菩薩。陀羅尼自在王菩",
    "X20n0367_001:0896a01": "薩。三昧自在王菩薩。妙高山王菩薩。大海深王菩薩。",
    "X20n0367_001:0896a02": "妙辯嚴王菩薩。歡喜高王菩薩。大神變王菩薩。法自",
    "X20n0367_001:0896a03": "在王菩薩。清淨雨王菩薩。藥王菩薩。藥上菩薩。療煩",
    "X20n0367_001:0896a04": "惱病菩薩。寶山菩薩。寶財菩薩。寶上菩薩。寶德菩薩。",
    "X20n0367_001:0896a05": "寶藏菩薩。寶積菩薩。寶手菩薩。寶印手菩薩。寶光菩",
    "X20n0367_001:0896a06": "薩。寶施菩薩。寶幢菩薩。大寶幢菩薩。寶雨菩薩。寶達",
    "X20n0367_001:0896a07": "菩薩。寶杖菩薩。寶髻菩薩。寶吉祥菩薩。寶自在菩薩。",
    "X20n0367_001:0896a08": "栴檀香菩薩。大寶炬菩薩。大寶嚴菩薩。日光菩薩。月",
    "X20n0367_001:0896a09": "光菩薩。星光菩薩。火光菩薩。電光菩薩。能念慧菩薩。",
    "X20n0367_001:0896a10": "破魔菩薩。勝魔菩薩。常精進菩薩。不休息菩薩。不斷大",
    "X20n0367_001:0896a11": "願菩薩。大名稱菩薩。無礙辯才菩薩。無礙轉法輪菩薩。",
    "X20n0367_001:0896a12": "佛菩薩之聖號。古德有解釋不解釋之辯。有謂佛",
    "X20n0367_001:0896a13": "具萬德。一言難盡。恐失全德。故不解釋。有云雖有",
    "X20n0367_001:0896a14": "萬德。且依名釋義。亦可舉一該餘。如堯仁舜德。禹",
    "X20n0367_001:0896a15": "儉湯寬。豈堯獨仁而不德乎。舜獨德而不仁乎。聖",
    "X20n0367_001:0896a16": "人之德。舉一所長。諸德皆具。所以解之。今從後意。",
    "X20n0367_001:0896a17": "然亦不敢廣釋。恐後賢厭繁。故略解之。○無垢菩",
    "X20n0367_001:0896a18": "薩。以煩惱為垢。染污佛性。今既位隣大覺。五住垂",
    "X20n0367_001:0896a19": "盡。故名無垢。○彌勒。此云慈氏。以慈隆即世。悲臻",
    "X20n0367_001:0896a20": "後劫故。○師子吼者。以說法無畏。如師子哮吼故。",
    "X20n0367_001:0896a21": "○妙吉祥者。即文殊翻過之名。以菩薩示現生時。",
    "X20n0367_001:0896a22": "有十種祥瑞。一光明滿室。二甘露盈庭。三地涌七",
    "X20n0367_001:0896a23": "珍。四神開寶藏。五雞生鳳子。六猪娩龍豚。七馬產",
    "X20n0367_001:0896a24": "麒麟。八牛生白澤。九倉變金粟。十象具六牙。十種",
    "X20n0367_001:0896b01": "瑞相。皆不可測。故曰妙吉祥菩薩。○維摩詰者。金",
    "X20n0367_001:0896b02": "粟王如來化居士身。此翻淨名。謂居塵不染。以淨",
    "X20n0367_001:0896b03": "為名。以神通辯才。皆不可測。方等會上。曾彈斥權",
    "X20n0367_001:0896b04": "小故。○觀自在者。謂觀世言音。尋聲救苦。現身說",
    "X20n0367_001:0896b05": "法。無私普徧。故曰自在。○得大勢者。即大勢至也。",
    "X20n0367_001:0896b06": "謂菩薩舉動之時。大地震勸。警覺群心。魔王畏懼。",
    "X20n0367_001:0896b07": "○金剛藏王者。謂所證性德。聚積如藏。性之堅利。",
    "X20n0367_001:0896b08": "喻如金剛。金剛體用。能堅能利。堅則物不能壞。如",
    "X20n0367_001:0896b09": "性德之體。利則能壞萬物。如性德之用。總言體則",
    "X20n0367_001:0896b10": "常住。用能降魔。體用自在。故尊為王。○地藏王者。",
    "X20n0367_001:0896b11": "世間萬法。皆從地生。地為寶藏。喻菩薩誓願弘深。",
    "X20n0367_001:0896b12": "一切功德。皆從願生。願即如藏。法喻為名。故曰地",
    "X20n0367_001:0896b13": "藏。主執幽冥。隨願自在。故尊為王。○虗空藏王者。",
    "X20n0367_001:0896b14": "此亦借喻顯名。世間萬法。皆虗空包含。虗空即藏。",
    "X20n0367_001:0896b15": "虗空喻法性。謂法性周徧。包納冲邃。法性即藏。取",
    "X20n0367_001:0896b16": "捨自由。故尊為王。○陀羅尼自在王者。梵語陀羅",
    "X20n0367_001:0896b17": "尼。此云總持。以心包萬法。能持萬法。故自在為王。",
    "X20n0367_001:0896b18": "○三昧自在王者。梵語三昧。此云正定。謂不離正",
    "X20n0367_001:0896b19": "定。現諸威儀。故自在為王。○妙高山王者。此亦借",
    "X20n0367_001:0896b20": "喻顯名。梵語須彌盧。此云妙高峯。峯即山也。四寶",
    "X20n0367_001:0896b21": "所成。鎮坐大海。高出羣山。為諸山中王。菩薩所證",
    "X20n0367_001:0896b22": "之道亦爾。妙明尊上。羣賢不及。自在為王。○大海",
    "X20n0367_001:0896b23": "深王者。前一位道高如山。此一位道深如海。又喻",
    "X20n0367_001:0896b24": "山者偏約理明。此喻海者。偏約智顯。即權寔二智。",
    "X20n0367_001:0896c01": "兩利自由。故尊為王。○妙辯嚴王者。辯即口才。妙",
    "X20n0367_001:0896c02": "即玄奧。用明辯才華。即權說寔。以說法之功。莊嚴",
    "X20n0367_001:0896c03": "自性。權寔自在。故尊為王。○歡喜高王者。自證道",
    "X20n0367_001:0896c04": "高。喜為人說。自他兼利。尊上為王。○大神變王者。",
    "X20n0367_001:0896c05": "善用神通。變化不測。降伏魔外。悠悠自如。故尊為",
    "X20n0367_001:0896c06": "王。○法自在王者。己所證法。說向與人。權寔不二。",
    "X20n0367_001:0896c07": "理事融通。自在為王。○清淨雨王者。自證之道。蕩",
    "X20n0367_001:0896c08": "無纖塵。故曰清淨。度生說法。潤澤羣生。故喻如雨。",
    "X20n0367_001:0896c09": "利生之德。尊敬為王。○藥王者。在因為世良醫。治",
    "X20n0367_001:0896c10": "人身病。在果應機之法。治人心病。舉世歡喜。故尊",
    "X20n0367_001:0896c11": "藥王。○藥上者。此與前位。是因中兄弟。事藥理藥。",
    "X20n0367_001:0896c12": "尊兄上道。故為藥上。○療煩惱病者。眾生煩惱如",
    "X20n0367_001:0896c13": "病。菩薩法藥能療。能治心病。故以為名。○寶山者。",
    "X20n0367_001:0896c14": "山中出寶。故為寶山。山喻法身。寶喻性德。法身含",
    "X20n0367_001:0896c15": "德。如山出寶。故以為名。○寶財者。法財真寶。親證",
    "X20n0367_001:0896c16": "為號。○寶上者。諸寶之中。法寶為上。菩薩既證。故",
    "X20n0367_001:0896c17": "以為名。○寶德者所證眾德。尊重為寶。○寶藏者",
    "X20n0367_001:0896c18": "法王大寶。蘊積如藏。○寶積者。積諸法寶。運用無",
    "X20n0367_001:0896c19": "失。○寶手者。手出珍寶。濟諸貧類。○寶印手者。手",
    "X20n0367_001:0896c20": "持寶印。掌世間權。心持法印。掌法王權。○寶光者。",
    "X20n0367_001:0896c21": "菩薩放光。攝授有情。舉世蒙恩。尊重為寶。○寶施",
    "X20n0367_001:0896c22": "者。法寶施人。公心不悋。○寶幢者。竪法如幢。尊上",
    "X20n0367_001:0896c23": "為寶。摧邪顯正。故以為名。○大寶幢者。摧邪顯正。",
    "X20n0367_001:0896c24": "徧一切處。○寶雨者。所說之法。潤眾生心。智種慧",
    "X20n0367_001:0897a01": "芽。從茲發現。故名寶雨。○寶達者。寔智自照。達己",
    "X20n0367_001:0897a02": "為寶。權智照他。達機為寶。○寶杖者。撑持法門。如",
    "X20n0367_001:0897a03": "杖拄物。敲撥眾生。死中發活。智慧神通。喻如寶杖。",
    "X20n0367_001:0897a04": "○寶髻者。如來頂髻。尊密為寶。菩薩相好。類同於",
    "X20n0367_001:0897a05": "佛。○寶吉祥者。諸吉祥中。安樂為最。菩薩智通。護",
    "X20n0367_001:0897a06": "持法界。國無三災。人無八難。以安樂為寶。○寶自",
    "X20n0367_001:0897a07": "在者。得大法寶。所向如意。以自在為寶。○栴檀香",
    "X20n0367_001:0897a08": "者。此香塗身。水火不害。菩薩運通。加護眾生。生死",
    "X20n0367_001:0897a09": "煩惱。皆不能害。○大寶炬者。以智破迷。如秉炬破",
    "X20n0367_001:0897a10": "暗。○大寶嚴者。大乘法寶。莊嚴法身。○日光月光",
    "X20n0367_001:0897a11": "者。日月舒光。乾坤朗耀。般若真光。真俗並明。○星",
    "X20n0367_001:0897a12": "光者。列宿排空。銀光點翠。萬德攢心。般若添明。○",
    "X20n0367_001:0897a13": "火光者。火能發光。轉暗成明。心能發光。轉識成智。",
    "X20n0367_001:0897a14": "○電光者。電光最速。霹靂隨轟。智光照機。神通隨",
    "X20n0367_001:0897a15": "現。○能念慧者。眾生業苦。菩薩能念。菩薩智慧。照",
    "X20n0367_001:0897a16": "利眾生。○破魔者。定慧相資。五魔並斷。○勝魔者。",
    "X20n0367_001:0897a17": "魔勝眾生。迷徒墮壍。智勝羣魔。覺岸高登。○常精",
    "X20n0367_001:0897a18": "進者。精心不雜。進心不惓。常住在世。化利人天。○",
    "X20n0367_001:0897a19": "不休息者。自他二利。永不休息。○不斷大願者。四",
    "X20n0367_001:0897a20": "弘誓願。銘刻於心。○大名稱者。萬德歸心。佳名普",
    "X20n0367_001:0897a21": "稱。○無礙辯才者。明辯才華。四種無礙。○無礙轉",
    "X20n0367_001:0897a22": "法輪者。菩薩轉法。縱橫無礙。眾生得法。展轉流通。",
    "X20n0367_001:0897a23": "已上列名竟。△五結眾。",
    "X20n0367_001:0897a24": "如是無垢菩薩摩訶薩等。各與若干百千眷屬俱。",
    "X20n0367_001:0897b01": "如是為指法之辭。指上所列之名。以無垢為首。等",
    "X20n0367_001:0897b02": "諸同類。眷屬即所領之弟子。人各多少不同。故曰",
    "X20n0367_001:0897b03": "若干。若百若千。總是不定。師資皆在故曰俱。大乘",
    "X20n0367_001:0897b04": "菩薩眾已竟。△三天龍八部眾分八。初天眾二。初",
    "X20n0367_001:0897b05": "欲界諸天眾四。初標數舉類。",
    "X20n0367_001:0897b06": "復有億萬六欲天子。",
    "X20n0367_001:0897b07": "復有者更有也。法會之眾。不唯二乘與菩薩。更有",
    "X20n0367_001:0897b08": "諸天等。數標億萬。總言其多。六欲者。謂上下有六",
    "X20n0367_001:0897b09": "重。皆有飲食。睡眠。婬欲。故皆稱欲。天者自然意。謂",
    "X20n0367_001:0897b10": "樓臺宮殿。寶樹華池。隨心所現。妙景珍玩。美饌天",
    "X20n0367_001:0897b11": "衣。亦逐意而成。亦有臣民男女。故未免色欲。然雖",
    "X20n0367_001:0897b12": "有色欲。與人間不同。諸天皆化生。不入胞胎。身無",
    "X20n0367_001:0897b13": "精血。但以神交。非與身搆。上下六級。愈上愈輕。天",
    "X20n0367_001:0897b14": "子即王。六重者。一四王天。在須彌山半腰。東西南",
    "X20n0367_001:0897b15": "北。各居一埵。各統二部鬼神。各護一洲。離地四萬",
    "X20n0367_001:0897b16": "二千由旬。○二忉利天。在須彌山頂。居中是帝釋。",
    "X20n0367_001:0897b17": "東西南北各統八天。共三十三天。離人間八萬四",
    "X20n0367_001:0897b18": "千由旬。四王忉利皆為地居天。雖居山頂山腰。下",
    "X20n0367_001:0897b19": "有微礙。故為地居。此二天欲念若動。男女交抱。其",
    "X20n0367_001:0897b20": "心即歇。未動二根。以交抱為欲。○三夜摩天。梵語",
    "X20n0367_001:0897b21": "夜摩。華言時分。亦名善時。謂時時暢快。樂善為名。",
    "X20n0367_001:0897b22": "故曰善時。以蓮華開合分晝夜。故曰時分。此天依",
    "X20n0367_001:0897b23": "空而居。欲念若動。但男女執手而歇。○四兜率天。",
    "X20n0367_001:0897b24": "亦梵語。華言知足。於五欲境。知止足故。(五欲者。即色聲香味",
    "X20n0367_001:0897c01": "觸)此天亦依空而居。欲念若動。男女相笑即歇。○",
    "X20n0367_001:0897c02": "五化樂天。謂自化五塵之欲。而娛樂故。亦依空而",
    "X20n0367_001:0897c03": "居。○六他化自在天。謂假他所化五塵。以成己樂。",
    "X20n0367_001:0897c04": "亦依空而居。或云即魔王天也。此上二天。欲念若",
    "X20n0367_001:0897c05": "動。但男女眼視而歇(偈曰。四王忉利共相抱。夜摩執手兜率笑。化樂他化眼相",
    "X20n0367_001:0897c06": "視。此是六天真欲樂)。△二次第列名。",
    "X20n0367_001:0897c07": "其名曰。善住天子。威德天子。普光天子。清淨慧天子。",
    "X20n0367_001:0897c08": "吉祥天子。大吉祥天子。自在天子。大自在天子。日光",
    "X20n0367_001:0897c09": "天子。月光天子。如是等天子。釋提桓因。而為上首。",
    "X20n0367_001:0897c10": "善住者。謂住持善道。足為天子。○威德者。形容威",
    "X20n0367_001:0897c11": "重。德化優餘。○普光者。身光普照。○清淨慧者。慧",
    "X20n0367_001:0897c12": "根不染。故曰清淨。○吉祥。大吉祥者。菩薩示現。善",
    "X20n0367_001:0897c13": "法誨人。最為吉祥。○自在。大自在者。自在即化樂",
    "X20n0367_001:0897c14": "天王。大自在即他化自在天王。既為天王。隨心所",
    "X20n0367_001:0897c15": "欲。皆自在故。○日光。月光者。日月麗天。乾坤朗耀。",
    "X20n0367_001:0897c16": "能破昏暗。與世有恩。如是等天子。通指已上者。釋",
    "X20n0367_001:0897c17": "提桓因(云能作。能作忉利天主故)即帝釋。大智度論云。昔有婆",
    "X20n0367_001:0897c18": "羅門。姓憍尸迦。與知友三十二人。共修福德。命終",
    "X20n0367_001:0897c19": "皆生須彌山頂。憍尸迦為天主。名帝釋天。三十二",
    "X20n0367_001:0897c20": "人為輔臣。周圍列居。而帝釋獨居其中。又淨名疏",
    "X20n0367_001:0897c21": "云。昔迦葉佛滅後。有一女人。發心修塔。報為天主。",
    "X20n0367_001:0897c22": "有三十二人助修。報為輔臣。君臣合之。為三十三。",
    "X20n0367_001:0897c23": "為上首者。即統攝諸天也。若論在上。更有空居天",
    "X20n0367_001:0897c24": "王。而必以帝釋為首者。以其諸佛出世。唯梵王帝",
    "X20n0367_001:0898a01": "釋。供奉香華。請佛說法。故凡佛說法。左有梵王。右",
    "X20n0367_001:0898a02": "有帝釋。請法有功。故為上首。△三彰本歎德。",
    "X20n0367_001:0898a03": "悉皆愛樂大乘妙法。願隨奉事三世如來。入不思議",
    "X20n0367_001:0898a04": "祕密境界。莊嚴諸佛眾會道場。",
    "X20n0367_001:0898a05": "悉皆下。現天王身。行菩薩道。大乘妙法。即諸佛心",
    "X20n0367_001:0898a06": "印。既云愛樂。即菩提心。觀願隨二字。是自在意。乃",
    "X20n0367_001:0898a07": "助佛揚化也。隨事三世如來者。必歷古今。更兼未",
    "X20n0367_001:0898a08": "來。此明外護不思議。入不下。又歎內契不思議。祕",
    "X20n0367_001:0898a09": "密者。非時不說。非機不傳。境界者。真如之別稱。須",
    "X20n0367_001:0898a10": "智理冥合。方可云入。乃證同佛證之德也。莊嚴道",
    "X20n0367_001:0898a11": "場者。愈顯弘護也。如今時之法席。有見道衲子。即",
    "X20n0367_001:0898a12": "法眾之莊嚴。而諸佛會中。有聖眾輔佐。亦佛會之",
    "X20n0367_001:0898a13": "莊嚴也。此解全約大權示現者說。又一解。愛樂大",
    "X20n0367_001:0898a14": "法者。方始發心也。願隨事佛者。學佛道法也。必歷",
    "X20n0367_001:0898a15": "三世者。弘願無盡也。入佛境界者。因滿證果也。莊",
    "X20n0367_001:0898a16": "嚴道場者。感恩助化也。此解約寔行利根者說。葢",
    "X20n0367_001:0898a17": "此二解。各有所據。觀三世二字。前解甚通。觀愛樂",
    "X20n0367_001:0898a18": "二字。後解亦順。△四結顯天眾。",
    "X20n0367_001:0898a19": "各與若干百千眷屬俱。",
    "X20n0367_001:0898a20": "△二色界諸天眾四。初標數舉類。",
    "X20n0367_001:0898a21": "復有恒河沙色界天子。",
    "X20n0367_001:0898a22": "色界者。色即色質。有身形故。謂雖離欲界穢惡之",
    "X20n0367_001:0898a23": "色。而有清淨之色。始從初禪梵天。終至阿迦尼吒",
    "X20n0367_001:0898a24": "天。凡有一十八天。並無女人。亦無欲染。故名梵天。",
    "X20n0367_001:0898b01": "梵者淨也。謂無飲食。無睡眠。無婬欲。皆是化生。尚",
    "X20n0367_001:0898b02": "有色質。故名色。界者限也。別也。謂三界分限。各別",
    "X20n0367_001:0898b03": "不同故。(十八天者。即梵眾天。梵輔天。大梵天。少光天。無量光天。光音天。少淨天。無量淨天。徧",
    "X20n0367_001:0898b04": "淨天。福生天。福愛天。廣果天。無想天。此十三天屬凡。自無煩天。無熱天。善見天。善現天。色究竟天。是五那",
    "X20n0367_001:0898b05": "含聖流寄居。共十八。亦名禪天。修有漏定故)恒河沙者。此河徑過四十",
    "X20n0367_001:0898b06": "里。沙細如麵。凡過量之數。以沙較之。一沙一天。總",
    "X20n0367_001:0898b07": "謂多多如沙。天子同前解。△二次第列名。",
    "X20n0367_001:0898b08": "其名曰。大光普照天子。無垢莊嚴天子。神通遊戲天",
    "X20n0367_001:0898b09": "子。三昧自在天子。陀羅尼自在天子。大那羅延天子。",
    "X20n0367_001:0898b10": "圓滿上願天子。無礙辯才天子。吉祥福慧天子。常發",
    "X20n0367_001:0898b11": "大願天子。如是等天子。光明大梵天王。而為上首。",
    "X20n0367_001:0898b12": "大光普照者。據歎德處。既云悟佛祕密。又趣菩提",
    "X20n0367_001:0898b13": "不退轉。是為大權菩薩。現天王身。攝化同類耳。既",
    "X20n0367_001:0898b14": "是菩薩。則身光普照。令觸光者。皆得勝利。○無垢",
    "X20n0367_001:0898b15": "莊嚴者。據迹而言。既離欲染。故曰無垢。以清淨為",
    "X20n0367_001:0898b16": "莊嚴。據本而言。離有漏惑為無垢。得無漏慧為莊",
    "X20n0367_001:0898b17": "嚴。○神通遊戲者。現天王身。亦是遊戲三昧。○三",
    "X20n0367_001:0898b18": "昧自在者。三昧云正定。據迹而言。即有漏禪定。據",
    "X20n0367_001:0898b19": "本而言。即無漏禪定。定有自在。故以為名。○陀羅",
    "X20n0367_001:0898b20": "尼自在者。既得總持。所以自在。○大那羅延者。那",
    "X20n0367_001:0898b21": "羅延。翻天力士。謂天力最大。具大神力。降伏諸魔。",
    "X20n0367_001:0898b22": "攝受羣類。○圓滿上願者。唯成佛度生為上願。必",
    "X20n0367_001:0898b23": "行願相資。故得圓滿。○無礙辯才者。明辯才華。說",
    "X20n0367_001:0898b24": "法無礙。○吉祥福慧者。漏無漏福。兼利之慧。最為",
    "X20n0367_001:0898c01": "吉祥故。○常發大願者。欲證菩提。願不間斷故。○",
    "X20n0367_001:0898c02": "如是等下。乃結上十名。等其無數。光明大梵天王",
    "X20n0367_001:0898c03": "結為上首者。前十名。不可定住是何天。以經無顯",
    "X20n0367_001:0898c04": "文故。唯此大梵天王。雖無顯文。定是初禪。以內有",
    "X20n0367_001:0898c05": "覺觀。外有言說。可以統攝諸天。故為上首也。△三",
    "X20n0367_001:0898c06": "彰本歎德。",
    "X20n0367_001:0898c07": "悉皆具足。三昧神通。樂說辯才。歷事諸佛。三世如來。",
    "X20n0367_001:0898c08": "菩提樹下。坐金剛座。破魔軍已。證菩提時。徧至眾會。",
    "X20n0367_001:0898c09": "皆於最初。勸請如來。轉妙法輪。開甘露門。度人天眾。",
    "X20n0367_001:0898c10": "善悟諸佛祕密意趣。於大菩提。不復退轉。",
    "X20n0367_001:0898c11": "神謂天心。通為慧命。從三昧發出。自在無礙。假樂",
    "X20n0367_001:0898c12": "說辯才。足知誨人不倦。所以歷事諸佛。有輔化之",
    "X20n0367_001:0898c13": "德也。三世下。謂經歷非一世。事佛非一人。既云歷",
    "X20n0367_001:0898c14": "三世。必含橫徧十方。凡佛成道。必欲請法。梵語菩",
    "X20n0367_001:0898c15": "提。此云覺道。是佛果號。樹非菩提。因佛在樹下成",
    "X20n0367_001:0898c16": "菩提道。以所證目名。曰菩提樹。金剛者。是五金之",
    "X20n0367_001:0898c17": "剛。寶名也。形如蕎麥。色如紫金。最堅最利。坐金剛",
    "X20n0367_001:0898c18": "座者。金剛非座。謂佛坐之座。喻如金剛。魔不能惑。",
    "X20n0367_001:0898c19": "如金剛之堅。能破魔軍。如金剛之利。而必須破魔",
    "X20n0367_001:0898c20": "方能成道者。必然之理。魔有多種。皆能害道。令心",
    "X20n0367_001:0898c21": "不安。皆為魔事。如五住煩惱。二種生死。及諸陰魔。",
    "X20n0367_001:0898c22": "菩薩破之。無明將盡。變易將離。而天魔恐怖。統諸",
    "X20n0367_001:0898c23": "魔軍。特來擾害。或現美女身。或施威神力。百計千",
    "X20n0367_001:0898c24": "方。欲害禪定。菩薩以金剛定力。魔不能害。逃遁而",
    "X20n0367_001:0899a01": "去。是謂破魔。羣魔既破。一念相應。即入妙覺成佛。",
    "X20n0367_001:0899a02": "故曰破魔軍已。證菩提時。徧至下。正歎請法之德。",
    "X20n0367_001:0899a03": "會者。主賓合集也。眾會者。非止一時一處也。謂三",
    "X20n0367_001:0899a04": "世之會。十方之會等。凡諸佛成道之時。此等諸天。",
    "X20n0367_001:0899a05": "承三昧。運神通。一時徧至。謂分形散影。無處不在。",
    "X20n0367_001:0899a06": "無時不現。故曰徧至眾會。皆於下。謂諸佛成道。但",
    "X20n0367_001:0899a07": "能自利。不假說法。焉能利他。故始成正覺。必勸請",
    "X20n0367_001:0899a08": "說法也。然如來說法。喻如轉輪者有二義。一摧碾",
    "X20n0367_001:0899a09": "義。二運載義。凡車輪轉處。一切瓦礰皆碎。亦能運",
    "X20n0367_001:0899a10": "載諸物。自此達彼。喻諸佛說法。轉入眾生心中。摧",
    "X20n0367_001:0899a11": "碾惑業。運至菩提。故曰轉妙法輪。開甘下。謂如來",
    "X20n0367_001:0899a12": "妙法。猶如甘露。門有通義。喻佛言教。佛與人說法。",
    "X20n0367_001:0899a13": "喻如開門。若人從教而入。得甘露洒心。可以惑破",
    "X20n0367_001:0899a14": "障除。超然而出生死矣。故曰度人天眾。善悟下。歎",
    "X20n0367_001:0899a15": "得佛心法。祕密有三種。謂身口意。身密者。如來一",
    "X20n0367_001:0899a16": "身不變。隨機所見不同。或大或小。或善或惡。或慈",
    "X20n0367_001:0899a17": "或威。或勝或劣。皆不可思議。故曰身祕密。口密者。",
    "X20n0367_001:0899a18": "一音說出。隨機不同。或聞戒善。或聞諦緣。或聞六",
    "X20n0367_001:0899a19": "度。皆不可思議。故曰口密。意祕密者。觀機審察。一",
    "X20n0367_001:0899a20": "切運度。唯佛自知。餘皆莫測。故曰意密。意趣者。復",
    "X20n0367_001:0899a21": "出祕密之精微也。然既能善悟。是得諸佛心法也。",
    "X20n0367_001:0899a22": "所以於大菩提不復退轉。據此歎德。乃法身大士。",
    "X20n0367_001:0899a23": "現天王身。行菩薩道。輔佛揚化也(不退有三。一位不退。二行不退。",
    "X20n0367_001:0899a24": "三念不退。華嚴明初住。得如來一身無量身。具三不退。若以不次寄次說者。則七信名位不退。八信已去",
    "X20n0367_001:0899b01": "名行不退。初住已去名念不退。又入空名位不退。入假名行不退。入中名念不退。若圓教初住。分具三德。",
    "X20n0367_001:0899b02": "名三不退。般若是位不退。離二死故。解脫是行不退。諸行具故。法身是念不退。證寔相故。此說皆以菩薩",
    "X20n0367_001:0899b03": "之德歎之)。△四結顯色眾。",
    "X20n0367_001:0899b04": "各與若干百千眷屬俱。",
    "X20n0367_001:0899b05": "△二龍眾三。初標數舉類。",
    "X20n0367_001:0899b06": "復有四萬八千諸大龍王。",
    "X20n0367_001:0899b07": "梵語那伽。此云龍。說文云。龍者鱗虫之長。能幽能",
    "X20n0367_001:0899b08": "顯。能大能小。春分而登天。秋分而入地。有鱗曰蛟",
    "X20n0367_001:0899b09": "龍。有翼曰應龍。有角曰虬龍。無角曰螭龍。未昇天",
    "X20n0367_001:0899b10": "曰蟠龍。總云神靈之物也。今云龍王者。乃龍中之",
    "X20n0367_001:0899b11": "王。統攝羣龍故也。諸經皆云能護佛法。為善神。故",
    "X20n0367_001:0899b12": "凡佛說法。皆有龍眾。△二次第列名。",
    "X20n0367_001:0899b13": "摩那斯龍王。德叉迦龍王。難陀龍王。跋難陀龍王。阿",
    "X20n0367_001:0899b14": "耨達池龍王。大金面龍王。如意寶珠龍王。雨妙珍寶",
    "X20n0367_001:0899b15": "龍王。常澍甘雨龍王。有大威德龍王。強力自在龍王。",
    "X20n0367_001:0899b16": "如是等龍王。娑竭羅龍王而為上首。",
    "X20n0367_001:0899b17": "摩那斯此云大身。亦云大力。修羅排海水淹善見",
    "X20n0367_001:0899b18": "城。此龍縈身以遏海水。故曰大身。○德叉迦此云",
    "X20n0367_001:0899b19": "現毒。亦云多舌。○難陀。跋難陀。乃兄弟二龍也。難",
    "X20n0367_001:0899b20": "陀此云歡喜。跋云善。常護摩迦提國。風不鳴條。雨",
    "X20n0367_001:0899b21": "不破塊。雨澤以時。國無饑年。故瓶沙王。年為一會",
    "X20n0367_001:0899b22": "以報。百姓聞皆歡喜。從此得名。即目連所降者。○",
    "X20n0367_001:0899b23": "阿耨達池。此翻無惱。阿含經云。雪山有池。名阿耨",
    "X20n0367_001:0899b24": "達。池中有五柱堂。龍常處此。從所依池得名。○大",
    "X20n0367_001:0899c01": "金面者。或面貌金色。從此得名。○如意寶珠者。頸",
    "X20n0367_001:0899c02": "下有珠。名曰如意。○雨妙珍寶者。龍有神力。亦有",
    "X20n0367_001:0899c03": "慈心。憐念貧乏。故雨珍寶故。○常澍甘雨者。甘雨",
    "X20n0367_001:0899c04": "即順時細雨。穀稼成熟故。○有大威德者。有威可",
    "X20n0367_001:0899c05": "畏。有德可尊。威伏魔怨。德化良善。○強力自在者。",
    "X20n0367_001:0899c06": "強犍也。壯盛也。因力盛自在為名。如是等下。結為",
    "X20n0367_001:0899c07": "上首。娑竭羅。此云醎海。此方海水醎。乃依海立名。",
    "X20n0367_001:0899c08": "上首即領眾。△三歎德結眾。",
    "X20n0367_001:0899c09": "悉皆愛樂大乘妙法。發弘誓願。恭敬護持。各與若干",
    "X20n0367_001:0899c10": "百千眷屬俱。",
    "X20n0367_001:0899c11": "既樂大法。即菩提心。又弘願護持。即菩薩行。亦不",
    "X20n0367_001:0899c12": "可思議也。△三。藥叉眾三初標數舉類。",
    "X20n0367_001:0899c13": "復有五萬八千諸藥叉神。",
    "X20n0367_001:0899c14": "藥叉。訛曰夜叉。此云勇健。亦云暴惡。亦云輕健。有",
    "X20n0367_001:0899c15": "三種。一在地。二在虗空。三天藥叉。地藥叉。但以財",
    "X20n0367_001:0899c16": "施。故不能飛。空天二藥叉。以車馬施。故能飛行。此",
    "X20n0367_001:0899c17": "神。即修行帶殺心者。如今五嶽四瀆。稱帝稱王者",
    "X20n0367_001:0899c18": "是。楞嚴有三品。上品為大力鬼。中品飛行夜叉。下",
    "X20n0367_001:0899c19": "品地行羅剎。△二次第列名。",
    "X20n0367_001:0899c20": "大師子王藥叉神。轉輪光照藥叉神。妙那羅延藥叉",
    "X20n0367_001:0899c21": "神。甚可怖畏藥叉神。蓮華光色藥叉神。諸根美妙藥",
    "X20n0367_001:0899c22": "叉神。外護正法藥叉神。供養三寶藥叉神。雨眾珍寶",
    "X20n0367_001:0899c23": "藥叉神。摩尼鉢羅藥叉神。如是等諸藥叉神。僧慎爾",
    "X20n0367_001:0899c24": "邪藥叉神。而為上首。",
    "X20n0367_001:0900a01": "大師子王者。師子表無畏。以威伏羣類。自在為王。",
    "X20n0367_001:0900a02": "○轉輪光照者。此有二解。或佛轉法輪。光照而至。",
    "X20n0367_001:0900a03": "或自能轉法。光照眾生。前解是寔行藥叉。次解是",
    "X20n0367_001:0900a04": "菩薩現身。○妙那羅延者。那羅延云天力士。此神",
    "X20n0367_001:0900a05": "加妙者。力大不可思議。○甚可怖畏者。以形惡彰",
    "X20n0367_001:0900a06": "名。既在佛會。必外惡而內慈也。○蓮華光色者。借",
    "X20n0367_001:0900a07": "喻為名。蓮華居泥不染。出水香潔。故有光有色。此",
    "X20n0367_001:0900a08": "神雖在藥叉。不為惡習所加。如出水蓮華。光色可",
    "X20n0367_001:0900a09": "愛。○諸根美妙者。此神以六根聰利。形貌端嚴。故",
    "X20n0367_001:0900a10": "稱美妙。○外護正法者。以護法為名。○供養三寶",
    "X20n0367_001:0900a11": "者。知三寶為尊。供養為敬。○雨眾珍寶者。以慈行",
    "X20n0367_001:0900a12": "彰名。○摩尼鉢羅者。摩尼云如意。鉢羅此云極。謂",
    "X20n0367_001:0900a13": "如意極也。或項帶此寶。所求如意。或心如此寶。所",
    "X20n0367_001:0900a14": "證如意。無不盡義。故以為名。○僧慎爾邪。華梵未",
    "X20n0367_001:0900a15": "詳。待後參考。△三歎德結眾。",
    "X20n0367_001:0900a16": "悉皆具足難思智光。難思智炬。難思智行。難思智聚。",
    "X20n0367_001:0900a17": "而為眾生。制伏惡鬼。使得安樂。能延福智。守護大乘。",
    "X20n0367_001:0900a18": "令不斷絕。各與若干百千眷屬俱。",
    "X20n0367_001:0900a19": "既曰難思。必不可測。足知此神。現藥叉身。行菩薩",
    "X20n0367_001:0900a20": "道。智光則能照機。智炬則能破暗。智行則能行佛",
    "X20n0367_001:0900a21": "道。智聚則蘊積權寔。為生制鬼。正現折伏之威。使",
    "X20n0367_001:0900a22": "安延福。全彰攝授之慈。守護欲法幢之永建。不絕",
    "X20n0367_001:0900a23": "見佛日之恒明。△四乾闥婆眾三。初標數舉類。",
    "X20n0367_001:0900a24": "復有八萬九千乾闥婆王。",
    "X20n0367_001:0900b01": "此云香陰。亦云陵空之神。不噉酒肉。唯香資陰(陰即",
    "X20n0367_001:0900b02": "是身)是帝釋緣幢倒擲之樂神。在須彌山南。金剛窟",
    "X20n0367_001:0900b03": "住。天帝若作樂時。此神身有異相出。然後上天。亦",
    "X20n0367_001:0900b04": "云尋香行。帝釋欲作樂時焚香。此神尋香而至。△",
    "X20n0367_001:0900b05": "二次第列名。",
    "X20n0367_001:0900b06": "頂上寶冠乾闥婆王。普放光明乾闥婆王。金剛寶幢",
    "X20n0367_001:0900b07": "乾闥婆王。妙音清淨乾闥婆王。徧至眾會乾闥婆王。",
    "X20n0367_001:0900b08": "普現諸方乾闥婆王。愛樂大乘乾闥婆王。轉不退輪",
    "X20n0367_001:0900b09": "乾闥婆王。如是等乾闥婆王。諸根清淨乾闥婆王而",
    "X20n0367_001:0900b10": "為上首。",
    "X20n0367_001:0900b11": "寶冠。以見嚴首之尊。放光。則知體相之德。金剛寶",
    "X20n0367_001:0900b12": "幢。有降魔之用。妙音清淨。具助化之功。徧至普現。",
    "X20n0367_001:0900b13": "皆有感應之靈。愛樂轉輪。不無利他之美。諸根清",
    "X20n0367_001:0900b14": "淨。如美玉之無瑕。是以統領本部。而為上首也。",
    "X20n0367_001:0900b15": "△三歎德結眾。",
    "X20n0367_001:0900b16": "皆於大乘深生愛敬。利樂眾生。恒無懈倦。各與若干",
    "X20n0367_001:0900b17": "百千眷屬俱。",
    "X20n0367_001:0900b18": "初二句。見護法之深。次二句。見護生之切(此神皆具菩薩",
    "X20n0367_001:0900b19": "之德。莫作常流會)。△五阿修羅眾三。初標數舉類。",
    "X20n0367_001:0900b20": "復有千億阿修羅王。",
    "X20n0367_001:0900b21": "此翻無端正。男醜女美故。又翻非天。此神果報最",
    "X20n0367_001:0900b22": "勝。鄰次諸天而非天也。在因之時。懷猜忌心。雖行",
    "X20n0367_001:0900b23": "五常。欲勝他故。又作福帶瞋。為下品善。感此報身。",
    "X20n0367_001:0900b24": "楞嚴經云。有四種修羅。若於鬼道。以護法力。乘通",
    "X20n0367_001:0900c01": "入空。此阿修羅。從卵而生。鬼趣所攝。若於天中。降",
    "X20n0367_001:0900c02": "德貶墜。其所卜居。鄰於日月。此阿修羅。從胎而出。",
    "X20n0367_001:0900c03": "人趣所攝。有阿修羅。執持世界。力洞無畏。能與梵",
    "X20n0367_001:0900c04": "王。及天帝釋。四天爭權。此阿修羅。因變化有。天趣",
    "X20n0367_001:0900c05": "所攝。別有一分下劣修羅。生大海心沉水穴口。旦",
    "X20n0367_001:0900c06": "遊虗空。暮歸水宿。此阿修羅。因濕氣有。畜生趣攝。",
    "X20n0367_001:0900c07": "△二次第列名。",
    "X20n0367_001:0900c08": "羅睺羅阿修羅王。毗摩質多羅阿修羅王。出現威德",
    "X20n0367_001:0900c09": "阿修羅王。大堅固力阿修羅王。美妙音聲阿修羅王。",
    "X20n0367_001:0900c10": "光明徧照阿修羅王。鬭戰恒勝阿修羅王。善巧幻化",
    "X20n0367_001:0900c11": "阿修羅王。如是等阿修羅王。廣大妙辯阿修羅王。而",
    "X20n0367_001:0900c12": "為上首。",
    "X20n0367_001:0900c13": "華嚴經云。羅睺阿修羅王。本身長七百由旬。化形",
    "X20n0367_001:0900c14": "長十六萬八千由旬。於大海中出其半身。與須彌",
    "X20n0367_001:0900c15": "山齊。文句云。此翻障持。化身長八萬四千由旬。舉",
    "X20n0367_001:0900c16": "手掌。能障日月之光。毗摩質多羅。此云淨心。亦名",
    "X20n0367_001:0900c17": "種種疑。現威堅力。則降魔護道而遇敵不退。妙音",
    "X20n0367_001:0900c18": "光照。則鑒機說法而受化不遺。鬭戰則摧邪扶正。",
    "X20n0367_001:0900c19": "巧幻則利眾隨宜。廣大妙辯者。必具懸河之口。翻",
    "X20n0367_001:0900c20": "錦之義。作上首而有餘也。△三歎德結眾。",
    "X20n0367_001:0900c21": "善能修習。離諸我慢。受持大乘。尊重三寶。各與若干",
    "X20n0367_001:0900c22": "百千眷屬俱。",
    "X20n0367_001:0900c23": "修習謂操持佛道。善能是稱讚得旨。恃己陵他為",
    "X20n0367_001:0900c24": "我慢。種現俱銷曰離諸。然我慢非一種。故曰諸。如",
    "X20n0367_001:0901a01": "自恃豪門宦族。而陵人慠物者。或以多聞博識。陵",
    "X20n0367_001:0901a02": "人慠物者。或以辯口利辭。陵人慠物者。但有所長。",
    "X20n0367_001:0901a03": "陵他不及。皆為我慢。此神既修佛道。必皆斷之。故",
    "X20n0367_001:0901a04": "曰離。大乘者。即心地法門。受持者。必離言見道。三",
    "X20n0367_001:0901a05": "寶者。即佛法僧。通稱寶者。尊重也。佛為兩足尊。法",
    "X20n0367_001:0901a06": "為離欲尊。僧為眾中尊。三寶住世。如苦海之慈航。",
    "X20n0367_001:0901a07": "長夜之明炬。火宅之雨澤。歸依者福增無量。禮念",
    "X20n0367_001:0901a08": "者罪滅河沙。有此勝益。故尊重之。有三種三寶。恐",
    "X20n0367_001:0901a09": "繁不敘(此修羅。亦具菩薩之德。莫作常流)。△六迦樓羅王三。初標",
    "X20n0367_001:0901a10": "數舉類。",
    "X20n0367_001:0901a11": "復有五億迦樓羅王。",
    "X20n0367_001:0901a12": "此云金翅。翅翮金色。兩翅相去。三百三十六萬里。",
    "X20n0367_001:0901a13": "頸有如意珠。以龍為食。即金翅鳥神也。△二次第",
    "X20n0367_001:0901a14": "列名。",
    "X20n0367_001:0901a15": "寶髻迦樓羅王。金剛淨光迦樓羅王。速疾如風迦樓",
    "X20n0367_001:0901a16": "羅王。虗空淨慧迦樓羅王。妙身廣大迦樓羅王。心不",
    "X20n0367_001:0901a17": "退轉迦樓羅王。廣目清淨迦樓羅王。大腹飽滿迦樓",
    "X20n0367_001:0901a18": "羅王。有大威德迦樓羅王。智慧光明迦樓羅王。如是",
    "X20n0367_001:0901a19": "等迦樓羅王。寶光迦樓羅王而為上首。",
    "X20n0367_001:0901a20": "寶髻者。頂上有肉髻。尊上如寶。故以為名。金剛取",
    "X20n0367_001:0901a21": "喻同前。其體不染曰淨。其用有照曰光。此神所證",
    "X20n0367_001:0901a22": "之體用。義如金剛也。金翅之飛利。故速疾如風。淨",
    "X20n0367_001:0901a23": "慧之濶徹。故量如虗空。妙身廣大。依形體為名。心",
    "X20n0367_001:0901a24": "不退轉。從志願立號。廣目清淨。而不為諸塵所障。",
    "X20n0367_001:0901b01": "大腹飽滿。而常沾法乳充心。莫以食龍為飽。以歎",
    "X20n0367_001:0901b02": "德有饒益眾生之句。以饒益為飽滿也。威德俱大。",
    "X20n0367_001:0901b03": "見折攝之雙行。智慧光明。有二利之全德。寶光者。",
    "X20n0367_001:0901b04": "約所證之體。堅實如寶。即體之用。照物如光。既體",
    "X20n0367_001:0901b05": "用並彰。故為眾中之領袖也。△三歎德結眾。",
    "X20n0367_001:0901b06": "悉皆成就不起法忍。善獲饒益一切眾生。各與若干",
    "X20n0367_001:0901b07": "百千眷屬俱。",
    "X20n0367_001:0901b08": "不起。即是無生。若成就此法。不見三界內外。有少",
    "X20n0367_001:0901b09": "法生。有少法滅。如是無生無滅之法。證之於己。忍",
    "X20n0367_001:0901b10": "之於心。如人飲水。冷煖自知。故曰法忍。此句歎自",
    "X20n0367_001:0901b11": "利之德。善獲饒益。歎利他之德。饒益者。謂豐饒利",
    "X20n0367_001:0901b12": "益。此神以願力所加。或增福。或延壽。如求官位得",
    "X20n0367_001:0901b13": "官位。求男女得男女。及消灾解厄。降與吉祥。皆為",
    "X20n0367_001:0901b14": "饒益之事。一切是所益之機。△七緊那羅眾三。初",
    "X20n0367_001:0901b15": "標數舉類。",
    "X20n0367_001:0901b16": "復有九億緊那羅王。",
    "X20n0367_001:0901b17": "此翻疑神。似人頭上有一角。故號人非人。乃天帝",
    "X20n0367_001:0901b18": "法樂之神。居十寶山。身有異相。帝釋升天。即上奏",
    "X20n0367_001:0901b19": "樂。佛說法。此神亦絃歌。而頌佛法門。△二次第列名。",
    "X20n0367_001:0901b20": "動地緊那羅王。妙寶華幢緊那羅王。寶樹光明緊那",
    "X20n0367_001:0901b21": "羅王。善法光明緊那羅王。最勝莊嚴緊那羅王。大法",
    "X20n0367_001:0901b22": "光明緊那羅王。受持妙法緊那羅王。妙寶嚴飾緊那",
    "X20n0367_001:0901b23": "羅王。成就妙觀緊那羅王。如是等緊那羅王。悅意樂",
    "X20n0367_001:0901b24": "聲緊那羅王而為上首。",
    "X20n0367_001:0901c01": "動地者。或神有神力。舉步動地。警策人心。或絃歌",
    "X20n0367_001:0901c02": "美妙。動人心地。故目此名。妙寶華幢者。幢表摧邪。",
    "X20n0367_001:0901c03": "為護道之寔行。華表因行。為入道之真資。故以妙",
    "X20n0367_001:0901c04": "寶稱之。樹能陰覆。有清涼之德。光能破暗。有照了",
    "X20n0367_001:0901c05": "之德。神具此德。尊重可尚。故以寶稱。善法光明者。",
    "X20n0367_001:0901c06": "謂克證善法。則心光自明。最勝莊嚴者。諸莊嚴中。",
    "X20n0367_001:0901c07": "妙法為最。體悟妙法。故以為名。大法光明者。全體",
    "X20n0367_001:0901c08": "起用。理智為名。妙法唯心。受持則悟。妙智為寶。則",
    "X20n0367_001:0901c09": "嚴飾特尊。成就妙觀。則智理冥合。悅意樂聲。必從",
    "X20n0367_001:0901c10": "絃管見道。靈機拔萃。故為上首也。△三歎德結眾。",
    "X20n0367_001:0901c11": "皆悉具於清淨妙慧。身心快樂。自在遊戲。各與若干",
    "X20n0367_001:0901c12": "百千眷屬俱。",
    "X20n0367_001:0901c13": "清淨下。謂心光朗鑒。照物為慧。在濁不污曰清。居",
    "X20n0367_001:0901c14": "塵不染曰淨。不染不污為妙。得心應身為快樂。從",
    "X20n0367_001:0901c15": "體起用故曰自在。妙應無方故如遊戲。△八摩睺",
    "X20n0367_001:0901c16": "羅伽眾三。初標數舉類。",
    "X20n0367_001:0901c17": "復有九萬八千摩睺羅伽王。",
    "X20n0367_001:0901c18": "此云大腹行。是地龍。即大蟒神腹行也。淨名疏云。",
    "X20n0367_001:0901c19": "即世間廟神。受人酒肉。悉入蟒腹。或毀戒邪謟。多",
    "X20n0367_001:0901c20": "嗔少施。貪嗜酒肉。由戒緩。故墮鬼神。多嗔。蟲入其",
    "X20n0367_001:0901c21": "身而唼食之。亦名莫呼洛。此解約業報身說。此經",
    "X20n0367_001:0901c22": "中稱王者。謂統攝其類。亦菩薩現身也。△二次第",
    "X20n0367_001:0901c23": "列名。",
    "X20n0367_001:0901c24": "妙髻摩睺羅伽王。具大威德摩睺羅伽王。莊嚴寶髻",
    "X20n0367_001:0902a01": "摩睺羅伽王。淨眼微妙摩睺羅伽王。光明寶幢摩睺",
    "X20n0367_001:0902a02": "羅伽王。師子胸臆摩睺羅伽王。如山不動摩睺羅伽",
    "X20n0367_001:0902a03": "王。可愛光明摩睺羅伽王。如是等摩睺羅伽王。遊戲",
    "X20n0367_001:0902a04": "神通摩睺羅伽王而為上首。",
    "X20n0367_001:0902a05": "妙髻者。頂有肉髻。美妙為名。具大下。威德所以服",
    "X20n0367_001:0902a06": "眾。嚴髻所以非俗。淨眼以見妙道。光幢以表摧邪。",
    "X20n0367_001:0902a07": "師子以表無畏。不動以表特尊。愛光以表智明。逍",
    "X20n0367_001:0902a08": "遙物外。故曰遊戲。妙用不測。故曰神通。眾中領袖",
    "X20n0367_001:0902a09": "故。△三歎德結眾。",
    "X20n0367_001:0902a10": "已能修習善巧方便。令諸眾生永離愛纏。各與若干",
    "X20n0367_001:0902a11": "百千眷屬俱。",
    "X20n0367_001:0902a12": "已能下。謂具諸權智也。善巧則不露形跡。方便則",
    "X20n0367_001:0902a13": "不拘規模。令諸下。愛即貪愛。謂愛境雖多。色欲為",
    "X20n0367_001:0902a14": "重。貪欲愛色。為生死之因。眾若纏縛。為生死之果。",
    "X20n0367_001:0902a15": "或恩愛纏綿。或業果相續。眾生愚癡。迷不自覺。故",
    "X20n0367_001:0902a16": "菩薩現身。於同類及同事。善巧攝化。務令回心。不",
    "X20n0367_001:0902a17": "貪色欲。種現俱亡。故曰永離。既不作因。終不受果。",
    "X20n0367_001:0902a18": "可謂大權。隨類攝化妙行耳。各與下結眾。○常途",
    "X20n0367_001:0902a19": "云。戒急乘緩則生天。為樂境所攝。不暇見佛聞法。",
    "X20n0367_001:0902a20": "報盡還墮。有墜無昇。若乘急戒緩。則墮七部鬼神。",
    "X20n0367_001:0902a21": "因戒緩故墮。因乘急。則不忘本願。不捨佛法。所以",
    "X20n0367_001:0902a22": "常近佛聞法。以法熏修。有昇無墜。若乘戒俱急。則",
    "X20n0367_001:0902a23": "出世成聖。若乘戒俱緩。則直墮三塗。此則常途槩",
    "X20n0367_001:0902a24": "論如此。今經不然。天龍八部。皆是大權示現。統攝",
    "X20n0367_001:0902b01": "羣類。令見佛聞法。作出世因。若不假菩薩現王身",
    "X20n0367_001:0902b02": "誘化。八部天龍皆永迷矣。信哉菩薩之恩。何所報",
    "X20n0367_001:0902b03": "也。已上天龍八部眾竟。△四輪王士庶眾四。初諸",
    "X20n0367_001:0902b04": "輪王眾五。初輪王雲集。",
    "X20n0367_001:0902b05": "復有他方萬億國土。轉輪聖王。金輪轉輪聖王。銀輪",
    "X20n0367_001:0902b06": "轉輪聖王。銅輪轉輪聖王。鐵輪轉輪聖王。",
    "X20n0367_001:0902b07": "輪王出於增劫。釋迦出世。正在減劫。何有輪王。所",
    "X20n0367_001:0902b08": "以首標他方國土。言萬億者。顯多非定數也。長阿",
    "X20n0367_001:0902b09": "含經。唯言金輪王有金輪寶現。若據俱舍論。則四",
    "X20n0367_001:0902b10": "王各有輪現也。今經亦云。及七寶千子等。足知四",
    "X20n0367_001:0902b11": "王皆有七寶也。今經列名金輪為首者。先尊後卑",
    "X20n0367_001:0902b12": "故。若論增劫次第。則鐵輪居先。大智度論。以人壽",
    "X20n0367_001:0902b13": "一增一減。為一小劫。謂人壽八萬四千歲時。歷過",
    "X20n0367_001:0902b14": "百年。壽減一歲。至十歲則止。復過百年又增一歲。",
    "X20n0367_001:0902b15": "如是增至二萬歲時。有鐵輪王出。獨領南閻浮提",
    "X20n0367_001:0902b16": "一洲。諸國有不順化者。王則現威列陣。令其皈伏。",
    "X20n0367_001:0902b17": "然後於彼。勸化人民。修十善道。是名鐵輪王。○二",
    "X20n0367_001:0902b18": "銅輪王。謂人壽增至四萬歲時。有銅輪王出。領東",
    "X20n0367_001:0902b19": "南二洲。諸國有不順化者。王至彼國。宣威布德。令",
    "X20n0367_001:0902b20": "其歸順。於是勸化人民。修十善道。○三銀輪王。謂",
    "X20n0367_001:0902b21": "人壽增至六萬歲時。有銀輪王出。領東南西三洲。",
    "X20n0367_001:0902b22": "諸國有不順化者。王至彼國。威嚴所加。即便臣伏。",
    "X20n0367_001:0902b23": "於是勸化人民。修十善道。○四金輪王。謂人壽增",
    "X20n0367_001:0902b24": "至八萬四千歲時。有金輪王出。統領四洲。以十五",
    "X20n0367_001:0902c01": "日。沐浴昇殿。有金輪寶。忽現於前。輪有千輻。光色",
    "X20n0367_001:0902c02": "具足。若王欲往東方。輪則東轉。乃將諸兵眾。隨其",
    "X20n0367_001:0902c03": "後行。金輪前。又有四神引導。輪所住處。王即止駕。",
    "X20n0367_001:0902c04": "南西北方。隨輪所至。亦復如是。於四天下。普勸人",
    "X20n0367_001:0902c05": "民。修十善道。△二七寶相隨。",
    "X20n0367_001:0902c06": "及與七寶。千子眷屬。莊嚴無量。象馬車乘。無數寶幢。",
    "X20n0367_001:0902c07": "懸大寶幡。華鬘寶葢。繒綵白拂。種種珍奇。妙寶瓔珞。",
    "X20n0367_001:0902c08": "塗香末香。和合萬種。微妙殊香。",
    "X20n0367_001:0902c09": "七寶者。一金輪寶。其輪千輻。徑一丈四尺。具足轂",
    "X20n0367_001:0902c10": "輞。雕文刻鏤眾寶間錯。光明洞達。天匠所成。非世",
    "X20n0367_001:0902c11": "所有也。謂轉輪聖王。既得此寶。隨王心念。輪則為",
    "X20n0367_001:0902c12": "轉。按行天下。須臾周帀。是為金輪寶。○二白象寶。",
    "X20n0367_001:0902c13": "謂聖王旦時升殿。有白象寶。忽然出現。其身純白。",
    "X20n0367_001:0902c14": "其首雜色。口有六牙。牙七寶色。力能飛行。若王乘",
    "X20n0367_001:0902c15": "時。一日之中。周遍天下。朝往暮歸。不勞不疲。若行",
    "X20n0367_001:0902c16": "若立。首尾不動。目不邪視。安詳溫潤而有德。若行",
    "X20n0367_001:0902c17": "渡水。水不動搖。亦不濡足。是名象寶。○三紺馬寶。",
    "X20n0367_001:0902c18": "青赤色馬。其王清旦升殿。有紺馬寶。忽然現出。髦",
    "X20n0367_001:0902c19": "鬣貫珠。洗刷之時。珠則墮落。須臾之間。更生如故。",
    "X20n0367_001:0902c20": "其珠鮮潔。色勝於前。鳴聲遠聞一由旬內。力能飛",
    "X20n0367_001:0902c21": "行。王若乘之按行天下。朝去暮迴。力不疲惓。馬脚",
    "X20n0367_001:0902c22": "觸塵。皆成金沙。是名馬寶。○四神珠寶。其王升殿。",
    "X20n0367_001:0902c23": "有神珠寶。忽然出現。其色瑩潔。無有瑕纇。夜懸空",
    "X20n0367_001:0902c24": "中。隨國大小。明照內外。如晝無異。是名珠寶(即是如意",
    "X20n0367_001:0903a01": "寶)。○五玉女寶。謂顏貌端正。色相具足。身則冬溫",
    "X20n0367_001:0903a02": "夏涼。於諸毛孔。出旃檀香。口出青蓮華香。言語柔",
    "X20n0367_001:0903a03": "輭。舉動安詳。食自消化。非同世間女人有諸不淨。",
    "X20n0367_001:0903a04": "是名女寶。○六典財寶。又曰典寶藏臣。其王欲得",
    "X20n0367_001:0903a05": "財。及七珍寶時。典藏臣。舉身向地。地出七寶。向水",
    "X20n0367_001:0903a06": "水出寶。向山山出寶。向石石出寶。是為典財寶。其",
    "X20n0367_001:0903a07": "人宿福深厚。眼能徹見地中伏藏。有主無主。皆悉",
    "X20n0367_001:0903a08": "知見。其有主者。皆與衛護。其無主者。取供王用(又名",
    "X20n0367_001:0903a09": "主藏寶)。○七主兵寶。又曰典兵臣。又曰將軍寶。其王",
    "X20n0367_001:0903a10": "意欲得四種兵。若千若萬。乃至無數。顧視之間。兵",
    "X20n0367_001:0903a11": "即已辦。行陣嚴整。是謂主兵。其人智謀雄猛。韜略",
    "X20n0367_001:0903a12": "獨出。即詣王所。白言大王。有所討伐。不足為憂。若",
    "X20n0367_001:0903a13": "欲象馬車步。四種兵者。臣即能辦。○千子(法數不出。留神",
    "X20n0367_001:0903a14": "再考)眷屬即千子臣眾。王若行時。前後衛護。即是莊",
    "X20n0367_001:0903a15": "嚴。無量下。廣列莊嚴。象馬即對馬等。幢幡等即鑾",
    "X20n0367_001:0903a16": "駕。幢者用諸繒綵。作圓筒。按五色。有層次下垂。其",
    "X20n0367_001:0903a17": "上有六角寶葢。六角各有纓絡。或小旛垂下。或用",
    "X20n0367_001:0903a18": "寶莊。或用線繡。用長竿。竿上插金鈎。半幢繫於鈎",
    "X20n0367_001:0903a19": "上。用力士持之前導。作摧邪之表。旛亦如是。但圓",
    "X20n0367_001:0903a20": "者為幢。扁者為旛。華鬘者(察字義。鬘是美髮也。經中往往用之。不知何意。",
    "X20n0367_001:0903a21": "將非譯人之忽略。幔之誤也。今作幔釋。即帷幕也。以華貫之。故曰華鬘)葢即傘葢。懸",
    "X20n0367_001:0903a22": "王之上。塗香等。以水沐浴。其味則幽。故曰塗香。末",
    "X20n0367_001:0903a23": "香即香麵也。和香眾香合成者。萬種言多。妙則奇。",
    "X20n0367_001:0903a24": "殊則勝也。△金輪王太子。紹位之時。取四大海水",
    "X20n0367_001:0903b01": "以灌其頂。方紹父位。△三獻供讚佛。",
    "X20n0367_001:0903b02": "各執無價眾寶香鑪。燒大寶香。供養世尊。以妙言詞。",
    "X20n0367_001:0903b03": "稱讚如來。甚深智海。",
    "X20n0367_001:0903b04": "他方輪王。既來見佛。不敢輕慢。故執爐焚香。以表",
    "X20n0367_001:0903b05": "親近之誠。以妙下。或讚相好。或讚神力。或讚禪定。",
    "X20n0367_001:0903b06": "皆用妙音佳句。旌表佛德。甚深智海者。如來權寔",
    "X20n0367_001:0903b07": "二智。喻如大海。深不可測。量不可度。唯佛與佛。乃",
    "X20n0367_001:0903b08": "能知之。△四白佛述志。",
    "X20n0367_001:0903b09": "而白佛言世尊。我今不求三界有漏人天果報。唯求",
    "X20n0367_001:0903b10": "出世阿耨多羅三藐三菩提。所以者何。三界之中。人",
    "X20n0367_001:0903b11": "天福樂。雖處尊位。先世福盡。還生惡趣。受無量苦。誰",
    "X20n0367_001:0903b12": "有智者。樂世間樂。",
    "X20n0367_001:0903b13": "稱佛為世尊者。謂世出世間。唯佛獨尊故。我今下",
    "X20n0367_001:0903b14": "述志。三界即欲界色界無色界。皆凡類眾生。受報",
    "X20n0367_001:0903b15": "之處也。有漏者。墮落也。謂漏落性德法財也。即是",
    "X20n0367_001:0903b16": "凡夫生死因果。以我執不亡。因果皆漏。如破器不",
    "X20n0367_001:0903b17": "堪盛物也。如見思之惑。身口之業。輪迴之果。此三",
    "X20n0367_001:0903b18": "若存。不能出世。則遺漏於三界。永受生死矣。人天",
    "X20n0367_001:0903b19": "果報。雖是善道。皆屬有漏生死。故此不求也。法華",
    "X20n0367_001:0903b20": "云。若生天上。及在人間。貧窮困苦。愛別離苦。冤憎",
    "X20n0367_001:0903b21": "會苦。如是等種種諸苦。眾生沒在其中。又云三界",
    "X20n0367_001:0903b22": "無安。猶如火宅。然既云不求。即厭生死苦也。唯求",
    "X20n0367_001:0903b23": "下。發菩提心也。阿耨下。此云無上正等正覺。是佛",
    "X20n0367_001:0903b24": "所證之極果。正是輪王所慕之道也。所以下。徵釋",
    "X20n0367_001:0903c01": "前意。謂所以人天為善果。而不求者何也。謂三界",
    "X20n0367_001:0903c02": "人天福位雖尊。而安處雖樂。却不得久常。良由先",
    "X20n0367_001:0903c03": "世福業所致。故現生受其福報。其實樂非常住。久",
    "X20n0367_001:0903c04": "必壞生。終有墮落。故曰先世福盡還生惡趣。受無",
    "X20n0367_001:0903c05": "量苦。嗚呼。人生世間。所作之業。善惡差別。皆熏成",
    "X20n0367_001:0903c06": "種子。於藏識中所含。若善種勝而熟。故先受善報。",
    "X20n0367_001:0903c07": "若再修善事。轉次愈高。若貪樂不已。不作善業。則",
    "X20n0367_001:0903c08": "八識中所含惡種成熟。必退善果。而入惡道。受無",
    "X20n0367_001:0903c09": "量苦。理之必然。何可逃哉。而不言惡道言惡趣者。",
    "X20n0367_001:0903c10": "趣者向也。謂三途惡報。是其趣向也。地獄有刀山",
    "X20n0367_001:0903c11": "劍樹。銅蛇鐵狗等苦。餓鬼有擔沙負石。填河塞海",
    "X20n0367_001:0903c12": "等苦。畜生有負重致遠。鞭杖臨身等苦。以苦類實",
    "X20n0367_001:0903c13": "多。故云無量。誰有下。反顯智者之不求也。上一樂",
    "X20n0367_001:0903c14": "字音要。欲也。下一樂字。音洛。快樂也。誰有。是泛指",
    "X20n0367_001:0903c15": "之辭。即那有也。謂那有智者。欲貪世間五欲之樂。",
    "X20n0367_001:0903c16": "而反不求菩提耶(正顯輪王是智者)。△五作禮結眾。",
    "X20n0367_001:0903c17": "作是語已。一心合掌。各與若干百千眷屬俱。",
    "X20n0367_001:0903c18": "一心則見志純。合掌則表歸敬。△二諸國王眾五。",
    "X20n0367_001:0903c19": "初舉類。",
    "X20n0367_001:0903c20": "復有十六諸大國王。",
    "X20n0367_001:0903c21": "封疆曰國。自在為王。佛將入滅。將後事皆囑託十",
    "X20n0367_001:0903c22": "六國王者。即此王也。○夫王者。必立德立功。可大",
    "X20n0367_001:0903c23": "可久。經之以仁義。緯之以文武。深根固蒂。貽厥子",
    "X20n0367_001:0903c24": "孫。一言一行以為軌範。垂之萬代。為不可易。帝力",
    "X20n0367_001:0904a01": "可以鎮萬邦。王威可以伏兆民。故如來金口之遺",
    "X20n0367_001:0904a02": "囑。鶴林之顧命。慮四眾以微弱。恐三寶而衰墜。託",
    "X20n0367_001:0904a03": "國之威風。借王之勢力。故委寄於帝王。仗勅以流",
    "X20n0367_001:0904a04": "通也。今佛欲說心地法門。故此諸王雲集。△二列",
    "X20n0367_001:0904a05": "名。",
    "X20n0367_001:0904a06": "迦毗羅國淨飯大王。摩伽陀國頻婆娑羅王。波羅奈",
    "X20n0367_001:0904a07": "國迦斯大王。有于陀國于闡大王。娑羅國王。迦毗那",
    "X20n0367_001:0904a08": "王。如是等十六大王。及諸小王。舍衛國主波斯匿王。",
    "X20n0367_001:0904a09": "名曰月光。而為上首。",
    "X20n0367_001:0904a10": "迦毗羅猶半梵語。全曰迦毗羅皤窣都。迦毗羅此",
    "X20n0367_001:0904a11": "云黃色。皤窣都此云所依處。上古有仙。曰黃頭。依",
    "X20n0367_001:0904a12": "此修道。故立此名。或義翻。為能仁住處。即佛降跡",
    "X20n0367_001:0904a13": "之處。在大千世界之中也。淨飯者。梵語閱頭檀。此",
    "X20n0367_001:0904a14": "翻淨飯。或翻真淨。謂王以真道淨德。而化行天下。",
    "X20n0367_001:0904a15": "即佛父也。今如來道場。父王亦至者。不以子為子",
    "X20n0367_001:0904a16": "見也。以子為大聖。故尊道仰德。亦千古之一遇。豈",
    "X20n0367_001:0904a17": "肯憍倨自尊。而眇視聖人乎。如法華。大通智勝佛",
    "X20n0367_001:0904a18": "成道。其父轉輪聖王。同王孫妃后。皆至道場。亦為",
    "X20n0367_001:0904a19": "難遇也。摩伽陀。此云善勝。又云不害。劫初以來。無",
    "X20n0367_001:0904a20": "刑害故。或曰摩伽提。梵音不同耳。頻婆娑羅。此翻",
    "X20n0367_001:0904a21": "為顏色端正。或翻色相殊妙。以色相目名也。波羅",
    "X20n0367_001:0904a22": "柰。此云江遶城。或云鹿苑。國是都名。迦斯大王者。",
    "X20n0367_001:0904a23": "國主也。其名華言未詳。有于陀國。于闡大王。此皆",
    "X20n0367_001:0904a24": "無考。以翻譯名義不出。娑羅。此云堅固。是樹名。今",
    "X20n0367_001:0904b01": "以樹名國。或國多此樹。故以為名。迦毗那。亦未詳。",
    "X20n0367_001:0904b02": "小王者。即一切散粟王。如諸侯之類。舍衛。此云聞",
    "X20n0367_001:0904b03": "物。以寶物多出此城。亦翻豐德。謂國豐四德。即財",
    "X20n0367_001:0904b04": "寶。五欲。多聞。解脫。此是國名。王名波斯匿。此云勝",
    "X20n0367_001:0904b05": "軍。仁王經云。此王已於過去十千劫。龍光王佛法",
    "X20n0367_001:0904b06": "中。為四地菩薩。名月光者。別經未見此名。或波斯",
    "X20n0367_001:0904b07": "匿是王號。月光是本名。而為上首者。統攝諸王故。",
    "X20n0367_001:0904b08": "△三歎德。",
    "X20n0367_001:0904b09": "悉皆具足福智神通。有大威德。如轉輪王。一切怨敵。",
    "X20n0367_001:0904b10": "自然降伏。人民熾盛。國土豐樂。無量佛所。種諸善根。",
    "X20n0367_001:0904b11": "常為諸佛之所護念。莊嚴劫中。千佛出現。如是諸王。",
    "X20n0367_001:0904b12": "常為施主。賢劫之中。千佛出現。如是諸王。亦為施主。",
    "X20n0367_001:0904b13": "於當來世。星宿劫中。千佛出現。當為施主。乃至未來",
    "X20n0367_001:0904b14": "一切諸佛。出現世間。如是諸王。以本願力。常行檀施。",
    "X20n0367_001:0904b15": "饒益有情。隨宜善入。諸方便門。雖作國王。不貪世樂。",
    "X20n0367_001:0904b16": "厭離生死。修解脫因。勤求佛道。愛樂大乘。化利羣生。",
    "X20n0367_001:0904b17": "不著諸相。紹三寶種。使不斷絕。",
    "X20n0367_001:0904b18": "福智下。福是百祥之總稱。有福所以邊邦寧靜。坐",
    "X20n0367_001:0904b19": "享太平。有智所以正法教人。萬民樂業。神通者。神",
    "X20n0367_001:0904b20": "謂天心。通為慧命。自天心發通。妙用不可思議也。",
    "X20n0367_001:0904b21": "古德云。君者羣也。能羣天下萬物。而除其害者。謂",
    "X20n0367_001:0904b22": "之君。班固曰。其君天下也。炎之如日。威之如神。涵",
    "X20n0367_001:0904b23": "之如海。養之如春。譬草木之植山林。鳥魚之毓川",
    "X20n0367_001:0904b24": "澤。參天地而施化。豈云人事之厚薄哉。此非王之",
    "X20n0367_001:0904c01": "神通而何耶。有大威德者。其儀容端重。不怒而嚴。",
    "X20n0367_001:0904c02": "威也。以正道自居。仁義惠物。德也。洪範曰。無偏無",
    "X20n0367_001:0904c03": "黨。王道蕩蕩。無黨無偏。王道平平。如轉輪下三句。",
    "X20n0367_001:0904c04": "顯王之威鎮也。人民下二句。彰王德之感發也。以",
    "X20n0367_001:0904c05": "上皆現世之德果。無量下。已往之福因。然種善必",
    "X20n0367_001:0904c06": "欲佛所者。以佛為福田故。所謂良田下種而收獲",
    "X20n0367_001:0904c07": "必重矣。其善之言諸者。顯非一種。必萬行齊修。自",
    "X20n0367_001:0904c08": "他兩利。即因深也。常為下二句。緣勝也。護者保護。",
    "X20n0367_001:0904c09": "念者愛念。謂保護則能降魔。令志不能退。愛念則",
    "X20n0367_001:0904c10": "與說法。令智必能增。可謂因深緣勝。福慧增廣之",
    "X20n0367_001:0904c11": "德也。莊嚴下。明願力深廣。行檀度之德也。莊嚴劫",
    "X20n0367_001:0904c12": "下。是過去千佛。賢劫下。是現在千佛。星宿劫下。是",
    "X20n0367_001:0904c13": "未來千佛。乃至是超略之辭。猶言不止於此。乃至",
    "X20n0367_001:0904c14": "未來一切無量諸佛。當出於世。此諸王等。乘本願",
    "X20n0367_001:0904c15": "力。廣行布施。饒益有情也。檀度必具三種。有情且",
    "X20n0367_001:0904c16": "約貧乏者說。饒益且約財施說。又云隨宜善入諸",
    "X20n0367_001:0904c17": "方便門者。又不止於財施一種。務要曲順時機。以",
    "X20n0367_001:0904c18": "法施。無畏施。令彼從化矣。雖作下述志。凡國王者。",
    "X20n0367_001:0904c19": "貴為人尊。富有四海。窮域之珍。五欲之樂。孰不染",
    "X20n0367_001:0904c20": "其心哉。然此等諸王。不貪而且厭者。可謂富貴不",
    "X20n0367_001:0904c21": "能淫其心。而五欲焉能奪其志者。葢為生死之事",
    "X20n0367_001:0904c22": "大也。修解脫因者。別指即是檀度。通說即是離塵。",
    "X20n0367_001:0904c23": "佛道二字。是三乘因果之總稱。愛樂下二句。是菩",
    "X20n0367_001:0904c24": "薩之別為。佛道且約自利。化生復能利他。化乃菩",
    "X20n0367_001:0905a01": "薩之教誨。利即羣生之獲益也。又羣生有二說。別",
    "X20n0367_001:0905a02": "說即是兆民。總明則該十類。不著諸相者。心境皆",
    "X20n0367_001:0905a03": "空也。良以諸相二字。總指眾德。如布施則彌綸三",
    "X20n0367_001:0905a04": "世。教化則方便隨宜。及解脫之因。二利之道。不假",
    "X20n0367_001:0905a05": "我法二空。終落有為之果。故空之者宜矣。又檀施",
    "X20n0367_001:0905a06": "隨宜等。假觀也。不貪世樂。空觀也。不著諸相。即空",
    "X20n0367_001:0905a07": "有並遣中道妙觀也。紹三寶下總結。以上三觀圓",
    "X20n0367_001:0905a08": "修者。總為紹隆佛種。令慧命常住矣(布施三種者。財施法。施。無",
    "X20n0367_001:0905a09": "畏施也。又布施能攝六度。謂歡喜惠人。即檀度。於財物欲樂不染著。即戒度。勤布施。即精進。不著施相。即",
    "X20n0367_001:0905a10": "禪度。欲求菩提。即慧度。布施。不嗔。即忍度)。△四來儀。",
    "X20n0367_001:0905a11": "為聽法故。供養如來。廣修珍膳。嚴持香華。來至佛所。",
    "X20n0367_001:0905a12": "聽法者。為道之切也。供養者。誠敬之表也。珍膳必",
    "X20n0367_001:0905a13": "假廣修者。見多品也。香華必欲嚴持者。莊重也。如",
    "X20n0367_001:0905a14": "此之來儀。不著王道之尊。足見佛道重於王道也。",
    "X20n0367_001:0905a15": "△五結眾。",
    "X20n0367_001:0905a16": "各與一萬二萬。乃至千萬。諸眷屬俱。",
    "X20n0367_001:0905a17": "眷屬者。即種族。及諸臣民也。可見現國王身。行菩",
    "X20n0367_001:0905a18": "薩道。率領眷屬。令知有三寶。廣作福慧。是為主者",
    "X20n0367_001:0905a19": "之洪恩也。△三王夫人眾五。初舉類。",
    "X20n0367_001:0905a20": "復有十六大國王夫人。",
    "X20n0367_001:0905a21": "語云。邦君之妻為君夫人。此眾既是大國。即同此",
    "X20n0367_001:0905a22": "方之妃后。不稱妃后而稱夫人者。隨國也。良以在",
    "X20n0367_001:0905a23": "家女眾。有閨門之隔。若不假菩薩。現妃后身。率領",
    "X20n0367_001:0905a24": "宮官貴人。及諸綵女。而見佛聞法者。彼且不知有",
    "X20n0367_001:0905b01": "三寶。又安能進道哉。所以王妃先行。欲其上行下",
    "X20n0367_001:0905b02": "效然。後萬民女眾。皆能從化矣。△二列名。",
    "X20n0367_001:0905b03": "韋提希夫人。妙勝鬘夫人。甚可愛樂夫人。三界無比",
    "X20n0367_001:0905b04": "夫人。福報光明夫人。如意寶光夫人。末利夫人。妙德",
    "X20n0367_001:0905b05": "夫人。如是等夫人。殊勝顏夫人而為上首。",
    "X20n0367_001:0905b06": "韋提希。此云思惟。觀經云。惟願世尊。教我思惟。教",
    "X20n0367_001:0905b07": "我正受。即蘋婆娑羅王之后。阿闍世王之母也。妙",
    "X20n0367_001:0905b08": "勝鬘者。勝鬘非梵語。鬘即美髮。此夫人以頭髮美",
    "X20n0367_001:0905b09": "妙為名。即匿王之女。踰闍王妃也。甚可愛樂者。本",
    "X20n0367_001:0905b10": "是菩薩。示現王妃。具足聖德。孰不愛樂。當知愛樂",
    "X20n0367_001:0905b11": "二字。是敬重意。非染情也。三界無比者。菩薩無漏",
    "X20n0367_001:0905b12": "勝德。而界內有漏之相好。安能比之哉。福報光明",
    "X20n0367_001:0905b13": "者。雖有王妃之福。不著報相。自然道光朗耀。故曰",
    "X20n0367_001:0905b14": "光明。又為智光也。如意寶光者。謂心珠發明。故曰",
    "X20n0367_001:0905b15": "寶光。末利者。梵語此云鬘。亦美髮為名。是波斯匿",
    "X20n0367_001:0905b16": "王之后也。妙德者。福慧具足也。殊勝妙顏者。聖德",
    "X20n0367_001:0905b17": "在心。妙顏彰外。德相具足。故為上首也。△三歎德。",
    "X20n0367_001:0905b18": "已能善入無量正定。為度眾生。示現女身。以三解脫。",
    "X20n0367_001:0905b19": "修習其心。有大智慧。福德圓滿。無緣大慈。無礙大悲。",
    "X20n0367_001:0905b20": "憐愍眾生。猶如赤子。",
    "X20n0367_001:0905b21": "正定者。性定也。體無二法。清淨本然。圓融周遍。今",
    "X20n0367_001:0905b22": "云無量者。有二義。一者顯定體無限量。即竪窮橫",
    "X20n0367_001:0905b23": "徧之義。二者體本一法。用處無量。正顯其多。依用",
    "X20n0367_001:0905b24": "立名。入者攝用歸體之謂。善者讚美之辭。不入而",
    "X20n0367_001:0905c01": "入。名為善入。已者久也。謂善入正定。其已久矣。為",
    "X20n0367_001:0905c02": "度下。廣顯利他之德。所謂應以女人身得度者。即",
    "X20n0367_001:0905c03": "現女人身。而為說法。以三下。自利之修門也。有大",
    "X20n0367_001:0905c04": "下。二利之根本也。三解脫者。即大乘菩薩之修門。",
    "X20n0367_001:0905c05": "非同二乘空無相無作可比。(二乘一空解脫者。用我空觀。觀諸法無我",
    "X20n0367_001:0905c06": "我所。無相者。既空無我。則無男女一異差別之相。無作者。既空無相。自謂所作已辦。梵行已立。我執已盡。",
    "X20n0367_001:0905c07": "不受後有。更有何事可作。亦無志願)今菩薩三解脫。即是性淨。修成。",
    "X20n0367_001:0905c08": "起用。三觀門也。性淨者。菩薩觀照。自性本淨。圓明",
    "X20n0367_001:0905c09": "現成。不受纖塵。即是解脫。乃空觀也。修成者。菩薩",
    "X20n0367_001:0905c10": "又觀。若自恃天真。終無克證。故發寔慧。從性起修。",
    "X20n0367_001:0905c11": "即假觀也。不住修相。則證寔相。故曰修成。寔慧解",
    "X20n0367_001:0905c12": "脫也。三起用者。即利他觀也。既證寔相。達萬法唯",
    "X20n0367_001:0905c13": "心。心通法徧。從體起用。方便隨緣。雖萬用全彰。不",
    "X20n0367_001:0905c14": "離本際。為方便淨解脫。即中觀也。修習其心者。謂",
    "X20n0367_001:0905c15": "雖是菩薩其因中。未嘗不是凡夫修成也。福智圓",
    "X20n0367_001:0905c16": "滿者。二利之本也。圓滿成就自利。因圓滿所以利",
    "X20n0367_001:0905c17": "他。故假無緣無礙之慈悲。憐眾生如赤子也。以諸",
    "X20n0367_001:0905c18": "眾生。與自己同一體性。而眾生迷不自覺。如赤子",
    "X20n0367_001:0905c19": "之無知。菩薩得不悲愍乎。然既曰無緣之慈。其現",
    "X20n0367_001:0905c20": "身度化。又不止女身一類也。必隨類現身。隨機說",
    "X20n0367_001:0905c21": "法。如觀音。十方諸國土。無剎不現身。方是菩薩無",
    "X20n0367_001:0905c22": "緣無礙慈悲也。△四來儀。",
    "X20n0367_001:0905c23": "以本願力。得值世尊。為欲聽法。來詣佛所。瞻仰尊顏。",
    "X20n0367_001:0905c24": "目不暫捨。以無量種人中上供。奉獻世尊。及以無數",
    "X20n0367_001:0906a01": "妙寶瓔珞。供養如來。",
    "X20n0367_001:0906a02": "大義與前科。國王來儀大同。故不繁敘。△五結眾。",
    "X20n0367_001:0906a03": "各與若干百千眷屬俱。",
    "X20n0367_001:0906a04": "△四僧俗等眾二。初標類顯誠。",
    "X20n0367_001:0906a05": "復有百千無央數人。比丘比丘尼。優婆塞。優婆夷。諸",
    "X20n0367_001:0906a06": "婆羅門。剎帝利。薜舍。戍達羅。及諸國界。長者居士。一",
    "X20n0367_001:0906a07": "切人民。是諸大眾。發清淨信。起殷重心。宿種善根。生",
    "X20n0367_001:0906a08": "值佛法。為求出世。起難遭想。來詣佛所。一心合掌。",
    "X20n0367_001:0906a09": "比丘二眾如前解。優婆塞。此云近事男。優婆夷。此",
    "X20n0367_001:0906a10": "云近事女。謂在家男女。歸佛受戒。當親近承事諸",
    "X20n0367_001:0906a11": "佛法故。又云清信士。清信女。謂清淨戒行。信有佛",
    "X20n0367_001:0906a12": "法也。婆羅門。此云淨行。劫初種族。山野自閒。故人",
    "X20n0367_001:0906a13": "以淨行稱之。(肇公曰。華言外意。其種別有經書。世世相承。以道學為業。或在家。或出家。",
    "X20n0367_001:0906a14": "多恃己道術。我慢人也。又義云。承習梵天法者。其人種類。自云從梵天口生。四姓中勝。獨取梵名。唯五天",
    "X20n0367_001:0906a15": "竺有。餘國即無。諸經中梵志。即同此名。正翻淨裔。稱是梵天苗裔也)剎帝利。肇公曰",
    "X20n0367_001:0906a16": "王種。或翻田主。劫初人。食地味。轉食自然粳米。後",
    "X20n0367_001:0906a17": "人情漸偽。各有封殖。遂立有德。處平分田。此王者",
    "X20n0367_001:0906a18": "之始也。故相承為名。其尊貴自在。為王種族也。薜",
    "X20n0367_001:0906a19": "舍。即是毗舍。此云商估。戍達羅。亦名首陀。此云農",
    "X20n0367_001:0906a20": "田。此四種。即西域四姓也。長者。或年高德重。博學",
    "X20n0367_001:0906a21": "多聞。有長人之德。人尊為長者。居士。即居家有道。",
    "X20n0367_001:0906a22": "潔白自持者。故人以居士稱之。以上舉類。是諸等",
    "X20n0367_001:0906a23": "顯誠。發清淨信者。凡深忍樂欲。而不疑者曰信。反",
    "X20n0367_001:0906a24": "顯纖疑在念。則信不淨也。今曰清淨者。即正信不",
    "X20n0367_001:0906b01": "疑也。又曰信世間法不為清淨。信出世間法為清",
    "X20n0367_001:0906b02": "淨。殷重者。顯誠。宿種等。述有往因。生值等。慶今遇",
    "X20n0367_001:0906b03": "佛。為求等。明其來意。謂百千劫。不遇佛法。今幸遇",
    "X20n0367_001:0906b04": "佛世。其難之一也。既遇佛世。聞法又難。及聞佛法。",
    "X20n0367_001:0906b05": "遇大乘者更難。然今既已遇佛。請必說法。雖難而",
    "X20n0367_001:0906b06": "却不難也。若不求出世之法。徒遭佛世矣。(遭即遇也)以",
    "X20n0367_001:0906b07": "為求出世。故來佛所。但一心合掌。於中缺文。應云",
    "X20n0367_001:0906b08": "頂禮佛足。必譯人遺漏也。△二結領同眾。",
    "X20n0367_001:0906b09": "各與若干百千眷屬俱。",
    "X20n0367_001:0906b10": "△五發心外道眾二。初舉類顯誠。",
    "X20n0367_001:0906b11": "復有無數諸外道眾。苦行外道。多聞外道。世智外道。",
    "X20n0367_001:0906b12": "樂遠離外道。路伽耶陀外道。路伽耶治迦你外道而",
    "X20n0367_001:0906b13": "為上首。成就五通。飛行自在。發希有心。為聽法故。來",
    "X20n0367_001:0906b14": "詣佛所。",
    "X20n0367_001:0906b15": "不信三寶。不達唯心。以心遊道外。謬計邪執。名為",
    "X20n0367_001:0906b16": "外道。苦行者。如投針臥刺。拔髮燻鼻。持牛狗戒等。",
    "X20n0367_001:0906b17": "將謂苦因已盡。樂果自來。是為邪求。故判外道。多",
    "X20n0367_001:0906b18": "聞。非正教之多聞。乃是外道經書。如四韋陀典。五",
    "X20n0367_001:0906b19": "明論等。以學為名。世智者。能通世間數術。或諸子",
    "X20n0367_001:0906b20": "百家。恃小聰明。而不解正法者。通為外道。樂遠離",
    "X20n0367_001:0906b21": "者。即是遠離塵世。樂居蘭若。意欲清心寡欲者。未",
    "X20n0367_001:0906b22": "甞不是求道之心。而却判為外道者。以其不遇聖",
    "X20n0367_001:0906b23": "師。未聞正法。盲修瞎煉。雖居蘭若。終無正證。非外",
    "X20n0367_001:0906b24": "道而何哉。路伽耶陀。此云善論。亦名師破弟子。又",
    "X20n0367_001:0906c01": "翻惡對答。以問答不通正理。故為外道。○路伽耶",
    "X20n0367_001:0906c02": "治迦你。翻譯不出。疑是逆路伽耶陀。此云左世。亦",
    "X20n0367_001:0906c03": "名惡論。亦名弟子破師。即左道惑世。以其所計不",
    "X20n0367_001:0906c04": "順世間。故為外道。據惡論強辯。故為上首。成就五",
    "X20n0367_001:0906c05": "通者。即天眼。天耳。宿命。他心。神境。皆能透徹。故名",
    "X20n0367_001:0906c06": "五通。然雖具通。較之聖人。不啻霄壤。無非依稀而",
    "X20n0367_001:0906c07": "已。飛行自在者。即是神境通。謂乘空而行。其勢如",
    "X20n0367_001:0906c08": "飛。物無阻礙。故名自在。(西域外道具五通。此方外道。又不知通有幾何。若不",
    "X20n0367_001:0906c09": "具。只名邪人。求外道而不得)發希有心等。出來意也。舉世罕遇",
    "X20n0367_001:0906c10": "曰希有。如佛未出世。外道六師。憍邪惑眾。國王長",
    "X20n0367_001:0906c11": "者。尊之為師。而忽聞有佛。其智慧辯才。神通妙用。",
    "X20n0367_001:0906c12": "皆超越於己。故渴仰歸敬。而來聽法。意必返邪歸",
    "X20n0367_001:0906c13": "正。捨己從他。此亦大權。因事攝化。將權引寔。故率",
    "X20n0367_001:0906c14": "眾詣佛也。△二結領同眾。",
    "X20n0367_001:0906c15": "各與若干百千眷屬俱。",
    "X20n0367_001:0906c16": "△六非人鬼神眾二。初標類舉誠。",
    "X20n0367_001:0906c17": "復有無量無數非人餓鬼。謂無財鬼。食人吐鬼。惱眾",
    "X20n0367_001:0906c18": "生鬼。食洟唾鬼。食不飽鬼。毗舍闍鬼。臭極臭鬼。食糞",
    "X20n0367_001:0906c19": "穢鬼。食人胎鬼。食生子鬼。食不淨鬼。生吉祥鬼。如是",
    "X20n0367_001:0906c20": "諸鬼。毗盧陀伽大鬼神王而為上首。捨離毒心。歸佛",
    "X20n0367_001:0906c21": "法僧。悉皆衛護如來正法。為聽法故。來詣佛所。五體",
    "X20n0367_001:0906c22": "投地。渴仰世尊。",
    "X20n0367_001:0906c23": "世典云。鬼者歸也。謂人死肉骨歸土。血歸水。魂氣",
    "X20n0367_001:0906c24": "歸天。其陰氣。薄然獨存。無所依也。故為鬼。此說與",
    "X20n0367_001:0907a01": "佛經不同。佛經有十法界。謂四聖六凡。其六凡又",
    "X20n0367_001:0907a02": "分善惡。各有三道。其惡道有三。謂地獄。餓鬼。畜生。",
    "X20n0367_001:0907a03": "然則鬼神各有其類。亦有父母妻子等。但屬陰道。",
    "X20n0367_001:0907a04": "人為陽道。人不能見。婆沙云。鬼者畏也。謂虗怯多",
    "X20n0367_001:0907a05": "畏。又威也。能令他畏其威也。鬼有多品。如正理論",
    "X20n0367_001:0907a06": "說。恐繁不敘。餓鬼。即針咽鬼也。腹大如山。咽細如",
    "X20n0367_001:0907a07": "針。不得飲食。常受饑虗。故為餓鬼。無財鬼者。謂無",
    "X20n0367_001:0907a08": "福德故。不得飲食。如針咽炬口。亦餓鬼之別名。食",
    "X20n0367_001:0907a09": "人吐。食人洟唾。其餓可知。惱人者。即暗中害人。不",
    "X20n0367_001:0907a10": "飽亦餓鬼。毗舍闍者。為勢力鬼。所受富樂。類於人",
    "X20n0367_001:0907a11": "天。臭極臭者。即臭毛鬼。謂毛利而臭。食糞穢等。四",
    "X20n0367_001:0907a12": "種可知。○生吉祥者。即大力鬼中之善者。如世間",
    "X20n0367_001:0907a13": "人。求福求壽者。則與降福。加護能生吉祥。毗盧陀",
    "X20n0367_001:0907a14": "伽者。華梵未詳。是統領之王。故為上首。○捨毒害",
    "X20n0367_001:0907a15": "心下。即反惡歸善也。以未歸佛時。皆有毒心。暗中",
    "X20n0367_001:0907a16": "害人。既歸三寶。皆為善神。故曰捨離。衛護者。乘願",
    "X20n0367_001:0907a17": "力也。(問。如來神通無量。何用鬼神衛護。答。佛威廣大。固不用彼。為尊佛表敬。故侍衛守護也)五",
    "X20n0367_001:0907a18": "體投地者。即兩手兩膝及頭。皆能至地。如泰山崩。",
    "X20n0367_001:0907a19": "以表至誠也。渴仰者。以未聞正法。無慧滋心。仰望",
    "X20n0367_001:0907a20": "正法。如渴思漿。△二結領同眾。",
    "X20n0367_001:0907a21": "各與若干百千眷屬俱。",
    "X20n0367_001:0907a22": "△七鳥獸王屬眾三。初標類舉誠。",
    "X20n0367_001:0907a23": "復有無量無數禽獸諸王。命命鳥王。鸚鵡鳥王。及師",
    "X20n0367_001:0907a24": "子王。象王。鹿王。如是一切諸禽獸王。金色師子王而",
    "X20n0367_001:0907b01": "為上首。悉皆歸命如來大師。為欲聽法。來詣佛所。各",
    "X20n0367_001:0907b02": "隨願力。供養世尊。",
    "X20n0367_001:0907b03": "二足而羽為禽。四足而毛曰獸。獸者守也。言力多",
    "X20n0367_001:0907b04": "不易可擒。先須圍守。而後可獲。又在野曰獸。在家",
    "X20n0367_001:0907b05": "曰畜。今禽獸亦聽法。列為眾者。謂果報雖殊。佛性",
    "X20n0367_001:0907b06": "同故。後文白言請法。足知亦大權引類也。命命者。",
    "X20n0367_001:0907b07": "雜寶藏經云。雪山有鳥。名為共命。一身二頭。神識",
    "X20n0367_001:0907b08": "各異。同共報命。故曰命命。鸚鵡。說文云。能言鳥也",
    "X20n0367_001:0907b09": "山海經云。青羽赤喙。人舌能言。師子王下。皆獸名。",
    "X20n0367_001:0907b10": "也。大論云。師子王。清淨種中生。深山大谷中住。方",
    "X20n0367_001:0907b11": "頰大骨。身肉肥滿。頭大眼長。光澤明淨。眉高而廣。",
    "X20n0367_001:0907b12": "牙利白淨。口鼻方大厚寔。齒密齊利。吐赤白舌。雙",
    "X20n0367_001:0907b13": "耳高上。髦髮光潤。身上廣大。膚肉堅著。修脊細腰。",
    "X20n0367_001:0907b14": "其腹不現。長尾利爪。其足安立。以身大力。從住處",
    "X20n0367_001:0907b15": "出。優脊嚬呻。以口扣地。現大威勢。食不過時。顯晨",
    "X20n0367_001:0907b16": "朝相。表師子王力。象。異物誌云。象之為獸。形體特",
    "X20n0367_001:0907b17": "偉。身倍數牛。目不踰豕。鼻為口役。望頭若尾。馴良",
    "X20n0367_001:0907b18": "承教。聽言則跪。素牙玉潔。載籍所美。服重致遠等。",
    "X20n0367_001:0907b19": "鹿。山野之獸。壽長若仙。亦名仙獸。牡者有角。金色",
    "X20n0367_001:0907b20": "師子王。既毛具金色。有德之表。為一切禽獸王之",
    "X20n0367_001:0907b21": "總統。故曰上首。悉皆下表誠。歸命者。是將自己之",
    "X20n0367_001:0907b22": "命。歸投於佛。以佛為師。故曰大師。(師者法也。人之模範也。教人以",
    "X20n0367_001:0907b23": "道之稱。又宗主)為欲等。雖禽獸。而知聽法。為求出倫。故來",
    "X20n0367_001:0907b24": "佛所。各隨等。即欲作福因興供也。△二呈因欲果。",
    "X20n0367_001:0907c01": "而白佛言。惟願如來。哀受我等微少供養。永離三途",
    "X20n0367_001:0907c02": "惡業種子。得受人天福樂果報。開闡大乘甘露法門。",
    "X20n0367_001:0907c03": "速斷愚癡。當得解脫。時諸鳥王。作是語已。一心合掌。",
    "X20n0367_001:0907c04": "瞻仰如來。",
    "X20n0367_001:0907c05": "唯願下三句。哀懇納受意也。鳥獸之所獻供者。乃",
    "X20n0367_001:0907c06": "自慚其身當惡報。而感因必在前生也。抑今生再",
    "X20n0367_001:0907c07": "不作福因。而來生愈不及今生矣。所以望佛納受。",
    "X20n0367_001:0907c08": "以佛為福田。若納之則為下種。而善果有所望。三",
    "X20n0367_001:0907c09": "塗必當永離。業種自然消滅矣(三塗是果。即地獄。餓鬼。畜生。惡業。謂",
    "X20n0367_001:0907c10": "感三塗之親因。即殺盜婬貪嗔癡之現行種子也。因現行熏成者。為種子。又為業之親因也。良以種子熟。",
    "X20n0367_001:0907c11": "則發現行。由現行則能招果。乘果又當造業。由業又能熏種。所以惑業苦三。輪迴不息。此鳥獸王。欲永脫",
    "X20n0367_001:0907c12": "之。奇哉奇哉)得受下。正求善果也。開闡下。更求出世間",
    "X20n0367_001:0907c13": "法。又曰大乘者。意不圖小果也。大乘是法。甘露是",
    "X20n0367_001:0907c14": "喻。良以甘露一滴。起死迴生。大乘一言。轉凡入聖",
    "X20n0367_001:0907c15": "矣。法門者。門有通義。乃出世之達道。所謂以佛教",
    "X20n0367_001:0907c16": "門。出三界苦也。速斷下。意欲一生頓證。不歷三祗。",
    "X20n0367_001:0907c17": "愚癡即無明。解脫即涅槃。時諸下敘儀。表三業之",
    "X20n0367_001:0907c18": "誠敬耳。(夫。此鳥獸王。不唯見佛獻供。而且感慨求法。愚癡必欲速斷。解脫定要當得。何乃三",
    "X20n0367_001:0907c19": "才之最靈者。無過於人。人而不為。吾末如之何也已矣)問。經云白佛惟願等。",
    "X20n0367_001:0907c20": "鳥獸可能人言乎。答。有三義。一者禽獸各有語言。",
    "X20n0367_001:0907c21": "人雖不解而佛解也。二者因來儀之誠。則感佛力",
    "X20n0367_001:0907c22": "加之。故雖鳥獸。亦能人言也。三意感。鳥獸雖不能",
    "X20n0367_001:0907c23": "人言。而意言。即心中默念。佛自知之矣。△三結領",
    "X20n0367_001:0907c24": "同眾。",
    "X20n0367_001:0908a01": "各與若干百千眷屬俱。",
    "X20n0367_001:0908a02": "△八琰魔王吏眾二。初標類舉誠。",
    "X20n0367_001:0908a03": "復有百千琰魔羅王。與無央數諸大羅剎。種種形類。",
    "X20n0367_001:0908a04": "及諸惡王。幽冥官屬。校計罪福。獄吏刑司。承佛威力。",
    "X20n0367_001:0908a05": "捨離惡心。與琰魔羅王。同來聽法。而白佛言。一切眾",
    "X20n0367_001:0908a06": "生。以愚癡故。貪五欲樂。造五逆罪。入諸地獄。輪轉無",
    "X20n0367_001:0908a07": "窮。自業所因。受大苦惱。如世蠶繭。自為縈纏。惟願如",
    "X20n0367_001:0908a08": "來。雨大法雨。滅地獄火。施清涼風。開解脫門。閉三惡",
    "X20n0367_001:0908a09": "趣。時琰魔羅王。作是語已。種種珍寶。供養如來。一心",
    "X20n0367_001:0908a10": "恭敬。遶百千帀。",
    "X20n0367_001:0908a11": "或云琰魔。此云靜息。以靜息造惡者不善業故。或",
    "X20n0367_001:0908a12": "翻遮。謂遮令不造惡故。或翻雙王。兄及妹皆作地",
    "X20n0367_001:0908a13": "獄主。為鬼官之總司。兄治男事。妹治女事。故曰雙",
    "X20n0367_001:0908a14": "王。又名法王。瑜伽論問。為能損害。為能饒益。名法",
    "X20n0367_001:0908a15": "王。答。饒益眾生故。若諸眾生。執到王所。令憶念故。",
    "X20n0367_001:0908a16": "遂為現彼相似之身。告言。汝等自作。當受其果。由",
    "X20n0367_001:0908a17": "感惡者。新業更不積集。故業(盡已。脫苦有期)由饒益眾生。",
    "X20n0367_001:0908a18": "故名法王。此贍部洲下。過五百踰繕那。有琰魔王",
    "X20n0367_001:0908a19": "國。縱廣亦爾。羅剎即是獄卒。其形可畏不一。故云",
    "X20n0367_001:0908a20": "種種。諸惡王。即秦廣楚江等。或典十八獄者亦稱",
    "X20n0367_001:0908a21": "王。幽冥官即。官即司官。屬即眷屬。獄吏即判官。刑",
    "X20n0367_001:0908a22": "司。即掌刑法之者。校計罪福者。即校量推審之意。",
    "X20n0367_001:0908a23": "或簿籍察考。或業鏡照驗。以惡業為罪。加之苦刑。",
    "X20n0367_001:0908a24": "善業為福。令生人天。承佛下。歸恩於佛。謂承佛威",
    "X20n0367_001:0908b01": "神。恩力所加。方能捨離惡心。故與琰魔同來聽法。",
    "X20n0367_001:0908b02": "反顯若非佛力。則不暇聽法。何也。此王等。若權現",
    "X20n0367_001:0908b03": "即是菩薩。則不必論。若實跡亦是惡因所感。亦當",
    "X20n0367_001:0908b04": "受苦。又辦王事。焉有暇工。(別經云。閻羅王一念之惡。便總獄事。自身受苦。",
    "X20n0367_001:0908b05": "亦不可論。閻羅大王。昔為毗沙國王。與維陀始王共戰。兵力不如。因立誓願。願我後世。為地獄主。治此罪",
    "X20n0367_001:0908b06": "人。十八大臣。及百萬眾。皆悉同願。毗沙王者。今閻羅王是。十八大臣。今十八獄王是。百萬之眾。牛頭阿旁",
    "X20n0367_001:0908b07": "是。地獄經云。晝夜三時。有大銅鑊。滿中烊銅。自然在前。有大力鬼。臥王熱鐵床上。鐵鈎擘口。烊銅灌之。從",
    "X20n0367_001:0908b08": "咽徹下。無不焦爛。彼諸大臣。亦復如是。故為受苦。如不受時。各典所司之事。焉有暇工哉)白佛下",
    "X20n0367_001:0908b09": "請法。一切不出十類。五欲即財色名食睡。或色聲",
    "X20n0367_001:0908b10": "香味觸。皆可欲者。是為業緣。五逆者。謂弑父。弑母。",
    "X20n0367_001:0908b11": "弑阿羅漢。出佛身血。破和合轉法輪僧。若世論。弑",
    "X20n0367_001:0908b12": "君更為大逆。愚癡為因。五欲為緣。造罪為業。入諸",
    "X20n0367_001:0908b13": "地獄為果。蠶繭為喻。縈纏不能自脫也。惟願下請",
    "X20n0367_001:0908b14": "法。火喻地獄之苦。雨即水也。以水能滅火。而風能",
    "X20n0367_001:0908b15": "解暑。此二皆喻法力。能救眾苦。解脫即涅槃。開門",
    "X20n0367_001:0908b16": "如說法。門者通義。以通出三界。閉為塞義。不令再",
    "X20n0367_001:0908b17": "入。以上請法為慧種。下供養為福因。遶謂旋遶。帀",
    "X20n0367_001:0908b18": "謂周帀。必欲周帀旋遶者。有二義。一者是佛儀範。",
    "X20n0367_001:0908b19": "二者為道義周旋之表。△二結領同眾。",
    "X20n0367_001:0908b20": "與若干百千眷屬俱。",
    "X20n0367_001:0908b21": "△四總結眾集。",
    "X20n0367_001:0908b22": "各禮佛足退坐一面。",
    "X20n0367_001:0908b23": "禮足為見佛之敬。退坐為聽法之儀。師資合會。禮",
    "X20n0367_001:0908b24": "有定則。言各禮佛足者。乃以最尊之頭頂。禮如來",
    "X20n0367_001:0908c01": "卑下之兩足。顯敬之極。而禮之誠也。亦弟子事師",
    "X20n0367_001:0908c02": "之定儀矣。退坐一面者。既禮足已。羽翼以坐。亦尊",
    "X20n0367_001:0908c03": "卑有序之定則也。以上通序竟。",
    "X20n0367_001:0908c05": "大乘本生心地觀經淺註卷第一本"
}