{
    "T32n1636_014:0115b02": "大乘集菩薩學論卷第十四",
    "T32n1636_014:0115b04": "西天譯經三藏朝散大夫",
    "T32n1636_014:0115b05": "試鴻臚少卿宣梵大師賜紫",
    "T32n1636_014:0115b06": "沙門臣日稱等奉　詔譯",
    "T32n1636_014:0115b07": "說阿蘭若品第十一之餘",
    "T32n1636_014:0115b08": "寶積經云。復次阿蘭若行若諸異生未得果",
    "T32n1636_014:0115b09": "者。見虎狼至勿生驚怖。當發是心。我本詣此",
    "T32n1636_014:0115b10": "阿蘭若處。已捨身命不應驚畏。為起慈心遠",
    "T32n1636_014:0115b11": "離過失使無怖懼。又若虎狼斷我命根噉我",
    "T32n1636_014:0115b12": "身肉應起是心。我得善利以不堅身而當獲",
    "T32n1636_014:0115b13": "堅固。若復不能令噉我肉。豈彼虎狼得樂觸",
    "T32n1636_014:0115b14": "耶。以要言之。復次阿蘭若行。有非人來。若美",
    "T32n1636_014:0115b15": "若醜。不應愛樂。亦勿損害。若有往昔見佛諸",
    "T32n1636_014:0115b16": "天來此阿蘭若比丘所起諸問難時。彼比丘",
    "T32n1636_014:0115b17": "如力所能。隨所學法為諸天說。又若有深問",
    "T32n1636_014:0115b18": "難時。阿蘭若比丘。或未能答而不生恭敬者。",
    "T32n1636_014:0115b19": "應語彼言。我今未得無學。若我當勤佛教。時",
    "T32n1636_014:0115b20": "聞法已盡能通解答一切問。我今唯能得聞",
    "T32n1636_014:0115b21": "是法。乃至總略。若住阿蘭若處藥草樹林。尚",
    "T32n1636_014:0115b22": "不取著。云何為生何等為滅。如是觀察。是身",
    "T32n1636_014:0115b23": "無我無主宰無作者無受者。誰生誰滅。畢竟",
    "T32n1636_014:0115b24": "無有生滅之者。是身亦復如是。譬若草木牆",
    "T32n1636_014:0115b25": "壁瓦礫無我無主宰無作者無受者因緣和合",
    "T32n1636_014:0115b26": "故即生。因緣離散故即滅。復次於勝義中無",
    "T32n1636_014:0115b27": "有一法是生是滅彼經又說。復次阿蘭若行。",
    "T32n1636_014:0115b28": "應發是心。然我至此阿蘭若處獨無伴侶。若",
    "T32n1636_014:0115b29": "我所起善作惡作。爾時此有天龍藥叉佛世",
    "T32n1636_014:0115c01": "尊等。知我深心俱為我證。又若住此阿蘭若",
    "T32n1636_014:0115c02": "中以心不善自在游逸。又若至此極遠之處。",
    "T32n1636_014:0115c03": "獨無伴侶無親近者。無我無取。應如實覺。欲",
    "T32n1636_014:0115c04": "尋恚尋害尋及餘不善法尋。悉如實覺。若我",
    "T32n1636_014:0115c05": "於此不異其眾樂處有情憒閙中者即為欺誑",
    "T32n1636_014:0115c06": "天龍藥叉諸佛世尊。若如所作天龍藥叉",
    "T32n1636_014:0115c07": "不為呵厭。諸佛世尊悉皆歡喜。",
    "T32n1636_014:0115c08": "治心品第十二(禪定波羅蜜多附)",
    "T32n1636_014:0115c09": "論曰。於此阿蘭若修是禪定。如般若經云",
    "T32n1636_014:0115c10": "修此禪定波羅蜜多者。得心不散亂利諸眾",
    "T32n1636_014:0115c11": "生。所以者何。起世間定彼尚亦然。乃至心散",
    "T32n1636_014:0115c12": "亂者皆不可得。況復阿耨多羅三藐三菩提。",
    "T32n1636_014:0115c13": "是故得心不散亂。乃至成證阿耨多羅三藐",
    "T32n1636_014:0115c14": "三菩提果。彼經又說。復次須菩提。初發心菩",
    "T32n1636_014:0115c15": "薩摩訶薩修禪定波羅蜜多行時。於一切相",
    "T32n1636_014:0115c16": "智相應作意則善入禪定。若眼見色不取其",
    "T32n1636_014:0115c17": "相。亦不執取隨形妙好。若於眼根不修制止。",
    "T32n1636_014:0115c18": "則依邪妄損惱於餘惡不善心隨其流轉。護",
    "T32n1636_014:0115c19": "眼根者。制此令盡。如是耳所聞聲鼻所嗅香",
    "T32n1636_014:0115c20": "舌所了味身所著觸意所知法。皆不取相亦",
    "T32n1636_014:0115c21": "不執取隨形妙好。若於意根不修制止。則於",
    "T32n1636_014:0115c22": "餘惡不善非法之心隨其流轉。護意根者。制",
    "T32n1636_014:0115c23": "此令盡則行住坐臥語默時處。悉不捨離三",
    "T32n1636_014:0115c24": "摩呬多。得彼手足不生動搖口無雜言亦無",
    "T32n1636_014:0115c25": "戲笑諸根不亂。若身若心俱無妄失三業寂",
    "T32n1636_014:0115c26": "靜。於顯密中如律儀道。乃至喜足易養易滿。",
    "T32n1636_014:0115c27": "善入行處遠離憒閙。於得不得無有高下等",
    "T32n1636_014:0115c28": "無差別。如是苦樂毀譽若讚不讚若夭若壽",
    "T32n1636_014:0115c29": "亦無高下等無差別。若冤若親心常湛然。是",
    "T32n1636_014:0116a01": "聖非聖其聲無雜。於樂不樂猶如一相無高",
    "T32n1636_014:0116a02": "無下。等無差別超諸違順。所以者何。於自相",
    "T32n1636_014:0116a03": "空如不真實。則見諸法無生無滅。乃至廣說。",
    "T32n1636_014:0116a04": "論曰。喜樂修習者遠諸懈退。而常作意者息",
    "T32n1636_014:0116a05": "除高舉。於此二種是所對治。護國經偈云。",
    "T32n1636_014:0116a06": "　無量俱胝劫　　所有佛出世",
    "T32n1636_014:0116a07": "　由是大仙尊　　剎那獲勝益",
    "T32n1636_014:0116a08": "　遠離於放逸　　解脫諸染欲",
    "T32n1636_014:0116a09": "　此有為虛妄　　如幻夢所見",
    "T32n1636_014:0116a10": "　乖離非久住　　諸愛亦不常",
    "T32n1636_014:0116a11": "　如奮力營求　　諸波羅蜜地",
    "T32n1636_014:0116a12": "　乃至悟菩提　　精進無疑惑",
    "T32n1636_014:0116a13": "大戲樂經廣說偈云。",
    "T32n1636_014:0116a14": "　老病死苦　　如火焰然　　三有熾盛",
    "T32n1636_014:0116a15": "　無適無莫　　未離輪轉　　常處愚瞑",
    "T32n1636_014:0116a16": "　譬若狂蜂　　處罃器內　　三界無常",
    "T32n1636_014:0116a17": "　如戲劇者　　及秋空雲　　旋生旋滅",
    "T32n1636_014:0116a18": "　人命遷壞　　過於山水　　輕捷迅速",
    "T32n1636_014:0116a19": "　如電飛空　　虛天界城　　遍三惡道",
    "T32n1636_014:0116a20": "　無明橫起　　愛有所生　　被轉五趣",
    "T32n1636_014:0116a21": "　如陶家輪　　常樂美色　　及妙音響",
    "T32n1636_014:0116a22": "　清淨香味　　細滑觸樂　　貪著此者",
    "T32n1636_014:0116a23": "　如被囚縶　　如鹿寄網　　如猴被縛",
    "T32n1636_014:0116a24": "　常懷怖懼　　作冤家想　　此欲樂者",
    "T32n1636_014:0116a25": "　極多憂惱　　如鋒銳刀　　亦如毒藥",
    "T32n1636_014:0116a26": "　智者遠離　　如棄糞瓶　　愚懵念著",
    "T32n1636_014:0116a27": "　為怖畏因　　及為苦本　　愛有所纏",
    "T32n1636_014:0116a28": "　疾趣衰老　　常樂欲者　　怖無歸捄",
    "T32n1636_014:0116a29": "　昔有聖人　　了知此欲　　怖如猛火",
    "T32n1636_014:0116b01": "　如大淤泥　　如持蜜刀　　如避空劍",
    "T32n1636_014:0116b02": "　又諸智者　　了知此欲　　如糞穢瓶",
    "T32n1636_014:0116b03": "　如毒蛇首　　如木耦驢　　如塗人血",
    "T32n1636_014:0116b04": "　如死狗頭　　如惡冤家　　又諸聖智",
    "T32n1636_014:0116b05": "　了知此欲　　譬水中月　　如山谷響",
    "T32n1636_014:0116b06": "　如鏡中像　　如戲劇人　　如夢所見",
    "T32n1636_014:0116b07": "　又此欲樂　　智者了悟　　如幻如焰",
    "T32n1636_014:0116b08": "　如水泡沫　　剎那而住　　遍計所起",
    "T32n1636_014:0116b09": "　虛妄不實　　但謂盛年　　任持色相",
    "T32n1636_014:0116b10": "　意樂此者　　實愚夫行　　及老病至",
    "T32n1636_014:0116b11": "　壞苦所吞　　退失光澤　　如竭河流",
    "T32n1636_014:0116b12": "　財力豐饒　　庫藏盈積　　愛樂此者",
    "T32n1636_014:0116b13": "　實愚夫行　　或至匱財　　後疾耗滅",
    "T32n1636_014:0116b14": "　遠離於人　　如空園林",
    "T32n1636_014:0116b15": "　譬如花果樹　　愛樂人悕取",
    "T32n1636_014:0116b16": "　貧窶衰老時　　厭棄如鴝鵅",
    "T32n1636_014:0116b17": "　豐財壯色者　　樂生和悅意",
    "T32n1636_014:0116b18": "　貧窶衰老時　　厭棄如死屍",
    "T32n1636_014:0116b19": "　又此衰老相　　年邁極過朽",
    "T32n1636_014:0116b20": "　譬如雷電火　　焚餘枯槁樹",
    "T32n1636_014:0116b21": "　此衰老可畏　　亦猶朽故宅",
    "T32n1636_014:0116b22": "　是故牟尼尊　　說速求出離",
    "T32n1636_014:0116b23": "　又若娑羅林　　為藤蔓所縛",
    "T32n1636_014:0116b24": "　如男女眷屬　　枯乾速衰朽",
    "T32n1636_014:0116b25": "　又若溺泥夫　　頓乏於勇健",
    "T32n1636_014:0116b26": "　此老相亦然　　趨捷無快利",
    "T32n1636_014:0116b27": "　老變形容醜　　威雄勢力衰",
    "T32n1636_014:0116b28": "　長別妙樂尋　　趣死無光澤",
    "T32n1636_014:0116b29": "　此百種病惱　　固非安隱樂",
    "T32n1636_014:0116c01": "　是相於世間　　熾然如猛獸",
    "T32n1636_014:0116c02": "　觀若老苦病　　是世間苦惱",
    "T32n1636_014:0116c03": "　俱捨妙樂尋　　說速求出要",
    "T32n1636_014:0116c04": "　又如霜與雪　　奪草木滋茂",
    "T32n1636_014:0116c05": "　病苦於世間　　壞命根色力",
    "T32n1636_014:0116c06": "　倉庫多崇積　　追求極邊際",
    "T32n1636_014:0116c07": "　常如疾病人　　好起瞋恚事",
    "T32n1636_014:0116c08": "　及冤害讎對　　炎熱如空日",
    "T32n1636_014:0116c09": "　及至死滅時　　財命俱散壞",
    "T32n1636_014:0116c10": "　譬川流不返　　如菓葉墮樹",
    "T32n1636_014:0116c11": "　亦如河中梗　　漂沈不自在",
    "T32n1636_014:0116c12": "　隨業果難停　　獨去無伴侶",
    "T32n1636_014:0116c13": "　此死滅之法　　又若磨竭魚",
    "T32n1636_014:0116c14": "　吞噉無量眾　　如金翅食龍",
    "T32n1636_014:0116c15": "　及獸王搏象　　若猛火焰然",
    "T32n1636_014:0116c16": "　焚燒諸草木",
    "T32n1636_014:0116c17": "又教示勝軍大王經說。佛言。大王。譬若四",
    "T32n1636_014:0116c18": "方有四山來。堅固精實周普連匝。狀一合成",
    "T32n1636_014:0116c19": "無有缺漏。亦無間隙。是中空界地際一切動",
    "T32n1636_014:0116c20": "植悉歸磨滅。誰有踊躑而可逃避。及以勢力",
    "T32n1636_014:0116c21": "呪禁藥術財物等事而令退轉。佛言。大王。世",
    "T32n1636_014:0116c22": "有四種大怖畏事亦復如是。誰有踊躑而可",
    "T32n1636_014:0116c23": "逃避。及以勢力呪禁藥術財物等事而能退",
    "T32n1636_014:0116c24": "轉。何等為四。謂衰老病死。佛言。大王。一者",
    "T32n1636_014:0116c25": "衰勢來時摧逼興盛。二者老相現時摧逼少",
    "T32n1636_014:0116c26": "壯。三者病苦集時摧逼調適。四者死滅侵時",
    "T32n1636_014:0116c27": "摧逼壽命。此復云何。佛言。大王。亦如師子為",
    "T32n1636_014:0116c28": "眾獸王。色相勇健皆悉具足。爪牙剛利入鹿",
    "T32n1636_014:0116c29": "群中。搏取其鹿隨應所欲。然鹿踊躑入猛獸",
    "T32n1636_014:0117a01": "口無能為也。佛言。大王。死箭射人亦復如是。",
    "T32n1636_014:0117a02": "縱使剛強無能逃越。無歸無救亦無投寄。節",
    "T32n1636_014:0117a03": "節支解血肉枯竭。飢渴熱惱。張口大息手足",
    "T32n1636_014:0117a04": "紛亂。於追求事悉無堪能。涎涕流溢便利不",
    "T32n1636_014:0117a05": "淨。塗污支體餘命漸滅。中有現前隨業緣起。",
    "T32n1636_014:0117a06": "焰魔使者甚可怖畏。趣黑夜分於出入息最",
    "T32n1636_014:0117a07": "後而盡。唯己獨行更無伴侶。奄背此生倏往",
    "T32n1636_014:0117a08": "佗世。奔大險道入大黑暗。涉大曠野趣大稠",
    "T32n1636_014:0117a09": "林。泛大溟海業風飄墮。所向冥寞曾無標記。",
    "T32n1636_014:0117a10": "餘無歸捄餘無投寄。佛言。大王。唯法與法是",
    "T32n1636_014:0117a11": "歸是捄。是所投寄。佛言。大王。此善法者。如",
    "T32n1636_014:0117a12": "寒者得火。如熱者遇涼。渴者飲清冷水。飢者",
    "T32n1636_014:0117a13": "食珍美饌。疾病者遇良醫藥。怖畏者得強力",
    "T32n1636_014:0117a14": "伴。是為歸捄。佛言。大王。此諸善法。有大勢",
    "T32n1636_014:0117a15": "力亦復如是。無歸捄者為作歸捄。無投竄者",
    "T32n1636_014:0117a16": "為作投竄。大王。是故應知。有現無常者現滅",
    "T32n1636_014:0117a17": "盡者。法爾如是。唯死怖畏。佛言。大王。王恃",
    "T32n1636_014:0117a18": "所為悉非善法。所以者何。大王。然此身者從",
    "T32n1636_014:0117a19": "昔已來縱加守護及加瑩飾上妙飲膳恣情飽",
    "T32n1636_014:0117a20": "滿。及命終時未免飢渴逼惱而死。如是身者",
    "T32n1636_014:0117a21": "雖以種種可愛奇文侈服上妙細[疊*毛]。行住坐",
    "T32n1636_014:0117a22": "臥隨意嚴飾。及命終時穢惡不淨要當流出。",
    "T32n1636_014:0117a23": "大王。又此身者雖以澡沐塗香粖香熏香妙",
    "T32n1636_014:0117a24": "花無量嚴飾。及命終時不久臭穢。又此身者",
    "T32n1636_014:0117a25": "后妃婇女眷屬圍繞。種種妓樂歌舞嬉戲。及",
    "T32n1636_014:0117a26": "諸僮僕悅意快然。及命終時未免怖畏及諸",
    "T32n1636_014:0117a27": "苦惱。佛言。大王。至若此身雖處宮殿臺榭樓",
    "T32n1636_014:0117a28": "閣戶牖軒檻。彩繪嚴飾。種種花香及與燈明。",
    "T32n1636_014:0117a29": "屏幛幃幔床座茵褥。燒眾名香散諸妙花。寶",
    "T32n1636_014:0117b01": "瓶香鑪處處行列。及妙珠寶錦綺雜飾玩好",
    "T32n1636_014:0117b02": "之具。及命終時至塚墓間。骨肉毛髮膿血臭",
    "T32n1636_014:0117b03": "穢。屍臥地上都不覺知。佛言。大王。又此身",
    "T32n1636_014:0117b04": "者而常乘御象馬車乘。擊鼓吹貝作大音樂。",
    "T32n1636_014:0117b05": "張妙幰蓋執持扇拂。無量勇健象兵馬兵車",
    "T32n1636_014:0117b06": "兵步兵導從前後。百千官屬城邑人民叉手",
    "T32n1636_014:0117b07": "恭敬。不久要當屍臥車上。眾人荷挽出大城",
    "T32n1636_014:0117b08": "門。父母妻妾兄弟姊妹奴婢僕從作業使人",
    "T32n1636_014:0117b09": "心纏憂惱。頭髮被亂舉手拍頭悲咽哀慟咸",
    "T32n1636_014:0117b10": "歎苦哉。於我無捄無親無主。城邑人民銜悲",
    "T32n1636_014:0117b11": "瞻戀。至塚壙間。或復為諸烏鳶鵰鷲狐狼野",
    "T32n1636_014:0117b12": "干之所食噉。乃至餘骨積薪所焚。或[瘞(人*人)+(乂*乂)]於地。",
    "T32n1636_014:0117b13": "風雨曝露末為微塵散擲餘方。佛言。大王。此",
    "T32n1636_014:0117b14": "身幻化終歸壞滅。一切諸行悉是無常。乃至",
    "T32n1636_014:0117b15": "廣說。",
    "T32n1636_014:0117b16": "論曰。此貪瞋癡等一聚煩惱。至若對治脩習。",
    "T32n1636_014:0117b17": "因是遠離。故寶雲經說。對治貪者。於起貪緣",
    "T32n1636_014:0117b18": "悉能遠離。云何名對治貪及起貪緣對治。貪",
    "T32n1636_014:0117b19": "者若善了知。於起貪緣修不淨觀。云何名不",
    "T32n1636_014:0117b20": "淨觀。謂若於身髮毛爪齒皮膚血肉筋脈骨",
    "T32n1636_014:0117b21": "髓肪膏腦膜汗淚涕唾咽喉心肺肝膽脾腎生",
    "T32n1636_014:0117b22": "臟熟臟屎尿濃汁。菩薩於如是物而起觀察。",
    "T32n1636_014:0117b23": "則愚癡小兒顛狂不善。知是物已猶尚不起貪",
    "T32n1636_014:0117b24": "愛之心。況諸智者。是為菩薩修不淨觀。又如",
    "T32n1636_014:0117b25": "般若經云。復次善現。菩薩摩訶薩修般若",
    "T32n1636_014:0117b26": "波羅蜜多行時。然於此身如實了知。善現。譬",
    "T32n1636_014:0117b27": "若解牛之師及師弟子斷牛命已復用利刀析",
    "T32n1636_014:0117b28": "為四分。若坐若立如實觀察。善現。菩薩摩訶",
    "T32n1636_014:0117b29": "薩修般若波羅蜜多行時。亦復如是。然於此",
    "T32n1636_014:0117c01": "身地界水界火界風界如實觀察。乃至善現。",
    "T32n1636_014:0117c02": "又若耕夫或諸長者。滿治場中有種種穀。所",
    "T32n1636_014:0117c03": "謂菽麥稻梁脂麻芥子等。有明目人分別視",
    "T32n1636_014:0117c04": "之。如實了知彼種種穀。此是菽麥。此是稻梁。",
    "T32n1636_014:0117c05": "此是脂麻芥子等。善現。菩薩摩訶薩修般若",
    "T32n1636_014:0117c06": "波羅蜜多行時。亦復如是。然於此身從頂至",
    "T32n1636_014:0117c07": "足髮毛爪齒種種不淨之所充滿。而菩薩如",
    "T32n1636_014:0117c08": "實觀察是身。唯有髮毛爪齒頭目脂髓肝膽",
    "T32n1636_014:0117c09": "脾腎生臟熟臟眵矃不淨等。乃至若詣塚間",
    "T32n1636_014:0117c10": "觀種種相。謂所棄屍於塚壙間或經一日二",
    "T32n1636_014:0117c11": "日乃至五日。身體膖脹青瘀臭惡皮穿肉潰",
    "T32n1636_014:0117c12": "膿血交流。見是事已。我與此身亦復如是。",
    "T32n1636_014:0117c13": "然此身者法爾如是。本性如是。如是法性曾",
    "T32n1636_014:0117c14": "未解脫。復次善現。菩薩摩訶薩修般若波羅",
    "T32n1636_014:0117c15": "蜜多行時。而於外身修隨所觀。乃至觀所棄",
    "T32n1636_014:0117c16": "屍。於塚壙間或經一日二日乃至七日。為諸",
    "T32n1636_014:0117c17": "鳥獸烏鳶鵰鷲狐狼野干之所食噉。及餘種種",
    "T32n1636_014:0117c18": "螻蟻咂食。見是事已。我與此身亦復如是。然",
    "T32n1636_014:0117c19": "此身者法爾如是。本性如是。如是法性曾未",
    "T32n1636_014:0117c20": "解脫。以要言之。又若觀所棄屍。於塚壙間蛆",
    "T32n1636_014:0117c21": "蟲咂食。不淨臭穢。我與此身亦復如是。餘如",
    "T32n1636_014:0117c22": "上說。乃至復次向悽慘道。觀所棄屍。肉銷骨",
    "T32n1636_014:0117c23": "現筋纏血污。我與此身亦復如是。餘如上說。",
    "T32n1636_014:0117c24": "復次向悽慘道。觀所棄屍。血肉都盡身骨相",
    "T32n1636_014:0117c25": "現。餘筋尚纏。我與此身亦復如是。餘如前說。",
    "T32n1636_014:0117c26": "復次向悽慘道。觀所棄屍。唯有眾骨散擲",
    "T32n1636_014:0117c27": "異方。所謂頭骨足骨腰骨背骨頸骨臂骨等。",
    "T32n1636_014:0117c28": "我與此身亦復如是。餘如前說。乃至復次善",
    "T32n1636_014:0117c29": "現。菩薩摩訶薩修般若波羅蜜多行時。向悽",
    "T32n1636_014:0118a01": "慘道觀所棄屍。唯有骨在風飄雨漬白若珂",
    "T32n1636_014:0118a02": "貝。我與此身亦復如是。餘如上說。復次善現。",
    "T32n1636_014:0118a03": "菩薩摩訶薩修般若波羅蜜多行時。向悽慘",
    "T32n1636_014:0118a04": "道。觀所棄屍。唯有骨在。經歷多年變異青",
    "T32n1636_014:0118a05": "色。如泥處地碎末為塵。我與此身亦復如是。",
    "T32n1636_014:0118a06": "然此身者法爾如是。本性如是。如是法性曾",
    "T32n1636_014:0118a07": "無解脫。",
    "T32n1636_014:0118a08": "論曰。以不淨觀對治貪者。則修慈觀對治瞋",
    "T32n1636_014:0118a09": "恚。此乃平等。若不樂觀眾生者。此或於一飲",
    "T32n1636_014:0118a10": "食發生愛樂則於他妙樂悕求稱讚。無不愛",
    "T32n1636_014:0118a11": "樂。慈者度貪欲因緣不著染愛。是義有三種。",
    "T32n1636_014:0118a12": "無盡意經云。謂初發心菩薩修眾生緣慈。已",
    "T32n1636_014:0118a13": "習行菩薩修法緣慈。得無生法忍菩薩修無",
    "T32n1636_014:0118a14": "緣慈。",
    "T32n1636_014:0118a15": "大乘集菩薩學論卷第十四"
}