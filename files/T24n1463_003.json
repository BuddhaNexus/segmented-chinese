{
    "T24n1463_003:0812c17": "毘尼母經卷第三",
    "T24n1463_003:0812c19": "失譯人名今附秦錄",
    "T24n1463_003:0812c20": "[0812c20] 「云何名殘？罪可除，是以故名殘也，云何無殘？",
    "T24n1463_003:0812c21": "四波羅夷，罪不可除，是故名無殘。云何名&#x9E81;",
    "T24n1463_003:0812c22": "惡犯？如人欲作四波羅夷事，身所作及口所",
    "T24n1463_003:0812c23": "說無有慚愧，因此二處必成波羅夷事，是名",
    "T24n1463_003:0812c24": "&#x9E81;惡。又復一處濁重，僧伽婆尸沙邊成婆尸",
    "T24n1463_003:0812c25": "沙方便是也。是二偷蘭，名濁重犯。何者非&#x9E81;",
    "T24n1463_003:0812c26": "濁重？波逸提、波羅提提舍尼、自性偷蘭遮、突",
    "T24n1463_003:0812c27": "吉羅，如此等亦是不善身口所作，但非大事",
    "T24n1463_003:0812c28": "方便，以是義故非&#x9E81;惡濁重也。沙彌、沙彌尼",
    "T24n1463_003:0812c29": "犯波羅夷，得突吉羅，不可懺也。[0812c29] 「有犯須羯磨、",
    "T24n1463_003:0813a01": "有不須羯磨。有犯須羯磨者，如十三僧殘乃",
    "T24n1463_003:0813a02": "至惡口，此犯須羯磨得除。不須羯磨者，三波",
    "T24n1463_003:0813a03": "羅夷是。一波羅夷須羯磨得除。何者？如難提",
    "T24n1463_003:0813a04": "伽比丘常空靜處坐禪，有天魔變為女形在",
    "T24n1463_003:0813a05": "難提前。難提欲心熾盛隨逐此女。魔即隱形，",
    "T24n1463_003:0813a06": "見一死馬共行不淨。行已即悔，脫袈裟懷",
    "T24n1463_003:0813a07": "抱，垂淚舉手呼天大喚：『我非沙門、非釋子。』到",
    "T24n1463_003:0813a08": "世尊所，如其所犯向世尊說。佛知此比丘發",
    "T24n1463_003:0813a09": "露心重後更不犯，即集諸比丘為作白四得",
    "T24n1463_003:0813a10": "戒羯磨。所以得戒者，一此人見佛、二發露心",
    "T24n1463_003:0813a11": "重，是以得戒。雖還得戒，一切大道人下坐，僧",
    "T24n1463_003:0813a12": "作法事盡不得同。是名有須不須也。",
    "T24n1463_003:0813a13": "[0813a13] 「尊者薩婆多說曰：『若比丘得世俗定從四禪",
    "T24n1463_003:0813a14": "起，天魔作女形惑亂其心，此比丘即共行不",
    "T24n1463_003:0813a15": "淨。行已即悔無覆藏心，念念相續無一念隱，",
    "T24n1463_003:0813a16": "亦心中不樂捨法服。如此人者，應當從僧乞",
    "T24n1463_003:0813a17": "滅除波羅夷羯磨。僧與此人白四除波羅夷",
    "T24n1463_003:0813a18": "罪羯磨。此人得戒已，如僧告&#x52C5;盡形奉行，不",
    "T24n1463_003:0813a19": "得作和尚阿闍梨，不得作教授尼師，僧集",
    "T24n1463_003:0813a20": "時不得說戒，一切法事得聽在大僧下坐，不",
    "T24n1463_003:0813a21": "得與僧連草食。』如尊者婆奢說曰：『若比丘得",
    "T24n1463_003:0813a22": "世俗定，從定起已，或癡狂心亂、或為方道，乃",
    "T24n1463_003:0813a23": "至鬼所惑，因此行不淨行。行已即悔，發露無",
    "T24n1463_003:0813a24": "覆藏心，復不欲捨法服，應僧中乞除波羅夷",
    "T24n1463_003:0813a25": "罪羯磨。奉僧所&#x52C5;，盡形壽不得作和尚阿闍",
    "T24n1463_003:0813a26": "梨，不得作教授尼師，大眾集時不得說戒，",
    "T24n1463_003:0813a27": "亦不得為人作羯磨，一切大僧下沙彌上坐，",
    "T24n1463_003:0813a28": "不得與僧連草食。』有一比丘字禪那陀，在空",
    "T24n1463_003:0813a29": "閑處禪定。諸檀越日日送食，中間無男子。有",
    "T24n1463_003:0813b01": "一女人常為送食，常來不已，便生染心共行",
    "T24n1463_003:0813b02": "不淨。行已即悔，脫三衣著肩上露身而走，唱",
    "T24n1463_003:0813b03": "言：『賊賊。』邊人問之：『有何等賊？』答言：『為煩惱",
    "T24n1463_003:0813b04": "賊所劫盡。』向諸檀越及眾僧發露，無覆藏心。",
    "T24n1463_003:0813b05": "僧中智者語言：『有尊者波奢，善持毘尼，能除",
    "T24n1463_003:0813b06": "汝罪。』此比丘即到波奢所，如其所犯向波奢",
    "T24n1463_003:0813b07": "說。波奢語言：『汝欲除罪，能用我語不？』答曰：",
    "T24n1463_003:0813b08": "『無違。』波奢遣人作大火坑滿中炎火，語言：『汝",
    "T24n1463_003:0813b09": "欲除罪者可投此坑中。』波奢先共餘比丘論：",
    "T24n1463_003:0813b10": "『若比丘直入坑者，汝等捉之。』此比丘用波奢",
    "T24n1463_003:0813b11": "語直欲入坑，邊人捉之。波奢知此比丘心",
    "T24n1463_003:0813b12": "實，即為作白四羯磨除此波羅夷。此比丘從",
    "T24n1463_003:0813b13": "今得羯磨已，名為清淨持戒者。但此一身不",
    "T24n1463_003:0813b14": "得超生離死證於四果，亦不得無漏功德，然",
    "T24n1463_003:0813b15": "障不入地獄耳。喻如樹葉落已還生樹上，無",
    "T24n1463_003:0813b16": "有是處。若犯初篇得證四果獲無漏功德，亦",
    "T24n1463_003:0813b17": "無是處。此人雖與僧同在一處，但僧與其萬",
    "T24n1463_003:0813b18": "途隔也。[0813b18] 「如上所說，犯戒有七種：一波羅夷；二",
    "T24n1463_003:0813b19": "僧伽婆尸沙；三尼薩耆波逸提；四波逸提；五",
    "T24n1463_003:0813b20": "偷蘭遮；六波羅提提舍尼；七突吉羅。波羅夷",
    "T24n1463_003:0813b21": "者，不生善根，永不可懺，亦無羯磨可得除罪。",
    "T24n1463_003:0813b22": "有偷蘭遮，不可羯磨除罪。何者？如提婆達多",
    "T24n1463_003:0813b23": "出佛身血是。此偷蘭遮永不生無漏善根，亦",
    "T24n1463_003:0813b24": "無羯磨可除罪也。有波逸提，不生善根亦無",
    "T24n1463_003:0813b25": "羯磨可得除罪也。何者？如比丘瞋心欲斷佛",
    "T24n1463_003:0813b26": "命打佛，得波夜提，不可懺也。有突吉羅，不",
    "T24n1463_003:0813b27": "生善根亦無除罪羯磨。何者？沙彌、沙彌尼、式",
    "T24n1463_003:0813b28": "叉摩尼四波羅夷中若犯一，此罪不可懺也。",
    "T24n1463_003:0813b29": "是故有犯須羯磨有犯不須，如上說也。羯磨",
    "T24n1463_003:0813c01": "已復羯磨者，僧殘是也。羯磨已更不羯磨者，",
    "T24n1463_003:0813c02": "尼薩耆波夜提、九十二波夜提等是也。[0813c02] 「欲",
    "T24n1463_003:0813c03": "發露者要具五法：一整衣服；二脫革屣；三",
    "T24n1463_003:0813c04": "胡跪；四合掌；五說所犯事。如是應懺悔，若",
    "T24n1463_003:0813c05": "不爾不名懺悔。有五種犯易除：一者有罪應",
    "T24n1463_003:0813c06": "一比丘前除，若無比丘，心中立誓亦可得除。",
    "T24n1463_003:0813c07": "二者犯突吉羅，若惡口，向一人說得滅。三者",
    "T24n1463_003:0813c08": "如波夜提、自性偷蘭，一人前悔亦得除滅。四",
    "T24n1463_003:0813c09": "者僧殘邊偷蘭、波羅夷邊偷蘭，四人已上眾",
    "T24n1463_003:0813c10": "中羯磨除之，僧殘如上說。五者從地至地羯",
    "T24n1463_003:0813c11": "磨，受戒犍度中當知有總名說。何者是？從波",
    "T24n1463_003:0813c12": "羅夷乃至七滅諍，若有所破皆名為犯，是故",
    "T24n1463_003:0813c13": "名集犯。[0813c13] 「諫法者，若有比丘犯罪，餘比丘或見",
    "T24n1463_003:0813c14": "聞疑，應先白上座及僧。上座僧若聽，復應問",
    "T24n1463_003:0813c15": "犯罪者：『今欲諫，汝為聽不？』若上座及僧犯事",
    "T24n1463_003:0813c16": "者與欲，得諫。若二俱不聽、若一聽一不聽，",
    "T24n1463_003:0813c17": "皆不得諫。諫者要內立五德然後諫之：一者",
    "T24n1463_003:0813c18": "知時而諫；二者實心非虛偽心；三者為利益",
    "T24n1463_003:0813c19": "故、不為不利益故諫；四者柔軟言辭、非&#x9E81;惡",
    "T24n1463_003:0813c20": "語諫；五者慈心故諫、非不見過故諫。諫者，眾",
    "T24n1463_003:0813c21": "僧集已次第坐竟，有事者別一處坐。諫者從",
    "T24n1463_003:0813c22": "座起，詣彼犯罪人所，如其所見聞疑事。事",
    "T24n1463_003:0813c23": "有三處：一者波羅夷僧殘及偷蘭，此名為戒；",
    "T24n1463_003:0813c24": "二者破正見住邪見中；三者從波逸提乃至",
    "T24n1463_003:0813c25": "惡口，名之為行。見聞疑於此三處起。諫者或",
    "T24n1463_003:0813c26": "屏處或眾中語言：『汝當憶念本所犯。不得同",
    "T24n1463_003:0813c27": "僧作法事，應出去。如法除罪已，後還當入僧。』",
    "T24n1463_003:0813c28": "是名為諫憶念也。有諫法不成者，眾僧集已，",
    "T24n1463_003:0813c29": "犯罪者別處坐。諫者問：『有罪者聽諫不？』答言：",
    "T24n1463_003:0814a01": "『聽。』有事者聽已即起去，此不成諫。諫他者問",
    "T24n1463_003:0814a02": "已即去，六群比丘是。若問犯罪者，問已即",
    "T24n1463_003:0814a03": "去，不成諫也。何時名諫時？眾僧齊集與欲，",
    "T24n1463_003:0814a04": "犯罪者現前與欲，諫者現前，如此等俱名為",
    "T24n1463_003:0814a05": "諫。時尊者薩婆多說曰：『諫者語犯罪者言：「我",
    "T24n1463_003:0814a06": "念汝、語汝、諫汝。」犯罪者答言：「汝念我、語我、諫",
    "T24n1463_003:0814a07": "我。善哉！」』受諫者，不應受五種人諫：一者無慚",
    "T24n1463_003:0814a08": "無愧；二者不廣學；三者常覓人過；四者喜&#x9B2A;",
    "T24n1463_003:0814a09": "諍；五者欲捨服還俗。如此等五人，不應受其",
    "T24n1463_003:0814a10": "諫，是名不受諫。佛語諸比丘：『諫者於犯罪人",
    "T24n1463_003:0814a11": "邊取欲竟，不應捨去。去者得突吉羅罪。自今",
    "T24n1463_003:0814a12": "已去，諫者與犯罪人共期一處僧伽藍中，若",
    "T24n1463_003:0814a13": "集飲甜漿若食粥及布薩自恣一切法事集",
    "T24n1463_003:0814a14": "處，應僧前諫已捨去。若無大眾，一二知見三",
    "T24n1463_003:0814a15": "藏比丘前諫之捨去。』[0814a15] 「尊者彌沙塞說曰：『止語",
    "T24n1463_003:0814a16": "羯磨者，若有比丘，一破戒、二破見、三破行。此",
    "T24n1463_003:0814a17": "人眾僧應立五德故諫。若性不受人語，兼恃",
    "T24n1463_003:0814a18": "聰明多智徒眾甚大，復恃國王大臣之力，不",
    "T24n1463_003:0814a19": "受諫者，眾僧應當與作不語羯磨。』是名止語。",
    "T24n1463_003:0814a20": "[0814a20] 「止不說戒者，佛告諸比丘：『眾中若有不清淨",
    "T24n1463_003:0814a21": "者，止不應說戒。』六群比丘聞佛語已，即遍諸",
    "T24n1463_003:0814a22": "寺唱言：『佛止，不聽說戒。』世尊告曰：『吾不止清",
    "T24n1463_003:0814a23": "淨比丘說戒。若七聚中乃至惡語，僧集時眾",
    "T24n1463_003:0814a24": "中有犯者止，無犯者便說。』是名止說戒。[0814a24] 「止自",
    "T24n1463_003:0814a25": "恣者，佛告諸比丘：『眾中若有不清淨，止不應",
    "T24n1463_003:0814a26": "自恣。當作止自恣羯磨，應檢校不清淨者。若",
    "T24n1463_003:0814a27": "重驅出，輕者令其懺悔，然後自恣。若此不清",
    "T24n1463_003:0814a28": "淨者，自恃聰明多智，亦恃徒眾國王大臣力，",
    "T24n1463_003:0814a29": "不可驅出者，當至後自恣。後自恣時到，猶不",
    "T24n1463_003:0814b01": "出者，眾僧可別自恣得清淨耳。』[0814b01] 「云何名波羅",
    "T24n1463_003:0814b02": "提木叉？波羅提木叉者，名最勝義。以何義故",
    "T24n1463_003:0814b03": "名為最勝？諸善之本以戒為根，眾善得生，故",
    "T24n1463_003:0814b04": "言勝義。復次戒有二種：一出世；二世間。此世",
    "T24n1463_003:0814b05": "間者，能與出世作因，故言最勝。復次戒有二",
    "T24n1463_003:0814b06": "種：一者依身口；二者依心。由依身口戒，得依",
    "T24n1463_003:0814b07": "心戒，故名為首。是波羅提木叉，布薩犍度中",
    "T24n1463_003:0814b08": "當廣說。[0814b08] 「復有五種廣略說戒。說戒序、四事竟，",
    "T24n1463_003:0814b09": "餘戒皆言汝等數數聞。第二說戒序、四事、十三",
    "T24n1463_003:0814b10": "事竟，餘戒皆言汝等數數聞。第三說戒序、四",
    "T24n1463_003:0814b11": "事、十三事、二不定竟，餘戒皆言汝等數數聞。",
    "T24n1463_003:0814b12": "第四說戒序乃至三十事竟，餘戒皆言汝等",
    "T24n1463_003:0814b13": "數數聞。第五如上廣說。比丘法要誦波羅提",
    "T24n1463_003:0814b14": "木叉，若不誦者，有誦毘尼處三時就彼處住。",
    "T24n1463_003:0814b15": "何以故？若所犯所疑，懺悔解疑得除罪也。是",
    "T24n1463_003:0814b16": "故佛制比丘要誦波羅提木叉。[0814b16] 「何故名布薩？",
    "T24n1463_003:0814b17": "斷名布薩。能斷所犯、能斷煩惱、斷一切不善",
    "T24n1463_003:0814b18": "法，名布薩義。清淨名布薩。云何名布薩羯磨？",
    "T24n1463_003:0814b19": "眾僧欲布薩時，眾中最小者應掃堂敷坐具",
    "T24n1463_003:0814b20": "取香水灑地燃燈，如此諸事，皆名布薩羯磨。",
    "T24n1463_003:0814b21": "[0814b21] 「云何名自恣？比丘夏坐已訖，於智慧清淨比",
    "T24n1463_003:0814b22": "丘前乞見聞疑罪。所以乞者，夏九十日中欲",
    "T24n1463_003:0814b23": "明持戒律及與餘善皆無毀失，是故安居竟",
    "T24n1463_003:0814b24": "始得自恣名。何故佛教作自恣？一各各相課；",
    "T24n1463_003:0814b25": "二各各相憶念；三互相教授；四各各相恭敬；",
    "T24n1463_003:0814b26": "五語皆相隨；六皆有依非無依。是故名自恣。",
    "T24n1463_003:0814b27": "自恣羯磨者，眾中最下座應掃堂敷敷具燃",
    "T24n1463_003:0814b28": "燈取香火，如此事皆名羯磨。若界裏不羯磨",
    "T24n1463_003:0814b29": "淨&#x53A8;處，宿食，沙門皆不得食。當於爾時。佛遊",
    "T24n1463_003:0814c01": "於跋利耆國，展轉遊行到毘離國。聞諸比丘",
    "T24n1463_003:0814c02": "聲高，佛問阿難：『此眾僧諍何等事？』阿難即往",
    "T24n1463_003:0814c03": "看，見比丘積聚食甚多。來白佛言：『世尊！舊",
    "T24n1463_003:0814c04": "住比丘沙彌及淨人欲辦食與客比丘，是以",
    "T24n1463_003:0814c05": "聲高。』佛即告阿難言：『汝往語諸比丘：「從今以",
    "T24n1463_003:0814c06": "往，非僧集羯磨淨&#x53A8;，界內宿食皆不得食。」』復",
    "T24n1463_003:0814c07": "於一時，世尊在波羅[木*奈]，時世飢饉，眾僧皆",
    "T24n1463_003:0814c08": "積聚穀米界外安止，人皆盜持去。諸比丘展",
    "T24n1463_003:0814c09": "轉相語，往白世尊。佛言：『儉年聽穀米在界",
    "T24n1463_003:0814c10": "裏，乃至藥草亦如是。』",
    "T24n1463_003:0814c11": "[0814c11] 「復於一時，世儉穀貴人無禮義。諸比丘在界",
    "T24n1463_003:0814c12": "外熟食，有力者皆摶撮持去。諸比丘白佛，佛",
    "T24n1463_003:0814c13": "言：『聽汝等界裏熟食、界內食。』復為沙彌淨人",
    "T24n1463_003:0814c14": "分減持去，復白世尊。佛言：『聽諸比丘手自熟",
    "T24n1463_003:0814c15": "食。』",
    "T24n1463_003:0814c16": "[0814c16] 「爾時世尊在舍衛國。有一病比丘常食粥，",
    "T24n1463_003:0814c17": "檀越為日日送。值一日中城門閉，不得來，比",
    "T24n1463_003:0814c18": "丘失食。佛即為此病比丘，界裏白二羯磨結",
    "T24n1463_003:0814c19": "淨&#x53A8;處，聽此淨處煮粥食之。時諸比丘生疑，",
    "T24n1463_003:0814c20": "謂此比丘食共宿食、界裏熟飯食、手自作食。",
    "T24n1463_003:0814c21": "佛言：『非宿食、非界裏熟食、非手自作。乃至藥",
    "T24n1463_003:0814c22": "草亦如是。』",
    "T24n1463_003:0814c23": "[0814c23] 「爾時世尊在波羅[木*奈]國。時世飢荒，諸比丘",
    "T24n1463_003:0814c24": "隨路而行，見熟&#x83D3;皆落在地，不得自取待淨",
    "T24n1463_003:0814c25": "人頃。後有白衣來至，即取持去。比丘白佛。",
    "T24n1463_003:0814c26": "佛言：『聽汝草覆頭待淨人。』草覆頭待淨人",
    "T24n1463_003:0814c27": "頃，復有白衣來披草，見之即取持去。復白世",
    "T24n1463_003:0814c28": "尊。佛言：『聽汝手自取之，持去至淨人所著地，",
    "T24n1463_003:0814c29": "還如法受食之。』諸比丘白佛：『齊穀貴已來，願",
    "T24n1463_003:0815a01": "世尊聽諸比丘食殘宿食、手自作食、自得取",
    "T24n1463_003:0815a02": "&#x83D3;。』佛言：『齊穀貴已來可爾。』若比丘中前得食，",
    "T24n1463_003:0815a03": "更至餘處得食已足，還來以此食施施主。時",
    "T24n1463_003:0815a04": "世飢儉，施主即食。比丘往白佛：『昨日有殘食，",
    "T24n1463_003:0815a05": "與施主，望後日得食。施主即自食。』佛言：『荒年",
    "T24n1463_003:0815a06": "聽無施主得自舉食。』時有大德眾僧，為國王",
    "T24n1463_003:0815a07": "大臣所重，諸檀越請入聚落食。食已餘殘持",
    "T24n1463_003:0815a08": "來到寺，與餘比丘。『欲食者，若世儉時不作殘",
    "T24n1463_003:0815a09": "食得食，至豐時與施主作殘食法然後得食。若",
    "T24n1463_003:0815a10": "於後時穀貴人民飢饉。諸比丘食後得&#x83D3;欲",
    "T24n1463_003:0815a11": "食者，不作殘食法亦得食；後豐已不得。儉時",
    "T24n1463_003:0815a12": "若比丘得種種草根及藥根可食者，無施主",
    "T24n1463_003:0815a13": "得自舉食；後豐時不得。』[0815a13] 「云何名受迦絺那衣",
    "T24n1463_003:0815a14": "如法？眾僧齊集、現前無留難，檀越施新如法",
    "T24n1463_003:0815a15": "衣，應受。如法者，非錦衣、非上色衣，是名如法",
    "T24n1463_003:0815a16": "衣。界內眾僧病者、營三寶事者與欲，然後白",
    "T24n1463_003:0815a17": "二羯磨，是名如法。云何不名受？非法群品、界",
    "T24n1463_003:0815a18": "外眾僧，是名不受。[0815a18] 「捨迦絺那衣法。五月已滿，",
    "T24n1463_003:0815a19": "眾僧齊集、現前無留難者，界內眾僧如法與",
    "T24n1463_003:0815a20": "欲，白二羯磨不作餘羯磨，是名如法捨。有八",
    "T24n1463_003:0815a21": "種捨迦絺那衣：一者受衣已後出園，是名去",
    "T24n1463_003:0815a22": "後捨。二若比丘受功德衣已，出寺遊行求索",
    "T24n1463_003:0815a23": "在外，聞僧已捨衣竟，作是念：『我當更求餘衣。』",
    "T24n1463_003:0815a24": "是名盡時捨。三受功德衣已，出外遊行訖，聞",
    "T24n1463_003:0815a25": "寺上已捨衣竟，作是念：『我今更不求衣。』是名",
    "T24n1463_003:0815a26": "究竟捨。四若比丘受衣已，出外求衣，得衣已",
    "T24n1463_003:0815a27": "賊即盜衣，聞寺上已捨竟，是名失時捨。五",
    "T24n1463_003:0815a28": "若比丘受衣已，出外乞索望得衣，乞不得，聞",
    "T24n1463_003:0815a29": "寺上已捨迦絺那衣，是名希望斷時捨。六若",
    "T24n1463_003:0815b01": "比丘受衣已，出外求索，聞寺上已捨，作是念：",
    "T24n1463_003:0815b02": "『我當更求三衣。』是名聞時捨。七若比丘受衣",
    "T24n1463_003:0815b03": "已，出界外行，望得即還，經多日迴在界外，聞",
    "T24n1463_003:0815b04": "寺上已捨衣，是名在界外捨。八若比丘受衣",
    "T24n1463_003:0815b05": "已，出外求衣，若得不得即來還寺，及僧捨衣，",
    "T24n1463_003:0815b06": "是名如法捨。除此八種已，非法群品皆不名",
    "T24n1463_003:0815b07": "受亦不名捨。",
    "T24n1463_003:0815b08": "[0815b08] 「分亡比丘物。衣&#x9262;坐具、針氈綖囊、拘執衣",
    "T24n1463_003:0815b09": "毛深三指、傘蓋剃刀，是名可分眾具。尊者迦",
    "T24n1463_003:0815b10": "葉惟說曰：『分亡比丘物法，先將亡者去藏已，",
    "T24n1463_003:0815b11": "眾僧還來到寺。現前僧應集，集已取亡比丘",
    "T24n1463_003:0815b12": "物著眾僧前，遣一人分處。可分、不可分物，各",
    "T24n1463_003:0815b13": "別著一處。三衣與看病者，餘物現前僧應分。",
    "T24n1463_003:0815b14": "若有奴婢應放令去，若不放應使作僧祇淨",
    "T24n1463_003:0815b15": "人，象駝馬牛驢與寺中常住僧運致。此亡比",
    "T24n1463_003:0815b16": "丘若有生息物在外，應遣寺中僧祇淨人推",
    "T24n1463_003:0815b17": "覓取之，得已入此寺常住僧。瓦鐵所作，應可",
    "T24n1463_003:0815b18": "分物。鐵杓鐵鐲[金*(亡/(睪-幸+(月*奼)))]、斤斧五尺刀、戶鉤針筒、",
    "T24n1463_003:0815b19": "刀子剪刀、鐵杖香爐火爐槃、傘蓋蓋莖香筩，",
    "T24n1463_003:0815b20": "如是等廣知。大銅盂小銅盂、鐲[金*(亡/(睪-幸+(月*奼)))]銅杖，",
    "T24n1463_003:0815b21": "如是等名數皆如鐵也。何故名重衣？重有二",
    "T24n1463_003:0815b22": "種：一者價重、二者能遮寒，故名為重。衣者",
    "T24n1463_003:0815b23": "要淨受持，不淨不得。淨有二種：一染已著色",
    "T24n1463_003:0815b24": "名為淨；二者著色已安三點亦名為淨。若衣",
    "T24n1463_003:0815b25": "作已浣染三點，諸檀越見，知是沙門服非外",
    "T24n1463_003:0815b26": "道衣，是故名為重衣。』爾時尊者畢陵伽婆蹉",
    "T24n1463_003:0815b27": "眼痛，隨路而行，兩&#x811A;相跋東行西倒不能進",
    "T24n1463_003:0815b28": "路。佛遙見之，問諸比丘：『何以故？』爾時諸比丘",
    "T24n1463_003:0815b29": "白佛：『眼痛不見道故。』爾時佛言：『聽著革屣。』",
    "T24n1463_003:0815c01": "尊者畢陵伽婆蹉為國人所重，或用羅網而",
    "T24n1463_003:0815c02": "施者，或與象馬駱駝車乘及作一小寺施者。",
    "T24n1463_003:0815c03": "如此等施，佛皆聽受之。尊者眼痛故，檀越為",
    "T24n1463_003:0815c04": "作琉璃斫。諸比丘白佛言：『唯願世尊聽畢",
    "T24n1463_003:0815c05": "陵伽婆蹉畜此斫治眼痛。』佛言：『此物價重，",
    "T24n1463_003:0815c06": "為病痛故聽畜。』復有諸檀越持種種銅鐵瓦",
    "T24n1463_003:0815c07": "瓶銅&#x74EB;銅盔如是等重物施，佛聽畜之：『若",
    "T24n1463_003:0815c08": "有人施柔軟極價好衣，聽作淨施畜之。』復次",
    "T24n1463_003:0815c09": "師所有重物，弟子不得自取，僧與得取。弟子",
    "T24n1463_003:0815c10": "不持此物著僧前，僧不得自取羯磨分之。何",
    "T24n1463_003:0815c11": "以故，此物屬四方僧故。何故復名重物者？前",
    "T24n1463_003:0815c12": "明重物就衣得名，今明重物就物得稱。不應",
    "T24n1463_003:0815c13": "分者，若私有寺及寺中所有田業&#x83D3;樹及象",
    "T24n1463_003:0815c14": "馬駱駝牛驢，乃至床榻&#x74EB;瓶養生之具，皆亦",
    "T24n1463_003:0815c15": "如是屬四方僧。若四方地外起大堂小房，此",
    "T24n1463_003:0815c16": "中所有物，現前僧不得分，亦屬四方僧也。此",
    "T24n1463_003:0815c17": "事衣犍度中應廣知。[0815c17] 「若糞掃衣在四方牆",
    "T24n1463_003:0815c18": "內者，比丘不應取也。衣若籬上及在城塹中，",
    "T24n1463_003:0815c19": "亦不應取。若穿牆作孔出死人處牆外衣，不",
    "T24n1463_003:0815c20": "應取也。佛所以制者，時世大疫死者無數，不",
    "T24n1463_003:0815c21": "能得遠著塚間，穿牆外安之。王家有制，不聽",
    "T24n1463_003:0815c22": "牆外安屍。禁防者即告令言：『誰持此死人衣",
    "T24n1463_003:0815c23": "去？當使負死人著塚間。』諸人答曰：『昨來沙門",
    "T24n1463_003:0815c24": "取之。』禁防即&#x52C5;沙門：『負死人著塚間棄之。』佛",
    "T24n1463_003:0815c25": "以是因緣制比丘不聽取也。塚間死屍未壞",
    "T24n1463_003:0815c26": "者，此屍上衣不應取也。死屍上起塔，塔上所",
    "T24n1463_003:0815c27": "懸衣不應取。如是等糞掃衣皆不應取。有一",
    "T24n1463_003:0815c28": "比丘獨別處住，得病命終。此比丘所有衣&#x9262;資",
    "T24n1463_003:0815c29": "生之具，應屬現前僧。有一看病比丘不知法，",
    "T24n1463_003:0816a01": "持此衣物往詣世尊。佛即教言：『汝持此衣物",
    "T24n1463_003:0816a02": "詣僧從僧乞。從上座一一應問，得幾許分",
    "T24n1463_003:0816a03": "當施我。』一一乞乞已，眾僧當為作白二羯磨",
    "T24n1463_003:0816a04": "施之。所以佛聽乞者，此人有看病之功，是",
    "T24n1463_003:0816a05": "故佛聽乞耳。復有所不應分物。何者？存在時",
    "T24n1463_003:0816a06": "所有經律，應分處與能讀誦者。若不及分處，",
    "T24n1463_003:0816a07": "現前僧應與能讀誦者，此物不應分賣也。若",
    "T24n1463_003:0816a08": "比丘獨在聚落中白衣舍命終，後有比丘比",
    "T24n1463_003:0816a09": "丘尼式叉摩尼沙彌沙彌尼，隨何者先來，檀",
    "T24n1463_003:0816a10": "越應用此物與之。若無來者，隨何寺近，應",
    "T24n1463_003:0816a11": "施近寺眾僧。[0816a11] 「何者名養生之具？人所須是。何",
    "T24n1463_003:0816a12": "者非養生之具？非人所用，名非養生。乃至畜",
    "T24n1463_003:0816a13": "生所須，名為養生。非畜生所須，名非養生。若",
    "T24n1463_003:0816a14": "比丘取他養生物，要語他，他與得取，不與不",
    "T24n1463_003:0816a15": "得取。畜生養生具，除解語者，一不得取。解語",
    "T24n1463_003:0816a16": "者當問，與得取，不與不得取。比丘正應所畜",
    "T24n1463_003:0816a17": "物：&#x9262;、三衣、坐具、&#x9262;針綖囊及瓶&#x74EB;是。所不",
    "T24n1463_003:0816a18": "畜者，女人、金銀、一切寶物、一切&#x9B2A;戰之具、酒",
    "T24n1463_003:0816a19": "盛酒器，如此等物不應受畜。難陀比丘婬欲",
    "T24n1463_003:0816a20": "熾盛，有女為其作禮，即失不淨女人頭上。難",
    "T24n1463_003:0816a21": "陀及女二皆慚愧，即往白佛，佛教作囊盛之。",
    "T24n1463_003:0816a22": "佛聽畜刀子，一用割皮；二用剪甲；三用破瘡；",
    "T24n1463_003:0816a23": "四用截衣；五用割衣上毛縷；六用淨&#x83D3;乃至",
    "T24n1463_003:0816a24": "食時種種須故，是以聽畜。[0816a24] 「剃髮法。但除頭上",
    "T24n1463_003:0816a25": "毛及鬚，餘處毛一切不聽&#x5374;也。所以剃髮者，",
    "T24n1463_003:0816a26": "為除憍慢自恃心故。若髮長，不得用剪刀甲，",
    "T24n1463_003:0816a27": "應用剃刀除之。佛所制剪刀者，六群比丘用",
    "T24n1463_003:0816a28": "剪刀剃髮，諸比丘白佛。佛因六群制不得用",
    "T24n1463_003:0816a29": "剪刀。若比丘頭上有瘡，用剪刀遶瘡甲之",
    "T24n1463_003:0816b01": "塗藥。比丘不聽作利木刀刮汗&#x5374;毛也，若斷",
    "T24n1463_003:0816b02": "一毛一突吉羅。除頭上毛，若斷，一一偷蘭遮。",
    "T24n1463_003:0816b03": "是名剪髮法。又復剃髮者，如羅&#x777A;羅童子。佛",
    "T24n1463_003:0816b04": "爾時從尼拘陀樹下來向迦維羅衛城乞食，",
    "T24n1463_003:0816b05": "時瞿夷共羅&#x777A;羅在高樓上，見佛來入城。瞿",
    "T24n1463_003:0816b06": "夷指佛語羅&#x777A;羅言：『此是汝父。』羅&#x777A;羅即下",
    "T24n1463_003:0816b07": "樓詣佛作禮。佛手摩羅&#x777A;羅頭已為極樂。佛",
    "T24n1463_003:0816b08": "問羅&#x777A;：『汝樂出家不？』羅&#x777A;答言：『樂欲出家。』",
    "T24n1463_003:0816b09": "即將羅&#x777A;至尼拘陀精舍，告舍利弗：『與羅&#x777A;",
    "T24n1463_003:0816b10": "作和尚。』舍利弗白佛：『云何教出家？』佛告舍",
    "T24n1463_003:0816b11": "利弗：『先與剃髮著袈裟，教胡跪合掌，然後",
    "T24n1463_003:0816b12": "授三歸五戒沙彌十戒。』此是初剃髮著袈裟",
    "T24n1463_003:0816b13": "受三歸五戒十戒之始。爾時白淨王，聞羅&#x777A;",
    "T24n1463_003:0816b14": "羅出家，即來到佛所。禮佛足退坐一面，低頭",
    "T24n1463_003:0816b15": "泣淚白佛：『世尊兄弟已共出家，望羅&#x777A;羅",
    "T24n1463_003:0816b16": "繼後，使宗廟不絕。云何度羅&#x777A;羅出家？』佛即",
    "T24n1463_003:0816b17": "為父王說出家種種功德大利，因此為後出",
    "T24n1463_003:0816b18": "家者作制：『若欲出家，先白父母。父母不聽，不",
    "T24n1463_003:0816b19": "得出家。』是名度沙彌法。出家求父母如法之",
    "T24n1463_003:0816b20": "初始也。",
    "T24n1463_003:0816b21": "[0816b21] 「佛在俱睒彌國，五師子意欲出家。不白父母",
    "T24n1463_003:0816b22": "輒來到寺求欲出家，僧即為剃髮度出家。父",
    "T24n1463_003:0816b23": "母後時不知子所在，遍聚落求覓都不知處。",
    "T24n1463_003:0816b24": "復詣寺問諸沙門，皆言不見。入寺中房房求",
    "T24n1463_003:0816b25": "之，忽見其子已剃髮出家。父母即慊說言：『沙",
    "T24n1463_003:0816b26": "門釋子云何妄語？實度人子皆言不見。』諸比",
    "T24n1463_003:0816b27": "丘即白世尊。佛言：『從今已去，若出家者白父",
    "T24n1463_003:0816b28": "母，父母聽許。欲度沙彌者，要白僧，剃髮受三",
    "T24n1463_003:0816b29": "歸五戒乃至沙彌戒。若僧不聽，不得度沙彌。』",
    "T24n1463_003:0816c01": "出家度沙彌因緣毘尼中廣說。諸比丘初出家，",
    "T24n1463_003:0816c02": "後時髮生已長，往白世尊。佛言：『聽數數剃之。』",
    "T24n1463_003:0816c03": "此是初數數剃髮因緣。爾時佛在王舍城。佛",
    "T24n1463_003:0816c04": "髮已長，諸比丘中恭敬心故，無剃髮者。有優",
    "T24n1463_003:0816c05": "波離童子，共父母來到佛所，見佛已即生此",
    "T24n1463_003:0816c06": "念：『欲為如來剃髮。』生此念已，長跪叉手白世",
    "T24n1463_003:0816c07": "尊言：『今欲為佛剃髮。願大慈聽許。』佛即令其",
    "T24n1463_003:0816c08": "剃髮。父母在邊白世尊言：『剃髮善不？』佛言：",
    "T24n1463_003:0816c09": "『剃髮甚善，但身近來逼。』童子小&#x5374;身舉頭，父",
    "T24n1463_003:0816c10": "母復問言：『剃髮善不？』佛言：『善，但舉頭大高。』小",
    "T24n1463_003:0816c11": "復下頭，父母復問佛：『剃髮善不？』佛言：『善，但出",
    "T24n1463_003:0816c12": "息大&#x9E81;。』此童子即不出息，入第四禪。佛告阿",
    "T24n1463_003:0816c13": "難：『此童子入第四禪，汝可取其手中剃刀。』阿",
    "T24n1463_003:0816c14": "難即取。此童子所以敢剃如來髮者，有三因",
    "T24n1463_003:0816c15": "緣：一者愚癡故剃；二者如來神力欲令得第",
    "T24n1463_003:0816c16": "四禪故剃；三者欲令後代眾生知剃髮有大",
    "T24n1463_003:0816c17": "功德故剃。佛當欲剃髮時，告語諸人：『此髮不",
    "T24n1463_003:0816c18": "可故衣故器盛之，當用新物。』當剃髮時，瞿波",
    "T24n1463_003:0816c19": "羅王子來到佛所，從世尊乞髮持還國供養，",
    "T24n1463_003:0816c20": "佛即許之。王子即復諮啟世尊：『此髮應以何",
    "T24n1463_003:0816c21": "等器盛之供養？』佛言：『應用七寶作器盛之供",
    "T24n1463_003:0816c22": "養。』即如佛教造七寶瓶而用盛之。復問世尊：",
    "T24n1463_003:0816c23": "『若去時象馬車乘人肩頭上，於爾許處應乘",
    "T24n1463_003:0816c24": "何處去？』佛言：『皆得。但去時應作種種伎樂將",
    "T24n1463_003:0816c25": "去。』王子如佛教去，路上聞有別國賊來，即路",
    "T24n1463_003:0816c26": "中作一大塔供養佛髮，此塔名為佛髮塔也。",
    "T24n1463_003:0816c27": "尊者迦葉惟說曰：『夫剃髮法，上座應先剃。』復",
    "T24n1463_003:0816c28": "有一說，髮長者應先剃。復有一義，先洗頭者",
    "T24n1463_003:0816c29": "應先剃。復有一義，有事因緣欲行者應先剃。",
    "T24n1463_003:0817a01": "是名如法剃髮。",
    "T24n1463_003:0817a02": "[0817a02] 「復次比丘法，不應故殺眾生食。食有三處：一",
    "T24n1463_003:0817a03": "見、二聞、三疑，如此等三處不應食也。若有檀",
    "T24n1463_003:0817a04": "越欲祀天時作意：『其有來者皆應與食。』無分",
    "T24n1463_003:0817a05": "別心所殺眾生，俟一切來者。比丘若得如此",
    "T24n1463_003:0817a06": "處肉，不應食也。",
    "T24n1463_003:0817a07": "[0817a07] 「又於一時佛在毘舍離，穀貴世荒乞食難得。",
    "T24n1463_003:0817a08": "比丘中有神力者，乘其通力至外道國乞食。",
    "T24n1463_003:0817a09": "諸外道人見比丘來乞，慊其不淨，以食著地",
    "T24n1463_003:0817a10": "捨之而去。諸比丘白佛：『食難得故，乘神通力",
    "T24n1463_003:0817a11": "至外道國乞食。外道見之污賤，以食著地捨",
    "T24n1463_003:0817a12": "之而去。此當云何？』佛言：『雖手不受，將來著",
    "T24n1463_003:0817a13": "前已是與竟。汝等但受之，此即是受食。』是名",
    "T24n1463_003:0817a14": "故作受用。[0817a14] 「不與毘尼合者，法名非法、非法名",
    "T24n1463_003:0817a15": "法，乃至說名非說、非說名說，是名不與毘尼",
    "T24n1463_003:0817a16": "合。又復不合者，比丘語諸比丘言：『我不能學",
    "T24n1463_003:0817a17": "此法，何用微細事為？大德！我亦知此法入毘",
    "T24n1463_003:0817a18": "尼、入修&#x59AC;路。』如是廣應知，是名不合毘尼。合",
    "T24n1463_003:0817a19": "毘尼者，如佛所說，此應作此不應作，此犯此",
    "T24n1463_003:0817a20": "非犯，如是不違佛所說，是名合毘尼義。[0817a20] 「云何",
    "T24n1463_003:0817a21": "名為人養生具？眾僧淨人是。非人養生具，象",
    "T24n1463_003:0817a22": "駝馬驢牛，能與僧遠致者，名為非人養生具。",
    "T24n1463_003:0817a23": "[0817a23] 「云何名為食&#x83D3;？爾時王舍城有大長者，此長",
    "T24n1463_003:0817a24": "者大有&#x83D3;樹。長者遣人持&#x83D3;供養眾僧，語使",
    "T24n1463_003:0817a25": "人言：『汝到寺，當覓跋難陀釋子示&#x83D3;，行與眾",
    "T24n1463_003:0817a26": "僧。』當於爾時，跋難陀出外食，比來頃日已",
    "T24n1463_003:0817a27": "過中，諸比丘竟不得&#x83D3;食。爾時世尊遊蜜蜂",
    "T24n1463_003:0817a28": "林中。有一比丘病，須服呵梨勒，諸比丘白佛。",
    "T24n1463_003:0817a29": "佛即聽服三&#x83D3;：呵梨勒、毘醯勒、阿摩勒。隨病",
    "T24n1463_003:0817b01": "因緣，若不差，盡形服之。又於一時，毘舍佉鹿",
    "T24n1463_003:0817b02": "母外大得&#x83D3;來，此&#x83D3;甜美不敢自食，即請佛",
    "T24n1463_003:0817b03": "及僧設食，兼欲與&#x83D3;供養佛及僧。佛眾僧食",
    "T24n1463_003:0817b04": "已起去，毘舍佉鹿母事多&#x6031;務忘不行&#x83D3;。去",
    "T24n1463_003:0817b05": "後乃憶，內自思惟：『本所以請佛及僧者，緣有",
    "T24n1463_003:0817b06": "此&#x83D3;欲用供養。云何忘去？』即遣人擔&#x83D3;詣佛",
    "T24n1463_003:0817b07": "及僧。僧心中生疑不敢輒受，即便白佛。佛言：",
    "T24n1463_003:0817b08": "『當作殘食法食之無咎。』僧淨地中忽生&#x83D3;樹，",
    "T24n1463_003:0817b09": "此樹長大，有枝曲向不淨地中。佛語諸比丘：",
    "T24n1463_003:0817b10": "『遣淨人繩擊牽向淨地。』後諸比丘心疑：『此&#x83D3;",
    "T24n1463_003:0817b11": "本在不淨處，今牽在淨處，為得食不？』佛言：『若",
    "T24n1463_003:0817b12": "&#x83D3;落不淨地者不得食，不落者得食。』復有&#x83D3;",
    "T24n1463_003:0817b13": "生不淨地中，但枝及蔓皆向淨地。『若落淨地",
    "T24n1463_003:0817b14": "者得食，不落者不得食。』又於一時，諸比丘大",
    "T24n1463_003:0817b15": "得種種&#x83D3;，但人少&#x83D3;多食不可盡。殘者不知",
    "T24n1463_003:0817b16": "何處用？白佛。佛言：『聽捺破取汁，至初夜得飲。",
    "T24n1463_003:0817b17": "若不至初夜、汁味有異成苦酒者，不得飲",
    "T24n1463_003:0817b18": "也。』何以故？此酒兩已成故。有比丘不淨&#x83D3;而",
    "T24n1463_003:0817b19": "食。外道譏慊言：『諸比丘無慈心，此&#x83D3;有命，云",
    "T24n1463_003:0817b20": "何食生命也？』為世慊故，佛即制：『諸比丘！&#x83D3;要",
    "T24n1463_003:0817b21": "淨而食，不淨不得食。淨有五種：一火淨；二刀",
    "T24n1463_003:0817b22": "淨；三鳥淨；四&#x83D3;上自有壞處淨；五&#x5374;子淨。復",
    "T24n1463_003:0817b23": "有七種淨：一&#x5374;皮淨；二破淨；三爛淨；四萎淨；",
    "T24n1463_003:0817b24": "五刨刮淨；六水所漂淨；七塵土坌淨。此是淨",
    "T24n1463_003:0817b25": "法。』",
    "T24n1463_003:0817b26": "[0817b26] 「爾時世尊在波槃國拘尸那竭城娑羅雙樹",
    "T24n1463_003:0817b27": "間入涅槃。諸離車力士五百人等來到佛所，",
    "T24n1463_003:0817b28": "以種種香湯沐浴佛身，先用劫波纏如來身，",
    "T24n1463_003:0817b29": "復用五百張細軟白疊纏之，以酥油香",
    "T24n1463_003:0817c01": "油著鐵棺中，然後安如來身。復取種種香木",
    "T24n1463_003:0817c02": "聚積成[卄/積]，復搗種種末香著於[卄/積]上。有一力",
    "T24n1463_003:0817c03": "士捉炬火欲然之，諸天即滅不令得然。阿那",
    "T24n1463_003:0817c04": "律語諸力士：『汝等不須疲苦，諸天不欲令然。』",
    "T24n1463_003:0817c05": "力士即問阿那律言：『諸天何故不欲令然？』阿",
    "T24n1463_003:0817c06": "那律言：『諸天欲令摩訶迦葉見如來身。』當於",
    "T24n1463_003:0817c07": "爾時，天雨曼陀羅花供養如來。有一時阿跋",
    "T24n1463_003:0817c08": "外道從如來邊得一曼陀羅花，持此花向波",
    "T24n1463_003:0817c09": "婆國。至波婆國道中，見摩訶迦葉與五百",
    "T24n1463_003:0817c10": "徒眾隨道而行。迦葉問言：『從何處來？』答言：『從",
    "T24n1463_003:0817c11": "拘尸那竭城來。』復問言：『見吾大師如來不？』答",
    "T24n1463_003:0817c12": "言：『汝師入涅槃已經七日。諸天雨花供養如",
    "T24n1463_003:0817c13": "來，此花是也。』",
    "T24n1463_003:0817c14": "[0817c14] 「摩訶迦葉悲慘不樂，諸弟子等皆惋轉於地，",
    "T24n1463_003:0817c15": "如失水魚頭著塵土，各各而言：『我等從今永",
    "T24n1463_003:0817c16": "失蔭覆。』如是種種說辭非一。跋難陀釋子諫",
    "T24n1463_003:0817c17": "諸比丘：『不須愁惱！世尊在時禁制非一。今入",
    "T24n1463_003:0817c18": "涅槃，我等自由，欲作不作各任其性。何須惱",
    "T24n1463_003:0817c19": "也。』摩訶迦葉聞此之言倍生悲慘，而復說言：",
    "T24n1463_003:0817c20": "『如來者是論中師子，所說法輪無能壞者。復",
    "T24n1463_003:0817c21": "能降伏一切外道，於一切法悉得自在，法王",
    "T24n1463_003:0817c22": "法主。如來、應供、正遍知雖入涅槃，其日未久，",
    "T24n1463_003:0817c23": "云何惡人於大眾中無慚愧心發如此言？』摩",
    "T24n1463_003:0817c24": "訶迦葉作此惋歎已，與五百比丘向如來所。",
    "T24n1463_003:0817c25": "到已語阿難言：『我今欲見如來之身。』阿難答",
    "T24n1463_003:0817c26": "言：『如來身者，諸力士等用劫貝及與白疊",
    "T24n1463_003:0817c27": "纏如來身安置棺中，種種香木積聚成[卄/積]。云",
    "T24n1463_003:0817c28": "何可見？』作是言已，如來神力故雙足出現。迦",
    "T24n1463_003:0817c29": "葉看如來足見有垢著，問阿難言：『如來足上",
    "T24n1463_003:0818a01": "何故得爾？』阿難言：『有諸女人，如來臨涅槃時",
    "T24n1463_003:0818a02": "悲感戀慕，以頂禮如來足是故垢著。』佛現足",
    "T24n1463_003:0818a03": "令迦葉見已，即還不現。迦葉遶如來七匝說",
    "T24n1463_003:0818a04": "偈讚歎，火即自燃。焚已供養如來竟，迦葉於",
    "T24n1463_003:0818a05": "王舍城耆闍崛山竹林精舍，集五百大阿羅",
    "T24n1463_003:0818a06": "漢語言：『我在波婆國道中聞如來已入涅槃，",
    "T24n1463_003:0818a07": "語五百比丘，皆悲感懊惱。跋難陀釋子忽",
    "T24n1463_003:0818a08": "作是言：「如來在世法律切急，如來滅後各任",
    "T24n1463_003:0818a09": "其性。何須懊惱。」諸外道等若聞此語，當作",
    "T24n1463_003:0818a10": "是言：「諸釋子，世尊在世奉教修行，如來滅",
    "T24n1463_003:0818a11": "後皆已廢捨。」我等應當聚集結集經藏使法",
    "T24n1463_003:0818a12": "不絕。』諸羅漢答言：『我等集於經藏須於阿難。』",
    "T24n1463_003:0818a13": "迦葉答言：『阿難結漏未盡，云何得在此眾？』諸",
    "T24n1463_003:0818a14": "羅漢言：『所廢忘處應當問之。』迦葉言：『若爾",
    "T24n1463_003:0818a15": "者當作求聽羯磨使入僧中。』五百僧坐已，取",
    "T24n1463_003:0818a16": "五部經集為三藏。諸經中有說比丘戒律處，",
    "T24n1463_003:0818a17": "集為比丘經。諸經中有說戒律與尼戒相應",
    "T24n1463_003:0818a18": "者，集為尼經。諸經中乃至與迦絺那相應者，",
    "T24n1463_003:0818a19": "集為迦絺那犍度、諸犍度母經、增一比丘",
    "T24n1463_003:0818a20": "經、比丘尼經，總為毘尼藏。諸經中所說，與長",
    "T24n1463_003:0818a21": "阿含相應者，總為長阿含。諸經中所說，與中",
    "T24n1463_003:0818a22": "阿含相應者，集為中阿含。一二三四乃至十",
    "T24n1463_003:0818a23": "一數增者，集為增一阿含。與比丘相應、與比",
    "T24n1463_003:0818a24": "丘尼相應、與帝釋相應、與諸天相應、與梵王",
    "T24n1463_003:0818a25": "相應如是諸經，總為雜阿含。若法句、若說義、",
    "T24n1463_003:0818a26": "若波羅延如來所說，從修&#x59AC;路乃至優波提",
    "T24n1463_003:0818a27": "舍，如是諸經與雜藏相應者，總為雜藏。如",
    "T24n1463_003:0818a28": "是五種名為修&#x59AC;路藏。有問分別、無問分別、",
    "T24n1463_003:0818a29": "相攝、相應、處所此五種，名為阿毘曇藏。此十",
    "T24n1463_003:0818b01": "五種經集為三藏。",
    "T24n1463_003:0818b02": "[0818b02] 「阿難偏袒右肩胡跪合掌，白摩訶迦葉言：『親",
    "T24n1463_003:0818b03": "從如來邊聞如是說：「吾滅度後，應集眾僧，捨",
    "T24n1463_003:0818b04": "微細戒。」』迦葉還問阿難：『汝親從如來聞如是",
    "T24n1463_003:0818b05": "語，微細戒者，何者是？』阿難答言：『當爾之時，為",
    "T24n1463_003:0818b06": "憂苦惱所逼，迷塞遂不及問。』迦葉即訶阿難：",
    "T24n1463_003:0818b07": "『汝所語非時。先何不問世尊，今乃言不問。』",
    "T24n1463_003:0818b08": "[0818b08] 「爾時迦葉問諸比丘：『我等宜共思惟此義。何",
    "T24n1463_003:0818b09": "等是微細戒？』有一比丘說言：『除四事，餘者名",
    "T24n1463_003:0818b10": "微細戒。』一一說乃至除九十事，餘名微細戒。",
    "T24n1463_003:0818b11": "迦葉說言：『汝等所說皆未與微細戒合。隨佛",
    "T24n1463_003:0818b12": "所說當奉行之，佛不說者此莫說也。若捨微",
    "T24n1463_003:0818b13": "細戒者，諸外道輩當生謗言：「如來滅後，微細",
    "T24n1463_003:0818b14": "戒諸比丘皆已捨竟。瞿曇沙門法如火&#x70DF;焰，",
    "T24n1463_003:0818b15": "忽生已滅。若捨微細戒者，但持四重餘者皆",
    "T24n1463_003:0818b16": "捨。若持四重，何名沙門？」以是義故，尊者迦葉",
    "T24n1463_003:0818b17": "責阿難七事。因阿難為女人求出家中，彼有",
    "T24n1463_003:0818b18": "九事&#x8B81;阿難。一者若女人不出家者，諸檀",
    "T24n1463_003:0818b19": "越等常應各各器盛食，在道側胡跪授與沙",
    "T24n1463_003:0818b20": "門。二者若女人不出家者，諸檀越等常應與",
    "T24n1463_003:0818b21": "衣服臥具逆於道中求沙門受用。三者若女",
    "T24n1463_003:0818b22": "人不出家者，諸檀越等常應乘象馬車乘在",
    "T24n1463_003:0818b23": "於道側以五體投地求沙門蹈而過。四者若",
    "T24n1463_003:0818b24": "女人不出家者，諸檀越輩常應在於路中以",
    "T24n1463_003:0818b25": "髮布地求沙門蹈而過。五者若女人不出家",
    "T24n1463_003:0818b26": "者，諸檀越輩常應恭敬心請諸沙門至舍",
    "T24n1463_003:0818b27": "供養。六者若女人不出家者，諸檀越輩見諸",
    "T24n1463_003:0818b28": "沙門常應恭敬心淨掃其地脫體上衣布地",
    "T24n1463_003:0818b29": "令沙門坐。七者若女人不出家者，諸檀越輩",
    "T24n1463_003:0818c01": "常應脫體上衣拂比丘足上塵。八者若女人",
    "T24n1463_003:0818c02": "不出家者，諸檀越輩常應舒髮掃比丘足上",
    "T24n1463_003:0818c03": "塵。九者若女人不出家者，沙門威德過於日",
    "T24n1463_003:0818c04": "月，況諸外道豈能正視於沙門乎。十者若女",
    "T24n1463_003:0818c05": "人不出家者，佛之正法應住千年。今減五百",
    "T24n1463_003:0818c06": "年，一百年中得堅固解脫、一百年中得堅固",
    "T24n1463_003:0818c07": "定、一百年中得堅固持戒、一百年中得堅固",
    "T24n1463_003:0818c08": "多聞、一百年中得堅固布施、初百歲中有解",
    "T24n1463_003:0818c09": "脫堅固法。』",
    "T24n1463_003:0818c10": "「『安住於此中，  悉能達解義，",
    "T24n1463_003:0818c11": "  第二百歲中，  復有堅固定；",
    "T24n1463_003:0818c12": "  第三百歲中，  持戒亦不毀；",
    "T24n1463_003:0818c13": "  第四百歲中，  有能多聞者；",
    "T24n1463_003:0818c14": "  第五百歲中，  復有能布施。",
    "T24n1463_003:0818c15": "  從是如來法，  念念中漸減，",
    "T24n1463_003:0818c16": "  如車輪轉已，  隨轉時有盡。",
    "T24n1463_003:0818c17": "  正法所以隱，  阿難之愆咎，",
    "T24n1463_003:0818c18": "  為女人出家，  勸請調御師。",
    "T24n1463_003:0818c19": "  正法應住世，  滿足於千年，",
    "T24n1463_003:0818c20": "  五百已損減，  餘者悉如本。",
    "T24n1463_003:0818c21": "  是故五百歲，  五法興於世，",
    "T24n1463_003:0818c22": "  解脫定持戒，  多聞及布施。』」"
}