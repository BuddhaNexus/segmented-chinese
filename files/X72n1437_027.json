{
    "X72n1437_027:0535c05": "永覺和尚廣錄卷第二十七",
    "X72n1437_027:0535c07": "嗣法弟子　道霈　重編",
    "X72n1437_027:0535c08": "洞上古轍卷上",
    "X72n1437_027:0535c09": "序曰。道無今古。而有今古者。世之變也。道無轍迹。而",
    "X72n1437_027:0535c10": "有轍迹者。世之防也。少林之道。六傳而至曹溪。曹溪",
    "X72n1437_027:0535c11": "之門。嗣法者眾。而青原思稱為得髓。後五傳而至洞",
    "X72n1437_027:0535c12": "山价。其時機器漸下。學漸乖宗。主法者憂之。乃立宗",
    "X72n1437_027:0535c13": "趣。設規矩。俾高者不滯於劫外。卑者不落於今時。剪",
    "X72n1437_027:0535c14": "諸見之稠林。截萬端之穿鑿。鑪錘之妙。淘汰之工。篾",
    "X72n1437_027:0535c15": "以加矣。但其法最精。有才者不得騁其才。有智者不",
    "X72n1437_027:0535c16": "得騁其智。一毫意氣之粗。情識之濁。不得與於其間。",
    "X72n1437_027:0535c17": "且諸宗單重見地。吾宗兼論功勳。故諸宗稱為了當",
    "X72n1437_027:0535c18": "者。吾宗方許入門。自新豐以來。傳持斯道者。稀若晨",
    "X72n1437_027:0535c19": "星。學此者。鮮不厭其難而趨其易。一綫之脉。若斷若",
    "X72n1437_027:0535c20": "續。亦無怪其然也。當勝國之際。主法者。多略妙悟而",
    "X72n1437_027:0535c21": "談宗旨。如欲適燕者。但日計路程。足實未嘗踰閫。燕",
    "X72n1437_027:0535c22": "京固邈在萬里也。至我明弘治中。有四家頌古註。嘉",
    "X72n1437_027:0535c23": "靖中。有曹洞宗旨緒餘。及少林筆記等書。悉皆謬妄。",
    "X72n1437_027:0535c24": "迷亂後學。又如指羊腸小蹊。僻谷荒徑。為適燕之通",
    "X72n1437_027:0536a01": "途也。豈不哀哉。老僧生當末造。幸窺一隙之光。見諸",
    "X72n1437_027:0536a02": "書謬妄。破滅正法。乃作洞上古轍二卷。盡刪邪說。惟",
    "X72n1437_027:0536a03": "取古德舊案。類集成書。間有發明考訂。乃不顧危亡。",
    "X72n1437_027:0536a04": "直犯忌諱。嗚呼。豈得已哉。老僧桑榆殘景。兼之病魔",
    "X72n1437_027:0536a05": "日侵。奄奄一息。與死為隣。而猶力疾作此。豈尚執人",
    "X72n1437_027:0536a06": "我於空中。競是非於世上乎。葢不忍斯道久晦。冥如",
    "X72n1437_027:0536a07": "長夜。欲令天下共仰扶桑朝旭。豐亨日中也。知我罪",
    "X72n1437_027:0536a08": "我。其惟是書。旹崇禎甲申二月既望永覺老人元賢",
    "X72n1437_027:0536a09": "題于鼓山聖箭堂",
    "X72n1437_027:0536a10": "參同契註",
    "X72n1437_027:0536a11": "此洞宗之源也。宋有法眼大師註。世所共宗。今已",
    "X72n1437_027:0536a12": "湮沒不可考。故余不自揣。輙為效顰。",
    "X72n1437_027:0536a13": "竺土大僊心。東西密相付。人根有利鈍。道無南北祖。",
    "X72n1437_027:0536a14": "首拈出心字。標宗也。心如何可付。乃是以心印心。",
    "X72n1437_027:0536a15": "不落言詮。故曰密付。南北二宗。雖分頓漸。正由人",
    "X72n1437_027:0536a16": "根性不同。為利根說頓法。為鈍根說漸法。方便各",
    "X72n1437_027:0536a17": "異。道本無殊。總之契此妙心而已。",
    "X72n1437_027:0536a18": "靈源明皎潔。枝派暗流注。執事元是迷。契理亦非悟。",
    "X72n1437_027:0536a19": "靈源。心也。本不落名言。因明而見其皎潔。枝派。事",
    "X72n1437_027:0536a20": "也。本無有實體。因暗而見其流注。枝派流注。是謂",
    "X72n1437_027:0536a21": "執事。認妄為真。固是迷矣。靈源皎潔。是謂契理。有",
    "X72n1437_027:0536a22": "理可契。豈為真悟乎。此言明之與暗。總妄明之顯",
    "X72n1437_027:0536a23": "晦。學者不可依之以自惑也。",
    "X72n1437_027:0536a24": "門門一切境。回互不回互。回而更相涉。不爾依位住。",
    "X72n1437_027:0536b01": "門。根也。境。塵也。諸根境有回互不回互二義。言回",
    "X72n1437_027:0536b02": "互者。謂諸根境互相涉入。如帝網珠也。不回互者。",
    "X72n1437_027:0536b03": "謂諸根境各住本位。未嘗混雜也。雖互相涉入。而",
    "X72n1437_027:0536b04": "實各住本位。雖各住本位。而實互相涉入。此非意",
    "X72n1437_027:0536b05": "識之境。",
    "X72n1437_027:0536b06": "色本殊質象。聲元異樂苦。暗合上中言。明明清濁句。",
    "X72n1437_027:0536b07": "四大性自復。如子得其母。",
    "X72n1437_027:0536b08": "此明色聲諸法。熾然殊異。暗則上中莫辨。明則清",
    "X72n1437_027:0536b09": "濁攸分。此皆滯於迹。而不能反於性也。若反於性。",
    "X72n1437_027:0536b10": "豈有明暗之可言哉。正如子得其母。天然妙契。而",
    "X72n1437_027:0536b11": "知與不知。俱不足言矣。",
    "X72n1437_027:0536b12": "火熱風動搖。水濕地堅固。眼色耳音聲。鼻香舌鹹醋。",
    "X72n1437_027:0536b13": "然於一一法。依根葉分布。本末須歸宗。尊卑用其語。",
    "X72n1437_027:0536b14": "諸法雖殊。總根於心。心。本也。諸法。末也。然必有宗",
    "X72n1437_027:0536b15": "焉。宗者。諸佛之秘要。列祖之玄旨。不達此宗。則本",
    "X72n1437_027:0536b16": "末俱妄。能達此宗。則本末俱真。此宗既得。由是出",
    "X72n1437_027:0536b17": "一言。行一令。無非毗盧之正印。孰能不遵用之乎。",
    "X72n1437_027:0536b18": "當明中有暗。勿以暗相遇。當暗中有明。勿以明相覩。",
    "X72n1437_027:0536b19": "明暗各相對。比如前後步。",
    "X72n1437_027:0536b20": "此重破明暗之非實也。當其明時。中便有暗。特其",
    "X72n1437_027:0536b21": "暗之相不可遇。當其暗時。中便有明。特其明之相",
    "X72n1437_027:0536b22": "不可覩。其義云何。以明暗對待而立。正如人行步。",
    "X72n1437_027:0536b23": "前步因後步而得名。若無後步。何名前步。後步又",
    "X72n1437_027:0536b24": "因前步而得名。若無前步。何名後步。明暗之義亦",
    "X72n1437_027:0536c01": "如是。大都明待暗成。故言明中有暗。暗待明立。故",
    "X72n1437_027:0536c02": "言暗中有明。生滅互顯。非為真實。若是本有妙光。",
    "X72n1437_027:0536c03": "絕無對待。豈有生滅之可言哉。迷固不存。悟亦不",
    "X72n1437_027:0536c04": "立。始為妙性之真明也。",
    "X72n1437_027:0536c05": "萬物自有功。當言用及處。",
    "X72n1437_027:0536c06": "前就心上言明暗之非實。此就境上言萬物之非",
    "X72n1437_027:0536c07": "實。世俗執萬物為實者。以其各自有功也。若果自",
    "X72n1437_027:0536c08": "有功。當言其用之及物為何如。今觀其用之所及。",
    "X72n1437_027:0536c09": "悉皆藉外緣而後成。若無外緣。不能及物。是知自",
    "X72n1437_027:0536c10": "本無功也。自既無功。則同為虗妄而已。",
    "X72n1437_027:0536c11": "事存函葢合。理應箭鋒拄。承言須會宗。勿自立規矩。",
    "X72n1437_027:0536c12": "執心境為實。則事理俱乖。達心境為妄。則事理俱",
    "X72n1437_027:0536c13": "妙。事存。言不必遣事。自然與理相合而不差。理懸。",
    "X72n1437_027:0536c14": "言發之於用。自然箭鋒相拄而不爽。此無他。以能",
    "X72n1437_027:0536c15": "會其宗也。所以承言必須會宗。若違背宗旨。自立",
    "X72n1437_027:0536c16": "規矩。則事理乖謬。非愚即狂矣。",
    "X72n1437_027:0536c17": "觸目不會道。運足焉知路。進步非近遠。迷隔山河固。",
    "X72n1437_027:0536c18": "謹白參玄人。光陰莫虗度。",
    "X72n1437_027:0536c19": "此總結。而勸其勤求會道也。大道祇在目前。觸目",
    "X72n1437_027:0536c20": "皆是。若非法執法。則不能會。故如盲者運足。進趨",
    "X72n1437_027:0536c21": "末由。豈路之有遠近哉。葢不迷。則運足知路。無遠",
    "X72n1437_027:0536c22": "弗屆。迷。則山河永固。咫尺難通。參玄之人。可不勤",
    "X72n1437_027:0536c23": "求會道哉。若與道會。庶光陰不至虗度。不然。虗生",
    "X72n1437_027:0536c24": "浪死而已。昔法眼註此云。住住。恩大難酧。意深哉。",
    "X72n1437_027:0537a01": "寶鏡三昧註",
    "X72n1437_027:0537a02": "寶鏡三昧一書。洞山室中。密授曹山者也。洞山云。",
    "X72n1437_027:0537a03": "吾得雲巖先師親印寶鏡三昧。則知非洞山所作。",
    "X72n1437_027:0537a04": "乃雲巖所作。或又謂其傳於藥山。今不可考。是書",
    "X72n1437_027:0537a05": "洞下諸師。恐屬流布。轉辱大法。但於室中密授。以",
    "X72n1437_027:0537a06": "定宗旨。以防滲漏。自宋朱世英得之老僧。乃囑覺",
    "X72n1437_027:0537a07": "範註釋以行。覺範不達此宗。又性多疎略。故是非",
    "X72n1437_027:0537a08": "相半。迷悞後學。余不得已。乃為別註。",
    "X72n1437_027:0537a09": "如是之法。佛祖密付。汝今得之。宜善保護。",
    "X72n1437_027:0537a10": "理無不是之謂如。事無不如之謂是。付者。如是而",
    "X72n1437_027:0537a11": "付。得者。如是而得。保護者。如是而保護。稍不如是。",
    "X72n1437_027:0537a12": "便非種草也。",
    "X72n1437_027:0537a13": "銀盌盛雪。明月藏鷺。類之弗齊。混則知處。",
    "X72n1437_027:0537a14": "如是之法。本非正非偏。強而名之。則亦正亦偏。此",
    "X72n1437_027:0537a15": "正偏之法。本非分非合。強而言之。則亦分亦合。先",
    "X72n1437_027:0537a16": "聖不得已。乃有銀盌盛雪。明月藏鷺之喻。類之弗",
    "X72n1437_027:0537a17": "齊。混則知處。即是詮釋上二句意也。學者於此。能",
    "X72n1437_027:0537a18": "弗滯於言句。神而明之。則洞上無遺旨矣。",
    "X72n1437_027:0537a19": "意不在言。來機亦赴。",
    "X72n1437_027:0537a20": "意雖不局於言。應機而有言。亦可以達意。",
    "X72n1437_027:0537a21": "動成窠臼。差落顧伫。",
    "X72n1437_027:0537a22": "弗安於常謂之動。動則意所偏向。便成窠臼。非超",
    "X72n1437_027:0537a23": "然無住之境也。不合於理謂之差。差則失本有光。",
    "X72n1437_027:0537a24": "便落陰界。反顧伫思。乃鬼家活計也。",
    "X72n1437_027:0537b01": "背觸俱非。如大火聚。",
    "X72n1437_027:0537b02": "般若。如大火聚。觸則被燒。背則非火。但兩頭捉汝",
    "X72n1437_027:0537b03": "不著。便免得苦樂相形。明暗相酬。",
    "X72n1437_027:0537b04": "但形文彩。即屬染污。",
    "X72n1437_027:0537b05": "百丈曰。從來不是箇物。不要知渠解渠。是渠非渠。",
    "X72n1437_027:0537b06": "但刈斷兩頭句。刈斷有無句。不無不有句。不是欠",
    "X72n1437_027:0537b07": "少。不是具足。非聖非凡。不明不暗。不是有知。不是",
    "X72n1437_027:0537b08": "無知。不是繫縳。不是解脫。不是一切名目。謂之佛。",
    "X72n1437_027:0537b09": "是染污。謂之法。是染污。",
    "X72n1437_027:0537b10": "夜半正明。天曉不露。",
    "X72n1437_027:0537b11": "謂之正。則兼偏。不可言正也。謂之偏。則兼正。不可",
    "X72n1437_027:0537b12": "言偏也。不欲犯中。故如此明之。洞上之機貴回互。",
    "X72n1437_027:0537b13": "其源實出於此。",
    "X72n1437_027:0537b14": "為物作則。用拔諸苦。雖非有為。不是無語。",
    "X72n1437_027:0537b15": "溈山曰。實際理地。本無一法。所以不欣取著。為物",
    "X72n1437_027:0537b16": "作則之時。要用便用。若於餘時。無一塵繫念。涅槃",
    "X72n1437_027:0537b17": "經云。有所說者。名有為法。藥山却曰。第一不得絕",
    "X72n1437_027:0537b18": "却言語。他說箇語。是顯箇無語底也。",
    "X72n1437_027:0537b19": "如臨寶鏡。形影相覩。汝不是渠。渠正是汝。",
    "X72n1437_027:0537b20": "見道之者。如人臨鏡自炤。形影相對。不滯名言。寂",
    "X72n1437_027:0537b21": "然昭著。若纔以為汝。則汝外有渠。而汝不是渠。言",
    "X72n1437_027:0537b22": "汝者非也。若更以為渠。則渠全無渠。而渠即是汝。",
    "X72n1437_027:0537b23": "言渠者。亦非也。是一涉名言。便成染污。豈妙契斯",
    "X72n1437_027:0537b24": "道之意哉。",
    "X72n1437_027:0537c01": "如世嬰兒。五相完具。不去不來。不起不住。婆婆和和。",
    "X72n1437_027:0537c02": "有句無句。終不得物。語未正故。",
    "X72n1437_027:0537c03": "涅槃經云。云何名嬰兒行。善男子不能起住去來",
    "X72n1437_027:0537c04": "語言。是名嬰兒行。如來亦爾。不能起者。如來終不",
    "X72n1437_027:0537c05": "起諸法相。不能住者。如來不著一切諸法。不能來",
    "X72n1437_027:0537c06": "者。如來身行無有動搖。不能去者。如來已到大涅",
    "X72n1437_027:0537c07": "槃。不能語者。如來為諸眾生演說諸法。實無所說。",
    "X72n1437_027:0537c08": "經中舉嬰兒行。以例如來之行。今舉以例法中具",
    "X72n1437_027:0537c09": "五位也。",
    "X72n1437_027:0537c10": "重離六爻。偏正回互。疊而為三。變盡成五。",
    "X72n1437_027:0537c11": "偏正回互。謂陰陽變易也。疊而為三者。謂疊變至",
    "X72n1437_027:0537c12": "三爻也。變盡成五者。以上三爻。變則成水火既濟。",
    "X72n1437_027:0537c13": "卦象正中偏。以下三爻。變則成火水未濟。卦象偏",
    "X72n1437_027:0537c14": "中正。以中間互體三四五爻。變則成風雷益。卦象",
    "X72n1437_027:0537c15": "兼中至。以二三四爻。變則成山澤損。卦象兼中到。",
    "X72n1437_027:0537c16": "既未二卦。以火配偏。以水配正。其義可見。損益二",
    "X72n1437_027:0537c17": "卦。皆出於互。即兼義也。風雷俱動。象兼至之發於",
    "X72n1437_027:0537c18": "用。山澤俱靜。象兼到之歸於體。離本卦象正中來。",
    "X72n1437_027:0537c19": "以離乃心象。心居一身之中。又正中來。象內黑而",
    "X72n1437_027:0537c20": "外白。正離之象也。五位配五卦。非獨其義皆合。且",
    "X72n1437_027:0537c21": "如未濟既濟。名正相對。損益名亦相對。以此觀之。",
    "X72n1437_027:0537c22": "可見五位之立。天造地設。毫非人力安排。而兼中",
    "X72n1437_027:0537c23": "至。改為偏中至者。益見其謬矣。",
    "X72n1437_027:0537c24": "如荎草味。如金剛杵。",
    "X72n1437_027:0538a01": "荎草。五味子也。一草具五味。例一法中。全具五位",
    "X72n1437_027:0538a02": "也。金剛杵。首尾濶而中狹。今法中。正中偏。偏中正。",
    "X72n1437_027:0538a03": "二位居前。兼中至。兼中到。二位居後。惟正中來。一",
    "X72n1437_027:0538a04": "位居中。兩頭濶而中間狹。故其象為金剛杵。",
    "X72n1437_027:0538a05": "正中妙挾。敲唱雙舉。通宗通途。挾帶挾路。",
    "X72n1437_027:0538a06": "正位之中。本無一物。而實妙挾一切事相。故必正",
    "X72n1437_027:0538a07": "偏雙舉。不可落於偏枯。通宗者。自受用三昧。冥契",
    "X72n1437_027:0538a08": "宗旨而無滯也。通途者。他受用三昧。賓主音信相",
    "X72n1437_027:0538a09": "通。血脉不斷也。挾帶者。妙挾而通宗也。挾路者。妙",
    "X72n1437_027:0538a10": "挾而通途也。",
    "X72n1437_027:0538a11": "錯然則吉。不可犯忤。",
    "X72n1437_027:0538a12": "離卦初九爻辭云。履。錯然敬之。終吉。借此以言正",
    "X72n1437_027:0538a13": "中。乃尊貴之位。當錯然敬之。不可觸犯。洞山頌亦",
    "X72n1437_027:0538a14": "云。若能不觸當今諱。也勝前朝斷舌才。",
    "X72n1437_027:0538a15": "天真而妙。不屬迷悟。因緣時節。寂然昭著。",
    "X72n1437_027:0538a16": "道本天然。不屬迷悟。迷悟者。人也。但時節到時。離",
    "X72n1437_027:0538a17": "於言說。了然昭著。",
    "X72n1437_027:0538a18": "細入無間。大絕方所。毫忽之差。不應律呂。",
    "X72n1437_027:0538a19": "此道之昭著。語其細。則入無間。語其大。則絕方所。",
    "X72n1437_027:0538a20": "可謂極其周徧者也。道雖周徧若是。而造道之人。",
    "X72n1437_027:0538a21": "貴得其法。若得其法。則自然與之冥合。若失其法。",
    "X72n1437_027:0538a22": "則愈求而愈遠。正如作樂者。尺中毫忽有差。則十",
    "X72n1437_027:0538a23": "二律之聲音俱不相應矣。此言後學。當詳審古轍。",
    "X72n1437_027:0538a24": "而不可忽也。",
    "X72n1437_027:0538b01": "今有頓漸。緣立宗趣。宗趣分矣。即是規矩。",
    "X72n1437_027:0538b02": "天真而妙。一切皆然。特以眾生。機有不同。便成頓",
    "X72n1437_027:0538b03": "漸。故宗趣分。而規矩各殊矣。",
    "X72n1437_027:0538b04": "宗通趣極。真常流注。",
    "X72n1437_027:0538b05": "宗趣妙極。猶為理障。礙正知見。故名真常流注。玄",
    "X72n1437_027:0538b06": "沙曰。汝諸人須信有一分真常流注。亘古亘今。未",
    "X72n1437_027:0538b07": "有不是者。未有不非者。如此一句。成平等法。何以",
    "X72n1437_027:0538b08": "故。以言逐言。以理遣理。平常性相。說法度人。然猶",
    "X72n1437_027:0538b09": "明前不明後。未有出格之句。死在句中。",
    "X72n1437_027:0538b10": "外寂中搖。擊駒伏鼠。",
    "X72n1437_027:0538b11": "真常流注者。外觀似寂。中實搖搖。如繫駒不忘馳。",
    "X72n1437_027:0538b12": "伏鼠。偷心在也。",
    "X72n1437_027:0538b13": "先聖悲之。為法檀度。隨其顛倒。以緇為素。顛倒想滅。",
    "X72n1437_027:0538b14": "肯心自許。",
    "X72n1437_027:0538b15": "只此肯心。便是金鎖玄路。故有十劫觀樹之事。",
    "X72n1437_027:0538b16": "要合古轍。請觀前古。佛道垂成。十劫觀樹。",
    "X72n1437_027:0538b17": "法華經云。大通智勝佛。十劫坐道塲。而諸佛法。不",
    "X72n1437_027:0538b18": "現在前。過十劫已。諸佛之法。乃現在前。曹山曰。未",
    "X72n1437_027:0538b19": "忘大果故。愚謂十劫。表十成。過十劫。表不滯十成。",
    "X72n1437_027:0538b20": "如虎之缺。如馬之馵。",
    "X72n1437_027:0538b21": "虎。一名李耳。虎食畜。不至耳。又每食人耳。則耳必",
    "X72n1437_027:0538b22": "一缺。此以例不敢犯諱也。馵者。馬後左脚間有白",
    "X72n1437_027:0538b23": "色也。此以例語忌十成也。",
    "X72n1437_027:0538b24": "以有下劣。寶几珍御。以有驚異。黧奴白牯。",
    "X72n1437_027:0538c01": "凡情聖見。是金鎖玄路。故先聖以法淘汰之。",
    "X72n1437_027:0538c02": "羿以巧力。射中百步。箭鋒相值。巧力何預。",
    "X72n1437_027:0538c03": "射至百步。力也。射中百步。巧也。至箭鋒相值。則非",
    "X72n1437_027:0538c04": "巧力之所能及。",
    "X72n1437_027:0538c05": "木人方歌。石女起舞。非情識到。寧容思慮。",
    "X72n1437_027:0538c06": "此正明天真妙用。非智力所及。如箭鋒相值也。",
    "X72n1437_027:0538c07": "臣奉於君。子順於父。不順非孝。不奉非輔。",
    "X72n1437_027:0538c08": "此明當以偏輔正。如臣事君。子事父。故洞山復立",
    "X72n1437_027:0538c09": "功勳五位。石霜復立王子五位。皆細明奉順之義。",
    "X72n1437_027:0538c10": "潛行密用。如愚若魯。但能相續。名主中主。",
    "X72n1437_027:0538c11": "此四句。明君父之事。位極尊貴。本無作用之可見。",
    "X72n1437_027:0538c12": "而實為萬化之樞紐。故曰潛行密用。雖有炤體之",
    "X72n1437_027:0538c13": "獨懸。而實無知覺之分別。故曰。如愚若魯。又此體",
    "X72n1437_027:0538c14": "常自如是。相續不斷。非有動靜之殊。顯晦之異。故",
    "X72n1437_027:0538c15": "名之為主中主。若有動靜之殊。顯晦之異。則是賓",
    "X72n1437_027:0538c16": "中主。非主中主也。",
    "X72n1437_027:0538c17": "洞山五位",
    "X72n1437_027:0538c18": "丹霞湻和尚序曰。夫黑白未分。難為彼此。玄黃之後。",
    "X72n1437_027:0538c19": "方位自他。於是借黑權正。假白示偏。正不坐正。夜半",
    "X72n1437_027:0538c20": "虗明。偏不坐偏。天曉陰晦。全體即用。枯木花開。全用",
    "X72n1437_027:0538c21": "即體。芳叢不艶。摧殘兼帶。及盡玄微。玉鳳金鸞。分疎",
    "X72n1437_027:0538c22": "不下。是故威音那畔。休話如何。曲為今時。由人施設。",
    "X72n1437_027:0538c23": "略陳管見。以示方隅。冀諸同心。幸毋撫掌。",
    "X72n1437_027:0538c24": "黑白未兆　混沌既分　疊而為三變盡成五。",
    "X72n1437_027:0539a01": "五位總圖",
    "X72n1437_027:0539a06": "向上一竅　黑白交互　如荎草味如金剛杵。",
    "X72n1437_027:0539a07": "五位圖說",
    "X72n1437_027:0539a08": "最上一相。表黑白未兆之前。所謂向上宗乘事也。學",
    "X72n1437_027:0539a09": "者當先悟此。若未悟此。而說理說事。分體分用。與教",
    "X72n1437_027:0539a10": "下習講者何異。次一相。表黑白既分之後。所謂正中",
    "X72n1437_027:0539a11": "有偏。偏中有正。偏正交互之義。盡見於是。中間仍有",
    "X72n1437_027:0539a12": "一虗圈者。表向上事。今亦隱於黑白之間也。又以此",
    "X72n1437_027:0539a13": "偏正交互之義廣之。則成五位。即一成五。合五成一。",
    "X72n1437_027:0539a14": "豈假安排哉。以黑多白少者。為正中偏。此位正中含",
    "X72n1437_027:0539a15": "偏。故黑多而白少。以白多黑少者。為偏中正。此位偏",
    "X72n1437_027:0539a16": "中含正。故白多而黑少。以中黑外白者。為正中來。由",
    "X72n1437_027:0539a17": "前二位造至尊貴位。復不守尊貴。乃轉正向偏。而正",
    "X72n1437_027:0539a18": "不居正。偏出於正。而偏不落偏也。故黑在內而白在",
    "X72n1437_027:0539a19": "外。以全白者。為兼中至。乃正中來之後。妙印當風。縱",
    "X72n1437_027:0539a20": "橫無忌。事理雙炤。明暗並用者也。以其全體即用。故",
    "X72n1437_027:0539a21": "其相全白。以全黑者。為兼中到。乃妙盡功忘。混然無",
    "X72n1437_027:0539a22": "迹。事理雙銷。是非不立者也。以其全用即體。故其相",
    "X72n1437_027:0539a23": "全黑。前二位相對未兼者也。後二位相對既兼者也。",
    "X72n1437_027:0539a24": "惟正中來一位無對。是妙挾前後四位。如五方之中。",
    "X72n1437_027:0539b01": "五常之信。五行之土。皆無對也。前後各二位。中間止",
    "X72n1437_027:0539b02": "一位。兩頭濶。中間狹。故象之為金剛杵。一位纔分。五",
    "X72n1437_027:0539b03": "位俱彰。如世間物。纔說前。便有後。既有前後。便有左",
    "X72n1437_027:0539b04": "右及中。是一位便有五位。故喻之為荎草味。俗傳五",
    "X72n1437_027:0539b05": "位圖象。偽妄不經。故今特立此圖。以告後學。又見有",
    "X72n1437_027:0539b06": "以功勳五位。王子五位。君臣五位。皆如次配入此五",
    "X72n1437_027:0539b07": "位者。不可從。葢功勳與王子。皆是偏位上事。況功勳",
    "X72n1437_027:0539b08": "是竪論功夫淺深。王子是中分內紹外紹。故有不同。",
    "X72n1437_027:0539b09": "君臣五位。君臣分兩位。乃接人之法。是兼至一位中",
    "X72n1437_027:0539b10": "分出也。",
    "X72n1437_027:0539b11": "寂音。改兼中至。為偏中至。以對正中來。大悞後學。今",
    "X72n1437_027:0539b12": "為訂之。正中來一位。乃四位之樞紐。前二位入此者。",
    "X72n1437_027:0539b13": "後二位從此出者。正象至尊之位。不可有對。其不可",
    "X72n1437_027:0539b14": "從。一也。又以偏中至。對正中來。則中間有兩位。非金",
    "X72n1437_027:0539b15": "剛杵之象。其不可從。二也。又偏中至。是全白之象。正",
    "X72n1437_027:0539b16": "中來。是內黑外白之象。全不相對。其不可從。三也。又",
    "X72n1437_027:0539b17": "兼中到。是全黑之象。與兼中至。全白之象正相對。豈",
    "X72n1437_027:0539b18": "可謂兼中到。獨在後。而無對乎。其不可從。四也。寂音。",
    "X72n1437_027:0539b19": "謂古來諸老師大衲。皆用兼中至。不曉其何義。故今",
    "X72n1437_027:0539b20": "為出之於此。",
    "X72n1437_027:0539b21": "洞山五位頌註",
    "X72n1437_027:0539b22": "正中偏。三更初夜月明前。莫怪相逢不相識。隱隱猶",
    "X72n1437_027:0539b23": "懷舊日嫌。",
    "X72n1437_027:0539b24": "正中偏。就初悟此理時立。理。是正。悟。是偏。三更初",
    "X72n1437_027:0539c01": "夜。黑而不明。表理也。然以月明前顯其黑。是黑顯",
    "X72n1437_027:0539c02": "時。中便有明。亦猶理必由悟而顯。理顯時。中便有",
    "X72n1437_027:0539c03": "悟也。有理可見。則是悟迹不除。理尚非真。故雖相",
    "X72n1437_027:0539c04": "逢而不相識。猶不免有舊日之嫌。此位師家多作",
    "X72n1437_027:0539c05": "體中發用釋者非是。以洞山意。是正中便有偏。非",
    "X72n1437_027:0539c06": "正後起偏也。詳洞曹二頌可辨。",
    "X72n1437_027:0539c07": "偏中正。失曉老婆逢古鏡。分明覿面別無真。休更迷",
    "X72n1437_027:0539c08": "頭猶認影。",
    "X72n1437_027:0539c09": "偏中正。就見道後用功時立。功勳。偏也。所奉之理。",
    "X72n1437_027:0539c10": "正也。失曉老婆。表正中之偏。古鏡不明。表偏中之",
    "X72n1437_027:0539c11": "正。此位由奉重之力。所見更親於前。但未能親造",
    "X72n1437_027:0539c12": "此理。則所認亦祇在影象之間。故曰迷頭認影。此",
    "X72n1437_027:0539c13": "位師家多作轉用歸體釋者非是。以洞山意。是偏",
    "X72n1437_027:0539c14": "中便有正。非偏後歸正也。",
    "X72n1437_027:0539c15": "正中來。無中有路隔塵埃。但能不觸當今諱。也勝前",
    "X72n1437_027:0539c16": "朝斷舌才。",
    "X72n1437_027:0539c17": "正中來一位。即是得法身。亦即是正位。前半分。是",
    "X72n1437_027:0539c18": "轉功就位。後半分。是轉位就功。中間。即尊貴位也。",
    "X72n1437_027:0539c19": "無中。正位也。有路。來偏也。隔塵埃者。以其內方轉",
    "X72n1437_027:0539c20": "身。尚未入俗。與塵埃隔也。有作出塵埃者非是。以",
    "X72n1437_027:0539c21": "出字之義。是入塵而後出也。此尊貴位不可犯。犯",
    "X72n1437_027:0539c22": "即屬染污。須善回互。能回互。則從傍敲顯。有語中",
    "X72n1437_027:0539c23": "無語。無語中有語。故勝斷舌才。據曹洞宗旨中載",
    "X72n1437_027:0539c24": "云。隋時有辨士。名李知章。每有辨論。眾皆結舌。故",
    "X72n1437_027:0540a01": "人號之為斷舌才。此位。後人頌者。多用披毛戴角。",
    "X72n1437_027:0540a02": "入廛垂手等語。皆非。惟曹山頌云。未離兜率界。烏",
    "X72n1437_027:0540a03": "鷄雪上行。深得洞上之旨。後有古德。分此一位為",
    "X72n1437_027:0540a04": "小五位者。最為精密。天童覺有四轉靈機。亦是明",
    "X72n1437_027:0540a05": "此。學者不可不知。",
    "X72n1437_027:0540a06": "兼中至。兩刃交鋒不須避。好手猶如火裏蓮。宛然自",
    "X72n1437_027:0540a07": "有冲天志。",
    "X72n1437_027:0540a08": "兼中至。就功位齊彰時立。正既來偏。偏必兼正。作",
    "X72n1437_027:0540a09": "家相見之際。明暗交參。縱奪互用。不涉一毫擬議。",
    "X72n1437_027:0540a10": "自然不至傷鋒犯手。如火裏蓮花。而卒無所損也。",
    "X72n1437_027:0540a11": "此乃他受用三昧。即是透法身。即是大機大用。洞",
    "X72n1437_027:0540a12": "山離三滲漏。臨濟具三玄要。俱不出此。",
    "X72n1437_027:0540a13": "兼中到。不落有無誰敢和。人人盡欲出常流。折合還",
    "X72n1437_027:0540a14": "歸炭裏坐。",
    "X72n1437_027:0540a15": "兼中到。就功位俱隱時立。前兼中至。雖偏正交至。",
    "X72n1437_027:0540a16": "猶有偏正之迹。此則無迹可見。故曰不落有無。葢",
    "X72n1437_027:0540a17": "是造道之極。及盡今時。還源合本。故曰折合還歸",
    "X72n1437_027:0540a18": "炭裏坐。如佛說究竟涅槃義。乃自受用三昧也。既",
    "X72n1437_027:0540a19": "得此三昧。雖大用繁興。總不出此。洞山臨終曰。吾",
    "X72n1437_027:0540a20": "閒名已謝。正明此旨。九峯虔云。塵中雖有隱形術。",
    "X72n1437_027:0540a21": "爭似全身入帝鄉。雲門云。直饒透得法身。放過即",
    "X72n1437_027:0540a22": "不可。仔細檢點將來。有甚麼氣息。亦是病意。亦在",
    "X72n1437_027:0540a23": "此也。",
    "X72n1437_027:0540a24": "按正法眼藏中。載大慧釋五位頌一篇。切不可信。",
    "X72n1437_027:0540b01": "如釋三更初夜月明前。謂是向白說黑。回互黑字",
    "X72n1437_027:0540b02": "不犯諱。釋失曉老婆逢古鏡。謂是向黑說白。回互",
    "X72n1437_027:0540b03": "白字不犯諱。誠如彼說。他大死翁答正中偏云。黑",
    "X72n1437_027:0540b04": "漆老婆被白練。又答偏中正云。白頭翁子著皁衫。",
    "X72n1437_027:0540b05": "宏智覺頌偏中正云。婦人鬢髮白垂絲。又答云。白",
    "X72n1437_027:0540b06": "髮老婆羞看鏡。自得暉云。白雲籠嶽頂。終不露崔",
    "X72n1437_027:0540b07": "嵬。皆可責其犯諱乎。且洞宗之機貴回互但如此。",
    "X72n1437_027:0540b08": "又何以出生死乎。學此宗者。請詳之。",
    "X72n1437_027:0540b09": "汾陽五位總頌",
    "X72n1437_027:0540b10": "五位參尋切要知。絲毫纔動即相違。金剛透匣誰能",
    "X72n1437_027:0540b11": "用。唯有那吒第一機。舉目能令三界靜。振鈴還使九",
    "X72n1437_027:0540b12": "天歸。正中妙挾通回互。擬議鋒鋩失却威。",
    "X72n1437_027:0540b13": "慈明圓五位總頌",
    "X72n1437_027:0540b14": "偏中歸正極幽玄。正去偏來理事全。須知正位非言",
    "X72n1437_027:0540b15": "說。朕兆依稀屬有緣。兼至去來興妙用。到兼何更逐",
    "X72n1437_027:0540b16": "言詮。出沒豈能該世界。蕩蕩無依鳥道玄。",
    "X72n1437_027:0540b17": "投子青頌(并序)",
    "X72n1437_027:0540b18": "夫長天一色。星月何分。大地無偏。枯榮自異。是以",
    "X72n1437_027:0540b19": "法無異法。何迷悟而可及。心不自心。假言象而提",
    "X72n1437_027:0540b20": "唱。其言也。偏圓正到。兼帶叶通。其法也。不落是非。",
    "X72n1437_027:0540b21": "豈關萬象。幽旨既融於水月。宗源派混於金河。不",
    "X72n1437_027:0540b22": "墜虗凝。回途復妙。",
    "X72n1437_027:0540b23": "正中偏。星河橫轉月明前。彩氣夜交天未曉。隱隱俱",
    "X72n1437_027:0540b24": "彰暗裏圓。",
    "X72n1437_027:0540c01": "偏中正。夜半月明羞自影。朦朦霧色辨何分。混然不",
    "X72n1437_027:0540c02": "落秦時鏡。",
    "X72n1437_027:0540c03": "正中來。火裏金鷄坐鳳臺。玄路倚天通陌上。披雲鳥",
    "X72n1437_027:0540c04": "道出塵埃。",
    "X72n1437_027:0540c05": "兼中至。雪刃籠身不回避。天然猛將兩不傷。暗裏全",
    "X72n1437_027:0540c06": "施善周備。",
    "X72n1437_027:0540c07": "兼中到。解走之人不觸道。一般拈掇與君殊。不落是",
    "X72n1437_027:0540c08": "非方是妙。",
    "X72n1437_027:0540c09": "宏智覺頌(洞曹二家頌後推此五頌為最)",
    "X72n1437_027:0540c10": "正中偏。霽碧星河冷浸天。夜半木童敲月戶。暗中驚",
    "X72n1437_027:0540c11": "破玉人眠。",
    "X72n1437_027:0540c12": "偏中正。海雲依約神仙頂。婦人鬢髮白垂絲。羞對秦",
    "X72n1437_027:0540c13": "臺寒炤影。",
    "X72n1437_027:0540c14": "正中來。月夜長鯨蛻甲開。大背摩天振雲翼。翔遊鳥",
    "X72n1437_027:0540c15": "道類難該。",
    "X72n1437_027:0540c16": "兼中至。覿面不須相忌諱。風化無傷的意玄。光中有",
    "X72n1437_027:0540c17": "路天然異。",
    "X72n1437_027:0540c18": "兼中到。斗柄橫斜天未曉。鶴夢初醒露葉寒。舊巢飛",
    "X72n1437_027:0540c19": "出雲松倒。",
    "X72n1437_027:0540c20": "自得暉頌",
    "X72n1437_027:0540c21": "正中偏。混沌初分半夜前。轉側木人驚夢破。雪蘆滿",
    "X72n1437_027:0540c22": "眼不成眠。",
    "X72n1437_027:0540c23": "偏中正。寶月團團金殿冷。當明不犯暗抽身。回眸影",
    "X72n1437_027:0540c24": "轉西山頂。",
    "X72n1437_027:0541a01": "正中來。帝命傍分展化才。杲日初升沙界靜。靈然曾",
    "X72n1437_027:0541a02": "不帶纖埃。",
    "X72n1437_027:0541a03": "兼中至。長安大道長遊戲。處處無私空合空。法法同",
    "X72n1437_027:0541a04": "歸水見水。",
    "X72n1437_027:0541a05": "兼中到。白重斷處家山好。撲碎驪龍明月珠。崑崙入",
    "X72n1437_027:0541a06": "海無音耗。",
    "X72n1437_027:0541a07": "鼓山賢頌",
    "X72n1437_027:0541a08": "正中偏。黑漆崑崙空裏眠。雖是不曾親切得。眼前影",
    "X72n1437_027:0541a09": "象却昭然。",
    "X72n1437_027:0541a10": "偏中正。將軍手持無字印。鐵馬金戈事正勤。未得歇",
    "X72n1437_027:0541a11": "時難自信。",
    "X72n1437_027:0541a12": "正中來。夜半梅花鬬雪開。一陣香風飄出谷。始知未",
    "X72n1437_027:0541a13": "許雪深埋。",
    "X72n1437_027:0541a14": "兼中至。出匣青蛇難擬議。陰陽反覆事何常。莫道相",
    "X72n1437_027:0541a15": "逢憑意氣。",
    "X72n1437_027:0541a16": "兼中到。事理全銷無可道。不是寒崖獨守空。本無變",
    "X72n1437_027:0541a17": "易閒名埽。",
    "X72n1437_027:0541a18": "曹山五相頌(此頌載五燈會元者俱錯列今依宗門玄鑒圖定之)",
    "X72n1437_027:0541a19": "白衣雖拜相。此事不為奇。積代簪纓者。休言落魄",
    "X72n1437_027:0541a20": "時。",
    "X72n1437_027:0541a21": "此即正中偏也。初悟此理。喻白衣拜相。然實本來",
    "X72n1437_027:0541a22": "尊貴。特暫沈淪耳。故有積代簪纓。暫時落魄之喻。",
    "X72n1437_027:0541a23": "王宮初降日。玉兔豈能離。未得無功旨。人天何太",
    "X72n1437_027:0541a24": "遲。",
    "X72n1437_027:0541b01": "此即偏中正也。王宮初降。喻初悟此理也。必假功",
    "X72n1437_027:0541b02": "勳以保任之。故以玉兔喻功勳。既未能無功。則尚",
    "X72n1437_027:0541b03": "滯人天。故曰人天何太遲。",
    "X72n1437_027:0541b04": "⊙子時當正位。明正在君臣。未離兜率界。烏鷄雪上",
    "X72n1437_027:0541b05": "行。",
    "X72n1437_027:0541b06": "此即正中來也。子時當夜半。故以喻正位。明正在",
    "X72n1437_027:0541b07": "君臣。謂明此正位。如君之視臣。不可坐著尊貴。亦",
    "X72n1437_027:0541b08": "如臣之奉君。不可背不可犯也。未離兜率界。喻方",
    "X72n1437_027:0541b09": "在正位上轉身。尚未入俗也。烏鷄。喻正。雪。喻偏。烏",
    "X72n1437_027:0541b10": "鷄雪上行。乃轉正就偏之象。",
    "X72n1437_027:0541b11": "○燄裏寒氷結。楊花九月飛。泥牛吼水面。木馬逐風",
    "X72n1437_027:0541b12": "嘶。",
    "X72n1437_027:0541b13": "此即兼中至也。燄。表偏。寒氷。表正。是偏中含正也。",
    "X72n1437_027:0541b14": "楊花。表偏。九月。表正。是正中有偏也。泥牛。木馬。皆",
    "X72n1437_027:0541b15": "表正。吼水面。逐風嘶。皆表偏。是理事兼至。偏正交",
    "X72n1437_027:0541b16": "參。不可得而思議者也。",
    "X72n1437_027:0541b17": "●渾然藏理事。朕兆卒難明。威音王未曉。彌勒豈惺",
    "X72n1437_027:0541b18": "惺。",
    "X72n1437_027:0541b19": "此即兼中到也。造道之極。理事俱泯。非獨凡眼莫",
    "X72n1437_027:0541b20": "窺。即過去未來一切諸佛。亦不能窺。葢還歸於混",
    "X72n1437_027:0541b21": "沌之竅。本不可得而明也。",
    "X72n1437_027:0541b22": "五位之旨。當以洞山曹山之頌為指南。故今詳註",
    "X72n1437_027:0541b23": "之。後有作者。多失前人之旨。至於大陽玄。浮山遠",
    "X72n1437_027:0541b24": "二家頌。皆屬偽譔。全乖祖意。今刪之。",
    "X72n1437_027:0541c01": "五位答問",
    "X72n1437_027:0541c02": "僧問。如何是正中偏。",
    "X72n1437_027:0541c03": "汾陽昭云。玉兔既明初夜後。金鷄須唱五更前",
    "X72n1437_027:0541c04": "　宏智覺云。雲散長空後。虗堂夜月明　自得暉云。",
    "X72n1437_027:0541c05": "昨夜三更星滿天　大死翁云。黑漆老婆被白練。",
    "X72n1437_027:0541c06": "鼓山賢云。千尺井底夜燃燈。",
    "X72n1437_027:0541c07": "問。如何是偏中正。",
    "X72n1437_027:0541c08": "普賢秀云。輕烟籠皎月。薄霧鎖寒巖　宏智覺云。",
    "X72n1437_027:0541c09": "白髮老婆羞看鏡　大死翁云。白頭翁子著皁衫。",
    "X72n1437_027:0541c10": "自得暉云。白雲籠嶽頂。終不露崔嵬　鼓山賢云。",
    "X72n1437_027:0541c11": "將軍手持無字印。",
    "X72n1437_027:0541c12": "問。如何是正中來。",
    "X72n1437_027:0541c13": "汾陽昭云。旱地蓮花朵朵開。僧云。開後如何。汾云。",
    "X72n1437_027:0541c14": "金蕋銀絲承玉露。高僧不坐鳳凰臺　普賢秀云。",
    "X72n1437_027:0541c15": "松瘁何曾老。花開滿未萌　宏智覺云。霜眉雪鬢",
    "X72n1437_027:0541c16": "火中出。堂堂終不落今時　道吾真云。皎潔乾坤",
    "X72n1437_027:0541c17": "震地雷　自得暉云。莫謂鯨鯤無羽翼。今日親從",
    "X72n1437_027:0541c18": "鳥道來　鼓山賢云。肘後懸符出禁城。",
    "X72n1437_027:0541c19": "問。如何是兼中至。",
    "X72n1437_027:0541c20": "普賢秀云。猿啼音莫辨。鶴唳響難明　宏智覺云。",
    "X72n1437_027:0541c21": "大用現前。不存軌則　大死翁云。雪刃籠身不自",
    "X72n1437_027:0541c22": "傷　自得暉云。應無迹。用無痕　鼓山賢云。寶劒",
    "X72n1437_027:0541c23": "揮空不問誰。",
    "X72n1437_027:0541c24": "問。如何是兼中到。",
    "X72n1437_027:0542a01": "普賢秀云。撥開雲外路。脫去月明前　宏智覺云。",
    "X72n1437_027:0542a02": "夜明簾外排班早。空王殿上絕知音　大死翁云。",
    "X72n1437_027:0542a03": "崑崙夜裏行　自得暉云。石人衫子破。大地沒人",
    "X72n1437_027:0542a04": "縫　鼓山賢云。夜間墨汁染烏紗。",
    "X72n1437_027:0542a05": "洞山五位功勳",
    "X72n1437_027:0542a06": "僧問。如何是向。師曰。喫飯時作麼生。又曰。得力須忘",
    "X72n1437_027:0542a07": "飽。休糧更不饑。",
    "X72n1437_027:0542a08": "向。謂趣向。然必先知有。若不先知有。向箇甚麼。答。",
    "X72n1437_027:0542a09": "喫飯時作麼生者。謂日用動靜之間。不可須臾忘",
    "X72n1437_027:0542a10": "却也。得力須忘飽。休糧更不饑者。言向之專。則不",
    "X72n1437_027:0542a11": "暇計饑飽也。",
    "X72n1437_027:0542a12": "頌曰。賢主由來法帝堯。御人以禮曲龍腰。有時閙市",
    "X72n1437_027:0542a13": "頭邊過。到處文明賀聖朝。",
    "X72n1437_027:0542a14": "問。如何是奉。師曰。背時作麼生。又曰。只知朱紫貴。辜",
    "X72n1437_027:0542a15": "負本來人。",
    "X72n1437_027:0542a16": "奉。如承奉之奉。向而後奉。如人奉事長上。必先歸",
    "X72n1437_027:0542a17": "敬。而後承奉。若背。則不能奉。言背者。謂貪合外塵。",
    "X72n1437_027:0542a18": "乃背本分事者也。只知朱紫貴。辜負本來人。言其",
    "X72n1437_027:0542a19": "貪合外塵之事。",
    "X72n1437_027:0542a20": "頌曰。淨洗濃粧為阿誰。子規聲裏勸人歸。百花落盡",
    "X72n1437_027:0542a21": "啼無盡。更向亂峯深處啼。",
    "X72n1437_027:0542a22": "問。如何是功。師曰。放下鋤頭時。作麼生。又曰。撒手端",
    "X72n1437_027:0542a23": "然坐。白雲深處閒。",
    "X72n1437_027:0542a24": "把鋤頭。是有向奉。放下鋤頭。是不向奉。由前向奉",
    "X72n1437_027:0542b01": "之功。至此頓忘。故曰。放下鋤頭也。撒手端然坐。白",
    "X72n1437_027:0542b02": "雲深處閒者。謂契入正位也。猶名功者。即湧泉欣。",
    "X72n1437_027:0542b03": "所謂立中功。就中功也。",
    "X72n1437_027:0542b04": "頌曰。枯木花開劫外春。倒騎玉象趂麒麟。而今高隱",
    "X72n1437_027:0542b05": "千峯外。月皎風清好日辰。",
    "X72n1437_027:0542b06": "問。如何是共功。師曰。不得色。又曰。素粉難沈路。長安",
    "X72n1437_027:0542b07": "不久居。",
    "X72n1437_027:0542b08": "共功者。諸法並興。故曰共。洞山云。不得色者。乃為",
    "X72n1437_027:0542b09": "前位是一色。諸法俱隱。今位一色消盡。諸法俱現。",
    "X72n1437_027:0542b10": "一色不可復得也。素粉難沈跡。長安不久居者。亦",
    "X72n1437_027:0542b11": "指前一色。不可久居也。",
    "X72n1437_027:0542b12": "頌曰。眾生諸佛不相侵。山自高兮水自深。萬別千差",
    "X72n1437_027:0542b13": "明底事。鷓鴣啼處百花新。",
    "X72n1437_027:0542b14": "問。如何是功功。師曰。不共。又曰。混然無諱處。此外復",
    "X72n1437_027:0542b15": "何求。",
    "X72n1437_027:0542b16": "功功者。此功比前尤深。故名功功。洞山云。不共者。",
    "X72n1437_027:0542b17": "由前有共。今則不共。非特法不可得。非法亦不可",
    "X72n1437_027:0542b18": "得也。混然無諱處。此外更何求者。言理事混然。並",
    "X72n1437_027:0542b19": "無藏隱之迹。乃造道之極致。更有何求哉。然猶名",
    "X72n1437_027:0542b20": "功者。以視向上事。則亦屬人力造到。是亦功也。",
    "X72n1437_027:0542b21": "頌曰。頭角纔生已不堪。擬心求佛好羞慚。迢迢空劫",
    "X72n1437_027:0542b22": "無人識。肯向南詢五十三。",
    "X72n1437_027:0542b23": "永嘉欽頌",
    "X72n1437_027:0542b24": "到處相逢元不識。有時不識却相逢。師襄無目還如",
    "X72n1437_027:0542c01": "見。師曠能聰恰似聾(向)。",
    "X72n1437_027:0542c02": "金針密密繡鴛鴦。錦縫重重玉線長。挂向春園人不",
    "X72n1437_027:0542c03": "識。引他蜂蝶過來忙(奉)。",
    "X72n1437_027:0542c04": "顏生陋巷不堪憂。終日如愚樂自由。謾說坐忘為益",
    "X72n1437_027:0542c05": "矣。累他尼父一場愁(功)。",
    "X72n1437_027:0542c06": "淮南道士著真紅。勿謂情忘色是空。醮罷玉壇移斗",
    "X72n1437_027:0542c07": "柄。步虗一曲對春風(共功)。",
    "X72n1437_027:0542c08": "漢高初起沛豐間。三尺龍泉帝業安。待得叔孫成禮",
    "X72n1437_027:0542c09": "樂。元來不共汝同盤(功功)。",
    "X72n1437_027:0542c10": "洞山三種滲漏",
    "X72n1437_027:0542c11": "師謂曹山曰。末法時代人多乾慧。若要辯驗真偽。有",
    "X72n1437_027:0542c12": "三種滲漏。直須具眼。",
    "X72n1437_027:0542c13": "一。見滲漏。機不離位。墮在毒海。",
    "X72n1437_027:0542c14": "明安云。謂見滯所知。若不轉位。即在一色。",
    "X72n1437_027:0542c15": "二。情滲漏。滯在向背。見處偏枯。",
    "X72n1437_027:0542c16": "明安云。謂情境不圓。滯在取舍。前後偏枯。鑒覺不",
    "X72n1437_027:0542c17": "全。是識浪流轉。途中邊岸事。直須句句中離二邊。",
    "X72n1437_027:0542c18": "不滯情境。",
    "X72n1437_027:0542c19": "三。語滲漏。究妙失宗。機昧終始。濁智流轉。",
    "X72n1437_027:0542c20": "明安云。究妙失宗者。滯在語路。句失宗旨。機昧終",
    "X72n1437_027:0542c21": "始者。謂當機暗昧。語中宗旨不圓。句句中。須有語",
    "X72n1437_027:0542c22": "中無語。無語中有語。始得妙音密圓也。",
    "X72n1437_027:0542c23": "泐潭炤頌(此三頌舊刻顛倒今正之)",
    "X72n1437_027:0542c24": "木人嶺上輕開口。石女溪邊暗點頭。堪笑當年李太",
    "X72n1437_027:0543a01": "白。夜來還宿釣魚舟(見)。",
    "X72n1437_027:0543a02": "天下谿山絕勝幽。誰能把手共同遊。回頭忽聽杜鵑",
    "X72n1437_027:0543a03": "語。笑指白雲歸去休(情)。",
    "X72n1437_027:0543a04": "昔年曾作參玄客。徧扣玄關窮要脉。更闌墨汁染皁",
    "X72n1437_027:0543a05": "衫。說向他人口門窄(語)。",
    "X72n1437_027:0543a06": "洞山賓主句",
    "X72n1437_027:0543a07": "師訪龍山。問如何是主中賓。山曰。青山覆白雲。問如",
    "X72n1437_027:0543a08": "何是主中主。山曰。長年不出戶。問賓主相去幾何。山",
    "X72n1437_027:0543a09": "曰。長江水上波。問賓主相見。有何言說。山曰。清風拂",
    "X72n1437_027:0543a10": "白月。師乃再拜。",
    "X72n1437_027:0543a11": "師問僧。何者是汝主人公。僧曰。現祗對者。師曰。苦哉",
    "X72n1437_027:0543a12": "苦哉。今時人類皆如此。祗認得驢前馬後底。將為自",
    "X72n1437_027:0543a13": "己。佛法平沈。此其兆也。賓中主。尚未明。況主中主乎。",
    "X72n1437_027:0543a14": "僧問。如何是主中主。師曰。闍黎自道取。僧曰。某甲道",
    "X72n1437_027:0543a15": "得祇是賓中主。(雲居代云。某甲道得不是賓中主)如何是主中主。師",
    "X72n1437_027:0543a16": "曰。不辭為汝道。相續也大難。",
    "X72n1437_027:0543a17": "僧問。廣德義。如何是賓中賓。師曰。蕩子無家計。飄零",
    "X72n1437_027:0543a18": "不自知。曰如何是賓中主。師曰。茅戶挂珠簾。曰如何",
    "X72n1437_027:0543a19": "是主中賓。師曰。龍樓鋪草座。曰如何是主中主。師曰。",
    "X72n1437_027:0543a20": "東宮雖至嫡。不面聖堯顏。",
    "X72n1437_027:0543a21": "四賓主者。主。即正。即體。即理。賓。即偏。即用。即事。理",
    "X72n1437_027:0543a22": "之本體。不涉於用者。名主中主。喻如帝王深居九",
    "X72n1437_027:0543a23": "重之內也。親從體發出用者。名主中賓。喻如臣相",
    "X72n1437_027:0543a24": "奉命而出者也。在用中之體。名賓中主。如閙市裏",
    "X72n1437_027:0543b01": "天子也。用與體乖。全未有主。名賓中賓。喻如化外",
    "X72n1437_027:0543b02": "之民。無主之客也。此四賓主。與臨濟不同。學者詳",
    "X72n1437_027:0543b03": "之。又有書載明安語。以四賓主配四料揀者。謬妄",
    "X72n1437_027:0543b04": "殊甚。乃偽譔之書也。",
    "X72n1437_027:0543b05": "天童覺頌",
    "X72n1437_027:0543b06": "平生心事結眉頭。滿面風埃鬢已秋。大抵出門無伎",
    "X72n1437_027:0543b07": "倆。奈何今日路貧愁(賓中賓)。",
    "X72n1437_027:0543b08": "日應經商利萬金。曉來古路問家音。分明得報尊親",
    "X72n1437_027:0543b09": "徤。爭奈難憑喜懼心(賓中主)。",
    "X72n1437_027:0543b10": "御樓吹角六街明。金馬將軍出禁城。閫外威權良有",
    "X72n1437_027:0543b11": "準。不傷風化自昇平(主中賓)。",
    "X72n1437_027:0543b12": "不動金輪萬德全。宸居苔合未排班。當頭諱字寰中",
    "X72n1437_027:0543b13": "禁。誰敢依稀犯聖顏(主中主)。",
    "X72n1437_027:0543b14": "綱宗偈",
    "X72n1437_027:0543b15": "金針雙鎖偈曰。金針雙鎖備。挾路隱全該。寶印當風",
    "X72n1437_027:0543b16": "妙。重重錦縫開。",
    "X72n1437_027:0543b17": "金針句。言偏正並用。不落一邊。亦非執於中道也。",
    "X72n1437_027:0543b18": "挾路句。言應機之路。正必挾偏。偏必挾正。其一雖",
    "X72n1437_027:0543b19": "隱而弗顯。其實偏正無不全該也。寶印句。言正中",
    "X72n1437_027:0543b20": "妙挾之印。當眾生之機感也。重重錦縫者。因眾生",
    "X72n1437_027:0543b21": "之機感。而五位法門。重重顯現也。",
    "X72n1437_027:0543b22": "金鎖玄路偈曰。交互明中暗。功齊轉覺難。力窮忘進",
    "X72n1437_027:0543b23": "退。金鎖網鞔鞔。",
    "X72n1437_027:0543b24": "明喻大功。暗喻正位。初用功時。是借功趨位。明中",
    "X72n1437_027:0543c01": "有暗也。次則借位明功。暗中有明也。至於功位齊",
    "X72n1437_027:0543c02": "彰。猶貴功位並轉。若力窮而不能轉。則事理之迹",
    "X72n1437_027:0543c03": "未消。聖凡之情未盡。是謂金鎖玄路。",
    "X72n1437_027:0543c04": "不墮凡聖偈曰。事理俱不涉。回照絕幽微。背風無巧",
    "X72n1437_027:0543c05": "拙。電火爍難追。",
    "X72n1437_027:0543c06": "前二偈。明正偏互用。此偈明正偏雙泯。乃返道之",
    "X72n1437_027:0543c07": "本源也。回照此境。非特無形迹可見。即幽微亦絕。",
    "X72n1437_027:0543c08": "而不可見矣。背風無巧拙者。以有機感。則巧拙斯",
    "X72n1437_027:0543c09": "形。此機感不到之地。何有巧拙哉。巧拙。指聖凡也。",
    "X72n1437_027:0543c10": "電火爍難追者。以有形故可追。無形。則不可追。喻",
    "X72n1437_027:0543c11": "智不能及也。此即是兼中到位。",
    "X72n1437_027:0543c12": "石霜五位王子",
    "X72n1437_027:0543c13": "誕生",
    "X72n1437_027:0543c14": "誕生。言初育也。最初知有。即能頓入一色。全不借",
    "X72n1437_027:0543c15": "功勳。如王嫡長之子。初生即得灌頂者也。此與洞",
    "X72n1437_027:0543c16": "山正中偏。有異。正中偏。只是最初知有。未能頓入",
    "X72n1437_027:0543c17": "一色。入一色。乃正中來事。",
    "X72n1437_027:0543c18": "天然貴胤本非功。德合乾坤育勢隆。始末一期無雜",
    "X72n1437_027:0543c19": "種。分宮六宅不他宗。上和下睦陰陽順。共氣連枝器",
    "X72n1437_027:0543c20": "量同。欲識誕生王子父。鶴騰霄漢出銀籠。",
    "X72n1437_027:0543c21": "初句。言其本來尊貴。不假功勳也。德合乾坤。言與",
    "X72n1437_027:0543c22": "父母同德也。育勢隆。言其生育之勢甚隆。本是王",
    "X72n1437_027:0543c23": "種也。始末句。言其不雜外紹之功。分宮句。言其六",
    "X72n1437_027:0543c24": "根用殊。而皆不外宗也。上和句。言其順於父也。共",
    "X72n1437_027:0544a01": "氣句。言六識如兄弟。同其器量。皆順於父也。末二",
    "X72n1437_027:0544a02": "句。明王子父。銀籠。喻一色。超出一色。始見尊貴。喻",
    "X72n1437_027:0544a03": "之為父也。",
    "X72n1437_027:0544a04": "朝生",
    "X72n1437_027:0544a05": "朝生者。言祇在外朝。居臣位。非宮中所生也。此子",
    "X72n1437_027:0544a06": "不能知有。止事外紹之功。故不能轉功就位。正是",
    "X72n1437_027:0544a07": "臣種。亦名王子者。九峰。所謂外紹王種姓也。與洞",
    "X72n1437_027:0544a08": "山。偏中正。有異。以偏中正。是內紹。而未就位者。此",
    "X72n1437_027:0544a09": "是外紹而不就位者。",
    "X72n1437_027:0544a10": "苦學論情世莫羣。出來凡事已超倫。詩成五字三冬",
    "X72n1437_027:0544a11": "雪。筆落分毫四海雲。萬卷積功彰聖代。一心忠孝輔",
    "X72n1437_027:0544a12": "明君。鹽梅不是生知得。金榜何勞顯至勳。",
    "X72n1437_027:0544a13": "初句。言其用功之勤也。次句。言其由功之勤。故一",
    "X72n1437_027:0544a14": "出而事皆超倫。乃功之著也。詩成二句。正喻其超",
    "X72n1437_027:0544a15": "倫之事。萬卷積功二句。喻借外功以輔其君也。鹽",
    "X72n1437_027:0544a16": "梅。正喻輔相之事。不是生知。言其由學而至也。末",
    "X72n1437_027:0544a17": "句。喻雖大功顯著。如金榜標名。終在臣職。不登王",
    "X72n1437_027:0544a18": "位。何勞有此哉。",
    "X72n1437_027:0544a19": "末生",
    "X72n1437_027:0544a20": "末生者。言用功之久。而後成者也。此子遠謝一切。",
    "X72n1437_027:0544a21": "專事內紹。得入一色。比之誕生。則頓漸有異。及其",
    "X72n1437_027:0544a22": "所到。一也。此與正中來。亦異。此乃久用功而方入",
    "X72n1437_027:0544a23": "正位者。正中來。則入正位而轉身者也。",
    "X72n1437_027:0544a24": "久棲巖穴用功夫。草榻柴扉守志孤。十載見聞心自",
    "X72n1437_027:0544b01": "委。一身冬夏衣縑無。澄凝含笑三秋思。清苦高名上",
    "X72n1437_027:0544b02": "哲圖。業就巍科酬極志。比來臣相不當途。",
    "X72n1437_027:0544b03": "初二句。不貪朱紫貴。專顧本來人也。十載句。言不",
    "X72n1437_027:0544b04": "重見聞。一身句。言不著塵緣。澄凝二句。言其怡神",
    "X72n1437_027:0544b05": "於清虗恬淡之天。皆內紹之意也。業就二句。言內",
    "X72n1437_027:0544b06": "紹功成。轉劫就位。不立臣位也。",
    "X72n1437_027:0544b07": "化生",
    "X72n1437_027:0544b08": "化生者。言傍分帝化。乃轉位就功之子。古人謂之",
    "X72n1437_027:0544b09": "出使將軍才。即洞山。兼中至也。",
    "X72n1437_027:0544b10": "傍分帝命為傳持。萬里山河布政威。紅影日輪凝下",
    "X72n1437_027:0544b11": "界。碧油風冷暑炎時。高低豈廢尊卑奉。五袴蘇塗遠",
    "X72n1437_027:0544b12": "近知。妙印手持烟塞靜。當陽那肯露纖機。",
    "X72n1437_027:0544b13": "初句。備位明功。奉行帝化也。萬里句。金剛寶劍。橫",
    "X72n1437_027:0544b14": "揮世界也。紅影句。智炤無私。破諸幽暗也。碧油句。",
    "X72n1437_027:0544b15": "神用莫測。清諸熱惱也。碧油。幢名。漢太守。建碧油",
    "X72n1437_027:0544b16": "幢於門。以表正化之威。高低二句。總言神化廣運。",
    "X72n1437_027:0544b17": "上下同稟。遠近咸知也。五袴。漢廉叔度為太守。民",
    "X72n1437_027:0544b18": "作歌曰。廉叔度。來何暮。昔無繻。今五袴。蘇塗。言蘇",
    "X72n1437_027:0544b19": "民之塗炭也。妙印句。言心印獨持。則十方坐斷。天",
    "X72n1437_027:0544b20": "下太平也。烟塞者。塞下立烟墩。賊來。則舉之。以傳",
    "X72n1437_027:0544b21": "報。故曰烟塞。末句。言雖妙用顯行。其機密而不可",
    "X72n1437_027:0544b22": "窺也。",
    "X72n1437_027:0544b23": "內生",
    "X72n1437_027:0544b24": "內生者。長在深宮之內者也。此是功功之極。與父",
    "X72n1437_027:0544c01": "無異體。即理智一如。冥合不分之義。然猶云有父",
    "X72n1437_027:0544c02": "者。以子則猶守珍御。父則無家可坐。無世可興。又",
    "X72n1437_027:0544c03": "父則全屬無為。深不可窺。其間掛敝垂應。以代行",
    "X72n1437_027:0544c04": "父事者。亦子也。正同洞山。兼中到。",
    "X72n1437_027:0544c05": "九重深密復何宣。掛敝由來顯妙傳。祇奉一人天地",
    "X72n1437_027:0544c06": "貴。從他諸道自分權。紫羅帳合君臣隔。黃閣簾垂禁",
    "X72n1437_027:0544c07": "制全。為汝方隅官屬戀。遂將黃葉止啼錢。",
    "X72n1437_027:0544c08": "初句。言與父合體。寂爾無言也。次句。言有時復出。",
    "X72n1437_027:0544c09": "以顯其妙也。祇奉句。言實智證理也。從他句。言六",
    "X72n1437_027:0544c10": "根各效其職。而主本不動也。紫羅二句。言既與父",
    "X72n1437_027:0544c11": "合體。則臣僚隔絕。以其體本無為也。為汝二句。言",
    "X72n1437_027:0544c12": "雖是無為。有時應眾生之機。而方便說法。即權智",
    "X72n1437_027:0544c13": "也。",
    "X72n1437_027:0544c14": "善權志頌",
    "X72n1437_027:0544c15": "貴胤生時輪跡空。玎璫玉珮處東宮。月堂炤處朝君",
    "X72n1437_027:0544c16": "父。直扣堯階却借功(誕生)。",
    "X72n1437_027:0544c17": "學問詩書德行全。金門投策紫微班。客星不自離簑",
    "X72n1437_027:0544c18": "釣。爭得寅昏奉聖顏(朝生)。",
    "X72n1437_027:0544c19": "貧來今日極清虗。且喜寥寥一物無。便欲升為九苞",
    "X72n1437_027:0544c20": "鳳。依稀雲樹月巢孤(末生)。",
    "X72n1437_027:0544c21": "帝命傳來下九天。禁城中外化親宣。回途復妙持金",
    "X72n1437_027:0544c22": "印。正令曾無一字傳(化生)。",
    "X72n1437_027:0544c23": "鳳鷙龍驤大丈夫。天然尊貴六宮殊。苔封古殿無人",
    "X72n1437_027:0544c24": "到。造次凡流識得無(內生)。",
    "X72n1437_027:0545a01": "王子答問",
    "X72n1437_027:0545a02": "僧問石霜。如何是誕生王子。曰貴裔非常種。天生位",
    "X72n1437_027:0545a03": "至尊。問如何是朝生王子。曰白衣為上輔。直指禁庭",
    "X72n1437_027:0545a04": "中。問。如何是末生王子。曰循途方覺貴。漸進不知尊。",
    "X72n1437_027:0545a05": "問。如何是化生王子。曰政威無比況。神用莫能儔。問。",
    "X72n1437_027:0545a06": "如何是內生王子。曰重幃休勝負。金殿臥清風。",
    "X72n1437_027:0545a07": "曹山君臣五位旨訣",
    "X72n1437_027:0545a08": "曹山曰。正位即空界。本來無物。偏位即色界。有萬象",
    "X72n1437_027:0545a09": "形。正中偏者。背理就事。偏中正者。舍事入理。兼帶者。",
    "X72n1437_027:0545a10": "冥應眾緣。不墮諸有。非染非淨。非正非偏。故曰虗空",
    "X72n1437_027:0545a11": "大道。無著真宗。從上先德。推此一位。最玄最妙。要當",
    "X72n1437_027:0545a12": "詳審辨明。君為正位。臣為偏位。臣向君是偏中正。君",
    "X72n1437_027:0545a13": "視臣是正中偏。君臣道合是兼帶語時。有僧出問。如",
    "X72n1437_027:0545a14": "何是君。曰妙德尊寰宇。高明朗太虗。如何是臣。曰靈",
    "X72n1437_027:0545a15": "機弘聖道。真智利羣生。如何是臣向君。曰不墮諸異",
    "X72n1437_027:0545a16": "趣。凝情望聖容。如何是君視臣。曰妙容雖不動。光燭",
    "X72n1437_027:0545a17": "本無偏。如何是君臣道合。曰混然無內外。和融上下",
    "X72n1437_027:0545a18": "平。又曰。以君臣偏正言者。不欲犯中。故臣稱君。不敢",
    "X72n1437_027:0545a19": "斥言。是也。此吾宗法要。乃作偈曰。學者先須識自宗。",
    "X72n1437_027:0545a20": "莫將真際雜頑空。妙明體盡知傷觸。力在逢緣不借",
    "X72n1437_027:0545a21": "中。出語直教燒不著。潛行須與古人同。無身有事超",
    "X72n1437_027:0545a22": "岐路。無事無身落始終。",
    "X72n1437_027:0545a23": "大陽玄頌",
    "X72n1437_027:0545a24": "不立功勳坐廟堂。羣臣何敢望清光。沈沈禁殿尊嚴",
    "X72n1437_027:0545b01": "甚。寂寞無人夜未央(君)。",
    "X72n1437_027:0545b02": "文經武緯定中華。徧立階梯贊國家。功業已隆加九",
    "X72n1437_027:0545b03": "錫。與君神氣隔些些(臣)。",
    "X72n1437_027:0545b04": "位尊九五不曾居。常與羣臣共一途。不隱後官天下",
    "X72n1437_027:0545b05": "治。免教夷狄望來蘇(君視臣)。",
    "X72n1437_027:0545b06": "念念輸忠不敢欺。頭頭奉重丈夫兒。君看千里長安",
    "X72n1437_027:0545b07": "道。玉鐙皆趨闕下歸(臣向君)。",
    "X72n1437_027:0545b08": "臣主相忘古殿寒。萬年槐樹雪漫漫。千門坐掩靜如",
    "X72n1437_027:0545b09": "水。只有垂楊舞翠烟(君臣道合)。",
    "X72n1437_027:0545b10": "無中有路透長安。劫外靈枝孰敢攀。寶殿苔生尊貴",
    "X72n1437_027:0545b11": "重。三更紅日黑漫漫(總)。",
    "X72n1437_027:0545b12": "曹山四禁",
    "X72n1437_027:0545b13": "莫行心處路。",
    "X72n1437_027:0545b14": "心有所忻之處。即是偏蔽。雖極其玄妙。亦不可行。",
    "X72n1437_027:0545b15": "必須心心無處所。方是衲僧行履也。",
    "X72n1437_027:0545b16": "不挂本來衣。",
    "X72n1437_027:0545b17": "本來衣。乃認得法身。而法執不忘。己見猶存。墮在",
    "X72n1437_027:0545b18": "法身邊。必須翻轉窠臼。始得妙用全彰。",
    "X72n1437_027:0545b19": "何須正恁麼。",
    "X72n1437_027:0545b20": "道本無方。擬之即失。說正恁麼。早不恁麼。故不可",
    "X72n1437_027:0545b21": "擬。",
    "X72n1437_027:0545b22": "切忌未生時。",
    "X72n1437_027:0545b23": "道貫古今。豈局未生。若祗認著父母未生前。一段",
    "X72n1437_027:0545b24": "空寂境界。以為自己。豈不見同安察云。迢迢空劫",
    "X72n1437_027:0545c01": "勿能收。作此見者。乃墮空落外之流。故切忌之。",
    "X72n1437_027:0545c02": "曹山三墮",
    "X72n1437_027:0545c03": "曹山曰。凡情聖見。是金鎖玄路。直須回互。夫取正命",
    "X72n1437_027:0545c04": "食者。須具三種墮。一者披毛戴角。二者不斷聲色。三",
    "X72n1437_027:0545c05": "者不受食。稠布衲問。披毛戴角。是甚麼墮。師曰。是類",
    "X72n1437_027:0545c06": "墮。問。不斷聲色。是甚麼墮。師曰。是隨墮。問。不受食。是",
    "X72n1437_027:0545c07": "甚麼墮。師曰。是尊貴墮。乃曰。食者。即是本分事。知有",
    "X72n1437_027:0545c08": "不取。故曰尊貴墮。若執初心。知有自己及聖位。故曰",
    "X72n1437_027:0545c09": "類墮。若初心知有己事。回光之時。擯却色聲香味觸",
    "X72n1437_027:0545c10": "法。得寧謐。即成功勳。後却不執六塵等事。隨分而昧。",
    "X72n1437_027:0545c11": "任之則礙。所以外道六師。是汝之師。彼師所墮。汝亦",
    "X72n1437_027:0545c12": "隨墮。乃可取食。食者。即是正命食也。亦是就六根門",
    "X72n1437_027:0545c13": "頭。見聞覺知。祇是不被他染污。將為墮。且不是同向",
    "X72n1437_027:0545c14": "前均他。本分事尚不取。豈況其餘事耶。師凡言墮。謂。",
    "X72n1437_027:0545c15": "混不得。類不齊。凡言初心者。所謂悟了同未悟耳。",
    "X72n1437_027:0545c16": "正命食者。教中有邪命食。正命食。邪命食。有四。仰",
    "X72n1437_027:0545c17": "口食。下口食。方口食。維口食。是也。正命食者。惟依",
    "X72n1437_027:0545c18": "乞食法。清淨自活。是也。今曹山立正命食者。意謂。",
    "X72n1437_027:0545c19": "受一切法。同名邪命。不受一切。是為正命。言三墮",
    "X72n1437_027:0545c20": "者。大修行人。本無所住。然亦暫有所寄。隨處自在。",
    "X72n1437_027:0545c21": "如鴈過長空。影沈寒水。豈有滯礙哉。故此墮字。是",
    "X72n1437_027:0545c22": "借義。非實義也。五燈會元。於尊貴墮後。復有乃曰",
    "X72n1437_027:0545c23": "食者一段。文義乖謬。予甚疑之。及見後有師凡言",
    "X72n1437_027:0545c24": "墮句。出一師字。方知是後人註釋之語。今不槩論。",
    "X72n1437_027:0546a01": "姑舉其一二訂之。如云本分事知有不取。故曰尊",
    "X72n1437_027:0546a02": "貴墮。是墮字作借義說。下文又云。執初心知有自",
    "X72n1437_027:0546a03": "己。及聖位。為類墮。是又作實墮了。其謬甚矣。又曹",
    "X72n1437_027:0546a04": "山云。披毛戴角是類墮。是異類中行。乃後後行徑。",
    "X72n1437_027:0546a05": "今則云。初心知有自己。及聖位。豈曹山之意乎。又",
    "X72n1437_027:0546a06": "僧寶傳中。亦戴此段。但多為改削。凡十四句。其義",
    "X72n1437_027:0546a07": "仍乖。如首句改云。冥合初心而知有。是類墮。夫初",
    "X72n1437_027:0546a08": "心知有。亦非披毛戴角之意也。又智證傳中。謂三",
    "X72n1437_027:0546a09": "墮之名。皆本聖經。乃改類墮。為不斷聲色墮。其悞",
    "X72n1437_027:0546a10": "後學甚矣。今并訂之於此。",
    "X72n1437_027:0546a11": "明安甞釋此三墮曰。此三語。須明轉位。始得。一作水",
    "X72n1437_027:0546a12": "牯牛。是類墮。師曰。是沙門轉身語。是異類中事。若不",
    "X72n1437_027:0546a13": "曉此意。即有所滯。直是要伊一念無私。即有出身之",
    "X72n1437_027:0546a14": "路。二不受食是尊貴墮。師曰。須知那邊了却。來這邊",
    "X72n1437_027:0546a15": "行履。若不虗此位。即坐在尊貴。三不斷聲色是隨墮。",
    "X72n1437_027:0546a16": "師曰。以不明聲色。故隨處墮。須向聲色裏有出身之",
    "X72n1437_027:0546a17": "路。作麼生。是聲色外一句。乃曰。聲不自聲。色不自色。",
    "X72n1437_027:0546a18": "故曰不斷。指掌。當指何掌也。",
    "X72n1437_027:0546a19": "按曹山云。須具三種墮。是必一念無私底。方能類",
    "X72n1437_027:0546a20": "墮。必不守尊貴底。方能尊貴墮。必透過聲色底。方",
    "X72n1437_027:0546a21": "能隨墮。是墮之名。乃權立也。今大陽謂此三種。須",
    "X72n1437_027:0546a22": "明轉位。是實有所墮。故須轉也。與曹山之意大乖。",
    "X72n1437_027:0546a23": "然余考明安別錄一書。中載五位頌。洞山五位頌",
    "X72n1437_027:0546a24": "註。又以四賓主配入四料揀。及此三墮之說。種種",
    "X72n1437_027:0546b01": "乖謬。疑為大陽既沒。嗣法無人。而偽妄之徒。托名",
    "X72n1437_027:0546b02": "為之。覺範不能察。乃為收入僧寶傳中。貽悞後學。",
    "X72n1437_027:0546b03": "觀者詳之。",
    "X72n1437_027:0546b04": "百丈端頌",
    "X72n1437_027:0546b05": "著起破襴衫。脫下娘生袴。信步入荒草。忘却長安路",
    "X72n1437_027:0546b06": "(類)。",
    "X72n1437_027:0546b07": "秦樓歌夜月。魏闕醉春風。家國傾亡後。鄉關信不通",
    "X72n1437_027:0546b08": "(隨)。",
    "X72n1437_027:0546b09": "獨坐孤峯頂。輪蹄絕往還。可憐一雙足。曾不到人間",
    "X72n1437_027:0546b10": "(尊貴)。",
    "X72n1437_027:0546b11": "雲不戀青山。鏡不籠妍醜。未透鬼門關。逐處成窠臼",
    "X72n1437_027:0546b12": "(總)。",
    "X72n1437_027:0546b13": "又頌",
    "X72n1437_027:0546b14": "披毛戴角。隨類自在",
    "X72n1437_027:0546b15": "頭角混泥塵。分明露此身。綠楊芳草岸。何處不稱尊。",
    "X72n1437_027:0546b16": "見色聞聲。隨處自在",
    "X72n1437_027:0546b17": "猿啼霜夜月。花笑沁園春。浩浩紅塵裏。頭頭是故人。",
    "X72n1437_027:0546b18": "禮絕百僚。尊貴自在",
    "X72n1437_027:0546b19": "畫堂無鎖鑰。誰敢跨其門。莫怪無賓客。從來不見人。",
    "X72n1437_027:0546b20": "總頌",
    "X72n1437_027:0546b21": "昨夜荒村宿。今朝上苑遊。本來無位次。何處覓蹤由。",
    "X72n1437_027:0546b22": "同安察十玄談",
    "X72n1437_027:0546b23": "十玄談。大弘正中妙挾之旨。前五首示大旨要。後",
    "X72n1437_027:0546b24": "五首使履踐之也。",
    "X72n1437_027:0546c01": "心印",
    "X72n1437_027:0546c02": "問君心印作何顏。心印誰人敢授傳。歷劫坦然無變",
    "X72n1437_027:0546c03": "色。呼為心印早虗言。須知本自靈空性。將喻紅爐火",
    "X72n1437_027:0546c04": "裏蓮。莫謂無心便是道。無心猶隔一重關。",
    "X72n1437_027:0546c05": "祖意",
    "X72n1437_027:0546c06": "祖意如空不是空。玄機爭墮有無功。三賢尚未明斯",
    "X72n1437_027:0546c07": "旨。十聖那能達此宗。透網金鱗猶滯水。回途石馬出",
    "X72n1437_027:0546c08": "紗籠。殷勤為說西來意。莫問西來及與東。",
    "X72n1437_027:0546c09": "玄機",
    "X72n1437_027:0546c10": "迢迢空劫莫能收。豈為塵機作繫留。妙體本來無處",
    "X72n1437_027:0546c11": "所。通身何更有蹤由。靈然一句超羣象。迥出三乘不",
    "X72n1437_027:0546c12": "假修。撒手那邊千聖外。回程堪作火中牛。",
    "X72n1437_027:0546c13": "塵異",
    "X72n1437_027:0546c14": "濁者自濁清者清。菩提煩惱等空平。誰言卞璧無人",
    "X72n1437_027:0546c15": "鑒。我道驪珠到處晶。萬法泯時全體現。三乘分處假",
    "X72n1437_027:0546c16": "安名。丈夫自有冲天志。莫向如來行處行。",
    "X72n1437_027:0546c17": "佛教",
    "X72n1437_027:0546c18": "三乘次第演金言。三世如來亦共宣。初說有空人盡",
    "X72n1437_027:0546c19": "執。後非空有眾皆緣。龍宮滿藏醫方義。鶴樹終譚理",
    "X72n1437_027:0546c20": "未玄。真淨界中纔一念。閻浮早已八千年。",
    "X72n1437_027:0546c21": "還鄉曲",
    "X72n1437_027:0546c22": "勿於中路事空王。策杖還須達本鄉。雲水隔時君莫",
    "X72n1437_027:0546c23": "住。雪山深處我非忘。尋思去日顏如玉。嗟嘆來時鬢",
    "X72n1437_027:0546c24": "似霜。撒手到家人不識。更無一物戲尊堂。",
    "X72n1437_027:0547a01": "破還鄉曲",
    "X72n1437_027:0547a02": "返本還源事亦差。本來無住不名家。萬年松逕雪深",
    "X72n1437_027:0547a03": "覆。一帶峯巒雲更遮。賓主睦時純是妄。君臣合處正",
    "X72n1437_027:0547a04": "中邪。還鄉曲調如何唱。明月堂前枯木花。",
    "X72n1437_027:0547a05": "轉位",
    "X72n1437_027:0547a06": "涅槃城裏尚猶危。陌路相逢沒定期。權挂垢衣云是",
    "X72n1437_027:0547a07": "佛。却裝珍御復名誰。木人夜半穿靴去。石女天明戴",
    "X72n1437_027:0547a08": "帽歸。萬古碧潭空界月。再三撈摝始應知。",
    "X72n1437_027:0547a09": "回機",
    "X72n1437_027:0547a10": "披毛戴角入[廓享+墨]來。優鉢羅花火裏開。煩惱海中為雨",
    "X72n1437_027:0547a11": "露。無明山上作雲雷。鑊湯爐炭吹教滅。劍樹刀山喝",
    "X72n1437_027:0547a12": "使摧。金鎖玄關留不住。行於異類且輪廻。",
    "X72n1437_027:0547a13": "正位前(亦名一色過後)",
    "X72n1437_027:0547a14": "枯木巖前差路多。行人到此盡蹉跎。鷺鷥立雪非同",
    "X72n1437_027:0547a15": "色。明月蘆花不似他。了了了時無可了。玄玄玄處亦",
    "X72n1437_027:0547a16": "須訶。殷勤為唱玄中曲。空裏蟾光撮得麼。",
    "X72n1437_027:0547a17": "大陽三句",
    "X72n1437_027:0547a18": "大陽一日示眾云。諸禪德。須明平常無生句。妙玄無",
    "X72n1437_027:0547a19": "私句。體明無盡句。第一句。通一路。第二句。無賓主。第",
    "X72n1437_027:0547a20": "三句。兼帶去。一句道得獅子嚬呻。二句道得獅子返",
    "X72n1437_027:0547a21": "擲。三句道得獅子踞地。問。如何是平常無生句。曰白",
    "X72n1437_027:0547a22": "雲覆青山。青山頂不露。問。如何是妙玄無私句。曰寶",
    "X72n1437_027:0547a23": "殿無人不侍立。不種梧桐免鳳來。問。如何是體明無",
    "X72n1437_027:0547a24": "盡句。曰手指空時天地轉。回途石馬出紗籠。問。如何",
    "X72n1437_027:0547b01": "是獅子嚬呻。曰終無回顧意。爭肯落平常。問。如何是",
    "X72n1437_027:0547b02": "獅子返擲。曰周旋往返全歸父。繁興大用體無虧。問。",
    "X72n1437_027:0547b03": "如何是獅子踞地。曰迥絕去來機。古今無變異。",
    "X72n1437_027:0547b04": "琅琊覺。因僧請益次。乃曰。山僧亦有三句。報答大陽。",
    "X72n1437_027:0547b05": "僧問。如何是平常無生句。曰言前無的旨。句下絕追",
    "X72n1437_027:0547b06": "尋。問。如何是妙玄無私句。曰金鳳不棲無影樹。玉兔",
    "X72n1437_027:0547b07": "何曾下碧霄。問。如何是體明無盡句。曰三冬枯木秀。",
    "X72n1437_027:0547b08": "九夏雪花飛。",
    "X72n1437_027:0547b09": "平常無生句。即最初知有也。妙玄無私句。即入尊",
    "X72n1437_027:0547b10": "貴位也。體明無盡句。即轉位就功後事也。玄鑑中。",
    "X72n1437_027:0547b11": "又有三句圖象。全無意義。乃後人妄立耳。三種獅",
    "X72n1437_027:0547b12": "子。是於前三句中。各進一步說。乃三句中轉位也。",
    "X72n1437_027:0547b13": "芙蓉楷門風偈",
    "X72n1437_027:0547b14": "妙唱非千舌",
    "X72n1437_027:0547b15": "剎剎塵塵處處談。不勞彈指善財參。空生也解通消",
    "X72n1437_027:0547b16": "息。花雨巖前鳥不銜(芙蓉楷)。",
    "X72n1437_027:0547b17": "如如寂寂似無情。一句從來本現成。舌運廣長元不",
    "X72n1437_027:0547b18": "間。雪峰相見望州亭(自得暉)。",
    "X72n1437_027:0547b19": "古佛巍巍體廣長。交光絲網剎塵彰。也知不費娘生",
    "X72n1437_027:0547b20": "舌。巖桂庭花善舉揚(古德)。",
    "X72n1437_027:0547b21": "死蛇驚出草",
    "X72n1437_027:0547b22": "日炙風吹草裏埋。觸他毒氣又還乖。暗地忽然開死",
    "X72n1437_027:0547b23": "口。長安依舊絕人來(芙蓉楷)。",
    "X72n1437_027:0547b24": "金鞭遙指玉堂寒。驚起將軍夜出關。三尺鏌鎁清四",
    "X72n1437_027:0547c01": "海。攙旗一掃絕癡頑(自得暉)。",
    "X72n1437_027:0547c02": "死蛇打殺露霜牙。無底籃盛臭莫加。既是善呼須善",
    "X72n1437_027:0547c03": "遣。觸他毒氣喪渾家(古德)。",
    "X72n1437_027:0547c04": "解針枯骨吟",
    "X72n1437_027:0547c05": "死中得活是非常。密用還他別有長。半夜髑髏吟一",
    "X72n1437_027:0547c06": "曲。氷河發焰却清涼(芙蓉楷)。",
    "X72n1437_027:0547c07": "宮漏沈沈夜色深。燈殘火盡絕知音。木人位轉玉繩",
    "X72n1437_027:0547c08": "曉。石女夢回霜滿襟(自得暉)。",
    "X72n1437_027:0547c09": "功齊神聖旨何深。豈使膏肓便陸沈。父子不傳真秘",
    "X72n1437_027:0547c10": "訣。解針枯骨作龍吟(古德)。",
    "X72n1437_027:0547c11": "鐵鋸舞三臺",
    "X72n1437_027:0547c12": "不落宮商調。誰人和一場。伯牙何所措。此曲舊來長",
    "X72n1437_027:0547c13": "(芙蓉楷)。",
    "X72n1437_027:0547c14": "鐵牛無角臥山坡。鞭起如飛見也麼。鬧市橫騎人不",
    "X72n1437_027:0547c15": "識。擡頭鷂子過新羅(自得暉)。",
    "X72n1437_027:0547c16": "乾闥婆王鼓似雷。靈山獻樂未曾回。海波洶湧須彌",
    "X72n1437_027:0547c17": "震。何妨鐵鋸舞三臺(古德)。",
    "X72n1437_027:0547c18": "今古無間(諸家語錄中。不見有此題。獨芙蓉有之)",
    "X72n1437_027:0547c19": "一法元無萬法空。箇中那許悟圓通。將謂少林消息",
    "X72n1437_027:0547c20": "斷。桃花依舊笑春風。",
    "X72n1437_027:0547c21": "古德立小五位",
    "X72n1437_027:0547c22": "大功纔轉。借位誕生。",
    "X72n1437_027:0547c23": "擔荷頓忘。初至一色。是得尊貴氣分者也。故名誕",
    "X72n1437_027:0547c24": "生王子。",
    "X72n1437_027:0548a01": "一色若消。方名尊貴。",
    "X72n1437_027:0548a02": "一色若消。正尊貴之位也。但猶守尊貴。則亦是兒",
    "X72n1437_027:0548a03": "孫邊事。所以古德云。須知尊貴之人。不守尊貴之",
    "X72n1437_027:0548a04": "位。",
    "X72n1437_027:0548a05": "暗中移足。鶴出銀籠。",
    "X72n1437_027:0548a06": "此不守尊貴。正當轉位時。同安察云。涅槃城裏尚",
    "X72n1437_027:0548a07": "猶危。故須轉也。",
    "X72n1437_027:0548a08": "回機入俗。月鋪金地。",
    "X72n1437_027:0548a09": "此正垂手接人之事。同安察云。披毛戴角入[廓享+墨]來。",
    "X72n1437_027:0548a10": "優鉢羅花火裏開。是也。",
    "X72n1437_027:0548a11": "天童覺四轉靈機",
    "X72n1437_027:0548a12": "未轉靈機。了忘擔荷。",
    "X72n1437_027:0548a13": "此正轉大功而至一色。但坐在一色中。所謂月巢",
    "X72n1437_027:0548a14": "鶴作千年夢。雪屋人迷一色功也。",
    "X72n1437_027:0548a15": "機雖轉紐。印未成文。",
    "X72n1437_027:0548a16": "一色既消。如機轉紐。但尚守尊貴。機用亦未全彰",
    "X72n1437_027:0548a17": "也。",
    "X72n1437_027:0548a18": "靈機密運。印已成文。",
    "X72n1437_027:0548a19": "位裏轉身。從正出偏。文彩全彰。應用無闕者也。",
    "X72n1437_027:0548a20": "寶印當空。迥超文彩。",
    "X72n1437_027:0548a21": "此乃通身無影。應用無迹。不可得而思議也。",
    "X72n1437_027:0548a22": "天童覺三一色",
    "X72n1437_027:0548a23": "一色者。由轉功就位。證一片清虗境界。乃法身初立",
    "X72n1437_027:0548a24": "也。此中分三。大功一色者。由功力成就。猶存功力也。",
    "X72n1437_027:0548b01": "正位一色者。理境之空寂也。今時一色者。事境之潔",
    "X72n1437_027:0548b02": "白也。",
    "X72n1437_027:0548b03": "大功一色頌",
    "X72n1437_027:0548b04": "白牛雪裏覓無蹤。功盡超然體浩融。月影蘆花天未",
    "X72n1437_027:0548b05": "曉。靈苗任運剪春風。",
    "X72n1437_027:0548b06": "正位一色頌",
    "X72n1437_027:0548b07": "無影林中鳥不棲。空堦密密向邊啼。寒巖芳草何曾",
    "X72n1437_027:0548b08": "綠。正坐堂堂失路迷。",
    "X72n1437_027:0548b09": "今時一色頌",
    "X72n1437_027:0548b10": "髑髏識盡勿多般。狗口纔開落二三。日用光中須急",
    "X72n1437_027:0548b11": "薦。青山祇在白雲間。",
    "X72n1437_027:0548b12": "天童覺四借",
    "X72n1437_027:0548b13": "借功明位",
    "X72n1437_027:0548b14": "蘋末風休夜未央。水天虗碧共秋光。月船不犯東西",
    "X72n1437_027:0548b15": "岸。須信篙工用意良。",
    "X72n1437_027:0548b16": "借位明功",
    "X72n1437_027:0548b17": "六戶虗通路不迷。太陽影裏不當機。縱橫妙展無私",
    "X72n1437_027:0548b18": "化。恰恰行從鳥道歸。",
    "X72n1437_027:0548b19": "不借借(即兼至位上說)",
    "X72n1437_027:0548b20": "吃盡甘辛百草頭。鼻無繩索得優游。不知有去成知",
    "X72n1437_027:0548b21": "有。始信南泉喚作牛。",
    "X72n1437_027:0548b22": "全超不借借(即兼到位上說)",
    "X72n1437_027:0548b23": "霜重風嚴景寂寥。玉關金鎖手慵敲。寒松盡夜無虗",
    "X72n1437_027:0548b24": "籟。老鶴移棲空月巢。",
    "X72n1437_027:0548c01": "自得暉五轉位",
    "X72n1437_027:0548c02": "匣內青蛇吼",
    "X72n1437_027:0548c03": "寶劍橫斜天未曉。洗清魔佛逼人寒。匣中隱隱生光",
    "X72n1437_027:0548c04": "處。衲子徒將正眼看。",
    "X72n1437_027:0548c05": "金針去復來",
    "X72n1437_027:0548c06": "清虗大道長安路。往復何曾有間然。暗去明來鋒不",
    "X72n1437_027:0548c07": "露。渠儂初不墮中邊。",
    "X72n1437_027:0548c08": "秦宮炤膽寒",
    "X72n1437_027:0548c09": "巖房閴寂冷如氷。妙得冥符處處靈。轉側無依功就",
    "X72n1437_027:0548c10": "位。回頭失却楚王城。",
    "X72n1437_027:0548c11": "午天銀燭輝",
    "X72n1437_027:0548c12": "午天皎皎玉輪孤。一點光明分鑑湖。閒步却來遊幻",
    "X72n1437_027:0548c13": "海。十方沙界大毗盧。",
    "X72n1437_027:0548c14": "深巖藏白額",
    "X72n1437_027:0548c15": "白額深藏烟霧昏。異中來也自驚羣。草深直下無尋",
    "X72n1437_027:0548c16": "處。觸著輕輕禍到門。",
    "X72n1437_027:0548c18": "永覺和尚廣錄卷第二十七"
}