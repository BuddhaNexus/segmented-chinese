{
    "T31n1602_013:0540a21": "顯揚聖教論卷第十三",
    "T31n1602_013:0540a23": "無著菩薩造",
    "T31n1602_013:0540a24": "三藏法師玄奘奉 詔譯",
    "T31n1602_013:0540a25": "攝淨義品第二之九",
    "T31n1602_013:0540a26": "[0540a26] 聽者。謂說法師說正法要。安處聽者。令住恭",
    "T31n1602_013:0540a27": "敬無倒聽聞。問何故安處。答謂或由一因或",
    "T31n1602_013:0540a28": "乃至十。",
    "T31n1602_013:0540a29": "[0540a29] 一因者。所謂恭敬聽聞正法。現證利益及安",
    "T31n1602_013:0540b01": "樂故。此中或利益非安樂。或安樂非利益。乃",
    "T31n1602_013:0540b02": "至四句。如菩薩地法受中說。",
    "T31n1602_013:0540b03": "[0540b03] 二因者。謂善建立。一切法故。善建立者。當知",
    "T31n1602_013:0540b04": "離過失故。具大義故。又為說者聽者速疾獲",
    "T31n1602_013:0540b05": "得沙門果故。若不爾。諸說法者徒廢己業虛",
    "T31n1602_013:0540b06": "設言論。諸聽法者空自疲勞無所證獲。",
    "T31n1602_013:0540b07": "[0540b07] 三因者。正法能令捨惡趣故。得善趣故。速能",
    "T31n1602_013:0540b08": "引攝涅槃因故。如是三事。恭敬聽聞方可證",
    "T31n1602_013:0540b09": "得。",
    "T31n1602_013:0540b10": "[0540b10] 四因者。一恭敬聽時能善了達契經等法。二",
    "T31n1602_013:0540b11": "如是正法能令有情捨諸不善攝受諸善。若",
    "T31n1602_013:0540b12": "善聽者即能精勤若捨若受。三由捨受故捨",
    "T31n1602_013:0540b13": "離惡因所招後苦。四由此受捨善惡因故。速",
    "T31n1602_013:0540b14": "證寂滅。五因者。謂薄伽梵所說正法。有由序",
    "T31n1602_013:0540b15": "有出離有依趣有勇猛有神變。如是五種。若",
    "T31n1602_013:0540b16": "廣分別如攝異門分。",
    "T31n1602_013:0540b17": "[0540b17] 復有五因聽聞正法。謂我當聞所未聞。我當",
    "T31n1602_013:0540b18": "聞已研究。我當除斷疑心。我當調伏諸見。我",
    "T31n1602_013:0540b19": "當於深義句以慧通達。佛薄伽梵說。此五因",
    "T31n1602_013:0540b20": "顯聞思修三種妙慧究竟方便。初二種因顯",
    "T31n1602_013:0540b21": "聞慧。中二種因顯思慧。後一種因顯修慧。",
    "T31n1602_013:0540b22": "[0540b22] 六因者。一為欲敬報大師恩德。謂佛世尊為",
    "T31n1602_013:0540b23": "我等故行於無量難行苦行求得此法。云何",
    "T31n1602_013:0540b24": "今者而不聽聞。二觀自義利。謂佛正法有現",
    "T31n1602_013:0540b25": "義利。三究竟遠離一切熱惱。四善順正理。五",
    "T31n1602_013:0540b26": "易可了見。六諸聰慧者內證所知。",
    "T31n1602_013:0540b27": "[0540b27] 七因者。謂七正法如經言。我當修習七種正",
    "T31n1602_013:0540b28": "法。謂知法知義乃至知補特伽羅尊卑。",
    "T31n1602_013:0540b29": "[0540b29] 八因者。一佛法易得乃至為旃荼羅等而開",
    "T31n1602_013:0540c01": "示故。二易可修學。行住坐臥皆得習故。三引",
    "T31n1602_013:0540c02": "發義利。謂能引世間出世間果故。四初善。五",
    "T31n1602_013:0540c03": "中善。六後善。七感現樂果。八引後樂果。",
    "T31n1602_013:0540c04": "[0540c04] 九因者。謂能脫九種逼迫事故。一能出生死",
    "T31n1602_013:0540c05": "大牢獄故。二永斷貪等堅牢縛故三摧破七",
    "T31n1602_013:0540c06": "種大貧本故。及建立七種大財富故。四超度",
    "T31n1602_013:0540c07": "善行聽聞正法。諸飢儉故及建立彼諸豐足",
    "T31n1602_013:0540c08": "故。五滅無明闇起慧明故。六度四暴流登涅",
    "T31n1602_013:0540c09": "槃岸故。七對治煩惱諸內病故。八解脫一切",
    "T31n1602_013:0540c10": "貪愛網故。九能度無始流轉曠野稠林雜染",
    "T31n1602_013:0540c11": "行故。諸牢獄中生死牢獄最為第一。是故初",
    "T31n1602_013:0540c12": "說。",
    "T31n1602_013:0540c13": "[0540c13] 十因者。一恭敬聽聞如來法已得思擇力。由",
    "T31n1602_013:0540c14": "此能受聞法義利。如法求財不以非法。雖復",
    "T31n1602_013:0540c15": "受用深見過患。二善知出離。謂退失財寶無",
    "T31n1602_013:0540c16": "憂無戚亦不嗟怨。乃至廣說眷屬離喪不深",
    "T31n1602_013:0540c17": "悲歎。若遭重病亦不愁惱。三深見諸欲多有",
    "T31n1602_013:0540c18": "過患。及見出離最勝功德捨家入道。離臥具",
    "T31n1602_013:0540c19": "等所有貪著。乃至證得諸妙靜慮。四恭敬無",
    "T31n1602_013:0540c20": "倒聽聞正法。能順證解廣大甚深相似甚深",
    "T31n1602_013:0540c21": "諸緣起法。又能引發廣大善根出離歡喜。如",
    "T31n1602_013:0540c22": "薄伽梵說。我聖弟子專心屬耳聽聞正法。能",
    "T31n1602_013:0540c23": "斷五法能修七法速疾圓滿。五諸聖弟子恭",
    "T31n1602_013:0540c24": "敬聽法。所有集起皆轉成滅。六解正法已遠",
    "T31n1602_013:0540c25": "離塵垢。於諸法中生正法眼。七能善引攝證",
    "T31n1602_013:0540c26": "預流果最勝資糧。乃至證得阿羅漢果及能",
    "T31n1602_013:0540c27": "引攝阿羅漢果最勝資糧。八能善引攝獨覺",
    "T31n1602_013:0540c28": "資糧。九能善引攝無上正等菩提資糧。十引",
    "T31n1602_013:0540c29": "發一切世出世間靜慮等持等至等定。",
    "T31n1602_013:0541a01": "[0541a01] 讚佛略廣者。諸說法者說正法時。應先讚佛",
    "T31n1602_013:0541a02": "讚有二種謂略及廣。",
    "T31n1602_013:0541a03": "[0541a03] 略者有五種。一妙色。二寂靜。三勝智。四正",
    "T31n1602_013:0541a04": "行。五威德妙色者。謂三十二大丈夫相。及八",
    "T31n1602_013:0541a05": "十種隨形好。寂靜者。謂善能守護諸根門等。",
    "T31n1602_013:0541a06": "及能永拔煩惱習氣。勝智者。謂於過去未來",
    "T31n1602_013:0541a07": "現在世法及非世法無有罣礙。正行者。謂自",
    "T31n1602_013:0541a08": "他利樂正行圓滿。威德者。所謂如來神通遊",
    "T31n1602_013:0541a09": "戲。復有六種略讚如來。謂德圓滿故。離垢染",
    "T31n1602_013:0541a10": "故。無濁穢故。無與等故。唯利眾生以為業故。",
    "T31n1602_013:0541a11": "於此業用得自在故。此廣分別。如攝決擇分。",
    "T31n1602_013:0541a12": "廣者。謂廣讚如來無邊功德。如說是薄伽梵",
    "T31n1602_013:0541a13": "無邊名稱。德無量故。能施光明。發智明故。能",
    "T31n1602_013:0541a14": "除黑闇。永滅一切無智闇故。成就明眼。具三",
    "T31n1602_013:0541a15": "眼故。見勝義諦。了達無等諸聖諦故。成就禁",
    "T31n1602_013:0541a16": "戒。具足增上淨尸羅故。",
    "T31n1602_013:0541a17": "[0541a17] 又說是薄伽梵兩足中尊。調御中勝。沙門眾",
    "T31n1602_013:0541a18": "中最為殊美。是諸世間難得珍寶。",
    "T31n1602_013:0541a19": "[0541a19] 又說是薄伽梵為愍物者。悲有情者。樂為義",
    "T31n1602_013:0541a20": "者。求利物者。悲現前者。",
    "T31n1602_013:0541a21": "[0541a21] 又說是薄伽梵為眼為智。了達真理。於甚深",
    "T31n1602_013:0541a22": "義決定顯了。凡有所作皆依義轉。",
    "T31n1602_013:0541a23": "[0541a23] 又說是薄伽梵能證一切所未證義。以先證",
    "T31n1602_013:0541a24": "聖八支道故。自然證故。立未曾立聖梵行故。",
    "T31n1602_013:0541a25": "又說是薄伽梵知聖道者。顯聖道者。說聖道",
    "T31n1602_013:0541a26": "者。導聖道者。又說是薄伽梵人中師子。離怖",
    "T31n1602_013:0541a27": "畏故。人中牛王。御大眾故。人中御者。眾上首",
    "T31n1602_013:0541a28": "故。人中龍王。無誤失故。人中良馬。心調順",
    "T31n1602_013:0541a29": "故。人中最勝。家姓色等超諸眾故。人中最上。",
    "T31n1602_013:0541b01": "戒行智慧最勝威德越諸人故。人中蓮花。世",
    "T31n1602_013:0541b02": "間八法所不染故。無等無與等故。無等等等",
    "T31n1602_013:0541b03": "去來今無有與等諸善逝故。第一於諸有情",
    "T31n1602_013:0541b04": "為最上故。大仙上尸羅故。長時積集諸梵行",
    "T31n1602_013:0541b05": "故。證古大仙所證法故。最勝者。調伏一切天",
    "T31n1602_013:0541b06": "魔外道煩惱等故。牟尼無有一切掉慢等故。",
    "T31n1602_013:0541b07": "與三寂靜具相應故。不可引奪一切生等及",
    "T31n1602_013:0541b08": "諸異論不能奪故。沐浴離諸惡故。到彼岸越",
    "T31n1602_013:0541b09": "度一切薩迦耶故。",
    "T31n1602_013:0541b10": "[0541b10] 又說如來應正等覺明行圓滿善逝世間解無",
    "T31n1602_013:0541b11": "上丈夫善調御士天人師佛薄伽梵。",
    "T31n1602_013:0541b12": "[0541b12] 又說白法圓滿一切智者正法之主無忘失法",
    "T31n1602_013:0541b13": "有情堅勝。一切苦樂不纏擾心。",
    "T31n1602_013:0541b14": "[0541b14] 又說善調者密護根門。善滿足故。寂靜者淨",
    "T31n1602_013:0541b15": "尸羅受。善滿足故。安隱者已入決定地故。般",
    "T31n1602_013:0541b16": "涅槃者已證菩提故。拔毒箭者永拔一切有",
    "T31n1602_013:0541b17": "愛箭故。",
    "T31n1602_013:0541b18": "[0541b18] 又說調伏一切不調伏者。寂靜一切不寂靜",
    "T31n1602_013:0541b19": "者。如前已說。安隱一切不安隱者善能建立",
    "T31n1602_013:0541b20": "諸凡夫等。令證預流一來果故。",
    "T31n1602_013:0541b21": "[0541b21] 又說無杻械者。出火坑者。度深塹者。制求欲",
    "T31n1602_013:0541b22": "者。不傾動者。摧慢幢者。大常住者。",
    "T31n1602_013:0541b23": "[0541b23] 又說大阿羅漢諸漏永盡。如前廣說。乃至盡",
    "T31n1602_013:0541b24": "諸有結。",
    "T31n1602_013:0541b25": "[0541b25] 又說永斷五分成就六分。如是廣說乃至純",
    "T31n1602_013:0541b26": "善積聚無上丈夫。",
    "T31n1602_013:0541b27": "[0541b27] 又說善知法者乃至善知補特伽羅尊卑者。",
    "T31n1602_013:0541b28": "又說大沙門大婆羅門離垢無垢良醫商主勝",
    "T31n1602_013:0541b29": "觀察世間依眾生尊。此中離垢者。煩惱障斷",
    "T31n1602_013:0541c01": "故無垢者。所知障斷故。又永拔習氣故名無",
    "T31n1602_013:0541c02": "垢日夜六返觀察世間故名勝觀察。又說是",
    "T31n1602_013:0541c03": "一切種善清淨者。大丈夫相及隨形好。莊嚴",
    "T31n1602_013:0541c04": "身者具足十力。為大力者。具四無畏。無所畏",
    "T31n1602_013:0541c05": "者。成就大悲。於三念住。安住念者。成就三種",
    "T31n1602_013:0541c06": "不護及無忘失法。永害一切煩惱習氣。具足",
    "T31n1602_013:0541c07": "一切種妙智者。此中大悲者。長時積集故。謂",
    "T31n1602_013:0541c08": "經三大劫阿僧企耶方乃證得。又復依緣一",
    "T31n1602_013:0541c09": "切眾生故。緣一切種苦為境界故。得諸眾生",
    "T31n1602_013:0541c10": "一切損惱變異事等所不能轉故。於一切有",
    "T31n1602_013:0541c11": "情起平等行故。",
    "T31n1602_013:0541c12": "[0541c12] 學勝利者。謂說法師應依如是建立釋經法",
    "T31n1602_013:0541c13": "相。先應尋求若文若義。次應解了如先所說",
    "T31n1602_013:0541c14": "五種。為他說正法時解釋道理。次應如是安",
    "T31n1602_013:0541c15": "立自身於先所說說法者相謂善法義等十種",
    "T31n1602_013:0541c16": "圓滿。如是自安立已。然後依如先所說差別",
    "T31n1602_013:0541c17": "道理應起言說。謂處五大眾以如前所說可",
    "T31n1602_013:0541c18": "&#x6199;樂等八種言詞為眾說法。又安處他令於",
    "T31n1602_013:0541c19": "恭敬無倒聽聞。又應先讚大師功德。若有具",
    "T31n1602_013:0541c20": "足如是五分說正法者。當知猶如五分音樂",
    "T31n1602_013:0541c21": "能令自他生大歡喜。又能引發自他利益。又",
    "T31n1602_013:0541c22": "若能如是善修學者。當知具足五種勝利。一於",
    "T31n1602_013:0541c23": "佛言義解了不難。二能善圓滿說諸法相。三",
    "T31n1602_013:0541c24": "能善起發自他相續廣大歡喜。四引善出離",
    "T31n1602_013:0541c25": "天上人中廣大名稱。五生起無量最勝功德。",
    "T31n1602_013:0541c26": "[0541c26] 復次如佛所說住學勝利經。此經體性。謂",
    "T31n1602_013:0541c27": "文及義。文者。謂此經言。汝等苾芻應當安住",
    "T31n1602_013:0541c28": "修學勝利。此中有十二字四名一句。如是則",
    "T31n1602_013:0541c29": "攝名句字身。此中言說是學處相故則攝於",
    "T31n1602_013:0542a01": "相。如來言說本為苾芻請問即攝機請。如來",
    "T31n1602_013:0542a02": "所說言音即攝於語。是故此經一句具攝六",
    "T31n1602_013:0542a03": "文。如是慧為上首等諸句中。隨相應知。",
    "T31n1602_013:0542a04": "[0542a04] 復次義者謂地義中但說聲聞地義。或具五",
    "T31n1602_013:0542a05": "地。經言學勝利者。是資糧地。慧為上首者。",
    "T31n1602_013:0542a06": "是方便地。解脫堅固念為增上者。是見修等",
    "T31n1602_013:0542a07": "地。是名地義。",
    "T31n1602_013:0542a08": "[0542a08] 相義中學勝利者。是戒自相。慧為上首者具",
    "T31n1602_013:0542a09": "二種相。謂慧所依助伴等中。唯慧自體是自",
    "T31n1602_013:0542a10": "相。慧之眷屬及所緣等。名為共相。解脫堅固",
    "T31n1602_013:0542a11": "者。謂永離一切煩惱&#x9E81;重。是解脫自相。念為",
    "T31n1602_013:0542a12": "增上者。是念自相。如是等是名相義。",
    "T31n1602_013:0542a13": "[0542a13] 作意義中學勝利者。非作意體唯顯作意建",
    "T31n1602_013:0542a14": "立處所。慧為上首者。顯示了相勝解二種作",
    "T31n1602_013:0542a15": "意應知。解脫堅固者。當知顯示遠離攝樂方",
    "T31n1602_013:0542a16": "便究竟方便究竟果四種作意。念為增上者。",
    "T31n1602_013:0542a17": "當知此顯觀察作意。如是等是作意義。由此",
    "T31n1602_013:0542a18": "道理於智等中亦應隨相分別。",
    "T31n1602_013:0542a19": "[0542a19] 處所義中依於涅槃攝受學處。依清淨行。如",
    "T31n1602_013:0542a20": "其所應起教導等。所謂教導乃至慶慰。當知",
    "T31n1602_013:0542a21": "此中亦通有善等行。隨其最勝唯說清淨行。",
    "T31n1602_013:0542a22": "唯依出家補特伽羅。又於下根等一切眾生",
    "T31n1602_013:0542a23": "中。應當發起慶慰等事。謂依過去現在時起",
    "T31n1602_013:0542a24": "於慶慰。已證得故。正證得故。依現在時起於",
    "T31n1602_013:0542a25": "示現。依未來時起於教導及讚勵。是名處所",
    "T31n1602_013:0542a26": "義。",
    "T31n1602_013:0542a27": "[0542a27] 過患義中謂夫出家者。不應行於異行。不應",
    "T31n1602_013:0542a28": "貯餘財物。",
    "T31n1602_013:0542a29": "[0542a29] 勝利義中謂修三學滿足是可稱讚。所治義",
    "T31n1602_013:0542b01": "中謂犯尸羅無智煩惱及忘失念。當知護尸",
    "T31n1602_013:0542b02": "羅等即是能對治義。又一切雜染行皆是所",
    "T31n1602_013:0542b03": "治義。三學行等是能治義。",
    "T31n1602_013:0542b04": "[0542b04] 略義中謂住學勝利乃至念為增上。此略序",
    "T31n1602_013:0542b05": "宗名為略義。廣義中謂廣分別此。應知是名",
    "T31n1602_013:0542b06": "廣義更無過上。",
    "T31n1602_013:0542b07": "[0542b07] 復次於解釋中法者。謂於十二分教中契經",
    "T31n1602_013:0542b08": "所攝及記別攝。了義說故。",
    "T31n1602_013:0542b09": "[0542b09] 等起者。謂為開示遍行行智力自體故發起",
    "T31n1602_013:0542b10": "此經。又為顯示精勤修習清淨行者及示愛",
    "T31n1602_013:0542b11": "重世財利者。令信解此所化眾生依住學勝",
    "T31n1602_013:0542b12": "利等精勤修習。速得圓滿三學勝利故。又為",
    "T31n1602_013:0542b13": "顯示四種苾芻體故。經言。學勝利者。為令遠",
    "T31n1602_013:0542b14": "離種性形相苾芻體故。及令遠離詐現密護",
    "T31n1602_013:0542b15": "軌則威儀苾芻體故。又言慧為上首者。為令",
    "T31n1602_013:0542b16": "遠離計著虛妄名稱苾芻體故。解脫堅固念",
    "T31n1602_013:0542b17": "增上者。勸彼修習真實行苾芻體故。所以者",
    "T31n1602_013:0542b18": "何。若有愛樂名稱等人。但為名等勵己。聽受",
    "T31n1602_013:0542b19": "正法不為增長智慧。若有遠離前所說過。是",
    "T31n1602_013:0542b20": "名真實行攝於正解脫樂欲證得。又為於下",
    "T31n1602_013:0542b21": "劣法生知足者。勸令修學增上法故。謂為樂",
    "T31n1602_013:0542b22": "求隨順世間文章&#x546A;術。於戒慢緩者。說學勝",
    "T31n1602_013:0542b23": "利為唯守尸羅。捨多聞者。說慧為上首。為唯",
    "T31n1602_013:0542b24": "於聞思生知足者。說解脫堅固。為於戒慧解",
    "T31n1602_013:0542b25": "脫起增上慢者。說念為增上。如是等類是名",
    "T31n1602_013:0542b26": "等起。",
    "T31n1602_013:0542b27": "[0542b27] 義者總義中當知。此經宣說正行及正行果。",
    "T31n1602_013:0542b28": "如是戒等三學名學分量。經言。如是住者此",
    "T31n1602_013:0542b29": "顯正方便行所攝四種瑜伽。又言。如是住三",
    "T31n1602_013:0542c01": "學者此顯正行果。此中信欲為先故攝受尸",
    "T31n1602_013:0542c02": "羅。聽受法時由正勤力修習慧等要假方便。",
    "T31n1602_013:0542c03": "別義中所謂學者。是精進如教行若習若修",
    "T31n1602_013:0542c04": "名差別也。身語及命清淨現行是學自相。由",
    "T31n1602_013:0542c05": "戒忍等顯發正行。故名為學。又為求寂靜清",
    "T31n1602_013:0542c06": "涼之果進習除滅。故名為學。如是等類訓釋",
    "T31n1602_013:0542c07": "名言。如前應說。相故。自體故。業故。法故。因",
    "T31n1602_013:0542c08": "果故。義門差別中先辯自體差別學者。顯示",
    "T31n1602_013:0542c09": "七品尸羅。或過一百五十學處。界差別者。謂",
    "T31n1602_013:0542c10": "欲纏中唯有別解脫律儀靜慮律儀。唯在色",
    "T31n1602_013:0542c11": "無色纏無漏律儀是不繫。時差別者。謂過去",
    "T31n1602_013:0542c12": "世已學。未來世當學。現在世正學。位差別者。",
    "T31n1602_013:0542c13": "謂已入正法補特伽羅。學未成熟是下位。學",
    "T31n1602_013:0542c14": "正成熟是中位。學已成熟是上位。心不&#x6199;樂",
    "T31n1602_013:0542c15": "勵力修行諸梵行者。是苦位。其心&#x6199;樂不勵",
    "T31n1602_013:0542c16": "力修行諸梵行者。是樂位。任運修行諸梵行",
    "T31n1602_013:0542c17": "者。是不苦不樂位。唯是善位非不善位。若聽",
    "T31n1602_013:0542c18": "受者是聞位。若審察者。是思位。得定修者。是",
    "T31n1602_013:0542c19": "修位。若未證得增上心慧者。是增上戒位。若",
    "T31n1602_013:0542c20": "已證得者。名增上心慧位。如是等類是位差",
    "T31n1602_013:0542c21": "別。補特伽羅差別者。此中意說出家補特伽",
    "T31n1602_013:0542c22": "羅。或鈍根或利根。或貪等行或等分行或薄",
    "T31n1602_013:0542c23": "塵行。唯是聲聞非獨覺非菩薩。由彼獨覺各",
    "T31n1602_013:0542c24": "別覺悟。諸菩薩等解脫堅固。是故如來不為",
    "T31n1602_013:0542c25": "彼說共住修學。又復此中唯說般涅槃。為法",
    "T31n1602_013:0542c26": "者。已入正法者。無有障礙者。具縛者。不具",
    "T31n1602_013:0542c27": "縛者。非無縛者。唯人非天。是名補特伽羅。差",
    "T31n1602_013:0542c28": "別如於學如是分別當知。於勝利性慧上首",
    "T31n1602_013:0542c29": "性。解脫堅固性。念增上性。隨其所應五種差",
    "T31n1602_013:0543a01": "別。應廣分別。此中勝利者。是功德增進圓",
    "T31n1602_013:0543a02": "滿名之差別。如經說。觀十勝利者。是其體",
    "T31n1602_013:0543a03": "性。釋名者是法於身隨攝利益及應稱讚。故",
    "T31n1602_013:0543a04": "名勝利。又如是法隨生有情之所隨逐。故名",
    "T31n1602_013:0543a05": "勝利。又如是法稱讚隨逐。故名勝利。義門差",
    "T31n1602_013:0543a06": "別者。當知十種差別。謂能攝僧伽令僧精懇。",
    "T31n1602_013:0543a07": "乃至廣說。",
    "T31n1602_013:0543a08": "[0543a08] 經言。苾芻者是沙門捨家趣非家等。名之差",
    "T31n1602_013:0543a09": "別。具足別解脫律儀眾同分是苾芻體。釋名",
    "T31n1602_013:0543a10": "者於色形等精勤守護近惡趣等又能攝引不",
    "T31n1602_013:0543a11": "壞功德。故名苾芻。義門差別者。謂剎帝利等",
    "T31n1602_013:0543a12": "差別。上族下族差別。少中老等差別應知。經",
    "T31n1602_013:0543a13": "言。住者。是俯就於時精勤修習。名之差別。此",
    "T31n1602_013:0543a14": "住自體。離所說學無別有法。釋名者。由種種",
    "T31n1602_013:0543a15": "威儀攝受時分。故名為住。義門差別者。謂威",
    "T31n1602_013:0543a16": "儀差別。朝中後分差別。日夜差別。應知。經言",
    "T31n1602_013:0543a17": "慧者是智見。明現觀等。名之差別。簡擇法相",
    "T31n1602_013:0543a18": "心所有法為體。釋名者。簡擇為體。非智對治",
    "T31n1602_013:0543a19": "故名為慧。又各各差別能了知此故名為慧。",
    "T31n1602_013:0543a20": "又能顯了識所了別故名為慧。義門差別者。",
    "T31n1602_013:0543a21": "隨其所應。如前分別。",
    "T31n1602_013:0543a22": "[0543a22] 經言。解脫者。是永斷離繫清淨。盡滅離欲如",
    "T31n1602_013:0543a23": "是等。名之差別。&#x9E81;重永除煩惱斷滅為體。釋",
    "T31n1602_013:0543a24": "名者。能脫種種貪等繫縛故名解脫。又復世",
    "T31n1602_013:0543a25": "尊為種種牟尼說。此以為牟尼體性故名解",
    "T31n1602_013:0543a26": "脫。義門差別者。謂待時解脫。不動解脫。見所",
    "T31n1602_013:0543a27": "斷煩惱解脫。修所斷煩惱解脫。欲纏解脫。",
    "T31n1602_013:0543a28": "色纏解脫。無色纏解脫。如是等類如前差",
    "T31n1602_013:0543a29": "別應知。",
    "T31n1602_013:0543b01": "[0543b01] 經言。念者是不忘失。心明記憶等。名之差別。",
    "T31n1602_013:0543b02": "心所有法為體。釋名者。追憶諸法故名為念。",
    "T31n1602_013:0543b03": "又如所經事隨所作意令心明記故名為念。",
    "T31n1602_013:0543b04": "義門差別者。謂念佛念法乃至廣說六念應",
    "T31n1602_013:0543b05": "知。又念住差別等。隨其所應當廣說。",
    "T31n1602_013:0543b06": "[0543b06] 復次釋難中。問學勝利者義何謂耶。答此言",
    "T31n1602_013:0543b07": "欲顯於增上戒學見勝功德勤修習住。問慧",
    "T31n1602_013:0543b08": "為上首者義何謂耶。答此言顯示於諸根中",
    "T31n1602_013:0543b09": "慧根第一。問解脫堅固者義何謂耶。答此言",
    "T31n1602_013:0543b10": "顯示見修所斷煩惱永斷。問念為增上者義",
    "T31n1602_013:0543b11": "何謂耶。答此言顯示於少下劣所得功德不",
    "T31n1602_013:0543b12": "生知足。",
    "T31n1602_013:0543b13": "[0543b13] 問於餘經中三學次第世尊異說。何故此中",
    "T31n1602_013:0543b14": "增上戒後即說增上慧。又復不說增上心學",
    "T31n1602_013:0543b15": "勝利耶。答此言總攝聞思修等所成諸慧。欲",
    "T31n1602_013:0543b16": "顯由無悔等次第發三摩地。即是顯示增上",
    "T31n1602_013:0543b17": "心學。如薄伽梵說。於是五根最能攝受所攝",
    "T31n1602_013:0543b18": "受者。所謂慧根。以諸苾芻成就如是勝慧根",
    "T31n1602_013:0543b19": "故乃至能修三摩地根。是故由慧根力乃至",
    "T31n1602_013:0543b20": "三摩地根皆得成就。今此經中薄伽梵顯示",
    "T31n1602_013:0543b21": "智慧是三摩地引因及能引斷煩惱。由說增",
    "T31n1602_013:0543b22": "上慧學故。當知兼說慧俱增上心學。",
    "T31n1602_013:0543b23": "[0543b23] 問若爾餘經中說三學修習進趣圓滿。何故",
    "T31n1602_013:0543b24": "不說增上心學修習滿耶。答如前所說道理",
    "T31n1602_013:0543b25": "此中應知。",
    "T31n1602_013:0543b26": "[0543b26] 問何故此中但說學勝利住不說慧勝利住解",
    "T31n1602_013:0543b27": "脫勝利住。答但勸攝受下劣勝利。當知亦令",
    "T31n1602_013:0543b28": "所化有情攝受一切增上勝利。又攝僧等十",
    "T31n1602_013:0543b29": "種勝利明顯易入。是故但說學勝利住。問夫",
    "T31n1602_013:0543c01": "解脫者於諸法中最為上首。何故但說慧上",
    "T31n1602_013:0543c02": "首住不說解脫上首住。答於下劣中尚令所",
    "T31n1602_013:0543c03": "化有情取增上性。當知亦令所化於增上法",
    "T31n1602_013:0543c04": "取為增上。又於解脫顯差別故。何者差別。謂",
    "T31n1602_013:0543c05": "望無常上首之慧解脫最為常住堅實。問何",
    "T31n1602_013:0543c06": "等名為學勝利住。答由於隨所建立眾多學",
    "T31n1602_013:0543c07": "處觀十勝利故。常守尸羅堅守尸羅恒作恒",
    "T31n1602_013:0543c08": "轉。如是名為住學勝利。問攝受僧等諸句何",
    "T31n1602_013:0543c09": "義。答攝受僧伽者是總句。餘是別句令僧精",
    "T31n1602_013:0543c10": "懇者。令離受用欲樂邊故。令僧安樂者。令離",
    "T31n1602_013:0543c11": "受用自苦邊故。未信令信者。未入正法令趣",
    "T31n1602_013:0543c12": "入故。已信令增長者。已入正法令成熟故。難",
    "T31n1602_013:0543c13": "調伏令調伏者。犯尸羅者善驅擯故。令慚愧",
    "T31n1602_013:0543c14": "者安樂住者。淨持戒者令無悔惱故防護現",
    "T31n1602_013:0543c15": "法漏者。順伏煩惱纏故。損害後法漏者。止息",
    "T31n1602_013:0543c16": "邪願住梵行故。隨順永斷惑隨眠故。為令多",
    "T31n1602_013:0543c17": "人梵行久住增廣。乃至為諸天人正善開示",
    "T31n1602_013:0543c18": "者。為令聖教相續不斷絕故。",
    "T31n1602_013:0543c19": "[0543c19] 如是十種勝利。略說則為三種勝利。廣開三",
    "T31n1602_013:0543c20": "種則為十種。三種者。一令僧不染污住。二令",
    "T31n1602_013:0543c21": "僧得安樂住。三令聖教長時隨轉。此中由七",
    "T31n1602_013:0543c22": "種隨護顯示不染污住及安樂住。七種隨護",
    "T31n1602_013:0543c23": "者。一敬養隨護。二自苦行隨護。三眾具乏少",
    "T31n1602_013:0543c24": "隨護。四展轉眾隨護。五心追變隨護。六煩惱",
    "T31n1602_013:0543c25": "纏隨護。七邪願隨護。最後一句顯示聖教長",
    "T31n1602_013:0543c26": "時隨轉。",
    "T31n1602_013:0543c27": "[0543c27] 云何名為常守尸羅。謂不捨學處故。云何名",
    "T31n1602_013:0543c28": "為堅守尸羅。謂不犯學處故。云何恒作。謂學",
    "T31n1602_013:0543c29": "處不穿穴故。云何恒轉。謂穿穴尸羅復轉還",
    "T31n1602_013:0544a01": "故。云何受學學處。謂具足隨學諸學處故。如",
    "T31n1602_013:0544a02": "是行者。常守尸羅堅守尸羅。聞正法已獨於",
    "T31n1602_013:0544a03": "靜處。繫念思惟籌量觀察。為欲發起增上心",
    "T31n1602_013:0544a04": "慧故。又此行者。依聞思修所生智慧能證解",
    "T31n1602_013:0544a05": "脫。此解脫性不退法故。說名為堅。出世智果",
    "T31n1602_013:0544a06": "故不可退轉。又此行者。由念力故審自觀察。",
    "T31n1602_013:0544a07": "我尸羅蘊為圓滿不。我於諸法為通達不。我",
    "T31n1602_013:0544a08": "於解脫為善證不。如是依止憶念力故。具學",
    "T31n1602_013:0544a09": "勝利發上首慧證堅解脫。又復此念略有三",
    "T31n1602_013:0544a10": "種。謂或因說法。或依教授。或復觀察作與不",
    "T31n1602_013:0544a11": "作。",
    "T31n1602_013:0544a12": "[0544a12] 問薄伽梵宣說尸羅有無量種。謂鄔波索迦",
    "T31n1602_013:0544a13": "尸羅。苾芻尸羅。鄔波婆娑尸羅。靜慮尸羅。三",
    "T31n1602_013:0544a14": "摩&#x9262;底尸羅。聖愛尸羅。如是等今於此中依",
    "T31n1602_013:0544a15": "何尸羅而說住學勝利。答苾芻尸羅由最勝",
    "T31n1602_013:0544a16": "故。",
    "T31n1602_013:0544a17": "[0544a17] 問如薄伽梵說。慧亦多種。所謂聞所生慧。思",
    "T31n1602_013:0544a18": "所生慧。修所生慧。今於此中依何等慧而說",
    "T31n1602_013:0544a19": "住慧上首。答具說三慧。問佛說解脫亦有多",
    "T31n1602_013:0544a20": "種。謂世間解脫。出世間解脫。有學解脫無學",
    "T31n1602_013:0544a21": "解脫。可動解脫。不動解脫。如是等今於此",
    "T31n1602_013:0544a22": "中依何解脫而說解脫堅住。答依彼出世不",
    "T31n1602_013:0544a23": "動解脫。",
    "T31n1602_013:0544a24": "[0544a24] 問如來說念亦有多種。謂於身等境界住念",
    "T31n1602_013:0544a25": "久作久說等隨念。讀誦等隨念。教授等隨念。",
    "T31n1602_013:0544a26": "應作不應作隨念。念佛等隨念。今於此中依",
    "T31n1602_013:0544a27": "何等念說念增上。答從勝為論說應作不作",
    "T31n1602_013:0544a28": "觀察隨念。",
    "T31n1602_013:0544a29": "[0544a29] 復次次第中。謂先依苾芻尸羅住已。次聽受",
    "T31n1602_013:0544b01": "正法。次應如理作意。如是行者。由淨持戒故",
    "T31n1602_013:0544b02": "無有憂悔。由無悔等次第能發正三摩地。謂",
    "T31n1602_013:0544b03": "由方便所攝慧如理思惟故增上心學成就。",
    "T31n1602_013:0544b04": "是名圓滿次第。前前為因後後得圓滿故。又",
    "T31n1602_013:0544b05": "住學勝利為得慧上首故。住慧上首為證解",
    "T31n1602_013:0544b06": "脫堅固故。云何能得住學勝利乃至解脫堅",
    "T31n1602_013:0544b07": "固。謂由念增上力故。是名能成次第。又經言。",
    "T31n1602_013:0544b08": "若如是住修習三學速得圓滿。是亦名為能",
    "T31n1602_013:0544b09": "成次第。",
    "T31n1602_013:0544b10": "[0544b10] 解釋次第者。如經言。大師者。謂能善教誡聲",
    "T31n1602_013:0544b11": "聞弟子應作不應作事。故名大師。又能化導",
    "T31n1602_013:0544b12": "無量眾生證苦寂滅。故名大師。又為摧滅邪",
    "T31n1602_013:0544b13": "穢外道出現於世。故名大師。聲聞者。謂從他",
    "T31n1602_013:0544b14": "聽聞正法音聲。故名聲聞。又能令他聞正法",
    "T31n1602_013:0544b15": "聲。故名聲聞。",
    "T31n1602_013:0544b16": "[0544b16] 問復何因緣唯為聲聞說住學勝利等。答由",
    "T31n1602_013:0544b17": "聲聞眾是薄伽梵隨順修學真實弟子故。法",
    "T31n1602_013:0544b18": "者。所謂宣說名句文身學處者。所謂宣說五",
    "T31n1602_013:0544b19": "犯聚事。成就憐愍者。於處長夜諸眾生等。恒",
    "T31n1602_013:0544b20": "住慈等四種無量。成就悲者。能拔眾生多苦",
    "T31n1602_013:0544b21": "法故。樂義利者。能授眾生無量樂法故。求利",
    "T31n1602_013:0544b22": "益者。欲令眾生攝受種種妙善法故。恒悲愍",
    "T31n1602_013:0544b23": "者。能拔眾生種種諸惡不善法故。又言。為令",
    "T31n1602_013:0544b24": "多人梵行久住者依剎帝利等大種姓說。增",
    "T31n1602_013:0544b25": "廣者。謂即此等諸眾生類。後後眾會漸漸廣",
    "T31n1602_013:0544b26": "大。乃至為諸天人者。謂即於如是增廣種類",
    "T31n1602_013:0544b27": "中有勢力者。此顯世尊大悲普覆非唯一分。",
    "T31n1602_013:0544b28": "正善開示者。謂如諸所有及盡諸所有一切諸",
    "T31n1602_013:0544b29": "法。說正法者。謂十二分教聽受研尋住持讀",
    "T31n1602_013:0544c01": "誦處靜思惟。如是境界是名為法。為利益者。",
    "T31n1602_013:0544c02": "依增上戒說。為安樂者。謂不依止苦難不自",
    "T31n1602_013:0544c03": "在行。為利益安樂者。謂諸離欲者增上心增",
    "T31n1602_013:0544c04": "上慧行此行善故名利益。順攝故名安樂。又",
    "T31n1602_013:0544c05": "若處世尊讚說杜多功德。是名利益。若處世",
    "T31n1602_013:0544c06": "尊聽受百味飲食百千衣服。是名安樂。若處",
    "T31n1602_013:0544c07": "世尊建立三學。是名利益安樂。如來於諸法",
    "T31n1602_013:0544c08": "中以種種慧善觀察者。謂若為利益。若為安",
    "T31n1602_013:0544c09": "樂。若為利益安樂。依增上戒學增上心學增",
    "T31n1602_013:0544c10": "上慧學說。此中有二因緣名善觀察。謂於長",
    "T31n1602_013:0544c11": "夜遍了知故。不顛倒覺故。彼彼解脫善證得",
    "T31n1602_013:0544c12": "者依增上心增上慧說此中有二因緣名善證",
    "T31n1602_013:0544c13": "得。謂究竟行故。不退轉法故。我尸羅蘊不圓",
    "T31n1602_013:0544c14": "滿者。謂或於尸羅一分修習。或不依止。如是",
    "T31n1602_013:0544c15": "尸羅圓滿修習諸等持戒。我於諸法不善觀",
    "T31n1602_013:0544c16": "察者。由二種觀察如前說。我於解脫不善證",
    "T31n1602_013:0544c17": "得者。由二種證得如前說。我所應說如是已",
    "T31n1602_013:0544c18": "說者。謂總結前略說及廣分別應知。",
    "T31n1602_013:0544c19": "[0544c19] 復次由六種相應當解釋一切佛經。一由遍",
    "T31n1602_013:0544c20": "知諸法故。二由捨惡行大小惑故。三由受善",
    "T31n1602_013:0544c21": "行故。四由智遍知通達病等行故。五由彼果",
    "T31n1602_013:0544c22": "故。六由自他受彼果故。由如是六相及由如",
    "T31n1602_013:0544c23": "前建立諸相應。善解釋一切佛經。此中法者。",
    "T31n1602_013:0544c24": "謂蘊界處緣起念住正斷等。彼果者。謂厭離",
    "T31n1602_013:0544c25": "欲解脫般涅槃。自他受彼果者。謂我生已盡",
    "T31n1602_013:0544c26": "等。如是總名攝釋分。今此品中顯示此論有",
    "T31n1602_013:0544c27": "四種相。一最勝相。二自體相。三清淨相。四辯",
    "T31n1602_013:0544c28": "教相。此中最勝相由二頌。自體相由五頌。清",
    "T31n1602_013:0544c29": "淨相由二頌。辯教相由一頌。"
}