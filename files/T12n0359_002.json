{
    "T12n0359_002:0256a13": "佛說大乘入諸佛境界智光明莊",
    "T12n0359_002:0256a14": "嚴經卷第二",
    "T12n0359_002:0256a16": "西天譯經三藏朝散大夫試光祿卿傳梵",
    "T12n0359_002:0256a17": "大師賜紫沙門臣法護等奉　詔譯",
    "T12n0359_002:0256a18": "「復次，妙吉祥！譬如炎夏向殘雨際、初月時景",
    "T12n0359_002:0256a19": "方來，以諸眾生宿業報故，此大地中，一切種",
    "T12n0359_002:0256a20": "子，禾稼、藥草、樹林而悉成長。時虛空中，大風吹",
    "T12n0359_002:0256a21": "擊、大水流注。是時，大地而悉滋養。閻浮提中",
    "T12n0359_002:0256a22": "一切人眾，見是相已、咸生歡喜，其心適悅，想",
    "T12n0359_002:0256a23": "此世間有大雲起。妙吉祥！而此空中有大水",
    "T12n0359_002:0256a24": "蘊流注大地，是時，閻浮提中一切人眾，即作",
    "T12n0359_002:0256a25": "是念：『今此大地，大水流注，豈非此中有大雲",
    "T12n0359_002:0256a26": "起？』作是念已，咸發是言：『奇哉！大雲降注，大水",
    "T12n0359_002:0256a27": "充滿大地！』妙吉祥！而彼大水非雲所有、非雲",
    "T12n0359_002:0256a28": "施設，但以大風吹擊，故有大水充滿大地。即",
    "T12n0359_002:0256a29": "彼水蘊，以其眾生宿業報力，隨時隱沒，風所",
    "T12n0359_002:0256b01": "攝持、風所破散，如雲注水。妙吉祥！但由眾生",
    "T12n0359_002:0256b02": "宿業報故，乃於空中大水流注，非雲所有、非",
    "T12n0359_002:0256b03": "雲施設，雲無所生、非從心入，離於來去。彼善",
    "T12n0359_002:0256b04": "根成熟諸菩薩摩訶薩及聲聞緣覺諸異生",
    "T12n0359_002:0256b05": "等亦復如是，謂由彼等隨智所樂，積集勝行",
    "T12n0359_002:0256b06": "種善根故，如來、應供、正等正覺出現世間，為",
    "T12n0359_002:0256b07": "諸眾生示涅槃道對現無礙，如來處於天人",
    "T12n0359_002:0256b08": "眾中，諸有所說名字建立悉無別異。妙吉祥！",
    "T12n0359_002:0256b09": "應知如來於天人眾中所出音聲，而無其實",
    "T12n0359_002:0256b10": "都無所有。妙吉祥！如來無相離諸相故，無方",
    "T12n0359_002:0256b11": "處不離方處，無實所成、無生無滅，如來為諸",
    "T12n0359_002:0256b12": "天人世間，隨宜對現廣說正法悉充足已，而",
    "T12n0359_002:0256b13": "彼新發意菩薩及諸愚夫異生，以宿善業報",
    "T12n0359_002:0256b14": "樂涅槃法而化度者，不見如來有所對現，皆",
    "T12n0359_002:0256b15": "謂如來入大涅槃。妙吉祥！如來若生若滅、悉",
    "T12n0359_002:0256b16": "無所有，以佛如來不生滅故。如來、應供、正等",
    "T12n0359_002:0256b17": "正覺本來寂靜，如來無實；如其大水，所緣無",
    "T12n0359_002:0256b18": "實、雲亦無實，無生無滅、雲無實故，乃於世間",
    "T12n0359_002:0256b19": "假施設有。如來諸有說法所緣，亦復如是，而",
    "T12n0359_002:0256b20": "無其實、不生不滅本來如是。如來、應供、正等",
    "T12n0359_002:0256b21": "正覺，於是無生法中，為諸世間假名安立。「妙",
    "T12n0359_002:0256b22": "吉祥！又如大梵天王勝中最勝，於十三千大",
    "T12n0359_002:0256b23": "千世界百三千大千世界中而得自在，日",
    "T12n0359_002:0256b24": "日觀察一切天眾，下至四大王天乃為邊際。",
    "T12n0359_002:0256b25": "以其大梵天王遍於諸天常觀察故，彼彼一",
    "T12n0359_002:0256b26": "切諸天子眾，各各天中五欲娛樂，彼娛樂已",
    "T12n0359_002:0256b27": "鼓吹歌音，復止息已捨諸樂事，各各合掌尊",
    "T12n0359_002:0256b28": "重恭敬，瞻仰梵王目不暫捨，諸天子眾各各",
    "T12n0359_002:0256b29": "願求大梵王出現世間成熟善根。是時，大梵",
    "T12n0359_002:0256c01": "天王於須臾頃即為出現。若此大梵天王天",
    "T12n0359_002:0256c02": "報滅時，別有大梵天王安立宮殿，若十若",
    "T12n0359_002:0256c03": "百三千大千世界之中，以宿願力故而得自",
    "T12n0359_002:0256c04": "在；彼諸天子亦以宿世善根成熟故，感彼大",
    "T12n0359_002:0256c05": "梵天王日日觀察一切天眾，乃至大梵天王",
    "T12n0359_002:0256c06": "於須臾頃即為出現。妙吉祥！彼大梵天王都",
    "T12n0359_002:0256c07": "無所有、無處所，無動轉、悉空無實，無文字、無",
    "T12n0359_002:0256c08": "音聲，無說、無性、無思、無相，離心意識、無生、無",
    "T12n0359_002:0256c09": "滅，為彼諸天子眾隨宜對現，以其大梵天王",
    "T12n0359_002:0256c10": "宿世善根願力所建立故，諸天子眾宿世善",
    "T12n0359_002:0256c11": "根亦成熟故。然彼諸天子眾，亦不作是念：『今",
    "T12n0359_002:0256c12": "此大梵天王諸所化現於空自在，無有實、無",
    "T12n0359_002:0256c13": "文字，無音聲、無說，無性、無相狀，非思惟、離心",
    "T12n0359_002:0256c14": "意識，無生、無滅。』「妙吉祥！如來、應供、正等正",
    "T12n0359_002:0256c15": "覺亦復如是，於空自在，無有實、無文字，無音",
    "T12n0359_002:0256c16": "聲、無說，無性、無相狀，非思惟、離心意識，無生、",
    "T12n0359_002:0256c17": "無滅。如來、應供、正等正覺，但以宿昔菩薩行",
    "T12n0359_002:0256c18": "願力等所建立故，又以彼諸新發意菩薩及",
    "T12n0359_002:0256c19": "一切聲聞緣覺、諸愚夫異生等宿昔善根成",
    "T12n0359_002:0256c20": "熟建立故，如來乃以百千種相而為莊嚴出",
    "T12n0359_002:0256c21": "現世間，皆如影像，無處所、無動轉，亦無新",
    "T12n0359_002:0256c22": "發意菩薩、無一切聲聞緣覺愚夫異生，亦無",
    "T12n0359_002:0256c23": "如來於空自在，無有實、無文字，無音聲、無說，",
    "T12n0359_002:0256c24": "無性、無相狀，非思惟、離心意識，無生、無滅。妙",
    "T12n0359_002:0256c25": "吉祥！以諸法空故，如來身相乃有百千種相",
    "T12n0359_002:0256c26": "而為莊嚴，現起如來諸威儀道、設諸法用，隨",
    "T12n0359_002:0256c27": "諸眾生種種信解說廣大法，其所說法令諸",
    "T12n0359_002:0256c28": "眾生一切嬈亂隨煩惱等皆得寂止。如來平",
    "T12n0359_002:0256c29": "等，於一切處住平等捨，離諸疑惑亦無差別。",
    "T12n0359_002:0257a01": "妙吉祥！以是緣故，當知不生、不滅，皆是如來",
    "T12n0359_002:0257a02": "方便增語。」",
    "T12n0359_002:0257a03": "爾時，世尊說伽陀曰：",
    "T12n0359_002:0257a04": "「如來無生法本常，　　一切法與善逝等，",
    "T12n0359_002:0257a05": "　有所執相乃愚癡，　　無實法於世間轉。",
    "T12n0359_002:0257a06": "　如來所成如影像，　　一切善法皆無漏，",
    "T12n0359_002:0257a07": "　一切皆遍佛真如，　　三種影像世間現。",
    "T12n0359_002:0257a08": "「復次，妙吉祥！如日光明行閻浮提，從東方出，",
    "T12n0359_002:0257a09": "先照須彌山王，次照鐵圍山、大鐵圍山，次照",
    "T12n0359_002:0257a10": "餘諸大山，次照黑山，次照一切高顯地方，次",
    "T12n0359_002:0257a11": "照一切此閻浮提低下地方，然彼日光悉無分",
    "T12n0359_002:0257a12": "別、不離分別，非思惟、非不思惟，離心意識。又",
    "T12n0359_002:0257a13": "日光明無生、無滅，無諸相狀，以離相故復無",
    "T12n0359_002:0257a14": "作意，離作意故無諸戲論，離戲論故無諸損",
    "T12n0359_002:0257a15": "惱，離損惱故，非此非彼、非高非下、非縛非解、",
    "T12n0359_002:0257a16": "非有智非無智、非有煩惱非離煩惱、非真實",
    "T12n0359_002:0257a17": "語非虛妄語、非此岸非彼岸、非平非不平、非",
    "T12n0359_002:0257a18": "水非陸、非尋伺非離尋伺、非色非非色。「妙吉",
    "T12n0359_002:0257a19": "祥！為由大地有高下中容故，光明照亦下",
    "T12n0359_002:0257a20": "中上影像差別。如來、應供、正等正覺亦復如",
    "T12n0359_002:0257a21": "是，無生、無滅，無諸相狀，以離相故復無作",
    "T12n0359_002:0257a22": "意，離作意故無諸戲論，離戲論故無諸損惱，",
    "T12n0359_002:0257a23": "離損惱故，非此非彼、非高非下、非縛非解、非",
    "T12n0359_002:0257a24": "有智非無智、非有煩惱非離煩惱、非真實語",
    "T12n0359_002:0257a25": "非虛妄語、非此岸非彼岸、非平非不平、非水",
    "T12n0359_002:0257a26": "非陸、非一切智非非一切智、非尋伺非離尋",
    "T12n0359_002:0257a27": "伺、非積集非不積集、非有念非無念、非思惟",
    "T12n0359_002:0257a28": "非離思惟、非意生非非意生、非名非非名、非",
    "T12n0359_002:0257a29": "色非非色、非說非非說、非表了非無表了、非",
    "T12n0359_002:0257b01": "見非無見、非眼境非非眼境、非開導非不開",
    "T12n0359_002:0257b02": "導、非得果非不得果、非分別非不分別、非",
    "T12n0359_002:0257b03": "離分別非不離分別。「妙吉祥！如來日輪光",
    "T12n0359_002:0257b04": "明，於三界中普遍照曜，所照亦無中邊障礙。",
    "T12n0359_002:0257b05": "如來所放智日光明，先照菩薩深固大山，次",
    "T12n0359_002:0257b06": "照住緣覺乘諸眾生等，次照住聲聞乘諸眾",
    "T12n0359_002:0257b07": "生等，次照善根深固信解眾生，次照著邊執",
    "T12n0359_002:0257b08": "者及邪定聚眾生。如來所放智日光明，但為",
    "T12n0359_002:0257b09": "成熟長養諸眾生故、出生未來因故、增長善",
    "T12n0359_002:0257b10": "法語故。如來平等，於一切處住平等捨，離諸",
    "T12n0359_002:0257b11": "疑惑亦無差別。妙吉祥！如來智日光明不作",
    "T12n0359_002:0257b12": "是念：『此眾生類具大信解，我當為說廣大之",
    "T12n0359_002:0257b13": "法。此眾生類不為說法、亦不分別。此類眾生",
    "T12n0359_002:0257b14": "具菩薩信解，此類眾生具緣覺信解，此類眾",
    "T12n0359_002:0257b15": "生具聲聞信解，此類眾生有善意樂，此類眾",
    "T12n0359_002:0257b16": "生下劣邪意。』又復不作如是思惟：『此大信解",
    "T12n0359_002:0257b17": "眾生，我當為說菩薩之法。此中信解眾生，我",
    "T12n0359_002:0257b18": "當為說緣覺之法。此下信解眾生，我當為",
    "T12n0359_002:0257b19": "說聲聞之法。此善意樂及正見眾生，我當為",
    "T12n0359_002:0257b20": "彼清淨意樂。乃至住邪定聚諸眾生等，隨其",
    "T12n0359_002:0257b21": "所樂當為說法。』如來智日光明不生如是種",
    "T12n0359_002:0257b22": "種分別。何以故？如來智日光明，照破一切分",
    "T12n0359_002:0257b23": "別遍計及分別所起。妙吉祥！當知為諸眾生",
    "T12n0359_002:0257b24": "種種意樂有差別故，如來智日光明所照亦",
    "T12n0359_002:0257b25": "復差別。",
    "T12n0359_002:0257b26": "「復次，妙吉祥！又如大海之中，有能圓滿一切",
    "T12n0359_002:0257b27": "意樂大摩尼寶，置高幢上，隨諸眾生所有意",
    "T12n0359_002:0257b28": "樂，自然有聲令其知覺隨意皆得。然彼大摩",
    "T12n0359_002:0257b29": "尼寶，都無分別不離分別、非心非離心、非",
    "T12n0359_002:0257c01": "思惟非不思惟、離心意識。妙吉祥！如來亦復",
    "T12n0359_002:0257c02": "如是，無分別不離分別、非心非離心、非思",
    "T12n0359_002:0257c03": "惟非不思惟、離心意識，無能取無所取、無當",
    "T12n0359_002:0257c04": "得無已得、無差別諦，無貪、無瞋、無癡，無實無",
    "T12n0359_002:0257c05": "虛、非常非無常、無光明非無光明、非世間",
    "T12n0359_002:0257c06": "非非世間、無尋無伺、無生無滅、非思惟非離",
    "T12n0359_002:0257c07": "思惟、無自性無自性空、無出無入、無性可取，",
    "T12n0359_002:0257c08": "無言說，言說斷故；無喜愛無離喜愛，喜愛斷",
    "T12n0359_002:0257c09": "故；無數量，離數量故；無趣類無趣類所向，諸",
    "T12n0359_002:0257c10": "趣斷故。一切所行而悉斷故，無見、無觀、無所",
    "T12n0359_002:0257c11": "取，非容受非不容受、非和合非不和合，無分",
    "T12n0359_002:0257c12": "別、無計度，無障礙、無表示，非染非淨，無名、",
    "T12n0359_002:0257c13": "無色相，無業、無業報，無過去、無未來、無現在，",
    "T12n0359_002:0257c14": "無少法可得，無文字、無音聲，離諸音聲故，無",
    "T12n0359_002:0257c15": "相狀離諸相故，非內非外亦非中間而有所",
    "T12n0359_002:0257c16": "得。妙吉祥！如來智寶深心清淨，安置大悲",
    "T12n0359_002:0257c17": "最上勝幢，隨諸眾生意樂信解，出妙音聲隨",
    "T12n0359_002:0257c18": "宜說法，令諸眾生咸得解了。如來平等，於一",
    "T12n0359_002:0257c19": "切處住平等捨，離諸疑惑亦無差別。",
    "T12n0359_002:0257c20": "「復次，妙吉祥！如響應聲，隨彼響聲眾生知覺，",
    "T12n0359_002:0257c21": "是聲無實，非過去、非未來、非現在，非內非外",
    "T12n0359_002:0257c22": "亦非中間而有所得，無生無滅、非斷非常，非",
    "T12n0359_002:0257c23": "有智非無智、非有慧非無慧、非明非非明、非",
    "T12n0359_002:0257c24": "解脫非不解脫、非有罪非無罪、非念非無念、",
    "T12n0359_002:0257c25": "非有住非無住、非坐非不坐，非地界非水",
    "T12n0359_002:0257c26": "火風界，非有為非無為、非戲論非離戲論、非",
    "T12n0359_002:0257c27": "有造作非無造作、非見非無見。無文字無音",
    "T12n0359_002:0257c28": "聲，超越音聲故；非稱量，出過稱量故；無相",
    "T12n0359_002:0257c29": "狀，離諸相故。非寂靜非不寂靜、非長非短、非",
    "T12n0359_002:0258a01": "思非無思、非狀貌非無狀貌、非世間非非世",
    "T12n0359_002:0258a02": "間，諸見自性空，無念、無作意、無尋、無伺，離心",
    "T12n0359_002:0258a03": "意識，一切處平等，離諸分別出過三世。「妙吉",
    "T12n0359_002:0258a04": "祥！如來所出種種音聲，皆如響應，但隨一切",
    "T12n0359_002:0258a05": "眾生種種意樂，乃出音聲隨宜施設，令諸眾",
    "T12n0359_002:0258a06": "生皆得解了；如來亦然，非過去、未來、現在，非",
    "T12n0359_002:0258a07": "內非外亦非中間而有所得，不生、不滅、不斷、",
    "T12n0359_002:0258a08": "不常，非有智非無智、非有慧非無慧、非明",
    "T12n0359_002:0258a09": "非非明、非解脫非不解脫、非有罪非無罪、非",
    "T12n0359_002:0258a10": "念非無念、非有住非無住、非坐非不坐，非",
    "T12n0359_002:0258a11": "地界非水火風界，非有為非無為、非戲論非",
    "T12n0359_002:0258a12": "離戲論、非見非無見。無文字無音聲，超越音",
    "T12n0359_002:0258a13": "聲故；非稱量，出過稱量故；無相狀，離諸相故。",
    "T12n0359_002:0258a14": "非寂靜非不寂靜、非長非短、非思非無思、非",
    "T12n0359_002:0258a15": "狀貌非無狀貌、非世間非非世間，諸見自性",
    "T12n0359_002:0258a16": "空，無念、無作意，無尋、無伺，離心意識，一切處",
    "T12n0359_002:0258a17": "平等，離諸分別出過三世。「妙吉祥！如來隨諸",
    "T12n0359_002:0258a18": "眾生種種信解，種種意樂，出妙音聲隨宜說",
    "T12n0359_002:0258a19": "法，令諸眾生咸得解了。譬如世間依止於地，",
    "T12n0359_002:0258a20": "由地安立，一切樹林、藥草悉得生成廣多增長，",
    "T12n0359_002:0258a21": "然彼大地都無分別不離分別，一切處平等，",
    "T12n0359_002:0258a22": "無差別分別，離心意識。一切眾生亦復如是，",
    "T12n0359_002:0258a23": "依止如來，皆由如來之所安立，一切善根悉",
    "T12n0359_002:0258a24": "得生成廣多增長，所謂聲聞乘、緣覺乘、菩薩",
    "T12n0359_002:0258a25": "乘，及餘外道、梵志、尼乾陀等，一切邪外總略，",
    "T12n0359_002:0258a26": "乃至邪定聚眾生，彼彼所有善根，皆悉依止",
    "T12n0359_002:0258a27": "如來安立，悉得生成廣多增長。然佛如來都",
    "T12n0359_002:0258a28": "無分別不離分別，一切分別非分別所緣作",
    "T12n0359_002:0258a29": "意皆悉斷故。「妙吉祥！如來、應供、正等正覺，離",
    "T12n0359_002:0258b01": "心意識，無尋伺、無觀示，無思惟、無作意，於一",
    "T12n0359_002:0258b02": "切處住平等捨悉無差別。譬如虛空，於一切",
    "T12n0359_002:0258b03": "處，無高無下亦無差別、無生無滅，非過去、未",
    "T12n0359_002:0258b04": "來、現在，無色相、無戲論，無表示、無繫著、無稱",
    "T12n0359_002:0258b05": "量、無比喻，無安立、無所取，超眼境界離心意",
    "T12n0359_002:0258b06": "識，乃至超越諸語言道，於一切處悉無所住。",
    "T12n0359_002:0258b07": "佛說大乘入諸佛境界智光明莊嚴經卷第二"
}