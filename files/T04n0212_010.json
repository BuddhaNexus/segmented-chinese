{
    "T04n0212_010:0660a10": "出曜經卷第十",
    "T04n0212_010:0660a12": "姚秦涼州沙門竺佛念譯",
    "T04n0212_010:0660a13": "學品第八",
    "T04n0212_010:0660a14": " 護身惡行，  自正身行，  護身惡者，",
    "T04n0212_010:0660a15": " 修身善行。",
    "T04n0212_010:0660a16": "[0660a16] 護身惡行者，何以故說身惡行？自知內過、知",
    "T04n0212_010:0660a17": "他人過故名惡行，惡已充具顏色變異，或以",
    "T04n0212_010:0660a18": "手拳相加毀壞形體，此惡眾事今世後世不",
    "T04n0212_010:0660a19": "獲安隱，或墮餓鬼畜生中形貌醜陋；若生人",
    "T04n0212_010:0660a20": "中才不及人；有異梵志為犬所嚙，梵志恚怒",
    "T04n0212_010:0660a21": "身心熾盛，要治惡犬使不暴虐。父母告曰：",
    "T04n0212_010:0660a22": "「梵志猶犬嚙婆羅門，婆羅門復可嚙犬不",
    "T04n0212_010:0660a23": "也？」梵志報父母：「要當治犬使不縱毒。」父母告",
    "T04n0212_010:0660a24": "子：「不隨我教，恣汝所為。」是時，梵志捉犬反縛",
    "T04n0212_010:0660a25": "以杖捶打，打時有二非義：草索傷犬足：復令",
    "T04n0212_010:0660a26": "失糞。此眾生類亦復如是，諍小致大以用害",
    "T04n0212_010:0660a27": "身。諸佛世尊大慈加被，訓誨眾生令不諍訟，",
    "T04n0212_010:0660a28": "然眾生類不從其教，瞋恚所纏，復生二非義，",
    "T04n0212_010:0660a29": "為眾苦所縛，當復經歷地獄餓鬼畜生之惱，",
    "T04n0212_010:0660b01": "雖得為人形貌醜陋，如是眾惱不可稱記，是",
    "T04n0212_010:0660b02": "故世尊說護身惡行。護身惡行已，獲何功德？",
    "T04n0212_010:0660b03": "答曰：「獲二功德名譽善本。云何為二？若處在",
    "T04n0212_010:0660b04": "天宮受福自然，七寶殿堂懸處虛空，若生人",
    "T04n0212_010:0660b05": "中顏貌端正，見者歡喜皆來歸仰，在大眾中",
    "T04n0212_010:0660b06": "為數千萬眾所見尊奉，如月獨明眾星迴附。」",
    "T04n0212_010:0660b07": "是故說曰，護身惡行。自正身行者，得何功德？",
    "T04n0212_010:0660b08": "有何名譽？答曰：「於現世中亦得名譽，若使身",
    "T04n0212_010:0660b09": "滅命終亦得名譽。」云何於現身中而得名譽？",
    "T04n0212_010:0660b10": "若於今身進止行來，為數千萬眾所見供養；",
    "T04n0212_010:0660b11": "若身壞命終，生善處天上。自正身行復有何",
    "T04n0212_010:0660b12": "功德？答曰：「凶弊邪魅暴惡鬼神不能得便，怨",
    "T04n0212_010:0660b13": "&#x8B90;伺捕不能得捉。」於是頌曰：",
    "T04n0212_010:0660b14": "「怨讎彌滿世，  欲求得其捉，",
    "T04n0212_010:0660b15": " 種惡還自加，  猶蛇反自毒。」",
    "T04n0212_010:0660b16": "[0660b16] 形為苦本心為禍首，是故世尊說曰，自正身",
    "T04n0212_010:0660b17": "行也。護身惡者何以故說？惡行所趣非真，如",
    "T04n0212_010:0660b18": "所說。惡財惡子惡服惡處惡土此皆名惡。或",
    "T04n0212_010:0660b19": "緣知親作惡，或緣非知親作惡，是故如來說",
    "T04n0212_010:0660b20": "護身惡者也。修身善行者，善行有二業，如所",
    "T04n0212_010:0660b21": "說。善財善子善服善處善土，身修善行，於佛",
    "T04n0212_010:0660b22": "法聖眾父母尊長，盡行恭敬無他越逸，是故",
    "T04n0212_010:0660b23": "世尊說修身善行也。",
    "T04n0212_010:0660b24": " 護口惡行，  自正口行，  護口惡者，",
    "T04n0212_010:0660b25": " 修口善行。",
    "T04n0212_010:0660b26": "[0660b26] 護口惡行者，何以故說？自知內過、知他人過，",
    "T04n0212_010:0660b27": "故名曰惡行，若已瞋恚發口罵詈虛生過",
    "T04n0212_010:0660b28": "咎，使數千萬眾皆生惡念，而不自覺亦復不",
    "T04n0212_010:0660b29": "知，後受惡報咸共懷瞋恚，彼罵者後入地獄",
    "T04n0212_010:0660c01": "餓鬼畜生受苦無量。若生人中多被誹謗言",
    "T04n0212_010:0660c02": "不信用。能守護口者，自致福報，亦生天上快",
    "T04n0212_010:0660c03": "樂自然，若生為人不被麤言。是故說曰，護",
    "T04n0212_010:0660c04": "口惡行也。自正口行者，為得何等功德？答曰：",
    "T04n0212_010:0660c05": "「為數千萬眾所見歎譽，傳相告語，此人良謹",
    "T04n0212_010:0660c06": "與行相應，言不麤獷，不求彼短不譏彼失，口",
    "T04n0212_010:0660c07": "齒端嚴言不強吃。」是故說曰，自正口行也。護",
    "T04n0212_010:0660c08": "口惡者者，其義有二：或當賢聖默然，或當法",
    "T04n0212_010:0660c09": "說義說。夫欲出言先當自理，言致敗身非獨",
    "T04n0212_010:0660c10": "一人，若吐麤言為人所疾，進止行來無人敬",
    "T04n0212_010:0660c11": "待。是故說曰，護口惡者也。修口善行者，諸修",
    "T04n0212_010:0660c12": "善行之人心懷仁慈，吐言柔軟不傷人意，為眾",
    "T04n0212_010:0660c13": "多人所見愛念，是故說曰，修口善行也。",
    "T04n0212_010:0660c14": " 護意惡行，  自正意行，  護意惡者，",
    "T04n0212_010:0660c15": " 修意善行。",
    "T04n0212_010:0660c16": "[0660c16] 護意惡行者，於意三行最為上首，意一念頃",
    "T04n0212_010:0660c17": "能使城郭村落盡為丘野。如契經所說：「『云何",
    "T04n0212_010:0660c18": "居士！汝頗聞有流沙空野、隨沙門空野、閑靜",
    "T04n0212_010:0660c19": "空野不？』長者白佛：『聞有流沙曠野、隨沙門空",
    "T04n0212_010:0660c20": "野、閑靜空野。』佛告居士：『云何居士！誰造此流",
    "T04n0212_010:0660c21": "沙空野、隨沙門空野？』長者白佛：『皆由神仙意",
    "T04n0212_010:0660c22": "念惡故，&#x546A;術所作，有此流沙空野、隨沙門空",
    "T04n0212_010:0660c23": "野。』」如《修行經》說：「十九人執修正行，唯有一人",
    "T04n0212_010:0660c24": "不應在閑靜之處，以其口業心惡，持行之人",
    "T04n0212_010:0660c25": "不許此人在曠野間。即告彼人曰：『汝心懷惡",
    "T04n0212_010:0660c26": "所念不善，宜在人間誦習經典佐助眾事，役",
    "T04n0212_010:0660c27": "心亂意應成道果。汝設在空之中欲求空意，",
    "T04n0212_010:0660c28": "意方念亂恒生不善，自致滅亡不至善道。』」不",
    "T04n0212_010:0660c29": "護意者，隨意所種，入地獄餓鬼畜生中。設得",
    "T04n0212_010:0661a01": "為人，輒墮卑賤，為人所疾見則不歡。能護意",
    "T04n0212_010:0661a02": "者，若生天上，封受自然，金床玉机七寶殿堂，",
    "T04n0212_010:0661a03": "若生為人，人所愛敬。是故說曰，護意惡行也。",
    "T04n0212_010:0661a04": "自正意行者，意所馳念難禁難制，由意生念",
    "T04n0212_010:0661a05": "能使成事，身危妙行退轉垂辦之證，轉為凡",
    "T04n0212_010:0661a06": "夫，是故說曰，自正意行也。護意惡者，息意寂",
    "T04n0212_010:0661a07": "然不生想著，修意正行斂意專一，是故說曰，",
    "T04n0212_010:0661a08": "護意惡也。修意善行者，意念善行、身修正法、",
    "T04n0212_010:0661a09": "口宣其教，二事由意乃至無為，是故說曰，意",
    "T04n0212_010:0661a10": "修善行也。",
    "T04n0212_010:0661a11": " 身棄惡行，  及口惡行，  意棄惡行，",
    "T04n0212_010:0661a12": " 及諸穢惡。",
    "T04n0212_010:0661a13": "[0661a13] 身棄惡行者，捨身惡行永滅無餘，是故說曰，",
    "T04n0212_010:0661a14": "棄身惡行也。及口惡行者，口所宣說不陳",
    "T04n0212_010:0661a15": "惡法，亦莫布現惡事，是故說曰，及口惡行也。",
    "T04n0212_010:0661a16": "意棄惡行者，意不念諸不善法，不生害心於",
    "T04n0212_010:0661a17": "眾生類，是故說曰，意棄惡行也。及諸穢惡",
    "T04n0212_010:0661a18": "者，諸外不善法與意并者，既不自利又不利",
    "T04n0212_010:0661a19": "人，盡當求滅不令使生，是故說曰，及諸穢",
    "T04n0212_010:0661a20": "惡也。",
    "T04n0212_010:0661a21": " 身修善行，  口善亦爾，  意修善行，",
    "T04n0212_010:0661a22": " 無欲盡漏。",
    "T04n0212_010:0661a23": "[0661a23] 身修善行者，身不造惡行。身行有三：不殺生，",
    "T04n0212_010:0661a24": "不盜，不婬&#x59B7;，修此三業正其身行，供養佛法",
    "T04n0212_010:0661a25": "及眾僧，掃灑補治故壞塔寺，是故說曰，身修",
    "T04n0212_010:0661a26": "善行也。口善亦爾者，口有四過，不妄語、不麤",
    "T04n0212_010:0661a27": "言、不&#x9B2A;亂彼此、不綺語，讚歎說佛功德，歎法",
    "T04n0212_010:0661a28": "及比丘僧，承事父母師友長者，是故說曰，",
    "T04n0212_010:0661a29": "口善亦爾也。意修善行者，意有三過，不生嫉",
    "T04n0212_010:0661b01": "&#x59AC;、恚、癡邪見，但生眾善功德，不隨倒見墮邪",
    "T04n0212_010:0661b02": "部界，是故說曰，意修善行也。無欲盡漏者，無",
    "T04n0212_010:0661b03": "欲之人無量曠大無限之用。盡漏者，諸陰蓋",
    "T04n0212_010:0661b04": "持入不復興起。是故說曰，無欲盡漏也。",
    "T04n0212_010:0661b05": " 身修善行，  口意亦爾，  於今後世，",
    "T04n0212_010:0661b06": " 永生善處。",
    "T04n0212_010:0661b07": "[0661b07] 身修善行者，問曰：「上己身修善行，有何不及",
    "T04n0212_010:0661b08": "復更重演？」報曰：「如來所化受教若干，或有欲",
    "T04n0212_010:0661b09": "廣聞其義，或有欲略說旨要，略旨要者粗舉",
    "T04n0212_010:0661b10": "五陰苦形，欲廣聞其義者，一一斷別身口",
    "T04n0212_010:0661b11": "意行，各隨次第以其事類證而解之。復有欲",
    "T04n0212_010:0661b12": "聞廣說略說，是故如來廣演此偈。如所說身",
    "T04n0212_010:0661b13": "修善行者，是謂廣說，口意亦爾者，是謂略說。",
    "T04n0212_010:0661b14": "如來觀前眾生意之所樂，便演其義令得受",
    "T04n0212_010:0661b15": "化，亦使受化人所願充滿。」凡諸善行饒益眾",
    "T04n0212_010:0661b16": "生多所成就，是故說曰，身修善行，口意亦爾。",
    "T04n0212_010:0661b17": "於今世至後世，長夜受樂食福無窮，永生善",
    "T04n0212_010:0661b18": "處。受福有二：俗福、無漏福。是故說曰，永生",
    "T04n0212_010:0661b19": "善處也。",
    "T04n0212_010:0661b20": " 慈仁不殺，  常能攝身，  是處不死，",
    "T04n0212_010:0661b21": " 所適無患。",
    "T04n0212_010:0661b22": "[0661b22] 慈仁不殺者，終不殺害觸惱生類，不劫略他",
    "T04n0212_010:0661b23": "財，不婬犯他妻。所謂仁者，得履賢聖善法，是",
    "T04n0212_010:0661b24": "故說曰，慈仁不殺也。常能攝身者，晝夜謹慎",
    "T04n0212_010:0661b25": "以身御行如護吉祥瓶，寧自喪身分受刑斬，",
    "T04n0212_010:0661b26": "不託形命造不善行。昔有旃陀利家生七男，",
    "T04n0212_010:0661b27": "六兄得須陀洹道，小者故處凡夫，母人旃陀",
    "T04n0212_010:0661b28": "利得阿那含道，兄弟七人盡受五戒為佛弟",
    "T04n0212_010:0661b29": "子。彼國常儀方俗舊法，旃陀利法要當行殺，",
    "T04n0212_010:0661c01": "國中設有男女殺盜婬&#x59B7;及餘重罪，盡使旃",
    "T04n0212_010:0661c02": "陀利殺之。時國主召彼大兒：「今有應死之徒，",
    "T04n0212_010:0661c03": "汝行殺之。」其人即向王拜求哀自陳：「願大王",
    "T04n0212_010:0661c04": "弘恕，身受五戒為佛弟子，不敢行殺，守身謹",
    "T04n0212_010:0661c05": "慎不念邪非，寧自殺身不以犯戒殺害蟻子。」",
    "T04n0212_010:0661c06": "時王奮赫天威瞋恚隆盛，告其人曰：「卿為國",
    "T04n0212_010:0661c07": "民我為國主，不從吾教方更信佛浮說。」尋&#x52C5;",
    "T04n0212_010:0661c08": "傍臣速將此人詣市殺之。其人復白王曰：「身",
    "T04n0212_010:0661c09": "是王民心是我資，恣王所欲殺便殺之。」即將詣",
    "T04n0212_010:0661c10": "市而梟其首，王問傍臣：「向應死人更有誰存？」",
    "T04n0212_010:0661c11": "臣報王曰：「餘有彊弟六人。」王&#x52C5;左右隨次召",
    "T04n0212_010:0661c12": "來復&#x52C5;殺人。其人報曰：「身受五戒為佛弟子，",
    "T04n0212_010:0661c13": "不敢行殺。」王瞋怒盛復取殺之。如是盡喚兄",
    "T04n0212_010:0661c14": "弟六人，皆言受戒不敢行殺，王瞋恚盛盡使",
    "T04n0212_010:0661c15": "殺之。次復召小弟母子俱來，王見母來倍復",
    "T04n0212_010:0661c16": "瞋恚。「前殺六子母不送行，今召小子何故便",
    "T04n0212_010:0661c17": "來？」母白王曰：「願聽微言以自宣理。前六子者",
    "T04n0212_010:0661c18": "盡得須陀洹道，正使大王取彼六人碎身如",
    "T04n0212_010:0661c19": "塵者，終不興惡如毛髮。今此小者處在凡夫，",
    "T04n0212_010:0661c20": "身雖修善，未蒙道法潤身，是故我念子未得",
    "T04n0212_010:0661c21": "道，或能失意畏王教令，自惜形命毀戒行殺，",
    "T04n0212_010:0661c22": "故送來耳。彼當毀戒隨王教令，不仁行殺，身",
    "T04n0212_010:0661c23": "壞命終入泰山地獄，憐愍子故是以送來。」王",
    "T04n0212_010:0661c24": "復問母：「前死六子盡得須陀洹道耶？」答曰：「盡",
    "T04n0212_010:0661c25": "得。」王復問母：「母身為得何道？」母答曰：「得阿那",
    "T04n0212_010:0661c26": "含道。」王聞斯語自投于地，諸臣扶起以水灑",
    "T04n0212_010:0661c27": "之，久乃醒寤稱怨自責：「我為自造無量罪",
    "T04n0212_010:0661c28": "根，放心建意殺六須陀洹。」身意煩惱坐不安",
    "T04n0212_010:0661c29": "席，即自嚴辦香油酥薪，取六死屍而耶旬之，",
    "T04n0212_010:0662a01": "起六偷婆興敬供養，日三懺悔意願滅罪漸漸",
    "T04n0212_010:0662a02": "微薄。復出財貨給彼老母，至於齋日數數懺",
    "T04n0212_010:0662a03": "悔，冀得罪薄免於地獄。是故說曰，常能攝身",
    "T04n0212_010:0662a04": "也。須陀洹、斯陀含、阿那含、阿羅漢，守護禁戒",
    "T04n0212_010:0662a05": "無所缺減，凡夫人雖守護戒，心如飄風不能",
    "T04n0212_010:0662a06": "恒定，是故說曰，常能攝身。是處不死者，得果",
    "T04n0212_010:0662a07": "之人，捨男子身還得男子身，捨賢聖身還得",
    "T04n0212_010:0662a08": "賢聖身，終不懷憂畏地獄餓鬼畜生，阿那含",
    "T04n0212_010:0662a09": "身即彼天上不還世間，阿羅漢永無愁惱，諸",
    "T04n0212_010:0662a10": "累已盡入無為境惔然寂滅。是故說曰，是處",
    "T04n0212_010:0662a11": "不死也。所適無患者，於彼無為境終無煩惱，",
    "T04n0212_010:0662a12": "亦無愁憂苦患，亦無死亡戀慕，是故說曰，所",
    "T04n0212_010:0662a13": "適無患也。",
    "T04n0212_010:0662a14": " 不殺為仁，  常能慎言，  是處不死，",
    "T04n0212_010:0662a15": " 所適無患。",
    "T04n0212_010:0662a16": "[0662a16] 不殺為仁者，終不信讒毀之人於中起害心，",
    "T04n0212_010:0662a17": "是故說曰，不殺為仁也。常能慎言者，若被罵",
    "T04n0212_010:0662a18": "詈麤言惡語，計皆空寂音響無形，猶如賢聖",
    "T04n0212_010:0662a19": "終無恚怒。設有所為，斯皆權化非實恚怒，或",
    "T04n0212_010:0662a20": "意內自念不發於口，設發於口尋懷慚愧。是",
    "T04n0212_010:0662a21": "故說曰，常能慎言，是處不死，所適無患也。",
    "T04n0212_010:0662a22": " 不殺為仁，  常能慎意，  是處不死，",
    "T04n0212_010:0662a23": " 所適無患。",
    "T04n0212_010:0662a24": "[0662a24] 得向之人，設遭百千苦惱，身墮迴波深淵，",
    "T04n0212_010:0662a25": "若墮火坑熾焰之中，終不懷懼令心變易，晝",
    "T04n0212_010:0662a26": "夜調心不令越逸，猶如得勝怨讎死而加毒，",
    "T04n0212_010:0662a27": "得向之人心除結使猶怨不盡。復重思惟：「彼",
    "T04n0212_010:0662a28": "修行人觀心成敗五陰所趣，移有漏心至無",
    "T04n0212_010:0662a29": "漏境，無常苦空無我，已獲無漏守護不失。何",
    "T04n0212_010:0662b01": "以故？彼修行人每自思惟：『從永劫以來染著",
    "T04n0212_010:0662b02": "生死，流轉刀劍世中，恒修此意造罪無端，為",
    "T04n0212_010:0662b03": "意役使如人使奴僕。我今已勝調伏心識，今",
    "T04n0212_010:0662b04": "重守護使不越逸。』」是故說曰，不殺為仁，常能",
    "T04n0212_010:0662b05": "慎意，是處不死，所適無患。",
    "T04n0212_010:0662b06": " 慎身為勇悍，  慎口悍亦然，",
    "T04n0212_010:0662b07": " 慎意為勇悍，  一切結亦然，",
    "T04n0212_010:0662b08": " 此處名不死，  所適無憂患。",
    "T04n0212_010:0662b09": "[0662b09] 夫言勇悍者，博古攬今高才明德技術備具，",
    "T04n0212_010:0662b10": "與智相應捨諸惡法，身所修行不處貪欲，是",
    "T04n0212_010:0662b11": "故說曰，慎身為勇悍也。慎口悍亦然者，口所",
    "T04n0212_010:0662b12": "吐言先笑後語不傷人意，是故說曰，慎口悍",
    "T04n0212_010:0662b13": "亦然也。慎意為勇悍者，意已柔調不興惡念，",
    "T04n0212_010:0662b14": "是故說曰，慎意為勇悍也。一切結亦然者，問",
    "T04n0212_010:0662b15": "曰：「身口意行三事已辦，有何缺漏而云一切",
    "T04n0212_010:0662b16": "結亦然耶？」答曰：「如所說應來往進止縫作補",
    "T04n0212_010:0662b17": "綻，應為而不為，此皆身所應行闕而不行。彼",
    "T04n0212_010:0662b18": "修行人能具此諸行。」是故說曰，慎身為勇行。",
    "T04n0212_010:0662b19": "口行有餘者，應隨賢聖教律，而不為不習男",
    "T04n0212_010:0662b20": "音女音，彼此音皆悉不習，是謂口餘行。何謂",
    "T04n0212_010:0662b21": "意有餘行更造有緣受生之分？此是意餘行，",
    "T04n0212_010:0662b22": "彼執行人能見此諸行，身口意餘行盡能具",
    "T04n0212_010:0662b23": "足，是故說一切結亦然也。此處名不死者，滅",
    "T04n0212_010:0662b24": "盡泥洹無終無始，無來無往無生滅著斷，是",
    "T04n0212_010:0662b25": "故說此處名不死也。所適無憂患者，所以言",
    "T04n0212_010:0662b26": "有憂者，由衣被飲食床臥具病瘦醫藥、奴婢",
    "T04n0212_010:0662b27": "僕使象馬車乘國財妻息，皆生憂患，無此則",
    "T04n0212_010:0662b28": "無患，是故說所適無憂患也。",
    "T04n0212_010:0662b29": " 護身為善哉，  護口善亦然，",
    "T04n0212_010:0662c01": " 護意為善哉，  護一切亦然，",
    "T04n0212_010:0662c02": " 比丘護一切，  能盡苦原際。",
    "T04n0212_010:0662c03": "[0662c03] 護身為善哉者，能一意守護身，諸天世人稱",
    "T04n0212_010:0662c04": "歎其德，天龍鬼神八部之眾盡歎其德，晝夜",
    "T04n0212_010:0662c05": "祐助勸成究竟，是故說護身為善哉也。護口",
    "T04n0212_010:0662c06": "善亦然者，若有習非弊惡之業，或被罵詈為",
    "T04n0212_010:0662c07": "人所毀，執心護口終不還報，諸天世人皆共",
    "T04n0212_010:0662c08": "稱善，是故說護口善亦然也。護意為善哉",
    "T04n0212_010:0662c09": "者，若人杖捶割截形體復被罵詈，彼執行人",
    "T04n0212_010:0662c10": "持心潔淨不興恚怒，諸天世人皆稱其善，是",
    "T04n0212_010:0662c11": "故說護意為善哉也。護一切亦然者，於身",
    "T04n0212_010:0662c12": "口意外諸餘行謹慎攝護，是故說護一切亦",
    "T04n0212_010:0662c13": "然也。比丘護一切者，執行比丘護身意及餘",
    "T04n0212_010:0662c14": "外行，威儀禮節悉皆備具，是故說比丘護一",
    "T04n0212_010:0662c15": "切也。能盡苦原際者，以具此行豈當趣惡",
    "T04n0212_010:0662c16": "道耶？盡斷地獄畜生餓鬼道，人中苦人中痛",
    "T04n0212_010:0662c17": "能悉斷之，是故說能盡苦原際。",
    "T04n0212_010:0662c18": " 護口意清淨，  身終不為惡，",
    "T04n0212_010:0662c19": " 能淨此三者，  便逮神仙道。",
    "T04n0212_010:0662c20": "[0662c20] 護口意清淨者，於三毀敗中，壽敗劫敗結敗，",
    "T04n0212_010:0662c21": "此名三敗。釋迦文佛出現於世，在濁世中人",
    "T04n0212_010:0662c22": "壽百歲，翼從弟子不守護口過多犯禁律，聖",
    "T04n0212_010:0662c23": "人在世猶尚毀戒，況千載末能存戒律耶？佛",
    "T04n0212_010:0662c24": "契經說：「後千歲末正法欲沒盡時，有七穢行",
    "T04n0212_010:0662c25": "顯布於世。云何為七？若有人百歲持戒，彈",
    "T04n0212_010:0662c26": "指之頃為惡知識所壞。二者久行慈心，彈指",
    "T04n0212_010:0662c27": "之頃為瞋恚所壞。三者薄賤威儀不隨其教。",
    "T04n0212_010:0662c28": "四者互相是非諍於勝負。五者在國城村落，",
    "T04n0212_010:0662c29": "&#x9B2A;亂彼此傳東至西。六者貪著利養遂致疫",
    "T04n0212_010:0663a01": "病。七者從凡夫至羅漢，皆被毀辱而取滅度。」",
    "T04n0212_010:0663a02": "所以致誹謗者，皆由不護口故。尊者滿足阿",
    "T04n0212_010:0663a03": "羅漢說曰：「恒訓化餓鬼。」往詣餓鬼界，見一餓",
    "T04n0212_010:0663a04": "鬼形狀醜陋，見者毛&#x7AEA;莫不畏懼，身出熾焰",
    "T04n0212_010:0663a05": "如大火聚，口出蛆蟲膿血流溢，臭氣遠徹不",
    "T04n0212_010:0663a06": "可親近。或口吐焰火長數十丈，或耳鼻眼身",
    "T04n0212_010:0663a07": "體支節放諸火焰長數十丈，脣口垂倒像如",
    "T04n0212_010:0663a08": "野&#x732A;，身體縱廣一由旬，手自抓摑舉聲號哭",
    "T04n0212_010:0663a09": "馳走東西。時尊滿足問餓鬼曰：「汝宿作何罪",
    "T04n0212_010:0663a10": "咎，今受此苦？」餓鬼報曰：「吾曩昔在世時，出家",
    "T04n0212_010:0663a11": "作沙門，戀著房舍慳貪不捨，身持威儀出言",
    "T04n0212_010:0663a12": "臭惡。若見持戒精進比丘輒復罵辱，或戾口",
    "T04n0212_010:0663a13": "弄，或偏眼視，或戾是作非，或戾非作是。自恃",
    "T04n0212_010:0663a14": "豪族謂為不死，造諸無量不善之本，寧以利",
    "T04n0212_010:0663a15": "刀自割其舌，如是從劫離劫甘心受苦，不",
    "T04n0212_010:0663a16": "以一日之中誹謗精進比丘。尊若還閻浮利",
    "T04n0212_010:0663a17": "地者，以我形狀可戒&#x52C5;諸比丘，善護口過勿",
    "T04n0212_010:0663a18": "妄出言，設見梵行持戒比丘者，念宣其德。自",
    "T04n0212_010:0663a19": "受餓鬼形以來，經數百歲數千歲數萬歲數",
    "T04n0212_010:0663a20": "千百萬歲受如此苦惱，我&#x5374;後命終當入地",
    "T04n0212_010:0663a21": "獄中。」是時，餓鬼說此語已，舉聲號哭自投于",
    "T04n0212_010:0663a22": "地，如泰山崩天&#x98DC;地覆。斯由口過故使然矣，",
    "T04n0212_010:0663a23": "能守護口過者受福無窮。迦葉如來出現於",
    "T04n0212_010:0663a24": "世，敷演法教教化已周，於無餘泥洹界而般",
    "T04n0212_010:0663a25": "泥洹。泥洹後時有三藏比丘名曰黃顏，眾僧",
    "T04n0212_010:0663a26": "告&#x52C5;：「一切雜使不命卿涉，但與諸後學說諸",
    "T04n0212_010:0663a27": "妙法。」時三藏比丘內心輕蔑不免僧命，便與",
    "T04n0212_010:0663a28": "後學敷演經義，喚受義曰：「速前象頭。」次喚第",
    "T04n0212_010:0663a29": "二者，復曰馬頭，復次駱駝頭，復次驢頭，復次",
    "T04n0212_010:0663b01": "&#x732A;頭，次喚羊頭、羯羝頭，次喚師子頭，次喚虎",
    "T04n0212_010:0663b02": "頭，次喚禽頭，次喚熊頭，如是喚眾獸之類不",
    "T04n0212_010:0663b03": "可稱數。三藏黃顏口出如此無量惡言，雖授",
    "T04n0212_010:0663b04": "經義不免其罪，身壞命終入地獄中，經歷數",
    "T04n0212_010:0663b05": "千萬劫受苦無量。餘罪未畢從地獄出，生大",
    "T04n0212_010:0663b06": "海中受水性形，一身百頭形體極大，異類見",
    "T04n0212_010:0663b07": "之皆悉馳走。爾時世尊見眾多比丘互相是",
    "T04n0212_010:0663b08": "非不慎口過，或吐言&#x9E81;&#x2A37F;以致忿怒，或所",
    "T04n0212_010:0663b09": "說似戲發起舊怨，或以智陵人彼人不信伏",
    "T04n0212_010:0663b10": "受，或說種類所出卑賤用作嫌隙。爾時世尊",
    "T04n0212_010:0663b11": "知諸比丘彼此者多恐後墮罪，即以神足接",
    "T04n0212_010:0663b12": "諸比丘，詣於大海見彼受罪獸一身百頭，欲",
    "T04n0212_010:0663b13": "使諸比丘改往修來。問彼罪蟲曰：「汝是黃顏",
    "T04n0212_010:0663b14": "不耶？」蟲即報言：「實是。」如是至三，報曰：「實是。」",
    "T04n0212_010:0663b15": "時諸比丘即前長跪白世尊曰：「我等未曾聞",
    "T04n0212_010:0663b16": "此，為因何義頻問此獸審是黃顏耶？唯願世",
    "T04n0212_010:0663b17": "尊敷演其義，令未悟者使得開解。」如來三達",
    "T04n0212_010:0663b18": "無不觀察，過去當來現在事皆悉解明，其有",
    "T04n0212_010:0663b19": "難詰如來義者，隨時發遣永除疑網。爾時世",
    "T04n0212_010:0663b20": "尊與諸比丘說曩昔本緣：「昔古久遠無數世",
    "T04n0212_010:0663b21": "時人壽二萬歲，爾時有佛出世，名曰迦葉如",
    "T04n0212_010:0663b22": "來、至真、等正覺，十號具足，敷演法教曠濟無",
    "T04n0212_010:0663b23": "涯，教化已周，於無餘泥洹界而般泥洹。泥洹",
    "T04n0212_010:0663b24": "後時有三藏比丘名曰黃顏，眾僧告&#x52C5;：『一切",
    "T04n0212_010:0663b25": "雜使不命卿涉，與諸後學說微妙法。』時三藏",
    "T04n0212_010:0663b26": "比丘內心自大，輕蔑於人不免僧命，便與後",
    "T04n0212_010:0663b27": "學敷演經義。喚諸受義人名目眾獸之類，雖",
    "T04n0212_010:0663b28": "授經義猶不免罪，身壞命終入地獄中，經歷",
    "T04n0212_010:0663b29": "數千萬劫受苦無量，餘罪未畢從地獄出，生",
    "T04n0212_010:0663c01": "彼大海，受水性形一身百頭。是故比丘當精",
    "T04n0212_010:0663c02": "勤護口，出言柔和勿吐&#x9E81;語。汝觀此獸由其",
    "T04n0212_010:0663c03": "惡言故便致此罪。」時諸比丘聞佛教誡，又",
    "T04n0212_010:0663c04": "見彼獸形苦如茲，道心遂固，悔本所習心念",
    "T04n0212_010:0663c05": "口言形之大患，能攝口心者終無惡聲流布",
    "T04n0212_010:0663c06": "於外。是故說曰，護口意清淨也。身終不為惡",
    "T04n0212_010:0663c07": "者，若身行惡，為諸佛世尊所不稱記，若生地",
    "T04n0212_010:0663c08": "獄餓鬼畜生中受苦難計。設身修善立諸德本，",
    "T04n0212_010:0663c09": "為諸佛世尊所見歎譽，若生天上封受自然，",
    "T04n0212_010:0663c10": "若盡苦際，於無餘泥洹界而般泥洹。是故說",
    "T04n0212_010:0663c11": "曰，身終不為惡也。能淨此三者，身行口行意",
    "T04n0212_010:0663c12": "行，此三業淨為獲何果？答曰：「為天龍鬼神八",
    "T04n0212_010:0663c13": "部之眾所見尊奉，便為得至滅盡泥洹，不為",
    "T04n0212_010:0663c14": "凡夫所共牽連，逮得仙人道。」所謂仙人者，諸",
    "T04n0212_010:0663c15": "佛世尊是也，所演言教一言片辭，上中下義盡",
    "T04n0212_010:0663c16": "趣於道。是故說曰，能淨此三者，便逮仙人道。",
    "T04n0212_010:0663c17": "誹謗品第九",
    "T04n0212_010:0663c18": "[0663c18] 佛在舍衛國祇樹給孤獨園。爾時世尊，無數",
    "T04n0212_010:0663c19": "大眾前後圍繞而為說法。時，有栴摩那祇在",
    "T04n0212_010:0663c20": "舍衛城裏，時摩那祇宿舊怨深，罪識不除，身",
    "T04n0212_010:0663c21": "帶木杅以衣覆之，出舍衛城至祇桓精舍，",
    "T04n0212_010:0663c22": "遙見世尊與無數大眾而為說法，歡喜踊躍",
    "T04n0212_010:0663c23": "不能自勝。「今日要當在大眾中毀辱瞿曇沙",
    "T04n0212_010:0663c24": "門，令我等師得致供養。」在於大眾而說此偈：",
    "T04n0212_010:0663c25": "「說法甘悅人，  口出無量義，",
    "T04n0212_010:0663c26": " 使我懷&#x59D9;身，  不羞此宜適。」",
    "T04n0212_010:0663c27": "[0663c27] 爾時世尊出柔軟響，聲如羯脾鳥亦如梵音，",
    "T04n0212_010:0663c28": "而說斯偈：",
    "T04n0212_010:0663c29": "[0663c29] 「妄語地獄近。」摩那祇報曰：「作之言不作。」佛",
    "T04n0212_010:0664a01": "復報曰：「二罪後俱受，是行自牽往。」時大眾中",
    "T04n0212_010:0664a02": "多諸外道異學裸形梵志，信佛者少，習邪者",
    "T04n0212_010:0664a03": "眾，聞此女語皆共信用。「此女孤獨少失父母，",
    "T04n0212_010:0664a04": "如其所說必實彰審。」其信佛者內自思惟：「昔",
    "T04n0212_010:0664a05": "佛在宮，捨王重位捐棄婇女，出家學道成最",
    "T04n0212_010:0664a06": "正覺，豈當有心與此穢陋之女與共從事？」時",
    "T04n0212_010:0664a07": "釋提桓因在如來後，執扇而扇，內自思惟：「此",
    "T04n0212_010:0664a08": "弊梵志女，云何乃興此意誹謗如來？」即化為",
    "T04n0212_010:0664a09": "白鼠，嚙木杅，系斷聲震。大眾無不見者，其中",
    "T04n0212_010:0664a10": "不篤信者悉皆愕然：「此為何聲，乃震四遠？」其",
    "T04n0212_010:0664a11": "中信佛之人聞此音聲，歡喜踊躍僉然同悅。",
    "T04n0212_010:0664a12": "尋有一人從坐起，手執木杅語彼女曰：「此是",
    "T04n0212_010:0664a13": "汝兒耶？」時地自開全身入阿鼻地獄中。時，女",
    "T04n0212_010:0664a14": "宗族追慕啼泣不能捨離，不信佛者即起懺",
    "T04n0212_010:0664a15": "悔，其中信者共相告曰：「誹謗之報其罪如是，",
    "T04n0212_010:0664a16": "現驗如茲，豈云後世？」[0664a16] 妄語地獄近者，本無而",
    "T04n0212_010:0664a17": "言有，實非而言是。曾不經歷自言數涉，如此",
    "T04n0212_010:0664a18": "之類墮八大地獄，入十六鬲子，是故說曰，妄",
    "T04n0212_010:0664a19": "語地獄近。作之言不作者，其罪有二：一者實",
    "T04n0212_010:0664a20": "作而犯之；二者妄語，作而言非。此罪最重其",
    "T04n0212_010:0664a21": "報無量，是故說曰，作之言不作也。二罪後俱",
    "T04n0212_010:0664a22": "受者，其二重罪，殃禍之本亡身喪命，智者所",
    "T04n0212_010:0664a23": "不為，是故說曰，二罪後俱受也。是行自牽往",
    "T04n0212_010:0664a24": "者，世人造穢行與身作累，後受其報親族不",
    "T04n0212_010:0664a25": "救，經歷劫數乃得解脫，是故說曰，是行自牽",
    "T04n0212_010:0664a26": "往也。",
    "T04n0212_010:0664a27": " 夫士之生，  斧在口中，  所以斬身，",
    "T04n0212_010:0664a28": " 由其惡言。",
    "T04n0212_010:0664a29": "[0664a29] 昔佛在羅閱祇城耆闍崛山。時，尊者舍利弗、",
    "T04n0212_010:0664b01": "大目犍連，食時著衣持&#x9262;正其威儀，下靈鷲",
    "T04n0212_010:0664b02": "山頂入城乞食。食後還出羅閱祇城，未至其",
    "T04n0212_010:0664b03": "所，道逢暴雨，雷電霹靂，道側有神寺，房舍",
    "T04n0212_010:0664b04": "深邃，先有放牛女人於此止住。時，舍利弗、目",
    "T04n0212_010:0664b05": "犍連入寺便住，不見女人；女人遙見舍利弗",
    "T04n0212_010:0664b06": "等，即便失精墮地。時，瞿波利比丘復從後來，",
    "T04n0212_010:0664b07": "舍利弗遙見來，語目連曰：「不與愚從事，得離",
    "T04n0212_010:0664b08": "惡人快。今此比丘是惡知識，宜可出避。」即與",
    "T04n0212_010:0664b09": "目連出彼寺廟涉道而去。瞿波利後至入於",
    "T04n0212_010:0664b10": "廟內，見有女人顏貌端正，作弄女姿像如犯",
    "T04n0212_010:0664b11": "婬，有不淨在地，咄曰：「禍災未曾所見，云何",
    "T04n0212_010:0664b12": "舍利弗、目連等，自稱智慧神足誇世獨步，神",
    "T04n0212_010:0664b13": "通智達謂為第一，今乃與此放牛女人犯婬",
    "T04n0212_010:0664b14": "交接，斯現事如是。世豈有聖人耶？我今躬自",
    "T04n0212_010:0664b15": "見，不從人聞。」得是歡喜即出寺廟，徒跣涉雨",
    "T04n0212_010:0664b16": "至世尊所，頭面禮足在一面立。時，瞿波利比",
    "T04n0212_010:0664b17": "丘前白佛言：「舍利弗、目連等，纂行極弊造凡",
    "T04n0212_010:0664b18": "夫業。適從城出，道遇暴雨入寺避之，見目連",
    "T04n0212_010:0664b19": "等與牧牛女人交接，我躬見之實不虛誑，女",
    "T04n0212_010:0664b20": "人今故在寺，現可驗之。」爾時世尊三稱瞿波",
    "T04n0212_010:0664b21": "利字而告之曰：「止止比丘！勿吐斯言！可發善",
    "T04n0212_010:0664b22": "心向舍利弗、目連等。所以然者？此二賢人，梵",
    "T04n0212_010:0664b23": "行已立所作已辦。」時瞿波利復重白佛：「我今",
    "T04n0212_010:0664b24": "實信如來，如所教&#x52C5;，然舍利弗、目連所行穢",
    "T04n0212_010:0664b25": "惡，實見婬&#x59B7;犯於梵行。」佛復告瞿波利：「止止",
    "T04n0212_010:0664b26": "比丘！無令於如來前自墜命根。舍利弗、目連",
    "T04n0212_010:0664b27": "者，行過三界淨如天金，豈當有此婬欲意乎？」",
    "T04n0212_010:0664b28": "瞿波利白佛：「誠如來教，但弟子躬見犯欲，若",
    "T04n0212_010:0664b29": "今如來不見信者，知復如何？」說此語已即前",
    "T04n0212_010:0664c01": "禮足涉路而去，還至靜室復自思惟：「舍利弗、",
    "T04n0212_010:0664c02": "目連身犯穢行我實見之，然今世尊特不見",
    "T04n0212_010:0664c03": "信。」時，四天王夜非人時，往至瞿波利所，謂瞿",
    "T04n0212_010:0664c04": "波利曰：「舍利弗、目連等賢善之人，三界福田",
    "T04n0212_010:0664c05": "無有過者，何為興念誹謗，自墜罪苦？」比丘問",
    "T04n0212_010:0664c06": "曰：「卿是何人？」報曰：「護世四天王。」比丘報曰：「汝",
    "T04n0212_010:0664c07": "等諸天，何為捨自然伎樂來至此山？」四王報",
    "T04n0212_010:0664c08": "言：「故為比丘來至此耳，可發善心於彼二賢。」",
    "T04n0212_010:0664c09": "比丘告王：「但還宮殿，不相豫事。」天即還宮。去",
    "T04n0212_010:0664c10": "未經時，釋提桓因復從後至，謂比丘曰：「可發",
    "T04n0212_010:0664c11": "善心於彼二賢。」比丘報釋提桓因曰：「且守汝",
    "T04n0212_010:0664c12": "天福，不豫汝事。」時拘翼復道而還。富梵天復",
    "T04n0212_010:0664c13": "來到比丘所，語比丘曰：「可發善心於彼二賢。」",
    "T04n0212_010:0664c14": "比丘答曰：「汝是何人？」報曰：「吾是富梵天。」比丘",
    "T04n0212_010:0664c15": "告曰：「世尊不記汝得阿那含耶？」報曰：「如是。」「汝",
    "T04n0212_010:0664c16": "設得阿那含者，何由至此乎？」富梵天即便還",
    "T04n0212_010:0664c17": "去。即其夜，瞿波利舉身生&#x75B1;大如芥子，轉如",
    "T04n0212_010:0664c18": "胡豆，漸如桃杏，亦如鼻羅&#x83D3;等，瘡遂壞敗，膿",
    "T04n0212_010:0664c19": "血流出臭穢難近，身壞命終入阿浮度地獄",
    "T04n0212_010:0664c20": "中，千具犁牛而耕其舌。[0664c20] 爾時世尊告諸比丘：",
    "T04n0212_010:0664c21": "「守護口過慎勿誹謗，夫誹謗之生皆由貪嫉，",
    "T04n0212_010:0664c22": "昨瞿波利比丘來至我所云：『舍利弗、目連等，",
    "T04n0212_010:0664c23": "習近惡智與女人交接。』吾尋呵制：『止止比丘！",
    "T04n0212_010:0664c24": "勿出此言！可發善心於舍利弗目連所。』如是",
    "T04n0212_010:0664c25": "再三。波利比丘謗心遂熾，釋提桓因、富梵",
    "T04n0212_010:0664c26": "天及四天王，皆來到波利比丘所，慇懃諫曉",
    "T04n0212_010:0664c27": "曰：『可發善心於彼舍利弗、目連等。』波利比丘",
    "T04n0212_010:0664c28": "即復報曰：『各還汝天宮，吾躬自&#x89A9;彼二賢穢",
    "T04n0212_010:0664c29": "行，如是何為干豫其事？且還速歸，勿復重宣。』",
    "T04n0212_010:0665a01": "尋即各還其所。於夜波利比丘身生&#x75B1;瘡即取",
    "T04n0212_010:0665a02": "命終，膿血流出，入阿浮度地獄中，千具犁牛",
    "T04n0212_010:0665a03": "而耕其舌。是故比丘！當興勇猛攝護身口意",
    "T04n0212_010:0665a04": "過，見諸精進比丘共相敬待如視我無異。」是",
    "T04n0212_010:0665a05": "時，世尊在大眾中，而說斯頌：",
    "T04n0212_010:0665a06": "「夫士之生，  斧在口中，  所以斬身，",
    "T04n0212_010:0665a07": " 由其惡言。",
    "T04n0212_010:0665a08": "[0665a08] 「夫士之生者，出母胞胎宿行不同意性殊異，猶",
    "T04n0212_010:0665a09": "如有人手執利斧，入山斬伐林木華&#x83D3;藥草",
    "T04n0212_010:0665a10": "毀壞成功。今此人間亦復如是，人生於世不",
    "T04n0212_010:0665a11": "能守護口過，為心所使，造不善本，皆由於舌，",
    "T04n0212_010:0665a12": "端正醜陋長短好惡，亦由心念口發致此重",
    "T04n0212_010:0665a13": "罪。是故比丘！心秉牢固守護其口。如是比丘！",
    "T04n0212_010:0665a14": "當作是學。」爾時諸比丘聞佛所說，歡喜奉行。",
    "T04n0212_010:0665a15": " 譽惡惡所譽，  是二俱為惡，",
    "T04n0212_010:0665a16": " 好以口會&#x9B2A;，  是後皆無安。",
    "T04n0212_010:0665a17": "[0665a17] 譽惡惡所譽者，彼瞿波利比丘歎譽調達功",
    "T04n0212_010:0665a18": "德，體性柔軟行業真正，多聞廣慧，慈悲四",
    "T04n0212_010:0665a19": "等育養眾生。如此之類應當毀呰不應歎譽，",
    "T04n0212_010:0665a20": "是故說譽惡惡所譽也。是二俱為惡者，舍利",
    "T04n0212_010:0665a21": "弗、目連比丘，修清淨梵行眾德具足，永離塵",
    "T04n0212_010:0665a22": "埃不與欲會，廣博多智明達三世。然瞿波利",
    "T04n0212_010:0665a23": "比丘，愚心不革執意牢固，興致誹謗云：「舍利",
    "T04n0212_010:0665a24": "弗、目連比丘造諸惡業。」如此之類應當歎德",
    "T04n0212_010:0665a25": "不應興謗。何以故？舍利弗、目連者，持戒多聞",
    "T04n0212_010:0665a26": "為人導師，處在大眾轉無上法輪，逮得羅漢",
    "T04n0212_010:0665a27": "諸漏已盡；然彼惡人興致誹謗，不歎其德。是",
    "T04n0212_010:0665a28": "故說曰，是二俱為惡也。好以口會&#x9B2A;者，夫人",
    "T04n0212_010:0665a29": "處世罪苦萬端，或因婬嫉致&#x608B;，或因博戲致",
    "T04n0212_010:0665b01": "恚，罪心已固不慮後緣，出言招禍以滅身本，",
    "T04n0212_010:0665b02": "漸當入泰山地獄餓鬼畜生，涉諸苦難無有",
    "T04n0212_010:0665b03": "窮已；雖得為人諸根不具，聾盲瘖&#x7602;為人所",
    "T04n0212_010:0665b04": "輕；或在邊地佛後，皆由口過身受殃罪。猶木",
    "T04n0212_010:0665b05": "生火還自焚燒，口為禍門，舌為殃本，二事機",
    "T04n0212_010:0665b06": "發，敗毀形命。是故說，好以口會&#x9B2A;。是後皆無",
    "T04n0212_010:0665b07": "安者，眾生處在欲界，為顛倒所惑，愚無慧明，",
    "T04n0212_010:0665b08": "為愛縛所繫，憍慢纏身慳嫉心深，不達五識",
    "T04n0212_010:0665b09": "身樂，不知苦之所興，永處闇冥不求燈明，是",
    "T04n0212_010:0665b10": "故說，是後皆無安也。",
    "T04n0212_010:0665b11": " 諍為少利，  如掩失財，  從彼致諍，",
    "T04n0212_010:0665b12": " 令意向惡。",
    "T04n0212_010:0665b13": "[0665b13] 諍為少利者，昔有眾多比丘，時到著衣持&#x9262;",
    "T04n0212_010:0665b14": "入舍衛城乞食。見數十博戲之人對坐共戲，",
    "T04n0212_010:0665b15": "一人得勝一人不如，彼得勝者捉不如者剝",
    "T04n0212_010:0665b16": "脫衣裳，五毒加形痛不可忍。眾多比丘見已",
    "T04n0212_010:0665b17": "入舍衛城乞食，乞食已收攝衣&#x9262;，更正衣",
    "T04n0212_010:0665b18": "服至世尊所，頭面禮足在一面坐。時諸比丘",
    "T04n0212_010:0665b19": "具以此事白世尊曰：「向入城乞食，見二戲人",
    "T04n0212_010:0665b20": "對面博戲，一人得勝一人不如，其不如者既",
    "T04n0212_010:0665b21": "失衣裳，身被毒手，痛不可忍。」佛因此本為諸",
    "T04n0212_010:0665b22": "比丘而說偈曰：「諍為少利也，言少利者，猶如",
    "T04n0212_010:0665b23": "大海取其一渧，減須彌山如芥子許，損大地",
    "T04n0212_010:0665b24": "土如米許，復損虛空如蚊許，比丘！極為少不？」",
    "T04n0212_010:0665b25": "白佛言：「甚少。」「博戲雖小亦復如是，百倍千倍",
    "T04n0212_010:0665b26": "萬倍巨億萬倍不可譬喻為比，是故比丘！由",
    "T04n0212_010:0665b27": "小致大遂及諍訟，親變為&#x758E;骨肉離索。若復",
    "T04n0212_010:0665b28": "有人誹謗賢聖持戒比丘及謗毀如來，虛而",
    "T04n0212_010:0665b29": "無實，其後受罪，億佛不救。」是故說，諍為少利，",
    "T04n0212_010:0665c01": "如掩失財，從彼致諍，令意向惡也。",
    "T04n0212_010:0665c02": " 百千尼羅浮，  三十六五獄，",
    "T04n0212_010:0665c03": " 誹謗賢聖者，  依口發願惡。",
    "T04n0212_010:0665c04": "[0665c04] 爾時世尊告諸比丘：「瞿波利比丘者，自招禍",
    "T04n0212_010:0665c05": "患入尼羅浮地獄中。爾時獄卒阿傍以鐵剛",
    "T04n0212_010:0665c06": "鉗拔出其舌長數百丈，舒展平正以鐵釘釘",
    "T04n0212_010:0665c07": "之，以千犁牛犁鏵火然用耕其舌，一日之中",
    "T04n0212_010:0665c08": "百千萬終死而復生。所以然者？以其惡罪未",
    "T04n0212_010:0665c09": "除故，當復經三十六五地獄，受苦無量不可",
    "T04n0212_010:0665c10": "稱記，從彼獄出當受畜生餓鬼，復當經歷數",
    "T04n0212_010:0665c11": "千萬劫畢其罪苦。若其為人，聾盲瘖&#x7602;六根",
    "T04n0212_010:0665c12": "不具，語不真正多被誹謗，若行道路橫為人",
    "T04n0212_010:0665c13": "打。是故比丘當勤修道德，慎莫誹謗賢聖比",
    "T04n0212_010:0665c14": "丘。誹謗賢聖者其受如是。如是比丘！當作是",
    "T04n0212_010:0665c15": "學。」爾時諸比丘聞佛所說，歡喜奉行。",
    "T04n0212_010:0665c16": " 無道墮惡道，  自增地獄苦，",
    "T04n0212_010:0665c17": " 遠愚修忍意，  念諦則無犯。",
    "T04n0212_010:0665c18": "[0665c18] 無道墮惡道者，虛而不實亦復不見，正事可",
    "T04n0212_010:0665c19": "依誑生非禍，猶如旃摩那者、瞿波利比丘等，",
    "T04n0212_010:0665c20": "虛而不實誹謗賢聖及舍利弗、目連比丘，身受",
    "T04n0212_010:0665c21": "其報億劫不息。是故說曰，無道墮惡道也。自",
    "T04n0212_010:0665c22": "增地獄苦者，當入百千尼羅浮地獄，當復入",
    "T04n0212_010:0665c23": "三十六五阿浮地獄，身入其中毒痛無量，捨",
    "T04n0212_010:0665c24": "地獄身受地獄身增地獄苦，是故說曰，自增",
    "T04n0212_010:0665c25": "地獄苦也。遠愚修忍意者，恒懷恐懼，聞犯禁",
    "T04n0212_010:0665c26": "制衣毛為&#x7AEA;，遠離愚暗忍諸不忍，是故說曰，",
    "T04n0212_010:0665c27": "遠愚修忍意也。念諦則無犯者，去垢止病莫",
    "T04n0212_010:0665c28": "若四諦，能專意不亂思惟形器內外無主，乃",
    "T04n0212_010:0665c29": "得離此誹謗之聲，是故說曰，念諦則無犯也。"
}