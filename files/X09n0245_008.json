{
    "X09n0245_008:0626a07": "圓覺經大疏釋義鈔卷第八(之上)",
    "X09n0245_008:0626a08": "終南山草堂寺沙門 宗密撰",
    "X09n0245_008:0626a09": "[0626a09] 十力章 四無畏章 四無礙辨章 佛十八不",
    "X09n0245_008:0626a10": "共法章 三十七品章 眾生成佛章。",
    "X09n0245_008:0626a11": "[0626a11] 疏五出世諸法中。文二。先且通難。難意可知。然云亦",
    "X09n0245_008:0626a12": "言空者。經云清淨是空義也。已如此大段之初引智",
    "X09n0245_008:0626a13": "論釋。空及清淨。是一義說。疏一鏡等者。謂鏡中之物。",
    "X09n0245_008:0626a14": "但以見之實有即名垢染。見之一一全空。但是明體。",
    "X09n0245_008:0626a15": "即為清淨。故以之喻。世出世法。皆悉清淨而無異也。",
    "X09n0245_008:0626a16": "佛界如空華等者。等於生死涅槃。猶如昨夢。及已後",
    "X09n0245_008:0626a17": "諸文。",
    "X09n0245_008:0626a18": "[0626a18] 十力章 開章具釋此者。諸經屢明十力。是佛佛不",
    "X09n0245_008:0626a19": "共之德。佛等有。菩薩緣此發心。梵行品云。復應修習。",
    "X09n0245_008:0626a20": "一一力中有無量義。悉應諮問故。不可不知故。智論",
    "X09n0245_008:0626a21": "二十七。意云。顯佛大人有真實力。令外道心伏二乘",
    "X09n0245_008:0626a22": "希向。菩薩倣之。能成辦大事。終獲其果。故須辨之。然",
    "X09n0245_008:0626a23": "大般若五十三。顯揚四。對法十四。智度二十七八。皆",
    "X09n0245_008:0626a24": "廣辨。瑜伽中七門分別。一自性。二分別。三不共。四平",
    "X09n0245_008:0626b01": "等。五作業。六次第。七差別。今疏文用智論釋之。然亦",
    "X09n0245_008:0626b02": "以義會瑜伽七門也。闕者即補之於補闕中。以講人",
    "X09n0245_008:0626b03": "須撿之。文中有三。疏如來唯下。初總顯體用。能知諸",
    "X09n0245_008:0626b04": "法實相。是十力體。此力於十境。皆委悉正知是用。[0626b04] ▲",
    "X09n0245_008:0626b05": "疏總名力下。二釋總名。在在文可見。又瑜伽四十九",
    "X09n0245_008:0626b06": "云。與一切種饒益一切有情功能具相應故。畢竟勝",
    "X09n0245_008:0626b07": "伏一切魔怨大威力故。說名為力。對法云。善降眾魔。",
    "X09n0245_008:0626b08": "善記問論。故十名力。十者是數帶數釋也。[0626b08] ▲疏一總",
    "X09n0245_008:0626b09": "知一切下。三釋別名來辨義用。辨義用。即瑜伽第五",
    "X09n0245_008:0626b10": "作業門也。十力即為十段。",
    "X09n0245_008:0626b11": "[0626b11] 今第一處非處智力也。文二。一釋名。即是辨相。諸經",
    "X09n0245_008:0626b12": "諸論。皆先舉所知之境。然始以能知智力達之立名。",
    "X09n0245_008:0626b13": "或便云智。或但云力。或具云智力。如今標名是也。今",
    "X09n0245_008:0626b14": "疏中。便以能知知於所以為次第者。一即文顯易",
    "X09n0245_008:0626b15": "會。二即文略削繁。智者詳之。文中言總智者。此一力",
    "X09n0245_008:0626b16": "是餘之總故。云總知一切等也。論又云。後次是處不",
    "X09n0245_008:0626b17": "是處力。定知從是因緣。出是果報。是中總攝九力。為",
    "X09n0245_008:0626b18": "欲度眾生故。於初力中。分別有九種。何以故。是世間",
    "X09n0245_008:0626b19": "眾生。現前見穀從種出。而不能知。何況心心數法因",
    "X09n0245_008:0626b20": "緣果報而能知耶。佛於內外因緣果報。了了&#x5FA7;知。故",
    "X09n0245_008:0626b21": "名為力。言處者。建立義。依義。起義。能建立果。與果為",
    "X09n0245_008:0626b22": "依。能起果法。故立處名。論云。是處不是處如實知一",
    "X09n0245_008:0626b23": "力也。注女輪王等者。此是私記也。皆證非處之義也。",
    "X09n0245_008:0626b24": "論云。女身作轉輪聖王。無有是處。何以故。一切女人。",
    "X09n0245_008:0626c01": "皆屬男子。不得自在故。女人尚不得作轉輪聖王。何",
    "X09n0245_008:0626c02": "況作佛。若女人得解脫涅槃。亦因男子得。無有自然",
    "X09n0245_008:0626c03": "得道法。二王者。論云。二輪聖王一時出世。無是處。何",
    "X09n0245_008:0626c04": "以故。無怨業成就故。二轉輪聖王。尚不同世。何況二",
    "X09n0245_008:0626c05": "佛。注惡業樂報者。論云。惡業得受樂報。無是處。惡業",
    "X09n0245_008:0626c06": "尚不能得世間樂。何況出世間樂。若惡行生天。無是",
    "X09n0245_008:0626c07": "處。惡行尚不能得生天。何況涅槃。注五蓋修七覺者。",
    "X09n0245_008:0626c08": "五蓋。覆心散亂。離修七覺。而得涅槃。無是處。五蓋覆",
    "X09n0245_008:0626c09": "心。離修七覺。尚不能得聲聞道。何況佛道。心無覆蓋。",
    "X09n0245_008:0626c10": "佛道可得。何況聲聞道。如是等。是處不是處義。性宗",
    "X09n0245_008:0626c11": "經中。佛口自說。諸論議師輩。依是佛語。更廣說是處",
    "X09n0245_008:0626c12": "不是處。注佛過云云者。此從佛過已下。離說眾多非",
    "X09n0245_008:0626c13": "處之事故。結言云云也。論云。若言佛有聞其罪過。若",
    "X09n0245_008:0626c14": "諸賢聖。求外道所。若諸賢聖。自言我是佛。若諸賢聖",
    "X09n0245_008:0626c15": "墮惡道。若見諦所斷。結使更生。若諸賢聖覆藏罪。若",
    "X09n0245_008:0626c16": "須陀洹二十有五。皆無是處。此下更有十事。已上皆",
    "X09n0245_008:0626c17": "要知。具在補闕中。[0626c17] ▲疏則降伏下。二作業也。疏可度",
    "X09n0245_008:0626c18": "等者論云。既&#x5FA7;知已可度者度。不可度者為作因緣。",
    "X09n0245_008:0626c19": "如醫知病可治不可治。佛無是事。無能壞。無能勝。悉",
    "X09n0245_008:0626c20": "&#x5FA7;知故。是名初力。",
    "X09n0245_008:0626c21": "[0626c21] 疏二知過現下。三世業報智力也。文三。一釋名。二作",
    "X09n0245_008:0626c22": "業。三揀前。亦是通妨。下亦多有此三。在文可辨。不能",
    "X09n0245_008:0626c23": "更一一科之。論次前云。佛知是眾生業惱煩因緣故",
    "X09n0245_008:0626c24": "縛(指此門)淨禪定三昧解脫因緣故解。(指第三門)是一一切",
    "X09n0245_008:0627a01": "眾生。三世三種諸業諸煩惱。輕重深淺&#x9E81;細。佛悉&#x5FA7;",
    "X09n0245_008:0627a02": "知。故名力。(&#x5374;指此門)知過現等者。論云。知眾生過去未來",
    "X09n0245_008:0627a03": "現在諸業。知造業處。知因緣。知報。二力也。經過去業",
    "X09n0245_008:0627a04": "報等者。論云。業報智力者。知身口所作業及此生無",
    "X09n0245_008:0627a05": "作業所受戒業。亦知惡業日夜隨生業用。生罪福業。",
    "X09n0245_008:0627a06": "是業佛略說三處攝。是名一切業用。佛知一切眾生有",
    "X09n0245_008:0627a07": "業過去報亦過去。有業過去報在現在。有業過去報",
    "X09n0245_008:0627a08": "在未來。(上皆單也)有業過去報在過去現在。有業過去報",
    "X09n0245_008:0627a09": "在過去未來。有業過去報現在未來。有業過去報在",
    "X09n0245_008:0627a10": "過去未來現在。(上皆複也或二或三)現在業亦如是。(以現在為頭二例上",
    "X09n0245_008:0627a11": "作之亦然故云單複也)疏善等者。等於不善及不動業。注三性",
    "X09n0245_008:0627a12": "心等者。論次云。復次善心中。受善不善無記業報。不",
    "X09n0245_008:0627a13": "善心無記心亦如是。(應云不善心中受善不善無記報。無記心中受善不善無記報)",
    "X09n0245_008:0627a14": "復次。樂業因緣。故受樂報。云云(苦及不苦不樂一一等流受報准此)疏",
    "X09n0245_008:0627a15": "順現等者。論云。現報業因緣。故受現報。生報業因緣。",
    "X09n0245_008:0627a16": "故受生報。後報業因緣。故受後報。不淨業因緣。故受",
    "X09n0245_008:0627a17": "惱報。淨業因緣。故受無惱報。雜業因緣。故受雜報。注",
    "X09n0245_008:0627a18": "報與等者。論云。復次二種業。必受報業。不必受報業。必",
    "X09n0245_008:0627a19": "受報業。不可得離。或待時。待人。待處。受報。如人應共",
    "X09n0245_008:0627a20": "轉輪聖王受福。待轉輪王好世出。是時乃受。是為待",
    "X09n0245_008:0627a21": "時。人者。人即是轉輪聖王。待處者。轉輪聖王所出處。",
    "X09n0245_008:0627a22": "復次。是必受報業。不待彼伎能功勳。若好若醜。不求",
    "X09n0245_008:0627a23": "自來。如天上生人。福樂自至。地獄中人。罪苦自追。不",
    "X09n0245_008:0627a24": "待因緣。此業深重故。復次必受報業。如毗&#x7460;璃軍殺",
    "X09n0245_008:0627b01": "七萬二千諸得道人及無量五戒優婆塞。如目連等",
    "X09n0245_008:0627b02": "大神通人。所不能救。如薄拘羅。後母擲火中湯中水",
    "X09n0245_008:0627b03": "中。而不死。如佛遊諸國。雖出家行乞。不須&#x994D;供。而五",
    "X09n0245_008:0627b04": "百乘車。載王所食生粳米。隨飯百味&#x7FAE;。如是等。善惡",
    "X09n0245_008:0627b05": "業必受。餘者不必受。欲界受三種業報處。樂受業苦",
    "X09n0245_008:0627b06": "受業。不苦不樂受業。色界受二種業報處。樂受業。不",
    "X09n0245_008:0627b07": "苦不樂受業。無色界受一種業報處。不苦不樂受業。",
    "X09n0245_008:0627b08": "或待事者。依是事。得受業報。如弗婆迦羅王。池中生",
    "X09n0245_008:0627b09": "千華。金色蓮華。大如車輪。因是大會。快樂多人。出家",
    "X09n0245_008:0627b10": "得道。佛知一切眾生造諸業處。或欲界色界無色界。",
    "X09n0245_008:0627b11": "欲界在何道中。若天道在何天中。若人中在何天下。",
    "X09n0245_008:0627b12": "若閻浮提在何國。若是國在何城何聚落何精舍何",
    "X09n0245_008:0627b13": "土地。若是城在何里何巷何舍。在何處。知是業何等",
    "X09n0245_008:0627b14": "時作。過去一世二世。乃至百千萬世。是業果報。幾已",
    "X09n0245_008:0627b15": "受。幾未受。幾必受。幾不必受。知善不善所用事物。所",
    "X09n0245_008:0627b16": "謂刀杖殺。&#x52C5;殺等。自殺。遣人殺。諸餘惡業。亦如是知。",
    "X09n0245_008:0627b17": "善業亦如是知。如布施持戒修善。施中所施。何等土",
    "X09n0245_008:0627b18": "地房舍衣服飲食醫藥臥具七寶財物。(或是諸善及諸惡業。乃至",
    "X09n0245_008:0627b19": "諸業眾多因緣甚要具在補闕中)復次。如分別業經中。佛告阿難。行",
    "X09n0245_008:0627b20": "惡人好處生。行善人惡處生。阿難言。是事云何。佛言",
    "X09n0245_008:0627b21": "惡人今世罪業未熟。宿世善業已熟。以是因緣故。今",
    "X09n0245_008:0627b22": "雖為惡。而生好處。或臨死時。善心心數法生。是因緣",
    "X09n0245_008:0627b23": "故亦生好處。行善人生惡處者。今世善未熟。過世惡",
    "X09n0245_008:0627b24": "已熟。以是因緣故。今雖為善。而生惡處。或臨死時。不",
    "X09n0245_008:0627c01": "善心心數法生。是因緣故。亦生惡處。問曰。熟不熟義",
    "X09n0245_008:0627c02": "可爾。臨死時。少許時心。云何能勝終身行力。答曰。是",
    "X09n0245_008:0627c03": "心雖時頃少。而心力猛利。如火。如毒。雖少。能成大事。",
    "X09n0245_008:0627c04": "是乘死時心。決定勇&#x5FA4;故。勝百歲行力。最後心名",
    "X09n0245_008:0627c05": "為大心。以捨身及諸根事急故。如人入陣。不惜身",
    "X09n0245_008:0627c06": "命。名為勇猛。如阿羅漢。捨是身著故。得阿羅漢道。如",
    "X09n0245_008:0627c07": "是等種種罪福業報轉報。亦應如是知聲聞人。但知",
    "X09n0245_008:0627c08": "惡業罪報善業福報。不能如是細分別。佛悉&#x5FA7;知是",
    "X09n0245_008:0627c09": "業及業報。智慧勢力。無礙無盡。無能壞故。是名第二",
    "X09n0245_008:0627c10": "力。[0627c10] ▲疏知所度下。二業用也。[0627c10] ▲注前明等者。三揀前",
    "X09n0245_008:0627c11": "智力也。(應先設難云云)謂前汎論。已造之業。必隨善惡。受苦",
    "X09n0245_008:0627c12": "樂報。必無惡因善報之理故。云所造處對非處。今直",
    "X09n0245_008:0627c13": "辨業。已殺等竟。此業必招於果。名為所造。此人若行",
    "X09n0245_008:0627c14": "於殺等。必墮地獄。或必現受生受後受等。故名能造。",
    "X09n0245_008:0627c15": "及云唯明是處各隨善惡而感果故。註又前總此別",
    "X09n0245_008:0627c16": "者。論云。初力為總。餘九皆別總業知一切因緣。示唯",
    "X09n0245_008:0627c17": "善惡業報故。通於九力。",
    "X09n0245_008:0627c18": "[0627c18] 疏三知諸禪下。諸禪解脫三昧智力也。論云。知諸禪",
    "X09n0245_008:0627c19": "定解脫三昧淨垢分別相如實知。三力也。言諸禪等",
    "X09n0245_008:0627c20": "者。論云。禪名四禪。佛知是禪。佐助道法。名相義分。次",
    "X09n0245_008:0627c21": "第熏修。有漏無漏。學無學。淨垢三昧。深淺分別等。八",
    "X09n0245_008:0627c22": "解脫。如禪中分別相。說禪。攝一切色界定。說解脫。攝",
    "X09n0245_008:0627c23": "一切定。禪波羅蜜。即是諸解脫禪定解脫三昧。皆名",
    "X09n0245_008:0627c24": "為定。定名為止。不散亂也。注愛見等者。論次云。垢名",
    "X09n0245_008:0628a01": "愛見慢等諸煩惱。淨名真禪定。不雜愛見慢等煩惱。",
    "X09n0245_008:0628a02": "如真金分別。諸定中。有一心行不一心行。常行不常",
    "X09n0245_008:0628a03": "行。難入易入。難出易出。別取相總取相。轉治不轉治。",
    "X09n0245_008:0628a04": "轉治如婬欲中慈心瞋人不淨觀愚痴人思惟邊無",
    "X09n0245_008:0628a05": "邊掉戲心中用智慧分別諸法。沉沒心中欲攝心。若",
    "X09n0245_008:0628a06": "不爾者。名不轉治。是定中。應分別時及住處。若身羸",
    "X09n0245_008:0628a07": "瘦。是非行定時。如是菩薩。苦行時作是念。我今不能",
    "X09n0245_008:0628a08": "生禪定者。若多人處。亦非行定處。復次佛知是禪定為",
    "X09n0245_008:0628a09": "失故。是禪為住故。是禪為智增益故。是禪為達到涅",
    "X09n0245_008:0628a10": "槃故。復次佛知是人。難入定。難出定。易入易出。易入",
    "X09n0245_008:0628a11": "難出。難入易出。佛知是人應得如是禪。知是人共禪",
    "X09n0245_008:0628a12": "定五欲。知是人受五欲已還得禪。依是諸禪。得阿羅",
    "X09n0245_008:0628a13": "漢。如是等一切諸禪定解脫。即是三昧。是禪定。佛以",
    "X09n0245_008:0628a14": "甚深智慧盡知。無能壞。無能勝。是名第三力。[0628a14] ▲疏及",
    "X09n0245_008:0628a15": "知依下。生色無色界果及出世三乘聖果。[0628a15] ▲注前通",
    "X09n0245_008:0628a16": "等者。揀前也。問前明善惡不動業報。不動即諸禪。此",
    "X09n0245_008:0628a17": "何重說。故此答以揀之。謂前通定散故。雖說定。唯論",
    "X09n0245_008:0628a18": "業報。今雖知垢淨。唯明淨之體用。文相照然。故論揀",
    "X09n0245_008:0628a19": "云。知眾生業煩惱因緣故縛。(第二門也)淨禪定三昧解脫",
    "X09n0245_008:0628a20": "因緣故解。(此門也)諸家揀此二門。悉不如此論分明也。謂",
    "X09n0245_008:0628a21": "初門處對非處。第二捨非處之邪見。唯論是處善惡",
    "X09n0245_008:0628a22": "定散業報之正見。第三又捨散。唯說禪定垢淨。唯明",
    "X09n0245_008:0628a23": "淨之體用。現神通等。四就無漏淨法中。復有信等五",
    "X09n0245_008:0628a24": "根上中下品。五隨欲樂為說法令增此根力。六須宿",
    "X09n0245_008:0628b01": "生種性等。度生方便。豈不顯然。",
    "X09n0245_008:0628b02": "[0628b02] 疏四智信等下。諸根勝劣智力也。論云(引論兼注通解之)佛",
    "X09n0245_008:0628b03": "用是上下根智力者。佛知眾生是利根鈍根中根。利",
    "X09n0245_008:0628b04": "智名為上。鈍智名為下。佛用是上下根智力。分別一",
    "X09n0245_008:0628b05": "切眾生是利根是中根是鈍根。是人如是根。今世但",
    "X09n0245_008:0628b06": "能得初果。更不能得餘二三四果。是人但能得初禪。",
    "X09n0245_008:0628b07": "是人但能得二三四禪。乃至滅盡定。亦如是。是人能",
    "X09n0245_008:0628b08": "於聲聞中第一。於辟支佛中第一。是人具足六波羅",
    "X09n0245_008:0628b09": "蜜。能得阿耨菩提。注為略廣下。業用也。論次云。如是",
    "X09n0245_008:0628b10": "知已。或為略說得度。或為廣說得度。或為略廣說得",
    "X09n0245_008:0628b11": "度。或以善&#x8F2D;語教。或以苦語教。或以&#x8F2D;苦語教。佛亦",
    "X09n0245_008:0628b12": "分別。是人有餘相應。令增生信根。是人應令生精進",
    "X09n0245_008:0628b13": "念定慧根是人用信根入正位。是人用慧根入正位。",
    "X09n0245_008:0628b14": "是人利根為結使所遮。如鴦群梨摩羅等。是人利根",
    "X09n0245_008:0628b15": "不為結使所遮。如舍利弗目揵連等。知根。雖鈍而無",
    "X09n0245_008:0628b16": "遮。如祝利般陀伽。有根鈍而遮者。知是人見諦所斷",
    "X09n0245_008:0628b17": "根鈍。思惟所斷根利。思惟所斷鈍。見諦所斷利。是人",
    "X09n0245_008:0628b18": "一切根同鈍同利。是人一切根不同鈍不同利。是人",
    "X09n0245_008:0628b19": "先因力大。是人今緣力大。是人欲縛而得解。是人欲",
    "X09n0245_008:0628b20": "解而得縛。譬如鴦群梨摩羅。欲殺母害佛。而得解脫。",
    "X09n0245_008:0628b21": "如一比丘得四禪。增上慢故。還入地獄。知是人必墮",
    "X09n0245_008:0628b22": "惡道。是人難出。是人易出。是人疾出。是人久久乃出。",
    "X09n0245_008:0628b23": "如是等。一切眾生。上下根相。皆悉&#x5FA7;知。無能壞。無能",
    "X09n0245_008:0628b24": "勝。是名第四力。",
    "X09n0245_008:0628c01": "[0628c01] 疏五知種種欲樂者。即名此智力也。論云。知他眾生",
    "X09n0245_008:0628c02": "種種欲。五力也。知眾生二種欲作上下根因緣二種",
    "X09n0245_008:0628c03": "欲善惡種種別異欲名信喜好樂。佛悉&#x5FA7;知。故名力。",
    "X09n0245_008:0628c04": "注難陀等者。論云。好五欲。如孫陀羅難陀等。好名聞。",
    "X09n0245_008:0628c05": "如提婆達多等。好世間財利。如須彌剎多羅等。好出",
    "X09n0245_008:0628c06": "家。如耶舍等。好頭陀。如迦業等。好多聞。如阿難等。云",
    "X09n0245_008:0628c07": "云。(諸弟子等)如是佛弟子。各各有所好。凡夫人。亦各各有",
    "X09n0245_008:0628c08": "所好。或喜婬欲。或瞋恚等。佛悉知之。[0628c08] ▲疏令捨下。業",
    "X09n0245_008:0628c09": "用也。[0628c09] ▲注云前知下。揀前。",
    "X09n0245_008:0628c10": "[0628c10] 疏六知一三下。種種界智力也。界則是性。論云。(亦麤注釋",
    "X09n0245_008:0628c11": "之)知世間種種無數性。六力也。[0628c11] ▲注性即下。二注揀",
    "X09n0245_008:0628c12": "也。此門先揀。於後始明業用者。隨文便也。文二。一揀",
    "X09n0245_008:0628c13": "第五門。論云。性名積習。從性生欲。隨性作行。或時從",
    "X09n0245_008:0628c14": "欲為性。習欲成性。性名染心為事。欲名隨緣起。注性",
    "X09n0245_008:0628c15": "通下。對第四門揀也。謂恐難。第四門知根性利鈍。亦",
    "X09n0245_008:0628c16": "是宿習。何異此門。故為揀之。謂一向說入道人信等",
    "X09n0245_008:0628c17": "五根利鈍。今通明善惡染淨三性三重種性。不說信",
    "X09n0245_008:0628c18": "進等。揀故不同也。[0628c18] ▲疏知即時下。三業用也。論云。知",
    "X09n0245_008:0628c19": "眾生如是性如是欲。從是處來。可度不可度。定不定。",
    "X09n0245_008:0628c20": "必不必。行何行。生何處。在何地。云云今世可度。後世",
    "X09n0245_008:0628c21": "可度。即時可度。異時可度。是人佛能度。是人聲聞能",
    "X09n0245_008:0628c22": "度。是人必可度。是人必不可度。注略廣等者。略說可",
    "X09n0245_008:0628c23": "度。廣說可度。讚歎可度。折伏可度。將迎可度。棄捨可",
    "X09n0245_008:0628c24": "度。注云云者。次云。細法麤法苦切語可度。&#x8F2D;語可度。",
    "X09n0245_008:0629a01": "[0629a01] 疏七知下一切至處道智力也。論云。一切善道。一切",
    "X09n0245_008:0629a02": "惡道。一切聖道。各各知諸道。(即注云。善惡無漏行是也)至處。(即注云五",
    "X09n0245_008:0629a03": "道涅槃是也。有漏行至五道處無漏行至涅槃處也)佛悉&#x5FA7;知。名第七力。",
    "X09n0245_008:0629a04": "[0629a04] 疏八知下。宿命無礙。智力也。注過去等者。釋宿住名。",
    "X09n0245_008:0629a05": "凡但等者。論云。宿命有三。有通。有明。有力。凡夫人但",
    "X09n0245_008:0629a06": "有通。聲聞人亦通亦明。佛亦通亦明亦力。所以者何。",
    "X09n0245_008:0629a07": "凡夫人。(得五通者)但知宿命所經。不知業因緣相續。以是",
    "X09n0245_008:0629a08": "故。凡夫人但有通。無有明。聲聞人。知集諦故。了了知",
    "X09n0245_008:0629a09": "業因緣相續生。以是故。聲聞人亦有通。亦有明。若佛",
    "X09n0245_008:0629a10": "弟子。先凡夫人時。得宿命智。入見諦道中。知集因緣。",
    "X09n0245_008:0629a11": "第八無漏心。得斷見故。通變為明。所以者何。明名見",
    "X09n0245_008:0629a12": "根本。若佛弟子。先得聖道。後宿命智生。亦知集因緣",
    "X09n0245_008:0629a13": "力故。通變為明。佛用是明。知己身及眾生無量無邊",
    "X09n0245_008:0629a14": "世中宿命因緣。所更種種。悉&#x5FA7;知。是為力。[0629a14] ▲注前知",
    "X09n0245_008:0629a15": "下。揀濫也。論云。知乃至百千世劫初劫盡。我在彼眾",
    "X09n0245_008:0629a16": "生中。如是姓名。飲食苦樂。壽命長短。彼中死。是間生。",
    "X09n0245_008:0629a17": "(是者此也)是間死。還生是間。此間名姓飲食苦樂壽命長",
    "X09n0245_008:0629a18": "短。名八力也。",
    "X09n0245_008:0629a19": "[0629a19] 疏九知下。天眼無礙智力也。佛天眼淨過諸天人眼。",
    "X09n0245_008:0629a20": "見眾生死時生時。端正醜陋。若大若小。若隨善道。若",
    "X09n0245_008:0629a21": "隨惡道。如是隨業因緣受報云云。論云。佛用天眼。見",
    "X09n0245_008:0629a22": "眾生死處。凡夫人。用是天眼。極多見四天下。聲聞人。",
    "X09n0245_008:0629a23": "極多傍見小千世界。上下亦&#x5FA7;見。問曰。大梵王。亦能",
    "X09n0245_008:0629a24": "見千世界。有等異。答曰。大梵王。自於千世界中。立則",
    "X09n0245_008:0629b01": "&#x5FA7;見。若在邊立。則不見餘處。聲聞人則不爾。在所住",
    "X09n0245_008:0629b02": "處。常見千世界。辟支佛見百千世界。諸佛見無量無",
    "X09n0245_008:0629b03": "邊諸世界。凡夫人天眼智。是通而非明。亦如是。但見",
    "X09n0245_008:0629b04": "所有事。不能見隨業因緣受生。如宿命中說。復次。聲",
    "X09n0245_008:0629b05": "聞人。用所住三昧心中。入餘三昧。天眼則滅。佛則不",
    "X09n0245_008:0629b06": "爾。心雖入餘三昧。天眼不滅。復次。得天眼人中。最第",
    "X09n0245_008:0629b07": "一者。阿泥慮豆。色界四大造色平頭清淨。是天眼。佛",
    "X09n0245_008:0629b08": "天眼。四大造色&#x5FA7;頭清淨。是為差別。疏獨此等者。謂",
    "X09n0245_008:0629b09": "依天眼能知生死故。名天眼智力。餘則皆依所知得",
    "X09n0245_008:0629b10": "名。注通明等者。已如上引。",
    "X09n0245_008:0629b11": "[0629b11] 疏十知下。永斷習氣智力也。論云。佛諸漏盡故。無漏",
    "X09n0245_008:0629b12": "心及智慧解脫。現在中自識知。我生已盡等。又云。佛",
    "X09n0245_008:0629b13": "知三世中二種因緣。分別籌量。眾生根欲。為盡漏故",
    "X09n0245_008:0629b14": "說法。是漏盡力。復次。佛以智慧。斷一切眾生煩惱。其",
    "X09n0245_008:0629b15": "智亦不鈍。不減。譬如熱鐵丸著少綿上。雖燒此綿。而",
    "X09n0245_008:0629b16": "火熱勢不。減佛智慧亦如是。燒一切煩惱。智力亦不滅。",
    "X09n0245_008:0629b17": "復次。聲聞但知自盡漏。諸佛自知盡漏。亦知盡他人",
    "X09n0245_008:0629b18": "漏。如淨經中說。論最後結云。是十力皆以無礙解脫",
    "X09n0245_008:0629b19": "為增上。問曰。若是十力。獨是佛事。弟子今世無人能",
    "X09n0245_008:0629b20": "得佛。何以故說。答斷人十力中疑故。無智人令心決",
    "X09n0245_008:0629b21": "定堅固故。令四眾歡喜言我等大師獨有如是力。問",
    "X09n0245_008:0629b22": "佛何自讚。答。譬如好賈客導師見諸惡賊誑諸賈客",
    "X09n0245_008:0629b23": "示以非道。導師愍念故。語眾賈客。我是實語人。汝莫",
    "X09n0245_008:0629b24": "信誑惑者。又如諸弊醫等誑諸病人。良醫愍之。語眾",
    "X09n0245_008:0629c01": "病人。我有良藥。能除汝病。莫信欺誑以自苦用。復次",
    "X09n0245_008:0629c02": "佛功德深遠。若佛不自說。無有知者。為眾生少說。所",
    "X09n0245_008:0629c03": "益甚多。以是故。佛不自說是十力。",
    "X09n0245_008:0629c04": "[0629c04] 疏然佛下。四總相料簡。文二。一隱無量而說十。二於",
    "X09n0245_008:0629c05": "一中而說十。初者如華嚴說。佛所知之境。不可說不",
    "X09n0245_008:0629c06": "可說塵數。列於經文者數亦百千。如書一微塵中一",
    "X09n0245_008:0629c07": "念所見之法。不可說剎塵劫中說不能盡。十力智中。",
    "X09n0245_008:0629c08": "何處收之。且十地菩薩所知之法。此十力中。已不可",
    "X09n0245_008:0629c09": "述。況十地菩薩。&#x5374;比佛智。大地一塊之土。故知且對",
    "X09n0245_008:0629c10": "三乘聖人。及為對所度眾生之機。而說十也。故論云。",
    "X09n0245_008:0629c11": "問云。佛有無量力。何以故。但說十力。答云云(依疏)此中",
    "X09n0245_008:0629c12": "注者。即是論次足辨其事別釋之文也。但廣略之異。",
    "X09n0245_008:0629c13": "具云。以是處不是處智力。分別籌量眾生。是可度。是",
    "X09n0245_008:0629c14": "不可度。以業報智力。分別籌量。是人業障。是人報障。",
    "X09n0245_008:0629c15": "是人無障。餘皆例如此也。最後結云。佛用十力。度",
    "X09n0245_008:0629c16": "脫眾生。審諦不錯。皆得具足。[0629c16] ▲疏又初力下。二於一",
    "X09n0245_008:0629c17": "中而說十也。論云。是處不是處力。總攝九力。為欲度",
    "X09n0245_008:0629c18": "眾生故。於初力中。分別說九種。評曰。前則捨多境。但",
    "X09n0245_008:0629c19": "從十境。此則展一數而為十數。故知諸佛智力。唯有",
    "X09n0245_008:0629c20": "一多兩義。欲向人說。唯有總別二門。其兩義者。一者",
    "X09n0245_008:0629c21": "唯一實相智。理智不分。體用無二。二者不可說不可",
    "X09n0245_008:0629c22": "說佛剎微塵數智力。總者。但云一切是不是世出世。",
    "X09n0245_008:0629c23": "無有不知。即了故。名一切種智。別者。即須依華嚴。上",
    "X09n0245_008:0629c24": "本中本經。十佛世界微塵數偈。四天下微塵數品。乃",
    "X09n0245_008:0630a01": "至四大海水。為墨書寫。百千萬億分中。不得其一。將",
    "X09n0245_008:0630a02": "如是經。方說得佛所知法。今標初力。是其總意。至於",
    "X09n0245_008:0630a03": "別者。即捨無量。唯應機說十也。約智論說。十力已終。",
    "X09n0245_008:0630a04": "余又廣辨。十力次第。諸教先後。及從第三力後。再以",
    "X09n0245_008:0630a05": "瑜伽論及華嚴疏意。次釋一&#x5FA7;。以被上根。久學之人。",
    "X09n0245_008:0630a06": "尋之以廣知解。並在補闕卷中。",
    "X09n0245_008:0630a07": "[0630a07] 疏四無畏者。成實論云。一切智一切漏盡。能說障道",
    "X09n0245_008:0630a08": "及盡苦道。若有人來。如法問難。我無所畏。初一是前",
    "X09n0245_008:0630a09": "九智力。第二是漏盡智力。復答他具足文中四。一正辨",
    "X09n0245_008:0630a10": "二辨益。三辨次第。四揀十力。初中。即為四段。一正知",
    "X09n0245_008:0630a11": "無畏。二漏盡無畏。三說障道無畏。四說出離無畏。初",
    "X09n0245_008:0630a12": "中。正是薩婆若也。(此云一切種智)即無上菩提。(二則涅槃三四則利他)由",
    "X09n0245_008:0630a13": "知一切法故。名一切智。佛心豈有他正覺世間。疏謂",
    "X09n0245_008:0630a14": "佛誠下。論中。先顯其相。後方結云一無畏也等。論初",
    "X09n0245_008:0630a15": "便云。佛作誠言。我是一切正智人。若有沙門婆羅云",
    "X09n0245_008:0630a16": "云。下當具引。若論文。則每一無畏之初。皆有此言。注",
    "X09n0245_008:0630a17": "誠實下。論指五義故。所言無畏。論具云。佛說二諦。故",
    "X09n0245_008:0630a18": "不可壞。凡夫無智。亦不與諍。又佛不與世諍。世間謂有。",
    "X09n0245_008:0630a19": "佛亦說有。世間謂無。佛亦說無。以其無諍故不可壞。",
    "X09n0245_008:0630a20": "又真實論故不可壞。又不但隨語。皆自知故。疏中。唯",
    "X09n0245_008:0630a21": "四者不與世諍之中。含於不與無智諍也。釋曰。五者。",
    "X09n0245_008:0630a22": "一不住真俗故。若住著即可破。二善巧隨機應之言。",
    "X09n0245_008:0630a23": "無違諍故不可壞。三不與世諍等者。世間言有。佛以",
    "X09n0245_008:0630a24": "即真之俗而應之。世間謂無。佛以即俗之真。而應之。",
    "X09n0245_008:0630b01": "然離真之俗。是妄心所執故。推徵其理。必虧於即真",
    "X09n0245_008:0630b02": "之俗。故佛所說不可破也。四但據實理。非勝負心。只",
    "X09n0245_008:0630b03": "由心無所得故。發言不失。五世人言論。皆是強作道",
    "X09n0245_008:0630b04": "理。佛所說者。如人見青黃說青黃。見長短說長短故。",
    "X09n0245_008:0630b05": "決定不謬。如何可壞。論次結云。故佛告比丘。汝等莫",
    "X09n0245_008:0630b06": "但信我語。當自知見自身證行。又言。汝求諸無諂曲",
    "X09n0245_008:0630b07": "者。若我晨說夕得說最得。(此言極要必須別示)疏二盡諸漏及",
    "X09n0245_008:0630b08": "習者。論云。佛作誠言。我一切漏盡。若有沙門等云云。",
    "X09n0245_008:0630b09": "[0630b09] 疏一切下。文勢唯上。注誠實言下。文相可知。然障道",
    "X09n0245_008:0630b10": "有其二種。謂若執相。不求真理。則善與不善俱障。若",
    "X09n0245_008:0630b11": "於教理。信解真正。依解修行之人。則一切善法。悉為",
    "X09n0245_008:0630b12": "助道。惡不善法。方為障道。若就小乘聖道。則唯欲為",
    "X09n0245_008:0630b13": "障。說欲障道。方為無畏。疏四說出下。論云。誠哉我所",
    "X09n0245_008:0630b14": "說聖道。能出世間。隨是道。能盡諸苦。若有沙門。云云。",
    "X09n0245_008:0630b15": "[0630b15] 疏佛作誠言等者。四段之文。皆云。佛作誠言。我是一",
    "X09n0245_008:0630b16": "切正智人。若有(注釋此者。皆是論於後文自二疏釋之)沙門(出家人)婆羅",
    "X09n0245_008:0630b17": "門。(在家有智人)若天(地天空天)若魔。(六欲)若梵。(梵王及一切色界)若復餘",
    "X09n0245_008:0630b18": "眾。(餘此所餘)如實言。(若以現事若以因緣難)是法不知。乃至不見是",
    "X09n0245_008:0630b19": "微畏相。(相名因緣。我不見小小因緣如法能來破我者。以不見故至誠言安立等。)以是故。",
    "X09n0245_008:0630b20": "我得安穩。得無所畏。安住聖主處。如牛王。在大眾中。",
    "X09n0245_008:0630b21": "師子吼。轉梵輪。諸沙門婆羅門。若天若魔若梵。若復",
    "X09n0245_008:0630b22": "餘眾。實不能轉一無畏也等。(以此備文補於注中所引即昭然矣。然從佛作",
    "X09n0245_008:0630b23": "誠言下至此。講者須記。有每說一無畏。必須備引之。此正是無畏之相)今且說此四法。",
    "X09n0245_008:0630b24": "決定無畏者。是疏家攝略大意而引也。問曰。以何事",
    "X09n0245_008:0630c01": "故。說四無所畏。答曰。有人言。佛自稱一切智一切見。",
    "X09n0245_008:0630c02": "世間一切經書伎術智巧。方便甚多無量。若一切眾",
    "X09n0245_008:0630c03": "生。共知一切事。猶尚難。況佛一人。而有一切智。或有",
    "X09n0245_008:0630c04": "是事。有是難。佛時無有畏。而欲斷是疑妄。斷是難故。",
    "X09n0245_008:0630c05": "說四無所畏。餘如補闕所說。問云。何等名無所畏。答",
    "X09n0245_008:0630c06": "云。得無所疑。無所忘難。智慧不&#x5374;不沒。衣毛不&#x7AEA;。在",
    "X09n0245_008:0630c07": "在法中。如法即作。是無所畏。[0630c07] ▲注初二顯下。二辨益",
    "X09n0245_008:0630c08": "也。論云。初二無畏為自功德具足故。後二無畏為具",
    "X09n0245_008:0630c09": "足利益眾生故。復次。第一第三說智。第二第四說斷。",
    "X09n0245_008:0630c10": "智斷具足故。所為事畢。[0630c10] ▲注文初示下。三辨次第。論",
    "X09n0245_008:0630c11": "中問云。(此文&#x5374;在揀十力後)是四無所畏中。有何次第。答曰。初",
    "X09n0245_008:0630c12": "無畏中示人知一切法。知一切法故。我漏盡。盡故知",
    "X09n0245_008:0630c13": "障漏盡法。斷是障法故說道。次初無畏。如示藥師一",
    "X09n0245_008:0630c14": "切藥草。第二示一切病滅。第三知禁忌。第四示所應",
    "X09n0245_008:0630c15": "食。復次初無畏中。說一切種智。第二無畏中。說無一",
    "X09n0245_008:0630c16": "切煩惱習。第三無畏中。說法無謬失。第四無畏中。所",
    "X09n0245_008:0630c17": "說事辦得至涅槃。(三重中。疏唯中間喻說)。[0630c17] ▲疏此望十力下。四",
    "X09n0245_008:0630c18": "揀十力也。此有四對八對。以揀二別。如注所配。今疏",
    "X09n0245_008:0630c19": "中略出四對。謂第一第二第五第六也。餘三四七八。",
    "X09n0245_008:0630c20": "略不明之。今具列之。論具云。問曰。十力皆名四無所",
    "X09n0245_008:0630c21": "畏。亦是智。有何等異。答曰。廣說佛諸功德是力。略說是",
    "X09n0245_008:0630c22": "無畏。復次。能有所作是力。無所疑難是無畏。(上二無疏)智",
    "X09n0245_008:0630c23": "慧集故名力。散諸無明故名無畏。集諸善法故名力。",
    "X09n0245_008:0630c24": "滅諸不善法故名無畏。(上二疏無)自有智慧故名力。無能",
    "X09n0245_008:0631a01": "壞者故名無畏。智慧猛利是力。堪受問難是無畏。(上二",
    "X09n0245_008:0631a02": "在疏)集諸智慧是力。智慧外用是無畏。譬如轉輪王七",
    "X09n0245_008:0631a03": "寶成就是力。得是七寶已周四天下無不降伏。是名",
    "X09n0245_008:0631a04": "無畏。(上二疏無)後更數番問答甚要。然恐初心難記。已抽",
    "X09n0245_008:0631a05": "入補闕中。有智力者。尋而說之。",
    "X09n0245_008:0631a06": "[0631a06] 疏四無礙智下。文二。初依智度略釋。後約華嚴廣釋。",
    "X09n0245_008:0631a07": "今初。唯全依論。而法義二智。名有先後。論云。義無礙",
    "X09n0245_008:0631a08": "智。法無礙智。詞無礙智。樂說無礙智。義無礙智者。用",
    "X09n0245_008:0631a09": "名字言語所說事。名諸法相。所謂地堅相。此中地堅",
    "X09n0245_008:0631a10": "相是義。地名字是法。以言語說地是詞。於三種智中。",
    "X09n0245_008:0631a11": "樂說自在是樂說。於此四事中。通達無滯。是名無礙",
    "X09n0245_008:0631a12": "智。濕相水。熱相火。動相風。心思相。五陰無常相。五受",
    "X09n0245_008:0631a13": "陰無常苦空相。一切法無我相。如是等總相別相。分",
    "X09n0245_008:0631a14": "別諸法。亦如是。是名義無礙智。法無礙智者。知是義",
    "X09n0245_008:0631a15": "名字堅相名為地。如是等一切名字分別中無滯。是",
    "X09n0245_008:0631a16": "名為法無礙智。所以者何。離名字。義不可得。知義必",
    "X09n0245_008:0631a17": "由於名。以是故。次義有法。問云。義之與名。為合耶。為",
    "X09n0245_008:0631a18": "離耶。若合。各說火時應燒口。若離。說火時應得水。答",
    "X09n0245_008:0631a19": "曰。亦不合亦不離。古人假為立名。以名諸法。後人因",
    "X09n0245_008:0631a20": "是名字。識是事。如是各各有名字。是為法。是名字及",
    "X09n0245_008:0631a21": "義。云何令眾生得解。當以言詞分別莊嚴。能令人解。",
    "X09n0245_008:0631a22": "進達無滯。是無辭無礙智。說有道理。開演無盡。亦於",
    "X09n0245_008:0631a23": "諸禪定中。得自在無滯。是名樂說無礙智。釋曰。論以",
    "X09n0245_008:0631a24": "義為體相。以法為名字故。先義後法。又以彼論釋破",
    "X09n0245_008:0631b01": "相經。(大品般若)故但約一切名相法數。推尋觀察。皆不可",
    "X09n0245_008:0631b02": "得。以為實義。義是所宗。故先標也。今疏意。則順諸論",
    "X09n0245_008:0631b03": "及華嚴經。法是標舉。義是顯示。夫欲解義。先須識名。",
    "X09n0245_008:0631b04": "名如前陳。義當後說。又顯宗。法是真實之體。義是法",
    "X09n0245_008:0631b05": "體上差別。道理如下引華嚴中說。故法先義後。餘義",
    "X09n0245_008:0631b06": "則全依論。論次又云。第一第四無礙智在九地中。(見實",
    "X09n0245_008:0631b07": "義及能樂說非彼九地菩薩。則不堪任故也)第二第三無礙智。在欲界及",
    "X09n0245_008:0631b08": "梵天上。(能知名字及以言語說之亦通凡夫故)。[0631b08] ▲疏然華嚴下。二約華",
    "X09n0245_008:0631b09": "嚴廣釋也。彼經云。佛子。菩薩住此善慧地。作大法師。",
    "X09n0245_008:0631b10": "具法師行。善能守護如來法藏。以無量善巧智。起四",
    "X09n0245_008:0631b11": "無礙辨。用菩薩言詞。而演說法。此菩薩。常隨四無礙",
    "X09n0245_008:0631b12": "智轉。無暫捨離。(由此。注云初地分得此地任運。任運即是無暫離也。分得者。時有遺忘也。",
    "X09n0245_008:0631b13": "佛地即自然而應故云究竟)何等為四。所謂法無礙智。義無礙智。",
    "X09n0245_008:0631b14": "詞無礙智。樂說無礙智。疏說有十種者。具在經文。世",
    "X09n0245_008:0631b15": "親論。判此十段經為十相。前五。是三乘教理。通於染",
    "X09n0245_008:0631b16": "淨。(前四所知。第五能知。前中初三所詮義。第四說相。即是能詮教也)後五。是三乘行",
    "X09n0245_008:0631b17": "果唯淨。(初二通辨諸乘行果。後三別約一乘行果。於中。第八因行。後二果德。於中。第九體。第十因",
    "X09n0245_008:0631b18": "也)今便引經隨釋。(依清涼疏)疏前二境別者。十相差別。殊",
    "X09n0245_008:0631b19": "唯在法義。後二但是說此二故。[0631b19] △注一自身相者。(能知",
    "X09n0245_008:0631b20": "事法體各殊故。此約總別以分法義也)經云。此菩薩。以法無礙智。知諸",
    "X09n0245_008:0631b21": "法自相。(色是變礙相受是領納相等)義無礙智。知諸法別相。(色相有十",
    "X09n0245_008:0631b22": "一。乃至識有八種等。後二辨同體義分)詞無礙智。無錯謬說。(論云。想堅固。想者起",
    "X09n0245_008:0631b23": "言所依謂隨自所覺諸法相隨彼彼所化言詞所宣。而說說無錯謬。名為堅固也)樂說無礙",
    "X09n0245_008:0631b24": "智。無斷盡說。(以多異名。次第不息堅固彼義。令他受樂故)此一門是總故。",
    "X09n0245_008:0631c01": "論總釋中。亦依此解。諸家疏論。亦多依此。故此具錄。",
    "X09n0245_008:0631c02": "自下。則但釋初二。初二別故。不釋後二。後二多同故。",
    "X09n0245_008:0631c03": "(故下云詞則說於法義。樂說乃詞中別義也)既不釋義。亦略經文。但引前",
    "X09n0245_008:0631c04": "二而釋也。[0631c04] △注二同相者。(此以性相而分法義。性相各有因義。故云同想。前顯",
    "X09n0245_008:0631c05": "性之宗。以真實性體為法。以差別為義。意在此也。故與智論不同)經云。復次。以法無",
    "X09n0245_008:0631c06": "礙智。知諸法自性。(諸法同以法無我性為自性)義無礙智。知諸法",
    "X09n0245_008:0631c07": "生滅。(諸法有為法。同以生滅為相。謂觀無常門得入初句法義通名同相者。同無性同生滅故)。[0631c07] △",
    "X09n0245_008:0631c08": "注三行相者。(三世遷流故。此約現及過未。以分法義。上三皆所詮)此下文略法",
    "X09n0245_008:0631c09": "義字。但自記。上句是法。下句是義。以對經文。自然明",
    "X09n0245_008:0631c10": "解矣。經云。復次。以法無礙智。知現在差別。(現法緣生也。設知過",
    "X09n0245_008:0631c11": "未。亦名現在以三世皆是當世現在故。論云過去未來。彼云世間攝故)義無礙智。知過",
    "X09n0245_008:0631c12": "去未來法差別。(設知現在。亦名過未。以現是過家未來。未來家過。是則當世知名法。達見",
    "X09n0245_008:0631c13": "過未。能知現在名義)。[0631c13] △注四說相者。(此名數法對前三所證也此約本釋以分法義)經",
    "X09n0245_008:0631c14": "云。復次。法無礙智。知法差別。(修多羅相故但云法)義無礙智。知",
    "X09n0245_008:0631c15": "義差別。(解釋相故所以云義)。[0631c15] △注五智相者。(前四所知此約能知也約法類以分",
    "X09n0245_008:0631c16": "法義)經云。復次。法無礙智。以法智。知別不異。(現見智也觀如故云",
    "X09n0245_008:0631c17": "現見。謂觀差別同如。故不異)義無礙智。以此智。知差別如實。(比知也此",
    "X09n0245_008:0631c18": "即類也。觀前能觀之智。亦如實故云。類也然所知境。即二諦能知法法此即無礙體從體立名不同前後餘義",
    "X09n0245_008:0631c19": "在別卷中)。[0631c19] △注六無我相者。(約所離明淨也。此以真俗以分法義)經云。復次",
    "X09n0245_008:0631c20": "法無礙智。知諸法一相不壞。(第一義諦無我故云一相不壞無我故若言我",
    "X09n0245_008:0631c21": "證無我則壞無我以有能所二相故也)義無礙智。知蘊界處諦緣起善",
    "X09n0245_008:0631c22": "巧。(世諦見我。故云蘊等。迷蘊者積聚我迷界者異目我。迷處者欲我計為生門能受入故迷諦緣起者作我。",
    "X09n0245_008:0631c23": "皆明因異有造作故。多是法我今世諦無實。以為對治得入第一義。法無我故名善巧是則蘊等。是菩薩智境",
    "X09n0245_008:0631c24": "所治之)。[0631c24] △注七乘相者。(此約權實以分法義也。上二通辨諸乘行。後三別約一乘)經",
    "X09n0245_008:0632a01": "云。復次。法無礙智。知一乘平等性。(觀不異也。唯此可事實故)義無",
    "X09n0245_008:0632a02": "礙智。知諸乘差別性。(就被根性有三乘五乘故)。[0632a02] △注八地相者。(約十",
    "X09n0245_008:0632a03": "地體。以分法義也)經云。復次。法無礙智。知一切菩薩行。(總〔標〕也何",
    "X09n0245_008:0632a04": "者是耶)智行法行。(能證智行。所證法行。是也何以此二行。名菩薩行)智隨證(以智",
    "X09n0245_008:0632a05": "與如故。此即觀知相即十地智體)義無礙智。知十地分位義差別。(說相",
    "X09n0245_008:0632a06": "也。謂體雖一智。相有十地分位故此分位由心差別故。論云。十地差別謂心而名說相者約口言也)。[0632a06] △",
    "X09n0245_008:0632a07": "注九佛地相者。(此約真應。以分法義此下二皆果也。此約果體。彼約果用)經云。復",
    "X09n0245_008:0632a08": "次。法無礙智。知一切如來一念成正覺。(法身也。即始本無二之法。",
    "X09n0245_008:0632a09": "故云一念成矣)義無礙智。知種種時種種處等各差別。(色身也。隨",
    "X09n0245_008:0632a10": "何劫中。隨何國土。故云時處。隨何等佛身名號。故云差別也)。[0632a10] △注十住持相者。(果用",
    "X09n0245_008:0632a11": "也。此初能說所說。以分法義)經云。復次。法無礙智。知一切如來語。",
    "X09n0245_008:0632a12": "(隨自意他意自他意語)力。(十力破磨)無所畏(伏外道)不共佛法(異二乘)大",
    "X09n0245_008:0632a13": "慈悲(故常說)辨才(故能說)方便(隨物機)轉法輪(正說)一切智智隨",
    "X09n0245_008:0632a14": "證。(通上語力乃至法輪也。此即覺相)義無礙智。知如來隨八萬四千",
    "X09n0245_008:0632a15": "眾生心行根解差別音聲。(差別相也。知佛隨心種性故。有差別聲教)。[0632a15] ▲疏",
    "X09n0245_008:0632a16": "二則同下。二判詞樂二辨也。皆詞則說於等者。謂詞",
    "X09n0245_008:0632a17": "者。但以言詞說法義二種也。樂說者。但是說法義二",
    "X09n0245_008:0632a18": "種時。安立種種道理。喜樂演說。無斷無盡。注如云詞",
    "X09n0245_008:0632a19": "無錯謬說無斷盡者。此是十相之中。第一自相中文",
    "X09n0245_008:0632a20": "也。如前於引經大文下釋了。以為餘九相之例故。九",
    "X09n0245_008:0632a21": "中更不引經釋也。",
    "X09n0245_008:0632a22": "[0632a22] 十八不共法 注力等二乘有分此無分者。論云。問",
    "X09n0245_008:0632a23": "曰。是三十六法。皆是佛法。何以故。獨以十八為不共。",
    "X09n0245_008:0632a24": "答曰。前十八中。二乘有分。後十八中無分。如舍利弗",
    "X09n0245_008:0632b01": "善通諸法。阿泥盧豆天眼第一。又佛說弟子中師子",
    "X09n0245_008:0632b02": "吼等。",
    "X09n0245_008:0632b03": "[0632b03] 疏一二三等者。謂一身無失。二口無失。三念無失也。",
    "X09n0245_008:0632b04": "今意在文略故。都以無失。結之。故側注無失云業。注",
    "X09n0245_008:0632b05": "多劫等者。論具云。佛於無量阿僧祇劫來。持戒清淨",
    "X09n0245_008:0632b06": "故。身口業無失。餘諸阿羅漢。如舍利弗等。多六十劫。",
    "X09n0245_008:0632b07": "又不久習戒故有失。佛無量阿僧祇劫。集諸法清淨",
    "X09n0245_008:0632b08": "戒成就故。常行甚深禪定故。得一切微妙智慧故。善",
    "X09n0245_008:0632b09": "修大悲心故。無有失。注諸罪等者。論云。復次。佛拔諸",
    "X09n0245_008:0632b10": "罪根因緣故無有失。罪根本因緣。有四種。謂貪瞋痴",
    "X09n0245_008:0632b11": "怖畏(及習氣)阿羅漢辟支佛。雖拔罪因緣。習不盡故。或",
    "X09n0245_008:0632b12": "時有失。佛於一切法中。&#x5FA7;滿智慧。常成就故。若不知",
    "X09n0245_008:0632b13": "故有失。如舍利弗與五百比丘遊行。至一空等宿。是",
    "X09n0245_008:0632b14": "時說戒曰。不知內界外界事。白佛言。住處乃至一宿",
    "X09n0245_008:0632b15": "棄捨則無界。又異時。舍利弗。目揵連。將五百比丘還。",
    "X09n0245_008:0632b16": "時高聲大聲故。佛驅遣令出。是為口失。復次。佛一切",
    "X09n0245_008:0632b17": "身口業。隨智慧行。故身無失。口無失。注四念等者。四",
    "X09n0245_008:0632b18": "念處心。長夜善修故。善修甚深禪定。斷欲愛及法愛",
    "X09n0245_008:0632b19": "處故。注心無得失者。論云。若心據&#x6031;&#x6031;念有忘失。佛",
    "X09n0245_008:0632b20": "心無得失。以是故無失。",
    "X09n0245_008:0632b21": "[0632b21] 疏四無異下。(兼注釋之)佛於一切眾生。無分別。無遠近異",
    "X09n0245_008:0632b22": "想是貴可為說。是賤不可為說。如日出普照萬物。大",
    "X09n0245_008:0632b23": "悲光明。一切憐愍。等度恭敬者不恭敬者。怨親貴賤",
    "X09n0245_008:0632b24": "一切悉等。如客除糞人名尼陀。佛化度之。得大阿羅",
    "X09n0245_008:0632c01": "漢。亦如德護居士火坑無有異想。復次。佛於舍利弗",
    "X09n0245_008:0632c02": "彌勒菩薩等順佛法行不愛。提婆達多富羅那外道",
    "X09n0245_008:0632c03": "六師邪見等亦不憎。是為佛於無量阿僧祇劫修熏",
    "X09n0245_008:0632c04": "心故。是眾生中寶。如真金不可令異。注常觀下。論云。",
    "X09n0245_008:0632c05": "復次。佛眼。一日一夜。各三觀一切眾生。誰可度者。無",
    "X09n0245_008:0632c06": "令告時。等觀眾生故。無有異想。注觀彼下。論云。復次。",
    "X09n0245_008:0632c07": "佛觀一切眾生及諸法。從本已來。至不生不滅。常清",
    "X09n0245_008:0632c08": "淨如涅槃。是名無異想。注入不二者。論云。復次。不二",
    "X09n0245_008:0632c09": "入法門。是諸法實相門。異想即是二法。常行不二入",
    "X09n0245_008:0632c10": "法門。註法即是異相。如是等名無異想。",
    "X09n0245_008:0632c11": "[0632c11] 疏五無不下。(兼注)定名一心不亂。亂心中不能得見實",
    "X09n0245_008:0632c12": "事。如水波盪不得見面。如風中燈不得好照。佛心如",
    "X09n0245_008:0632c13": "澄停水。如無風燈。故無不定心。注問佛若下。論問曰。",
    "X09n0245_008:0632c14": "定名從來未到地乃至滅盡定。入此定中。不能起身",
    "X09n0245_008:0632c15": "業口業。佛若常定。無不定心者。云何得遊行諸國。具",
    "X09n0245_008:0632c16": "四威儀。為大眾。種種因緣譬喻說法。如是事。欲界繫",
    "X09n0245_008:0632c17": "心。及梵世不入定。可有是事。答云。無不定心者。有種",
    "X09n0245_008:0632c18": "種義。定名常攝心。善法中住。佛於諸法實相中。定不",
    "X09n0245_008:0632c19": "退不失。具名無不定心。注欲界下。論云。復次。欲界中",
    "X09n0245_008:0632c20": "有定。入是定中。可說法。以是故。阿毗曇中說。欲界繫。",
    "X09n0245_008:0632c21": "四聖種。四念處。四正勤。四如意足。五根。五力。無諍三",
    "X09n0245_008:0632c22": "昧。願智。四無礙智。有如是妙功德。佛入欲界中定故。",
    "X09n0245_008:0632c23": "名無不定心。",
    "X09n0245_008:0632c24": "[0632c24] 疏六無界下。(兼注也。下皆准知)眾生有三種受。苦受。樂受。不",
    "X09n0245_008:0633a01": "苦不樂受。苦受生瞋。樂受生愛。不苦不樂受中生愚",
    "X09n0245_008:0633a02": "痴。是三種受。苦受生苦住苦滅樂。樂受生樂住樂滅",
    "X09n0245_008:0633a03": "苦。不苦不樂受。不知為苦不知為樂。餘人鈍根故。多",
    "X09n0245_008:0633a04": "覺苦受樂受。於不苦不樂受中。不覺不知。而有捨心。",
    "X09n0245_008:0633a05": "是為痴使所使。佛於不苦不樂受中。知覺生時覺住",
    "X09n0245_008:0633a06": "時覺滅時。以是故。言佛無不知已捨心。問曰。此中何",
    "X09n0245_008:0633a07": "等為捨。不苦不樂即是捨耶。為七覺中捨。四無量心",
    "X09n0245_008:0633a08": "中捨。名為捨。答云。不苦不樂即是捨。二處捨亦是捨。",
    "X09n0245_008:0633a09": "注或捨眾下。論云。復次佛或時捨眾生。入甚深禪定。",
    "X09n0245_008:0633a10": "一月二月。有人疑。佛為度眾生故出世。何以故常入",
    "X09n0245_008:0633a11": "定。佛言。我種種因緣。知故捨。非是無知已捨。問云。何",
    "X09n0245_008:0633a12": "等是知已捨因緣。答云。於大眾中疲厭故小息。復次。",
    "X09n0245_008:0633a13": "佛世世常愛遠離行。若菩薩。在母胎。母亦樂遠離行。",
    "X09n0245_008:0633a14": "乃至入涅槃時。在娑羅林雙樹下。長夜樂行遠離。以",
    "X09n0245_008:0633a15": "是故。佛入寂定一心。復次。佛說法已。常教諸比丘。常",
    "X09n0245_008:0633a16": "坐禪。無令後悔。口之所說。身亦自行。故入禪定。復次。",
    "X09n0245_008:0633a17": "厭惡供養故。知眾生應得度者。入禪定。作化人往度。",
    "X09n0245_008:0633a18": "餘如補闕。",
    "X09n0245_008:0633a19": "[0633a19] 疏七欲下。乃至十二解脫知見。總有六門。一一云無",
    "X09n0245_008:0633a20": "減。注佛知善法等者。論具云。佛知善法恩故。常欲集",
    "X09n0245_008:0633a21": "諸善法故。故欲無減。修習諸善法。心無厭足。故欲無",
    "X09n0245_008:0633a22": "減。譬如一長老比丘。目闇。自縫僧伽梨。針&#x7D4D;脫。語諸",
    "X09n0245_008:0633a23": "人言。誰樂欲福德者。為我&#x7D4D;針。爾時佛現其前。語言。",
    "X09n0245_008:0633a24": "我是樂欲福德無厭足人。汝持針來。是比丘非文文",
    "X09n0245_008:0633b01": "宜見佛光明文識佛音聲。白佛言。佛無量功德海。盡",
    "X09n0245_008:0633b02": "其邊底。云何無厭足。佛告比丘。功德果報甚深。無有",
    "X09n0245_008:0633b03": "如我知恩分者。我雖復盡其邊底。我本以欲心無厭",
    "X09n0245_008:0633b04": "足故得佛。是故今猶不息。雖更無功德可得。我欲心",
    "X09n0245_008:0633b05": "亦不休。諸天世人驚悟。佛於功德。尚無厭足。何況餘",
    "X09n0245_008:0633b06": "人。佛為比丘說法。是時肉眼即明。慧眼成就。後有問",
    "X09n0245_008:0633b07": "答。在補闕卷中。",
    "X09n0245_008:0633b08": "[0633b08] 疏八中。注如欲中等者。論云。精進無減者。如欲中說",
    "X09n0245_008:0633b09": "義。即是精進。問曰。若爾者。無有十八不共法。復次。欲",
    "X09n0245_008:0633b10": "以精進。心數法中各別。云何言欲即是精進。答曰。欲",
    "X09n0245_008:0633b11": "為初行。欲增長精進。如佛說一切法欲為根本。欲如",
    "X09n0245_008:0633b12": "人渴欲得飲。精進如因緣方便求飲食。欲為心欲得。",
    "X09n0245_008:0633b13": "精進為成其事。欲屬意業。精進屬三業。欲為內。精進",
    "X09n0245_008:0633b14": "為外。如是等差別。復次。是精進。諸佛所樂。如釋迦牟",
    "X09n0245_008:0633b15": "尼佛。精進力故。超越九劫。疾得阿耨多羅三藐三菩",
    "X09n0245_008:0633b16": "提。復次。如所說。佛告阿難。汝為諸比丘說法。我背痛",
    "X09n0245_008:0633b17": "小息。爾時世尊。四壁&#x9B31;多羅僧。敷下。以僧伽梨。枕頭",
    "X09n0245_008:0633b18": "而臥。是時阿難。說七覺義。至精進覺。佛驚起坐。告阿",
    "X09n0245_008:0633b19": "難。汝讚精進義。阿難言讚。如是至三。佛言。善哉善哉。",
    "X09n0245_008:0633b20": "善修精進。乃至得阿耨多羅三藐三菩提。何況餘道。",
    "X09n0245_008:0633b21": "以是義故。佛精進無減。",
    "X09n0245_008:0633b22": "[0633b22] 疏九注失名錯等者。論云。問云。先已說念無失。今復",
    "X09n0245_008:0633b23": "說念無減。無減無失。有何差別。答曰。失念名錯&#x609E;。減",
    "X09n0245_008:0633b24": "名不及。失念名威儀俯仰去來法中。失念無減。名住",
    "X09n0245_008:0633c01": "禪定神通。念過去現在世。通達無礙。問曰。何以故。念",
    "X09n0245_008:0633c02": "無減獨是佛法。答曰。聲聞辟支佛。善修四念處故念",
    "X09n0245_008:0633c03": "牢固。念雖牢固。猶亦減少。礙不通達。如宿命智力中",
    "X09n0245_008:0633c04": "說。聲聞辟支佛。念宿命。極多八萬劫。於廣有減。亦於",
    "X09n0245_008:0633c05": "見諦道中。不能念念分別。佛於念念中。皆分別三相。",
    "X09n0245_008:0633c06": "佛心無有一法過而者。以是故。獨佛有念無減。",
    "X09n0245_008:0633c07": "[0633c07] 疏十中。注三世一切下。論云佛得一切智慧故。慧無",
    "X09n0245_008:0633c08": "減。三世智慧無減故。慧無減。復次。十力四無所畏四",
    "X09n0245_008:0633c09": "無礙智成就故。慧無減。復次。譬如蘇油豐饒燈炷清",
    "X09n0245_008:0633c10": "淨光明亦盛。佛亦如是。三昧王等。諸三昧禪定油無",
    "X09n0245_008:0633c11": "減清淨炷。是因緣故。慧光明無量無減。",
    "X09n0245_008:0633c12": "[0633c12] 疏十一中注者。論云。解脫有二種。有為解脫。無為解",
    "X09n0245_008:0633c13": "脫。有為解脫。名無漏智慧相應解脫。無為解脫。名一",
    "X09n0245_008:0633c14": "切煩惱都盡無餘。佛於二解脫無減。何以故。聲聞辟",
    "X09n0245_008:0633c15": "支佛智慧不大利故。煩惱不悉盡故。智慧有減。佛智",
    "X09n0245_008:0633c16": "慧第一利故。煩惱習永盡無餘故。解脫無減。復次。如",
    "X09n0245_008:0633c17": "漏盡力中說。佛與聲聞。解脫有差別。佛得漏盡力故。",
    "X09n0245_008:0633c18": "解脫無減。二乘無力故有減。",
    "X09n0245_008:0633c19": "[0633c19] 疏十二中。注云言知見者下。論云。問曰。知見者。但言",
    "X09n0245_008:0633c20": "知。何以復言見。答曰。言知。言見。事得牢固。譬如繩二",
    "X09n0245_008:0633c21": "合為一則牢固。復次如從人讀誦分別籌量是名知。",
    "X09n0245_008:0633c22": "自身得證是名見。譬如耳聞其事猶尚有疑是名知。",
    "X09n0245_008:0633c23": "親自目&#x89A9;了了無礙是名見。解脫中知見。亦如是差",
    "X09n0245_008:0633c24": "別。餘如補闕疏無減者。(兼注)論曰。問云。佛一切法中無",
    "X09n0245_008:0634a01": "減。何以故。但六事中無減答曰。一切自利他利中。四",
    "X09n0245_008:0634a02": "事能具足。欲求一切善法之根本。精進能行。念能守",
    "X09n0245_008:0634a03": "護。如守門人。善者聽入惡者遮。慧照一切法。斷一切",
    "X09n0245_008:0634a04": "煩惱用是四法。事得成辦。是四法果報。有二種。一者",
    "X09n0245_008:0634a05": "解脫。二者解脫知見。解脫義如先說。解脫知見者用",
    "X09n0245_008:0634a06": "是解脫知見。知是二種解脫相有為無為解脫。知諸",
    "X09n0245_008:0634a07": "解脫相。所謂時解脫。不時解脫。慧解脫。俱解脫。壞解",
    "X09n0245_008:0634a08": "脫。不壞解脫。八解脫。不可思議解脫。無礙解脫等。",
    "X09n0245_008:0634a09": "[0634a09] 疏十三四五中(兼注)論云。佛一切身口意業先知然後",
    "X09n0245_008:0634a10": "隨智慧行。諸佛身口意業。一切行。無不利益眾生。故",
    "X09n0245_008:0634a11": "名先知然後隨智慧行。如經中說。諸佛乃至出息入",
    "X09n0245_008:0634a12": "息。利益眾生。何況身口意業。故作而不利益。諸怨惡",
    "X09n0245_008:0634a13": "眾生。聞佛出入息氣香。皆得信心清淨。愛樂於佛。諸",
    "X09n0245_008:0634a14": "天聞佛氣息香。亦皆捨五欲。發心修善。以是故。身口",
    "X09n0245_008:0634a15": "意業隨智慧行。聲聞辟支佛無是事。心故作善。然後",
    "X09n0245_008:0634a16": "身口業善。意業或時無記。不隨智慧而自生。何況餘",
    "X09n0245_008:0634a17": "人。如憍梵波提比丘。雖得阿羅漢。自食吐而更食。是",
    "X09n0245_008:0634a18": "業不隨智慧。又如摩頭波斯吒比丘。得阿羅漢。跳上",
    "X09n0245_008:0634a19": "梁抨。或壁上樹上。又如畢陵伽婆嗟。罵恒河神。言小",
    "X09n0245_008:0634a20": "婢。如是等身口業。先無智慧。亦不隨智慧行。佛無是",
    "X09n0245_008:0634a21": "事。問曰。若爾者。佛或時身口業。亦似不隨智慧行。何",
    "X09n0245_008:0634a22": "以故。入外道眾生中說法。都無信受者。又復一時在",
    "X09n0245_008:0634a23": "大眾中說法。現胸臆末尼揵子。又復為人疑不見二",
    "X09n0245_008:0634a24": "相故。在大眾中。現舌相陰藏相。又復諸弟子狂愚人。",
    "X09n0245_008:0634b01": "罵提婆達。汝是狂人。死人。&#x98E1;唾人。佛結戒。八種&#x9262;不",
    "X09n0245_008:0634b02": "應畜。聽比丘用二種&#x9262;。若瓦若鐵。而自用石&#x9262;。有時",
    "X09n0245_008:0634b03": "外道難問。佛默然不答。又佛處處說有我。處處說無",
    "X09n0245_008:0634b04": "我。處處說諸法有。處處說諸法無。如是等身口等。似",
    "X09n0245_008:0634b05": "不隨智慧行。身口業不離意業。意業亦應有不隨智",
    "X09n0245_008:0634b06": "慧行。云何言常隨智慧行。答曰。是事不然。於是諸事。",
    "X09n0245_008:0634b07": "皆先有智慧。然後諸業隨智慧行。何以故。佛入外道",
    "X09n0245_008:0634b08": "眾中。雖知今世不信不受。以種種後世大因緣故。又",
    "X09n0245_008:0634b09": "復為止外道謗言佛自高慢。以是故。自往入其眾中。",
    "X09n0245_008:0634b10": "又外道言。佛自言有大悲。普濟一切。而但自為四眾",
    "X09n0245_008:0634b11": "說法。我等亦是出家求道。而不為說。又如此經。佛性",
    "X09n0245_008:0634b12": "外道眾中說法。不言不信受。佛遙見外道大會高聲",
    "X09n0245_008:0634b13": "論議。欲至餘處。迴往趣之。論議師輩。遙見佛來。自語",
    "X09n0245_008:0634b14": "其眾。汝等皆默。佛是樂寂靜人。見汝等靜默或能來。",
    "X09n0245_008:0634b15": "眾即默然。佛入其眾。說婆羅門三諦。外道眾皆默然。",
    "X09n0245_008:0634b16": "佛作是念。狂人輩。皆為惡魔所覆。是法微妙。乃至無",
    "X09n0245_008:0634b17": "有一人受誡作弟子者。作是念已。從座而去。是人魔",
    "X09n0245_008:0634b18": "蔽得離。便自念。我等得聞妙法。云何不以自利。即皆",
    "X09n0245_008:0634b19": "往詣佛所。為佛弟子。得道離苦。復次。外道弟子。難其",
    "X09n0245_008:0634b20": "師故。不敢到佛所。是故。佛自入其眾中。眾得聞法。信",
    "X09n0245_008:0634b21": "受堅固。不復難師。得為弟子。或得道跡。如是等有種",
    "X09n0245_008:0634b22": "種智慧因緣。是故往入外道眾。復次。薩遮祇尼揵子。",
    "X09n0245_008:0634b23": "銅鐷絡腹。自誓言。無有人得我難而不流汗破壞者。",
    "X09n0245_008:0634b24": "大象乃至樹木瓦石。聞我難聲。亦皆流汗。作是誓已。",
    "X09n0245_008:0634c01": "來至佛所。與佛論議。佛質問之。皆不得答。流行淹地。",
    "X09n0245_008:0634c02": "舉體如漬。佛告尼揵。汝先誓言。無有有聞我難者而",
    "X09n0245_008:0634c03": "不流汗。汝今流汗淹地。汝誠觀佛見有汗相不。佛時",
    "X09n0245_008:0634c04": "脫&#x9B31;多羅僧。示之言。汗在何處。復次。有人。或有頭汗",
    "X09n0245_008:0634c05": "身不汗者。佛頭雖不汗。身必有汗。以是故。佛脫&#x9B31;多",
    "X09n0245_008:0634c06": "羅僧。示其身。因是外道大得信向。皆入佛法中。是智",
    "X09n0245_008:0634c07": "慧因緣。身業隨行。佛現舌相陰藏相者。有人疑佛身",
    "X09n0245_008:0634c08": "二相。而是人應得道。疑故不得。以是故現二相。出舌",
    "X09n0245_008:0634c09": "覆面。舌雖大。還入口中。而亦無妨。見者疑斷。有人見",
    "X09n0245_008:0634c10": "出舌相。若生輕慢心。出舌如小兒相。見還入口說法",
    "X09n0245_008:0634c11": "無妨。便起恭敬。歎未曾有。有人疑佛陰藏不現。爾時",
    "X09n0245_008:0634c12": "世尊化作寶象寶馬。指示之言。陰藏相不現正如是。",
    "X09n0245_008:0634c13": "有人言。佛出陰藏相。但示一人。斷其疑故。論議師輩",
    "X09n0245_008:0634c14": "言。佛大慈悲心。若有人見佛陰藏相。能集善根。阿耨",
    "X09n0245_008:0634c15": "多羅三藐三菩提心。及能大歡喜信敬心生者。皆令",
    "X09n0245_008:0634c16": "得見斷其疑心。除是皆不得見。佛以大悲。為度眾生",
    "X09n0245_008:0634c17": "故。從三種覆生。暫現如電光。是眾生妄見已。信佛有",
    "X09n0245_008:0634c18": "大悲心。實於我法。不取不著。如是等因緣故現二相。",
    "X09n0245_008:0634c19": "非戲。非無羞。佛苦切語諸比丘汝狂愚人者。苦切語",
    "X09n0245_008:0634c20": "有二種。一者垢心瞋罵。二者憐愍眾生。欲教化故。離",
    "X09n0245_008:0634c21": "欲人。無有垢心瞋罵。何況佛。佛憐愍教化故。有苦切",
    "X09n0245_008:0634c22": "語。有眾生&#x8F2D;語善教不入道撿。要須苦切麤教乃得",
    "X09n0245_008:0634c23": "入法。如良馬見鞭影便去。鈍驢得痛手乃行。亦如有",
    "X09n0245_008:0634c24": "瘡得&#x8F2D;藥唾吮便差。有瘡刀破出其惡害塗以惡藥",
    "X09n0245_008:0635a01": "乃愈者。復次。佛若言狂愚人。是&#x8F2D;語實語。所以者何。",
    "X09n0245_008:0635a02": "三毒發故。名為狂愚。云云。有人得苦切語。便歡喜言",
    "X09n0245_008:0635a03": "親愛我。云云。注前三下。論云。問初說身無失口無失",
    "X09n0245_008:0635a04": "念無失。今復說身口意業隨智慧行。義有何差別。答",
    "X09n0245_008:0635a05": "曰。先三種無失不說因緣。今說因緣隨智慧行故不",
    "X09n0245_008:0635a06": "失。若先不籌量。而起身口意業。則有失。佛先以智慧",
    "X09n0245_008:0635a07": "起身口意業。故無失。復次。成就三種淨業三種寂靜",
    "X09n0245_008:0635a08": "業三不護業。有人疑言。佛何因緣。成就如是業。以是",
    "X09n0245_008:0635a09": "故。佛言。我一切身口意業。先以智慧。然後隨智慧行。",
    "X09n0245_008:0635a10": "[0635a10] 疏十六七八中。(兼注)論云。此三種智慧。於三世通達無",
    "X09n0245_008:0635a11": "礙故。三業隨智慧行。(將此義釋前文)問曰。過去諸法。已滅已",
    "X09n0245_008:0635a12": "盡。無所復有。未來世諸法。今不來不生。未和合。現在",
    "X09n0245_008:0635a13": "乃至一念中。無住時。云何能知三世通達無礙。答曰。",
    "X09n0245_008:0635a14": "佛說過去未來現在通達無礙。此言豈&#x8657;。復次。若無",
    "X09n0245_008:0635a15": "過去未來。但有現在一念頃佛亦不得成就無量功",
    "X09n0245_008:0635a16": "德如十種智具十力。是故亦不得一心有十智。若爾",
    "X09n0245_008:0635a17": "者。佛亦不得具足十方。以是因緣故。知有過去未來。",
    "X09n0245_008:0635a18": "問云。若過去未來現在皆有者。何等是無。佛說四諦。",
    "X09n0245_008:0635a19": "苦諦觀無常等相。無常名生滅敗壞不可得。若過去",
    "X09n0245_008:0635a20": "法今實有。不名為無敗壞不可得。注問若三下。論云。",
    "X09n0245_008:0635a21": "復次。若過去未來現在皆有者。便墮常。何以故。是法",
    "X09n0245_008:0635a22": "在未來世中。定有轉來現在。從現在轉入過去。如人",
    "X09n0245_008:0635a23": "從一房入一房。不名失人。答曰。若不失有何咎。問曰。",
    "X09n0245_008:0635a24": "若無無常。無罪。無福。無生。無死。無縛。無解。罪名殺等",
    "X09n0245_008:0635b01": "十不善道。若無無常。無殺等罪。如分別邪見中說。力",
    "X09n0245_008:0635b02": "在身七分中過。無所惱害。福名不殺等十善道。無常",
    "X09n0245_008:0635b03": "名分別生死。若無無常。亦無生死。亦無縛亦無解。如",
    "X09n0245_008:0635b04": "是等無量過咎。答曰。諸法三世。各各有相。過去法有",
    "X09n0245_008:0635b05": "過去相。未來法有未來相。現在法有現在相。若過去",
    "X09n0245_008:0635b06": "未來有現在相者。應有是難。而今過去未來現在。各",
    "X09n0245_008:0635b07": "自在相。注又若無過下。論云。復次。若實無過去來。亦",
    "X09n0245_008:0635b08": "無出家律儀。所以者何。若現在惡心中住。過去復無",
    "X09n0245_008:0635b09": "我。是為非比丘。又賢聖人。心在世俗中。是時應當是",
    "X09n0245_008:0635b10": "凡夫。無過去未來現在道故。如是亦無五逆等諸罪。",
    "X09n0245_008:0635b11": "是凡夫無過去業諸罪。所以者何。是五逆罪業已過",
    "X09n0245_008:0635b12": "去。及死時入地獄。是五逆罪未來。無業故無報。現在",
    "X09n0245_008:0635b13": "身不為逆罪。若無過去則無逆罪。若無逆罪。何有餘",
    "X09n0245_008:0635b14": "罪。福亦如是。若無罪福。是為邪見。與禽獸無異。注又",
    "X09n0245_008:0635b15": "我不下。論云。復次。我不說過去未來如現在相有。我",
    "X09n0245_008:0635b16": "說。過去雖滅。可生憶想。能生心心數法。如昨日火滅",
    "X09n0245_008:0635b17": "今日可生想憶念。不可以憶想念故火便有。若見積",
    "X09n0245_008:0635b18": "薪。知當然火。眾生心想念明日火。如過去火。不可以",
    "X09n0245_008:0635b19": "今心念火火便有。未來世事亦如是。現在心雖一念",
    "X09n0245_008:0635b20": "時不住。相續生故。能知諸法。內以現在意為因。外以",
    "X09n0245_008:0635b21": "諸法為緣。是因緣中。生意識。用意識自在。知過去未",
    "X09n0245_008:0635b22": "來現在法。但不自知現在心心數法。餘者悉知。問曰",
    "X09n0245_008:0635b23": "般若波羅蜜如相品中。三世一相。所謂無相。云何言",
    "X09n0245_008:0635b24": "佛智慧知三世。通達無礙。答曰。諸佛有二種說法。先",
    "X09n0245_008:0635c01": "分別諸法。後說畢竟空。若說三世諸法通達無礙。是",
    "X09n0245_008:0635c02": "分別說。若說三世一相無相。是說畢竟空。復次非一",
    "X09n0245_008:0635c03": "切智人。於一切智人。於三世中。智慧有礙。乃至觀世",
    "X09n0245_008:0635c04": "音文殊師利彌勒舍利弗等諸賢聖。於三世中。智慧",
    "X09n0245_008:0635c05": "皆有礙。以是因緣故。說佛智慧於三世中通達無礙。",
    "X09n0245_008:0635c06": "不為空事故說。",
    "X09n0245_008:0635c07": "[0635c07] 疏問無見頂下。此是以義用論。非論本文。論中因破",
    "X09n0245_008:0635c08": "小乘宗。別說十八不共法。云無見頂相。足下柔&#x8F2D;。眾",
    "X09n0245_008:0635c09": "生遇即時得樂。又說得神通。轉眾生心。如入城時。現",
    "X09n0245_008:0635c10": "神變力等故。論中破云。如是十八不共。非三藏中說。",
    "X09n0245_008:0635c11": "(三藏即小乘教也。意云佛說小乘時。不作是說也)亦諸餘經所不說。以有人",
    "X09n0245_008:0635c12": "求索是法故。諸聲聞論議師輩。處處撰集。讚佛功德。",
    "X09n0245_008:0635c13": "如言無失慧無減念不失。皆於摩訶衍十八不共法",
    "X09n0245_008:0635c14": "中。所以作論議。雖有無見頂足下柔&#x8F2D;。如是甚多。不",
    "X09n0245_008:0635c15": "應在十八不共法中。不共法皆以智慧為義。佛身力",
    "X09n0245_008:0635c16": "如十萬白香象力。及神通力等皆不說。以是故。當知",
    "X09n0245_008:0635c17": "十八不共法中。但說智慧功德等。不說自然果報法。",
    "X09n0245_008:0635c18": "復次。是十八不共法。阿毗曇。分別五陰攝。身口無失",
    "X09n0245_008:0635c19": "身口隨智慧行。是色陰攝。無量異想。是想陰攝。無不",
    "X09n0245_008:0635c20": "定心。是識陰攝。餘者行陰攝。皆在四禪中。佛四禪中。",
    "X09n0245_008:0635c21": "得道能涅槃故。有人言。四色不共法。色界欲界中攝。",
    "X09n0245_008:0635c22": "餘九地中攝。皆是善。皆是無漏法。四色法二緣生。因",
    "X09n0245_008:0635c23": "緣增上緣。餘殘四緣生。四無緣。十四有緣。四隨心行",
    "X09n0245_008:0635c24": "不與心相應。十三與心相應亦隨心行。一不與相應",
    "X09n0245_008:0636a01": "亦不隨心行。如是等種種。阿毗曇分別說。初如是分",
    "X09n0245_008:0636a02": "別。入般若波羅蜜諸法實相中。盡皆一相。所謂無相。",
    "X09n0245_008:0636a03": "入佛心中。皆一寂滅相。",
    "X09n0245_008:0636a05": "圓覺經大疏釋義鈔卷第八(之上)",
    "X09n0245_008:0636a09": "圓覺經大疏釋義鈔卷第八(之下)",
    "X09n0245_008:0636a10": "終南山草堂寺沙門 宗密撰",
    "X09n0245_008:0636a11": "[0636a11] 三十七助道章。",
    "X09n0245_008:0636a12": "[0636a12] 一釋名中。云正因類者。謂此助道因。是正道因之派",
    "X09n0245_008:0636a13": "類也。又亦因為果類。則菩提之流類也。故次云。亦云",
    "X09n0245_008:0636a14": "菩提分。菩提分亦因義。謂通是三乘因故。俱舍云。覺",
    "X09n0245_008:0636a15": "謂盡無生。順此故名分。釋曰。覺者無明睡眠皆永斷",
    "X09n0245_008:0636a16": "故。盡無生智。為此覺體。此三十七修趣菩提。名菩提",
    "X09n0245_008:0636a17": "分。故云分亦因義。",
    "X09n0245_008:0636a18": "[0636a18] 疏總謂下。文二。一明大小通局有異。言大乘道品無",
    "X09n0245_008:0636a19": "量者。不唯三十七也。故涅槃云。三十七品為涅槃因。",
    "X09n0245_008:0636a20": "非大涅槃因。無量阿僧祇道品。為大涅槃因。華嚴五",
    "X09n0245_008:0636a21": "地中。亦說無量道品。又離世間品。亦說道及助道。皆",
    "X09n0245_008:0636a22": "各無量。[0636a22] ▲疏若准智論但三十七下。二明法一心異。",
    "X09n0245_008:0636a23": "言三十七無所不攝者。則前說無量道品。亦在其中。",
    "X09n0245_008:0636a24": "但心行大小不同耳。故淨名云。道品是道場。捨有為",
    "X09n0245_008:0636b01": "法故。又淨名示病。大眾來問。因以身疾病。廣為說身",
    "X09n0245_008:0636b02": "無常等。結云。此可患厭。當樂佛身。佛身者即法身也。",
    "X09n0245_008:0636b03": "從無量功德智慧生。乃至從三十七道品生。則道品",
    "X09n0245_008:0636b04": "是法身因。又大集經中。若菩薩寶炬陀羅尼(寶具諸德故炬",
    "X09n0245_008:0636b05": "能破闇攝一切法名陀羅尼。豈是小也)涅槃經云。諸佛平等。猶如&#x8657;空。",
    "X09n0245_008:0636b06": "一切眾生同共有之。若能修八聖道者。則得明見。據",
    "X09n0245_008:0636b07": "上諸文。則三十七攝無量道品也。注如四諦有無量",
    "X09n0245_008:0636b08": "相者。又暗引涅槃經為例也。謂迦葉白佛言。世尊。佛",
    "X09n0245_008:0636b09": "昔一時。在恒河岸尸首林中。爾時。如來取少樹葉。告",
    "X09n0245_008:0636b10": "諸比丘。我今手中葉多。一切大地一切草木葉多。諸",
    "X09n0245_008:0636b11": "比丘言。世尊。一切大地草木葉多。不可稱計。如來所",
    "X09n0245_008:0636b12": "捉少不足言。諸比丘。我所覺了一切諸法。如因大地",
    "X09n0245_008:0636b13": "生草木等。為諸眾生所宣說者。如手中葉。世尊。爾時",
    "X09n0245_008:0636b14": "說如是所了無量諸法。若入四諦。則為已說。若不入",
    "X09n0245_008:0636b15": "者應有五諦。佛讚迦葉。善哉善哉。善男子。汝今所問。",
    "X09n0245_008:0636b16": "則能利益安隱快樂無量眾生。善男子。如是諸法。悉",
    "X09n0245_008:0636b17": "已攝在四聖諦中。下云。智有二種。一者中智。二者上",
    "X09n0245_008:0636b18": "智。善男子。知諸陰苦。是名中智。分別諸陰無量相。悉",
    "X09n0245_008:0636b19": "皆是苦。非是聲聞緣覺所知。是名上智。廣說云云。",
    "X09n0245_008:0636b20": "[0636b20] 疏七類者。一對治顛倒道。(四念)二斷諸懈怠道。(四勤)三引",
    "X09n0245_008:0636b21": "發神通道。(四神足)四現觀方便道。(五根)五親近現觀道。(五力)",
    "X09n0245_008:0636b22": "六現觀自體道。(七覺)七現觀後起道。(八正道)故俱舍云。七",
    "X09n0245_008:0636b23": "覺八道支。一向是無漏。三四五根力。皆通於二種。則",
    "X09n0245_008:0636b24": "非見道之前別有修也。此七次者。若聞法已。先當念",
    "X09n0245_008:0636c01": "持。次即勤修。勤修故攝心調柔。故信等成根增為力。",
    "X09n0245_008:0636c02": "次七覺分別八正正行。有時八正。有前則未辨名道",
    "X09n0245_008:0636c03": "覺。",
    "X09n0245_008:0636c04": "[0636c04] 三出體中云。但以十法為體者。俱舍賢聖品云。此實",
    "X09n0245_008:0636c05": "事唯十。謂慧勤定信念喜捨輕安及戒尋為體。釋曰。",
    "X09n0245_008:0636c06": "尋即此中思惟。言信二者。一信根。二信力也。言進八",
    "X09n0245_008:0636c07": "者。即四正勤為四。五進根。六進力。七精進覺支。八正",
    "X09n0245_008:0636c08": "精進也。言念四者。一念根。二念力。三念覺支。四正念",
    "X09n0245_008:0636c09": "也。言戒三者。即八正中。正語正業正命也。言定慧各",
    "X09n0245_008:0636c10": "八者。定謂四神足為四。五定根。六定力。七定覺支。八",
    "X09n0245_008:0636c11": "正定也。慧謂四念處為四。四念以慧為體。&#x96A3;近名念",
    "X09n0245_008:0636c12": "故。五慧根。六慧力。七擇法覺支。八正見。見即慧故。輕",
    "X09n0245_008:0636c13": "安喜捨思惟各一者。即是四也。怗前總成三十七菩",
    "X09n0245_008:0636c14": "提。若更速束此十。以三為蘊體。謂戒是無畏表色。喜",
    "X09n0245_008:0636c15": "支是受。餘皆行蘊。若就五類法中。但二為體謂色及",
    "X09n0245_008:0636c16": "心所。若取助伴。則通五蘊。若取所緣。通一切法。廣如",
    "X09n0245_008:0636c17": "智論二十一二及五十三。瑜伽二十八九及四十五。",
    "X09n0245_008:0636c18": "雜集第十等辨。",
    "X09n0245_008:0636c19": "[0636c19] 四明行相中七。今當第一四念處也。文中又二。一權",
    "X09n0245_008:0636c20": "教。二實教。前中二。初總釋。後別釋。今初也。雜集論云。",
    "X09n0245_008:0636c21": "一切并分法。皆由五門而建立。一所緣。二自體。三助",
    "X09n0245_008:0636c22": "併。四修習。五修果。疏初中四念者。七門之初也。身受",
    "X09n0245_008:0636c23": "心法者即是所緣也。念慧者即身體也。下引華嚴修",
    "X09n0245_008:0636c24": "身觀等。即是修習觀。四顛倒趣入四諦身等。離繫即",
    "X09n0245_008:0637a01": "為其果。助伴可知。疏由念得住者。瑜伽云。若於此位。",
    "X09n0245_008:0637a02": "即是身等。若由此住。即是念慧。然此身等四。前即三",
    "X09n0245_008:0637a03": "蘊。而合想行為法。念者為用。明我所依事。(計我依止有限身故)",
    "X09n0245_008:0637a04": "我受用事。(受用苦樂)我自體事。(所了境相)我染淨事。(由貪等染淨由信等",
    "X09n0245_008:0637a05": "清淨)是故。最初為正觀察真實事相故。建立此四種事。",
    "X09n0245_008:0637a06": "為所緣境。疏從麤至細者。色身最麤。受領外境。望身",
    "X09n0245_008:0637a07": "次麤。心復為次。不約境故。法最為細。攝涅槃故。麤者",
    "X09n0245_008:0637a08": "易治。故云從麤至細教對治故。如下引智論明其次",
    "X09n0245_008:0637a09": "第。是也。注先重後輕者。謂常倒最重。由計心王而為",
    "X09n0245_008:0637a10": "常故。生邪見故。無因無果無善無惡故。最為重。樂次",
    "X09n0245_008:0637a11": "輕前。但妄計苦樂。不必邪見。執樂常等。生過淺故。次",
    "X09n0245_008:0637a12": "於想行。(法也)計有主宰。主宰不礙有修行故。此復次輕。",
    "X09n0245_008:0637a13": "計身為淨。但生妄貪。無大過故。故為最輕。[0637a13] ▲疏初觀",
    "X09n0245_008:0637a14": "身者下。二別釋也。文三。一唯小。二唯大。三雙顯。今初",
    "X09n0245_008:0637a15": "也。言種子等。序分已釋。疏苦苦等者。苦受苦苦。樂受",
    "X09n0245_008:0637a16": "壞苦。捨受行苦。故注云此配三受。疏五蘊法皆不自",
    "X09n0245_008:0637a17": "在者。五是計義處也。亦但屬想行二蘊。不自在也。破",
    "X09n0245_008:0637a18": "此四倒。行四正行。開實相門。然此四處皆容各起四",
    "X09n0245_008:0637a19": "倒。從多計說。各語其一。[0637a19] △疏又如實下。二唯約大乘",
    "X09n0245_008:0637a20": "也。治倒及引證。文皆可知。[0637a20] △疏然觀下。三雙顯也。注",
    "X09n0245_008:0637a21": "智論者。彼云乃至不念身受心法。(略世諦文。故云乃至)瑜伽者。",
    "X09n0245_008:0637a22": "彼論四十五云。菩薩於聲聞道品。如實了知。如聲聞",
    "X09n0245_008:0637a23": "地。云何大乘。如實了知。謂勝義修及世俗修。世俗修",
    "X09n0245_008:0637a24": "者。即觀不淨等。多同小乘。但知緣假。不許其實。即為",
    "X09n0245_008:0637b01": "異耳。勝義修者。謂離相性。大集般若。皆性相雙觀。恐",
    "X09n0245_008:0637b02": "繁不引。但以法性。唯破四倒。多約性相雙修而說。故",
    "X09n0245_008:0637b03": "中論云。諸佛或說我。或說於非我。諸法實相中。無我",
    "X09n0245_008:0637b04": "無非我。亦應云。諸佛或說常。或說於無常。諸法實相",
    "X09n0245_008:0637b05": "中。無常無無常。(樂淨亦爾)疏唯是菩薩者。如上唯約大乘",
    "X09n0245_008:0637b06": "中所引經也。",
    "X09n0245_008:0637b07": "[0637b07] 疏既除下。第二約實教也。文六。一躡前總標。二別別",
    "X09n0245_008:0637b08": "釋身念。三例餘三念。四結釋總名。五指實中權。六總",
    "X09n0245_008:0637b09": "結圓了。今初也。疏成八行者。然有三意。一謂取著生",
    "X09n0245_008:0637b10": "死無常涅槃常等。亦是八倒。無念而知生死無常涅",
    "X09n0245_008:0637b11": "槃常等。即是八行。二謂計於生死若常無常等。皆成",
    "X09n0245_008:0637b12": "顛倒。故為八倒。則非常非無常等。而為八行。三謂生",
    "X09n0245_008:0637b13": "死常等佛無常等。即成八倒。若謂生死無常等佛法",
    "X09n0245_008:0637b14": "常等。即成八行。依第三意。即雙照常無常故。經引二",
    "X09n0245_008:0637b15": "意。常與無常。不捨離。依前二意。雙遮常等。云云(亦如四地",
    "X09n0245_008:0637b16": "說)疏涅槃雙樹下。引事證成。謂如來涅槃之處。四面",
    "X09n0245_008:0637b17": "各有一雙娑羅之樹。亦名沙羅林。此云堅固。法瑤云。",
    "X09n0245_008:0637b18": "風霜不能改。四時莫能還。以況法身金剛之質。老死",
    "X09n0245_008:0637b19": "不能變。念念不能易。常樂之相也。言四雙者。第三十",
    "X09n0245_008:0637b20": "云。善男子。東方雙者。破於無常。以成於常。乃至北方",
    "X09n0245_008:0637b21": "雙者。破於不淨。以得於淨。釋曰。既云乃至者。應言。南",
    "X09n0245_008:0637b22": "方雙者。破苦得樂。西方雙者。破於無我。以得於我。又",
    "X09n0245_008:0637b23": "闍維經云。東方一雙。在於佛後。西方一雙在於佛前。",
    "X09n0245_008:0637b24": "南方一雙在於佛足。北方一雙在於佛首。入涅槃已。",
    "X09n0245_008:0637c01": "東西二雙。合為一樹。南北二雙。亦合為一。二合皆悉",
    "X09n0245_008:0637c02": "垂覆如來。其樹慘然。皆悉變白。第一經云。爾時。娑羅",
    "X09n0245_008:0637c03": "雙樹林。忽然變白。猶如白鶴。(阿含第四云云)然經文說樹。無",
    "X09n0245_008:0637c04": "枯榮之言。表法之中。則有常無常等。案天台之釋云。",
    "X09n0245_008:0637c05": "有枯榮。既表常等。或以義求。或別有據。案僧亳云。樹",
    "X09n0245_008:0637c06": "高五丈許。上合下離。其華甚白。其實如瓶。香果具足。",
    "X09n0245_008:0637c07": "今以二樹鮮榮二樹枯悴。明法不偏。釋曰。然未知所",
    "X09n0245_008:0637c08": "據。理甚昭彰。故以一枯表世間無常。一榮表涅槃常",
    "X09n0245_008:0637c09": "等。人不究之。但見於事。不知如來辨此徵祥以表八",
    "X09n0245_008:0637c10": "行遣於八倒。[0637c10] ▲疏謂法性之色下。二別釋身念也。謂",
    "X09n0245_008:0637c11": "大品。明以一切種修四念處。云何一切種修。應觀此",
    "X09n0245_008:0637c12": "身之色法性緣生故。一色一切色。(大品云。一切諸趣色。即一切皆色)",
    "X09n0245_008:0637c13": "緣生即空故。一切色一色。(但一性空之色)法性中故。非一非",
    "X09n0245_008:0637c14": "一切。雙照一及一切。亦非色非不色。雙照色不色。身",
    "X09n0245_008:0637c15": "念既爾。餘三亦然。(別卷具釋)云何枯榮表此念處。謂法性",
    "X09n0245_008:0637c16": "之色等。具如疏說。於中有二。一舉所治之病。二今觀",
    "X09n0245_008:0637c17": "色下。明能治法藥。言假智常淨者。由假之觀中。分別",
    "X09n0245_008:0637c18": "名相。知凡之淨。雖計為淨。二乘謂實。妄謂不淨。今依",
    "X09n0245_008:0637c19": "佛慧。如螺髻見。故云常淨。[0637c19] ▲疏餘三類此者。三倒餘",
    "X09n0245_008:0637c20": "三念也。[0637c20] ▲疏是則法藥下。四結釋總名也。今是法性",
    "X09n0245_008:0637c21": "之四。四皆破八倒。故云法藥。稱性觀智。方稱為念。四",
    "X09n0245_008:0637c22": "念處皆具三諦。一一圓融。[0637c22] ▲疏然華嚴下。五引實中",
    "X09n0245_008:0637c23": "權也。言皆有三者。瑜伽云。內自有情色為內身。外非",
    "X09n0245_008:0637c24": "情色為外身。他有情數為內外身。初即自身我受受",
    "X09n0245_008:0638a01": "故。次即資具等。我所受故。後即眷屬妻子彼我我受",
    "X09n0245_008:0638a02": "我所愛故。智論亦云。破三種邪行故。有人著內情多",
    "X09n0245_008:0638a03": "捨妻財。以全身命。有人著外情多貪財。喪軀為妻捨",
    "X09n0245_008:0638a04": "命。有人二俱著。破此三邪。成三正行。此約三人。對治",
    "X09n0245_008:0638a05": "各別。若約一人起觀始終。謂先觀自身。求淨等不可",
    "X09n0245_008:0638a06": "得。或當外有。次便觀外。復不可得。便生疑云。我觀內",
    "X09n0245_008:0638a07": "時。於外惑錯次內外俱觀。亦不可得。疏觀內身循身",
    "X09n0245_008:0638a08": "觀者。智論云。尋隨觀察。然循有二義。一尋義。五種不",
    "X09n0245_008:0638a09": "淨偏尋求故。二隨義。謂雖瞑目了見身之影像。隨順",
    "X09n0245_008:0638a10": "本質相似性故。前標內身。即是本質。今云循身。即是",
    "X09n0245_008:0638a11": "影像。故雜集云。云何循身觀。由隨觀分別影像身與",
    "X09n0245_008:0638a12": "本質身。平等隨觀於身境隨身相似性故。名於身循",
    "X09n0245_008:0638a13": "身觀。疏勤勇念知者。顯修之儀。以貪等世事無始惡",
    "X09n0245_008:0638a14": "習離之甚難。過於世間慈父離於孝子。故須精進方",
    "X09n0245_008:0638a15": "能除遣。念即明記不忘。知則決斷無疑。疏除世間貪",
    "X09n0245_008:0638a16": "憂者。即觀之果。有所離故。觀身不淨。本為治貪。行者",
    "X09n0245_008:0638a17": "既離五欲世樂。未得定樂。或時生愛。如魚樂水。常求",
    "X09n0245_008:0638a18": "樂事。還念本欲。多生此二。故偏遣之。又貪為五蓋之",
    "X09n0245_008:0638a19": "首。貪除則五蓋盡去。如破竹於初節。憂即五受之中。",
    "X09n0245_008:0638a20": "偏能障定。如滅惡賊。先除己害。故偏說之。疏等者。等",
    "X09n0245_008:0638a21": "於受心法。義如觀身。但故改身字。為受字也。[0638a21] ▲疏然",
    "X09n0245_008:0638a22": "深觀下。六總結圓了。",
    "X09n0245_008:0638a23": "[0638a23] 疏四正勤下。疏文有四。一來意。二出體。三釋名。四行",
    "X09n0245_008:0638a24": "相。今初。躡前法喻雙辨。若瑜伽。但云如是於四念住",
    "X09n0245_008:0638b01": "串習行故。已能除遣麤重顛倒。已能了達不善法。從",
    "X09n0245_008:0638b02": "此無間。於未生善法為不生故等。[0638b02] ▲疏精進為體故",
    "X09n0245_008:0638b03": "總名勤者。躡前出體之勢。便釋名也。即善十一中勤",
    "X09n0245_008:0638b04": "也。唯識云。勤謂精進。於善惡品。修斷事中。勇悍為性。",
    "X09n0245_008:0638b05": "對治懈怠滿善為業。勇表精進。簡諸染法。悍表精純。",
    "X09n0245_008:0638b06": "簡淨無記。即顯精進唯善性攝。釋曰。勇明念念高勝。",
    "X09n0245_008:0638b07": "非如染法設雖增長望諸善品皆名為退不得名進。",
    "X09n0245_008:0638b08": "悍表精純。不同無覆無記之淨也。疏異外道下。釋正",
    "X09n0245_008:0638b09": "字也。疏雖是下。精四字也。[0638b09] ▲疏前二勤下。行相也。於",
    "X09n0245_008:0638b10": "中三。初束四為二。不出惡止善行。二二惡二善下。明",
    "X09n0245_008:0638b11": "所緣境。三前中未生下。簡四別相。言未生之惡遏令",
    "X09n0245_008:0638b12": "不生者。遏者止也。故瑜伽云。若未和合未現前。名未",
    "X09n0245_008:0638b13": "生。為令不生發起希願故。當令彼一切皆不復生。疏",
    "X09n0245_008:0638b14": "已生之惡者。瑜伽云。已和合已現前。名已生。先已和",
    "X09n0245_008:0638b15": "合。為令斷故。發起希願。我當於彼一切皆不忍受。斷",
    "X09n0245_008:0638b16": "滅除遣。釋曰。只令不續。即斷滅除遣故。遠公云。已起",
    "X09n0245_008:0638b17": "謝往。云何可除。此乃斷於已生種類。在未來者。令不",
    "X09n0245_008:0638b18": "相續。非謂斷於起已滅者。疏後二未生善令生者。瑜",
    "X09n0245_008:0638b19": "伽云。謂於未得未現前所有善。為法欲令得。令現在",
    "X09n0245_008:0638b20": "前。發心希願。發起猛利。求獲得欲。求現在前。疏已生",
    "X09n0245_008:0638b21": "令廣者。瑜伽云。謂已獲得已現在前所有善法。於此",
    "X09n0245_008:0638b22": "善法。已得不共。已得不退。依是說言為欲令住。於此",
    "X09n0245_008:0638b23": "善法。明了現前。無暗鈍性。依是說言令不忘失。於此",
    "X09n0245_008:0638b24": "善法。已得現前。數數修習。成滿究竟。依是說言令修",
    "X09n0245_008:0638c01": "圓滿。遠公亦云。已生謝往。云何可崇。此亦崇彼已生",
    "X09n0245_008:0638c02": "種類。在未來者。令其續起。上云圓滿。即是種類。亦名",
    "X09n0245_008:0638c03": "四正斷。後三是修。而言斷者。善是斷處。正修斷處者。",
    "X09n0245_008:0638c04": "斷懈怠故。故瑜伽云。一律儀斷。二者斷斷。意明斷也。",
    "X09n0245_008:0638c05": "絕不生色。三修習斷。四防護斷。斷懈怠故。由修習為",
    "X09n0245_008:0638c06": "能斷也。然其善惡。有通。有別。別正取前念處觀中懈",
    "X09n0245_008:0638c07": "怠五蓋等。以為不善。其能對治。為所生善。約大乘說。",
    "X09n0245_008:0638c08": "勤觀法性。除實相之外皆名為惡。此則實教修正斷",
    "X09n0245_008:0638c09": "意。亦應云。若有可斷。不名真斷。無斷之斷則無所不",
    "X09n0245_008:0638c10": "斷。無勤之勤方名正勤。故法句經云。若起諸斷精進。",
    "X09n0245_008:0638c11": "是妄非精進。若能無有妄。精進無有涯。",
    "X09n0245_008:0638c12": "[0638c12] 疏四神足者。文六。一釋別名。二來意。三釋總名。四所",
    "X09n0245_008:0638c13": "緣。五出體。六助伴。今初。疏欲者。瑜伽云。謂純生樂欲。",
    "X09n0245_008:0638c14": "於諸不善自性因緣。過患對治。正審思察。住一境念。",
    "X09n0245_008:0638c15": "即由如是多修習故。觸一境性。能害現行。故名欲定。",
    "X09n0245_008:0638c16": "(瑜伽意云。欲於不善因緣對治。審正思察。起心一境住念。於諸善法因緣。以能出離。正審思察。住一境念。即由",
    "X09n0245_008:0638c17": "如是。云云如上引)疏勤者。謂自策自勵。發勤精進。以斷二惡",
    "X09n0245_008:0638c18": "修二善故。疏心者。謂專心守護即名為心。此是加行。",
    "X09n0245_008:0638c19": "得心一境性。故名為定。雜集云。心三摩地者。謂由先",
    "X09n0245_008:0638c20": "修定力觸心一境性。所以者何。由於前數修定力。令",
    "X09n0245_008:0638c21": "彼種子功能增長。由種子力。令心任運。於三摩地。隨",
    "X09n0245_008:0638c22": "順轉變。由此束心。至一境性。(此明由道種子。其心任運趣定。即為加行)疏",
    "X09n0245_008:0638c23": "觀者。如注所釋。謂先聞正法。故於定時。能正簡擇。不",
    "X09n0245_008:0638c24": "同凡夫外道定也。[0638c24] ▲疏以勤過下。二來意也。[0638c24] ▲疏神",
    "X09n0245_008:0639a01": "即下。三釋總名也。瑜伽云。如有足者。能往能還。騰躍",
    "X09n0245_008:0639a02": "勇&#x5FA4;。能得能證世間勝法。說名為神。彼能到此。故名",
    "X09n0245_008:0639a03": "神足。(此舉喻也。法合之文即疏中由出世法等是也。以世勝法喻出世勝法矣)。[0639a03] ▲疏神足",
    "X09n0245_008:0639a04": "所下。四所緣也。[0639a04] ▲疏神足自體即三摩地者。五出體",
    "X09n0245_008:0639a05": "也。[0639a05] ▲疏欲勤下。六助伴也。即是辨相。文四。一標指。但",
    "X09n0245_008:0639a06": "標四者。此四觀能助故。若通明助伴也。已見念處之",
    "X09n0245_008:0639a07": "文。(引雜集三十七五門是也)。[0639a07] △疏由欲增上力者。二結成定名。言",
    "X09n0245_008:0639a08": "皆從加行受名者。受別名也。即以因名果。若四皆名",
    "X09n0245_008:0639a09": "定。則因從果稱。[0639a09] △疏此四加行下。三彰其所因。因前",
    "X09n0245_008:0639a10": "正勤生故。華嚴前云欲生。此名欲定。前云勤精進。此",
    "X09n0245_008:0639a11": "為勤定。發心正斷下。彼論於前發心中。開出策心持",
    "X09n0245_008:0639a12": "心故。成此心觀二定故。故此云以發心中持心等也。",
    "X09n0245_008:0639a13": "[0639a13] △疏是以隨下。四總結。上來三四展轉相攝。",
    "X09n0245_008:0639a14": "[0639a14] 疏五根者。四現觀方便道也。既屬忍位。忍可諦理。修",
    "X09n0245_008:0639a15": "印順定。故為方便。亦即所緣故。論云。五根所緣境者。",
    "X09n0245_008:0639a16": "謂四聖諦理觀方便所作此行故。文中三。一正。然雜",
    "X09n0245_008:0639a17": "集論。皆相攝。釋云信為上首。能起餘四。精進根者。既",
    "X09n0245_008:0639a18": "於諦。生忍可也。為覺悟故。起精進行修習。念根。於諦",
    "X09n0245_008:0639a19": "教精進已起不忘失行修習。定根。於諸諦既繫念已",
    "X09n0245_008:0639a20": "起心一境性行修習。慧根者。已於諸諦。心既得定。起",
    "X09n0245_008:0639a21": "簡擇行修習。[0639a21] ▲疏然始入下。二通妨難。妨難云。始入",
    "X09n0245_008:0639a22": "佛法。即有信心。云何互此方明信也。次云未有定慧",
    "X09n0245_008:0639a23": "下。通也。三科者。即前三四也。故瑜伽云。由如是增上",
    "X09n0245_008:0639a24": "心學增上慧學所有瑜伽故。於大師弟子所證。深生",
    "X09n0245_008:0639b01": "勝解。能生淨信增上義故。說名信根。復應問言。信由",
    "X09n0245_008:0639b02": "三科。信不可拔。餘四云何復不可拔。答餘四前修。至",
    "X09n0245_008:0639b03": "此成根。於理何失。[0639b03] ▲疏若依位者下。三明其果也。雜",
    "X09n0245_008:0639b04": "集云。五根修果者。謂能速發諦現觀。由此增上力。不",
    "X09n0245_008:0639b05": "久能生見道故。又能修治燸頂。引發忍世第一法。即",
    "X09n0245_008:0639b06": "現此身已入順決擇分位故。",
    "X09n0245_008:0639b07": "[0639b07] 疏五力者。一不為他動。二能伏於他。二義名力。瑜伽",
    "X09n0245_008:0639b08": "二十九云。若復了知前後所證。而有差別。隨此能於",
    "X09n0245_008:0639b09": "後後所證。出世間法。深勝解力。難伏制故。說名為力。",
    "X09n0245_008:0639b10": "誰不能伏。答此清淨信。若天若魔若諸沙門婆羅門。",
    "X09n0245_008:0639b11": "若餘世間。無有如法能引奪者。諸煩惱縛亦不能伏。",
    "X09n0245_008:0639b12": "故名難伏。此為上首。此為上首此為前行。餘精進等",
    "X09n0245_008:0639b13": "亦名為力。疏又能損減者。暗引雜集論云。所說果者。",
    "X09n0245_008:0639b14": "謂能損減不信等障故。勝過於前。雖與五根所緣境",
    "X09n0245_008:0639b15": "果自體等相似。然不可屈伏等。義有差別。故云力也。",
    "X09n0245_008:0639b16": "今疏即此論文也。疏智度論下。以果釋力。然依雜集。",
    "X09n0245_008:0639b17": "即現觀親近。義通大小。今約菩薩故。得無生忍。若初",
    "X09n0245_008:0639b18": "地見道。攝無生者。亦是現觀也。",
    "X09n0245_008:0639b19": "[0639b19] 疏七覺者。文七。一釋名。注釋之文皆依雜集。今圖易",
    "X09n0245_008:0639b20": "見故。便於列名下注之。[0639b20] ▲疏若依位說者。二出總體。",
    "X09n0245_008:0639b21": "釋成覺義。是釋通名故。瑜伽云。諸已證入正性離生",
    "X09n0245_008:0639b22": "補持伽羅。如實覺慧。用此為支。故名覺支。即釋名意",
    "X09n0245_008:0639b23": "也。亦即所緣故。雜集云。七覺所緣者。謂四聖諦如實",
    "X09n0245_008:0639b24": "性。如實性者。即勝義清淨所緣故。疏云覺自性。覺自",
    "X09n0245_008:0639c01": "性者。即四諦如實性覺。即上如實覺慧之用。以所觀",
    "X09n0245_008:0639c02": "境。成能覺義。亦如能觀。顯所觀境。二義相成。[0639c02] ▲疏然",
    "X09n0245_008:0639c03": "七皆自體下。三出別體。然上約如實總體。今辨隨相",
    "X09n0245_008:0639c04": "別體。謂七於心所。各別有體。以覺統餘故。擇法一支。",
    "X09n0245_008:0639c05": "以為覺體。餘六皆分順成覺義。謂七各一法為性。念",
    "X09n0245_008:0639c06": "定擇法。即別境中三。擇即慧故。精進輕安捨。即善十",
    "X09n0245_008:0639c07": "一中三。喜即受蘊。受即&#x5FA7;行五攝。[0639c07] ▲疏總收七覺下。",
    "X09n0245_008:0639c08": "四會通相攝。念通定慧者。別境定慧故。四念是慧。須",
    "X09n0245_008:0639c09": "得念故。神足是定。心定須念。方守境故。疏雖是前三",
    "X09n0245_008:0639c10": "下。通妨。謂有問言。既是前三。此何重說。故通云。增故",
    "X09n0245_008:0639c11": "名覺。[0639c11] ▲疏依位所明下。五辨果故。雜集云。覺支修果",
    "X09n0245_008:0639c12": "者。謂見道所斷。煩惱永斷。由七覺支是見道自體故。",
    "X09n0245_008:0639c13": "瑜伽云。最初獲得七覺支故名初。有覺見道諦跡。已",
    "X09n0245_008:0639c14": "永斷滅見道所斷一切煩惱。唯餘修道所斷煩惱。[0639c14] ▲",
    "X09n0245_008:0639c15": "疏又雖一剎那下。六分位。謂雖見道迅速。有十五心",
    "X09n0245_008:0639c16": "義。則一剎那。七法俱起。七雖俱起。功能不同。不可言",
    "X09n0245_008:0639c17": "一。如七味香。擣篩和合。焚如麻子。七香齊發。念除妄",
    "X09n0245_008:0639c18": "下。別示異相。[0639c18] ▲疏大乘七覺下。七理觀釋也。即華嚴",
    "X09n0245_008:0639c19": "四地。疏約頓門禪意也。不念諸法。即是念覺故。昔人",
    "X09n0245_008:0639c20": "云。真如無念。非念法能階。實相無生。豈生心能到。無",
    "X09n0245_008:0639c21": "念念者則念真如。無生生者。生乎實相。故起信論云。",
    "X09n0245_008:0639c22": "若知離念。無有能念可念。是名隨順。若離於念。名為",
    "X09n0245_008:0639c23": "得入。又般若云。不念一切法。則念般若波羅蜜等。餘",
    "X09n0245_008:0639c24": "可&#x8657;求。",
    "X09n0245_008:0640a01": "[0640a01] 疏八正道者。即現觀後起道也。為斷修道諸煩惱故。",
    "X09n0245_008:0640a02": "即雜集五門中。所緣境也。故彼論云。八正所緣者。謂",
    "X09n0245_008:0640a03": "即後時四聖諦如實性。由見道後所緣境界。即前所",
    "X09n0245_008:0640a04": "見諸諦如實性為體。文四。一釋名體。瑜伽云。問何因",
    "X09n0245_008:0640a05": "緣故。名八支聖道。攝行&#x758E;正道。答能無餘斷一切煩",
    "X09n0245_008:0640a06": "惱。能於解脫究竟作證。是故名為八支聖道。八支自",
    "X09n0245_008:0640a07": "體即正見等。故不別出。今所注釋者。全是雜集論文。",
    "X09n0245_008:0640a08": "瑜伽文廣。意亦不殊。其正字下。注云。通八者。謂正思",
    "X09n0245_008:0640a09": "正語正業等。疏正見者。瑜伽云。當知此中若覺支時。",
    "X09n0245_008:0640a10": "所得真覺。若覺若得。彼已以慧安立。如證而覺。總略",
    "X09n0245_008:0640a11": "此二。合名正見。(所得是一。安立是二。即二見道。合名正見)疏正精進者。瑜",
    "X09n0245_008:0640a12": "伽云。依止正見及正思惟正語業命。勤修行者。所有",
    "X09n0245_008:0640a13": "一切欲勤精進出離勇猛勢力發起。策勵其心。相續",
    "X09n0245_008:0640a14": "無間。今據雜集意。但顯功能。不顯其相。疏正念者。瑜",
    "X09n0245_008:0640a15": "伽云。由四念住增上力故。得無顛倒所攝正念及與",
    "X09n0245_008:0640a16": "正定。[0640a16] ▲疏若能如上下。二辨果。言分別誨示等者。雜",
    "X09n0245_008:0640a17": "集云。道支修果者。謂分別誨示他。令他信。煩惱障隨",
    "X09n0245_008:0640a18": "煩惱障隨煩惱障淨。最勝功能障淨故。[0640a18] ▲疏然其八",
    "X09n0245_008:0640a19": "中下。三類攝。即瑜伽意。以戒定慧三流類攝之。先攝",
    "X09n0245_008:0640a20": "為三學。後定慧大同下。對簡同異。異唯在戒故。瑜伽",
    "X09n0245_008:0640a21": "云。問何故此名聖所受戒。答以諸聖者聖善正子。長",
    "X09n0245_008:0640a22": "時愛樂欣慕悅意。我於何時。當正獲得諸語惡行。諸",
    "X09n0245_008:0640a23": "身惡行。諸邪命事不作律儀。由彼長時。於此尸羅。深",
    "X09n0245_008:0640a24": "心愛樂。欣慕悅意。故獲得時名聖所受戒。既獲得已。",
    "X09n0245_008:0640b01": "終不正知。而說妄語等。[0640b01] ▲疏上之七類下。四法喻總",
    "X09n0245_008:0640b02": "顯三十七也。初法後喻。在文可知。婆沙智論皆有此",
    "X09n0245_008:0640b03": "文。並以樹況道品。故名道樹。疏三身等者。身謂法報",
    "X09n0245_008:0640b04": "化。智謂大圓等。眼謂肉天慧法佛。通謂如意天眼天",
    "X09n0245_008:0640b05": "耳他心宿住漏盡。地謂十地。度謂十度六度。果向謂",
    "X09n0245_008:0640b06": "須陀洹等各四。緣謂十二緣。諦謂四諦。處即十遍處。",
    "X09n0245_008:0640b07": "定即八定九次第定。等者等於餘所不說無漏一切",
    "X09n0245_008:0640b08": "功德也。",
    "X09n0245_008:0640b09": "[0640b09] 疏八萬下。三總結。文五。一標結數。二釋總持。三配科",
    "X09n0245_008:0640b10": "段。四彰染淨。五通伏難。今初又四。初云然法門下。標",
    "X09n0245_008:0640b11": "意也。[0640b11] △疏然其所下。二釋所治也。言古來釋云者。華",
    "X09n0245_008:0640b12": "嚴疏中及諸疏中及諸疏論。皆作此說。計算合數。付",
    "X09n0245_008:0640b13": "在說人。今但略指法體。言根本十者。貪等五鈍使。身",
    "X09n0245_008:0640b14": "見等五利使也。一惑力者。如貪好女時。厭賤其惡。厭",
    "X09n0245_008:0640b15": "即瞋義。賤則慢義。必由癡故。餘疑及見等皆類此知。",
    "X09n0245_008:0640b16": "分為九品等者。煩惱有輕重也。於內外境起者。將此",
    "X09n0245_008:0640b17": "多惑。觸境現行。迷四諦者。不識世間集因苦果出世",
    "X09n0245_008:0640b18": "道因滅果也。依三毒等分者。一切眾生。有貪偏多。餘",
    "X09n0245_008:0640b19": "二少者。瞋癡亦爾。有三毒皆等者。此四類人。皆各具",
    "X09n0245_008:0640b20": "前二萬一千。故成八萬四千也。問初指根本煩惱。已",
    "X09n0245_008:0640b21": "說貪等。今云何重說。答前通指一切有情。無始已來。",
    "X09n0245_008:0640b22": "以無明為本故。皆具此惑。今則論一期一世現起輕",
    "X09n0245_008:0640b23": "重。故非重也。注更有二說者。在別卷中敘之。然講時",
    "X09n0245_008:0640b24": "亦不用引說。[0640b24] △疏一一對翻下。三釋成能治。謂本由",
    "X09n0245_008:0640c01": "迷淨故染。今悟染本淨。故無加減。故清涼云。遇三毒",
    "X09n0245_008:0640c02": "而三德圓。入一塵而一心淨。又有云六賊變為六神",
    "X09n0245_008:0640c03": "通等。餘如疏引起信論證。上來釋第一大段竟。[0640c03] ▲疏",
    "X09n0245_008:0640c04": "陀羅下。二釋總持也。[0640c04] ▲疏然上從下。三配科段也。[0640c04] ▲",
    "X09n0245_008:0640c05": "疏五段相由下。四彰染淨也。由不覺者對上覺圓明。",
    "X09n0245_008:0640c06": "故名賴耶者。對上顯心清淨也。乃至處界諸有一一",
    "X09n0245_008:0640c07": "翻對本經也。言對治此等者。演說諸教對染修淨證",
    "X09n0245_008:0640c08": "果等行相。今既覺了等者。正判此經稱性真實翻染",
    "X09n0245_008:0640c09": "行相。[0640c09] ▲疏然無漏下。五通伏難。伏難云。經中先說諸",
    "X09n0245_008:0640c10": "佛力無畏等後說道品因等。文豈非倒。故答云。若約",
    "X09n0245_008:0640c11": "人等也。疏據法本末者。據真實法理本來是佛。(此是常性",
    "X09n0245_008:0640c12": "之果。故名本也果也)然多劫迷之。故成垢染。須修習萬行&#x98DC;於",
    "X09n0245_008:0640c13": "漏染。(漸修也。故云末也。因也)疏亦如下。引證中。言根本等者。論",
    "X09n0245_008:0640c14": "云。若因滅(論以根本無明為因。故生業相轉相境界相)則緣滅。(緣則境界相也。與後",
    "X09n0245_008:0640c15": "六麤為生起之緣故彼疏云。無明為因。生三細。境界為緣生六麤。今言因滅則緣滅者。彼疏釋云。得對治無明",
    "X09n0245_008:0640c16": "滅時無明所起現識境界亦隨滅也)因滅故不相應心(三細也。細故無四心所相應麤",
    "X09n0245_008:0640c17": "顯之相)滅。(親依無明因生故。無明滅時。亦隨滅也)緣滅故相應心(六麤前四也。其",
    "X09n0245_008:0640c18": "相麤顯是心心所相應之相也)滅。(次四麤親依境界緣生。故境界滅時。亦隨滅也)今引此以",
    "X09n0245_008:0640c19": "證果先因後者。以根本無明滅時。佛果則顯。今既先",
    "X09n0245_008:0640c20": "由無明滅。方得境界等枝末不覺展轉而滅。則果先",
    "X09n0245_008:0640c21": "因後。對治展轉枝末。是萬行因法故。",
    "X09n0245_008:0640c22": "[0640c22] 疏一切實相者。既歷法已盡故。但是通相攝之。義如",
    "X09n0245_008:0640c23": "疏釋。思之可見。疏皆由自心者。淨名云。隨其心淨則",
    "X09n0245_008:0640c24": "佛土淨。疏眾生劫等者。法華云。眾生見劫盡大火所",
    "X09n0245_008:0641a01": "燒時。(火&#x707E;壞器時也。事在賢劫章中)我此土安穩。天人常充滿。疏螺",
    "X09n0245_008:0641a02": "髻等者。淨名經中。螺髻梵王云。我見釋迦牟尼佛土",
    "X09n0245_008:0641a03": "清淨。譬如自在天宮。(隨天業識所見故)舍利弗言。(即鶖子也)我見",
    "X09n0245_008:0641a04": "此土。丘陵坑坎。荊棘沙礫。土石諸山。穢惡充滿。(隨人業識",
    "X09n0245_008:0641a05": "所見)於是。佛以足指案地。即時三千世界。若百千珍寶",
    "X09n0245_008:0641a06": "嚴飾。譬如寶莊嚴土。一切大眾歎未曾有。而皆自見",
    "X09n0245_008:0641a07": "坐寶蓮華。[0641a07] △疏況乃下。道理轉諦的也。且如上說。心",
    "X09n0245_008:0641a08": "隨染淨之緣。尚能於染見淨。況心冥真性。染淨俱清",
    "X09n0245_008:0641a09": "淨耶。疏身土依真者。如前引華嚴云。普賢身相如&#x8657;",
    "X09n0245_008:0641a10": "空。依真而住非國土。上來正釋此段經文說。疏然上",
    "X09n0245_008:0641a11": "七段已下。總相。&#x98DC;對未覺之時妄法生起次第。釋成",
    "X09n0245_008:0641a12": "覺了還相攝為次第也。",
    "X09n0245_008:0641a13": "[0641a13] 疏第二空色下。文三。一正解所言。此當泯絕等者。即",
    "X09n0245_008:0641a14": "真空觀中有四句。前七段。即諸法即空。不待除&#x5374;諸",
    "X09n0245_008:0641a15": "法故。當第三句空色無礙觀也。今空色俱如。同於覺",
    "X09n0245_008:0641a16": "性。稱性不動故。當第四泯絕無寄觀也。[0641a16] ▲疏然諸法",
    "X09n0245_008:0641a17": "下。二釋疑。疑云。諸法即事。覺性即理。今既二法平等。",
    "X09n0245_008:0641a18": "便當理事無礙。何得科判在真空觀中。故此牒疑詞。",
    "X09n0245_008:0641a19": "類釋云夫理事等。[0641a19] ▲疏乃至下。三釋結例之文。",
    "X09n0245_008:0641a20": "[0641a20] 疏第二理事中。疏言先示觀門者。前已總科判說故。",
    "X09n0245_008:0641a21": "此但牒之。然觀門須親從口決聽受。難可以文字釋",
    "X09n0245_008:0641a22": "之。釋之即甚繁矣。難為節略故。但與連續本文而已。",
    "X09n0245_008:0641a23": "下亦准之。注此二門等者。本文云。如全一大海水在",
    "X09n0245_008:0641a24": "一波中。而海非小。如一小波&#x8FCA;於大海。而波非大。同",
    "X09n0245_008:0641b01": "時全&#x5FA7;於諸波。而海非異。俱時各&#x8FCA;於大海而波非",
    "X09n0245_008:0641b02": "一。又大海全&#x5FA7;一波時。不妨舉體全&#x5FA7;諸波。一波全",
    "X09n0245_008:0641b03": "&#x8FCA;大海時。諸波亦各全&#x5FA7;。互不相礙。思之。問理既全",
    "X09n0245_008:0641b04": "&#x5FA7;一塵。何故非小。既不同塵而小。何得說為全體&#x5FA7;",
    "X09n0245_008:0641b05": "一塵。一塵全&#x8FCA;於理性。何故非大。若不同理而廣大。",
    "X09n0245_008:0641b06": "何得全&#x5FA7;於理性。既成矛楯。義極相違。答理事相望。",
    "X09n0245_008:0641b07": "各非一異。故得全收。而不壞本源。謂先以理望事。有",
    "X09n0245_008:0641b08": "其四句。一真理與事非異故。真理全體在一塵中。二",
    "X09n0245_008:0641b09": "真理與事非一故。理性體常無邊際。三以非一即是",
    "X09n0245_008:0641b10": "非異故。無邊理性全在一塵。四以非異即是非一故。",
    "X09n0245_008:0641b11": "一塵性無有分限。次以事望理。亦有四句。一事法與",
    "X09n0245_008:0641b12": "理非異故。一塵全&#x8FCA;於理性。二與理非一故。不壞於",
    "X09n0245_008:0641b13": "塵相。三以非一即是非異故。一小塵&#x8FCA;於無邊真性。",
    "X09n0245_008:0641b14": "四以非異即是非一故。&#x8FCA;無邊理。而塵不大。思之。問",
    "X09n0245_008:0641b15": "無邊理性。全&#x5FA7;一塵時。外諸事法處。為有理性。為無",
    "X09n0245_008:0641b16": "理性。若塵外有理。則非全體&#x5FA7;一塵。若塵外無理。則",
    "X09n0245_008:0641b17": "非全&#x5FA7;一切事。義其相違。答以一理性融故。多事無",
    "X09n0245_008:0641b18": "礙故。故得全在內而全在外。無障無礙。各有四句。先",
    "X09n0245_008:0641b19": "就理四句者。一以理全體在一切事中時。不礙全體",
    "X09n0245_008:0641b20": "在一塵處。是故在外即在內。二全體在一塵中時。不",
    "X09n0245_008:0641b21": "礙全在餘事處。是故在內即在外。三以無二之性。各",
    "X09n0245_008:0641b22": "全體在一切中。是故亦在內亦在外。四以無二之性",
    "X09n0245_008:0641b23": "非一切故。是故非內非外。前三句。明與一切法非異。",
    "X09n0245_008:0641b24": "此之一句。明非一。良為非一非異故。內外無礙。次就",
    "X09n0245_008:0641c01": "事四句者。一一塵全&#x5FA7;於理時。不礙一切事法亦全",
    "X09n0245_008:0641c02": "&#x8FCA;。是故在內即在外。二一切法各&#x8FCA;理時。不礙一塵",
    "X09n0245_008:0641c03": "亦全&#x8FCA;。是故在外即在內。三以諸法同時各&#x8FCA;故。是",
    "X09n0245_008:0641c04": "故全內亦全外。無有障礙。四以諸事各不壞故。彼此",
    "X09n0245_008:0641c05": "相望。非內非外。思之。疏三依理成事等者。文云。謂事",
    "X09n0245_008:0641c06": "無別體。要因真理。而得成立。以諸緣起皆無自立故。",
    "X09n0245_008:0641c07": "由無性理。事方成故。四事能顯理者。謂由事攬理故。",
    "X09n0245_008:0641c08": "則事&#x8657;而理實。以事&#x8657;故。全事中之理挺然露現。五",
    "X09n0245_008:0641c09": "以理奪事者。謂事既攬理。遂令事相皆盡。唯一真理。",
    "X09n0245_008:0641c10": "平等顯現。以離真理外無片事可得故。六事能隱理",
    "X09n0245_008:0641c11": "者。謂真理隨緣。成諸事法。然此事法既違於理。遂令",
    "X09n0245_008:0641c12": "事隱理不現也。經云。法身流轉五道。名曰眾生。故令",
    "X09n0245_008:0641c13": "眾生現時法身不現。七真理即事者。謂凡是真理必",
    "X09n0245_008:0641c14": "非事外。以是法無我真理故。事必依理&#x8657;無體故。是",
    "X09n0245_008:0641c15": "故。此理舉體皆事。方為真理。八事法即理者。謂緣起",
    "X09n0245_008:0641c16": "事法。必無自性。無自性故舉即真。故說眾生即如。不",
    "X09n0245_008:0641c17": "待滅也。九真理非事者。謂即事之理。而非是事。以真",
    "X09n0245_008:0641c18": "妄異故。實非&#x8657;故。所依非能依故。十事法非理者。謂",
    "X09n0245_008:0641c19": "全理之事。事恒非理。性相異故。能依非所依故。是故",
    "X09n0245_008:0641c20": "舉體全理。而事相宛然。注同一緣等者。前前必具後",
    "X09n0245_008:0641c21": "後。後後亦具前前。方成無礙義也。理望事者。三成五",
    "X09n0245_008:0641c22": "壞七即九離。事望理者。六隱四顯八一十異。謂現事",
    "X09n0245_008:0641c23": "必盡。事本&#x8657;故。事現理唯隱。理是真實。不可壞故。餘",
    "X09n0245_008:0641c24": "倣此詳之。其初二門。是總是本。故不配之。逆順者。三",
    "X09n0245_008:0642a01": "四七八相成相顯相即是順。五六九十相奪相隱相",
    "X09n0245_008:0642a02": "非是逆。自在等者。即成奪即顯即隱。深思者。超情難",
    "X09n0245_008:0642a03": "見而思也。令觀明現者。成就也。銷經文處。但約觀門",
    "X09n0245_008:0642a04": "義。而詳之即見矣。",
    "X09n0245_008:0642a05": "[0642a05] 疏第三周&#x5FA7;中。文三。一示觀門。二銷經文。三釋所以。",
    "X09n0245_008:0642a06": "初中。云一理如事者。謂全體為事故。如事之多。如事",
    "X09n0245_008:0642a07": "差別。如事顯現。如事變異等也。疏體無不現等者。理",
    "X09n0245_008:0642a08": "體現出。於耳目之境。百千萬種。歷歷炳然齊現。如彼",
    "X09n0245_008:0642a09": "芥瓶。亦如真金。舉體全現。為百千萬種之器。智人見",
    "X09n0245_008:0642a10": "之。全無分毫之隱。亦無分毫不器。如理無分毫之隱。",
    "X09n0245_008:0642a11": "亦無分毫不事故。次云此則事無別事等也。若言此",
    "X09n0245_008:0642a12": "現但是一理。以智證之。名為現者。何異前理奪事門",
    "X09n0245_008:0642a13": "乎。此是事事無礙門。必非但說一理。請詳之而勿驚",
    "X09n0245_008:0642a14": "疑。疏二事如理者。如理普&#x5FA7;。如理廣大。如理徹於三",
    "X09n0245_008:0642a15": "世。如理本有。如理常住不變等也。法華云。世間相常",
    "X09n0245_008:0642a16": "住。是佛於彼密意。指此門之法義。疏與理非異者。對",
    "X09n0245_008:0642a17": "下第三非一也。然此一門。對前對後。望初門即理如",
    "X09n0245_008:0642a18": "事。如事如理為對。望第三門。即事與理。非異非一。為",
    "X09n0245_008:0642a19": "對。故總此三門之義。方成周&#x5FA7;含容。謂初門都是法",
    "X09n0245_008:0642a20": "義所依。次門是周&#x5FA7;。第三是含容。以下六門。但展轉",
    "X09n0245_008:0642a21": "釋於二三兩門。第十門但普收攝。故知後七更無別",
    "X09n0245_008:0642a22": "法。疏三事含理事者。謂此事事無礙觀中。未有一事",
    "X09n0245_008:0642a23": "不全含真理不全含諸事故也。非一者。對前非異。謂",
    "X09n0245_008:0642a24": "由非異故&#x5FA7;。由非一故存。以為能容之者故。次云存",
    "X09n0245_008:0642b01": "本一事而能廣容。一事者。隨舉一事。即如此也。乃至",
    "X09n0245_008:0642b02": "一塵一毛等。不大者。由與理非一故。若但不異。唯成",
    "X09n0245_008:0642b03": "廣大無邊。何有一微塵等。為能容之主矣。言能容攝",
    "X09n0245_008:0642b04": "者。復由與理不異也。雖以門當於不一。然必有非異",
    "X09n0245_008:0642b05": "之義。故下結為四句也。由剎等諸法者。所念佛剎及",
    "X09n0245_008:0642b06": "諸佛眾生等也。既不離下。釋彼一事含之所以。疏此",
    "X09n0245_008:0642b07": "理事融通下。句數料簡也。此門為句者。謂若一塵周",
    "X09n0245_008:0642b08": "&#x5FA7;。即但說與理非異。其義即成。若一塵含容。即必具",
    "X09n0245_008:0642b09": "非一非異。其義方顯。謂須非一方存得此塵為能容",
    "X09n0245_008:0642b10": "之主。復須非異方有含容之能故。以非一異義。一多",
    "X09n0245_008:0642b11": "交絡。便成四句也。一中一者。上一是能含。(由不一故有體。由不",
    "X09n0245_008:0642b12": "異故能含)下一為所含。(但由不異故隨所依理在一塵不假不一之義)餘三例此。",
    "X09n0245_008:0642b13": "皆上為能含。下為所含。結云。各有所由者。即如上釋",
    "X09n0245_008:0642b14": "非一異等也。疏四通局無礙下。本文云。謂諸事與理",
    "X09n0245_008:0642b15": "非一即非異故。令此事法不離一處。即全&#x5FA7;十方一",
    "X09n0245_008:0642b16": "切塵內。由非異即非一故。全&#x5FA7;十方。而不動一位。即",
    "X09n0245_008:0642b17": "遠即近。即&#x5FA7;即住。無障無礙。五廣狹無礙者。謂事與",
    "X09n0245_008:0642b18": "理。非一即非異故。不壞一塵。而能廣容十方剎海。由",
    "X09n0245_008:0642b19": "非異即非一故。廣容十方法界。而微塵不大。是則一",
    "X09n0245_008:0642b20": "塵之事。即廣即狹。即大即小。無障無礙。六&#x5FA7;容無礙",
    "X09n0245_008:0642b21": "者。謂此一塵望於一切。由普&#x5FA7;。即是廣容故。&#x5FA7;在一",
    "X09n0245_008:0642b22": "切中時。即復還攝彼一切。全在自中。又由廣容即是",
    "X09n0245_008:0642b23": "普&#x5FA7;故。令此一塵還即&#x5FA7;在自內一切差別法中。是",
    "X09n0245_008:0642b24": "故。此塵此自&#x5FA7;他時。即他&#x5FA7;自。能容能入。同時&#x5FA7;攝",
    "X09n0245_008:0642c01": "無礙。七攝入無礙者。謂彼一切望於一法。以入他即",
    "X09n0245_008:0642c02": "是攝他故。一切全入一中之時。即令彼一還復在自",
    "X09n0245_008:0642c03": "一切之內。同時無礙。又由攝他。即是入他故。一法全",
    "X09n0245_008:0642c04": "在一切中時。還全一切。恒在一內。同時無礙。八交涉",
    "X09n0245_008:0642c05": "無礙者。(一望多亦有攝入不同第六。但第六但有廣容)謂一法望一切。有攝",
    "X09n0245_008:0642c06": "有入。通其四句。一。一攝一切。一入一切。二。一切攝一。",
    "X09n0245_008:0642c07": "一切入一。三一攝一。一入一。四一切攝一切。一切入",
    "X09n0245_008:0642c08": "一切。同時交參無礙。九相在無礙者。謂一切望一。亦",
    "X09n0245_008:0642c09": "有攝有入。亦有四句。(在者自在無礙法。入他法中。他又攝法。在己中故)謂攝",
    "X09n0245_008:0642c10": "一入一。攝一切入一。攝一入一切。攝一切入一切。同",
    "X09n0245_008:0642c11": "時交參。無障無礙。十普融無礙者。謂一切及一普皆",
    "X09n0245_008:0642c12": "同時。更互相望。一一具前兩重四句普融無礙。[0642c12] ▲疏",
    "X09n0245_008:0642c13": "所以然者下。三釋所以。問有所以得令諸法如是融",
    "X09n0245_008:0642c14": "通無礙。前雖已說由非一異略領其義。未即於心更",
    "X09n0245_008:0642c15": "精明示。故此答云。唯是真心等也。然法相宗。唯心之",
    "X09n0245_008:0642c16": "義。但唯有為生滅八識。此宗究竟實。唯是真如之心。",
    "X09n0245_008:0642c17": "如起信論說。此亦前後顯明。就中普賢章。約五教說",
    "X09n0245_008:0642c18": "唯心。是最廣。今此意者。謂事與真理。既但是一真心",
    "X09n0245_008:0642c19": "源。(即此一心。畢竟無生滅變異離一切相。即名真理。即此一心。如明珠能現諸相。即名為事。故論開一心二",
    "X09n0245_008:0642c20": "門)真理周&#x5FA7;時。含容時。事豈獨不&#x5FA7;不容耶。疏皆如",
    "X09n0245_008:0642c21": "幻夢者。猶如幻師。能幻一物以為種種。幻種種物以",
    "X09n0245_008:0642c22": "為一物等。華嚴云。或現須臾作百年等一切諸法業",
    "X09n0245_008:0642c23": "幻所作故。所以一異無礙。言如夢現者。如夢中。所見",
    "X09n0245_008:0642c24": "廣大。未移枕上。歷時久遠。未經斯須故。論云。處夢謂",
    "X09n0245_008:0643a01": "經年。覺乃須臾頃。故時雖無量。攝在一剎那。疏如影",
    "X09n0245_008:0643a02": "像者。一切萬法略有二義。一皆如明鏡。含明了性。一",
    "X09n0245_008:0643a03": "心所成故。二分別所現故。一切法互為鏡像。如鏡互",
    "X09n0245_008:0643a04": "照而不壞本相。華嚴又云。遠物近物。雖皆影現。影不",
    "X09n0245_008:0643a05": "隨物而有遠近。疏與所依性非一異者。即如上第二",
    "X09n0245_008:0643a06": "第三門釋。然亦是法性融通之義。謂事與理。若但非",
    "X09n0245_008:0643a07": "一。便唯成理外之事即互相礙。不可相&#x5FA7;容。若但非",
    "X09n0245_008:0643a08": "異。便成唯理。又無事法可說。說何&#x5FA7;與不&#x5FA7;。理唯一",
    "X09n0245_008:0643a09": "味。亦無可&#x5FA7;可容。今則理事融通故。得具斯無礙。今",
    "X09n0245_008:0643a10": "且偏約不異義言之。(其中常含不一義也)謂不異理之一事。具",
    "X09n0245_008:0643a11": "攝理性時。令彼不異理之多事隨所依理皆於一中",
    "X09n0245_008:0643a12": "現。(此一是與理不一之一也)若一中攝理不盡。則真理有分限失。",
    "X09n0245_008:0643a13": "若一中攝理盡。多事不隨理現。則事在理外失。今既",
    "X09n0245_008:0643a14": "一事之中。全攝理。多事豈不於中現。故華嚴序云。理",
    "X09n0245_008:0643a15": "隨事變。一多緣起之無邊。事得理融。千差涉入而無",
    "X09n0245_008:0643a16": "礙。故此次云。故得&#x5FA7;多等也。&#x5FA7;多容多是第六門。合",
    "X09n0245_008:0643a17": "前四五。成前二三。入一攝一。是第七門。&#x98DC;前第六。皆",
    "X09n0245_008:0643a18": "如注說。等者等餘門也。然准華嚴疏。述事事融通所",
    "X09n0245_008:0643a19": "因。具有十義。一唯心所現故。二法無定性故。三緣起",
    "X09n0245_008:0643a20": "相由故。四法性融通故。五如幻夢故。六如影像故。七",
    "X09n0245_008:0643a21": "因無限故。八佛證窮故。九深定用故。十神通解脫故。",
    "X09n0245_008:0643a22": "十中隨舉一義。即令諸法融通無礙。十中前六。通約",
    "X09n0245_008:0643a23": "法性。為德相因。法爾如是。七約修因。八約果德。九十",
    "X09n0245_008:0643a24": "通於因果。今用四門。即第一第四及五六也。",
    "X09n0245_008:0643b01": "[0643b01] 疏總指圓彰等者。經文從證得諸幻滅影像故已來。",
    "X09n0245_008:0643b02": "終於無壞無雜。皆是覺成之相也。疏三念境者。諸大",
    "X09n0245_008:0643b03": "乘說。佛於三種人邊。心無有三。一惡心以刀割佛左",
    "X09n0245_008:0643b04": "膊。二敬心以香塗於右肩。三無敬無惡不割不塗。佛",
    "X09n0245_008:0643b05": "於割者不以為恨。塗者不以為恩。不塗不割者亦無",
    "X09n0245_008:0643b06": "分別。今觀行成就之人。只於觀行中時。用心全同佛",
    "X09n0245_008:0643b07": "也。佛說三境。今說八境。但文廣略。無別義類。若約能",
    "X09n0245_008:0643b08": "對之心。行人即出觀時。未除分別。佛則究竟如。然言",
    "X09n0245_008:0643b09": "不與者。不許可也。故孔子數云。吾不與也。意是不許。",
    "X09n0245_008:0643b10": "餘不求不厭等皆可知。疏舉八下。乃至注文引證。皆",
    "X09n0245_008:0643b11": "釋成此科。的是用心同之義。意未說境。恐見八境。謂",
    "X09n0245_008:0643b12": "是通論。故簡之也。注所引文。即其次兩唱經文便是",
    "X09n0245_008:0643b13": "注但有自等者。雜集論云。分別有三。一自性分別。二",
    "X09n0245_008:0643b14": "隨念分別。三計度分別。今恐疑云。識是了別之義。何",
    "X09n0245_008:0643b15": "得言眼識無分別。故注釋之云。但有自性也。八識分",
    "X09n0245_008:0643b16": "別。第八識及前五識。皆唯現量。現量所得。(自然於境顯也)即",
    "X09n0245_008:0643b17": "自性分別也。任運自然分別。不待起心籌量比度故。",
    "X09n0245_008:0643b18": "[0643b18] 疏如法華者。前二十五有文中已說。梵王計眾生為",
    "X09n0245_008:0643b19": "子。眾生計梵王為父。諸經論皆判為邪見。西域一切",
    "X09n0245_008:0643b20": "眾生。從古來相傳有此妄計。佛於法華中。乃自云譬",
    "X09n0245_008:0643b21": "如梵王是眾生父。豈佛亦邪見耶。但且隨俗易信易",
    "X09n0245_008:0643b22": "領之處而為喻也。今舉目瞳。為能見之眼光。非佛不",
    "X09n0245_008:0643b23": "解。但隨俗可見之邊。喻之令解。問此經淨土所說。何",
    "X09n0245_008:0643b24": "有凡俗。答經文每段。皆云為末世眾生。豈只為諸菩",
    "X09n0245_008:0643c01": "薩耶。若只為諸菩薩。諸菩薩皆是極位。豈不解此中",
    "X09n0245_008:0643c02": "諸法。而要佛說耶。故知但以被於群情。故說經也。",
    "X09n0245_008:0643c03": "[0643c03] 疏二見境同中。文二。初總銷經文。後別釋眾生成佛。",
    "X09n0245_008:0643c04": "初中。言尚見持毀者。前但云不敬持戒不增毀禁。不",
    "X09n0245_008:0643c05": "言亦不分別是持是毀。若見持毀等八境差別。豈同",
    "X09n0245_008:0643c06": "佛境。故先泯之云無修無成等也。疏冥一如下二句。",
    "X09n0245_008:0643c07": "是華嚴序文。謂冥與本源。而無能與。於事於理。無分",
    "X09n0245_008:0643c08": "別心。亦非無記。但不計有為不有空與不空。故千萬",
    "X09n0245_008:0643c09": "紛動之法。自然寂而不動。不動即無二相。故云寂滅",
    "X09n0245_008:0643c10": "無二。疏十大數者。彼經僧祇品說。一阿僧祇。二無量。",
    "X09n0245_008:0643c11": "三無邊。四無等。五不可數。六不可稱。七不可思。八不",
    "X09n0245_008:0643c12": "可量。九不可說。十不可說不可說。疏一百三十七重",
    "X09n0245_008:0643c13": "者。從一至十。為十數。加百千及萬等三。成十三數。從",
    "X09n0245_008:0643c14": "此已去。便是華嚴中。數法之始。如華嚴疏云。洛叉者",
    "X09n0245_008:0643c15": "梵語也。此云萬。彼初起云。百洛叉為一俱胝(此云億)乃",
    "X09n0245_008:0643c16": "至不可說不可說。轉倍倍變之。復有一百二十四重。",
    "X09n0245_008:0643c17": "添前十三故。成一百三十七也。且如此方黃帝算法。始",
    "X09n0245_008:0643c18": "從一二。終至正載。但有二十三數。已說天地不容。小",
    "X09n0245_008:0643c19": "乘六十已至無數。(彼以阿僧祇為極。阿僧祇。此云無數)若非華嚴圓教。",
    "X09n0245_008:0643c20": "何有窮斯數法哉。故彼經唯此品是佛自說。疏亦如",
    "X09n0245_008:0643c21": "善財等者。善財南遊。歷諸善友。總五十五人。古德攝",
    "X09n0245_008:0643c22": "為五相。第一有四十一人。寄位修行相。(初見文殊一人寄十信餘",
    "X09n0245_008:0643c23": "四十人。如次寄三賢十聖也)二見摩耶夫人等十一人。會緣入實",
    "X09n0245_008:0643c24": "相。三見彌勒。攝德成因相。四再見文殊。智照無二相。",
    "X09n0245_008:0644a01": "五見普賢。顯圓廣大相。今即第二相也。摩耶是佛母。",
    "X09n0245_008:0644a02": "能生化身之佛。表此等覺之位。會前差別地位事相",
    "X09n0245_008:0644a03": "因緣。入於一實。同於妙覺諸佛。故名等覺。等覺之智。",
    "X09n0245_008:0644a04": "親生妙覺法報真佛故。以佛母寄於此位也。得願智",
    "X09n0245_008:0644a05": "幻等者。經云。摩耶。告善財言。我以成就菩薩大願(願為",
    "X09n0245_008:0644a06": "一切佛母故)智(權實二智也。權智能起大願。能成幻事。實智即般若。生佛真身也)幻(幻有二義。",
    "X09n0245_008:0644a07": "一願智體&#x8657;當相名幻。二即智所作生佛等事皆是幻也)解脫門。是故。常為諸菩",
    "X09n0245_008:0644a08": "薩母。(託胎生時。未名佛也)如我於淨飯王家右&#x8107;而生悉達太",
    "X09n0245_008:0644a09": "子。現不思議神變。乃至盡此世界海。所有毗盧如來。",
    "X09n0245_008:0644a10": "皆入我身。示現誕生。疏見一切世界等者。此位有十",
    "X09n0245_008:0644a11": "一善友中。今是最後德生童子有德童女。得菩薩幻",
    "X09n0245_008:0644a12": "住解脫故。見一切世界皆如幻住境界自性(即所入之實也)",
    "X09n0245_008:0644a13": "不可思議。(上皆經文)評曰。既於此位中。始終皆幻。由觀諸",
    "X09n0245_008:0644a14": "法如幻故。得入於一實。等於諸佛。名等覺位。正與此",
    "X09n0245_008:0644a15": "一科經同。今科此云同佛同即等也。佛即覺也。今經",
    "X09n0245_008:0644a16": "云諸佛世界如空華者。幻與空華。義無異也。疏十種",
    "X09n0245_008:0644a17": "起具等者。十者如來神力故。(偈云。遮那悉嚴淨。無邊剎海故。華藏中含淨穢。",
    "X09n0245_008:0644a18": "故云一切剎。皆云佛土故)法應如是故。(法爾本識。如來藏身。為所依持。恒頓變起外諸器界)",
    "X09n0245_008:0644a19": "眾生行業故。(業有善惡染淨。國有苦樂淨穢)菩薩諸智故。(鏡智成自受用土)",
    "X09n0245_008:0644a20": "同集善根故。(眾生菩薩。共攝一緣。各隨行業來生其國。凡聖同居。即變化土)菩薩願",
    "X09n0245_008:0644a21": "力故。(十大願中。修淨立願是)菩薩成行故。(八地經文。有淨土分。由行不退故。上二皆",
    "X09n0245_008:0644a22": "他受用)菩薩勝解故。(勝解印持。隨心變故)佛成道力故。(身〔滿〕十方塵剎一時",
    "X09n0245_008:0644a23": "成故。一則因地善根所流。二則果用勢力)普賢願故。(無間成與不成。常能融攝。然法性土。通為",
    "X09n0245_008:0644a24": "其體。以法爾為正因。以一切智。及總以諸因而為緣因故。後三亦融前土。非別有體)疏染行眾",
    "X09n0245_008:0644b01": "生等者。彼經云。有世界海微塵數劫轉變差別。所謂",
    "X09n0245_008:0644b02": "法如是故。世界海無量成壞劫轉變。(世界海下。下皆例有)染汙",
    "X09n0245_008:0644b03": "眾生住故成染汙。(法界品云。大王未出時眾池皆枯涸等)大福眾生住",
    "X09n0245_008:0644b04": "故成染淨。(人天福命多染少淨故先云染淨。法界品又云。大王今出世粳米自然生等)信",
    "X09n0245_008:0644b05": "解菩薩住故成淨染。(地前未斷障。故非純淨。多淨少染。故先云淨)等者。等",
    "X09n0245_008:0644b06": "餘六句。(經有十緣。疏中用四)謂眾生發菩提心住故世界純淨",
    "X09n0245_008:0644b07": "乃至十也。疏三成壞相者。然世界成住壞空。皆二十",
    "X09n0245_008:0644b08": "增減。住滿二十劫。即到壞也。劫欲壞時。十九劫中壞",
    "X09n0245_008:0644b09": "有情類。唯後一劫中壞器世間。壞有情者。初阿鼻獄",
    "X09n0245_008:0644b10": "等。次鬼畜四洲六欲。皆怖大災。不造欲界善惡等業。",
    "X09n0245_008:0644b11": "皆習二禪。死即上生天。更不生鬼獄人天等。十九劫",
    "X09n0245_008:0644b12": "中有情已盡。次壞器界。初日光四倍熱。次生二三日",
    "X09n0245_008:0644b13": "乃至四五。後七日並現。大洞然起。氣衝初禪。一時火",
    "X09n0245_008:0644b14": "起。其中有情。先已上生去。世界既空。又經二十劫。後",
    "X09n0245_008:0644b15": "又劫成。初大風持界。從二禪天。雲布三千界。雨如車",
    "X09n0245_008:0644b16": "軸。風遏不流。結水金輪。次水輪先成。梵王界次下漸",
    "X09n0245_008:0644b17": "成。風&#x76B7;清水。成須彌七金等山。隨等成有情。住滓濁。",
    "X09n0245_008:0644b18": "為四洲乃至地獄。&#x918E;海外圍。方名器界立。二禪福盡。",
    "X09n0245_008:0644b19": "下生閻浮。初有身光及地餅林藤自然粳米。後因漸",
    "X09n0245_008:0644b20": "惡。光及地餅等滅。即有日月及耕種等。以漸惡故。生",
    "X09n0245_008:0644b21": "三塗等。怖罪修善。生四洲六欲乃至梵世。乃名成劫。",
    "X09n0245_008:0644b22": "[0644b22] 疏增減者。人壽上從八萬歲。百年減一年。乃至十歲。",
    "X09n0245_008:0644b23": "又劫壽增。每生男女。壽即倍之。如是漸增。還至八萬。",
    "X09n0245_008:0644b24": "故名增減也。繽紛者。紛紜撩亂之狀也。",
    "X09n0245_008:0644c01": "[0644c01] 疏然說生佛下。第二別釋眾生成佛也。文四。一標意",
    "X09n0245_008:0644c02": "二別釋。三料簡。四指經。一中。云莊嚴契經者。義如歸",
    "X09n0245_008:0644c03": "敬偈中已釋。亦使下文等者。下金剛藏。躡此文中眾",
    "X09n0245_008:0644c04": "生成佛之義。三門徵難。如來分明示之。即至下攝此",
    "X09n0245_008:0644c05": "易解。[0644c05] ▲疏一者下。別釋也。一中云者。有部者。薩婆多",
    "X09n0245_008:0644c06": "宗也。經部。即不為此計唯悉達者餘諸有情皆無佛",
    "X09n0245_008:0644c07": "性終無成佛之分。三十四心者。八忍八智。總十六心。",
    "X09n0245_008:0644c08": "入見道。至修道位。最後非想一地。斷九品細惑。每品",
    "X09n0245_008:0644c09": "一無間一解脫。復成十八。參前十六。為三十四心矣。",
    "X09n0245_008:0644c10": "其八忍八智及修所斷下八地各九品惑等義。皆在",
    "X09n0245_008:0644c11": "下金剛藏章備釋。五分法身者。戒定慧解脫解脫知",
    "X09n0245_008:0644c12": "見也。翻五蘊即成矣。[0644c12] △疏唯具大乘等者。法相五性",
    "X09n0245_008:0644c13": "宗。說眾生五分中。唯一分半。有大乘性。即發菩提心。",
    "X09n0245_008:0644c14": "修六度。三祇成佛。餘三分半。本無佛性。修亦不成。但",
    "X09n0245_008:0644c15": "有二乘及無性故。(懸談已說)五位伏斷等。皆在下清淨慧",
    "X09n0245_008:0644c16": "章明地位中釋。[0644c16] △疏本覺真心下。乃至不離本覺者。",
    "X09n0245_008:0644c17": "起信中義前已頻述。內外熏者。本覺為內熏。聞善友",
    "X09n0245_008:0644c18": "大乘實教為外熏。亦如論疏釋也。始斷滅相等者。論",
    "X09n0245_008:0644c19": "云。如凡夫人。覺知前念起惡故。能止後念。令其不起。",
    "X09n0245_008:0644c20": "雖後名覺。即是不覺等。具如清淨慧章地位處說。令",
    "X09n0245_008:0644c21": "且略顯大意者。謂論有三細六麤。攝為四相。生相即",
    "X09n0245_008:0644c22": "初業相也。住相即後二細初二麤也。異相即三四麤",
    "X09n0245_008:0644c23": "也。滅相即第五麤起業相也。(因業為滅者。始從一念業相。展轉至於起業。起",
    "X09n0245_008:0644c24": "業已了。此心即滅結成業種也。第六麤。是苦報之身。非可斷法。故不明也)斷一相。成一位。",
    "X09n0245_008:0645a01": "以成四位。即文中四種覺也。(一覺業。二相似覺。三隨分覺。四究竟覺)餘",
    "X09n0245_008:0645a02": "對下疏文。詳之自解。注延促無定者。問論中說無定",
    "X09n0245_008:0645a03": "者。是方便言。定三祇者。是實義。云何今云此則延促",
    "X09n0245_008:0645a04": "無定。答梵語。劫波。此云時分。大劫小劫。長時短時。下",
    "X09n0245_008:0645a05": "至剎那。皆名時分。阿僧祇。此云無數。意云多也。世人",
    "X09n0245_008:0645a06": "欲說時節久者。皆云無數量時無限時之類。通目年",
    "X09n0245_008:0645a07": "月日或一日中。待人嫌久。便云無數時待不見到等。",
    "X09n0245_008:0645a08": "今但云三無量時方得成佛。於中。不妨或說延或說",
    "X09n0245_008:0645a09": "促。論中云定。但說定三意。不指無數。既云無數。云何",
    "X09n0245_008:0645a10": "能定。能定三者。從具足凡夫碩發菩提心聞熏修習。",
    "X09n0245_008:0645a11": "法爾無量時分。得親證真如。名為見道。是一無數時。",
    "X09n0245_008:0645a12": "見道已後。仍餘俱生二障。任運數起。以聖道力。漸斷",
    "X09n0245_008:0645a13": "漸修。法爾經無量時。方得不假功用自然念念趣寂",
    "X09n0245_008:0645a14": "滅念念入法流。名二無數時。從任運進趣之後。法爾",
    "X09n0245_008:0645a15": "無量時。始得捨劣善棄無記。是佛威儀化行。離修離",
    "X09n0245_008:0645a16": "證。入於究竟。而無所入。廓通法界。法界為身。超因果",
    "X09n0245_008:0645a17": "量。盡未來際無有間斷。名三無數時。但定其三。不定",
    "X09n0245_008:0645a18": "無數。無數之中。延促各由利鈍之根。又時無自體。唯",
    "X09n0245_008:0645a19": "心見故。故法華論。釋經劫數之言。或言年歲或月日",
    "X09n0245_008:0645a20": "等。但相宗定久。性宗唯心。(處夢謂經年。覺乃須臾頃等)故說彼定。",
    "X09n0245_008:0645a21": "此不定也。故注明言此則唯依自心延促。[0645a21] △疏四初",
    "X09n0245_008:0645a22": "住成下。文二。以經顯示。二彼疏下。以疏解釋。離情思",
    "X09n0245_008:0645a23": "之可見。[0645a23] △疏五一念下。文四。一正示。二始夢下。喻顯。",
    "X09n0245_008:0645a24": "三故論下。引證。(引一論四經。證於悟即是佛之義)亦無始覺異者。冥",
    "X09n0245_008:0645b01": "同本覺。便是究竟覺也。論具云。若得無念者。即知心",
    "X09n0245_008:0645b02": "相生住異滅。(由無念故。方〔如〕眾生四相一念動轉)以無念等故。(為眾生之念本",
    "X09n0245_008:0645b03": "來見無。無念與佛等。故能知之)而實無有始覺之異。(始覺者。覺四相。四相離本覺無。",
    "X09n0245_008:0645b04": "是空無待。何言始。故次云皆無自立等)以四相俱時而有皆無自立。本",
    "X09n0245_008:0645b05": "來平等同一覺故。若離妄想等者。正是前一念悟時",
    "X09n0245_008:0645b06": "也。證本有覺知離念即現。非新得也。疏廣博嚴淨經",
    "X09n0245_008:0645b07": "者。彼經云。爾時&#x8657;空中。有三善男子。求菩薩乘。自然",
    "X09n0245_008:0645b08": "而現。漸漸而來。各執十大蓮華云云。爾時阿難及諸",
    "X09n0245_008:0645b09": "時會。皆共遙見三善男子漸漸而來。見已生希有心。",
    "X09n0245_008:0645b10": "爾時阿難。白佛言。世尊。此善男子。為從何來。佛告阿",
    "X09n0245_008:0645b11": "難。東方過恒河沙佛土。有世界。名華高須彌山。此善",
    "X09n0245_008:0645b12": "男子。於彼世界。聞說此法及上因緣。以是來。彼佛名",
    "X09n0245_008:0645b13": "華有高須彌山王如來等正覺。今現在說法。爾時。三",
    "X09n0245_008:0645b14": "善男子。前詣釋迦牟尼佛。頭面禮足。右遶三&#x8FCA;。右膝",
    "X09n0245_008:0645b15": "著地。一心合掌。以所執華而散佛上。作如是言。世尊。",
    "X09n0245_008:0645b16": "我等。今於此法能信能解。不生疑惑。所以者何。我等",
    "X09n0245_008:0645b17": "於此法中。無有疑惑。猶如如來。爾時。第一善男子。白",
    "X09n0245_008:0645b18": "佛言。世尊。若作是說。我是如來。此言便是正說。所以",
    "X09n0245_008:0645b19": "者何。我於此法。不生疑惑故。爾時。第二善男子言。若作",
    "X09n0245_008:0645b20": "是說。我是世尊。此言便是正說。所以者何。我於此法。",
    "X09n0245_008:0645b21": "不生疑惑故。爾時。第三善男子。求菩薩乘者。白佛言。",
    "X09n0245_008:0645b22": "世尊。若作是說。我是佛。此言便是正說。說所以者何。",
    "X09n0245_008:0645b23": "我於此法。不生疑惑故。故爾時會中百千眾生。心皆",
    "X09n0245_008:0645b24": "擾動。不安本座。作是念。無有二佛並出世間。今此善",
    "X09n0245_008:0645c01": "男子。以何等故。發如是言。作是念已。展轉相語。且共",
    "X09n0245_008:0645c02": "嘿然。世尊在座。自當解說此諸菩薩如是語義。爾時。",
    "X09n0245_008:0645c03": "阿難。白佛言。世尊。此諸菩薩。名字何等。乃能作是大",
    "X09n0245_008:0645c04": "師子吼。佛告阿難。其第一菩薩。名樂求如來音聲。第",
    "X09n0245_008:0645c05": "二菩薩。名樂求世尊音聲。第三菩薩。名樂求佛音聲。",
    "X09n0245_008:0645c06": "阿難當知。以是緣故。彼菩薩摩訶薩。作如是說。阿難",
    "X09n0245_008:0645c07": "白佛言。世尊。今此會中。有百千眾生。心皆擾動。作是",
    "X09n0245_008:0645c08": "念。無有二佛並出世間。以何緣故彼作是說。唯願如",
    "X09n0245_008:0645c09": "來敷演其義。令此大眾心不擾動。所種善根增益明",
    "X09n0245_008:0645c10": "淨。爾時世尊。即說偈言。",
    "X09n0245_008:0645c11": " 皆共一心聽  我說是語義  何故名如來",
    "X09n0245_008:0645c12": " 世尊及佛耶  能知過去如  亦知未來如",
    "X09n0245_008:0645c13": " 見一心法如  是故名如來  不畏於生死",
    "X09n0245_008:0645c14": " 正住生死中  化度諸眾生  是故名世尊",
    "X09n0245_008:0645c15": " 生死無有法  而可破壞者  不牢不破壞",
    "X09n0245_008:0645c16": " 以此度眾生  恒為諸眾生  說如&#x8657;空法",
    "X09n0245_008:0645c17": " 不曾生怖畏  是名為世尊  覺知一切法",
    "X09n0245_008:0645c18": " 此法無所有  已覺無有法  是故名為佛",
    "X09n0245_008:0645c19": " 覺了諸煩惱  不名得自在  以智離煩惱",
    "X09n0245_008:0645c20": " 是故名為佛  能覺此身空  此身無所屬",
    "X09n0245_008:0645c21": " 彼如實覺知  是故名為佛  覺無明無知",
    "X09n0245_008:0645c22": " 自性無所有  已得於明智  是故名為佛",
    "X09n0245_008:0645c23": " 知行及與身  猶如芭蕉樹  如實能覺知",
    "X09n0245_008:0645c24": " 是故名為佛[0645c24] (取要引之。非次第寫)。",
    "X09n0245_008:0646a01": "[0646a01] 第四言達摩下。例禪也。",
    "X09n0245_008:0646a02": "[0646a02] 疏六本來下。文五。一以論示。引二論文。起信文義前",
    "X09n0245_008:0646a03": "已引之。證一念成佛義也。對詳可解。涅槃論者。是世",
    "X09n0245_008:0646a04": "親菩薩作。今此引者。如釋迦葉四十二問中。云何得",
    "X09n0245_008:0646a05": "長壽。乃至願佛開微密。廣為眾生說等問也。論云。迦",
    "X09n0245_008:0646a06": "葉。為眾生非一問。可了法相不盡故。問願佛開微密",
    "X09n0245_008:0646a07": "廣為眾生說者。云何微密。身外有佛不密。身內有佛",
    "X09n0245_008:0646a08": "亦非密。非有非無亦非密。眾生是佛故微密。云何眾",
    "X09n0245_008:0646a09": "生是佛。眾生非有。非無。非非有。非非無。是故眾生是",
    "X09n0245_008:0646a10": "佛。[0646a10] △疏故華嚴下。二以經示。[0646a10] △三彼疏下。以疏釋經。",
    "X09n0245_008:0646a11": "言若於人天教等者。由佛弟子說。眾生不同。或云眾",
    "X09n0245_008:0646a12": "生現是具足弊惡凡夫。云何是佛。或言亦無眾生。誰",
    "X09n0245_008:0646a13": "言是佛。或云即佛。種種諍論。故彼疏中。務欲息諍。意",
    "X09n0245_008:0646a14": "云。我與汝等。亦不相信。今諸撿佛語。看佛所說。即今",
    "X09n0245_008:0646a15": "一切眾生。定是何等為有。為凡為聖。以佛語為定量",
    "X09n0245_008:0646a16": "故。累述淺深次第。初權方便誘引。乃至漸漸真實說。",
    "X09n0245_008:0646a17": "眾生之類。果有所歸。理合展轉。信後後之深。捨前前",
    "X09n0245_008:0646a18": "之淺。乃至華嚴。本來是佛。為次。了究竟義也。二我等",
    "X09n0245_008:0646a19": "者。人天教中。且順眾生迷意。云有數取趣者。從此陰",
    "X09n0245_008:0646a20": "滅。乘業。於彼人天三途等陰中生等。皆是且存人法。",
    "X09n0245_008:0646a21": "未破之也。至小乘中。漸始破我。猶在存法。至法相教。",
    "X09n0245_008:0646a22": "且破心外之境。至無相教。且總破為空。猶未說有如",
    "X09n0245_008:0646a23": "來藏心真實之性。至終極法性之教。且說在纏名性。",
    "X09n0245_008:0646a24": "至頓教。方真顯清淨覺性本無纏染。惟性為真。猶未",
    "X09n0245_008:0646b01": "說一切一一本來全具無邊德相業用相好圓滿。故",
    "X09n0245_008:0646b02": "唯華嚴。理無不盡耳。[0646b02] △疏難曰下。四通達現量之難。",
    "X09n0245_008:0646b03": "[0646b03] △若爾下。五通達比量之難。故淨名經觀眾生品。見",
    "X09n0245_008:0646b04": "眾生皆如幻化陽燄之水。佛煩惱等。空無所有。文殊",
    "X09n0245_008:0646b05": "難。若如是者。菩薩。云何行慈。淨名云。為一切眾生。說",
    "X09n0245_008:0646b06": "如是法。名為真實慈也。義亦同此。",
    "X09n0245_008:0646b07": "[0646b07] 疏然上六門下。大文第三料簡也。文三。一初門下。辨",
    "X09n0245_008:0646b08": "通局。二又中間下。明延促。三又前下。顯理事。",
    "X09n0245_008:0646b09": "[0646b09] 疏今經下。大文第四。指經也。疏能依之夢者。喻取相",
    "X09n0245_008:0646b10": "之心見生死涅槃可厭可求。釋經生死涅槃如夢之",
    "X09n0245_008:0646b11": "言。必有所依人者。喻圓覺妙心也。即此所稱之實平",
    "X09n0245_008:0646b12": "等不壞之性故。科云稱實同也。神遊者。漢武帝故事",
    "X09n0245_008:0646b13": "中說。武帝欲驗占夢者真&#x8657;。乃召之。假為問曰。朕夢",
    "X09n0245_008:0646b14": "見殿上二瓦化為一雙鴛鴦飛去。是何祥也。占者對",
    "X09n0245_008:0646b15": "云。王宮中有暴死。語訖。監司奏。宮人相殺。帝驚異。謂",
    "X09n0245_008:0646b16": "占者曰。朕之戲言何以成驗。對曰。夢見神遊。陛下欲",
    "X09n0245_008:0646b17": "言即是夢也。亦見聞氣分者。智論說有五夢。一熱氣",
    "X09n0245_008:0646b18": "多。二冷氣多。三風氣多。四見聞多。五天神與。廣如彼",
    "X09n0245_008:0646b19": "說。今說第四耳。晝未睡時。見聞事境多種故。睡時雖",
    "X09n0245_008:0646b20": "六識體略無所分辨。而見聞氣分。任運所緣。由帶睡",
    "X09n0245_008:0646b21": "故。&#x8657;妄顛倒。名為夢也。注涅槃羅剎者。彼經第九。如來",
    "X09n0245_008:0646b22": "性品。迦葉菩薩。白佛言。世尊。云何未發菩提者。得菩",
    "X09n0245_008:0646b23": "提因。佛告迦葉。若有聞是大涅槃經。言我不用發菩",
    "X09n0245_008:0646b24": "提心。誹謗正法。是人即於夢中。見羅剎像。心中怖懅。",
    "X09n0245_008:0646c01": "羅剎語言。咄善男子。汝今若不發菩提心。當斷汝命。",
    "X09n0245_008:0646c02": "是人惶怖。覺已即發菩提之心。是人命終。若在三惡。",
    "X09n0245_008:0646c03": "及在人天。續復憶念菩提之心。當知。是人是大菩薩",
    "X09n0245_008:0646c04": "摩訶薩也。以是義故。大涅槃威神力故。能令未發菩",
    "X09n0245_008:0646c05": "提心者作菩提因。注迦旃延弟子者。莊嚴論中說。尊",
    "X09n0245_008:0646c06": "者迦旃延。有一弟子。捨王位出家。隨師在山林中。遇",
    "X09n0245_008:0646c07": "&#x96A3;國之王。遊獵入山。勞困而寢。宮女閑遊。至比丘所。",
    "X09n0245_008:0646c08": "國王&#x7AB9;來。見已心生嫉害。鞭打痛切。此比丘恨甚。辭",
    "X09n0245_008:0646c09": "師歸國。&#x5374;擬為王。以兵伐&#x96A3;國王。以報其冤。尊者既",
    "X09n0245_008:0646c10": "勸不得。且留一宿。任明日去。此比丘夜夢見。己歸為",
    "X09n0245_008:0646c11": "王。領兵伐&#x96A3;國。乃自大敗。被&#x96A3;王生擒。臨時斬殺。驚",
    "X09n0245_008:0646c12": "怖不覺呼本師。大叫聲云大師放命。因失聲便寤。反",
    "X09n0245_008:0646c13": "覆思惟。世間過悉如此。得失何常。成敗何准。遂&#x5374;伏",
    "X09n0245_008:0646c14": "心。&#x5374;事大師。修行不久。得阿羅漢果。[0646c14] ▲疏華嚴說下。",
    "X09n0245_008:0646c15": "二引證也。謂華嚴說。一切眾生。皆本來成了便佛。言",
    "X09n0245_008:0646c16": "說之跡。真同實性。離於說相。今經說眾生本佛已了。",
    "X09n0245_008:0646c17": "亦拂能說所證。結歸平等不壞。令知佛佛道同說說",
    "X09n0245_008:0646c18": "無異矣。",
    "X09n0245_008:0646c19": "[0646c19] 經漸次思惟等者。略經文私注起也。但一一上安。如",
    "X09n0245_008:0646c20": "是而讀之。即是經本文。注略於起行者釋長行四段",
    "X09n0245_008:0646c21": "偈頌唯三之義也。上來釋普眼章竟。"
}