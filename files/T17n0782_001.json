{
    "T17n0782_001:0719c03": "佛說十號經",
    "T17n0782_001:0719c05": "西天譯經三藏朝散大夫試鴻臚少卿",
    "T17n0782_001:0719c06": "明教大師臣天息災奉　詔譯",
    "T17n0782_001:0719c07": "如來、應供、正等覺、明行足、善逝、世間解無上士、",
    "T17n0782_001:0719c08": "調御丈夫、天人師、佛、世尊。阿難白言：「云何如",
    "T17n0782_001:0719c09": "來？」佛告苾芻：「我昔因地為菩薩時，歷修眾行，",
    "T17n0782_001:0719c10": "為求無上正等正覺，今得菩提涅槃一切真",
    "T17n0782_001:0719c11": "實，以八聖道正見所證，名為如來；如過去",
    "T17n0782_001:0719c12": "正等正覺，調伏息心，得至涅槃，故名如來。」",
    "T17n0782_001:0719c13": "「云何應供？」佛言：「昔在因位所行善法威儀戒",
    "T17n0782_001:0719c14": "品，十善根力修令增長，如是修習圓滿至究",
    "T17n0782_001:0719c15": "竟位，證涅槃時斷盡一切煩惱，令身、口、意清",
    "T17n0782_001:0719c16": "淨無染，永害煩惱，如斷多羅樹頭，永不生芽。",
    "T17n0782_001:0719c17": "復次貪、瞋、癡等煩惱盡故，一切諸趣永不結",
    "T17n0782_001:0719c18": "生，超過四難——生、老、病、死——苦果之法，惑苦二種",
    "T17n0782_001:0719c19": "而永不生，立應供號。",
    "T17n0782_001:0719c20": "「復次，令彼世間所有衣服、臥具、飲食、湯藥、幢幡、",
    "T17n0782_001:0719c21": "寶蓋、香花、燈菓，及天上人間最上之物，供養",
    "T17n0782_001:0719c22": "於佛，獲得最上富貴吉祥之福，是名應供之",
    "T17n0782_001:0719c23": "號。」",
    "T17n0782_001:0719c24": "「云何正等覺？」佛言：「如來具一切智，於一切處",
    "T17n0782_001:0719c25": "無不了知，以四念處、四正斷、四神足、五根、",
    "T17n0782_001:0719c26": "五力、七覺支、八聖道、十二緣生、四諦法等如",
    "T17n0782_001:0719c27": "是之法，平等開覺一切眾生，令起智斷惑，證",
    "T17n0782_001:0719c28": "須陀洹果、斯陀含果、阿那含果、阿羅漢，具",
    "T17n0782_001:0719c29": "三明、六通，復於大乘作意思求，歷修諸地，斷",
    "T17n0782_001:0720a01": "盡結習，成無上覺，此名正等正覺。」",
    "T17n0782_001:0720a02": "「云何明行足？」佛言：「明，謂：天眼明、宿命明、漏盡",
    "T17n0782_001:0720a03": "明；行足者，為如來身、口、意業，善修滿足，正",
    "T17n0782_001:0720a04": "真清淨。如有大衣鉢等，自在觀照而無愛著，",
    "T17n0782_001:0720a05": "於自願力一切之行，修令滿足，號明行足。」",
    "T17n0782_001:0720a06": "「云何善逝？」佛言：「即妙往之義，如貪、瞋、癡等",
    "T17n0782_001:0720a07": "引諸有情往彼惡趣，非名善逝。如來正智能",
    "T17n0782_001:0720a08": "斷諸惑，妙出世間，能往佛果，故名善逝。」",
    "T17n0782_001:0720a09": "「云何世間解無上士？」佛言：「世間者，謂欲界、",
    "T17n0782_001:0720a10": "色界、無色界。地獄、餓鬼、傍生等類，各具色蘊、",
    "T17n0782_001:0720a11": "受蘊、想蘊、行蘊、識蘊，眼根、耳根、鼻根、舌根、身",
    "T17n0782_001:0720a12": "根、意根，及彼六識所緣境等一切諸法，名曰",
    "T17n0782_001:0720a13": "世間。正覺正知名世間解。又彼世間所有二",
    "T17n0782_001:0720a14": "足、四足、多足、無足、欲色諸天、有想無想、非",
    "T17n0782_001:0720a15": "有想非無想、若凡若聖，一切有情之中，唯佛",
    "T17n0782_001:0720a16": "第一最上無等，名無上士。」",
    "T17n0782_001:0720a17": "「云何調御丈夫？」佛言：「佛是大丈夫，而能調御",
    "T17n0782_001:0720a18": "善惡二類。惡者，起不善三業，而作諸惡，墮地",
    "T17n0782_001:0720a19": "獄、餓鬼、傍生而得惡報；善者，於身、口、意而修",
    "T17n0782_001:0720a20": "眾善，得人天福果。此之善惡皆由心作，佛",
    "T17n0782_001:0720a21": "以第一義善涅槃之法，顯示調御令離垢染，",
    "T17n0782_001:0720a22": "獲得最上寂滅涅槃，是故得名調御丈夫。」",
    "T17n0782_001:0720a23": "「云何天人師？」佛言：「非與阿難一苾芻為師，所",
    "T17n0782_001:0720a24": "有苾芻、苾芻尼、烏波塞、烏波夷及天上、人間、",
    "T17n0782_001:0720a25": "沙門、婆羅門、魔王、外道，釋、梵、龍、天悉皆歸命，",
    "T17n0782_001:0720a26": "依教奉行，俱作佛子，故名天人師。」",
    "T17n0782_001:0720a27": "「云何名佛？」「智慧具足，三覺圓明，是故名佛。」",
    "T17n0782_001:0720a28": "佛告阿難：「我昔經行之次，有婆羅門而來問",
    "T17n0782_001:0720a29": "我：『何故汝之父母為汝立名呼為佛邪？』佛",
    "T17n0782_001:0720b01": "即答言：『世所知者，我能了知；世所觀者，我亦",
    "T17n0782_001:0720b02": "能觀；所得滅者，我亦得滅。我具一切智，一切",
    "T17n0782_001:0720b03": "了知。我從無數劫種種修行，遠塵離垢，今得",
    "T17n0782_001:0720b04": "無上菩提，故立佛號。』」",
    "T17n0782_001:0720b05": "「云何世尊？」佛言：「我於因地自審觀察所有善",
    "T17n0782_001:0720b06": "法、戒法、心法、智慧法，復觀貪等不善之法，能",
    "T17n0782_001:0720b07": "招諸有生、滅等苦，以無漏智破彼煩惱得無",
    "T17n0782_001:0720b08": "上覺，是故天人凡聖、世出世間咸皆尊重，故",
    "T17n0782_001:0720b09": "曰世尊。」",
    "T17n0782_001:0720b10": "佛說十號經"
}