{
    "T47n1973_001:0302c12": "No. 1973",
    "T47n1973_001:0302c13": "蓮宗寶鑑序",
    "T47n1973_001:0302c15": "[0302c15] 禪淨二門分袒各幟幾同敵國矣。慈覺賾禪",
    "T47n1973_001:0302c16": "師有營田開庫之喻。各隨所好皆得如心。此",
    "T47n1973_001:0302c17": "亦方便和會之談耳。二物可會若本非二和",
    "T47n1973_001:0302c18": "會奚為。夫禪有如來禪祖師禪。祖師禪且置。",
    "T47n1973_001:0302c19": "佛語禪那華言靜慮。所謂八禪八定也。念佛",
    "T47n1973_001:0302c20": "三昧曰一心不亂。都攝六根。淨念相繼非靜",
    "T47n1973_001:0302c21": "定耶且念佛與唱佛不同。唱者口也。念者憶",
    "T47n1973_001:0302c22": "也。母憶子子憶母口乎心乎。所念之佛栴檀",
    "T47n1973_001:0302c23": "耶。閻浮檀金耶。毘首羯磨所作耶。應身耶。報",
    "T47n1973_001:0302c24": "身耶。法身耶。過去佛耶。現未佛耶。淨土在西",
    "T47n1973_001:0302c25": "方耶。舉足下足即道場耶。觀經金口所宣。而",
    "T47n1973_001:0302c26": "曰是心作佛是心是佛。故觀心即觀佛也。觀",
    "T47n1973_001:0302c27": "佛即念佛也。極而言之念本無念佛亦無佛。",
    "T47n1973_001:0302c28": "能念空所念亦空。如來禪即祖師禪也。故大",
    "T47n1973_001:0302c29": "勢至念佛無生。觀世音反聞自性。二菩薩似",
    "T47n1973_001:0303a01": "各一圓通。而同在安養左右彌陀。接引東土",
    "T47n1973_001:0303a02": "明乎。即淨即禪眾聖一揆。而後來釋子分張",
    "T47n1973_001:0303a03": "門戶。譬之祖宗房屋原只一間。而子孫于中",
    "T47n1973_001:0303a04": "牆壁夾斷。插籬種棘不相往來。其為執迷顛",
    "T47n1973_001:0303a05": "倒極矣。或難言三聖接引。則淨土在西方明",
    "T47n1973_001:0303a06": "矣。得無與自性惟心之旨相矛盾乎。余曰。彌",
    "T47n1973_001:0303a07": "陀者。眾生之彌陀也。眾生者。彌陀之眾生也。",
    "T47n1973_001:0303a08": "極樂者。彌陀之惟心也。惟心者。眾生之極樂",
    "T47n1973_001:0303a09": "也。故識自性惟心之旨。謂西方有彌陀。可謂",
    "T47n1973_001:0303a10": "東土皆彌陀。亦可謂法報身是佛。可謂丈六",
    "T47n1973_001:0303a11": "劣應身。與毘首羯磨所作是佛。亦可謂念過",
    "T47n1973_001:0303a12": "去佛。可謂念現來一切佛亦可。而又何禪淨",
    "T47n1973_001:0303a13": "之分別為耶。蓮宗寶鑑一書乃廬山優曇和",
    "T47n1973_001:0303a14": "尚所集。標真正&#x8B4C;尋香討根。實淨土之指南",
    "T47n1973_001:0303a15": "也。因屬楞嚴白法師。刻而傳之而僭為之",
    "T47n1973_001:0303a16": "引。",
    "T47n1973_001:0303a17": "[0303a17] 紫柏弟子錢士升書於放下菴之更雨堂",
    "T47n1973_001:0303a19": "廬山東林禪寺蓮宗善法祖堂勸修淨業(臣)",
    "T47n1973_001:0303a20": "僧(普度)謹自編集",
    "T47n1973_001:0303a21": "[0303a21] 蓮宗寶鑑一部。發明佛祖念佛三昧。已蒙諸",
    "T47n1973_001:0303a22": "尊宿善知識題跋印證。來詣大都。禮拜罽賓",
    "T47n1973_001:0303a23": "國公班的。答師父主盟佛法得奉法旨教。般",
    "T47n1973_001:0303a24": "若室利長老賢耶那室利闊羅羅司丞。於至",
    "T47n1973_001:0303a25": "大元年十月十一日至隆福宮今上皇帝潛龍",
    "T47n1973_001:0303a26": "時分月。海怯薛第一日。親捧蓮宗寶鑑。啟奉",
    "T47n1973_001:0303a27": "令旨教刊板印行者。敬此即於大都明理不",
    "T47n1973_001:0303a28": "花丞相施到無量壽法王寺內。鏤板已遂畢",
    "T47n1973_001:0303a29": "工所集洪因端為祝延皇帝聖壽萬安皇太后",
    "T47n1973_001:0303b01": "皇后齊年太子諸王千秋文武官僚高增祿",
    "T47n1973_001:0303b02": "位。皇圖永固。佛日光輝。凡曰見聞同成佛",
    "T47n1973_001:0303b03": "道。",
    "T47n1973_001:0303b04": "[0303b04] 皇慶壬子正月圓日優曇(普度)謹識",
    "T47n1973_001:0303b05": "[0303b05] 按經中說。西方世界國名極樂。其土有佛號",
    "T47n1973_001:0303b06": "阿彌陀。巍巍蕩蕩超太古皇。不令不申自然",
    "T47n1973_001:0303b07": "而化。瓊池金地不染一塵。樹林水鳥皆演苦",
    "T47n1973_001:0303b08": "空。佛願力故攝彼群情。一念相應即登金臺。",
    "T47n1973_001:0303b09": "雖下下品亦胎華蓮。雁門尊者社結勝流策",
    "T47n1973_001:0303b10": "勳淨業。是以念佛之道唱行於世。迨今千年",
    "T47n1973_001:0303b11": "謂之蓮宗也。去古已遠法流成弊。邪道混淆",
    "T47n1973_001:0303b12": "微旨曖昧。由是優曇和尚乘宿願力。痛嗟正",
    "T47n1973_001:0303b13": "宗奮真實心探尋要旨。編次本末剖分偽真。",
    "T47n1973_001:0303b14": "定為十門名曰寶鑑。齎赴大都。咨扣罽賓班",
    "T47n1973_001:0303b15": "的。答灌頂國師證。無叢脞契合佛經。乃為",
    "T47n1973_001:0303b16": "聞奏欽遇皇上金輪皇帝。聖通佛慧道合天",
    "T47n1973_001:0303b17": "心。至照無私獎稱曰善教。刊板印行載上書。",
    "T47n1973_001:0303b18": "乞復教上可之。頒降聖旨遍行各省。洗佛日",
    "T47n1973_001:0303b19": "重光於聖世。起祖風載振於虎溪。策精進而",
    "T47n1973_001:0303b20": "勿荒。發闡提而必信悟。覺花開於心地。顯佛",
    "T47n1973_001:0303b21": "性存於本源。咸知極樂之歸。悉稟無為之化。",
    "T47n1973_001:0303b22": "明教上仁宗正宗論息闢佛之議。於當時優",
    "T47n1973_001:0303b23": "曇獻皇上寶鑑編復白蓮之教。於今日雖年",
    "T47n1973_001:0303b24": "代相遠。蓋事實相符其名同芳而不萎。其功",
    "T47n1973_001:0303b25": "並垂而不朽矣。",
    "T47n1973_001:0303b26": "[0303b26] 延祐甲寅住大仰山。大圓佛鑑禪師傳",
    "T47n1973_001:0303b27": "法沙門希陵拜手。",
    "T47n1973_001:0303b28": "[0303b28] 夫心性役乎塵勞煩惱。而不為塵勞煩惱之",
    "T47n1973_001:0303b29": "所汩汲。如蓮生淤泥。而不因淤泥染污其質",
    "T47n1973_001:0303c01": "故。直指之為蓮也。心性通乎三乘諸法。而",
    "T47n1973_001:0303c02": "不為三乘諸法之所凌奪。由宗分支派而不",
    "T47n1973_001:0303c03": "因支派忘失其本。故念佛之為宗也。心性虛",
    "T47n1973_001:0303c04": "空含育萬有。譬海中四珠出無盡藏。故標之",
    "T47n1973_001:0303c05": "為寶也。心性明淨照了色象。喻一鏡當臺能",
    "T47n1973_001:0303c06": "辨妍醜。故名之為鑑也。優曇和尚。浙之丹陽",
    "T47n1973_001:0303c07": "蔣氏。家世事佛。積善生而敏銳。弱冠則厭俗",
    "T47n1973_001:0303c08": "緣投簪[竺-二+雉]髮。初參龍華寶山慧禪師。一見器",
    "T47n1973_001:0303c09": "之。誡其歷叩諸老之門。琢磨淘汰達心淨土",
    "T47n1973_001:0303c10": "見性彌陀。深惜祖道湮微。述集念佛警要。目",
    "T47n1973_001:0303c11": "之曰蓮宗寶鑑。言言破惑井井有條。天童東",
    "T47n1973_001:0303c12": "巖圓應日禪師。見而證之曰。善哉善哉。如是",
    "T47n1973_001:0303c13": "如是。繼之京都開法於法王禪寺。道合灌頂",
    "T47n1973_001:0303c14": "國師捧寶鑑而上奏。金輪興正宗而下頒玉",
    "T47n1973_001:0303c15": "旨。忘軀為法異世龜鑑。開導人天續佛慧命。",
    "T47n1973_001:0303c16": "實僧中寶正本齊末。統眾歸宗不捨悲願。融",
    "T47n1973_001:0303c17": "真混俗示火中蓮。振復東林遠公祖師。已墜",
    "T47n1973_001:0303c18": "之風于千古之下。所謂廬山蓮宗寶鑑者豈",
    "T47n1973_001:0303c19": "徒言哉。宿師名德公大人跋讚品題備于卷",
    "T47n1973_001:0303c20": "末。後之修淨業者披閱是集。洞明佛祖旨趣。",
    "T47n1973_001:0303c21": "弘揚斯道。垂之無窮。其功詎可比量也耶。延",
    "T47n1973_001:0303c22": "祐改元甲寅孟夏前婺之明智。崇勝禪寺比",
    "T47n1973_001:0303c23": "丘。大中德合再拜為之敘云。",
    "T47n1973_001:0303c24": "廬山蓮宗寶鑑敘",
    "T47n1973_001:0303c25": "[0303c25] 夫真法界性。生佛平等而無異無同。妙覺明",
    "T47n1973_001:0303c26": "心染淨混融而非一非二。然則塵塵淨土。他",
    "T47n1973_001:0303c27": "方此界皆為極樂之邦。念念彌陀蠢動含靈",
    "T47n1973_001:0303c28": "盡是法身之佛。蓋為情生智隔想變體殊心。",
    "T47n1973_001:0303c29": "隨生住異滅之變遷。境有坑坎堆阜之高下。",
    "T47n1973_001:0304a01": "所以淨剎穢方苦樂有異。眾生諸佛凡聖不",
    "T47n1973_001:0304a02": "同。是致六趣茫茫匍匐九居之內。四生浩浩",
    "T47n1973_001:0304a03": "升沈三界之中。從迷入迷由苦入苦。動經塵",
    "T47n1973_001:0304a04": "劫無解脫期。故我佛開方便門。教以念佛三",
    "T47n1973_001:0304a05": "昧。指有淨土為歸向焉。所謂念佛三昧者。梵",
    "T47n1973_001:0304a06": "語佛陀。此云覺者。自覺覺他覺行圓滿。故",
    "T47n1973_001:0304a07": "名曰佛。如睡夢覺如蓮花開。為令有情返照",
    "T47n1973_001:0304a08": "回光。淨念相繼久久純熟。惑盡障除一念不",
    "T47n1973_001:0304a09": "生。前後際斷悟此覺性。內無能念之心。外無",
    "T47n1973_001:0304a10": "所念之境。能所兩忘生佛無二。故曰念佛。梵",
    "T47n1973_001:0304a11": "語三昧。此云正定。謂思專想寂神智明妙也。",
    "T47n1973_001:0304a12": "經云。若念佛者。當知此人則是人中芬陀利",
    "T47n1973_001:0304a13": "華。東晉遠公祖師。因聽彌天法師講般若經。",
    "T47n1973_001:0304a14": "豁然大悟。入於無量甚深三昧。遊止廬山與",
    "T47n1973_001:0304a15": "高僧朝士結緣修行。故云諸教三昧其名甚",
    "T47n1973_001:0304a16": "眾。功高易進念佛為先。因以白蓮名其社",
    "T47n1973_001:0304a17": "焉。師乃著念佛三昧敘。蓋發揚此理也。天台",
    "T47n1973_001:0304a18": "智者判教。謂觀無量壽經為大乘終實之教。",
    "T47n1973_001:0304a19": "以三觀澄心者。蓋顯念佛之旨也。法照尊者",
    "T47n1973_001:0304a20": "禮文殊而求指蓋指此法也。省常禪師結淨",
    "T47n1973_001:0304a21": "行緣。宰相名卿歸嚮同修者。蓋此道也。長蘆",
    "T47n1973_001:0304a22": "賾禪師結蓮花勝會。感普賢普慧二菩薩入",
    "T47n1973_001:0304a23": "會。蓋證明此道也。慈照宗主以本願力。示現",
    "T47n1973_001:0304a24": "世間發廣度心。引權就實隨機化導。蓋欲令",
    "T47n1973_001:0304a25": "利根鈍根俱悟此道也。集白蓮懺開四土圖。",
    "T47n1973_001:0304a26": "以信行願為資糧。以戒定慧為樞要。蓋立此",
    "T47n1973_001:0304a27": "念佛正宗也。宋高宗御書蓮社二字。蓋崇此",
    "T47n1973_001:0304a28": "法門也。欽惟大元普天一統。諸國來朝人心",
    "T47n1973_001:0304a29": "樂善。廬山東林禪寺東巖圓應日禪師。欽奉",
    "T47n1973_001:0304b01": "聖旨。住持道場修營梵宇。集諸賢傳乃追古",
    "T47n1973_001:0304b02": "而整宗綱。架大法橋名宗遠。而開祖道一十",
    "T47n1973_001:0304b03": "八載。提唱宗乘之外。常以念佛三昧開導人",
    "T47n1973_001:0304b04": "天。至元壬辰秋赴慶元路育王山廣利禪寺。",
    "T47n1973_001:0304b05": "請而遜席于開先。悅堂誾禪師相繼住持。元",
    "T47n1973_001:0304b06": "貞元年正月述明居士燕覺道破衣和尚。欽",
    "T47n1973_001:0304b07": "奉聖旨賜。白蓮宗善法堂護持教法。元貞二",
    "T47n1973_001:0304b08": "年正月又欽奉聖旨。賜通慧大師白蓮宗。主",
    "T47n1973_001:0304b09": "仍賜金襴袈裟於大德五年十月。欽奉聖朝。",
    "T47n1973_001:0304b10": "頒降御香金旛到寺。自晉至今僅乎千載感",
    "T47n1973_001:0304b11": "斯恩耀遐方異域。若賢若愚皆從化焉。悉以",
    "T47n1973_001:0304b12": "齊心念佛。仰祝皇帝聖壽萬安。天下太平法",
    "T47n1973_001:0304b13": "輪常轉。熙熙然舜日堯風。即此世界為極樂",
    "T47n1973_001:0304b14": "世界也。普度濫叨釋裔無補教門。嘗見稱蓮",
    "T47n1973_001:0304b15": "宗者。未諳念佛旨趣棄本逐末。著相修行淨",
    "T47n1973_001:0304b16": "業正因。逮將沈沒皆是懷寶迷邦背真向偽。",
    "T47n1973_001:0304b17": "從其事者紛如牛毛。具正見者&#x5C20;若麟角。致",
    "T47n1973_001:0304b18": "令上慢之徒輕忽吾佛之道。悲夫去古時遙",
    "T47n1973_001:0304b19": "法久成弊。正道湮微邪法增熾。人多錯解蹉",
    "T47n1973_001:0304b20": "入邪途。不思淨土一門乃出輪迴之捷徑。其",
    "T47n1973_001:0304b21": "直如絃其朗如日。奧旨在於經懺之間。不遇",
    "T47n1973_001:0304b22": "明師啟迪。猶若群盲摸象各說異端。從冥入",
    "T47n1973_001:0304b23": "冥永纏邪見可痛惜哉。矧今恭遇佛心天子",
    "T47n1973_001:0304b24": "正法治世。迺君臣慶會之時政。佛法流通之",
    "T47n1973_001:0304b25": "際。得不以祖師念佛三昧。開示人天用作將",
    "T47n1973_001:0304b26": "來眼目。俾同悟入佛知見哉。予乃翹心淨土。",
    "T47n1973_001:0304b27": "探賾先宗。編集要言目曰寶鑑。照明真偽。凡",
    "T47n1973_001:0304b28": "一十篇。其首曰念佛正因。謂入室必由戶也。",
    "T47n1973_001:0304b29": "次曰正教。乃示念佛法門。漸偏頓圓使進修",
    "T47n1973_001:0304c01": "者。隨根器而歸乎至道也。又其次曰正宗。蓋",
    "T47n1973_001:0304c02": "示念佛三昧正心之理。俾修習者明其宗而",
    "T47n1973_001:0304c03": "達其本也。又其次曰正派。蓋明佛祖暨諸宗",
    "T47n1973_001:0304c04": "師得道之本末。欲令後學知有其自也。又其",
    "T47n1973_001:0304c05": "次曰正信正行正願。俾信正法修正行發正",
    "T47n1973_001:0304c06": "誓而求生西方也。次曰往生正訣。蓋示臨終",
    "T47n1973_001:0304c07": "生淨土之路也。次曰正報。蓋明修行所得淨",
    "T47n1973_001:0304c08": "土依正之功德莊嚴也。次曰正論。蓋引諸佛",
    "T47n1973_001:0304c09": "誠言。破群邪異見。欲令改不善而從善也。非",
    "T47n1973_001:0304c10": "敢有助於宗風。為益於未聞者也。欲其枉者",
    "T47n1973_001:0304c11": "直之。邪者正之。疑者決之。迷者悟之。盡大地",
    "T47n1973_001:0304c12": "人於一念中。同得念佛三昧。共證菩提不亦",
    "T47n1973_001:0304c13": "偉歟。修淨業者無&#x608B;慈悲。試一展卷見聞隨",
    "T47n1973_001:0304c14": "喜。讚輔流通其如佛祖未出世一句子。請高",
    "T47n1973_001:0304c15": "著眼。",
    "T47n1973_001:0304c16": "[0304c16] 時大德九年乙巳彌陀示相日。江州廬山東",
    "T47n1973_001:0304c17": "林禪寺。白蓮宗善法堂主。僧優曇普度齋沐",
    "T47n1973_001:0304c18": "謹題。",
    "T47n1973_001:0304c19": "廬山蓮宗寶鑑綱目",
    "T47n1973_001:0304c20": "[0304c20] 念佛寶鑑敘",
    "T47n1973_001:0304c21": "[0304c21] 念佛正因卷第一",
    "T47n1973_001:0304c22": "[0304c22] 念佛正教卷第二",
    "T47n1973_001:0304c23": "[0304c23] 念佛正宗卷第三",
    "T47n1973_001:0304c24": "[0304c24] 念佛正派卷第四",
    "T47n1973_001:0304c25": "[0304c25] 念佛正信卷第五",
    "T47n1973_001:0304c26": "[0304c26] 念佛正行卷第六",
    "T47n1973_001:0304c27": "[0304c27] 念佛正願卷第七",
    "T47n1973_001:0304c28": "[0304c28] 念佛往生正訣卷第八",
    "T47n1973_001:0304c29": "[0304c29] 念佛正報卷第九",
    "T47n1973_001:0305a01": "[0305a01] 念佛正論卷第十",
    "T47n1973_001:0305a02": "目錄",
    "T47n1973_001:0305a03": "[0305a03] 第一卷(一十四章)",
    "T47n1973_001:0305a04": "[0305a04] 念佛正因說 阿彌陀佛因地 彌陀釋",
    "T47n1973_001:0305a05": "迦本願因地 佛為韋提希聖后說淨業",
    "T47n1973_001:0305a06": "正因 孝養父母奉事師長 歸依三寶",
    "T47n1973_001:0305a07": " 發菩提心 受持戒法 慈心不殺",
    "T47n1973_001:0305a08": "修十善業 深信因果 讀誦大乘 觀",
    "T47n1973_001:0305a09": "進行者",
    "T47n1973_001:0305a10": "[0305a10] 第二卷(一十九章)",
    "T47n1973_001:0305a11": "[0305a11] 念佛正教說 佛為父王說念佛 善財",
    "T47n1973_001:0305a12": "參見德雲比丘說念佛門 智首菩薩說",
    "T47n1973_001:0305a13": "念佛 龍樹大士說念佛 念佛功德有",
    "T47n1973_001:0305a14": "七種勝 修持法門 離相念佛三昧無",
    "T47n1973_001:0305a15": "住法門 天台念佛三昧三觀法門 空",
    "T47n1973_001:0305a16": "觀念佛三昧無念法門 日觀念佛三昧",
    "T47n1973_001:0305a17": "專想法門 參禪念佛三昧究竟法門",
    "T47n1973_001:0305a18": " 攝心念佛三昧調息法門 一相念佛三",
    "T47n1973_001:0305a19": "昧專念法門 六時念佛功德迴向法門",
    "T47n1973_001:0305a20": " 懺罪念佛功德繫念法門 晨昏念佛",
    "T47n1973_001:0305a21": "功德信願法門 簡徑念佛功德十念法",
    "T47n1973_001:0305a22": "門 慈照宗主圓融四土",
    "T47n1973_001:0305a23": "[0305a23] 第三卷(八章)",
    "T47n1973_001:0305a24": "[0305a24] 念佛正宗說 定明宗體 念佛參禪求",
    "T47n1973_001:0305a25": "宗旨說 淨土非鈍根權說 真歇了禪",
    "T47n1973_001:0305a26": "師淨土宗要 寂室大師示淨土實見",
    "T47n1973_001:0305a27": " 大智律師示念佛事理不二 文法師淨",
    "T47n1973_001:0305a28": "行念佛宗要",
    "T47n1973_001:0305a29": "[0305a29] 第四卷(二十二章)",
    "T47n1973_001:0305b01": "[0305b01] 念佛正派說 遠祖師事實 遠祖師歷",
    "T47n1973_001:0305b02": "朝諡號 明教大師題遠祖師影堂記",
    "T47n1973_001:0305b03": " 廬山十八大賢名氏 貫休禪師題十八",
    "T47n1973_001:0305b04": "賢影堂記 辨明遠祖師成道事 璧",
    "T47n1973_001:0305b05": "谷曇鸞大師 天台智者大師 京師善",
    "T47n1973_001:0305b06": "導和尚 金臺法照大師 睦州少康法",
    "T47n1973_001:0305b07": "師 省常大師 長蘆慈覺禪師 永明",
    "T47n1973_001:0305b08": "壽禪師 天竺慈雲懺主 文潞公傳",
    "T47n1973_001:0305b09": " 潞府宗坦疏主 慈照宗主 無為子楊",
    "T47n1973_001:0305b10": "提刑 龍舒居士王虛中儀真王侍郎",
    "T47n1973_001:0305b11": "[0305b11] 第五卷(六章)",
    "T47n1973_001:0305b12": "[0305b12] 念佛正信說 斷疑生信 勸發信心",
    "T47n1973_001:0305b13": " 慈雲式懺主往生正信偈 智者大師淨",
    "T47n1973_001:0305b14": "土十疑論敘 楊提刑直指淨土決疑序",
    "T47n1973_001:0305b15": "[0305b15] 第六卷(一十四章)",
    "T47n1973_001:0305b16": "[0305b16] 念佛正行說 修進工夫 資生助道",
    "T47n1973_001:0305b17": " 作福助緣 去惡取善 拔濟幽趣 放",
    "T47n1973_001:0305b18": "諸生命 六度萬行齊修 維摩大士示",
    "T47n1973_001:0305b19": "淨土八法 較明修行難易 天台示淨",
    "T47n1973_001:0305b20": "土欣厭二行門 淨業道場 自行化他",
    "T47n1973_001:0305b21": " 以事檢心",
    "T47n1973_001:0305b22": "[0305b22] 第七卷(七章)",
    "T47n1973_001:0305b23": "[0305b23] 念佛正願說 勸發大願 慈照宗主示",
    "T47n1973_001:0305b24": "念佛人發願偈并序 求生淨土要在發",
    "T47n1973_001:0305b25": "願 善導和尚修行發願儀 白侍郎發",
    "T47n1973_001:0305b26": "願求生淨土文 憑濟川施經發淨土願",
    "T47n1973_001:0305b27": "文",
    "T47n1973_001:0305b28": "[0305b28] 第八卷(一十二章)",
    "T47n1973_001:0305b29": "[0305b29] 念佛往生正訣說 父母臨終往生淨土",
    "T47n1973_001:0305c01": " 臨終三疑 臨終四關 臨終決疑撮",
    "T47n1973_001:0305c02": "要 僧濟臨終注想西方 善導和尚臨",
    "T47n1973_001:0305c03": "終往生正念文 化佛來迎 賢首菩薩",
    "T47n1973_001:0305c04": "臨終讚念佛偈 情想多少論報高下",
    "T47n1973_001:0305c05": " 命終善惡感報優劣 臨終十事不剋念",
    "T47n1973_001:0305c06": "佛勉勸預修",
    "T47n1973_001:0305c07": "[0305c07] 第九卷(五章)",
    "T47n1973_001:0305c08": "[0305c08] 念佛正報說 功德莊嚴 淨土增修聖",
    "T47n1973_001:0305c09": "果 淨土三十益 淨土成佛",
    "T47n1973_001:0305c10": "[0305c10] 第十卷(二十五章)",
    "T47n1973_001:0305c11": "[0305c11] 念佛正論說 西方彌陀說 真如本性",
    "T47n1973_001:0305c12": "說 辨真妄身心 辨明三寶 辨見聞",
    "T47n1973_001:0305c13": "覺知 破妄說災福 辨明空見 辨一",
    "T47n1973_001:0305c14": "合相 辨明雙修 辨明三車 辨明三",
    "T47n1973_001:0305c15": "關 辨明大小二乘 辨明不生不滅",
    "T47n1973_001:0305c16": " 辨明曹溪路 辨佛法隱藏 辨明超日",
    "T47n1973_001:0305c17": "月光 辨明髻中珠 辨明無漏果 辨",
    "T47n1973_001:0305c18": "明趙州茶 辨明教外別傳 辨關閉諸",
    "T47n1973_001:0305c19": "惡趣門開示涅槃正路 辨明四生 破",
    "T47n1973_001:0305c20": "妄立十號 誓願流通",
    "T47n1973_001:0305c21": "[0305c21] 名德題跋(十一章)",
    "T47n1973_001:0305c22": "[0305c22] 明州天童長老東巖和尚跋語 廬山白",
    "T47n1973_001:0305c23": "蓮宗主悅堂和尚跋語 西&#x5CEF;及菴和尚",
    "T47n1973_001:0305c24": "信公長老跋語 大慶壽寺都總統西雲",
    "T47n1973_001:0305c25": "和尚跋語 饒州薦福長老月&#x7900;和尚跋",
    "T47n1973_001:0305c26": "語 姑蘇幻住禪庵中&#x5CEF;和尚跋語 荊",
    "T47n1973_001:0305c27": "岑普賢接待院不會禪師跋語 天&#x5CEF;祐",
    "T47n1973_001:0305c28": "禪師跋語 翰林承旨張疇齋題跋 廬",
    "T47n1973_001:0305c29": "山無住道人竺源跋 廬山優曇普度題",
    "T47n1973_001:0306a01": "[0306a01] 廬山蓮宗寶鑑目錄終",
    "T47n1973_001:0306a04": "廬山蓮宗寶鑑念佛正因卷第一",
    "T47n1973_001:0306a05": "(十四章)",
    "T47n1973_001:0306a07": "念佛正因說",
    "T47n1973_001:0306a08": "[0306a08] 蓋聞。恒河沙數眾如來彌陀第一。十方微塵",
    "T47n1973_001:0306a09": "諸佛剎極樂是歸。至理本秖唯心初門必由",
    "T47n1973_001:0306a10": "因地。故知合抱之木發於毫芒。千里之行始",
    "T47n1973_001:0306a11": "於初步。欲超生死以淨土為歸趣之方。將證",
    "T47n1973_001:0306a12": "涅槃故念佛乃正心之要。深信極樂真解脫",
    "T47n1973_001:0306a13": "之妙門。諦想彌陀實眾生慈父。先明落處",
    "T47n1973_001:0306a14": "故望果以修因。漸履玄途是從因而至果。故",
    "T47n1973_001:0306a15": "知集群賢而結社有其旨焉。專念佛以勸人",
    "T47n1973_001:0306a16": "興其教也。因該果海果徹因源。形直無不影",
    "T47n1973_001:0306a17": "端。聲和自然響順。勢至示證圓通之要。世尊",
    "T47n1973_001:0306a18": "說修淨業之因。從聞思修登三摩地。憑信行",
    "T47n1973_001:0306a19": "願入法界門。是以一念興而萬靈知。信心生",
    "T47n1973_001:0306a20": "而諸佛現。纔稱寶號已投種於蓮胎。一發菩",
    "T47n1973_001:0306a21": "提即標名於金地。有緣斯遇自悟自修。淺信",
    "T47n1973_001:0306a22": "不持大愚大錯。故云一乘極唱終歸。獲至於",
    "T47n1973_001:0306a23": "樂邦。萬行圓修最勝。獨稱於寶號。八十億",
    "T47n1973_001:0306a24": "劫之重罪廓爾煙消。十萬億剎之遐方倏如",
    "T47n1973_001:0306a25": "羽化。想念專注即觀心而見佛身。心境交參",
    "T47n1973_001:0306a26": "即因門而成勝果。十方淨穢卷舒同在於毫",
    "T47n1973_001:0306a27": "端。一性包融浩博該羅於法界。是則諸佛與",
    "T47n1973_001:0306a28": "眾生交徹。淨土與穢土冥通。彼此互修事理",
    "T47n1973_001:0306a29": "無礙。若神珠之頓含眾寶。猶帝網之交映千",
    "T47n1973_001:0306b01": "光。我心既然生佛同爾。是知遊神億剎實生",
    "T47n1973_001:0306b02": "乎自己心中。孕質九蓮豈逃於剎那際內。二",
    "T47n1973_001:0306b03": "乘賢輩回心即達於金池。五逆凡夫十念便",
    "T47n1973_001:0306b04": "登於寶界。嗟乎識昏障重信寡疑多。貶淨業",
    "T47n1973_001:0306b05": "為權乘。嗤誦持為&#x9E81;行。豈非耽溺火宅自甘",
    "T47n1973_001:0306b06": "永劫之沈迷。悖悷慈親深痛一生之虛喪。須",
    "T47n1973_001:0306b07": "信非憑他力截業惑以無由。不遇此門脫生",
    "T47n1973_001:0306b08": "死而無路。誓同諸佛敢傚前修勸勉。後賢深",
    "T47n1973_001:0306b09": "崇此道。已發願今發願當發願。事事而回向",
    "T47n1973_001:0306b10": "彌陀。若已生若今生若當生。念念而皆歸淨",
    "T47n1973_001:0306b11": "土。欲取一生事辦便於這裏留心。一切時中",
    "T47n1973_001:0306b12": "千車合轍。四威儀內萬善同歸。齊登極樂妙",
    "T47n1973_001:0306b13": "門。速成念佛三昧。最初一步要分明。直至西",
    "T47n1973_001:0306b14": "方無異路。",
    "T47n1973_001:0306b15": "阿彌陀佛因地",
    "T47n1973_001:0306b16": "[0306b16] 鼓音王經云。過去劫中有國名妙喜。王名憍",
    "T47n1973_001:0306b17": "尸迦。祖父清泰國王。父月上轉輪王。母殊勝",
    "T47n1973_001:0306b18": "妙顏。生三子長曰月明。次曰憍尸迦。三曰帝",
    "T47n1973_001:0306b19": "眾。時有一佛出世。名曰世自在王。憍尸迦心",
    "T47n1973_001:0306b20": "發道意。棄捨國位投佛出家。號曰法藏比丘。",
    "T47n1973_001:0306b21": "又大彌陀經云。法藏比丘於世自在王佛所。",
    "T47n1973_001:0306b22": "發無上意。一切世間無能及者。時佛說二百",
    "T47n1973_001:0306b23": "一十億諸佛剎土應其心願。法藏稽首禮佛。",
    "T47n1973_001:0306b24": "廣說四十八願云(本經具載)若不爾者誓不成佛。",
    "T47n1973_001:0306b25": "是時大地震動。天雨妙華空中。同聲讚言決",
    "T47n1973_001:0306b26": "定成佛。",
    "T47n1973_001:0306b27": "彌陀釋迦本願因地",
    "T47n1973_001:0306b28": "[0306b28] 悲華經云。往昔劫中有轉輪王。名無諍念。大",
    "T47n1973_001:0306b29": "臣寶海為善知識。同於寶藏佛所發菩提心。",
    "T47n1973_001:0306c01": "無諍念發願云。我修大乘取於淨土。終不願",
    "T47n1973_001:0306c02": "於穢土成阿耨多羅三藐三菩提。世界眾生",
    "T47n1973_001:0306c03": "無諸苦惱。我不得如是佛剎。爾乃不成正覺。",
    "T47n1973_001:0306c04": "今既果滿號阿彌陀故現淨土。寶海大臣願",
    "T47n1973_001:0306c05": "於穢土成熟有情。今已果滿號釋迦牟尼。於",
    "T47n1973_001:0306c06": "此濁惡世中成佛菩提。",
    "T47n1973_001:0306c07": "佛為韋提希聖后說淨業正因",
    "T47n1973_001:0306c08": "[0306c08] 觀無量壽佛經云。爾時韋提希號泣向佛白",
    "T47n1973_001:0306c09": "言。世尊。惟願為我廣說無憂惱處。我當往生。",
    "T47n1973_001:0306c10": "不樂閻浮濁惡世也。爾時世尊。放眉間光。遍",
    "T47n1973_001:0306c11": "照十方無量世界。諸佛國土皆於中現。時韋",
    "T47n1973_001:0306c12": "提希見已。白佛言。是諸佛土雖復清淨皆有",
    "T47n1973_001:0306c13": "光明。我今樂生極樂世界阿彌陀佛所。惟願",
    "T47n1973_001:0306c14": "世尊。教我思惟教我正受。佛告韋提希。阿彌",
    "T47n1973_001:0306c15": "陀佛去此不遠。汝當繫念諦觀彼國。我今廣",
    "T47n1973_001:0306c16": "為汝說。亦令未來凡夫修淨業者得生西方",
    "T47n1973_001:0306c17": "極樂國土。欲生彼國者。當修三福。一者孝養",
    "T47n1973_001:0306c18": "父母奉事師長。慈心不殺修十善業。二者受",
    "T47n1973_001:0306c19": "持三歸具足眾戒不犯威儀。三者發菩提心",
    "T47n1973_001:0306c20": "深信因果。讀誦大乘勸進行者。如此三事名",
    "T47n1973_001:0306c21": "為淨業正因。佛告阿難及韋提希。諦聽諦聽",
    "T47n1973_001:0306c22": "善思念之。",
    "T47n1973_001:0306c23": "孝養父母",
    "T47n1973_001:0306c24": "[0306c24] 念佛乃諸法之要。孝養為百行之先。孝心即",
    "T47n1973_001:0306c25": "是佛心。孝行無非佛行。欲得道同諸佛。先須",
    "T47n1973_001:0306c26": "孝養二親。故賾禪師云。孝之一字眾妙之門。",
    "T47n1973_001:0306c27": "佛語以孝為宗。佛經以孝為戒。言中不昧口",
    "T47n1973_001:0306c28": "出戒光。直下分明頓開心地。夫孝者有在家",
    "T47n1973_001:0306c29": "之孝。有出家之孝。在家孝者。父母愛之喜",
    "T47n1973_001:0307a01": "而不忘。父母惡之勞而不怨。承順顏色以盡",
    "T47n1973_001:0307a02": "養生。出家孝者。割愛辭親&#x98E1;微契本。深入無",
    "T47n1973_001:0307a03": "為之理上酬罔極之恩。趣解脫之要途。報慈",
    "T47n1973_001:0307a04": "親之捷徑。非但未來獲益。亦於現世成功。所",
    "T47n1973_001:0307a05": "以如來子夜踰城道圓雪嶺。盧能白金遺母。",
    "T47n1973_001:0307a06": "法繼黃梅。然而以法斷恩應思報德。是以迦",
    "T47n1973_001:0307a07": "維省父忉利。寧親至於貧乏無依理合躬親",
    "T47n1973_001:0307a08": "給侍。是故畢陵迦起盡心之戒。忍大師有養",
    "T47n1973_001:0307a09": "母之堂。陳睦州織屨供親。朗法師荷[檐-(色-巴)+├]遊",
    "T47n1973_001:0307a10": "學。然則出家者以法味為甘旨。不忘返哺之",
    "T47n1973_001:0307a11": "心。以佛事為勤勞。未遺世諦之禮。非但一世",
    "T47n1973_001:0307a12": "父母。而多生父母皆報。不惟一身父母。而法",
    "T47n1973_001:0307a13": "界父母皆度。同登覺岸。豈止周公之配天。普",
    "T47n1973_001:0307a14": "示迷津。故逾考叔之純孝。出家之孝其利博",
    "T47n1973_001:0307a15": "哉。如或因緣未和。父母不聽宜盡在家之孝。",
    "T47n1973_001:0307a16": "勸修出世之因。若能即俗而真。亦有成佛之",
    "T47n1973_001:0307a17": "路。覬反嬰兒之行無虧膝下之嚴。報雙親顧",
    "T47n1973_001:0307a18": "復之勞。致一乘圓滿之地。遂使在家菩薩行",
    "T47n1973_001:0307a19": "解無疑。出俗高人因斯可鑑其有局。於事佛",
    "T47n1973_001:0307a20": "不能盡。於事親&#x89A9;茲有感。于中可以克全其",
    "T47n1973_001:0307a21": "孝。嗚呼光陰易往父母難忘。有親在堂如佛",
    "T47n1973_001:0307a22": "在世。以此報親之德。圓成念佛之功。是知父",
    "T47n1973_001:0307a23": "母喜歡則諸佛喜歡。此心清淨則佛土清淨。",
    "T47n1973_001:0307a24": "可謂野色更無山隔斷。月光直與水相通。",
    "T47n1973_001:0307a25": "奉事師長",
    "T47n1973_001:0307a26": "[0307a26] 古德云。生我者父母。成我者師。友是知師",
    "T47n1973_001:0307a27": "者迷途之明導。暗室之慧燈。苦海之舟航。人",
    "T47n1973_001:0307a28": "天之眼目。恩逾父母德重乾坤。弟子所以事",
    "T47n1973_001:0307a29": "師不敢慢易也。豈不見捨全身而求半偈。斷",
    "T47n1973_001:0307b01": "一臂而扣真乘。以身為座而奉師。腰石負舂",
    "T47n1973_001:0307b02": "而續祖。賣心肝而學般若。投火聚以證菩提。",
    "T47n1973_001:0307b03": "方之古人深為慶幸。奉師學道可不勉哉。應",
    "T47n1973_001:0307b04": "知出世投師須求正見。參方請益莫附邪宗。",
    "T47n1973_001:0307b05": "要明罪福之因。由審辨正邪之利害。正則成",
    "T47n1973_001:0307b06": "佛。邪則成魔。打頭不遇作家到老翻成骨董。",
    "T47n1973_001:0307b07": "是以如來知師非而捨去。夫子擇善者而從",
    "T47n1973_001:0307b08": "之。觀古聖之如斯。何今人而不爾。況當末運",
    "T47n1973_001:0307b09": "多有邪師。凡欲修行切莫親近。但存正念終",
    "T47n1973_001:0307b10": "值明師。要了大緣慎勿容易。是故弟子事師。",
    "T47n1973_001:0307b11": "即同事佛也。可謂四事供養。敢辭勞萬兩黃",
    "T47n1973_001:0307b12": "金亦消得。",
    "T47n1973_001:0307b13": "歸依三寶",
    "T47n1973_001:0307b14": "[0307b14] 佛為三界大師。法是群生眼目。僧乃六和上",
    "T47n1973_001:0307b15": "士。並為真淨福田。背之則邪。順之則正。神功",
    "T47n1973_001:0307b16": "莫並。聖力難思。除苦如藥鼓落鏃脫難。若",
    "T47n1973_001:0307b17": "霜劍突圍。變苦為樂而剎那。革凡成聖而頃",
    "T47n1973_001:0307b18": "刻。是以火車相現歸依而便獲清涼。地獲將",
    "T47n1973_001:0307b19": "臨稱念而悉皆離苦。普明與諸王免難空定",
    "T47n1973_001:0307b20": "功焉。帝釋&#x5374;頂生之威般若力也。所以信心",
    "T47n1973_001:0307b21": "佛子歸依三寶。真慈香花供養於佛僧。讀誦",
    "T47n1973_001:0307b22": "流通於法寶。集茲善利迴向菩提。普暨眾生",
    "T47n1973_001:0307b23": "同生淨土。不見道頻伽鸚鵡稱念而得生西",
    "T47n1973_001:0307b24": "方。諸天帝王欽敬而誓求聖道。皆能上成佛",
    "T47n1973_001:0307b25": "果。下脫苦輪。可謂禪是大溈詩是朴。大唐天",
    "T47n1973_001:0307b26": "子只三人。",
    "T47n1973_001:0307b27": "發菩提心",
    "T47n1973_001:0307b28": "[0307b28] 無上佛果名曰菩提。若發此心決定成佛。淨",
    "T47n1973_001:0307b29": "行法門曰。凡修淨土須善發心。若為自己厭",
    "T47n1973_001:0307c01": "五濁忻九品則違菩提心。是聲聞行不應發",
    "T47n1973_001:0307c02": "也。若為眾生起大悲心。求往彼國希速成就。",
    "T47n1973_001:0307c03": "道力神通遍歷十方。救度一切令共成佛。則",
    "T47n1973_001:0307c04": "順菩提心是菩薩行應當發也。今勸淨業高",
    "T47n1973_001:0307c05": "流凡欲利己利他。須是發心立志應於三寶",
    "T47n1973_001:0307c06": "前。虔奉香花。志心發願云。南無佛南無法南",
    "T47n1973_001:0307c07": "無僧。弟子(某)從於今日。發此大心不為自求",
    "T47n1973_001:0307c08": "人天福報。緣覺聲聞乃至權乘諸位菩薩。唯",
    "T47n1973_001:0307c09": "依最上乘法發菩提心。願與現生父母及多",
    "T47n1973_001:0307c10": "生父母。法界眾生一切怨親。同生淨土皆得",
    "T47n1973_001:0307c11": "不退轉於阿耨多羅三藐三菩提。如是三說",
    "T47n1973_001:0307c12": "此心時時要發日日常然。所以善財一生證",
    "T47n1973_001:0307c13": "果。龍女八歲成佛。地獄發心頓超十地。沙",
    "T47n1973_001:0307c14": "彌發意已越二乘。可謂一氣回元運恩沾萬",
    "T47n1973_001:0307c15": "物深。",
    "T47n1973_001:0307c16": "受持戒法",
    "T47n1973_001:0307c17": "[0307c17] 既發菩提心應修菩薩行。初受三歸。次持五",
    "T47n1973_001:0307c18": "戒。漸修十種善法圓滿三聚律儀。根熟則全",
    "T47n1973_001:0307c19": "持根生則分受。年有三善。月有六齋。如或五",
    "T47n1973_001:0307c20": "戒難行且除酒肉二味。十重易犯且持不殺",
    "T47n1973_001:0307c21": "一門。輕塵積嶽墜露添流。一適下崖終歸大",
    "T47n1973_001:0307c22": "海。故涅槃經云。佛在世日以佛為師。佛滅",
    "T47n1973_001:0307c23": "度後以戒為師。梵網經云。戒如明日月亦如",
    "T47n1973_001:0307c24": "瓔珞珠。微塵菩薩眾由是成正覺。所以龍無",
    "T47n1973_001:0307c25": "犯殺之心。狼有持齋之意。比丘苦節至於繫",
    "T47n1973_001:0307c26": "草。護鵝居士病緣終不飲酒食肉。是知諸善",
    "T47n1973_001:0307c27": "之本五戒為先。王者履之以治國。君子奉之",
    "T47n1973_001:0307c28": "以立身。不可造次而離。不可須臾而廢。佛稱",
    "T47n1973_001:0307c29": "五德。儒謂五常。在天為五星在地為五嶽。在",
    "T47n1973_001:0308a01": "人為五藏。在處為五方。廣而言之無所不統。",
    "T47n1973_001:0308a02": "仰觀俯察莫能加焉。故法苑珠林云。世俗所",
    "T47n1973_001:0308a03": "尚仁義禮智信也。貪識所資殺盜淫妄酒也。",
    "T47n1973_001:0308a04": "道俗雖乖漸教通也。正法內訓必始于因。此",
    "T47n1973_001:0308a05": "則在乎實法。指事直言不假飾辭。託名現意",
    "T47n1973_001:0308a06": "如斯。而修因不期果而果證。從茲而入道不",
    "T47n1973_001:0308a07": "羨樂而樂彰。今見持戒不殺不求仁而仁著。",
    "T47n1973_001:0308a08": "守戒不盜不忻義而義敷。不婬者不祈禮而",
    "T47n1973_001:0308a09": "禮立。不妄者不慕信而信揚。不飲者不行智",
    "T47n1973_001:0308a10": "而智明。非但律己防非亦以助國揚化。欲修",
    "T47n1973_001:0308a11": "成於淨行須嚴護於戒根。可謂萬善和融同",
    "T47n1973_001:0308a12": "佛土。熙熙長樂太平時。",
    "T47n1973_001:0308a13": "慈心不殺",
    "T47n1973_001:0308a14": "[0308a14] 卵胎濕化飛走蟲魚。皆未來諸佛之流。或過",
    "T47n1973_001:0308a15": "去多生父母。至於顒顒怖死汲汲貧生。避苦",
    "T47n1973_001:0308a16": "而樂其身此情一等。求安而養其命斯理萬",
    "T47n1973_001:0308a17": "均。何乃聲哀哀而牽上。刀砧眼盻盻而驅就",
    "T47n1973_001:0308a18": "死地。或張羅&#x4E98;野布網連山。火逐嶺以高低。",
    "T47n1973_001:0308a19": "煙隨處而&#x758E;密。疾電之鷹爭舉追風之馬競",
    "T47n1973_001:0308a20": "前。猿&#x89A9;箭以魂飛。雁看弓而膽落。解頭陷",
    "T47n1973_001:0308a21": "腦之酸難抵。洞胸徹骨之痛奚禁。況斯等共",
    "T47n1973_001:0308a22": "稟五行。俱含四象同沾佛性共有神明。何乃",
    "T47n1973_001:0308a23": "陳此肉山樹茲炮烙。充其口腹美彼心肝。殊",
    "T47n1973_001:0308a24": "不知斷其命者。是出佛身之血。食其肉者寧",
    "T47n1973_001:0308a25": "非父母之身。造殺害之深尤斷慈悲之種性。",
    "T47n1973_001:0308a26": "生前福壽暗裏消磨。死後沈淪刀山劍樹。還",
    "T47n1973_001:0308a27": "作雞&#x732A;魚兔。次第填償至於宰割烹炮因果",
    "T47n1973_001:0308a28": "相似。諦觀食肉可謂寒心。縱售易於屠門亦",
    "T47n1973_001:0308a29": "難逃於重罪。菩薩寧當破骨終不食噉眾生。",
    "T47n1973_001:0308b01": "是以白兔焚身而仙人不顧也。草尚不拔肉",
    "T47n1973_001:0308b02": "豈容。&#x751E;還彼庖&#x53A8;有聞聲不忍之訓養。他",
    "T47n1973_001:0308b03": "出賣同口殺心食之尤大聖垂慈。所以制戒",
    "T47n1973_001:0308b04": "永斷殺生其德大也。修淨土人故堂持守。可",
    "T47n1973_001:0308b05": "謂不貪香餌味。始是碧潭龍。",
    "T47n1973_001:0308b06": "修十善業",
    "T47n1973_001:0308b07": "[0308b07] 夫大乘玄要。元不離於一心。淨業正因必先",
    "T47n1973_001:0308b08": "修於十善。斷身口七重之罪。七行斯成。滅意",
    "T47n1973_001:0308b09": "識三毒之根。三學自備。彌陀經內求淨土者",
    "T47n1973_001:0308b10": "之所當修。華嚴經中離垢地者乃能親證。人",
    "T47n1973_001:0308b11": "天至於有頂以十善為受生之緣。聲聞以至",
    "T47n1973_001:0308b12": "佛乘由十善為入道之本。弗遵佛制墮三塗",
    "T47n1973_001:0308b13": "之要門。縱得人身獲二種之惡報。不修乃十",
    "T47n1973_001:0308b14": "不善道。奉持為十戒法門實乃淨土鎡基。普",
    "T47n1973_001:0308b15": "勸常修此行。是菩薩之法苑。宜令安住其中",
    "T47n1973_001:0308b16": "可以至無畏大城。可以登不退轉地。功德詎",
    "T47n1973_001:0308b17": "可思量。佛子所以當學。",
    "T47n1973_001:0308b18": "深信因果",
    "T47n1973_001:0308b19": "[0308b19] 擬步玄途洗心大道。深信世間因果。究明出",
    "T47n1973_001:0308b20": "世根源。將窮其源必存其要。要而在用者其",
    "T47n1973_001:0308b21": "於心法乎。心也者彌綸於萬行會通於群數。",
    "T47n1973_001:0308b22": "蓋以心無常法乘善惡而迭用以罪福為影響",
    "T47n1973_001:0308b23": "故因果不相違。是知涉境而動謂之因。動而",
    "T47n1973_001:0308b24": "生識謂之緣。緣起則有業相。隨有業則果報",
    "T47n1973_001:0308b25": "定矣。是以善行惡行世間之因也。三界六道",
    "T47n1973_001:0308b26": "九有四生世間之果也。念佛法門出世間之",
    "T47n1973_001:0308b27": "因也。九品化生淨土成佛。出世間之果也。於",
    "T47n1973_001:0308b28": "上因果心中明了故。不樂著世間之法。於出",
    "T47n1973_001:0308b29": "世間法心行不違。念念不忘於淨土。心心不",
    "T47n1973_001:0308c01": "離於彌陀。何以知其然。如今是因。臨終是果。",
    "T47n1973_001:0308c02": "應知因實果則不虛。夫善惡二輪。苦樂二報。",
    "T47n1973_001:0308c03": "皆三業所造。四緣所生。六因所成。五果所攝。",
    "T47n1973_001:0308c04": "若一念心瞋恚邪婬即地獄業。慳貪不實即",
    "T47n1973_001:0308c05": "餓鬼業。愚癡闇蔽即畜生業。我慢貢高即修",
    "T47n1973_001:0308c06": "羅業。堅持五戒即人業。精修十善即天業。證",
    "T47n1973_001:0308c07": "悟人空即聲聞業。知緣性離即緣覺業。六度",
    "T47n1973_001:0308c08": "齊修即菩薩業。真慈平等即佛業。若心淨則",
    "T47n1973_001:0308c09": "香臺寶樹淨剎化生。心垢則丘陵坑坎穢土",
    "T47n1973_001:0308c10": "受形皆是等倫之果。能感增上之緣。是以離",
    "T47n1973_001:0308c11": "自心源更無別體。維摩經云。欲得淨土。但淨",
    "T47n1973_001:0308c12": "其心。故知一切歸心萬法由我。欲成淨果。但",
    "T47n1973_001:0308c13": "行淨因。又當知闡提邪見定應墮千劫泥犁。",
    "T47n1973_001:0308c14": "誹謗撥無即此是邪魔眷屬觀報應之。若是",
    "T47n1973_001:0308c15": "如影如形信因果之歷然可驚可懼。所謂苦",
    "T47n1973_001:0308c16": "瓠連根苦。甜瓜徹蒂甜。",
    "T47n1973_001:0308c17": "讀誦大乘",
    "T47n1973_001:0308c18": "[0308c18] 既慕西方當求了義。暗中有寶無燈照終不",
    "T47n1973_001:0308c19": "自知。古鏡埋塵不揩磨豈能光顯。調和三業",
    "T47n1973_001:0308c20": "體究一心恭奉真文。研味聖意深入法源之",
    "T47n1973_001:0308c21": "底。洞探諸佛之機理路豁通心花發現不見",
    "T47n1973_001:0308c22": "道。倚松之葛上聳千尋。附托勝因方能廣益。",
    "T47n1973_001:0308c23": "譬夫桂生高嶺零露方得泫其華。蓮出綠波",
    "T47n1973_001:0308c24": "飛塵不能污其葉。雖蓮性自潔而桂質本貞",
    "T47n1973_001:0308c25": "良由所附者。高則微物不能累。所憑者淨濁",
    "T47n1973_001:0308c26": "類不能沾。夫以卉木無知尚猶資善而成至",
    "T47n1973_001:0308c27": "善。人倫有識得不因心而證佛心。豈不聞智",
    "T47n1973_001:0308c28": "者誦法華見靈山之未散。圭&#x5CEF;讀圓覺。忽心",
    "T47n1973_001:0308c29": "地以開通達本情。忘普庵契華嚴之旨應無",
    "T47n1973_001:0309a01": "所住。六祖悟般若之宗。觀先德而可遵。豈今",
    "T47n1973_001:0309a02": "人而不學。可謂渡河須用筏。到岸不須船。",
    "T47n1973_001:0309a03": "勸進行者",
    "T47n1973_001:0309a04": "[0309a04] 夫學佛初門大悲是菩薩正轍。利他要行勸",
    "T47n1973_001:0309a05": "進乃淨業勝曰。晉社群賢願祈生於安養。十",
    "T47n1973_001:0309a06": "方海眾忻出離於娑婆。痛嗟生死之難逃。堪",
    "T47n1973_001:0309a07": "嘆無常之期速。可不景行前哲導彼後昆哉。",
    "T47n1973_001:0309a08": "勸一人二人以至多人。是佛門之法施。念一",
    "T47n1973_001:0309a09": "佛二佛以至萬佛。趣樂土之玄猷。日課千聲",
    "T47n1973_001:0309a10": "佛名。積月至年則有三十六萬聲佛。積而不",
    "T47n1973_001:0309a11": "迨亦幾於佛地乎。日行小善一事積月至年",
    "T47n1973_001:0309a12": "則有三百六十善事。積而不迨亦幾於君子",
    "T47n1973_001:0309a13": "乎。為愚為小人而不通懺悔。同禽獸者良由",
    "T47n1973_001:0309a14": "不學。亦無勸進之人也。經言若人以四天下",
    "T47n1973_001:0309a15": "七寶供養佛。及菩薩緣覺聲聞得福甚多。不",
    "T47n1973_001:0309a16": "如勸人念佛一聲其福勝彼。此世尊之勸進",
    "T47n1973_001:0309a17": "也。語云己欲立而立人。己欲達而達人。此仲",
    "T47n1973_001:0309a18": "尼之勸進也。勉爾同盟熏陶淨行。或正月",
    "T47n1973_001:0309a19": "五月九月為一集。或半年一年三年為一期。",
    "T47n1973_001:0309a20": "深植善根普皆迴向。常為道侶更互相資。一",
    "T47n1973_001:0309a21": "人退惰則協力提&#x643A;一人。捨凡則遞相照顧。",
    "T47n1973_001:0309a22": "雖不能弘教利物。亦可以溫故知新。豈不見",
    "T47n1973_001:0309a23": "施人一錢人稱受惠。益人一語彼豈無知。財",
    "T47n1973_001:0309a24": "施則濟一世之貧。食施則濟一日之命。法施",
    "T47n1973_001:0309a25": "則令人出世。其功德詎可比倫。財施如燈止",
    "T47n1973_001:0309a26": "明一室。法施如日遍照大千。&#x608B;法而不勸修",
    "T47n1973_001:0309a27": "累劫沈於黑獄。推己而行化導現生則是阿",
    "T47n1973_001:0309a28": "彌。敢冀運慈遞相勸發。以斯悲願結此淨緣。",
    "T47n1973_001:0309a29": "拔滯溺之沈流。出輪迴之捷徑。齊登樂土圖",
    "T47n1973_001:0309b01": "報佛恩。可謂未度者令度矣。"
}