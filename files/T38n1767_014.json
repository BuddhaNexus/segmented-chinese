{
    "T38n1767_014:0122c02": "大般涅槃經疏卷第十四",
    "T38n1767_014:0122c04": "隋章安頂法師撰",
    "T38n1767_014:0122c05": "唐天台沙門湛然再治",
    "T38n1767_014:0122c06": "[0122c06] 從迦葉云何菩薩下。第二雙釋文為三。謂聖",
    "T38n1767_014:0122c07": "梵嬰。初聖行為二。初雙釋次不次行。次歎經。",
    "T38n1767_014:0122c08": "初釋五一中。初釋聖行為三。一雙釋戒行。二",
    "T38n1767_014:0122c09": "雙釋定行。三雙釋慧行。初釋戒為三。初雙釋",
    "T38n1767_014:0122c10": "戒行。次雙釋戒果。三雙釋行名。初釋行中二。",
    "T38n1767_014:0122c11": "先釋次第。次釋不次第。初釋次第戒行為二。",
    "T38n1767_014:0122c12": "一建心。二立行。建心為二。一遇人緣。二遇法",
    "T38n1767_014:0122c13": "緣。初人緣者。若從聲聞是遇瞻病者。若遇如",
    "T38n1767_014:0122c14": "來是遇良醫。聞大涅槃是遇良藥。聞已生信。",
    "T38n1767_014:0122c15": "建心欣厭。求無上道是槃若。有大正法是法",
    "T38n1767_014:0122c16": "身正行是解脫。諸佛是佛寶。無上道是法寶。",
    "T38n1767_014:0122c17": "大眾是僧寶。此中非無法緣從多為名。名遇",
    "T38n1767_014:0122c18": "人緣即建心也。次法緣者。復有方等。即是從",
    "T38n1767_014:0122c19": "經卷中聞於三德及三寶等。愛樂貪求即是",
    "T38n1767_014:0122c20": "起欣。捨離所愛即是起厭。得法為緣則能建",
    "T38n1767_014:0122c21": "心是為可治。既遇因緣欣厭分明動魔愁慮。",
    "T38n1767_014:0122c22": "從是時菩薩即至僧坊去。是第二立行文為",
    "T38n1767_014:0122c23": "二。一受戒。二持戒。受文為二。一處師。二受",
    "T38n1767_014:0122c24": "如文。從既出家已是第二持戒文為二。謂法",
    "T38n1767_014:0122c25": "譬。譬中有二。先譬次合。初譬為五。謂四重。",
    "T38n1767_014:0122c26": "僧殘。偷蘭。波逸提。吉羅。合文為六。第三篇",
    "T38n1767_014:0122c27": "三十九十開作兩合(云云)。或可捨墮經宿懺提",
    "T38n1767_014:0122c28": "對首懺為此開二。羅剎有二解。一云譬外惡",
    "T38n1767_014:0122c29": "知識。二云譬內顛倒心。具如止觀第四持戒",
    "T38n1767_014:0123a01": "清淨中。從菩薩若能下。二明不次第戒文為",
    "T38n1767_014:0123a02": "四。一具枝本。二具事理。三具輕重。四具誓",
    "T38n1767_014:0123a03": "願。初根本者。即是性重。前後眷屬者。是方便",
    "T38n1767_014:0123a04": "後起。此二屬律儀戒。非諸惡覺。是防意地定",
    "T38n1767_014:0123a05": "共戒也。護持正法念清淨戒。即道共戒。是二",
    "T38n1767_014:0123a06": "屬攝善法戒。迴向大乘即攝眾生戒。性重為",
    "T38n1767_014:0123a07": "本派出諸戒。次從迦葉復有二種戒去是具",
    "T38n1767_014:0123a08": "事理戒。前之枝本皆屬事攝凡人能行。正法",
    "T38n1767_014:0123a09": "戒去與理相應聖人能持。三復二種去是具輕",
    "T38n1767_014:0123a10": "重戒。前之事理皆名為重。息世譏嫌去名之",
    "T38n1767_014:0123a11": "為輕。菩薩具持等無差別。疐子者舊云接音",
    "T38n1767_014:0123a12": "博梨&#x67F9;之類。觀師云此是蔕音。漢廣成侯名。",
    "T38n1767_014:0123a13": "此又禮記云。為士破瓜疐之直除疐而已。意",
    "T38n1767_014:0123a14": "明諸子不得畜之。安黃木枕者二解。一云其",
    "T38n1767_014:0123a15": "中空如鼓簧。二云。其木有文狀如黃華。波羅",
    "T38n1767_014:0123a16": "塞者。梁武云。是雙陸此起近代。牽道是夾食。",
    "T38n1767_014:0123a17": "八道行成是塞戲。四從善男子菩薩去。是具",
    "T38n1767_014:0123a18": "誓願初自願次願他。初自誓有十二。初一誓",
    "T38n1767_014:0123a19": "內不起破戒心。次有六誓不受外施。三有五",
    "T38n1767_014:0123a20": "誓不為內根外塵所破。從菩薩護持下次願",
    "T38n1767_014:0123a21": "與他共。文有十種護持。一種則通。清淨戒與",
    "T38n1767_014:0123a22": "善法戒。攝善法攝。不缺不坼兩屬。遮禁邊律",
    "T38n1767_014:0123a23": "儀攝。離過邊善法攝。後五取其廣運無閡皆",
    "T38n1767_014:0123a24": "屬攝眾生也。不退者酒肆王宮不今戒退。隨",
    "T38n1767_014:0123a25": "順者與理相應。畢竟者一切周足。波羅蜜者",
    "T38n1767_014:0123a26": "彼此窮底。一持戒心具足一切諸戒。是名一",
    "T38n1767_014:0123a27": "戒一切戒。戒為法界攝一切法即圓戒行。次",
    "T38n1767_014:0123a28": "從菩薩修治下。第二雙明戒果。若論報因應",
    "T38n1767_014:0123a29": "招報果。近感人天勝報。若論習因招於習果",
    "T38n1767_014:0123b01": "遠感常住法身。今不近不遠。以不動地為果",
    "T38n1767_014:0123b02": "者。舊有三釋。一云十地中第八是不動地。二",
    "T38n1767_014:0123b03": "云初地真解成就名不動地。三云約地經明",
    "T38n1767_014:0123b04": "尸羅配二地。此言不動者即是二地。今明不",
    "T38n1767_014:0123b05": "爾。前雙明次第不次第行如上分別。今合論",
    "T38n1767_014:0123b06": "其果必取證道。證道同處。言同處者即是初",
    "T38n1767_014:0123b07": "地。若單就次第三學明果則入理名住。住即",
    "T38n1767_014:0123b08": "不動十住是戒果。住生功德名為行。行以自",
    "T38n1767_014:0123b09": "在為義。十行是定果。地能生載無所畏地即",
    "T38n1767_014:0123b10": "是慧果。此次第意。若就圓明戒果者初住是",
    "T38n1767_014:0123b11": "也。文意不單宜須合辨。正是初地證道處同",
    "T38n1767_014:0123b12": "以明戒果於雙義便。至解釋中其義自顯。釋",
    "T38n1767_014:0123b13": "文為四標譬釋結。初標如文。次譬中云不動",
    "T38n1767_014:0123b14": "等者。常故不動。樂故不墮。我故不退。淨故不",
    "T38n1767_014:0123b15": "散(云云)。問釋論云。八風不動隨藍風至碎如腐",
    "T38n1767_014:0123b16": "草此復云何。今取尋常隨藍不動論取劫盡。",
    "T38n1767_014:0123b17": "三菩薩下釋中三番。初番約三諦。若言色聲",
    "T38n1767_014:0123b18": "香味者俗諦中善果。若言地獄等者是俗諦中",
    "T38n1767_014:0123b19": "惡果。聲聞辟支佛者是真諦中人。異見邪風",
    "T38n1767_014:0123b20": "者是真諦中法。生死善惡涅槃人法。皆不能",
    "T38n1767_014:0123b21": "動不墮不退不散。即顯中道戒果之地常樂我",
    "T38n1767_014:0123b22": "淨。次番約三障以顯三身。三毒是煩惱障。四",
    "T38n1767_014:0123b23": "重謗法是業障。退戒還家是報障。報障去法",
    "T38n1767_014:0123b24": "身顯。業障去應身顯。煩惱障去報身顯。若至",
    "T38n1767_014:0123b25": "初地三身現前三障皆除。第三番約四德。煩",
    "T38n1767_014:0123b26": "惱魔不動即淨德。不為陰魔所墮即樂德。不",
    "T38n1767_014:0123b27": "為天魔所退即我德。不為死魔所散即常德。",
    "T38n1767_014:0123b28": "初地具足常樂我淨為戒果者於兩義便。四",
    "T38n1767_014:0123b29": "善男子下是結戒聖行。善男子云何名聖行",
    "T38n1767_014:0123c01": "下。是第三雙釋聖行名。文為三。一標二釋三",
    "T38n1767_014:0123c02": "結釋中為三。一舉偏圓兩人彌顯雙釋。二別",
    "T38n1767_014:0123c03": "舉定慧二法以成於戒。三總舉七財七覺法",
    "T38n1767_014:0123c04": "釋聖人。聖人行聖法聖法成聖人故名聖行",
    "T38n1767_014:0123c05": "若證道同者宜取初地戒定慧人七財七覺以",
    "T38n1767_014:0123c06": "釋聖行名。第三結如文。復次善男子第二明",
    "T38n1767_014:0123c07": "定聖行文為二。初明次第定。二明圓定。初文",
    "T38n1767_014:0123c08": "二。先明行次明果。開善釋定行作四念處觀。",
    "T38n1767_014:0123c09": "諸師皆隨之。此義不然。凡有二謬違經妨義。",
    "T38n1767_014:0123c10": "違經者文云作此觀已得四念處。四念處已",
    "T38n1767_014:0123c11": "住堪忍地。若定聖行是四念處亦應次之入",
    "T38n1767_014:0123c12": "堪忍地。若未得是堪忍地者何得是四念處",
    "T38n1767_014:0123c13": "耶。妨義者。今明定行用四念處慧者。下明慧",
    "T38n1767_014:0123c14": "行應用八定亦應戒行即是定行此失不小(云",
    "T38n1767_014:0123c15": "云)。此中關十六特勝八背捨九想等法門。既",
    "T38n1767_014:0123c16": "非根本皆有觀慧能知無常無我。我是眾惡",
    "T38n1767_014:0123c17": "之本故偏明之。諸師見作無我之觀。謂是念",
    "T38n1767_014:0123c18": "處實非念處。初文為兩。一特勝。二背捨。初特",
    "T38n1767_014:0123c19": "勝為二。初明修次明證。初言修者。觀察是身",
    "T38n1767_014:0123c20": "從頭至足。次言證又二。初正證相。次菩薩下",
    "T38n1767_014:0123c21": "明。此證法與解俱發。初文云。其中唯有髮毛",
    "T38n1767_014:0123c22": "爪齒三十六物。證此特勝發開身倉備見己",
    "T38n1767_014:0123c23": "身內外中間。各有十二合三十六(云云)。腦者在",
    "T38n1767_014:0123c24": "上胲者在足總舉上下。河西及招提並云是",
    "T38n1767_014:0123c25": "桃核。腦中有骨如桃梅核。扁鵲方云。足指三",
    "T38n1767_014:0123c26": "毛處名胲其中有脈。次從菩薩專念去是特",
    "T38n1767_014:0123c27": "勝定中與解俱發不生味著。此中文略但推",
    "T38n1767_014:0123c28": "無我具。論備須苦空無常。二從除去皮肉去",
    "T38n1767_014:0123c29": "是八背捨觀。文為二。一明修二明證。初云修",
    "T38n1767_014:0124a01": "者。謂除&#x5374;皮肉正是修相。次唯觀白骨下證",
    "T38n1767_014:0124a02": "相亦二。初正是證相。次復作是念下證中之",
    "T38n1767_014:0124a03": "解無有味著。即得斷除一切色欲。更增其證",
    "T38n1767_014:0124a04": "下去更四重。云復作是念者。只是更緣證起",
    "T38n1767_014:0124a05": "觀。初云除三欲者。復是證相。此似九想之證",
    "T38n1767_014:0124a06": "而不見修文。是修背捨而證九想亦有其義",
    "T38n1767_014:0124a07": "次觀青骨時見此大地去。復似勝處觀觀青",
    "T38n1767_014:0124a08": "骨時是修相。見此大地去是證相。從菩薩作",
    "T38n1767_014:0124a09": "是觀時復是修背捨相。眉間即出青黃等光",
    "T38n1767_014:0124a10": "復是證相。見已即問去緣證作於內觀外觀。",
    "T38n1767_014:0124a11": "若彼罵辱至誰受罵者即結內觀。若聞其罵",
    "T38n1767_014:0124a12": "去即是外觀。從我若不忍去是結觀慧。所以",
    "T38n1767_014:0124a13": "善識遮障長養定心。不起惡法之因。則無地",
    "T38n1767_014:0124a14": "獄之果。從菩薩爾時去。是第二明定果。此中",
    "T38n1767_014:0124a15": "明俱解脫人。所修定慧雙修故言作是觀已",
    "T38n1767_014:0124a16": "得四念處。念處能斷結入位。位即堪忍地。文",
    "T38n1767_014:0124a17": "有標有釋。舊云。第五地禪波羅蜜備是堪忍",
    "T38n1767_014:0124a18": "地。今明不爾。若各就別圓別論定果已如前",
    "T38n1767_014:0124a19": "釋。若圓別合論還是初地。忍貪欲至饑渴是",
    "T38n1767_014:0124a20": "法忍。忍蚊虻至楚撻是生忍。身心苦惱是總",
    "T38n1767_014:0124a21": "結。迦葉白佛下。第二明圓定行。他云是料簡",
    "T38n1767_014:0124a22": "破戒應在戒行後。而在此說者解為三。一云",
    "T38n1767_014:0124a23": "出經者誤。二云欲會兩地令無異體。前名不",
    "T38n1767_014:0124a24": "動此云堪忍。只是一地。三云直爾持戒未能見",
    "T38n1767_014:0124a25": "機不得行殺。定能見機可為毀戒事。此義不",
    "T38n1767_014:0124a26": "然。此中正是明圓定意。問此文云未入不動",
    "T38n1767_014:0124a27": "地時得破戒不。云何乃言是圓定耶。答若非",
    "T38n1767_014:0124a28": "圓戒何得即毀而持。既持毀自在例定亦然。",
    "T38n1767_014:0124a29": "即散而靜不起圓定而行於殺仍是圓定。戒既",
    "T38n1767_014:0124b01": "可解即戒而定不復煩文。是故指此名圓定",
    "T38n1767_014:0124b02": "行。問前明圓戒竟乃明戒果。今明定果竟方",
    "T38n1767_014:0124b03": "明圓定何也。答前後不定彌顯圓定。文為三",
    "T38n1767_014:0124b04": "番問答。初番略。次番廣。第三文殊述事。事乖",
    "T38n1767_014:0124b05": "理順不應得惡果報。問佛答如文。復次又有",
    "T38n1767_014:0124b06": "聖行者。是第三明慧聖行文為二。一明慧行。",
    "T38n1767_014:0124b07": "二明慧果。就慧行文二。一釋慧行。二釋慧行",
    "T38n1767_014:0124b08": "名。初釋慧行又兩。一釋次第慧。二釋圓慧。次",
    "T38n1767_014:0124b09": "第慧為三。一釋四諦慧。二釋二諦慧。三釋一",
    "T38n1767_014:0124b10": "實慧。他云此是開合之義。畢竟空中說為一",
    "T38n1767_014:0124b11": "諦。次開一為二。又開二為四。亦得開四為一",
    "T38n1767_014:0124b12": "十六乃至無量。若合無量為十六。合十六為",
    "T38n1767_014:0124b13": "四。二一合一入空。今明雖束散開合而名義",
    "T38n1767_014:0124b14": "不同。對緣悉異大有所關今一往對三藏緣",
    "T38n1767_014:0124b15": "說四諦慧。對通緣說二諦慧。對別緣說一實",
    "T38n1767_014:0124b16": "諦慧。於對緣義顯。次第義亦成(云云)。舊或以",
    "T38n1767_014:0124b17": "境為四諦。或以智為四諦。或苦集滅道皆是",
    "T38n1767_014:0124b18": "境。對境說智智即是諦。境能發智令智無所",
    "T38n1767_014:0124b19": "有。智能照境了境本無。境智相成故言四諦。",
    "T38n1767_014:0124b20": "興皇云。言聖諦者只是佛性涅槃。非境非智",
    "T38n1767_014:0124b21": "非漏非無漏非因非果非世出世故名聖諦。",
    "T38n1767_014:0124b22": "若依諸師各執一見解文不當四諦義多那一",
    "T38n1767_014:0124b23": "向解。今文列出三種四諦。若言苦者偪迫相",
    "T38n1767_014:0124b24": "去。即有作四諦。若言解苦無苦而有真諦去。",
    "T38n1767_014:0124b25": "則是無生四聖諦。若從苦有無量相去。則是",
    "T38n1767_014:0124b26": "無量四聖諦。此三種四諦悉是菩薩觀境。菩",
    "T38n1767_014:0124b27": "薩住於大乘大般涅槃者。即是無作四諦慧。",
    "T38n1767_014:0124b28": "能所合論備有四種。就初為三。一略二廣三",
    "T38n1767_014:0124b29": "結。略又六。初標列。二釋名。三釋用。四釋體。",
    "T38n1767_014:0124c01": "五釋制立。六更廣體。初如文。次釋名者。以偪",
    "T38n1767_014:0124c02": "迫釋苦。身是苦本眾苦所集故是偪迫。集能",
    "T38n1767_014:0124c03": "生長只是因能生果。滅者寂滅相生死盡也。",
    "T38n1767_014:0124c04": "道名大乘因運向果。若謂四諦是三藏義者",
    "T38n1767_014:0124c05": "云何言道是大乘相。若一往將對三藏者。三",
    "T38n1767_014:0124c06": "藏菩薩道最勝故亦名大乘。三釋用者。苦者",
    "T38n1767_014:0124c07": "現相是明其用。苦是果報果報顯現。集是因",
    "T38n1767_014:0124c08": "相因相微隱故言轉相。數人云。見著知微從",
    "T38n1767_014:0124c09": "微至著即是轉相。世人苦者皆據現事不須",
    "T38n1767_014:0124c10": "相續故言現相。集是業力用必相續兩心轉",
    "T38n1767_014:0124c11": "變故言轉相。滅是除相者。除於所除即除苦",
    "T38n1767_014:0124c12": "集。道是能除。復次苦有三相下四釋體。集是",
    "T38n1767_014:0124c13": "二十五有者。數人云。習續不斷名之為集。論",
    "T38n1767_014:0124c14": "人云。招集為集。此集能習續二十五有。能招",
    "T38n1767_014:0124c15": "二十五有果。復次有漏下。五明制立。約有漏",
    "T38n1767_014:0124c16": "無漏兩因果立此四諦。復次八相下。六更明",
    "T38n1767_014:0124c17": "四諦相。即是廣體。言十力等為道者。莊嚴云。",
    "T38n1767_014:0124c18": "果地非道。道乃是因而言十力者因中分修",
    "T38n1767_014:0124c19": "十力無畏。開善云。道通因果。果地以菩提為",
    "T38n1767_014:0124c20": "道。涅槃為滅。更無異體義說為二。從善男子",
    "T38n1767_014:0124c21": "去。是第二廣明四諦。即為四章。苦諦又三。一",
    "T38n1767_014:0124c22": "略八苦。二廣八苦。三會通。初略者八苦自為",
    "T38n1767_014:0124c23": "八章。初生者初託識枝但有身根未具六根",
    "T38n1767_014:0124c24": "即初託胎。至終者盡於一期故言至終。增長",
    "T38n1767_014:0124c25": "者六包增長。出胎者生時也。種類者出胎之",
    "T38n1767_014:0124c26": "後牙齒髮毛等老增長。滅壞者有二解。一云",
    "T38n1767_014:0124c27": "老時年疾增長健相滅壞。一云從生至長是",
    "T38n1767_014:0124c28": "增長。從長至老是滅壞。病苦應具四大。但言",
    "T38n1767_014:0124c29": "三者地大轉動不如風火。是故略之雜病客病",
    "T38n1767_014:0125a01": "即攝地大。死者福命有三句。一云但失財物身",
    "T38n1767_014:0125a02": "命猶在是福盡。財物在而失命是命盡。俱盡",
    "T38n1767_014:0125a03": "可解。初句不是死義(云云)。河西云。命者本應",
    "T38n1767_014:0125a04": "千年止得百年。福盡故命亦隨亡。故言福盡",
    "T38n1767_014:0125a05": "非命盡。命盡非福盡者。福業本長猶應未盡。",
    "T38n1767_014:0125a06": "但為命盡不復得住。故言命盡非福盡。俱盡",
    "T38n1767_014:0125a07": "可解。私謂有二義故互盡不同。一由過去。二",
    "T38n1767_014:0125a08": "因互別。二由費財殺害致福命現在互損不",
    "T38n1767_014:0125a09": "同。放逸破戒而命根斷者。反此名不放逸。持",
    "T38n1767_014:0125a10": "戒捨命者直名壞命。又解云。此非捨命直是",
    "T38n1767_014:0125a11": "造罪。便名死屍。無復善根慧命也。謗法闡提",
    "T38n1767_014:0125a12": "名為放逸。破四重禁名為破戒。五六七八如",
    "T38n1767_014:0125a13": "文。夫八苦者前七有別體。後一總七無復別",
    "T38n1767_014:0125a14": "體。今依經文以五陰盛。是其別體。善惡陰盛",
    "T38n1767_014:0125a15": "即是苦體。方便陰盛則非苦體(云云)。次迦葉生",
    "T38n1767_014:0125a16": "之根本下。第二廣明八苦文自為八。初生苦",
    "T38n1767_014:0125a17": "為三。一明生為苦本。二明生死相關。三明生",
    "T38n1767_014:0125a18": "多過患。初明生苦為七苦之本。又簡出一苦",
    "T38n1767_014:0125a19": "六苦生亦是本。世間眾生下。第二生死相關。",
    "T38n1767_014:0125a20": "有法有譬。法說中二。先明凡夫貪著。次明菩",
    "T38n1767_014:0125a21": "薩厭離。譬中二。先譬次合。初譬中二。先作厭",
    "T38n1767_014:0125a22": "離譬。次作貪著譬。初文為四。一生可欣。二死",
    "T38n1767_014:0125a23": "可惡。三生死相關。四明菩薩俱捨。初住復有",
    "T38n1767_014:0125a24": "六。實無人間答。但是生境與菩薩觀智相研。",
    "T38n1767_014:0125a25": "假為賓主耳。女譬生果誑惑凡夫令生染愛",
    "T38n1767_014:0125a26": "喻之如女。菩薩之智觀生初起故言入舍。端",
    "T38n1767_014:0125a27": "正美麗為物欣好纓絡者生果之處有多榮",
    "T38n1767_014:0125a28": "華。主人譬菩薩撿責。女人答者譬生果對智。",
    "T38n1767_014:0125a29": "次復於門外下。第二明死可惡往復有六。死",
    "T38n1767_014:0125b01": "在生後故言門外。死果誑人故譬於女。醜陋",
    "T38n1767_014:0125b02": "者死境壞果。使萬事鄙惡死生相違故言&#x76B4;裂。",
    "T38n1767_014:0125b03": "血氣已盡故言艾白。主人持刀有二解。冶城",
    "T38n1767_014:0125b04": "云。精勤重厭譬之持刀。招提。以智慧為刀。死",
    "T38n1767_014:0125b05": "若不去修智斷之。三主人問言下。生死相關。",
    "T38n1767_014:0125b06": "生在死前為姊。死在生後為妹。終不相離故",
    "T38n1767_014:0125b07": "言共俱。還入問天去。菩薩檢生知與死俱。主",
    "T38n1767_014:0125b08": "人即言下。第四明菩薩俱捨。文為三。一俱捨。",
    "T38n1767_014:0125b09": "二俱去。舊云。金心已還故言還其所止。三菩",
    "T38n1767_014:0125b10": "薩喜慶是時二女下。第二為貪著作譬。往復",
    "T38n1767_014:0125b11": "有四。初明俱趣凡夫。凡夫乏善故言貧家。貧",
    "T38n1767_014:0125b12": "人下第二凡夫貪愛。功德天言下。第三生境",
    "T38n1767_014:0125b13": "撿讓凡心。貧人答言下。第四凡心。應境既其",
    "T38n1767_014:0125b14": "欣生所以受死。迦葉菩薩下合譬。先合菩薩",
    "T38n1767_014:0125b15": "厭。後合凡夫貪。復次迦葉如婆羅門下。第三",
    "T38n1767_014:0125b16": "明生之過患。凡五譬。初譬淺善。又四婆羅門",
    "T38n1767_014:0125b17": "淨行。譬菩薩初欲修般若畢竟淨道。幻童解",
    "T38n1767_014:0125b18": "行淺弱饑所偪者。三塗苦偪。糞中果者。苦無",
    "T38n1767_014:0125b19": "常中有生天果。有智人下。二深行訶責童子。",
    "T38n1767_014:0125b20": "聞已下三淺行懷愧。云非貪天樂為欲於中",
    "T38n1767_014:0125b21": "修道捨之。智者語言下。四菩薩勸捨。善男子",
    "T38n1767_014:0125b22": "下合。但合後兩不合前。二復次下是第二譬。",
    "T38n1767_014:0125b23": "有人譬佛。四衢譬四生初受身。器譬經教。盛",
    "T38n1767_014:0125b24": "滿飯食譬佛說五戒十善招人天果。言而賣",
    "T38n1767_014:0125b25": "者。以此化生。遠來譬從惡道中來。饑虛羸乏",
    "T38n1767_014:0125b26": "譬重苦。問言者。實有此事不。食主答言譬佛",
    "T38n1767_014:0125b27": "答。唯有一毒。不免無常即死滅也。更復重審。",
    "T38n1767_014:0125b28": "若無常者如來何故令人修之故言何以賣",
    "T38n1767_014:0125b29": "之。佛還答言深智令捨。愚淺凡夫一往接之。",
    "T38n1767_014:0125c01": "三四兩譬可見。譬如險岸下。是第五譬。生死",
    "T38n1767_014:0125c02": "果上有草覆。譬生死中有假名我及相續常。",
    "T38n1767_014:0125c03": "多有甘露譬虛妄樂。深坑譬三塗。&#x811A;跌譬命",
    "T38n1767_014:0125c04": "根斷。第二觀老第三觀病二文可解。然生定",
    "T38n1767_014:0125c05": "在死前。病不必在老後。今文先老後病者。少",
    "T38n1767_014:0125c06": "時病者猶有望差。老時若病催死則病如將",
    "T38n1767_014:0125c07": "崩更折故在老後明病。文釋病苦而云身心安",
    "T38n1767_014:0125c08": "隱者。解有二。一云只安隱是病如大庾小庾。",
    "T38n1767_014:0125c09": "父子分別十年後得相見白日相慶。過夜即",
    "T38n1767_014:0125c10": "死此安隱是病。第四觀死苦又二。先正觀死。",
    "T38n1767_014:0125c11": "次夫死者下傷痛。初文者何等是死苦。若氣",
    "T38n1767_014:0125c12": "未絕由生非死。若氣絕已不復覺苦。若受地",
    "T38n1767_014:0125c13": "獄即是後身非關死苦。此事難知。例如責滅。",
    "T38n1767_014:0125c14": "為當未滅時是滅滅已時是滅進退難定。似",
    "T38n1767_014:0125c15": "本有今無本無今有(云云)。今只取將絕未絕名",
    "T38n1767_014:0125c16": "為死苦。至論菩薩未全免死。而言唯除菩薩",
    "T38n1767_014:0125c17": "住於涅槃者。三解初名佛為菩薩。二云金心",
    "T38n1767_014:0125c18": "菩薩一轉成佛。三云初地菩薩雖未免生死。志",
    "T38n1767_014:0125c19": "求涅槃不為生死所亂。今明初解是應菩薩",
    "T38n1767_014:0125c20": "此不會經。次金心一轉此正是死何故被除。",
    "T38n1767_014:0125c21": "後解菩薩雖不為所亂而不免死何故被除。",
    "T38n1767_014:0125c22": "被除者。是圓教菩薩。煩惱即菩提。生死即涅",
    "T38n1767_014:0125c23": "槃。不可復滅。生死非生死亦非涅槃。生死尚",
    "T38n1767_014:0125c24": "不能生死。生死何能生死。非生死如此菩薩",
    "T38n1767_014:0125c25": "即是被除。不為生死所害。文云。如金剛雨能",
    "T38n1767_014:0125c26": "破一切。此雨復能破金剛不。若不能破利義",
    "T38n1767_014:0125c27": "不成。若其被破堅義不成(云云)。死傷一切如金",
    "T38n1767_014:0125c28": "剛雨。唯有菩薩不為所傷復喻金剛。當知金",
    "T38n1767_014:0125c29": "剛碎散不能傷磐峙金剛。則菩薩不為死所",
    "T38n1767_014:0126a01": "死。摩羅毒蛇者。河西云。黑蛇毒觸人衣即死。",
    "T38n1767_014:0126a02": "餘人觸此衣亦死。阿竭多星者。此星八月出。",
    "T38n1767_014:0126a03": "若有人得此星&#x546A;者能消其毒。次夫死者下。",
    "T38n1767_014:0126a04": "有十句傷痛最為可悲。若離即成二十句。於",
    "T38n1767_014:0126a05": "險難處病其苦最重。無有資糧者謂之善法。",
    "T38n1767_014:0126a06": "去處懸遠者其路無窮。而無伴侶者孤魂獨",
    "T38n1767_014:0126a07": "逝無隨去者。於十二時常無休息。晝夜常行",
    "T38n1767_014:0126a08": "無前無後故無邊際。如萬仞坑故言深邃。以",
    "T38n1767_014:0126a09": "內昏故而外不照故無有燈明。死為窮道眾",
    "T38n1767_014:0126a10": "路地塞故言入無門戶。又云死亦不從六根",
    "T38n1767_014:0126a11": "而入故無門戶。必有來處故言而有處所。當",
    "T38n1767_014:0126a12": "時恍惚故。言雖無痛處。而良醫拱手故言不",
    "T38n1767_014:0126a13": "可療治。賢聖所不能制。故言往無遮止。到不",
    "T38n1767_014:0126a14": "得脫。初死儼然。非是刑害。故言無所破壞。而",
    "T38n1767_014:0126a15": "親友悲泣故言見者愁毒。更非虎狼禽獸所",
    "T38n1767_014:0126a16": "啖。故言非是惡色。無有不畏死者。故言令人",
    "T38n1767_014:0126a17": "怖畏。此即陰身之後。故言敷在身邊。而不測",
    "T38n1767_014:0126a18": "其好惡。故言不自覺知。若依此義命絕中陰",
    "T38n1767_014:0126a19": "是為死苦。第五觀愛別離苦。從離緣生即是",
    "T38n1767_014:0126a20": "壞苦。若論壞苦因中說果。即指樂受為體。今",
    "T38n1767_014:0126a21": "亦如是。即指恩愛是別離苦。文中明捨所愛",
    "T38n1767_014:0126a22": "身者。若命斷時為死苦者己屬前世。今取離",
    "T38n1767_014:0126a23": "所愛身及所愛親屬并依報等。是愛別苦。釋",
    "T38n1767_014:0126a24": "論云。離他人易。離親屬難。離親屬易。離父母",
    "T38n1767_014:0126a25": "難。離父母易。離己身難。離己身易。離己心",
    "T38n1767_014:0126a26": "難。頂生者是濕生。實論人在天邊猶如乞兒",
    "T38n1767_014:0126a27": "在於王側。云何而言二王相似。然頂生是應",
    "T38n1767_014:0126a28": "故得類天。若實報者是則不及。天王壽長故",
    "T38n1767_014:0126a29": "眴疏。人王壽短故眴數。金輪至重餘不能升。",
    "T38n1767_014:0126b01": "王以德力應重則輕。髦尾者古人讀此為[髟/蒙]",
    "T38n1767_014:0126b02": "尾不然。短者單作毛。長者髟下作類。如呼多",
    "T38n1767_014:0126b03": "技人為髦士取其德長。劉孝標稱任昉為海",
    "T38n1767_014:0126b04": "內髦傑。即是此字。昔魏王珠照十二車。況頂",
    "T38n1767_014:0126b05": "生珠寧不照一由旬。此言大如車轂。又經云。",
    "T38n1767_014:0126b06": "衣帶中者在其德力不在大小。寶女者能生",
    "T38n1767_014:0126b07": "千子乃名寶女。法顯傳云。王妃生肉如瓜。有",
    "T38n1767_014:0126b08": "千[柬*瓜]。一[柬*瓜]一子者是。釋論云。劬嬪是寶女不",
    "T38n1767_014:0126b09": "孕。二文既異如何會通。此各為時所重(云云)。",
    "T38n1767_014:0126b10": "第六觀冤憎會苦。既從合會緣生。生即是苦",
    "T38n1767_014:0126b11": "前境偪心。心領境偪憂惱故名冤憎會苦。第",
    "T38n1767_014:0126b12": "七觀求不得苦。還約前愛離冤會。於愛求會",
    "T38n1767_014:0126b13": "而離。於冤近離而會。二求不遂即是求不得",
    "T38n1767_014:0126b14": "苦。第八總結。上七苦即是五盛陰苦。已如前",
    "T38n1767_014:0126b15": "釋。定有別體(云云)。爾時迦葉下。第三會通苦",
    "T38n1767_014:0126b16": "諦者。昔阿含等經皆言三受中有樂受。今言",
    "T38n1767_014:0126b17": "五陰皆苦都無樂義今昔義乖。開善分此中",
    "T38n1767_014:0126b18": "四番問答為四章。觀師分為二。後三番子章",
    "T38n1767_014:0126b19": "只是作難。今先問次答。就初問為三。一總非。",
    "T38n1767_014:0126b20": "二作五難。三結。初領旨仰非。何以故下作難。",
    "T38n1767_014:0126b21": "初第一與第四問同據樂緣。第二問別據樂",
    "T38n1767_014:0126b22": "體。第三與第五問同據樂因。初據樂緣者。佛",
    "T38n1767_014:0126b23": "昔於阿含告釋摩男云。色若定苦不應求色。",
    "T38n1767_014:0126b24": "色若定樂不應厭色。但今單難無樂不應求",
    "T38n1767_014:0126b25": "色。若求紅黃當知有樂。今日何緣全言無樂。",
    "T38n1767_014:0126b26": "今具舉六根對於六塵以為樂緣。如佛說偈",
    "T38n1767_014:0126b27": "下。是第五重據樂因與第三同。舉樂因而復",
    "T38n1767_014:0126b28": "異者。前舉善為樂因只言世間之善。今具舉",
    "T38n1767_014:0126b29": "聲聞菩薩出世之善名為樂因。就五偈為四。",
    "T38n1767_014:0126c01": "初兩偈明聲聞之善為樂因。次一偈明菩薩之",
    "T38n1767_014:0126c02": "善為樂因。三一偈重結小乘。四一偈重結大",
    "T38n1767_014:0126c03": "乘。明菩薩畢竟不得同佛畢竟。乃是分畢竟。",
    "T38n1767_014:0126c04": "世尊如諸經下三結非。諸經即指昔教如佛",
    "T38n1767_014:0126c05": "今說故指此教無樂唯苦。佛告迦葉下。第二",
    "T38n1767_014:0126c06": "如來答大分為二。初歎其所問。次善男子一",
    "T38n1767_014:0126c07": "切眾生下正答。答又二。初總答。後別答。總答",
    "T38n1767_014:0126c08": "中二。初答。後論義。初文者。昔隨他意以下苦",
    "T38n1767_014:0126c09": "為樂。今隨自意。故一切皆苦。前迦葉作五難",
    "T38n1767_014:0126c10": "相次而來。世尊一答五難玄解。今昔兩說不",
    "T38n1767_014:0126c11": "復相違。實非是樂謬情所計橫生樂想。迦葉",
    "T38n1767_014:0126c12": "白佛下。第二論義。還難佛解下苦之義。又為",
    "T38n1767_014:0126c13": "兩。初正難。後領解。就初為三。一謬領難。二",
    "T38n1767_014:0126c14": "顛倒難。三據事難。謬難者佛意以輕為下苦。",
    "T38n1767_014:0126c15": "難意以重為下苦。故成謬領難。迦葉列八苦",
    "T38n1767_014:0126c16": "皆為三品。下受三塗。中人上天。若下苦有樂",
    "T38n1767_014:0126c17": "者三塗之中應有樂相。若復有人下。次倒難。",
    "T38n1767_014:0126c18": "若下苦生樂想者。亦應下樂生於苦想。何者",
    "T38n1767_014:0126c19": "下樂且就世間歌姬舞女為上樂。中庸之歡",
    "T38n1767_014:0126c20": "為下樂。於此下樂應生苦想。就其謬領作此",
    "T38n1767_014:0126c21": "謬。並世尊若下苦中下。三據事難。如人受千",
    "T38n1767_014:0126c22": "罰。初受一鞭應生樂耶。佛告下答又二。初且",
    "T38n1767_014:0126c23": "然問後正答然其第三一罰之意。明實於下",
    "T38n1767_014:0126c24": "苦而生樂想。若得免多罰於一罰甘受亦以",
    "T38n1767_014:0126c25": "為樂。從以是義故下正答。但答其第三據事",
    "T38n1767_014:0126c26": "難時。前謬領倒難自然懸去。我實不云下是",
    "T38n1767_014:0126c27": "重苦。下是輕苦。汝何謬領故不答。並亦不然。",
    "T38n1767_014:0126c28": "其下樂而生苦想故不須答。正答第三。應受",
    "T38n1767_014:0126c29": "千罰初得一下即聞放脫寧非下苦生樂想",
    "T38n1767_014:0127a01": "耶。如人應刑聞百鞭放亦是於下苦中而生",
    "T38n1767_014:0127a02": "樂想(云云)。次番領解。先領後述。或謂此文是一",
    "T38n1767_014:0127a03": "難。謂言此人不於一罰而生樂想。但於脫",
    "T38n1767_014:0127a04": "多生樂想耳。此是得意領解不名為難。佛述",
    "T38n1767_014:0127a05": "言實不虛者隨情之說。昔云有樂此是隨情。",
    "T38n1767_014:0127a06": "今言無者道理如然。迦葉有三受三苦下。第",
    "T38n1767_014:0127a07": "二別答五難。但有三文。第一答前第二樂體",
    "T38n1767_014:0127a08": "之問。第二答前第三第五樂因兩問。第三答",
    "T38n1767_014:0127a09": "第一第四樂緣之問。此初答前第二樂體問",
    "T38n1767_014:0127a10": "者。又三。第一出兩教。第二點三受。第三結虛",
    "T38n1767_014:0127a11": "實。此初先出兩教。一三受教。二三苦教可見。",
    "T38n1767_014:0127a12": "善男子苦受下。是第二點三受者。但昔教亦",
    "T38n1767_014:0127a13": "點三受。謂苦苦點苦受。壞苦點樂受。行苦點",
    "T38n1767_014:0127a14": "捨受。此乃小乘之教其義未極。止是單點即",
    "T38n1767_014:0127a15": "成論人所用。今此極教則複點此初苦受具三",
    "T38n1767_014:0127a16": "苦。苦苦者心緣苦境苦境偪心。心境合舉故",
    "T38n1767_014:0127a17": "是苦苦。樂不長有暫時而住。樂緣既謝即是",
    "T38n1767_014:0127a18": "壞苦。無常所侵即是行苦。餘二受各二苦。或",
    "T38n1767_014:0127a19": "云各一苦。故文云二。今解不然前既複點。今",
    "T38n1767_014:0127a20": "云何單用壞苦點樂受。用行苦點捨受。故知一",
    "T38n1767_014:0127a21": "受具二苦。樂受亦具壞行兩苦。捨受亦具壞",
    "T38n1767_014:0127a22": "行二苦。樂舉體可壞即壞苦。而復有無常所",
    "T38n1767_014:0127a23": "切復具行苦。捨受亦二捨必離壞故是壞苦。",
    "T38n1767_014:0127a24": "而復未免無常是行苦。但此二苦不須境偪",
    "T38n1767_014:0127a25": "故無苦苦。善男子以是因緣下。第三結虛實。",
    "T38n1767_014:0127a26": "又二。一結昔說妄樂非實。為凡夫言樂。菩薩",
    "T38n1767_014:0127a27": "不爾皆苦。文云。生死之中實有樂受。文復云。",
    "T38n1767_014:0127a28": "生死之中實無有樂者皆是隨情之所妄計。",
    "T38n1767_014:0127a29": "梁三藏師計生死有樂無樂。並皆爭論如前(云",
    "T38n1767_014:0127b01": "云)。善男子生死之中下。二結今說實苦可尋。",
    "T38n1767_014:0127b02": "迦葉白佛下。第二答前第三第五據因之難。",
    "T38n1767_014:0127b03": "又二此初迦葉重牒問以求答。或謂別是新",
    "T38n1767_014:0127b04": "難。今則不然。還是牒前偈中世出世善之問。",
    "T38n1767_014:0127b05": "更飾其詞非別問也。佛答意者。我說善能感",
    "T38n1767_014:0127b06": "樂遠得菩提之樂。不言生死中樂。初言菩提",
    "T38n1767_014:0127b07": "根本即是佛果生因。又言長養菩提即是佛",
    "T38n1767_014:0127b08": "果了因。舊云一向不得有於生因。今謂有因",
    "T38n1767_014:0127b09": "緣亦得說之。善男子譬如世間下。第三答第",
    "T38n1767_014:0127b10": "一第四據樂緣問。又二。先正答。次舉解惑結",
    "T38n1767_014:0127b11": "正答又兩。先明為樂緣。後明為苦緣。緣既不",
    "T38n1767_014:0127b12": "定故無樂也。後出諸珍寶等並皆是苦。且舉",
    "T38n1767_014:0127b13": "一事如多畜寶初謂是樂。為之失命復是極苦。",
    "T38n1767_014:0127b14": "善男子下。第二舉解惑結又三。初結菩薩解",
    "T38n1767_014:0127b15": "苦。次結二乘不解故隨情為說。三重舉菩薩",
    "T38n1767_014:0127b16": "結也。"
}