{
    "X36n0659_035:0822a06": "南本大般涅槃經會疏卷第三十五",
    "X36n0659_035:0822a08": "涅槃經疏卷第十五",
    "X36n0659_035:0822a09": "頂法師　撰",
    "X36n0659_035:0822a10": "天台沙門湛然再治",
    "X36n0659_035:0822a11": "大般涅槃經憍陳如品上第二十五(卷第三十五)",
    "X36n0659_035:0822a12": "北凉　天竺三藏　曇無讖　譯",
    "X36n0659_035:0822a13": "晉　沙門　慧嚴　慧觀",
    "X36n0659_035:0822a14": "　謝靈運　重治",
    "X36n0659_035:0822a15": "憍陳如品",
    "X36n0659_035:0822a16": "憍陳如翻火器姓也阿若翻無知名也其義甚多",
    "X36n0659_035:0822a17": "且出四意在先得道是最上座左面右面前佛滅",
    "X36n0659_035:0822a18": "度持法領法于今未來耆秊長德為最座首佛欲",
    "X36n0659_035:0822a19": "善始令終故對其人二初轉法輪最先對之布衍",
    "X36n0659_035:0822a20": "甘露後轉法輪復更對之以開祕藏三本行理外",
    "X36n0659_035:0822a21": "最初翻邪今因其人最後破外四初對之令五人",
    "X36n0659_035:0822a22": "見諦後對之令十仙見理以是義故從人得名若",
    "X36n0659_035:0822a23": "作付法對陳如者若領受言教應在阿難若住持",
    "X36n0659_035:0822a24": "紹繼應在迦葉弘闡大旨應在文殊而諸大弟子",
    "X36n0659_035:0822b01": "或已滅度或復未來耆秊長德見佛始終必藉上",
    "X36n0659_035:0822b02": "座堪任付囑故對告之流通遺命開善云翻經未",
    "X36n0659_035:0822b03": "盡止有序正正又為三初開宗略說二辨宗廣說",
    "X36n0659_035:0822b04": "此品是第三攝邪歸正說光宅云翻雖未盡三段",
    "X36n0659_035:0822b05": "具足此品即是流通段也又云此品答第三十七",
    "X36n0659_035:0822b06": "問今欲問諸陰而我無智慧興皇云若是答問得",
    "X36n0659_035:0822b07": "前少意失後諸文若言流通得命阿難文又失其",
    "X36n0659_035:0822b08": "餘若評諸師各得一意若引曇無讖言此經義足",
    "X36n0659_035:0822b09": "而文未盡若引居士請僧經云三品未來又引下",
    "X36n0659_035:0822b10": "文命阿難則有二事一令化須跋二應付囑命化",
    "X36n0659_035:0822b11": "已竟未見付囑當知未盡言有流通者一攝邪歸",
    "X36n0659_035:0822b12": "正流通二付囑流通雖無付囑之文而有攝邪故",
    "X36n0659_035:0822b13": "言有流通分今明此品猶是涅槃用其義則寬現",
    "X36n0659_035:0822b14": "在有攝邪攝惡之用將來有救惡救邪之用欲為",
    "X36n0659_035:0822b15": "正說流通兩途皆得欲作翻盡不盡二義無妨今",
    "X36n0659_035:0822b16": "明涅槃用前品是攝惡用此品是攝邪用就文為",
    "X36n0659_035:0822b17": "二第一結正觀行第二破諸邪說修行之要莫過",
    "X36n0659_035:0822b18": "此兩正觀是自行上求破邪是利他下化正觀是",
    "X36n0659_035:0822b19": "行善破邪是止善正觀是解生破邪是惑滅正觀",
    "X36n0659_035:0822b20": "是智德破邪是斷德即四悉意初明正觀又二第",
    "X36n0659_035:0822b21": "一正辨觀行第二總結褒貶。",
    "X36n0659_035:0822b22": "爾時世尊告憍陳如色是無常因滅是色獲得解脫",
    "X36n0659_035:0822b23": "常住之色受想行識亦是無常因滅是識獲得解脫",
    "X36n0659_035:0822b24": "常住之識憍陳如色即是苦因滅是色獲得解脫安",
    "X36n0659_035:0822c01": "樂之色受想行識亦復如是憍陳如色即是空因滅",
    "X36n0659_035:0822c02": "空色獲得解脫非空之色受想行識亦復如是憍陳",
    "X36n0659_035:0822c03": "如色是無我因滅是色獲得解脫真我之色受想行",
    "X36n0659_035:0822c04": "識亦復如是憍陳如色是不淨因滅是色獲得解脫",
    "X36n0659_035:0822c05": "清淨之色受想行識亦復如是憍陳如色是生老病",
    "X36n0659_035:0822c06": "死之相因滅是色獲得解脫非生老病死相之色受",
    "X36n0659_035:0822c07": "想行識亦復如是憍陳如色是無明因因滅是色獲",
    "X36n0659_035:0822c08": "得解脫非無明因色受想行識亦復如是憍陳如乃",
    "X36n0659_035:0822c09": "至色是生因因滅是色獲得解脫非生因色受想行",
    "X36n0659_035:0822c10": "識亦復如是憍陳如色者即是四顛倒因因滅顛倒",
    "X36n0659_035:0822c11": "色獲得解脫非四倒因色受想行識亦復如是憍陳",
    "X36n0659_035:0822c12": "如色是無量惡法之因所謂男子等身食愛欲愛貪",
    "X36n0659_035:0822c13": "瞋嫉妬惡心慳心摶食識食思食觸食卵生胎生溼",
    "X36n0659_035:0822c14": "生化生五欲五蓋如是等法皆因於色因滅色故獲",
    "X36n0659_035:0822c15": "得解脫無如是等無量惡色受想行識亦復如是憍",
    "X36n0659_035:0822c16": "陳如色即是縛因滅縛色獲得解脫無縛之色受想",
    "X36n0659_035:0822c17": "行識亦復如是憍陳如色即是流因滅流色獲得解",
    "X36n0659_035:0822c18": "脫非流之色受想行識亦復如是憍陳如色非歸依",
    "X36n0659_035:0822c19": "因滅是色獲得解脫歸依之色受想行識亦復如是",
    "X36n0659_035:0822c20": "憍陳如色是瘡疣因滅是色獲得解脫無瘡疣色受",
    "X36n0659_035:0822c21": "想行識亦復如是憍陳如色非寂靜因滅是色獲得",
    "X36n0659_035:0822c22": "涅槃寂靜之色受想行識亦復如是。",
    "X36n0659_035:0822c23": "此初雙明常無常觀皆憑陰為境不論餘法者總",
    "X36n0659_035:0822c24": "有四義一化道始終二隨物所宜三結一經首末",
    "X36n0659_035:0823a01": "四諸法初後一化道始終者法華云昔於波羅奈",
    "X36n0659_035:0823a02": "轉四諦法輪分別說諸法五眾之生滅五眾即五",
    "X36n0659_035:0823a03": "陰生滅即無常今入涅槃還滅五無常得五皆常",
    "X36n0659_035:0823a04": "二隨物所宜者可見三言結一經首末者此經開",
    "X36n0659_035:0823a05": "宗便言我今施汝常命色力今最後經還結此意",
    "X36n0659_035:0823a06": "辨五陰是常欲明命色安辯即是五陰四言結諸",
    "X36n0659_035:0823a07": "法始終者凡觀行之體無不先以五陰為始種智",
    "X36n0659_035:0823a08": "為終故大品等經多言色空受想等空乃至種智",
    "X36n0659_035:0823a09": "五陰即其始涅槃即其終略其中間他解色是礙",
    "X36n0659_035:0823a10": "法心是緣法佛無礙無緣故無色心若有色者應",
    "X36n0659_035:0823a11": "覆之以屋著之以衣所言色者辯智明淨譬之於",
    "X36n0659_035:0823a12": "色今明此解違經經云因滅是色獲得常色亦應",
    "X36n0659_035:0823a13": "滅於礙色獲無礙色亦應滅於緣心獲無緣心何",
    "X36n0659_035:0823a14": "得猶存緣心復呼緣心而為色耶若以色譬智慧",
    "X36n0659_035:0823a15": "受想行識復譬何等豈可以小乘牛跡盛於大海",
    "X36n0659_035:0823a16": "又一師云據實論之不無色心引經云爾時過意",
    "X36n0659_035:0823a17": "界住在智業中雖引此經還成自害智業是何豈",
    "X36n0659_035:0823a18": "非佛心又言凡夫名陰佛豈然乎佛名五分何者",
    "X36n0659_035:0823a19": "陰名蓋覆佛無蓋覆故非是陰例如因名萬行果",
    "X36n0659_035:0823a20": "名萬德此亦違經經云獲得常色受想行識亦復",
    "X36n0659_035:0823a21": "如是豈非常陰常色心耶上文云我今施汝常命",
    "X36n0659_035:0823a22": "色力安無礙辯即常住陰覆葢法界何所妨害而",
    "X36n0659_035:0823a23": "言非陰夫法身者非常陰非無常陰界入亦爾而",
    "X36n0659_035:0823a24": "能常陰能無常陰此中正對陳如說於前義破無",
    "X36n0659_035:0823b01": "常色獲得常色即常色陰云何違經言無色陰若",
    "X36n0659_035:0823b02": "作圓說即無常色仍是常色受等亦爾即無常陰",
    "X36n0659_035:0823b03": "是於常陰界入亦爾雖別圓二種同明常陰常界",
    "X36n0659_035:0823b04": "入等。",
    "X36n0659_035:0823b05": "二結成褒貶。",
    "X36n0659_035:0823b06": "憍陳如若有人能如是知者是名沙門名婆羅門具",
    "X36n0659_035:0823b07": "足沙門婆羅門法憍陳如若離佛法無有沙門及婆",
    "X36n0659_035:0823b08": "羅門亦無沙門婆羅門法一切外道虗假詐稱都無",
    "X36n0659_035:0823b09": "實行雖復作相言有是二實無是處何以故若無沙",
    "X36n0659_035:0823b10": "門婆羅門法云何而言有沙門婆羅門我常於此大",
    "X36n0659_035:0823b11": "眾之中作師子吼汝等亦當在大眾中作師子吼。",
    "X36n0659_035:0823b12": "其文可見因此破邪。",
    "X36n0659_035:0823b13": "爾時外道下第二破邪又二初緣起次正破就緣",
    "X36n0659_035:0823b14": "起中二初謀議次求佛捔力謀議有五番可見。",
    "X36n0659_035:0823b15": "爾時外道有無量人聞是語已心生瞋惡瞿曇今說",
    "X36n0659_035:0823b16": "我等眾中無有沙門及婆羅門亦無沙門婆羅門法",
    "X36n0659_035:0823b17": "我當云何廣設方便語瞿曇言我等眾中亦有沙門",
    "X36n0659_035:0823b18": "有沙門法有婆羅門有婆羅門法時彼眾中有一梵",
    "X36n0659_035:0823b19": "志唱如是言諸仁者瞿曇之言如狂無異何可檢校",
    "X36n0659_035:0823b20": "世間狂人或歌或舞或哭或笑或罵或讚於怨親所",
    "X36n0659_035:0823b21": "不能分別沙門瞿曇亦復如是或說我生淨飯王家",
    "X36n0659_035:0823b22": "或言不生或說生已行至七步或說不行或說從小",
    "X36n0659_035:0823b23": "習學世事或說我是一切智人或時處宮受樂生子",
    "X36n0659_035:0823b24": "或時厭患訶責惡賤或時親修苦行六秊或時訶責",
    "X36n0659_035:0823c01": "外道苦行或言從彼鬱頭藍弗阿羅羅等稟承未聞",
    "X36n0659_035:0823c02": "或時說其無所知曉或時說言菩提樹下得阿耨多",
    "X36n0659_035:0823c03": "羅三藐三菩提或時說言我不至樹無所尅獲或時",
    "X36n0659_035:0823c04": "說言我今此身即是涅槃或言身滅乃是涅槃瞿曇",
    "X36n0659_035:0823c05": "所說如狂無異何故以此而愁憒耶諸婆羅門即便",
    "X36n0659_035:0823c06": "答言大士我等今者何得不愁沙門瞿曇先出家已",
    "X36n0659_035:0823c07": "說無常苦空無我不淨我諸弟子聞生恐怖云何眾",
    "X36n0659_035:0823c08": "生無常苦空無我不淨不受其語今者瞿曇復來至",
    "X36n0659_035:0823c09": "此娑羅林中為諸大眾說有常樂我淨之法我諸弟",
    "X36n0659_035:0823c10": "子聞是語已悉捨我去受瞿曇語以是因緣生大愁",
    "X36n0659_035:0823c11": "苦爾時復有一婆羅門作如是言諸仁者諦聽諦聽",
    "X36n0659_035:0823c12": "瞿曇沙門名修慈悲是言虗妄非真實也若有慈悲",
    "X36n0659_035:0823c13": "云何教我諸弟子等自受其法慈悲果者隨順他意",
    "X36n0659_035:0823c14": "今違我願云何言有若有說言沙門瞿曇不為世間",
    "X36n0659_035:0823c15": "八法所染是亦虗妄若言瞿曇少欲知足今者云何",
    "X36n0659_035:0823c16": "奪我等利若言種姓是上族者是亦虗妄何以故從",
    "X36n0659_035:0823c17": "昔已來不見不聞大師子王殘害小鼠若使瞿曇是",
    "X36n0659_035:0823c18": "上種姓如何今者惱亂我等若言瞿曇具大勢力是",
    "X36n0659_035:0823c19": "亦虗妄何以故從昔已來亦不見聞金翅鳥王與烏",
    "X36n0659_035:0823c20": "共諍若言力大復以何事與我共鬬若言瞿曇具他",
    "X36n0659_035:0823c21": "心智是亦虗妄何以故若具此智以何因緣不知我",
    "X36n0659_035:0823c22": "心諸仁者我昔曾從先舊智人聞說是事過百秊已",
    "X36n0659_035:0823c23": "世間當有一妖幻出即是瞿曇如是妖惑今於此處",
    "X36n0659_035:0823c24": "娑羅林中將滅不久汝等今者不應愁惱爾時復有",
    "X36n0659_035:0824a01": "一尼犍子言仁者我今愁苦不為自身弟子供養但",
    "X36n0659_035:0824a02": "為世間癡闇無眼不識福田及非福田棄捨先舊智",
    "X36n0659_035:0824a03": "婆羅門供養秊少以為愁耳瞿曇沙門大知呪術因",
    "X36n0659_035:0824a04": "呪術力能令一身作無量身令無量身還作一身或",
    "X36n0659_035:0824a05": "以自身作男女像牛羊象馬我力能滅如是呪術瞿",
    "X36n0659_035:0824a06": "曇沙門呪術既滅汝等當還多得供養受於安樂爾",
    "X36n0659_035:0824a07": "時復有一婆羅門作如是言諸仁者瞿曇沙門成就",
    "X36n0659_035:0824a08": "具足無量功德是故汝等不應與諍大眾答言癡人",
    "X36n0659_035:0824a09": "云何說言沙門瞿曇具大功德其生七日母便命終",
    "X36n0659_035:0824a10": "是可得名福德相耶婆羅門言罵時不瞋打時不報",
    "X36n0659_035:0824a11": "當知即是大福德相其身具足三十二相八十種好",
    "X36n0659_035:0824a12": "無量神通是故當知是福德相心無憍慢先意問訊",
    "X36n0659_035:0824a13": "言語柔耎初無麤獷秊志俱盛心不卒暴王國多財",
    "X36n0659_035:0824a14": "無所愛戀捨之出家如棄涕唾是故我說沙門瞿曇",
    "X36n0659_035:0824a15": "成就具足無量功德大眾答言善哉仁者瞿曇沙門",
    "X36n0659_035:0824a16": "實如所說成就無量神通變化我不與彼角試是事",
    "X36n0659_035:0824a17": "瞿曇沙門受性柔耎不堪苦行生長深宮不綜外事",
    "X36n0659_035:0824a18": "唯可耎語不知技藝書籍論義請共詳辯正法之要",
    "X36n0659_035:0824a19": "彼若勝我我當給事我若勝彼彼當事我。",
    "X36n0659_035:0824a20": "爾時多有下次欲求捔力。",
    "X36n0659_035:0824a21": "爾時多有無量外道和合共往摩伽陀王阿闍世所",
    "X36n0659_035:0824a22": "王見便問諸仁者汝等各各修習聖道是出家人捨",
    "X36n0659_035:0824a23": "離財貨及在家事我國人民皆共供養敬心瞻視無",
    "X36n0659_035:0824a24": "相犯觸何故和合而來至此諸仁者汝等各受異法",
    "X36n0659_035:0824b01": "異戒出家不同亦復各各自隨戒法出家修道何因",
    "X36n0659_035:0824b02": "緣故今者一心而共和合猶如葉落旋風所吹聚在",
    "X36n0659_035:0824b03": "一處說何因緣而來至此我常擁護出家之人乃至",
    "X36n0659_035:0824b04": "不惜身之與命爾時一切諸外道眾咸作是言大王",
    "X36n0659_035:0824b05": "諦聽大王今者是大法橋是大法礪是大法稱即是",
    "X36n0659_035:0824b06": "一切功德之器一切功德真實之性正法道路即是",
    "X36n0659_035:0824b07": "種子之良田也一切國土之根本也一切國土之明",
    "X36n0659_035:0824b08": "鏡也一切諸天之形像也一切國人之父母也大王",
    "X36n0659_035:0824b09": "一切世間功德寶藏即是王身何以故名功德藏王",
    "X36n0659_035:0824b10": "斷國事不擇親怨其心平等如地水火風是故名王",
    "X36n0659_035:0824b11": "為功德藏大王現在眾生雖復壽短王之功德如昔",
    "X36n0659_035:0824b12": "長壽安樂時王亦如頂生善見忍辱那睺沙王耶邪",
    "X36n0659_035:0824b13": "諦王尸毗王一叉鳩王如是等王具足善法大王今",
    "X36n0659_035:0824b14": "者亦復如是大王以王因緣國土安樂人民熾盛是",
    "X36n0659_035:0824b15": "故一切出家之人慕樂此國持戒精勤修習正道大",
    "X36n0659_035:0824b16": "王我經中說若出家人隨所住國持戒精勤修習正",
    "X36n0659_035:0824b17": "道其王亦有修善之分大王一切盜賊王已整理出",
    "X36n0659_035:0824b18": "家之人都無畏懼今者唯有一大惡人瞿曇沙門王",
    "X36n0659_035:0824b19": "未檢校我等甚畏其人自恃豪族種姓身色具足又",
    "X36n0659_035:0824b20": "因過去布施之報多得供養恃此眾事生大憍慢或",
    "X36n0659_035:0824b21": "因呪術而生憍慢以是因緣不能苦行受畜細耎衣",
    "X36n0659_035:0824b22": "服臥具是故一切世間惡人為利養故往集其所而",
    "X36n0659_035:0824b23": "為眷屬不能苦行呪術力故調伏迦葉及舍利弗目",
    "X36n0659_035:0824b24": "犍連等今復來至我所住處娑羅林中宣說是身常",
    "X36n0659_035:0824c01": "樂我淨誘我弟子大王瞿曇先說無常無樂無我無",
    "X36n0659_035:0824c02": "淨我能忍之今乃宣說常樂我淨我實不忍唯願大",
    "X36n0659_035:0824c03": "王聽我與彼瞿曇論義王即答言諸大士汝等今者",
    "X36n0659_035:0824c04": "為誰教導而令其心狂亂不定如水濤波旋火之輪",
    "X36n0659_035:0824c05": "猿猴擲樹是事可恥智人若聞則生憐憫愚人聞之",
    "X36n0659_035:0824c06": "則生嗤笑汝等所說非出家相汝若病風黃水患者",
    "X36n0659_035:0824c07": "吾悉有藥能療治之如其鬼病家兄耆婆善能去之",
    "X36n0659_035:0824c08": "汝等今者欲以手爪鉋須彌山欲以口齒齚齧金剛",
    "X36n0659_035:0824c09": "諸大士譬如愚人見師子王饑時睡眠而欲寤之如",
    "X36n0659_035:0824c10": "人以指置毒蛇口如欲以手觸灰覆火汝等今者亦",
    "X36n0659_035:0824c11": "復如是善男子譬如野狐作師子吼猶如蟁子共金",
    "X36n0659_035:0824c12": "翅鳥角行遲疾如兔度海欲盡其底汝等今者亦復",
    "X36n0659_035:0824c13": "如是汝若夢見勝瞿曇者是夢狂惑未足可信諸大",
    "X36n0659_035:0824c14": "士汝等今者興建是意猶如飛蛾投大火聚汝隨我",
    "X36n0659_035:0824c15": "語不須更說汝雖讚我平等如稱勿令外人復聞比",
    "X36n0659_035:0824c16": "語爾時外道復作是言大王瞿曇沙門所作幻術到",
    "X36n0659_035:0824c17": "汝邊耶乃令大王心疑不信是等聖人大王不應輕",
    "X36n0659_035:0824c18": "懱如是大士大王是月增減大海鹹味摩羅延山如",
    "X36n0659_035:0824c19": "是等事誰之所作豈非我等婆羅門耶大王不聞阿",
    "X36n0659_035:0824c20": "竭多仙十二秊中恒河之水停耳中耶大王不聞瞿",
    "X36n0659_035:0824c21": "曇仙人大現神通十二秊中變作釋身竝令釋身作",
    "X36n0659_035:0824c22": "羝羊形作千女根在釋身耶大王不聞耆兔仙人一",
    "X36n0659_035:0824c23": "日之中飲四海水令大地乾耶大王不聞婆藪仙人",
    "X36n0659_035:0824c24": "為自在天作三眼耶大王不聞羅羅仙人變迦羅富",
    "X36n0659_035:0825a01": "城作鹵土耶大王婆羅門中有如是等大力諸仙現",
    "X36n0659_035:0825a02": "可撿校大王云何見輕懱耶王言諸仁者若不見信",
    "X36n0659_035:0825a03": "故欲為者如來正覺今者近在婆羅林中汝等可往",
    "X36n0659_035:0825a04": "隨意問難如來亦當為汝分別稱汝意答爾時阿闍",
    "X36n0659_035:0825a05": "世王與諸外道徒眾眷屬往至佛所頭面作禮右繞",
    "X36n0659_035:0825a06": "三帀修敬已畢却住一面白佛言世尊是諸外道欲",
    "X36n0659_035:0825a07": "隨意問難唯願如來隨意答之佛言大王且止我自",
    "X36n0659_035:0825a08": "知時。",
    "X36n0659_035:0825a09": "爾時眾中闍提下第二正破十仙即為十章此是",
    "X36n0659_035:0825a10": "其一闍提首那宗迦毗羅執因有果因果同時故",
    "X36n0659_035:0825a11": "百論云迦毗羅弟子誦僧佉經二十五諦今此具",
    "X36n0659_035:0825a12": "出故知是也此章為二一論義二歸伏論義為四",
    "X36n0659_035:0825a13": "一定義宗二受定三正難四通釋初定宗者。",
    "X36n0659_035:0825a14": "爾時眾中有婆羅門名闍提首那作如是言瞿曇汝",
    "X36n0659_035:0825a15": "說涅槃是常法耶。",
    "X36n0659_035:0825a16": "我聞瞿曇涅槃常者為定爾不。",
    "X36n0659_035:0825a17": "次答如是如是即是受定。",
    "X36n0659_035:0825a18": "如是如是大婆羅門。",
    "X36n0659_035:0825a19": "然涅槃何曾定是常無常亦常亦無常非常非無",
    "X36n0659_035:0825a20": "常耶欲以常破之故言如是如是。",
    "X36n0659_035:0825a21": "婆羅門言下第三正難又三先非佛義次正難三",
    "X36n0659_035:0825a22": "取意結初如文。",
    "X36n0659_035:0825a23": "婆羅門言瞿曇若說涅槃常者是義不然。",
    "X36n0659_035:0825a24": "次正難中有五難不出兩意初四難同令無常後",
    "X36n0659_035:0825b01": "一難非但無常亦無樂淨我。",
    "X36n0659_035:0825b02": "何以故世間之法從子生果相續不斷如從泥出瓶",
    "X36n0659_035:0825b03": "從縷得衣瞿曇常說修無常想獲得涅槃因是無常",
    "X36n0659_035:0825b04": "果云何常。",
    "X36n0659_035:0825b05": "初明修無常想得常涅槃不應無常因得於常果",
    "X36n0659_035:0825b06": "舊當此難彼云涅槃是果修於習因還生習果涅",
    "X36n0659_035:0825b07": "槃之果既其是常復以何等為此常因乃至我淨",
    "X36n0659_035:0825b08": "亦復如是彼若答言我之涅槃自是常果墮自然",
    "X36n0659_035:0825b09": "義(云云)。",
    "X36n0659_035:0825b10": "瞿曇又說解脫欲貪下第二難。",
    "X36n0659_035:0825b11": "瞿曇又說解脫欲貪即是涅槃解脫色貪及無色貪",
    "X36n0659_035:0825b12": "即是涅槃滅無明等一切煩惱即是涅槃從欲乃至",
    "X36n0659_035:0825b13": "無明煩惱皆是無常因是無常所得涅槃亦應無常。",
    "X36n0659_035:0825b14": "明解脫欲貪得於涅槃所脫欲貪既無常者能脫",
    "X36n0659_035:0825b15": "涅槃亦是無常此難最拙。",
    "X36n0659_035:0825b16": "瞿曇又說從因故生天下第三。",
    "X36n0659_035:0825b17": "瞿曇又說從因故生天從因故地獄從因得解脫是",
    "X36n0659_035:0825b18": "故諸法皆從因生若從因故得解脫者云何言常。",
    "X36n0659_035:0825b19": "直明從因生故故是無常涅槃是果即從因生不",
    "X36n0659_035:0825b20": "得是常。",
    "X36n0659_035:0825b21": "瞿曇亦說色從緣生下第四開作兩難。",
    "X36n0659_035:0825b22": "瞿曇亦說色從緣生故名無常受想行識亦復如是",
    "X36n0659_035:0825b23": "如是解脫若是色者當知無常受想行識亦復如是",
    "X36n0659_035:0825b24": "若離五陰有解脫者當知解脫即是虗空若是虗空",
    "X36n0659_035:0825c01": "不得說言從因緣生何以故是常是一徧一切處。",
    "X36n0659_035:0825c02": "若涅槃即陰陰既無常涅槃亦爾若離五陰與五",
    "X36n0659_035:0825c03": "陰異猶如虗空即不可得云何眾生能得涅槃。",
    "X36n0659_035:0825c04": "瞿曇亦說從因生下第五難。",
    "X36n0659_035:0825c05": "瞿曇亦說從因生者即是苦也若是苦者云何復說",
    "X36n0659_035:0825c06": "解脫是樂瞿曇又說無常即苦苦即無我若是無常",
    "X36n0659_035:0825c07": "苦無我者即是不淨一切從因所生諸法皆無常苦",
    "X36n0659_035:0825c08": "無我不淨云何復說涅槃即是常樂我淨。",
    "X36n0659_035:0825c09": "明涅槃既是無常不得是常者何但無常亦無樂淨",
    "X36n0659_035:0825c10": "若瞿曇說亦常無常下第三取意結。",
    "X36n0659_035:0825c11": "若瞿曇說亦常無常亦苦亦樂亦我無我亦淨不淨",
    "X36n0659_035:0825c12": "如是豈非是二語耶我亦曾從先舊智人聞說是語",
    "X36n0659_035:0825c13": "佛若出世言則無二瞿曇今者說於二語復言佛即",
    "X36n0659_035:0825c14": "我身是也是義云何。",
    "X36n0659_035:0825c15": "難意云佛見難常既不可通恐佛移宗向亦常亦",
    "X36n0659_035:0825c16": "無常即成二語若二語者即不名佛。",
    "X36n0659_035:0825c17": "佛言下第四通釋文為二初答正難次答結難初",
    "X36n0659_035:0825c18": "文又二初答第一難次答第三難所以不答餘三",
    "X36n0659_035:0826a01": "難者其難涅槃令是無常故餘從例不答第二所",
    "X36n0659_035:0826a02": "斷欲貪者欲貪無常云何能令斷亦無常不答第",
    "X36n0659_035:0826a03": "四者涅槃是常何論即離不答第五者涅槃是常",
    "X36n0659_035:0826a04": "寧無樂淨今先答初難。",
    "X36n0659_035:0826a05": "佛言婆羅門如汝所說我今問汝隨汝意答婆羅門",
    "X36n0659_035:0826a06": "言善哉瞿曇佛言婆羅門汝性常耶是無常乎婆羅",
    "X36n0659_035:0826a07": "門言我性是常婆羅門是性能作一切內外法之因",
    "X36n0659_035:0826a08": "耶如是瞿曇佛言婆羅門云何作因瞿曇從性生大",
    "X36n0659_035:0826a09": "從大生慢從慢生十六法所謂地水火風空五知根",
    "X36n0659_035:0826a10": "眼耳鼻舌觸五業根手脚口聲男女二根心平等根",
    "X36n0659_035:0826a11": "是十六法從五法生色聲香味觸是二十一法根本",
    "X36n0659_035:0826a12": "有三一者染二者麤三者黑染者名愛麤者名瞋黑",
    "X36n0659_035:0826a13": "名無明瞿曇是二十五法皆因性生婆羅門是大等",
    "X36n0659_035:0826a14": "法常無常耶瞿曇我法性常大等諸法悉是無常婆",
    "X36n0659_035:0826a15": "羅門如汝法中因常果無常若我法中因雖無常果",
    "X36n0659_035:0826a16": "是常者有何等過。",
    "X36n0659_035:0826a17": "佛先問之令出彼義其向拒抗不出其義佛因餘",
    "X36n0659_035:0826a18": "難遂出其義我性是常大等諸法何妨無常若爾",
    "X36n0659_035:0826a19": "即是能生之因是常所生之果無常佛便竝通如",
    "X36n0659_035:0826a20": "汝法中因常果無常者何妨我法因是無常而果",
    "X36n0659_035:0826a21": "是常(云云)此二十五諦與百論中有同有異總為",
    "X36n0659_035:0826a22": "三一者名異體同論云從冥生覺從覺生我心此",
    "X36n0659_035:0826a23": "中云從性生大從大生慢即是名異體同者冥是",
    "X36n0659_035:0826a24": "八萬劫外冥然不知此中言性是萬法性冥伏在",
    "X36n0659_035:0826b01": "於八萬劫外不可得知論云覺者即是覺知八萬",
    "X36n0659_035:0826b02": "劫事此中言大只是能大覺知慢我易見二者名",
    "X36n0659_035:0826b03": "體俱同即是五大五塵五情五業并心平等三名",
    "X36n0659_035:0826b04": "體俱異者論云神我為主即是一根此云染麤黑",
    "X36n0659_035:0826b05": "者亦是一根此即大異染麤黑三云何為一解云",
    "X36n0659_035:0826b06": "三不竝起貪等前後隨取其一足二十四問此闍",
    "X36n0659_035:0826b07": "提既其宗於迦毗羅義何故不同解云當佛世時",
    "X36n0659_035:0826b08": "不見三師但見其徒其徒改本故說不同有染等",
    "X36n0659_035:0826b09": "異如莊嚴云佛果無有續待因成三假後招提琰",
    "X36n0659_035:0826b10": "是彼學士即改云佛果無因成不妨有續待開善",
    "X36n0659_035:0826b11": "云二諦同體後龍光是其學士即改二諦各各有",
    "X36n0659_035:0826b12": "體(云云)五業中云男女二根論以大小便為二根",
    "X36n0659_035:0826b13": "各有所據論就一體經就二人(云云)但此性諦或",
    "X36n0659_035:0826b14": "謂即是神我或謂是冥初皆有其義冥初據二十",
    "X36n0659_035:0826b15": "五諦之初以是冥諦又言是常乃是神我未測何",
    "X36n0659_035:0826b16": "異於中云從慢生十法者此未即生一十六法無",
    "X36n0659_035:0826b17": "有染黑麤三一時而起隨從其一生此不定故先",
    "X36n0659_035:0826b18": "不說言十六法者即是五大五知根五業根心平",
    "X36n0659_035:0826b19": "等根列五根名乃云觸者謂身為觸問平等根者",
    "X36n0659_035:0826b20": "論家所明意識以託五根起者為五知根心既徧",
    "X36n0659_035:0826b21": "緣故名平等文云是二十五法皆性生者其實性",
    "X36n0659_035:0826b22": "生二十四法能所合數故二十五準彼義者性即",
    "X36n0659_035:0826b23": "是常所生無常佛以彼義而竝通云何妨我義因",
    "X36n0659_035:0826b24": "是無常而果是常。",
    "X36n0659_035:0826c01": "從汝等法中有二因不下第二答彼第三難。",
    "X36n0659_035:0826c02": "婆羅門汝等法中有二因不答言有佛言云何為二",
    "X36n0659_035:0826c03": "婆羅門言一者生因二者了因佛言云何生因云何",
    "X36n0659_035:0826c04": "了因婆羅門言生因者如泥出瓶了因者如燈照物",
    "X36n0659_035:0826c05": "佛言是二種因因性是一若是一者可令生因作於",
    "X36n0659_035:0826c06": "了因可令了因作生因不不也瞿曇佛言若使生因",
    "X36n0659_035:0826c07": "不作了因了因不作生因可得說言是因相不婆羅",
    "X36n0659_035:0826c08": "門言雖不因作故有因相婆羅門了因所了即同了",
    "X36n0659_035:0826c09": "不不也瞿曇佛言我法雖從無常獲得涅槃而非無",
    "X36n0659_035:0826c10": "常婆羅門從了因得故常樂我淨從生因得故無常",
    "X36n0659_035:0826c11": "無樂無我無淨。",
    "X36n0659_035:0826c12": "亦先一一覈出彼義文云了因所了即同了不者",
    "X36n0659_035:0826c13": "謂了因所了之果亦與了同不燈是了因了出缾",
    "X36n0659_035:0826c14": "盆之果此之了因與缾盆等了果同不彼云不同",
    "X36n0659_035:0826c15": "何故爾如燈名了因因人息之火滅豈令缾滅涅",
    "X36n0659_035:0826c16": "槃亦爾雖從了出涅槃果常汝不得云從因生果",
    "X36n0659_035:0826c17": "即是無常若答汝義既有二因了因所了之果不",
    "X36n0659_035:0826c18": "同能了之因我亦如是此之涅槃從了因有了因",
    "X36n0659_035:0826c19": "無常涅槃果常。",
    "X36n0659_035:0826c20": "是故如來所說有二下第二破其取意結難。",
    "X36n0659_035:0826c21": "是故如來所說有二如是二語無有二也是故如來",
    "X36n0659_035:0826c22": "名無二語如汝所說曾從先舊智人邊聞佛出於世",
    "X36n0659_035:0826c23": "無有二語是言善哉一切十方三世諸佛所說無差",
    "X36n0659_035:0826c24": "是故說言佛無二語云何無差有同說有無同說無",
    "X36n0659_035:0827a01": "故名一義婆羅門如來世尊雖名二語為了一語故",
    "X36n0659_035:0827a02": "云何二語了於一語如眼色二語生識一語乃至意",
    "X36n0659_035:0827a03": "法亦復如是。",
    "X36n0659_035:0827a04": "明佛無二言隨根說法有時說有有時說無意欲",
    "X36n0659_035:0827a05": "令解中道正法寧是二語後文更取眼色生識釋",
    "X36n0659_035:0827a06": "所說意佛之二語為了一語者謂眼色雖二而同",
    "X36n0659_035:0827a07": "生識識是一故故言一語。",
    "X36n0659_035:0827a08": "從婆羅門言下二歸伏又六一請二說三述四印",
    "X36n0659_035:0827a09": "五歸六許初更請佛說。",
    "X36n0659_035:0827a10": "婆羅門言瞿曇善能分別如是語義我今未解所出",
    "X36n0659_035:0827a11": "二語了於一語。",
    "X36n0659_035:0827a12": "爾時世尊下二佛即答。",
    "X36n0659_035:0827a13": "爾時世尊即為宣說四真諦法婆羅門苦諦者亦二",
    "X36n0659_035:0827a14": "亦一乃至道諦亦二亦一。",
    "X36n0659_035:0827a15": "云苦諦者亦二亦一乃至道諦亦復如是此有二",
    "X36n0659_035:0827a16": "解一愛法師云以實法苦樂為二而相續道中終",
    "X36n0659_035:0827a17": "以苦識研成此樂故是一義故言亦二亦一道諦",
    "X36n0659_035:0827a18": "例爾又有師解佛說四真諦首那因此四諦悟道",
    "X36n0659_035:0827a19": "不應止是相續假義所以有此文者如大品差別",
    "X36n0659_035:0827a20": "品中善吉問佛為以苦諦得度為以苦智乃至道",
    "X36n0659_035:0827a21": "智得度佛答云不以苦諦苦智乃至道智我說四",
    "X36n0659_035:0827a22": "諦平等名為得道又云四諦平等即是涅槃是則",
    "X36n0659_035:0827a23": "苦諦是境苦智是智世諦道中有境智二若見無",
    "X36n0659_035:0827a24": "生則不見有境智之別皆是一相故亦二亦一。",
    "X36n0659_035:0827b01": "婆羅門言下三述。",
    "X36n0659_035:0827b02": "婆羅門言世尊我已知已佛言善男子云何知已婆",
    "X36n0659_035:0827b03": "羅門言世尊苦諦一切凡夫二是聖人一乃至道諦",
    "X36n0659_035:0827b04": "亦復如是。",
    "X36n0659_035:0827b05": "言苦諦一切凡夫是二聖人是一者若依愛師寧",
    "X36n0659_035:0827b06": "解此文後用凡夫分別故見有境智之二聖忘境",
    "X36n0659_035:0827b07": "智皆是一真故言聖一。",
    "X36n0659_035:0827b08": "四印五歸如文。",
    "X36n0659_035:0827b09": "佛言善哉已解。",
    "X36n0659_035:0827b10": "婆羅門言世尊我今聞法已得正見今當歸依佛法",
    "X36n0659_035:0827b11": "僧寶唯願大慈聽我出家。",
    "X36n0659_035:0827b12": "六許。",
    "X36n0659_035:0827b13": "爾時世尊告憍陳如汝當為是闍提首那剃除鬚髮",
    "X36n0659_035:0827b14": "聽其出家時憍陳如即受佛敕為其剃髮即下手時",
    "X36n0659_035:0827b15": "有二種落一者鬚髮二者煩惱即於坐處得阿羅漢",
    "X36n0659_035:0827b16": "果。",
    "X36n0659_035:0827b17": "佛告陳如聽其出家者陳如是最後付囑汝既上",
    "X36n0659_035:0827b18": "座須知僧事得羅漢果者若依開善此皆現迹若",
    "X36n0659_035:0827b19": "依莊嚴實得羅漢以佛神力說法之功即令此人",
    "X36n0659_035:0827b20": "從凡入聖極為奇特但前文明已得正見此中復",
    "X36n0659_035:0827b21": "言出家之後方得羅漢故知前明正見難測淺深",
    "X36n0659_035:0827b22": "亦可始得初果亦可止是方便是故今方得羅漢",
    "X36n0659_035:0827b23": "果私謂回邪入正即是正見何論入位之淺深耶",
    "X36n0659_035:0827b24": "婆私吒下第二人此是優樓僧佉學徒文亦有二",
    "X36n0659_035:0827c01": "初論義後明歸伏論義有四番前二文各有問答",
    "X36n0659_035:0827c02": "可尋。",
    "X36n0659_035:0827c03": "復有梵志姓婆私吒復作是言瞿曇所說涅槃常耶。",
    "X36n0659_035:0827c04": "如是梵志。",
    "X36n0659_035:0827c05": "婆私吒言瞿曇將不說無煩惱為涅槃耶。",
    "X36n0659_035:0827c06": "如是梵志。",
    "X36n0659_035:0827c07": "然問佛涅槃常耶佛亦答言如是至論涅槃何曾",
    "X36n0659_035:0827c08": "定常復問無煩惱為涅槃耶佛亦答如是佛何曾",
    "X36n0659_035:0827c09": "云無煩惱為涅槃耶前文不云已斷煩惱為涅槃",
    "X36n0659_035:0827c10": "但以不生煩惱為涅槃今對此外道宜作此說為",
    "X36n0659_035:0827c11": "其是計斷見之人。",
    "X36n0659_035:0827c12": "婆私吒言瞿曇世間四種名之為無一者未出之法",
    "X36n0659_035:0827c13": "名之為無如缾未出泥時名為無缾二者已滅之法",
    "X36n0659_035:0827c14": "名之為無如缾壞已名為無缾三者異相互無名之",
    "X36n0659_035:0827c15": "為無如牛中無馬馬中無牛四者畢竟無故名之為",
    "X36n0659_035:0827c16": "無如龜毛兔角瞿曇若以除煩惱已名涅槃者涅槃",
    "X36n0659_035:0827c17": "即無若是無者云何言有常樂我淨。",
    "X36n0659_035:0827c18": "但第三番前舉四無意以滅無為難若法滅無滅",
    "X36n0659_035:0827c19": "無云何復有常樂未生即是未來之無滅無即是",
    "X36n0659_035:0827c20": "過去之無。",
    "X36n0659_035:0827c21": "佛言善男子如是涅槃非是先無同泥時缾亦非滅",
    "X36n0659_035:0827c22": "無同缾壞無亦非畢竟無如龜毛兔角同於異無善",
    "X36n0659_035:0827c23": "男子如汝所言雖牛中無馬不可說言牛亦是無雖",
    "X36n0659_035:0827c24": "馬中無牛亦不可說馬亦是無涅槃亦爾煩惱中無",
    "X36n0659_035:0828a01": "涅槃涅槃中無煩惱是故名為異相互無。",
    "X36n0659_035:0828a02": "佛答云同於互無此亦於對外道故說若論正理",
    "X36n0659_035:0828a03": "非全互無所以然者本以牛馬互無名為互無今",
    "X36n0659_035:0828a04": "明生死之中本有涅槃是故正理非全互無。",
    "X36n0659_035:0828a05": "婆私吒言瞿曇若以異無為涅槃者夫異無者無常",
    "X36n0659_035:0828a06": "樂我淨瞿曇云何說言涅槃常樂我淨。",
    "X36n0659_035:0828a07": "其中第四番彼仍復難若是互無亦應無常雖牛",
    "X36n0659_035:0828a08": "中無馬而言馬馬中無牛亦爾牛馬終是本無今",
    "X36n0659_035:0828a09": "有涅槃亦爾涅槃中無生死而有涅槃者即是本",
    "X36n0659_035:0828a10": "無今有亦是無常。",
    "X36n0659_035:0828a11": "佛今答之雖同互無而復不同為異無中有三種",
    "X36n0659_035:0828a12": "無一是互無二是先無後有三已有還無當知涅",
    "X36n0659_035:0828a13": "槃同是異無即無此三事是故常樂文中有三此",
    "X36n0659_035:0828a14": "先法說次舉三病三藥為譬三舉譬明果。",
    "X36n0659_035:0828a15": "佛言善男子如汝所說是異無者有三種無牛馬悉",
    "X36n0659_035:0828a16": "是先無後有是名先無已有還無是名壞無異相無",
    "X36n0659_035:0828a17": "者如汝所說善男子是三種無涅槃中無是故涅槃",
    "X36n0659_035:0828a18": "常樂我淨。",
    "X36n0659_035:0828a19": "如世病人一者熱病二者風病三者冷病是三種病",
    "X36n0659_035:0828a20": "三藥能治有熱病者酥能治之有風病者油能治之",
    "X36n0659_035:0828a21": "有冷病者蜜能治之是三種藥能治如是三種惡病。",
    "X36n0659_035:0828a22": "善男子風中無油油中無風乃至蜜中無冷冷中無",
    "X36n0659_035:0828a23": "蜜是故能治一切眾生亦復如是有三種病一者貪",
    "X36n0659_035:0828a24": "二者瞋三者癡如是三病有三種藥不淨觀者能為",
    "X36n0659_035:0828b01": "貪藥慈心觀者能為瞋藥觀因緣智能為癡藥善男",
    "X36n0659_035:0828b02": "子為除貪故作非貪觀為除瞋故作非瞋觀為除癡",
    "X36n0659_035:0828b03": "故作非癡觀三種病中無三種藥三種藥中無三種",
    "X36n0659_035:0828b04": "病。",
    "X36n0659_035:0828b05": "次文中云蜜能治冷依醫者說蜜性乃冷是土宜",
    "X36n0659_035:0828b06": "異不必皆爾又譬中云三種病中無三種藥三種",
    "X36n0659_035:0828b07": "藥中無三種病者舊以此文證無同體若使慧中",
    "X36n0659_035:0828b08": "得有無明藥乃有病乖於此說然莊嚴舊解明無",
    "X36n0659_035:0828b09": "漏中實有有無之惑此言無者但無取相等惑若",
    "X36n0659_035:0828b10": "招提解以真無漏實不得報無勞說於無明以入",
    "X36n0659_035:0828b11": "解體而勝鬘中說無明住地緣無漏業為因者此",
    "X36n0659_035:0828b12": "說相似無漏及被導無漏不言真無漏。",
    "X36n0659_035:0828b13": "善男子三種病中無三藥故無常無我無樂無淨三",
    "X36n0659_035:0828b14": "種藥中無三種病是故得稱常樂我淨。",
    "X36n0659_035:0828b15": "婆私吒言如來為我說常無常下第二歸伏。",
    "X36n0659_035:0828b16": "婆私吒言世尊如來為我說常無常云何為常云何",
    "X36n0659_035:0828b17": "無常佛言善男子色是無常解脫色常乃至識是無",
    "X36n0659_035:0828b18": "常解脫識常善男子若有善男子善女人能觀色乃",
    "X36n0659_035:0828b19": "至識是無常者當知是人獲得常法婆私吒言世尊",
    "X36n0659_035:0828b20": "我今已知常無常法佛言善男子汝云何知常無常",
    "X36n0659_035:0828b21": "法婆私吒言世尊我今知我色是無常得解脫常乃",
    "X36n0659_035:0828b22": "至識亦如是佛言善男子汝今善哉已報是身告憍",
    "X36n0659_035:0828b23": "陳如是婆私吒已證阿羅漢果汝可施其三衣鉢器",
    "X36n0659_035:0828b24": "時憍陳如如佛所教施其衣鉢時婆私吒受衣鉢已",
    "X36n0659_035:0828c01": "作如是言大德憍陳如我今因是弊惡之身得善果",
    "X36n0659_035:0828c02": "報唯願大德為我屈意至世尊所具宣我心我既惡",
    "X36n0659_035:0828c03": "人觸犯如來禰瞿曇姓唯願為我懺悔此罪我亦不",
    "X36n0659_035:0828c04": "能久住毒身今入涅槃時憍陳如即往佛所作如是",
    "X36n0659_035:0828c05": "言世尊婆私吒比丘生慚愧心自言頑嚚觸犯如來",
    "X36n0659_035:0828c06": "禰瞿曇姓不能久住是毒蛇身今欲滅身寄我懺悔",
    "X36n0659_035:0828c07": "佛言憍陳如婆私吒比丘已於過去無量佛所成就",
    "X36n0659_035:0828c08": "善根今受我語如法而住如法住故獲得正果汝等",
    "X36n0659_035:0828c09": "應當供養其身爾時憍陳如從佛聞已還其身所而",
    "X36n0659_035:0828c10": "設供養時婆私吒於焚身時作種種神足諸外道輩",
    "X36n0659_035:0828c11": "見是事已高聲唱言是婆私吒已得瞿曇沙門呪術",
    "X36n0659_035:0828c12": "是人不久復當勝彼瞿曇沙門。",
    "X36n0659_035:0828c13": "其文云色是無常解脫色常者有二解一者色既",
    "X36n0659_035:0828c14": "無常我解脫色則無復色故所以常二云解脫即",
    "X36n0659_035:0828c15": "色色即是常故前文云獲得解脫常住之色後解",
    "X36n0659_035:0828c16": "為勝此中寄陳如懺悔文云禰瞿曇姓者舊為禰",
    "X36n0659_035:0828c17": "音謂彼呼汝為禰故言禰瞿曇姓今依冶城西房",
    "X36n0659_035:0828c18": "從法師說為苨音但翻此在北北人多云苨亦云",
    "X36n0659_035:0828c19": "禰我之音大集經中亦用此字彼經即是倚人邊",
    "X36n0659_035:0828c20": "作爾文云瞿曇姓者若佛弟子稱佛為瞿曇如前",
    "X36n0659_035:0828c21": "現病品偈中云瞿曇大聖德願起演說法者此謂",
    "X36n0659_035:0828c22": "稱歎之辭明佛雖復七世已來釋種王世而其本",
    "X36n0659_035:0828c23": "族起自瞿曇大姓世胄殊遠非始今日若外道意",
    "X36n0659_035:0828c24": "稱瞿曇者此不論德直以姓為言此是輕略之謂",
    "X36n0659_035:0829a01": "如世人言不呼人位但呼姓者遂為輕略又云我",
    "X36n0659_035:0829a02": "亦不能久住毒身今欲入滅者謂本有神通即得",
    "X36n0659_035:0829a03": "聖果用邊際智故入涅槃前文云得阿羅漢施三",
    "X36n0659_035:0829a04": "衣者準理得羅漢已具足衣鉢今言無者若善來",
    "X36n0659_035:0829a05": "羅漢即有三衣既自得羅漢是故須衣又此人本",
    "X36n0659_035:0829a06": "是出家外道不俟剃髮何以知之前文闍提云婆",
    "X36n0659_035:0829a07": "羅門今婆私吒但言梵志梵志即是出家外道所",
    "X36n0659_035:0829a08": "以更須施其應器。",
    "X36n0659_035:0829a09": "爾時眾中復有先尼是第三外道外道先尼非止",
    "X36n0659_035:0829a10": "一人今此非是前卷先尼如佛弟子中同名迦葉",
    "X36n0659_035:0829a11": "者眾此章有四一緣起二破執三論義四歸伏。",
    "X36n0659_035:0829a12": "爾時眾中復有梵志名曰先尼復作是言瞿曇有我",
    "X36n0659_035:0829a13": "耶如來默然瞿曇無我耶如來默然第二第三亦如",
    "X36n0659_035:0829a14": "是問佛皆默然。",
    "X36n0659_035:0829a15": "然佛說不定自有先明正義使外道得解自有先",
    "X36n0659_035:0829a16": "須默然待彼立義然後破之以申正理今宜先默",
    "X36n0659_035:0829a17": "然故三問不答然不答凡有三義一者根緣所宜",
    "X36n0659_035:0829a18": "雖復不答是默然答二者定問有無皆是邪意故",
    "X36n0659_035:0829a19": "大論中有十四難佛皆不答有邊無邊有常無常",
    "X36n0659_035:0829a20": "如去不如去等所以不答三者佛欲對彼自立之",
    "X36n0659_035:0829a21": "義出其綱宗然後乃破如來上答恒被彼難竟未",
    "X36n0659_035:0829a22": "得破所以默然有此三意。",
    "X36n0659_035:0829a23": "先尼言若一切眾生下第二破執其中有二先立",
    "X36n0659_035:0829a24": "宗次正破此下是立宗。",
    "X36n0659_035:0829b01": "先尼言瞿曇若一切眾生有我徧一切處是一作者",
    "X36n0659_035:0829b02": "瞿曇何故默然不答。",
    "X36n0659_035:0829b03": "凡有三義一者立我是徧二者立我是一三者立",
    "X36n0659_035:0829b04": "我是作者我即眾生士夫壽命我既被破人及士",
    "X36n0659_035:0829b05": "夫眾生自去作者知者既被破已起者即是作者",
    "X36n0659_035:0829b06": "之類亦皆被破今問外計為是即陰為是離陰今",
    "X36n0659_035:0829b07": "謂計我是作者者作即行陰計行為我若計是知",
    "X36n0659_035:0829b08": "者見者竝是計即陰為我其計我是作者所作之",
    "X36n0659_035:0829b09": "業雖復不同而同是作者。",
    "X36n0659_035:0829b10": "佛言先尼下第二明正破有二初正破前三次別",
    "X36n0659_035:0829b11": "破餘三見者知者受者就初文為三初破徧次破",
    "X36n0659_035:0829b12": "一後破作初有四番此初第一先定彼義。",
    "X36n0659_035:0829b13": "佛言先尼汝說是我徧一切處耶先尼答言瞿曇不",
    "X36n0659_035:0829b14": "但我說一切智人亦如是說。",
    "X36n0659_035:0829b15": "佛言若我周徧下第二正破。",
    "X36n0659_035:0829b16": "佛言善男子若我周徧一切處者應當五道一時受",
    "X36n0659_035:0829b17": "報若有五道一時受報汝等梵志何因緣故不造眾",
    "X36n0659_035:0829b18": "惡為遮地獄修諸善法為受天身先尼言瞿曇我法",
    "X36n0659_035:0829b19": "中我則有二種一作身我二常身我為作身我修離",
    "X36n0659_035:0829b20": "惡法不入地獄修諸善法生於天上。",
    "X36n0659_035:0829b21": "明若我徧者應在五道何須修善欲受天報離惡",
    "X36n0659_035:0829b22": "道邪惡與生天我應常在不須修善先尼言我有",
    "X36n0659_035:0829b23": "二種一作身我二常身我者先尼本計常身之我",
    "X36n0659_035:0829b24": "為被破故轉成二我。",
    "X36n0659_035:0829c01": "佛言如汝說我下第三佛更逐破。",
    "X36n0659_035:0829c02": "佛言善男子如汝說我徧一切處如是我者若作身",
    "X36n0659_035:0829c03": "中當知無常若作身無云何言徧瞿曇我所立我亦",
    "X36n0659_035:0829c04": "在作中亦是常法瞿曇如人失火燒舍宅時其主出",
    "X36n0659_035:0829c05": "去不可說言舍宅被燒主亦被燒我法亦爾而此作",
    "X36n0659_035:0829c06": "身雖是無常常無常時我則出去是故我我亦徧亦",
    "X36n0659_035:0829c07": "常。",
    "X36n0659_035:0829c08": "若常身我在作身中作身無常常身之我亦應無",
    "X36n0659_035:0829c09": "常若常身我不在作身則非徧義先尼因此更舉",
    "X36n0659_035:0829c10": "舍譬舍主譬常身舍舉作身舍既被燒主即出去",
    "X36n0659_035:0829c11": "如作身無常身即去。",
    "X36n0659_035:0829c12": "佛言如汝說我下第四便逐破之。",
    "X36n0659_035:0829c13": "佛言善男子如汝說我亦徧亦常是義不然何以故",
    "X36n0659_035:0829c14": "徧有二種一者常二者無常復有二種一色二無色",
    "X36n0659_035:0829c15": "是故若言一切有者亦常亦無常亦色亦無色若言",
    "X36n0659_035:0829c16": "舍主得出不名無常是義不然何以故舍不名主主",
    "X36n0659_035:0829c17": "不名舍異燒異出故得如是我則不爾何以故我即",
    "X36n0659_035:0829c18": "是色色即是我無色即我我即無色云何而言色無",
    "X36n0659_035:0829c19": "常時我則得出。",
    "X36n0659_035:0829c20": "明常身我既其徧在常即無常在常既常在無常",
    "X36n0659_035:0829c21": "中寧不無常如是徧在色與非色在非色既即非",
    "X36n0659_035:0829c22": "色在色寧得不即是色舍與主異有燒不燒不得",
    "X36n0659_035:0829c23": "俱明舍主可爾常身作身此則不然何以得云作",
    "X36n0659_035:0829c24": "身無常我即出去今當問汝出何處去常身既常",
    "X36n0659_035:0830a01": "常體恒徧出無去處。",
    "X36n0659_035:0830a02": "汝意若謂一切眾生下第二破一義凡有八番此",
    "X36n0659_035:0830a03": "下初番。",
    "X36n0659_035:0830a04": "善男子汝意若謂一切眾生同一我者如是則違世",
    "X36n0659_035:0830a05": "出世法何以故世間法名父母子女若我是一父即",
    "X36n0659_035:0830a06": "是子子即是父母即是女女即是母怨即是親親即",
    "X36n0659_035:0830a07": "是怨此即是彼彼即是此是故若說一切眾生同一",
    "X36n0659_035:0830a08": "我者是則違背世出世法先尼言我亦不說一切眾",
    "X36n0659_035:0830a09": "生同於一我乃說一人各有一我。",
    "X36n0659_035:0830a10": "我既是一父我子我二我何異次先尼救云謂一",
    "X36n0659_035:0830a11": "人一我非一切人同共一我故有父子二我不同",
    "X36n0659_035:0830a12": "此既破竟便轉義宗。",
    "X36n0659_035:0830a13": "佛言若言一人下第二佛便逐破。",
    "X36n0659_035:0830a14": "佛言善男子若言一人各有一我是為多我是義不",
    "X36n0659_035:0830a15": "然何以故如汝先言我徧一切若徧一切一切眾生",
    "X36n0659_035:0830a16": "業根應同天得見時佛得亦見天得作時佛得亦作",
    "X36n0659_035:0830a17": "天得聞時佛得亦聞一切諸法皆亦如是若天得見",
    "X36n0659_035:0830a18": "非佛得見者不應說我徧一切處若不徧者是則無",
    "X36n0659_035:0830a19": "常先尼言瞿曇一切眾生我徧一切法與非法不徧",
    "X36n0659_035:0830a20": "一切以是義故佛得作異天得作異是故瞿曇不應",
    "X36n0659_035:0830a21": "說言佛得見時天得應見佛得聞時天得應聞。",
    "X36n0659_035:0830a22": "若一人一我我有眾多則不名常先尼若言一切",
    "X36n0659_035:0830a23": "眾生業報應同汝言一人各一我者我既是徧無",
    "X36n0659_035:0830a24": "處不有如張人我亦來在於王人我中王人之我",
    "X36n0659_035:0830b01": "亦來在於張人我中若爾者我既互通即無愚智",
    "X36n0659_035:0830b02": "亦無貴賤亦如天得我既在佛得眼見佛得之我",
    "X36n0659_035:0830b03": "亦在天得佛得之我既因眼見天得之我亦應因",
    "X36n0659_035:0830b04": "佛得眼見天得佛得是人名也先尼救云我徧一",
    "X36n0659_035:0830b05": "切法而諸法不相徧故天得佛得二作不同。",
    "X36n0659_035:0830b06": "佛言法與非法下第三佛復逐破。",
    "X36n0659_035:0830b07": "佛言善男子法與非法非業作耶先尼言瞿曇是業",
    "X36n0659_035:0830b08": "所作。",
    "X36n0659_035:0830b09": "法與非法非業作耶以定先尼或釋先尼所計我",
    "X36n0659_035:0830b10": "是作者業字應作我字義則可然不須改字隨下",
    "X36n0659_035:0830b11": "文業字既計我是作者所言業作即是我作次先",
    "X36n0659_035:0830b12": "尼答可見。",
    "X36n0659_035:0830b13": "佛言法非法下第四又破。",
    "X36n0659_035:0830b14": "佛言善男子若法非法是業作者即是同法云何言",
    "X36n0659_035:0830b15": "異何以故佛得業處有天得我天得業處有佛得我",
    "X36n0659_035:0830b16": "是故佛得作時天得亦作法與非法亦應如是善男",
    "X36n0659_035:0830b17": "子是故一切眾生法與非法若如是者所得果報亦",
    "X36n0659_035:0830b18": "應不異善男子從子出果是子終不思惟分別我唯",
    "X36n0659_035:0830b19": "當作婆羅門果不與剎利毗舍首陀而作果也何以",
    "X36n0659_035:0830b20": "故從子出果終不障閡如是四姓法與非法亦復如",
    "X36n0659_035:0830b21": "是不能分別我唯當與佛得作果不與天得作果作",
    "X36n0659_035:0830b22": "天得果不作佛得果何以故業平等故先尼言瞿曇",
    "X36n0659_035:0830b23": "譬如一室有百千燈炷雖有異明則無差燈炷則異",
    "X36n0659_035:0830b24": "喻法非法其明無差喻眾生我。",
    "X36n0659_035:0830c01": "既同是我作故天得作時即佛得作二作既同報",
    "X36n0659_035:0830c02": "應不異下舉業平等果亦應同次先尼舉燈明救",
    "X36n0659_035:0830c03": "佛言汝說燈明下第五逐破彼譬。",
    "X36n0659_035:0830c04": "佛言善男子汝說燈明以喻我者是義不然何以故",
    "X36n0659_035:0830c05": "室異燈異是燈光明亦在炷邊亦徧室中汝所言我",
    "X36n0659_035:0830c06": "若如是者法非法邊俱應有我我中亦應有法非法",
    "X36n0659_035:0830c07": "若法非法無有我者不得說言徧一切處若俱有者",
    "X36n0659_035:0830c08": "何得復以炷明為喻善男子汝意若謂炷之與明真",
    "X36n0659_035:0830c09": "實別異何因緣故炷增明盛炷枯明滅是故不應以",
    "X36n0659_035:0830c10": "法非法喻於燈炷光明無差喻於我也何以故法非",
    "X36n0659_035:0830c11": "法我三事即一先尼言瞿曇汝引燈喻是事不吉何",
    "X36n0659_035:0830c12": "以故燈喻若吉我已先引如其不吉何故復說。",
    "X36n0659_035:0830c13": "明在炷邊復照於室譬有邊表之處我亦應有眼",
    "X36n0659_035:0830c14": "識處所我既徧於法與非法法與非法亦應徧我",
    "X36n0659_035:0830c15": "是則相與俱徧先尼言汝引燈喻下復救於譬。",
    "X36n0659_035:0830c16": "善男子我所引喻者則是非喻下第六又破譬。",
    "X36n0659_035:0830c17": "善男子我所引喻都亦不作吉以不吉隨汝意說是",
    "X36n0659_035:0830c18": "喻亦說離炷有明即炷有明汝心不等故說燈炷喻",
    "X36n0659_035:0830c19": "法非法明則喻我是故責汝炷即是明離炷有明法",
    "X36n0659_035:0830c20": "即有我我即有法非法即我我即非法汝今何故但",
    "X36n0659_035:0830c21": "受一邊不受一邊如是喻者於汝不吉是故我今還",
    "X36n0659_035:0830c22": "以破汝善男子如是喻者即是非喻是非喻故於我",
    "X36n0659_035:0830c23": "則吉於汝不吉善男子汝意若謂若我不吉汝亦不",
    "X36n0659_035:0830c24": "吉是義不然何以故見世間人自刀自害自作他用",
    "X36n0659_035:0831a01": "汝所引喻亦復如是於我則吉於汝不吉先尼言瞿",
    "X36n0659_035:0831a02": "曇汝先責我心不平等今汝所說亦不平等何以故",
    "X36n0659_035:0831a03": "瞿曇今者以吉向己不吉向我以是推之見是不平。",
    "X36n0659_035:0831a04": "如是喻者則是非喻故知燈明不得喻我若喻我",
    "X36n0659_035:0831a05": "者則於彼不吉於佛為吉先尼言汝先責我又救",
    "X36n0659_035:0831a06": "燈明佛亦不平。",
    "X36n0659_035:0831a07": "佛言語如我不平下第七。",
    "X36n0659_035:0831a08": "佛言善男子如我不平能破汝不平是故汝平我之",
    "X36n0659_035:0831a09": "不平即是吉也我之不平破汝不平令汝得平即是",
    "X36n0659_035:0831a10": "我平何以故同諸聖人得平等故先尼言瞿曇我常",
    "X36n0659_035:0831a11": "是平汝云何言壞我不平一切眾生平等有我云何",
    "X36n0659_035:0831a12": "言我是不平耶。",
    "X36n0659_035:0831a13": "明我之不平破汝不平令汝得平即是我平同諸",
    "X36n0659_035:0831a14": "聖人得平等者始是大平先尼救云一切眾生平",
    "X36n0659_035:0831a15": "等有我即是我平。",
    "X36n0659_035:0831a16": "汝亦說言下第八佛更逐破平等之義。",
    "X36n0659_035:0831a17": "善男子汝亦說言當受地獄當受餓鬼當受畜生當",
    "X36n0659_035:0831a18": "受人天我若先徧五道中者云何方言當受諸趣汝",
    "X36n0659_035:0831a19": "亦說言父母和合然後生子若子先有云何復言和",
    "X36n0659_035:0831a20": "合已有是故一人有五趣身若是五處先有身者何",
    "X36n0659_035:0831a21": "因緣故為身造業是故不平。",
    "X36n0659_035:0831a22": "既言當受五道之身我豈得等。",
    "X36n0659_035:0831a23": "汝意若謂我是作者下第三破作者有六善男子",
    "X36n0659_035:0831a24": "此初文者約受苦破。",
    "X36n0659_035:0831b01": "善男子汝意若謂我是作者是義不然何以故若我",
    "X36n0659_035:0831b02": "作者何因緣故自作苦事然今眾生實有受苦是故",
    "X36n0659_035:0831b03": "當知我非作者若言是苦非我所作不從因生一切",
    "X36n0659_035:0831b04": "諸法亦當如是不從因生何因緣故說我作耶。",
    "X36n0659_035:0831b05": "若我是作者那自作苦若苦非我作一切諸法應",
    "X36n0659_035:0831b06": "非我作。",
    "X36n0659_035:0831b07": "眾生苦樂下第二明憂喜。",
    "X36n0659_035:0831b08": "善男子眾生苦樂實從因緣如是苦樂能作憂喜憂",
    "X36n0659_035:0831b09": "時無喜喜時無憂或喜或憂智人云何說是常耶。",
    "X36n0659_035:0831b10": "汝說我常下第三明有十時。",
    "X36n0659_035:0831b11": "善男子汝說我常若是常者云何說有十時別異常",
    "X36n0659_035:0831b12": "法不應有歌羅羅乃至老時虗空常法尚無一時況",
    "X36n0659_035:0831b13": "有十時善男子我者非是歌羅羅時乃至老時云何",
    "X36n0659_035:0831b14": "說有十時別異。",
    "X36n0659_035:0831b15": "若我作者下第四明有盛衰。",
    "X36n0659_035:0831b16": "善男子若我作者是我亦有盛時衰時眾生亦有盛",
    "X36n0659_035:0831b17": "時衰時若我爾者云何是常。",
    "X36n0659_035:0831b18": "眾生亦有盛衰眾生既即我我應盛衰豈是常耶",
    "X36n0659_035:0831b19": "我若作者下第五明不應利鈍。",
    "X36n0659_035:0831b20": "善男子我若作者云何一人有利有鈍。",
    "X36n0659_035:0831b21": "那得此人於書利於棊鈍彼人於棊利於書鈍餘",
    "X36n0659_035:0831b22": "例皆爾。",
    "X36n0659_035:0831b23": "我若作者下第六。",
    "X36n0659_035:0831b24": "善男子我若作者是我能作身業口業意業若是我",
    "X36n0659_035:0831c01": "所作者云何口說無有我耶云何自疑有耶無耶。",
    "X36n0659_035:0831c02": "明汝自說無我而疑我有無。",
    "X36n0659_035:0831c03": "汝意若謂離眼有見下第二破餘三義故言別破",
    "X36n0659_035:0831c04": "此中有三初破見者次破受者三破知者初破見",
    "X36n0659_035:0831c05": "者自復有三此初正破。",
    "X36n0659_035:0831c06": "善男子汝意若謂離眼有見是義不然何以故若離",
    "X36n0659_035:0831c07": "眼已別有見者何須此眼乃至身根亦復如是汝意",
    "X36n0659_035:0831c08": "若謂我雖能見要因眼見是亦不然何以故如有人",
    "X36n0659_035:0831c09": "言須曼那華能燒大村云何能燒因火能燒汝立我",
    "X36n0659_035:0831c10": "見亦復如是。",
    "X36n0659_035:0831c11": "若謂離眼有見者此謂我是能見衛世師執神使",
    "X36n0659_035:0831c12": "智知而神異智此義同僧佉所計神即能知故言",
    "X36n0659_035:0831c13": "離眼有見是義不然若離眼有我而能見者何須",
    "X36n0659_035:0831c14": "此眼若離我見用眼能見者如言華能燒村但因",
    "X36n0659_035:0831c15": "華裹火擲在屋上故云華燒者神因眼見亦復如",
    "X36n0659_035:0831c16": "是終是眼見神不能見。",
    "X36n0659_035:0831c17": "先尼言下第二救。",
    "X36n0659_035:0831c18": "先尼言瞿曇如人執鎌則能刈草我因五根見聞至",
    "X36n0659_035:0831c19": "觸亦復如是。",
    "X36n0659_035:0831c20": "云如人執鎌則能刈草譬我因眼則能見色就正",
    "X36n0659_035:0831c21": "義中乃是假我令眼能見必無實我須因眼見。",
    "X36n0659_035:0831c22": "善男子鎌人各異下第三重破。",
    "X36n0659_035:0831c23": "善男子鎌人各異是故執鎌能有所作離根之外更",
    "X36n0659_035:0831c24": "無別我云何說言我因諸根能有所作善男子汝意",
    "X36n0659_035:0832a01": "若謂執鎌能刈我亦如是是我有手耶為無手乎若",
    "X36n0659_035:0832a02": "有手者何不自執若無手者云何說言我是作者善",
    "X36n0659_035:0832a03": "男子能刈草者即是鎌也非我非人若我人能何故",
    "X36n0659_035:0832a04": "因鎌善男子人有二業一則執草二則執鎌是鎌唯",
    "X36n0659_035:0832a05": "有能斷之功眾生見法亦復如是眼能見色從和合",
    "X36n0659_035:0832a06": "生若從因緣和合見者智人云何說言有我。",
    "X36n0659_035:0832a07": "鎌人不同可得刈草若離根外無別有我故不為",
    "X36n0659_035:0832a08": "例。",
    "X36n0659_035:0832a09": "汝意若謂身作我受下第二破受者是我。",
    "X36n0659_035:0832a10": "善男子汝意若謂身作我受是義不然何以故世間",
    "X36n0659_035:0832a11": "不見天得作業佛得受果若言非是身作我非因受",
    "X36n0659_035:0832a12": "汝等何故從於因緣求解脫耶汝先是身非因緣生",
    "X36n0659_035:0832a13": "得解脫已亦應非因而更生身如身一切煩惱亦應",
    "X36n0659_035:0832a14": "如是。",
    "X36n0659_035:0832a15": "身作即是我作下乃自顯。",
    "X36n0659_035:0832a16": "先尼言我有二種下第三破知者是我於中有二",
    "X36n0659_035:0832a17": "此先明執。",
    "X36n0659_035:0832a18": "先尼言瞿曇我有二種一者有知二者無知無知之",
    "X36n0659_035:0832a19": "我能得於身有知之我能捨離身猶如坏缾既被燒",
    "X36n0659_035:0832a20": "已失於本色更不復生智者煩惱亦復如是既滅壞",
    "X36n0659_035:0832a21": "已終不更生。",
    "X36n0659_035:0832a22": "佛言善男子所言知者下正破。",
    "X36n0659_035:0832a23": "佛言善男子所言知者智能知耶我能知乎若智能",
    "X36n0659_035:0832a24": "知何故說言我是知耶若我知者何故方便更求於",
    "X36n0659_035:0832b01": "知汝意若謂我因智知同華喻壞善男子譬如刺樹",
    "X36n0659_035:0832b02": "性自能刺不得說言樹執刺刺智亦如是智自能知",
    "X36n0659_035:0832b03": "云何說言我執智知善男子如汝法中我得解脫無",
    "X36n0659_035:0832b04": "知我得知我得耶若無知得當知猶故具足煩惱若",
    "X36n0659_035:0832b05": "知得者當知已有五情諸根何以故離根之外別更",
    "X36n0659_035:0832b06": "無知若具諸根云何復名得解脫耶若言是我其性",
    "X36n0659_035:0832b07": "清淨離於五根云何說言徧五道有以何因緣為解",
    "X36n0659_035:0832b08": "脫故修諸善法善男子譬如有人拔虗空刺汝亦如",
    "X36n0659_035:0832b09": "是我若清淨云何復言斷諸煩惱汝意若謂不從因",
    "X36n0659_035:0832b10": "緣獲得解脫一切畜生何故不得。",
    "X36n0659_035:0832b11": "我因智知同華喻壞者還是前義華能裹火火能",
    "X36n0659_035:0832b12": "燒屋名華燒者神雖能知而復更用智為知者終",
    "X36n0659_035:0832b13": "是智自能知神不能知前已破竟故言同華喻壞",
    "X36n0659_035:0832b14": "佛法正義亦有假我御智知義但不同實我因智",
    "X36n0659_035:0832b15": "能知。",
    "X36n0659_035:0832b16": "先尼言若無我者下第三論義上佛句句破先尼",
    "X36n0659_035:0832b17": "義邪義既除今更與佛共論此義為定有我定無",
    "X36n0659_035:0832b18": "我耶一者亦是難佛無有我義二者復立我義難",
    "X36n0659_035:0832b19": "佛無我義佛義不立有我義顯自有五番此先尼",
    "X36n0659_035:0832b20": "第一問。",
    "X36n0659_035:0832b21": "先尼言瞿曇若無我者誰能憶念。",
    "X36n0659_035:0832b22": "若無我者誰能憶念。",
    "X36n0659_035:0832b23": "佛告先尼若有我者何緣復忘善男子若念是我者",
    "X36n0659_035:0832b24": "何因緣故念於惡念念所不念不念所念。",
    "X36n0659_035:0832c01": "佛答若以憶故知有我者今以忘故知應無我汝",
    "X36n0659_035:0832c02": "以有念證有我者既有忘失證知無我若暫時憶",
    "X36n0659_035:0832c03": "顯有我者亦應暫忘顯無有我我既自在云何念",
    "X36n0659_035:0832c04": "惡而不念善又云念所不念正在定中應當思惟",
    "X36n0659_035:0832c05": "憶念定境何故更緣其餘事耶又云不念所念者",
    "X36n0659_035:0832c06": "正作惡時復存善法既其有我何得不定。",
    "X36n0659_035:0832c07": "先尼誰見誰聞下第二問。",
    "X36n0659_035:0832c08": "先尼復言瞿曇若無我者誰見誰聞。",
    "X36n0659_035:0832c09": "若無我者誰能見聞。",
    "X36n0659_035:0832c10": "佛言善男子內有六入外有六塵內外和合生六種",
    "X36n0659_035:0832c11": "識是六種識因緣得名善男子譬如一火因木得故",
    "X36n0659_035:0832c12": "名為木火因草得故名為草火因穅得故名為穅火",
    "X36n0659_035:0832c13": "因牛糞得名牛糞火眾生意識亦得如是因眼因色",
    "X36n0659_035:0832c14": "因明因欲名為眼識善男子如是眼識不在眼中乃",
    "X36n0659_035:0832c15": "至欲中四事和合故生是識乃至意識亦復如是若",
    "X36n0659_035:0832c16": "是因緣和合故生智不應說見即是我乃至觸即是",
    "X36n0659_035:0832c17": "我善男子是故我說眼識乃至意識一切諸法即是",
    "X36n0659_035:0832c18": "幻也云何如幻本無今有已有還無善男子譬如酥",
    "X36n0659_035:0832c19": "麵蜜薑胡椒蓽茇蒲萄胡挑石榴桵子如是和合名",
    "X36n0659_035:0832c20": "歡喜丸離是和合無歡喜丸內外六入是名眾生我",
    "X36n0659_035:0832c21": "人士夫離內外入無別眾生我人士夫。",
    "X36n0659_035:0832c22": "佛答意者根塵和合故有見聞實不由我而能見",
    "X36n0659_035:0832c23": "聞自舉二譬。",
    "X36n0659_035:0832c24": "先尼言若無我者下第三問。",
    "X36n0659_035:0833a01": "先尼言瞿曇若無我者云何說言我見我聞我苦我",
    "X36n0659_035:0833a02": "樂我憂我喜。",
    "X36n0659_035:0833a03": "意以名責之云何為我見我聞世人竝云我見我",
    "X36n0659_035:0833a04": "聞我苦樂憂喜等。",
    "X36n0659_035:0833a05": "佛言善男子若言我見我聞名有我者何因緣故世",
    "X36n0659_035:0833a06": "間復言汝所作罪非我見聞善男子譬如四兵和合",
    "X36n0659_035:0833a07": "名軍如是四兵不名為一而亦說言我軍勇健我軍",
    "X36n0659_035:0833a08": "勝彼是內外入和合所作亦復如是雖不是一亦得",
    "X36n0659_035:0833a09": "說言我作我受我見我聞我苦我樂。",
    "X36n0659_035:0833a10": "佛答有二意一者却反還之言我見聞知有我者",
    "X36n0659_035:0833a11": "如他作罪云不見聞亦應無我次如四兵下復舉",
    "X36n0659_035:0833a12": "假名合我見聞。",
    "X36n0659_035:0833a13": "先尼言如汝所說下第四更問。",
    "X36n0659_035:0833a14": "先尼言瞿曇如汝所言內外和合誰出聲言我作我",
    "X36n0659_035:0833a15": "受。",
    "X36n0659_035:0833a16": "若內外和合者誰出聲耶。",
    "X36n0659_035:0833a17": "佛言先尼從愛無明因緣生業從業生有從有出生",
    "X36n0659_035:0833a18": "無量心數心生覺觀覺觀動風風隨心觸喉舌齒脣",
    "X36n0659_035:0833a19": "眾生想倒聲出說言我作我受我見我聞善男子如",
    "X36n0659_035:0833a20": "幢頭鈴風因緣故便出音聲風大聲大風小聲小無",
    "X36n0659_035:0833a21": "有作者善男子譬如熱鐵投之水中出種種聲是中",
    "X36n0659_035:0833a22": "真實無有作者善男子凡夫不能思惟分別如是事",
    "X36n0659_035:0833a23": "故說言有我及有我所我作我受。",
    "X36n0659_035:0833a24": "佛即答言因無明者即是因十二因緣和合成身",
    "X36n0659_035:0833b01": "以有身故覺觀動風風擊脣舌出聲說我如大論",
    "X36n0659_035:0833b02": "云風名阿優陀觸臍而上去至牙齒脣舌鼓動故",
    "X36n0659_035:0833b03": "出聲風鈴熱鐵亦復如是。",
    "X36n0659_035:0833b04": "先尼言如瞿曇說下第五問。",
    "X36n0659_035:0833b05": "先尼言如瞿曇說無我我所何緣復說常樂我淨。",
    "X36n0659_035:0833b06": "明若隨理者全無有我如來何緣得有常樂由有",
    "X36n0659_035:0833b07": "我故有常等法若無我者何得此法。",
    "X36n0659_035:0833b08": "佛言善男子我亦不說內外六入及六識意常樂我",
    "X36n0659_035:0833b09": "淨我乃宣說滅內外入所生六識名之為常以是常",
    "X36n0659_035:0833b10": "故名之為我有常我故名之為樂常我樂故名之為",
    "X36n0659_035:0833b11": "淨善男子眾生厭苦斷是苦因自在遠離是名為我",
    "X36n0659_035:0833b12": "以是因緣我今宣說常我樂淨。",
    "X36n0659_035:0833b13": "佛答意者得常我者須滅身後爾乃得之豈即此",
    "X36n0659_035:0833b14": "身得常我耶。",
    "X36n0659_035:0833b15": "先尼言唯願大慈下第四歸伏復有四番此初請",
    "X36n0659_035:0833b16": "佛說。",
    "X36n0659_035:0833b17": "先尼言世尊唯願大慈為我宣說我當云何獲得如",
    "X36n0659_035:0833b18": "是常樂我淨佛言善男子一切世間從本已來具足",
    "X36n0659_035:0833b19": "大慢能增長慢亦復造作慢因慢業是故今者受慢",
    "X36n0659_035:0833b20": "果報不能遠離一切煩惱得常我樂淨若諸眾生欲",
    "X36n0659_035:0833b21": "得遠離一切煩惱先當離慢。",
    "X36n0659_035:0833b22": "佛廣為說因說慢義欲彈斥彼本慢之心。",
    "X36n0659_035:0833b23": "先尼言如是如是下第二領旨。",
    "X36n0659_035:0833b24": "先尼言世尊如是如是誠如聖教我先有慢因慢因",
    "X36n0659_035:0833c01": "緣故稱如來稱瞿曇姓我今已離如是大慢是故誠",
    "X36n0659_035:0833c02": "心啟請求法云何當得常樂我淨。",
    "X36n0659_035:0833c03": "如來因此重說又二先誡次說。",
    "X36n0659_035:0833c04": "佛言善男子諦聽諦聽今當為汝分別解說。",
    "X36n0659_035:0833c05": "善男子若能非自非他非眾生者遠離是法。",
    "X36n0659_035:0833c06": "言非自非他非眾生者明法與眾生同一平等。",
    "X36n0659_035:0833c07": "先尼言我已解已下第三自獲得解。",
    "X36n0659_035:0833c08": "先尼言世尊我已知解得正法眼佛言善男子汝云",
    "X36n0659_035:0833c09": "何言知已解已得正法眼。",
    "X36n0659_035:0833c10": "如來因更責出其相。",
    "X36n0659_035:0833c11": "世尊所言色者下第四出己所解又二先自述。",
    "X36n0659_035:0833c12": "世尊所言色者非自非他非諸眾生乃至識亦復如",
    "X36n0659_035:0833c13": "是我如是觀得正法眼世尊我今甚樂出家修道願",
    "X36n0659_035:0833c14": "見聽許。",
    "X36n0659_035:0833c15": "次佛命善來得慧眼淨。",
    "X36n0659_035:0833c16": "佛言善來比丘即時具足清淨梵行證阿羅漢果。",
    "X36n0659_035:0833c17": "言法眼者即是初果言慧眼淨是第四果但其與",
    "X36n0659_035:0833c18": "佛言論之時已得初果後命善來得第四果。",
    "X36n0659_035:0834a01": "外道眾中復有姓迦葉下第四外道文為三初緣",
    "X36n0659_035:0834a02": "起次論義後歸伏。",
    "X36n0659_035:0834a03": "外道眾中復有梵志姓迦葉氏復作是言瞿曇身即",
    "X36n0659_035:0834a04": "是命身異命異如來默然第二第三亦復如是。",
    "X36n0659_035:0834a05": "此初三問皆默以為緣起是故不答如來欲令彼",
    "X36n0659_035:0834a06": "出己義。",
    "X36n0659_035:0834a07": "梵志復言下第二論義自有五番此初彼先立義。",
    "X36n0659_035:0834a08": "梵志復言瞿曇若人捨身未得後身於其中間豈可",
    "X36n0659_035:0834a09": "不名身異命異若是異者瞿曇何故默然不答。",
    "X36n0659_035:0834a10": "明身異命異如人捨身未及後身受中陰時爾時",
    "X36n0659_035:0834a11": "身命異先身命非因所得。",
    "X36n0659_035:0834a12": "次善男子我說身命下如來破。",
    "X36n0659_035:0834a13": "善男子我說身命皆從因緣非不因緣如身命一切",
    "X36n0659_035:0834a14": "法亦如是。",
    "X36n0659_035:0834a15": "明萬法從緣不但身命諸法悉然陰死之時此命",
    "X36n0659_035:0834a16": "假緣續其中陰。",
    "X36n0659_035:0834a17": "梵志復言我見世間下第二番出彼立義。",
    "X36n0659_035:0834a18": "梵志復言瞿曇我見世間有法不從因緣佛言梵志",
    "X36n0659_035:0834a19": "汝云何見世間有法不從因緣。",
    "X36n0659_035:0834a20": "彼明有法不從緣生如來復責。",
    "X36n0659_035:0834a21": "梵志言我見大火下第三彼因立事。",
    "X36n0659_035:0834a22": "梵志言我見大火焚燒樹木風吹絕燄墮在餘處是",
    "X36n0659_035:0834a23": "豈不名無因緣耶佛言善男子我說是火亦從因生",
    "X36n0659_035:0834a24": "非不從因。",
    "X36n0659_035:0834b01": "言凡明絕炎是不從緣如來復破明亦從緣其中",
    "X36n0659_035:0834b02": "榛木之字或以為臻音或以為愁申反今以臻音",
    "X36n0659_035:0834b03": "為正詩云樹之榛栗傳云榛栗棗羞說文云榛似",
    "X36n0659_035:0834b04": "梓實如小栗。",
    "X36n0659_035:0834b05": "梵志言絕炎去時下第四重申明不因薪炭。",
    "X36n0659_035:0834b06": "梵志言瞿曇絕燄去時不因薪炭云何而言因於因",
    "X36n0659_035:0834b07": "緣佛言善男子雖無薪炭因風而去風因緣故其燄",
    "X36n0659_035:0834b08": "不滅。",
    "X36n0659_035:0834b09": "佛即破之明因風而至。",
    "X36n0659_035:0834b10": "瞿曇若人捨身下第五復出彼難。",
    "X36n0659_035:0834b11": "瞿曇若人捨身未得後身中間壽命誰為因緣佛言",
    "X36n0659_035:0834b12": "梵志無明與愛而為因緣是無明愛二因緣故壽命",
    "X36n0659_035:0834b13": "得住善男子有因緣故身即是命命即是身有因緣",
    "X36n0659_035:0834b14": "故身異命異智者不應一向而說身異命異。",
    "X36n0659_035:0834b15": "明兩身中間誰為因緣佛即答言終以煩惱而為",
    "X36n0659_035:0834b16": "其緣言有因緣身即是命命即是身此據一期果",
    "X36n0659_035:0834b17": "報一業所得有因緣故身異命異者據色心連持",
    "X36n0659_035:0834b18": "謂之為命五陰名身其義異也。",
    "X36n0659_035:0834b19": "梵志言唯願為我下第三歸伏又有三番此初請",
    "X36n0659_035:0834b20": "說。",
    "X36n0659_035:0834b21": "梵志言世尊唯願為我分別解說令我了了得知因",
    "X36n0659_035:0834b22": "果。",
    "X36n0659_035:0834b23": "次佛答又二先答。",
    "X36n0659_035:0834b24": "佛言梵志因即五陰果亦五陰。",
    "X36n0659_035:0834c01": "次牒計非之亦名印述。",
    "X36n0659_035:0834c02": "善男子若有眾生不然火者是則無煙。",
    "X36n0659_035:0834c03": "世尊我已知已下第二領解次佛重徵。",
    "X36n0659_035:0834c04": "梵志言世尊我已知已我已解已佛言善男子汝云",
    "X36n0659_035:0834c05": "何知云何解。",
    "X36n0659_035:0834c06": "次世尊火即煩惱下第三委陳己解。",
    "X36n0659_035:0834c07": "世尊火即煩惱能於地獄餓鬼畜生人天燒然煙者",
    "X36n0659_035:0834c08": "即是煩惱果報無常不淨臭穢可惡是故名煙若有",
    "X36n0659_035:0834c09": "眾生不作煩惱是人則無煩惱果報是故如來說不",
    "X36n0659_035:0834c10": "然火則無有煙世尊我已正見唯願慈矜聽我出家。",
    "X36n0659_035:0834c11": "爾時世尊告憍陳如聽是梵志出家受戒時憍陳如",
    "X36n0659_035:0834c12": "受佛勅已和合眾僧聽其出家受具足戒經五日已",
    "X36n0659_035:0834c13": "得阿羅漢果。",
    "X36n0659_035:0834c14": "經五日已得羅漢果者說其證果賖促機悟早晚",
    "X36n0659_035:0834c15": "外道眾中復有富那下第五外道彼之所執即是",
    "X36n0659_035:0834c16": "邊見雖有其執恐有屈滯不敢述之故且舉問就",
    "X36n0659_035:0834c17": "文有二初論義後歸伏此初論義自有四番此即",
    "X36n0659_035:0834c18": "初番舉六十二見問。",
    "X36n0659_035:0835a01": "外道眾中復有梵志名曰富那復作是言瞿曇汝見",
    "X36n0659_035:0835a02": "世間是常法已說言常耶如是義者實耶虗耶常無",
    "X36n0659_035:0835a03": "常亦常亦無常非常非無常有邊無邊亦有邊無邊",
    "X36n0659_035:0835a04": "非有邊無邊是身是命身異命異如來滅後如去不",
    "X36n0659_035:0835a05": "如去亦如去不如去非如去非不如去佛言富那我",
    "X36n0659_035:0835a06": "不說世間常虗實無常亦常無常非常非無常有邊",
    "X36n0659_035:0835a07": "無邊亦有邊無邊非有邊非無邊是身是命身異命",
    "X36n0659_035:0835a08": "異如來滅後如去不如去亦如去不如去非如去非",
    "X36n0659_035:0835a09": "不如去。",
    "X36n0659_035:0835a10": "六十二見有二解一云身見邊見共六十二何者",
    "X36n0659_035:0835a11": "身見五十六邊見有六約於五陰各有四執即色",
    "X36n0659_035:0835a12": "離色亦即亦離不即不離餘四例然則為二十欲",
    "X36n0659_035:0835a13": "界色界則為四十無色無色但說四陰四四十六",
    "X36n0659_035:0835a14": "故知身見有五十六邊見六者謂三界中各有斷",
    "X36n0659_035:0835a15": "常以足身見成六十二故大品云譬如我見攝六",
    "X36n0659_035:0835a16": "十二見二直就邊見自六十二現在世中即色為",
    "X36n0659_035:0835a17": "我則色滅我斷離色為我則色滅我常亦即亦離",
    "X36n0659_035:0835a18": "亦斷亦常不即不離則不斷不常四陰亦然則成",
    "X36n0659_035:0835a19": "二十去來例然則成六十雖有六十不出斷常故",
    "X36n0659_035:0835a20": "以斷常而標其首為六十二今文中云常無常者",
    "X36n0659_035:0835a21": "則是過去有邊無邊則據未來此言邊者非謂橫",
    "X36n0659_035:0835a22": "論闊狹豎論分際故是彼邊如去不如去者據佛",
    "X36n0659_035:0835a23": "滅後乃計如來即色涅槃畢竟永滅此是如去若",
    "X36n0659_035:0835a24": "身不滅是不如去亦如去亦不如去等(云云)足前",
    "X36n0659_035:0835b01": "成六十復云是身是命即常見身異命異即斷見",
    "X36n0659_035:0835b02": "合成六十二見而此文云如來滅後者他人不見",
    "X36n0659_035:0835b03": "此既不許約如來作二十計即自解云我如色來",
    "X36n0659_035:0835b04": "即如色去不如色去故云如去不如去佛即答之",
    "X36n0659_035:0835b05": "我不作此說。",
    "X36n0659_035:0835b06": "梵志言今者見何罪過下第二問。",
    "X36n0659_035:0835b07": "富那復言瞿曇今者見何罪過不作是說佛言富那",
    "X36n0659_035:0835b08": "若有人說世間是常唯此為實餘妄語者是名為見",
    "X36n0659_035:0835b09": "見所見處是名見行是名見業是名見著是名見縛",
    "X36n0659_035:0835b10": "是名見苦是名見取是名見怖是名見熱是名見纏",
    "X36n0659_035:0835b11": "富那凡夫之人為見所纏不能遠離生老病死回流",
    "X36n0659_035:0835b12": "六趣受無量苦乃至非如去非不如去亦復如是富",
    "X36n0659_035:0835b13": "那我見是見有如是過是故不著不為人說。",
    "X36n0659_035:0835b14": "此有何過而不為說佛答明此是見取之過故不",
    "X36n0659_035:0835b15": "作此說。",
    "X36n0659_035:0835b16": "瞿曇若見如是罪過下第三問。",
    "X36n0659_035:0835b17": "瞿曇若見如是罪過不著不說瞿曇今者何見何著",
    "X36n0659_035:0835b18": "何所宣說佛言善男子夫見著者名生死法如來已",
    "X36n0659_035:0835b19": "離生死法故是故不著善男子如來名為能見能說",
    "X36n0659_035:0835b20": "不名為著。",
    "X36n0659_035:0835b21": "如來何所見著何所說耶佛答之先遣見著之言",
    "X36n0659_035:0835b22": "後明就見能說。",
    "X36n0659_035:0835b23": "瞿曇云何下第四重責見說。",
    "X36n0659_035:0835b24": "瞿曇云何能見云何能說。",
    "X36n0659_035:0835c01": "佛乃廣答又二先正答。",
    "X36n0659_035:0835c02": "佛言善男子我能明見苦集滅道分別宣說如是四",
    "X36n0659_035:0835c03": "諦我見如是故能遠離一切見一切愛一切流一切",
    "X36n0659_035:0835c04": "慢是故我具清淨梵行無上寂靜獲得常身是身亦",
    "X36n0659_035:0835c05": "非東西南北。",
    "X36n0659_035:0835c06": "後更反責以出其相。",
    "X36n0659_035:0835c07": "富那言瞿曇何因緣故常身非是東西南北佛言善",
    "X36n0659_035:0835c08": "男子我今問汝隨汝意答於意云何如於汝前然大",
    "X36n0659_035:0835c09": "火聚當其然時汝知然不如是瞿曇是火滅時汝知",
    "X36n0659_035:0835c10": "滅不如是瞿曇富那若有人問汝前火聚然從何來",
    "X36n0659_035:0835c11": "滅何所至當云何答瞿曇若有問者我當答言是火",
    "X36n0659_035:0835c12": "生時賴於眾緣本緣已盡新緣未至是火則滅若復",
    "X36n0659_035:0835c13": "有問是火滅已至何方面復云何答瞿曇我當答言",
    "X36n0659_035:0835c14": "緣盡故滅不至方所善男子如來亦爾若有無常色",
    "X36n0659_035:0835c15": "乃至無常識因愛故然然者即受二十五有是故然",
    "X36n0659_035:0835c16": "時可說是火東西南北現在愛滅二十五有果報不",
    "X36n0659_035:0835c17": "然以不然故不可說有東西南北善男子如來已滅",
    "X36n0659_035:0835c18": "無常之色至無常識是故身常身若是常不得說有",
    "X36n0659_035:0835c19": "東西南北。",
    "X36n0659_035:0835c20": "富那言請說一喻下第二歸伏。",
    "X36n0659_035:0835c21": "富那言欲說一喻唯願聽采佛言善哉善哉隨意說",
    "X36n0659_035:0835c22": "之世尊如大村外有娑羅林中有一樹先林而生足",
    "X36n0659_035:0835c23": "一百秊是時林主灌之以水隨時修治其樹陳朽皮",
    "X36n0659_035:0835c24": "膚枝葉悉皆脫落唯貞實在如來亦爾所有陳故悉",
    "X36n0659_035:0836a01": "已除盡唯有一切真實法在世尊我今甚樂出家修",
    "X36n0659_035:0836a02": "道佛言善來比丘說是語已即時出家漏盡證得阿",
    "X36n0659_035:0836a03": "羅漢果。",
    "X36n0659_035:0836a04": "譬云如大村外者此譬佛果涅槃有娑羅林者有",
    "X36n0659_035:0836a05": "人譬金剛心今譬眾生心中有一樹者譬佛性足",
    "X36n0659_035:0836a06": "一百秊者是一數之圓名譬中道佛性圓滿端正",
    "X36n0659_035:0836a07": "文云一樹先林而生一樹既譬佛性可云佛性在",
    "X36n0659_035:0836a08": "眾生前無眾生而已有眾生即有佛性今何以云",
    "X36n0659_035:0836a09": "先林而生若言佛性眾生有先有後若其若離皆",
    "X36n0659_035:0836a10": "悉不可並須破之性執破已方得假說有前有後",
    "X36n0659_035:0836a11": "此之前後則不相乖既不相乖乍可義說佛性在",
    "X36n0659_035:0836a12": "前何以故佛性本有以本有故故義云先即不失",
    "X36n0659_035:0836a13": "理林主修治者即修持人其樹陳朽皮膚悉脫者",
    "X36n0659_035:0836a14": "譬煩惱諸惡一切都盡唯貞實在即是萬德。",
    "X36n0659_035:0836a15": "大般涅槃經卷第三十五",
    "X36n0659_035:0836a16": "日東　天台沙門本純　分會",
    "X36n0659_035:0836a18": "南本大般涅槃經會疏卷第三十五"
}