{
    "X88n1648_007:0320b13": "冥報記輯書卷第七",
    "X88n1648_007:0320b15": "唐居士李信者[0320b15] 并州文水縣之太平里人也。身為隆",
    "X88n1648_007:0320b16": "政府衛士。至顯慶年冬。隨例往。朔州赴番。乘赤艸馬",
    "X88n1648_007:0320b17": "一疋并將艸駒。是時歲晚凝陰風雪嚴厚。行十數里",
    "X88n1648_007:0320b18": "馬遂不進。信以番期逼促撾之數十下。馬遂作人語。",
    "X88n1648_007:0320b19": "謂信曰。我是汝母。為生平避汝父將石餘米乞女故",
    "X88n1648_007:0320b20": "獲此報。此駒即是汝妹也。以力償債向了。汝復何苦",
    "X88n1648_007:0320b21": "敦逼如是。信聞之驚愕流洟。不能自勝。乃拜謝之。躬",
    "X88n1648_007:0320b22": "&#x99C4;鞍轡謂曰。若是信孃當自行歸家。馬遂前行。信負",
    "X88n1648_007:0320b23": "鞍轡隨之至家。信兄弟等見之悲哀相對。別為&#x53B0;櫪",
    "X88n1648_007:0320b24": "養飼有同事母。屈僧營齋合門莫不精進。鄉閭道俗",
    "X88n1648_007:0320c01": "咸歎異之。時工部侍郎溫無隱。歧州司法張金停俱",
    "X88n1648_007:0320c02": "為丁艱。在家聞而奇之。故就信家顧訪見。馬猶在問",
    "X88n1648_007:0320c03": "其由。委並如所傳。",
    "X88n1648_007:0320c04": "[0320c04] 顯慶中。平州有人。姓孫名壽。於海&#x6FF5;游獵。見野火焰",
    "X88n1648_007:0320c05": "熾草木蕩盡。唯有一叢茂草獨不焚燎。疑此草中有",
    "X88n1648_007:0320c06": "獸。遂以火燒之。竟不能著。壽甚怪之。遂入草間尋&#x8994;。",
    "X88n1648_007:0320c07": "乃見一函金剛般若經。其傍又見一死僧。顏色不變。",
    "X88n1648_007:0320c08": "火不延燎。蓋由此也。信知經像非凡所測。孫壽親自",
    "X88n1648_007:0320c09": "說之。",
    "X88n1648_007:0320c10": "[0320c10] 唐并州城西有山寺。寺名童子。有大像。坐高一百七",
    "X88n1648_007:0320c11": "十餘尺。皇帝崇敬釋教。顯慶末年巡幸并州。共皇后",
    "X88n1648_007:0320c12": "親到此寺。及幸北谷開化等。大像高二百尺。禮敬瞻",
    "X88n1648_007:0320c13": "&#x89A9;嗟歎希奇。大捨珍寶財物衣服。并諸妃嬪內宮之",
    "X88n1648_007:0320c14": "人。並各損捨。并&#x52D1;州官長吏竇軌等。令速莊嚴備飾",
    "X88n1648_007:0320c15": "聖容。并託龕前地務令寬廣。還京之日至龍朔二年",
    "X88n1648_007:0320c16": "秋七月。內官出袈裟兩領遣中使馳送二寺大像。其",
    "X88n1648_007:0320c17": "童子寺像披袈裟日。從旦至暮放五色光。流照崖巖",
    "X88n1648_007:0320c18": "洞燭山川。又入南龕小佛赫奕堂殿。道俗瞻&#x89A9;數千",
    "X88n1648_007:0320c19": "萬眾。城中貴賤&#x89A9;此而遷善者。十室而七八焉。眾人",
    "X88n1648_007:0320c20": "共知不言可悉。",
    "X88n1648_007:0320c21": "[0320c21] 唐龍朔元年雒州景福寺比丘尼。修行房中。有侍童",
    "X88n1648_007:0320c22": "任五娘。死後修行為五娘立靈。經月餘日。其姊及弟",
    "X88n1648_007:0320c23": "於夜中忽聞靈座上呻吟。其弟初甚恐懼。後乃問之。",
    "X88n1648_007:0320c24": "答曰。我生時於寺上食肉。坐此大苦痛。我體上有瘡。",
    "X88n1648_007:0321a01": "恐污&#x7240;席。汝可多將&#x7070;置&#x7240;上也。弟依其言置&#x7070;。後",
    "X88n1648_007:0321a02": "看&#x7240;上大有膿血。又語弟曰。姊患不能縫衣。汝大&#x7E7F;",
    "X88n1648_007:0321a03": "縷。宜將布來。我為汝作衫及&#x97C8;。弟置布於靈&#x7240;上。經",
    "X88n1648_007:0321a04": "宿即成。又語其妹曰。兒小時患漆。遂救一螃蟹取汁",
    "X88n1648_007:0321a05": "塗瘡得差。今入刀林地獄。肉中現有折刀七枚。願姊",
    "X88n1648_007:0321a06": "慈念為作功德救助。知姊煎迫交不濟辨。但隨身衣",
    "X88n1648_007:0321a07": "服無益死者。今並未壞。請以用之。姊未報間。乃曰。兒",
    "X88n1648_007:0321a08": "自取去。良久又曰。衣服已來。見在&#x7240;上。其姊試往觀",
    "X88n1648_007:0321a09": "之。乃所斂之服也。遂送淨土寺寶獻師處。憑寫金剛",
    "X88n1648_007:0321a10": "般若經。每寫一卷了。即報云。已出一刀。凡寫七卷了。",
    "X88n1648_007:0321a11": "乃云。七刀並得出訖。今蒙福助即往託生。與姊及弟",
    "X88n1648_007:0321a12": "哭別而去。吳興沈玄法說。淨土寺僧智整所說亦同。",
    "X88n1648_007:0321a13": "唐姚明解者[0321a13] 本是普光寺沙門也。性聰敏有文藻。工",
    "X88n1648_007:0321a14": "書翰善丹青。至於鼓琴亦當時獨絕。每欣俗網不樂",
    "X88n1648_007:0321a15": "道門。至龍朔元年舉應詔人。躬赴雒陽。及升第歸俗。",
    "X88n1648_007:0321a16": "頗有餘言。未幾而卒。後託夢於相知淨土寺僧智整",
    "X88n1648_007:0321a17": "曰。明解宿無福業不遵內教。今大受罪非常飢乏。儻",
    "X88n1648_007:0321a18": "有故人之情。頗能惠一&#x98E1;不。智整夢中許諾。及其寤",
    "X88n1648_007:0321a19": "後乃為設食。至夜纔眠。即見明解來愧謝之。至二年",
    "X88n1648_007:0321a20": "秋中又託夢於畫工曰。我以不信佛法今大受苦痛。",
    "X88n1648_007:0321a21": "努力為我寫二三卷經。執手殷勤賦詩言別。教畫工",
    "X88n1648_007:0321a22": "讀十八&#x5FA7;令記。寤乃憶之。其詩曰。握手不能別。撫膺",
    "X88n1648_007:0321a23": "還自傷。痛矣時陰短。悲哉泉路長。松林驚野吹。荒[土*遂]",
    "X88n1648_007:0321a24": "落寒霜。言離何以贈。留心內典章。",
    "X88n1648_007:0321b01": "[0321b01] 唐癰州萬年縣閻村。即灞渭之間也。有婦女謝氏。適",
    "X88n1648_007:0321b02": "同縣。元氏有女。適迴龍村人來阿照。謝氏永徽末亡。",
    "X88n1648_007:0321b03": "龍朔元年八月。託夢於來氏女曰。我為生時酤酒。小",
    "X88n1648_007:0321b04": "作升方取價太多。量酒復少。今坐此罪。於北山下人",
    "X88n1648_007:0321b05": "家為牛。近被賣與法界寺夏侯師家。今將我向城南",
    "X88n1648_007:0321b06": "耕稻田。非常辛苦。及寤其女洟泣為阿照言之。至二",
    "X88n1648_007:0321b07": "年正月。有法界寺尼至阿照村。女問尼。尼報云。有夏",
    "X88n1648_007:0321b08": "侯師。是實女。即就寺訪之。云近於北山下買得一牛。",
    "X88n1648_007:0321b09": "見在城南耕地。其女洟泣求請寺尼。乃遣人送其女",
    "X88n1648_007:0321b10": "就之。此牛平常唯一人禁制。若遇餘人必陸梁觝觸。",
    "X88n1648_007:0321b11": "見其女至乃舐其遍體。又流淚焉。女即憑夏侯師贖",
    "X88n1648_007:0321b12": "之。乃隨其女去。今現在阿照家養飼。女常呼為阿孃。",
    "X88n1648_007:0321b13": "承奉不闕。京師王侯妃媵多令召視。競施錢帛。",
    "X88n1648_007:0321b14": "[0321b14] 唐曹州濟陰縣西二十里村中有精舍。至龍朔二年",
    "X88n1648_007:0321b15": "冬十月。野火暴起非常熾盛。及至精舍踰越而過焉。",
    "X88n1648_007:0321b16": "比僧房草舍焚燎總盡。唯金剛般若經一卷儼然如",
    "X88n1648_007:0321b17": "舊。曹州參軍事席文禮說之。",
    "X88n1648_007:0321b18": "[0321b18] 唐幽州漁陽縣無終戍城內有百許家。龍朔二年夏",
    "X88n1648_007:0321b19": "四月戍城火災。門樓及人家屋宇並為煨燼。唯二精",
    "X88n1648_007:0321b20": "舍及浮圖并佛龕上紙簾蘧蒢等。但有佛像獨不延",
    "X88n1648_007:0321b21": "燎。火既不燒巋然獨存。時人見者莫不嗟異。以為佛",
    "X88n1648_007:0321b22": "力支持。中山郎餘令既任彼官。又家兄餘慶交友人。",
    "X88n1648_007:0321b23": "郎將齊郡因如使營州。並親見其事。具為餘令說之。",
    "X88n1648_007:0321b24": "[0321b24] 唐&#x5156;州曲阜人倪買得妻皇甫氏。為有疾病祈禱泰",
    "X88n1648_007:0321c01": "山。稍得瘳愈。因被冥道使。為伺命每被使。即死經一",
    "X88n1648_007:0321c02": "二日。事了以後還復如故。前後取人亦眾矣。自云。曾",
    "X88n1648_007:0321c03": "被遣取鄉人龐領軍小女。為其庭前有齋壇讀誦。久",
    "X88n1648_007:0321c04": "不得入。少間屬讀誦稍閑。又因執燭者詣病女處。乃",
    "X88n1648_007:0321c05": "隨而入。方取得去。問其取由。乃府君四郎所命。府君",
    "X88n1648_007:0321c06": "不知也。論說地獄具有條貫。又云。地下訴說生人非",
    "X88n1648_007:0321c07": "止一二。但人微有福報。追不可得。如其有罪攝之則",
    "X88n1648_007:0321c08": "易。皇甫見被使役。至今猶存。今男子作生伺命者。&#x5156;",
    "X88n1648_007:0321c09": "州見有三四人。但不知其姓名耳。",
    "X88n1648_007:0321c10": "唐前大理司直河內司馬喬卿[0321c10] 天性純謹有志行。到",
    "X88n1648_007:0321c11": "永徽中為楊州戶曹。丁母憂居喪毀瘠。刺心上血寫",
    "X88n1648_007:0321c12": "金剛般若經一卷。未幾於廬上生芝草二莖。經九日",
    "X88n1648_007:0321c13": "長尺有八寸。綠莖朱蓋日瀝汁一升。傍人食之味甘",
    "X88n1648_007:0321c14": "如蜜。去而復生。如此數四。喬卿同僚數人。並向餘令",
    "X88n1648_007:0321c15": "陳說。天下士人多共知之。"
}