{
    "T52n2104_002:0371c14": "集古今佛道論衡卷乙",
    "T52n2104_002:0371c16": "唐西明寺釋氏",
    "T52n2104_002:0371c17": "周高祖登朝論屏佛法安法師上論事",
    "T52n2104_002:0371c18": "周祖平齊集論毀法遠法師抗詔事",
    "T52n2104_002:0371c19": "周祖東巡滅法已久任道林請興佛事",
    "T52n2104_002:0371c20": "周天元皇帝納王明廣表開佛法事",
    "T52n2104_002:0371c21": "隋高祖下詔述絳州天火焚老君像",
    "T52n2104_002:0371c22": "事",
    "T52n2104_002:0371c23": "隋兩帝事宗佛理稟受歸戒事",
    "T52n2104_002:0372a01": "周高祖武皇帝將滅佛法有安法師上論",
    "T52n2104_002:0372a02": "事第一",
    "T52n2104_002:0372a03": "周武初信於佛。後以讖云黑衣當王。遂重",
    "T52n2104_002:0372a04": "於道法躬受符錄。玄冠黃褐內常服禦。心",
    "T52n2104_002:0372a05": "忌釋門志欲誅殄。而患信佛者多未敢專制。",
    "T52n2104_002:0372a06": "有道士張賓。譎詐罔上私達其策。潛集李宗",
    "T52n2104_002:0372a07": "排棄釋氏。又與前僧衛元嵩脣齒相副。共",
    "T52n2104_002:0372a08": "相爼醢。帝納其言。欲親覘經過貶量佛失。",
    "T52n2104_002:0372a09": "召僧入內七宵行道。時既密知。各加懇到。帝",
    "T52n2104_002:0372a10": "亦同僧七夕不寐。為僧讚唄并諸法事。既",
    "T52n2104_002:0372a11": "無過犯。無何而止。天和四年歲在己丑三月",
    "T52n2104_002:0372a12": "十五日。勅召有德眾僧名儒道士文武百官",
    "T52n2104_002:0372a13": "二千餘人昇正殿。帝御坐。量述三教優劣廢",
    "T52n2104_002:0372a14": "立。眾議紛紜情見乖角。不定而散。至其月",
    "T52n2104_002:0372a15": "二十日依前集論是非更廣莫簡帝心索然又",
    "T52n2104_002:0372a16": "散。至四月初。又依前集令極言陳理。又勅司",
    "T52n2104_002:0372a17": "隷大夫甄鸞。詳佛道二教定其深淺。鸞乃上",
    "T52n2104_002:0372a18": "笑道論三卷。用笑三洞之名。及笑經稱三十",
    "T52n2104_002:0372a19": "六部。文極據明事多揚搉。至五月十日。帝",
    "T52n2104_002:0372a20": "大集群臣詳鸞上論。以偽傷蠧道士。即於殿",
    "T52n2104_002:0372a21": "庭焚之。有安法師。慧解洞達內外淹通。時",
    "T52n2104_002:0372a22": "號釋宗眾標僧傑。帝所信重。常侍對揚僉議",
    "T52n2104_002:0372a23": "攸同三教齊立惟安抗辯。教止二焉。言出難",
    "T52n2104_002:0372a24": "尋著文易顯。乃撰二教論一十二篇。初歸宗",
    "T52n2104_002:0372a25": "顯本篇。略云。夫萬化本於無生。三才兆於",
    "T52n2104_002:0372a26": "無始。然則無生無始物之性也。有化有生人",
    "T52n2104_002:0372a27": "之聚也。聚雖一體而形神兩異。散雖質別而",
    "T52n2104_002:0372a28": "心數弗忘。故救形之教教稱為外。濟神之",
    "T52n2104_002:0372a29": "教教稱為內。是以智論有內外兩徑。仁王辯",
    "T52n2104_002:0372b01": "內外兩論。方等明內外兩律。百論言內外二",
    "T52n2104_002:0372b02": "道。若通論內外則該被華戎。若局命此方則",
    "T52n2104_002:0372b03": "可云儒釋。釋教為內。儒教為外。道無別教宗",
    "T52n2104_002:0372b04": "結儒流。備彰前典非為誕謬。詳覽載籍尋討",
    "T52n2104_002:0372b05": "根源。教惟有二。何得有三。何者昔玄古樸",
    "T52n2104_002:0372b06": "素。墳典之誥未弘。淳風稍離。丘索之文乃著。",
    "T52n2104_002:0372b07": "故包論七典統括九流。咸為軍國之謨。並是",
    "T52n2104_002:0372b08": "修身之術。若派而別之則應為九教。今總而",
    "T52n2104_002:0372b09": "合之則同屬儒宗。論其官也。各王朝之一職。",
    "T52n2104_002:0372b10": "談其籍也。並皇家之一書。何欲於一化之內",
    "T52n2104_002:0372b11": "合九流爭川。大道之世使小成競辯。豈不",
    "T52n2104_002:0372b12": "上傷皇極莫二之風。下開拘放鄙蕩之弊。真",
    "T52n2104_002:0372b13": "所謂巨蠹鴻猷眩曜朝野矣。言佛教者。窮理",
    "T52n2104_002:0372b14": "盡性之格言。出世入真之正轍。論其文則部",
    "T52n2104_002:0372b15": "分十二。語其旨則四種悉檀。理妙域中。固非",
    "T52n2104_002:0372b16": "名號所及。化擅像表。又非情智所尋。至於",
    "T52n2104_002:0372b17": "遣累落筌陶神盡照。近超生死遠證泥洹。播",
    "T52n2104_002:0372b18": "闡五乘。接群機之深淺。該明六道。辯善惡之",
    "T52n2104_002:0372b19": "昇沈敻期出世而理無不周。述及王化而事",
    "T52n2104_002:0372b20": "無不盡。能博能要不質不文。自非天下之至",
    "T52n2104_002:0372b21": "慮。孰能與斯教哉。雖復儒道千家農墨百",
    "T52n2104_002:0372b22": "氏。取捨驅馳未及其度者也。夫厚生情篤。身",
    "T52n2104_002:0372b23": "患之誡遂興。不悟遷流。逝川之歎乃作。並是",
    "T52n2104_002:0372b24": "域內之至談。非踰方之巨唱也。何者推色盡",
    "T52n2104_002:0372b25": "於極微。老氏之所未辯。究心窮於生滅。宣",
    "T52n2104_002:0372b26": "尼又所未言。何謂瞻之似盡。而察之未極者",
    "T52n2104_002:0372b27": "也。經曰。分別色心有無量相。非諸聲聞緣覺",
    "T52n2104_002:0372b28": "所知。況凡夫識想。安得齊於佛聖乎。經云。無",
    "T52n2104_002:0372b29": "以日光等彼螢火。斯喻極也。若夫以齊而齊",
    "T52n2104_002:0372c01": "不齊。未曰齊也。余聞善齊天下者。以不齊",
    "T52n2104_002:0372c02": "而齊天下者也。何須夷嶽實淵然後方平。續",
    "T52n2104_002:0372c03": "鳧截鶴於焉始等。此蓋狷夫之野議。豈達士",
    "T52n2104_002:0372c04": "之貞觀乎。故諺曰。紫實昧朱狂斯濫哲。請",
    "T52n2104_002:0372c05": "廣其類。上至天子下至庶人。莫不資色心以",
    "T52n2104_002:0372c06": "成軀。稟陰陽而化體。不可以色心是等而便",
    "T52n2104_002:0372c07": "混以智愚。陰陽義齊則使同之於貴賤。此之",
    "T52n2104_002:0372c08": "不可至理皎然。雖強齊之其義安在。餘文多",
    "T52n2104_002:0372c09": "不載。又曰。史記云。季老西邁止及流沙。化",
    "T52n2104_002:0372c10": "胡西昇等經不足窮究。漢末三張方行其道",
    "T52n2104_002:0372c11": "惑亂天下。備見史書。故李膺蜀記云。張陵避",
    "T52n2104_002:0372c12": "病瘧於丘社中。得呪鬼術書遂解鬼法。後為",
    "T52n2104_002:0372c13": "大蛇所噏。弟子等妄述昇天。其子衡。衡子",
    "T52n2104_002:0372c14": "魯。還習其道自號三師。陵為天師。衡為係",
    "T52n2104_002:0372c15": "師。魯為嗣師。咸以鬼道以化愚俗。後漢書云。",
    "T52n2104_002:0372c16": "張魯初為督義司馬。遂掩殺漢中太守蘇固。",
    "T52n2104_002:0372c17": "斷絕斜谷。殺漢使者。專據漢中三十餘載。戴",
    "T52n2104_002:0372c18": "黃巾服。黃巾造作符書。以惑百姓。受其道者",
    "T52n2104_002:0372c19": "出米五斗。世號米賊初來學者名為鬼卒。後",
    "T52n2104_002:0372c20": "云祭酒。各領部眾夷俗信向。朝廷不能討。遂",
    "T52n2104_002:0372c21": "就拜魯為鎮夷中郎將。通其貢獻。至獻帝二",
    "T52n2104_002:0372c22": "十年。曹操征而破之初漢末鬼音。黃衣當王。",
    "T52n2104_002:0372c23": "於是張角張魯等始服黃衣。曹氏受命以黃",
    "T52n2104_002:0372c24": "代赤。故年號黃初。黃巾之賊至是始平。元",
    "T52n2104_002:0372c25": "魏寇謙稍稍還服。今大道之世。風化宜同小",
    "T52n2104_002:0372c26": "巫。巾色宜改復古。且老子大賢絕棄貴尚。又",
    "T52n2104_002:0372c27": "是朝臣。服色寧異。古有專經之學而無服象",
    "T52n2104_002:0372c28": "之殊。黃巾布衣出自張氏。夫聖賢作訓弘裕",
    "T52n2104_002:0372c29": "溫柔。鬼神嚴厲動為寒暑。老子誡味祭酒咸",
    "T52n2104_002:0373a01": "飲。張制鬼服黃衣則齊。真偽皎然急緩可見。",
    "T52n2104_002:0373a02": "故略引張氏數條妄作。用懲未聞。",
    "T52n2104_002:0373a03": "一初言禁經止價者。玄光論云。道家諸經。制",
    "T52n2104_002:0373a04": "雜凡意教迹邪險。是故不經。但得金帛便與",
    "T52n2104_002:0373a05": "其經。貧者造之至死不覩。貪利無慈逆莫過",
    "T52n2104_002:0373a06": "此。又其方術穢濁不清。乃有扣齒為天鼓。咽",
    "T52n2104_002:0373a07": "塗為醴泉。馬屎為靈薪。老鼠為芝藥。資此",
    "T52n2104_002:0373a08": "求道焉能得乎。",
    "T52n2104_002:0373a09": "二或妄稱真道者。蜀記云。張陵入鵠鳴山。",
    "T52n2104_002:0373a10": "自稱天師。漢嘉平末為蟒所噏。子衡奔山。假",
    "T52n2104_002:0373a11": "設權方用表靈化。生糜鵠足置石崖頂。到",
    "T52n2104_002:0373a12": "光和元。年遣使告曰正月七日天師昇玄。都",
    "T52n2104_002:0373a13": "米民山。獠遂因妄傳敗死利生逆莫過此之",
    "T52n2104_002:0373a14": "甚三或合氣釋罪者。妄造黃書呪癩無端。",
    "T52n2104_002:0373a15": "乃云開命門拕真人三五七九天羅地網。士",
    "T52n2104_002:0373a16": "女溷亂不異禽獸。用銷災禍。其可然乎。",
    "T52n2104_002:0373a17": "四或挾道作亂者。黃巾鬼道毒流漢室。孫恩",
    "T52n2104_002:0373a18": "求仙禍延皇晉。破國害俗惑亂天下。五千道",
    "T52n2104_002:0373a19": "德全不許之。",
    "T52n2104_002:0373a20": "五或章書伐德者。遷達七祖乞免擔沙。橫費",
    "T52n2104_002:0373a21": "紙筆奏章太上。又云。戊辰之日。上必不達。不",
    "T52n2104_002:0373a22": "達太上則生民抂死。嗚乎哀哉。",
    "T52n2104_002:0373a23": "六或畏鬼帶符者。符云。左佩太極章。右佩昆",
    "T52n2104_002:0373a24": "吾鐵。指日則停暉。擬鬼千里血。若受黃赤",
    "T52n2104_002:0373a25": "章。即是靈仙訣。",
    "T52n2104_002:0373a26": "七或制約輸課者。蜀記云。受其道者輸米肉",
    "T52n2104_002:0373a27": "布絹器物紙筆薦蓆五綵。後生邪濁增立米",
    "T52n2104_002:0373a28": "民。",
    "T52n2104_002:0373a29": "八或解除基門者。左道餘氣也。基門解除。春",
    "T52n2104_002:0373b01": "秋二分祭竈祀社。冬夏兩至祠祀同俗。先受",
    "T52n2104_002:0373b02": "治錄兵符社契。皆言軍將吏兵都無教誡之",
    "T52n2104_002:0373b03": "義。",
    "T52n2104_002:0373b04": "九或妄度苦厄者。立塗炭齋事起張魯。驢輾",
    "T52n2104_002:0373b05": "泥中黃土塗面。摘頭懸櫛埏埴使熟。至義熙",
    "T52n2104_002:0373b06": "初。道士王公旗省去打拍。吳陸修靜猶泥額",
    "T52n2104_002:0373b07": "反縛懸頭而已。資此度厄何癡之甚。",
    "T52n2104_002:0373b08": "十或夢中作罪者。夢見先亡。輒云變怪。召鬼",
    "T52n2104_002:0373b09": "神兵吏奏章斷之。",
    "T52n2104_002:0373b10": "十一或輕作凶佞者。造黃神越章用持殺鬼。",
    "T52n2104_002:0373b11": "又造赤章用持殺人。趣悅世情不計殃罪。陰",
    "T52n2104_002:0373b12": "謀懷嫉凶邪之甚。",
    "T52n2104_002:0373b13": "斯並三張之鬼法。非老子之本懷。頃世濫行",
    "T52n2104_002:0373b14": "罕有覺者。論成上之。帝覽安論。以問臣下。僚",
    "T52n2104_002:0373b15": "宰尋挍莫敢排斥。當時廢立遂寢。誠所推焉。",
    "T52n2104_002:0373b16": "乃經六載。至建德三年歲在甲午五月十七",
    "T52n2104_002:0373b17": "日。遂普滅佛道二宗。別置通道觀簡釋李有",
    "T52n2104_002:0373b18": "名者百二十員。並著衣冠名為通道觀學士。",
    "T52n2104_002:0373b19": "時有蜀地新州願果寺僧勐法師。不遠千里",
    "T52n2104_002:0373b20": "躬詣魏闕。雖面陳至理邪正未分。而帝滅毀",
    "T52n2104_002:0373b21": "之。情已決。乃著論十有八條難道本宗。又以",
    "T52n2104_002:0373b22": "三科釋其前執。其詞略云。勐以世之濫述",
    "T52n2104_002:0373b23": "老子尹喜西度化胡出家。老子為說經誡。令",
    "T52n2104_002:0373b24": "尹喜作佛教化胡人又稱鬼谷仙生撰南山",
    "T52n2104_002:0373b25": "四皓注。未善尋者莫不信從以為口實。異哉",
    "T52n2104_002:0373b26": "此傳。君子尚不可罔。況貶大聖者乎。今具陳",
    "T52n2104_002:0373b27": "此說。非直人世差錯假託名字。亦乃言不及",
    "T52n2104_002:0373b28": "義翻辱老子意者乎。勝人達士不出此言。將",
    "T52n2104_002:0373b29": "是無識異道誇競佛法。假託鬼谷四皓之名",
    "T52n2104_002:0373c01": "附尹喜傳後。作此異論用迷昏俗。竊聞傳而",
    "T52n2104_002:0373c02": "不習。夫子不許妄作者。凶老君所誡。此之",
    "T52n2104_002:0373c03": "巨患增長三塗。宜應糺正救其此失。然教有",
    "T52n2104_002:0373c04": "內外用生疑假。人有賢聖多迷本迹。故班固",
    "T52n2104_002:0373c05": "漢書品人九等。孔丘之徒為上上類例皆是",
    "T52n2104_002:0373c06": "聖。李耳之儔為中上類例皆是賢。何晏王弼",
    "T52n2104_002:0373c07": "云。老未及聖。此則賢聖自分。優劣路顯。故魏",
    "T52n2104_002:0373c08": "文之博悟也。",
    "T52n2104_002:0373c09": "黃初三年。下勅告豫州刺史。老聃賢人未宜",
    "T52n2104_002:0373c10": "先孔子。不知魯郡為孔子立廟成未。漢桓帝",
    "T52n2104_002:0373c11": "不師聖法。正以嬖臣而事老子欲以求福。",
    "T52n2104_002:0373c12": "良足笑也。此祠之興。由桓武皇帝以老子賢",
    "T52n2104_002:0373c13": "人不毀其屋。朕亦以此亭當路行來者輒往",
    "T52n2104_002:0373c14": "瞻視。而樓屋傾頓儻能壓人。故令修整。昨",
    "T52n2104_002:0373c15": "過視之。殊未整頓。恐小人謂此為神妄往禱",
    "T52n2104_002:0373c16": "祀犯常禁。宜宣告吏民咸使知聞。據斯以言",
    "T52n2104_002:0373c17": "呈露久矣。愚惑者多致有前弊。故著論焉。雖",
    "T52n2104_002:0373c18": "復上聞終不見納。有猛法師者。氣調橫挺。抗",
    "T52n2104_002:0373c19": "言帝旨。詞頗激切。眾恐禍及其身。帝通容",
    "T52n2104_002:0373c20": "之情無愧恧。次有藹法師者。年德榮盛道俗",
    "T52n2104_002:0373c21": "所歸。聞之歎曰。朱紫雜糅狂哲交侵至矣。可",
    "T52n2104_002:0373c22": "使五眾流離四生倒惑哉。又曰。餐周之粟飲",
    "T52n2104_002:0373c23": "周之水。食椹懷音寧無酬德。又為佛之弟子。",
    "T52n2104_002:0373c24": "豈可見此淪湑坐此形骸晏然自靜徑來上",
    "T52n2104_002:0373c25": "表。引見登殿。舉手而言曰。來意有二。所謂報",
    "T52n2104_002:0373c26": "三寶慈恩。酬檀越厚德。援引卓明從旦至",
    "T52n2104_002:0373c27": "午。交言支任抗對如流。梗詞厲色鏗然無撓。",
    "T52n2104_002:0373c28": "帝雖納其言。情決已定遲疑不言。藹又進曰。",
    "T52n2104_002:0373c29": "釋李邪正即可事求。不煩聖慮索鑊煮兩宗",
    "T52n2104_002:0374a01": "門人不害者立可見矣。帝怯其言。乃令引出。",
    "T52n2104_002:0374a02": "時宜州沙門道積者。次又出諫。不用其言。遂",
    "T52n2104_002:0374a03": "與同志七人。於彌勒像前不食禮懺。經於七",
    "T52n2104_002:0374a04": "日一時同逝。藹入南山錫谷。自剖身肉布於",
    "T52n2104_002:0374a05": "石上。引腸掛樹捧心而卒。有人尋之。於崖",
    "T52n2104_002:0374a06": "上見捨身偈云。",
    "T52n2104_002:0374a07": "　願捨此身已　　速令身自在",
    "T52n2104_002:0374a08": "　法身自在已　　自在諸趣中",
    "T52n2104_002:0374a09": "　隨有利益處　　護法救眾生",
    "T52n2104_002:0374a10": "　又復業應盡　　有為法皆然",
    "T52n2104_002:0374a11": "　三界皆無常　　時來不自在",
    "T52n2104_002:0374a12": "　他殺及自死　　終歸如是處",
    "T52n2104_002:0374a13": "　智者所不樂　　業盡於今日",
    "T52n2104_002:0374a14": "周武平齊大集僧徒問以興廢慧遠法師抗",
    "T52n2104_002:0374a15": "詔事第二",
    "T52n2104_002:0374a16": "周武帝以齊承光二年春。東平高氏召前修",
    "T52n2104_002:0374a17": "大德並赴殿集。帝昇御座。序廢立義云。朕受",
    "T52n2104_002:0374a18": "天命寧一區宇。世弘三教其風逾遠。考定至",
    "T52n2104_002:0374a19": "理多愆陶化。今並廢之。然其六經儒教久弘",
    "T52n2104_002:0374a20": "政術。禮義忠孝於世有宜。故須存立。且自真",
    "T52n2104_002:0374a21": "佛無像遙敬表心。佛經廣歎崇建圖塔壯麗",
    "T52n2104_002:0374a22": "修造致福極多。此實無情何能恩惠。愚人嚮",
    "T52n2104_002:0374a23": "信傾竭珍財徒為引費。故須除蕩。故凡是經",
    "T52n2104_002:0374a24": "象皆毀滅之。父母恩重沙門不敬。勃逆之",
    "T52n2104_002:0374a25": "甚國法不容。並退還家用崇孝始。朕意如此。",
    "T52n2104_002:0374a26": "諸大德謂理何如。于時沙門大統等五百餘",
    "T52n2104_002:0374a27": "人。咸以王威震赫訣諫難從。關內以除義",
    "T52n2104_002:0374a28": "非孤立。眾各默然。下勅催答。並相顧無色。俛",
    "T52n2104_002:0374a29": "首垂派。有慧遠法師。聲名光價。乃自惟曰。佛",
    "T52n2104_002:0374b01": "法之寄四眾是依。豈以杜言謂能通理。遂出",
    "T52n2104_002:0374b02": "對曰。陛下統臨大域得一居尊。隨俗致詞憲",
    "T52n2104_002:0374b03": "章三教。詔云。真佛無像。誠如天旨。但耳目生",
    "T52n2104_002:0374b04": "靈賴經聞佛藉像表真。今若廢之無以興敬。",
    "T52n2104_002:0374b05": "帝曰。虛空真佛咸自知之。未假經像。遠曰。漢",
    "T52n2104_002:0374b06": "明已前經像未至。此土含生何故不知虛空",
    "T52n2104_002:0374b07": "真佛。帝時無答。遠曰。若不藉經教自知有法",
    "T52n2104_002:0374b08": "者。三皇已前未有文字。人應自知五常等法。",
    "T52n2104_002:0374b09": "當時諸人何為但識其母不識其父同於禽",
    "T52n2104_002:0374b10": "獸。帝又無答。遠曰。若以形像無情事之無",
    "T52n2104_002:0374b11": "福故須廢者。國家七廟之像。豈是有情。而妄",
    "T52n2104_002:0374b12": "相尊事。帝不答此難。乃云佛經外國之法。此",
    "T52n2104_002:0374b13": "國不須廢而不用七廟上代所立。朕亦不以",
    "T52n2104_002:0374b14": "為是將同廢之。遠曰。若以外國之經非此用",
    "T52n2104_002:0374b15": "者。仲尼所說出自魯國。秦晉之地亦應廢而",
    "T52n2104_002:0374b16": "不行。又以七廟為非將欲廢者。則是不尊祖",
    "T52n2104_002:0374b17": "考。祖考不尊則昭穆失序。昭穆失序則五",
    "T52n2104_002:0374b18": "經無用。前存儒教其義安在。若爾則三教同",
    "T52n2104_002:0374b19": "廢。將何治國。帝曰。魯邦之與秦晉封域乃殊。",
    "T52n2104_002:0374b20": "莫非王者一化。故不類佛經。七廟之難帝無",
    "T52n2104_002:0374b21": "以通。遠曰。若以秦魯同遵一化經教通行者。",
    "T52n2104_002:0374b22": "震旦之與天竺國界雖殊。莫不同在閻浮四",
    "T52n2104_002:0374b23": "海之內輪王一化。何不同遵佛經而今獨廢。",
    "T52n2104_002:0374b24": "帝又無答。遠曰。詔云。退僧還家崇孝養者。",
    "T52n2104_002:0374b25": "孔經亦云。立身行道以顯父母。即是孝行。何",
    "T52n2104_002:0374b26": "必還家。帝曰。父母恩重交資色養。棄親向疎",
    "T52n2104_002:0374b27": "未成至孝。遠曰。若如聖旨。陛下左右皆有",
    "T52n2104_002:0374b28": "二親。何不放之。乃使長役五年不見父母。帝",
    "T52n2104_002:0374b29": "曰。朕亦依番上下得歸侍奉。遠曰。佛亦聽僧",
    "T52n2104_002:0374c01": "冬夏隨緣修道春秋歸家侍養。故目連乞食",
    "T52n2104_002:0374c02": "餉母。如來擔棺臨葬。此理大通不可獨廢。",
    "T52n2104_002:0374c03": "帝又無答。遠抗聲曰。陛下今恃王力自在",
    "T52n2104_002:0374c04": "破滅三寶是邪見人。阿鼻地獄不簡貴賤。陛",
    "T52n2104_002:0374c05": "下何得不怖。帝勃然作色大怒。直視於遠曰。",
    "T52n2104_002:0374c06": "但令百姓得樂。朕亦不辭地獄諸苦。遠曰。",
    "T52n2104_002:0374c07": "陛下以邪法化人現種苦業。當共陛下同趣",
    "T52n2104_002:0374c08": "阿鼻。何處有樂可得。帝理屈言前所圖意盛",
    "T52n2104_002:0374c09": "更無所答。但云。僧等且還。有司錄取論僧姓",
    "T52n2104_002:0374c10": "字。帝已行虐三年。關隴佛法誅除略盡。既克",
    "T52n2104_002:0374c11": "齊境還准毀之。爾時魏齊東川佛法崇盛見",
    "T52n2104_002:0374c12": "成寺廟出四十千。並賜王公充為第宅。五眾",
    "T52n2104_002:0374c13": "釋門減三百萬。皆復軍民還歸編戶。融刮佛",
    "T52n2104_002:0374c14": "像焚燒經教。三寶福財簿錄入官。登即賞賜",
    "T52n2104_002:0374c15": "分散蕩盡。帝以為得志於天下也。未盈一年。",
    "T52n2104_002:0374c16": "癘氣內蒸身瘡外發。惡相已顯無悔可銷。遂",
    "T52n2104_002:0374c17": "隱於雲陽宮。纔經七日尋爾傾崩。天無嗣",
    "T52n2104_002:0374c18": "曆。於東西二京立陟岵寺置菩薩僧。用開佛",
    "T52n2104_002:0374c19": "化不久帝崩。國運移革。至隋高祖方始大通。",
    "T52n2104_002:0374c20": "如後所顯。近見大唐吏部尚書唐臨冥報記",
    "T52n2104_002:0374c21": "云。外祖隋左僕射齊公。親見文帝。問死者",
    "T52n2104_002:0374c22": "還活人云。初死見周武帝云。為我相聞。大",
    "T52n2104_002:0374c23": "隋天子。昔與我共食。庫倉玉帛。亦我儲之。",
    "T52n2104_002:0374c24": "我今為滅佛法極受大苦。可為我作功德也。",
    "T52n2104_002:0374c25": "文帝出勅普及天下人出一錢。為之追福焉。",
    "T52n2104_002:0374c26": "周高祖巡鄴除殄佛法有前僧任道林上",
    "T52n2104_002:0374c27": "表請開法事第三",
    "T52n2104_002:0374c28": "周建德六年十一月四日。上臨鄴宮新殿。內",
    "T52n2104_002:0374c29": "史宇文昂上士李德林收上書人表。于時任",
    "T52n2104_002:0375a01": "道林以表上之。上士覽表曰。君二教也。聖",
    "T52n2104_002:0375a02": "主機辯特難酬答。可思審之。對曰。上主鋒",
    "T52n2104_002:0375a03": "辯名流十方。林亦早聞正以聞辯故來得辯",
    "T52n2104_002:0375a04": "無爽云云。乃引入上階御座西立。詔曰。卿既",
    "T52n2104_002:0375a05": "上事助匡治政。朕甚嘉尚。可條別自申勿廣",
    "T52n2104_002:0375a06": "詞費。林乃上安撫齊餘省減賦役事。帝備",
    "T52n2104_002:0375a07": "納之。又曰。林原誓弘佛道。向且專論俗",
    "T52n2104_002:0375a08": "政。似欲諂附君人。其實無心護法。自釋氏弘",
    "T52n2104_002:0375a09": "訓權應無方。智力高奇廣宣正法。救茲五濁",
    "T52n2104_002:0375a10": "拔彼三有。人中天上六道四生莫不歸依迴",
    "T52n2104_002:0375a11": "向受其開悟。自漢至今踰五百載。王公卿士",
    "T52n2104_002:0375a12": "遵奉傳通及。至大周頓令廢絕。陛下治襲前",
    "T52n2104_002:0375a13": "王化承後帝。何容偏於佛教。獨不師古。如其",
    "T52n2104_002:0375a14": "非善先賢久滅。如言有益陛下可行。廢佛之",
    "T52n2104_002:0375a15": "義臣所未曉　詔曰。佛生西域寄傳東夏。原",
    "T52n2104_002:0375a16": "其風教殊乖中國。漢魏晉世似有若無。五胡",
    "T52n2104_002:0375a17": "亂治風化方盛。朕非五胡心無敬事。既非正",
    "T52n2104_002:0375a18": "教所以廢之。奏曰。佛教東傳時過七代。劉淵",
    "T52n2104_002:0375a19": "篡晉元非中夏。以非正朔稱為五胡。其漢魏",
    "T52n2104_002:0375a20": "晉世佛化已弘。宋趙符燕久習崇盛。陛下恥",
    "T52n2104_002:0375a21": "同五胡盛修佛法。請如漢魏不絕其宗　詔",
    "T52n2104_002:0375a22": "曰。佛義雖廣朕亦甞覽。言多虛大語好浮奢。",
    "T52n2104_002:0375a23": "罪到憙推過去。無福則指未來。事者無徵",
    "T52n2104_002:0375a24": "行之多惑。論其勸善未殊古禮。研其斷惡何",
    "T52n2104_002:0375a25": "異俗律。昔甞為廢所以暫學。決知非益。所以",
    "T52n2104_002:0375a26": "除之　奏曰。理深語大非近情所測。時遠事",
    "T52n2104_002:0375a27": "高寧小機欲辯。豈以一世之局見而拒久遠",
    "T52n2104_002:0375a28": "之通議。封迷忽悟不亦過乎。是以佛理極於",
    "T52n2104_002:0375a29": "法界。教體通於內外。談行自他俱益。辯果常",
    "T52n2104_002:0375b01": "樂無為。樹德恩隆天地。授道廣利無邊。見奇",
    "T52n2104_002:0375b02": "則神通自在。布化則萬國同歸。救度則怨親",
    "T52n2104_002:0375b03": "等濟。慈愛則有識無傷。戒除外惡定止心非。",
    "T52n2104_002:0375b04": "慧照古今智窮萬物。若家家行此則民無不",
    "T52n2104_002:0375b05": "治。國國修之則兵戈無用。今離不行何處求",
    "T52n2104_002:0375b06": "益　因重奏曰。臣聞孝者至天之道。順者極",
    "T52n2104_002:0375b07": "地之養。所以通神明光四海。百行之本孰先",
    "T52n2104_002:0375b08": "此孝。昔世大道將傾魏室崩壞。太祖奮威",
    "T52n2104_002:0375b09": "補天夷難。創啟王業。陛下因斯鴻緒遂登皇",
    "T52n2104_002:0375b10": "極。君臨四海德加天下。追惟莫大終身無報。",
    "T52n2104_002:0375b11": "何有信己心智執固自解。倚恃爪牙任縱王",
    "T52n2104_002:0375b12": "力。殘壞太祖所立寺廟。毀破太祖所事靈像。",
    "T52n2104_002:0375b13": "休廢太祖所奉法教。退落太祖所敬師尊。且",
    "T52n2104_002:0375b14": "父母床几尚不敢損虧。況父之親事輒能輕",
    "T52n2104_002:0375b15": "壞。國祚延促弗由於佛。政治興毀何關於法。",
    "T52n2104_002:0375b16": "豈信一時之慮。招萬世之譏。愚臣冐死特為",
    "T52n2104_002:0375b17": "不可　詔曰。孝道之義寧非至極。若專守執",
    "T52n2104_002:0375b18": "惟利一身。是使大智權方反常合道。湯武伐",
    "T52n2104_002:0375b19": "主仁智不非。尾生守信禍至身滅。事若有益",
    "T52n2104_002:0375b20": "假違要行。儻非合理雖順必剪。不可護已一",
    "T52n2104_002:0375b21": "名令四海懷惑。外乖太祖。內潤黔元。令",
    "T52n2104_002:0375b22": "沙門還俗省侍父母成天下之孝。各各自活",
    "T52n2104_002:0375b23": "不惱他人。使率土獲利捨戈從夏六合同",
    "T52n2104_002:0375b24": "一。即是揚名萬代以顯太祖。即孝之終也。何",
    "T52n2104_002:0375b25": "得言非　奏曰。若言壞佛有益毀僧益民。昔",
    "T52n2104_002:0375b26": "太祖康日高鑒萬理智括千途。必佛法損",
    "T52n2104_002:0375b27": "化即尋除蕩。寧肯積年奉敬興遍天下。又佛",
    "T52n2104_002:0375b28": "法存日損處是何。自破已來成何利潤。若實",
    "T52n2104_002:0375b29": "無益寧非不孝　詔曰。法興有時道亦難准。",
    "T52n2104_002:0375c01": "制由上行王者作則縱有小利尚須休廢。況",
    "T52n2104_002:0375c02": "佛無益。理不可容。何者敬事。無徵招感無効。",
    "T52n2104_002:0375c03": "自救無聊何能益國。自廢已來民役稍希。租",
    "T52n2104_002:0375c04": "調年增兵師日盛。東平齊國西定妖戈。國安",
    "T52n2104_002:0375c05": "民樂。豈非有益。若事有益。太祖存日屢甞討",
    "T52n2104_002:0375c06": "齊。何不見獲。朕壞佛法。若是違害亦可亡身。",
    "T52n2104_002:0375c07": "既平東夏。明知有益廢之合理義無更興。",
    "T52n2104_002:0375c08": "奏曰。自國立政惟貴於道。制化養民寧高於",
    "T52n2104_002:0375c09": "德。止見道消國喪未有兵強祚久。是以虐紂",
    "T52n2104_002:0375c10": "恃眾禍傾帝業。周武脩德福集皇基。夫羌",
    "T52n2104_002:0375c11": "驕戰遂至滅身。勾踐以道危而更安。以此論",
    "T52n2104_002:0375c12": "之。何關壞佛退僧。方平東夏直是毀佛當此",
    "T52n2104_002:0375c13": "託定之時。偶然斯會妄謂壞法有益。若爾",
    "T52n2104_002:0375c14": "湯伐有夏。文王滅崇。武王誅紂。奏并天下。",
    "T52n2104_002:0375c15": "赤漢滅項。此等諸君豈由壞佛。自後交論譏",
    "T52n2104_002:0375c16": "毀人法。或以抗禮君親。或謂妄稱佛性。或譏",
    "T52n2104_002:0375c17": "辯析色心。或重見作非業。或指身本陰陽。",
    "T52n2104_002:0375c18": "林皆隨難消解。帝終搆難重疊。三番五番窮",
    "T52n2104_002:0375c19": "理盡性。林則無疑不遣。有難斯通。帝曰。卿",
    "T52n2104_002:0375c20": "言業不乖理凡有入聖之期。性非業外道有",
    "T52n2104_002:0375c21": "通凡之趣。此則道無不在凡聖該通是則教",
    "T52n2104_002:0375c22": "無孔釋。虛崇如是之言。形通道俗。徒加剔翦",
    "T52n2104_002:0375c23": "之飾。是知帝王即是如來。宜停丈六。王公即",
    "T52n2104_002:0375c24": "是菩薩。省事文殊。耆年可為上座。不用賓",
    "T52n2104_002:0375c25": "頭。仁惠真為檀度。豈假棄國。和平第一精",
    "T52n2104_002:0375c26": "僧。寧勞布薩。貞謹即成木叉。何必受戒。儉約",
    "T52n2104_002:0375c27": "實是少欲。無假頭陀。蔬食至好長齋。豈煩",
    "T52n2104_002:0375c28": "斷穀。放任妙同無我。何藉解空。忘功全通大",
    "T52n2104_002:0375c29": "乘。寧希波若。文武直是二智。不觀空有。權",
    "T52n2104_002:0376a01": "謀徑成巧便。豈待變化。加官真為授記。無",
    "T52n2104_002:0376a02": "謝證果。爵錄交獲天堂。何待上界。罰戮見感",
    "T52n2104_002:0376a03": "地獄。不指泥犁。以民為子可謂大慈。四海為",
    "T52n2104_002:0376a04": "家即同法界。治政以理何異救物。安樂百姓",
    "T52n2104_002:0376a05": "寧殊拔苦。剪罰殘害理是降魔。君臨天下真",
    "T52n2104_002:0376a06": "成得道。汪汪何殊淨土。濟濟豈謝迦維。卿懷",
    "T52n2104_002:0376a07": "異見妄生偏執。即事而言何處非道　奏曰。",
    "T52n2104_002:0376a08": "伏承聖旨。義博言。深融道混俗移專散執。乃",
    "T52n2104_002:0376a09": "令觸處乘真有情俱道。物我咸適千徒齊",
    "T52n2104_002:0376a10": "一。美則美矣。愚臣尚疑。若使至道惟一則無",
    "T52n2104_002:0376a11": "二可融。若理恒外內則自可常別。若一而非",
    "T52n2104_002:0376a12": "一。則半是半非。二而無二。則乍道乍俗。是則",
    "T52n2104_002:0376a13": "緇俗錯亂儒釋失序。外內交雜上下參倫。何",
    "T52n2104_002:0376a14": "直遠沈清化。亦是近惑民俗。是以陰陽同",
    "T52n2104_002:0376a15": "氣生殺恒殊。天地齊形高卑常異。不可以其",
    "T52n2104_002:0376a16": "俱形而使地動天靜。或者見其並氣而令陰",
    "T52n2104_002:0376a17": "生陽殺。即事永無此理。虛言難可成用。所以",
    "T52n2104_002:0376a18": "形齊氣一可得言同。生殺高卑義無不別。故",
    "T52n2104_002:0376a19": "使同而不同一而不一。道俗之理有齊無與",
    "T52n2104_002:0376a20": "無為自別。又若王名雖一凡聖天殊。形事微",
    "T52n2104_002:0376a21": "同寬狹全異。是故儒釋與。無始俱興。道俗共",
    "T52n2104_002:0376a22": "天地同化。若欲泯之為一正可以道廢俗。",
    "T52n2104_002:0376a23": "如其俱益於世。兩理幽顯齊明。今則興一",
    "T52n2104_002:0376a24": "廢一。真成不可　詔曰卿言道俗天殊全乖",
    "T52n2104_002:0376a25": "內外亦可。道應自道無預於俗。釋應自釋莫",
    "T52n2104_002:0376a26": "依儒王。道若惟道道何所利。佛若獨佛化有",
    "T52n2104_002:0376a27": "何功。故道俗相資儒釋更顯。卿不因朕言卿",
    "T52n2104_002:0376a28": "欲何論。是以內外抑討廢興彼此。今國法",
    "T52n2104_002:0376a29": "不行王法所斷。廢興在數常理無違。義無常",
    "T52n2104_002:0376b01": "興廢有何咎　奏曰。仰承聖旨。如披雲覩",
    "T52n2104_002:0376b02": "日。伏聽勅訓實如聖說。道不自道非俗不顯。",
    "T52n2104_002:0376b03": "佛不自佛惟王能興。是以釋教東傳時經",
    "T52n2104_002:0376b04": "五百。弘通法化要依王力。方知道藉人弘神",
    "T52n2104_002:0376b05": "由物感。佛之盛毀功歸聖旨。道有興廢義無",
    "T52n2104_002:0376b06": "恒久。法有隱顯理難常在。比來已廢義無即",
    "T52n2104_002:0376b07": "行。休斷既久興期次及。興廢更遞理自應機。",
    "T52n2104_002:0376b08": "並從世運不亦宜乎詔曰。帝王之法。善決取",
    "T52n2104_002:0376b09": "捨明斷去就。審鑒同異妙察非常。朕於釋",
    "T52n2104_002:0376b10": "教以潛思於府內。挍量於今古。驗之以行事。",
    "T52n2104_002:0376b11": "算之以得失。理非常而不要。文高奇而無用。",
    "T52n2104_002:0376b12": "非無端而棄廢。何愛憎於儒釋　奏曰。弘法",
    "T52n2104_002:0376b13": "之本必留心於達人。通化之首要存志於正",
    "T52n2104_002:0376b14": "道。勿見忤己以惡者。懷之以疎隔容己以美",
    "T52n2104_002:0376b15": "者。歡心以親近。是則自惑於所見。自亂於所",
    "T52n2104_002:0376b16": "聞。不可數聞有謗正之言。遂便信納從唱而",
    "T52n2104_002:0376b17": "和。乘生是非。尋討愆短。日懷憎薄。是則以偽",
    "T52n2104_002:0376b18": "移真眾聲惑志。故令當疎者更進之。當親",
    "T52n2104_002:0376b19": "者更遠之。遂使談論偏駁取捨專非。斯乃害",
    "T52n2104_002:0376b20": "真之禍患。喪德之妖累。於是帝不答。乃更開",
    "T52n2104_002:0376b21": "異途以發論端。問曰。朕聞君子舉厝必合於",
    "T52n2104_002:0376b22": "禮。明哲動止要應於機。比頻賜卿食。言不飲",
    "T52n2104_002:0376b23": "酒食肉。且酒是和神之藥。肉為充肌之膳。古",
    "T52n2104_002:0376b24": "今同味。卿何獨鄙。若身居喪服禮制不食。即",
    "T52n2104_002:0376b25": "如今賜自可得食。可食不食豈非過耶　奏曰。",
    "T52n2104_002:0376b26": "貪財憙色貞夫所鄙。好膳嗜美廉士所惡。割",
    "T52n2104_002:0376b27": "情從道前賢所歎。抑慾崇德往哲同嗟。況肉",
    "T52n2104_002:0376b28": "由殺命酒能亂神。不食是理寧可為非　詔",
    "T52n2104_002:0376b29": "曰。肉由害命斷之且然。酒不損生。何為頓",
    "T52n2104_002:0376c01": "制。若使無損計罪無過言非。飲漿食飯亦應",
    "T52n2104_002:0376c02": "得罪。而實不爾。酒何偏斷　奏曰。結戒隨事",
    "T52n2104_002:0376c03": "得罪據心。肉體因害。食之即罪。酒性非損。過",
    "T52n2104_002:0376c04": "由弊神。餘處生過。過生由酒。斷酒即除。所",
    "T52n2104_002:0376c05": "以遮制。不同非謂酒體是罪　詔曰。罪有遮",
    "T52n2104_002:0376c06": "性。酒體生罪。今有耐酒之人。能飲不醉又不",
    "T52n2104_002:0376c07": "弊神。亦不生罪。此人飲酒應不得罪。斯則能",
    "T52n2104_002:0376c08": "飲無過不能招咎。何關斷酒以成戒善。可謂",
    "T52n2104_002:0376c09": "能飲耐酒常名持戒。少飲即醉是大罪人。",
    "T52n2104_002:0376c10": "奏曰。制過防非。本為生善戒。是止惡身口無",
    "T52n2104_002:0376c11": "違緣中。止息遮性兩斷。乃名戒善。今耐酒之",
    "T52n2104_002:0376c12": "人既不亂神未破餘戒實理非罪正以飲生罪",
    "T52n2104_002:0376c13": "酒外違遮教緣中生犯仍名有罪。以乖不飲",
    "T52n2104_002:0376c14": "猶非持戒　詔曰。大士懷道要由妙解。至人",
    "T52n2104_002:0376c15": "高達貴其不執。融心與法性齊寬。肆意共虛",
    "T52n2104_002:0376c16": "空同量。萬物無不是善惡何有非道。是則",
    "T52n2104_002:0376c17": "居酒臥肉之中寧能有罪帶婦懷兒而遊。豈",
    "T52n2104_002:0376c18": "言生過。故使太子取婦得道。周陀以捨妻沈",
    "T52n2104_002:0376c19": "淪。淨名以處俗高達。身子以出家愚執。是故",
    "T52n2104_002:0376c20": "善者未可成善。惡者何足言惡。禁酒斷肉之",
    "T52n2104_002:0376c21": "奇殊乖大道　奏曰。龍虎以鱗牙為能。猨鳥",
    "T52n2104_002:0376c22": "以超翔為才。君子以解行為道。賢哲以真實",
    "T52n2104_002:0376c23": "成德。故使內外稱奇緇素高尚。若惟解而無",
    "T52n2104_002:0376c24": "行。同沙井之非潤。專虛而不實。似空雲而",
    "T52n2104_002:0376c25": "無雨。是以匠萬物者以繩墨為正。御天下者",
    "T52n2104_002:0376c26": "以法理為本。故能善防邪萌察姦宄。故使",
    "T52n2104_002:0376c27": "一行之失痛於割肌。一言之善重於千金。若",
    "T52n2104_002:0376c28": "使心根妙解則居惡為善。神智虛明處罪成",
    "T52n2104_002:0376c29": "福。亦可移臣賤質居天重任。迴聖極尊處臣",
    "T52n2104_002:0377a01": "卑下。是則君臣雜亂上下倒錯。即事不可。古",
    "T52n2104_002:0377a02": "今未有。何異詞談忠孝身恒叛逆。語論慈捨",
    "T52n2104_002:0377a03": "形帝殺盜。口閑百技觸事無能。言通萬里",
    "T52n2104_002:0377a04": "足不出戶。斯皆情切事奢虛高無用。是以才",
    "T52n2104_002:0377a05": "有大而無用。理有小而必通。執此為道誠難",
    "T52n2104_002:0377a06": "取信　詔曰。執情者未可論道。小智者難",
    "T52n2104_002:0377a07": "與談真。是以井坎之魚。寧知東海深廣。燕雀",
    "T52n2104_002:0377a08": "籬翔。詎羨鵬鳳之遊。斯皆固小以違大趣。守",
    "T52n2104_002:0377a09": "文以害通途。若以我我於物。無物而非我。",
    "T52n2104_002:0377a10": "以物物於我。無我而非物。我既不異於物。物",
    "T52n2104_002:0377a11": "復焉異於我。我物兩忘自他齊一。虛心者是",
    "T52n2104_002:0377a12": "物無不同。遺功者無事而不可　奏曰。仰承",
    "T52n2104_002:0377a13": "聖旨。名義深博宗原浩污。究察莫由。事等",
    "T52n2104_002:0377a14": "窺天誰測其廣。又同測海寧識其深。若以小",
    "T52n2104_002:0377a15": "小於大。無大而不小。以大大於小。無小而非",
    "T52n2104_002:0377a16": "大。大無不大則秋毫非小。小小無不小則太",
    "T52n2104_002:0377a17": "山非大大。故使大大非大小。小小非小",
    "T52n2104_002:0377a18": "大。是則小大異於同。大小同於異。無大小",
    "T52n2104_002:0377a19": "之異同。何小大之同異。方知非異可異同寧",
    "T52n2104_002:0377a20": "有同可同異。無同可同異非異同。無異可異",
    "T52n2104_002:0377a21": "同無同異。是故無同而同非同。無異而異",
    "T52n2104_002:0377a22": "非異。何同異而可異同。非異同而可同異。帝",
    "T52n2104_002:0377a23": "遂不答。於是君臣寂然不言。良久　詔乃問",
    "T52n2104_002:0377a24": "曰。卿何寂寞。乃欲散有歸無。勿以談不適懷",
    "T52n2104_002:0377a25": "遂息清辯　奏曰。古人當言而懼發言而憂。",
    "T52n2104_002:0377a26": "是以古有不言之君。世傳忘功之士。所以息",
    "T52n2104_002:0377a27": "言表知非為不適。詔曰。至人無為未曾不為。",
    "T52n2104_002:0377a28": "知者不言未曾不言。亦有鸚鵡言而無用。鳳",
    "T52n2104_002:0377a29": "皇不言成軌。木有無任得存。雁有不鳴致",
    "T52n2104_002:0377b01": "死。卿今取捨若為自適。又曰。士有一言而",
    "T52n2104_002:0377b02": "知人有目擊而道存。亦有覩色審情。復有聽",
    "T52n2104_002:0377b03": "言辯德。朕與卿言為日既久。其間旨趣寧不",
    "T52n2104_002:0377b04": "略委。卿可為朕記錄在所申陳。令諸世人知",
    "T52n2104_002:0377b05": "朕意焉。是則助朕何愧忠誠　林以佛法",
    "T52n2104_002:0377b06": "淪陷冒死申請。帝情較執不遂所論。辯論雖",
    "T52n2104_002:0377b07": "明終非本意。承長安廢教後。別立通道觀。其",
    "T52n2104_002:0377b08": "所學者惟是老莊。好設虛談通申三教。冀因",
    "T52n2104_002:0377b09": "義勢證明釋部。乃表鄴城義學沙門十人並",
    "T52n2104_002:0377b10": "聰敏高明者。請預通道觀。上覽表即曰。卿入",
    "T52n2104_002:0377b11": "通道觀大好學無不有至論補已大為利益。",
    "T52n2104_002:0377b12": "仍設食訖曰。卿可裝束入關眾人前。却至五",
    "T52n2104_002:0377b13": "月一日。至長安延壽殿奉見。二十四日帝往",
    "T52n2104_002:0377b14": "雲陽宮。至六月一日帝崩。天元登祚在同州。",
    "T52n2104_002:0377b15": "至九月十三日。長宗伯岐公奏訖。帝允許之",
    "T52n2104_002:0377b16": "曰。佛理弘大道極幽微。興施有則法須研究。",
    "T52n2104_002:0377b17": "如此累奏恐有稽違。奏曰。臣本申事止為",
    "T52n2104_002:0377b18": "興法。數啟慇懃。惟願早行。今聖上允可議曹",
    "T52n2104_002:0377b19": "奏決。上下含弘定無異趣。一日頒行天下稱",
    "T52n2104_002:0377b20": "慶。臣何敢言。至大成元年正月十五日。詔",
    "T52n2104_002:0377b21": "曰。弘建玄風三寶尊重。特宜脩敬法化弘廣",
    "T52n2104_002:0377b22": "理可歸。崇其舊沙門中德行清高者七人。在",
    "T52n2104_002:0377b23": "正武殿西安置行道。二月二十六日改元大",
    "T52n2104_002:0377b24": "象。又勅。佛法弘大千古共崇。豈有沈隱捨而",
    "T52n2104_002:0377b25": "不行。自今已後王公已下并及黎庶。並宜修",
    "T52n2104_002:0377b26": "事。知朕意焉。即於其日殿嚴尊像具修虔敬。",
    "T52n2104_002:0377b27": "于時佛道二眾。各詮一大德。令昇法座勸揚",
    "T52n2104_002:0377b28": "妙典。遂人懷無畏互吐微言。佛理汪汪沖深",
    "T52n2104_002:0377b29": "莫測。道宗漂泊清淺可知。挫銳席中王公嗟",
    "T52n2104_002:0377c01": "賞。至四月二十八日。下詔曰。佛義幽深神奇",
    "T52n2104_002:0377c02": "弘大。必廣開化儀通其修行。崇奉之徒依經",
    "T52n2104_002:0377c03": "自檢。遵道之人勿須剪髮毀形以乖大道。宜",
    "T52n2104_002:0377c04": "可存鬚髮嚴服以進高趣。令選舊沙門中懿",
    "T52n2104_002:0377c05": "德貞潔學業沖博名實灼然聲望可嘉者一百",
    "T52n2104_002:0377c06": "二十人。在陟岵寺為國行道。擬欲供給資須",
    "T52n2104_002:0377c07": "四事無乏。其民間禪誦一無有礙。惟京師及",
    "T52n2104_002:0377c08": "洛陽各立一寺。自餘州郡猶未通許。周大象",
    "T52n2104_002:0377c09": "元年五月二十八日。任道林法師在同州衛",
    "T52n2104_002:0377c10": "道虎宅修述其事。呈上。內史沛公宇文譯親",
    "T52n2104_002:0377c11": "覽。小內史臨經公宇文弘披讀。常禮上士",
    "T52n2104_002:0377c12": "託跋行恭委尋都上士叱寇臣審覆。高祖",
    "T52n2104_002:0377c13": "諱邕。即西魏丞相宇文黑泰之第三子也。泰",
    "T52n2104_002:0377c14": "以魏氏廢帝三年薨。世子洛陽公覺嗣位。受",
    "T52n2104_002:0377c15": "魏禪號大周。其年被廢。立弟寧都公毓。三",
    "T52n2104_002:0377c16": "年崩。諡明帝。立弟魯國公。即高祖是也。改號",
    "T52n2104_002:0377c17": "保定。盡五年改元天和。盡六年改元建德。至",
    "T52n2104_002:0377c18": "三年滅佛法。六年平齊。江淮巴蜀中原一統。",
    "T52n2104_002:0377c19": "帝以為得政於天下也。改號宣政。五月便崩。",
    "T52n2104_002:0377c20": "初帝深信佛宗曾無有二。流俗讖緯。黑衣當",
    "T52n2104_002:0377c21": "王。以僧緇服彌所纏懷。所以太祖入關。便",
    "T52n2104_002:0377c22": "改衣幡悉為皂色。用厭不祥。乃至齊高竊",
    "T52n2104_002:0377c23": "忌釋種將戮。稠師以通覺故所以免害。遂使",
    "T52n2104_002:0377c24": "周祖相從嫉之。危身事迫信用讒佞。終是信",
    "T52n2104_002:0377c25": "非徹到。故受斯言。不思禍國滅身。勇意而行",
    "T52n2104_002:0377c26": "誅剪。三寶摧碎寶命銷亡。所以統御既窮當",
    "T52n2104_002:0377c27": "年便殞。子贇襲位。改元大成。二十六日禪位",
    "T52n2104_002:0377c28": "子衍。改元大象。贇號天元。明年五月天元",
    "T52n2104_002:0377c29": "又崩。後年正月改元大定。於二月內國禪有",
    "T52n2104_002:0378a01": "隋。改號開皇。率改皂服普同黃色。是知讖",
    "T52n2104_002:0378a02": "緯虛誕。光武已著前規卜射難期。虞氏加",
    "T52n2104_002:0378a03": "其潤色。漢末謠言。黃衣當王。張角張魯並",
    "T52n2104_002:0378a04": "變服以應之。黃初黃武又改元以附之。斯術",
    "T52n2104_002:0378a05": "歸不亡。又見周隋交禪以事徵驗終歸於空。",
    "T52n2104_002:0378a06": "若夫興廢之道曆數有期。因亡故昌亡亦為",
    "T52n2104_002:0378a07": "貴。故經云。難遭想滅。大聖為之碎身。隨機得",
    "T52n2104_002:0378a08": "度。淨土由來不毀。周武行事不亦宜乎。道",
    "T52n2104_002:0378a09": "林法師。俗姓任氏。高齊之時在相州。鄴下",
    "T52n2104_002:0378a10": "有名大德。周氏東平誅除釋種。當時高祖召",
    "T52n2104_002:0378a11": "僧共評廢立。上統等五百餘人無敢陳抗。惠",
    "T52n2104_002:0378a12": "遠法師崛赴抗詔。帝無以答。遂以威滅。道",
    "T52n2104_002:0378a13": "林法師初以他行後乃申表。武帝含弘召至",
    "T52n2104_002:0378a14": "御座。對面交論二十餘日。前後七十餘番。",
    "T52n2104_002:0378a15": "帝極覈徵竟不能屈。既理有所歸。乃付議曹",
    "T52n2104_002:0378a16": "量其可否。會帝昇遐。天元嗣位。至大象元",
    "T52n2104_002:0378a17": "年八月二十九日議哀。九月內奏時深加",
    "T52n2104_002:0378a18": "面許。明年正月遂詔頒行。於是佛法如前廣",
    "T52n2104_002:0378a19": "通。",
    "T52n2104_002:0378a20": "又大象元年二月內鄴城故。趙武帝白馬寺",
    "T52n2104_002:0378a21": "佛圖澄孫弟子王明廣。上衛元嵩破佛法事。",
    "T52n2104_002:0378a22": "表達天元皇帝至四月八日。內史上大夫宇",
    "T52n2104_002:0378a23": "文譯宣嵩勅旨。佛教興來多曆年代。論其",
    "T52n2104_002:0378a24": "至理實自難明。但以世代澆浮不依佛教。致",
    "T52n2104_002:0378a25": "使清淨之法變成濁穢。太祖武皇帝所以廢。",
    "T52n2104_002:0378a26": "而不存正為如此。朕今情存至道思弘善法",
    "T52n2104_002:0378a27": "方欲簡擇練行恭修此理令形服不改德行仍",
    "T52n2104_002:0378a28": "存。敬設道場欲行善法。王公已下並宜知委。",
    "T52n2104_002:0378a29": "餘如前說。",
    "T52n2104_002:0378b01": "隋文帝詔為降州天火焚老君像事",
    "T52n2104_002:0378b02": "門下。夫妙覺垂慈。等群生於一子。玄門亭毒。",
    "T52n2104_002:0378b03": "總萬物而為母。故泥洹大教化彼耆城。無",
    "T52n2104_002:0378b04": "為真道被斯神國。豈徒足相之淨土。不容真",
    "T52n2104_002:0378b05": "人之勝哉。曲沃東南土名烏谷。有靈宮一所。",
    "T52n2104_002:0378b06": "道佛同座。碑記湮滅。莫識修起所由。年代參",
    "T52n2104_002:0378b07": "差。不知營造遠近。忽有異風揚礫。如飛長者",
    "T52n2104_002:0378b08": "之蓋。頹雲掩地。似狎司空之兵。驟雨闌干",
    "T52n2104_002:0378b09": "翻伊倒洛。電女掣鞭。天帶流金之色。雷童挽",
    "T52n2104_002:0378b10": "軸。地有崩山之響。礔礰老君身首各去。而",
    "T52n2104_002:0378b11": "佛靈相儼然無損。黃鶴已高青牛遂遠。未識",
    "T52n2104_002:0378b12": "金丹安能不惑者焉。主者施行。",
    "T52n2104_002:0378b13": "集論者云。夫邪正糺紛在智猶惑。幽明路絕",
    "T52n2104_002:0378b14": "顯驗斯形。自皇覺照臨。滿於空有之域。靈瑞",
    "T52n2104_002:0378b15": "感應。充於凡聖之心。自赤澤降神青丘化及",
    "T52n2104_002:0378b16": "威德之清昏識。神光之燭幽都。無不喪膽求",
    "T52n2104_002:0378b17": "師款懷請道。所以掃六師于舍衛。梵王傾",
    "T52n2104_002:0378b18": "誠。偃十陣於伽耶。魔天稽首。安得與夫區區",
    "T52n2104_002:0378b19": "老叟黃巾奉而抗衡。瑣瑣尹生黔首則而齊",
    "T52n2104_002:0378b20": "化。故使周昭宅生已後。唐文教迹以前。未",
    "T52n2104_002:0378b21": "聞釋尊儀相靈祇之所輕毀。至於李老形像",
    "T52n2104_002:0378b22": "頻被欺陵。曲沃同座而別焚。彭門僧拜而道",
    "T52n2104_002:0378b23": "偃。斯徒眾矣。略舉知之。頑俗多迷疑陽自",
    "T52n2104_002:0378b24": "結。終非果敢。故抱遲惟。余以近歲通訪古",
    "T52n2104_002:0378b25": "蹤。行至鄠西地名樓觀。古樹摧[打丁+薛]院宇曾",
    "T52n2104_002:0378b26": "重。中有宗聖觀。觀南有尹先生別廟。周訪道",
    "T52n2104_002:0378b27": "士。云此是老君之本地也。尹喜聞道。故置廟",
    "T52n2104_002:0378b28": "以處之。其觀地逼南山。近坡有一土臺。叢",
    "T52n2104_002:0378b29": "樹森疎。云是老君之墓也。訪問周歷暮宿",
    "T52n2104_002:0378c01": "觀西尹邨尹長樂家。因問氏族。長樂年雖遲",
    "T52n2104_002:0378c02": "暮。惠解清明言晤徵擊。諸道怯其過往。自",
    "T52n2104_002:0378c03": "云。是尹令之餘胤也。東邊樓觀。此乃先君尹",
    "T52n2104_002:0378c04": "令之故宅也。先君志重丘園情敦稼穡。地廣",
    "T52n2104_002:0378c05": "苗厚通觀莫因。遂結草為樓以用觀望。故云",
    "T52n2104_002:0378c06": "樓觀也。本非老君之宅。先君承老君西遁將",
    "T52n2104_002:0378c07": "往流沙。道左邀攜逆旅相待。老君遂之此宅。",
    "T52n2104_002:0378c08": "周眺久之。東南高崗即先君之古臺也。當時",
    "T52n2104_002:0378c09": "亦與李老共登此臺。祖宗相承墳墓峙列。不",
    "T52n2104_002:0378c10": "聞先君與李老西邁。此乃出自道書。非關古",
    "T52n2104_002:0378c11": "史。又云。昔聞李老生陳郡苦縣。長亦東川。",
    "T52n2104_002:0378c12": "老方入秦死於槐里。未聞正說。西化流沙雖",
    "T52n2104_002:0378c13": "史遷浪言非為定指。莊蒙所及斯途有歸。自",
    "T52n2104_002:0378c14": "餘云云不可尋檢。余又往始平之西二十餘",
    "T52n2104_002:0378c15": "里。渭水之北槐里古城基趾尚存。中有一",
    "T52n2104_002:0378c16": "冡。訊問耆舊。斯冡是誰。皆莫知其由。案縣",
    "T52n2104_002:0378c17": "圖經但述古城。亦不測其年代。冡跡今遠。訪",
    "T52n2104_002:0378c18": "問流沙即燉煌鳴沙之地是也。彼有流沙之",
    "T52n2104_002:0378c19": "地而無伯陽之風。檢道化胡西昇經等。聃往",
    "T52n2104_002:0378c20": "化胡。胡人不受。乃令尹喜為佛化胡。胡人方",
    "T52n2104_002:0378c21": "服。今窮其浮辯較其宗匠。自天竺已北諸外",
    "T52n2104_002:0378c22": "國者乃稱胡國。人皆奉佛未承喜化。還祖天",
    "T52n2104_002:0378c23": "竺釋迦如來。若此搜求聃行不遠槐里死矣。",
    "T52n2104_002:0378c24": "秦矢弔之頗。為實錄。自餘虛引未足稱之。",
    "T52n2104_002:0378c25": "故隋尚書令楚國公楊素。行經樓觀。見壁畫",
    "T52n2104_002:0378c26": "尹喜化胡之像。素告諸道士曰。承聞老君化",
    "T52n2104_002:0378c27": "胡。胡人不受。令喜變身作佛。胡人方受。是",
    "T52n2104_002:0378c28": "則佛能化胡。胡人奉佛。道不能化。云何言",
    "T52n2104_002:0378c29": "老子化胡。深思此言也。故列時緣露布惟遠。",
    "T52n2104_002:0379a01": "後進未廣。安能博詣。想有識者。顧此懷諸。",
    "T52n2104_002:0379a02": "隋兩帝重佛宗法俱受歸戒事",
    "T52n2104_002:0379a03": "案隋著作王邵述隋祖起居注云。帝以後魏",
    "T52n2104_002:0379a04": "大統七年六月十三日。生于同州般若尼寺。",
    "T52n2104_002:0379a05": "于時赤光照室流溢戶外。紫氣滿庭狀如樓",
    "T52n2104_002:0379a06": "閣。色染人衣。內外驚異。帝母以時炎熱就而",
    "T52n2104_002:0379a07": "扇之。寒甚幾絕困不能啼。有神尼者。名曰",
    "T52n2104_002:0379a08": "智仙。河東劉氏女也。少出家有戒行和上",
    "T52n2104_002:0379a09": "失之恐墮井乃在佛屋儼然坐定。時年七歲。",
    "T52n2104_002:0379a10": "遂以禪觀為業。及帝誕日無因而至。語太祖",
    "T52n2104_002:0379a11": "曰。兒天佛所祐勿憂也。尼遂名帝為那羅延。",
    "T52n2104_002:0379a12": "言如金剛不可壞也。又曰。兒來處異倫俗家",
    "T52n2104_002:0379a13": "穢雜。自為養之。太祖乃割宅為寺以兒委尼。",
    "T52n2104_002:0379a14": "不敢召問。後皇妣來抱。忽化為龍。驚遑墮",
    "T52n2104_002:0379a15": "地。尼曰。何因妄觸我兒。遂令晚得天下。及年",
    "T52n2104_002:0379a16": "七歲。告帝曰。兒當大貴從東國來。佛法當",
    "T52n2104_002:0379a17": "滅由兒興之。尼沈靜寡言。時道吉凶莫不符",
    "T52n2104_002:0379a18": "驗。初在寺養。帝年至十三。方始還家。及周滅",
    "T52n2104_002:0379a19": "二教尼隱皇家。帝後果自山東入為天子。重",
    "T52n2104_002:0379a20": "興佛法皆如尼言。及登位後每顧群臣追念",
    "T52n2104_002:0379a21": "阿闍梨以為口實。又云。我興由佛法。而好食",
    "T52n2104_002:0379a22": "麻豆。前身似從道人中來。由小時在寺。至今",
    "T52n2104_002:0379a23": "樂聞鍾聲。乃命史官為尼作傳。帝昔龍潛所",
    "T52n2104_002:0379a24": "經四十五州。及登極後。皆悉同時起大興國",
    "T52n2104_002:0379a25": "寺。仁壽元年帝及後宮同感舍利並放光明。",
    "T52n2104_002:0379a26": "砧槌試之宛然無損。遂前後置塔諸州百有",
    "T52n2104_002:0379a27": "餘所。皆置銘勒隱于地府。咸發神瑞充仞",
    "T52n2104_002:0379a28": "目前。具如王邵所撰感應傳。所以周祖竊",
    "T52n2104_002:0379a29": "忌黑衣當王。便摧滅佛法。莫識隋祖元養佛",
    "T52n2104_002:0379b01": "家。王者不死何由可識。事過方委知聖詐",
    "T52n2104_002:0379b02": "狂。自古皆爾。備諸聞見。然帝信重佛宗情注",
    "T52n2104_002:0379b03": "無已。每日登殿。坐列七僧轉經問法。乃至大",
    "T52n2104_002:0379b04": "漸至於道觀羈縻而已。崇建功德佛門隆盛。",
    "T52n2104_002:0379b05": "時既非遙故略其敘。于時曇延法師。是稱僧",
    "T52n2104_002:0379b06": "傑。昇於正殿而授帝菩薩戒焉。事如別顯。及",
    "T52n2104_002:0379b07": "大業嗣曆彌隆前政。昔居晉府盛集英髦。慧",
    "T52n2104_002:0379b08": "日法雲道場興號。玉清金洞玄壇著名。四海",
    "T52n2104_002:0379b09": "搜揚總歸晉邸。四事供給三業依憑。禮以家",
    "T52n2104_002:0379b10": "僧不屬州省。迄于終曆徵訪莫窮。而情慕佛",
    "T52n2104_002:0379b11": "宗崇奉誡約。天台智顗。定門幽祕神用罕",
    "T52n2104_002:0379b12": "加。請為國師尊加智者。言令所及無不允",
    "T52n2104_002:0379b13": "從。及其即世廢朝追感。就山造寺廣度眾僧。",
    "T52n2104_002:0379b14": "下書憂問慇懃委曲。遺錫糧粒并諸法衣。",
    "T52n2104_002:0379b15": "欲使徒眾行道如師在日。故每至忌晨必預",
    "T52n2104_002:0379b16": "先設供。門人歲至面敘昔緣。情款莫二。自有",
    "T52n2104_002:0379b17": "帝王於師珍敬無以加也。至於李老符錄",
    "T52n2104_002:0379b18": "曾無預懷。致使交論興言絕於徵召。故無所",
    "T52n2104_002:0379b19": "編次云。",
    "T52n2104_002:0379b20": "集古今佛道論衡卷乙"
}