{
    "X71n1420_007:0577c09": "佛日普照慧辯楚石禪師語錄卷第七",
    "X71n1420_007:0577c11": "再住海鹽州天寧永祚禪寺語錄",
    "X71n1420_007:0577c12": "侍者　良彥等　編",
    "X71n1420_007:0577c13": "示眾。祖師言句。無你咂噉處。如今兄弟行脚。傍人門",
    "X71n1420_007:0577c14": "戶。喫他殘羮餿飯。好不惺惺。只管橫咬豎咬。不肯放。",
    "X71n1420_007:0577c15": "糞堆頭蠅子一般。纔拂他。反生嗔怪。眾生顛倒。以觸",
    "X71n1420_007:0577c16": "為淨。莫教一場熱病到時。求生不得生。求死不得死。",
    "X71n1420_007:0577c17": "却思量從前做的。全未了在。這箇說話。不是山僧誑",
    "X71n1420_007:0577c18": "你賺你。你看他從上佛祖。怎生為人。南泉道。不是心",
    "X71n1420_007:0577c19": "不是佛不是物。又僧問洞山。如何是佛。山云麻三斤。",
    "X71n1420_007:0577c20": "許你咂噉麼。終不教你意根下卜度。盡是從千聖頂",
    "X71n1420_007:0577c21": "[寧*頁]上。拈出倚天長劍。向你第八識上斷一刀。教你放",
    "X71n1420_007:0577c22": "身捨命。死中得活。方好開大口。道我是衲僧。自既解",
    "X71n1420_007:0577c23": "粘去縛。亦能與人。解粘去縛。自既作佛。亦令大地眾",
    "X71n1420_007:0577c24": "生。作佛解好麼。",
    "X71n1420_007:0578a01": "示眾。十二時中。不依倚一物。尚未是作家。我宗門中。",
    "X71n1420_007:0578a02": "不似三經五論座主。向葛藤裏埋却。兄弟開口便道。",
    "X71n1420_007:0578a03": "我是禪和。及乎問他如何是禪。便東覰西覰。口如匾",
    "X71n1420_007:0578a04": "擔相似。苦哉屈哉。達磨一宗。看看委地也。喫却佛祖",
    "X71n1420_007:0578a05": "飯了。不去理會本分事。爭持文言俗句。高聲大語。略",
    "X71n1420_007:0578a06": "無忌憚。全不識羞。有般底。不去蒲團上坐。究明父母",
    "X71n1420_007:0578a07": "來生以前。本來面目。冷地裏學客舂。指望求福。懺除",
    "X71n1420_007:0578a08": "業障。與道太遠在。不見道。只今休去便休去。欲覔了",
    "X71n1420_007:0578a09": "時無了時。",
    "X71n1420_007:0578a10": "示眾。一朝村院主。萬劫出頭難。大難大難。若是箇漢。",
    "X71n1420_007:0578a11": "佛語祖語。不教蘊在胸襟。掉向他方世界。何況世間",
    "X71n1420_007:0578a12": "淺近之學。便誦得四韋陀典。但增妄想。堪作什麼。食",
    "X71n1420_007:0578a13": "人涎唾。未有了日。不如無事好。見我道無事。便作無",
    "X71n1420_007:0578a14": "事會。又爭得。若要真箇無事。須下死工夫。大死一回。",
    "X71n1420_007:0578a15": "死中得活。便能超毗盧越釋迦。百帀千重。七通八達。",
    "X71n1420_007:0578a16": "祖師巴鼻。向上宗乘。盡與埽除。不勞拈出。雲門云。我",
    "X71n1420_007:0578a17": "今日。共你說葛藤。屎灰尿火。泥猪疥狗。不識好惡。屎",
    "X71n1420_007:0578a18": "坑裏作活計。汝若跳出屎坑。却來山僧手裏。請棒喫。",
    "X71n1420_007:0578a19": "示眾。看這般時節。有志學道兄弟。那裏放包。從上來",
    "X71n1420_007:0578a20": "建立門庭。為什麼事。可但為你幾箇鄉親法眷。圖口",
    "X71n1420_007:0578a21": "腹恣無明。成羣作隊。造地獄業。佛法禪道。推向一邊。",
    "X71n1420_007:0578a22": "爭知業報來。卒嚲避不得。刀山劍樹。鑊湯爐炭。無人",
    "X71n1420_007:0578a23": "替代渠。如今大方叢林。兵變以來。南北東西。萬中無",
    "X71n1420_007:0578a24": "一。因什麼如此。葢是惡貫滿業果熟。自作自受。更教",
    "X71n1420_007:0578b01": "誰承當。祖師勸你出家。終不但為衣食名利。拋鄉別",
    "X71n1420_007:0578b02": "井也。只為生死事大。無常迅速。尋師訪友。切切究明。",
    "X71n1420_007:0578b03": "噴地一發。成佛作祖去。報父母深恩去。度脫天下人",
    "X71n1420_007:0578b04": "去。既不如此。因何出家。冷地思量古風大好。饑則乞",
    "X71n1420_007:0578b05": "食。寒則補衣。日中一餐。樹下一宿。旅泊三界。示一往",
    "X71n1420_007:0578b06": "還。永斷無明。方成佛道。豈不見。無業國師示眾云。古",
    "X71n1420_007:0578b07": "人得意之後。茅茨石室。折脚鐺子裏。煑飯喫過。三二",
    "X71n1420_007:0578b08": "十年。名利不干懷。財寶不為念。大忘人世。隱跡巖叢。",
    "X71n1420_007:0578b09": "君王命而不來。諸侯請而不赴。豈同吾輩貪名愛利。",
    "X71n1420_007:0578b10": "汩沒世塗。如短販人。有少希求。而忘大果。與麼指示。",
    "X71n1420_007:0578b11": "可煞分明。作福不如避罪。多虗不如少實。在此衣線",
    "X71n1420_007:0578b12": "下。一道圓光。阿誰無分。莫教失却人身。只要你直下",
    "X71n1420_007:0578b13": "搆取。便與佛祖齊肩。若道山僧妄語。甘入拔舌地獄。",
    "X71n1420_007:0578b14": "示眾。因舉教中有六念。念佛。念法。念僧。念戒。念天。念",
    "X71n1420_007:0578b15": "施。衲僧門下。念箇什麼。若道念佛。道著佛字。潄口三",
    "X71n1420_007:0578b16": "年。不可是念佛也。若道念法。法尚應捨。何況非法。不",
    "X71n1420_007:0578b17": "可是念法也。清淨行者。不入涅槃。破戒比丘。不入地",
    "X71n1420_007:0578b18": "獄。不可是念僧也。持犯但束身。非身無所束。不可是",
    "X71n1420_007:0578b19": "念戒也。三界無安。猶如火宅。不可是念天也。施者。受",
    "X71n1420_007:0578b20": "者。併所施物。三輪空寂。俱不可得。不可是念施也。莫",
    "X71n1420_007:0578b21": "是無念麼。纔是無念。便是有念。避溺投火。轉見病深。",
    "X71n1420_007:0578b22": "直饒獨脫無依。要作衲僧奴子。亦未可在。欲得會麼。",
    "X71n1420_007:0578b23": "千年無影樹。今時沒底[革*(華(十*〡*十)+(人*〡*人))]。",
    "X71n1420_007:0578b24": "示眾。上來下去。總似衲僧。子細檢點將來。只這上來",
    "X71n1420_007:0578c01": "下去。全無衲僧氣息。莫是不上來不下去。是衲僧麼。",
    "X71n1420_007:0578c02": "不可燈籠露柱。便是不思議人也。佛法不是這箇道",
    "X71n1420_007:0578c03": "理。終不禁你上來下去。上來下去。沒嫌底法。但只怕",
    "X71n1420_007:0578c04": "你肚裏有疑。設使禪牀上坐。閉眉合目。不免心念紛",
    "X71n1420_007:0578c05": "飛。廊下經行。依舊七顛八倒。祖師見你如此。立箇繫",
    "X71n1420_007:0578c06": "驢橛。了事衲僧。拽脫便行。上來下去。有什麼事。法眼",
    "X71n1420_007:0578c07": "和尚云。昨夜鐘鳴時。諸人盡來此。今夜鐘鳴時。復來",
    "X71n1420_007:0578c08": "有何事。有何事無一事。無事人。佛也不奈他何。洞山",
    "X71n1420_007:0578c09": "和尚云。我這裏。尋常方丈內。不似諸方。一箇上來。一",
    "X71n1420_007:0578c10": "箇下去。啾啾唧唧。私地裏說的。禪道佛法。盡是向你",
    "X71n1420_007:0578c11": "兄弟面前。滿口說滿口道。滿口拈提。滿口欒揀。無你",
    "X71n1420_007:0578c12": "左遮右掩處。這箇說話。是事不獲已。一時和底翻出。",
    "X71n1420_007:0578c13": "喚作死馬醫。約山僧見處。無佛無祖。無生死無涅槃。",
    "X71n1420_007:0578c14": "只要你直下無事。更問如何。苦哉佛陀耶。",
    "X71n1420_007:0578c15": "示眾。可中學道。多只認得箇昭昭靈靈。殊不知昭昭",
    "X71n1420_007:0578c16": "靈靈。正是生死根本。長沙和尚道。學道之人不識真。",
    "X71n1420_007:0578c17": "只為從前認識神。無量劫來生死本。癡人喚作本來",
    "X71n1420_007:0578c18": "人。楞嚴會上。釋迦老子。為阿難說。一切眾生。從無始",
    "X71n1420_007:0578c19": "來。種種顛倒。業種自然。如惡叉聚。諸修行人。不能得",
    "X71n1420_007:0578c20": "成無上菩提。乃至別成聲聞緣覺。及成外道諸天魔",
    "X71n1420_007:0578c21": "王。及魔眷屬。皆由不知二種根本。錯亂修習。猶如煑",
    "X71n1420_007:0578c22": "沙欲成嘉饌。縱經塵劫。終不能得。云何二種。阿難。一",
    "X71n1420_007:0578c23": "者無始生死根本。則汝今者。與諸眾生。用攀緣心為",
    "X71n1420_007:0578c24": "自性者。二者無始菩提涅槃。元清淨體。則汝今者。識",
    "X71n1420_007:0579a01": "精元明。能生諸緣。緣所遺者。由諸眾生遺此本明。雖",
    "X71n1420_007:0579a02": "終日行。而不自覺。諸仁者。且道生死根本。與菩提涅",
    "X71n1420_007:0579a03": "槃。是同不同。若道同。生死自生死。涅槃自涅槃。若道",
    "X71n1420_007:0579a04": "不同。阿難一身。便成兩佛。何不出來通箇消息。莫只",
    "X71n1420_007:0579a05": "背地裏。逞奴唇婢舌。臘月三十日。閻老子。徵你草鞋",
    "X71n1420_007:0579a06": "錢。別人替得你麼。",
    "X71n1420_007:0579a07": "示眾。諸仁者。聖人全體。即是凡夫。而凡夫不知。凡夫",
    "X71n1420_007:0579a08": "全體。即是聖人。而聖人不識。不識故念念純真。不知",
    "X71n1420_007:0579a09": "故頭頭屬妄。諸佛出世。祖師西來。全妄即真。全凡即",
    "X71n1420_007:0579a10": "聖。何人皮下無血。誰家竈裏無煙。有時踢出脚尖頭。",
    "X71n1420_007:0579a11": "露迥迥地。針劄不入。有時攤開手面上。風颯颯地。水",
    "X71n1420_007:0579a12": "洒不著。無一塵不攝。無一剎不周。無一體不該。無一",
    "X71n1420_007:0579a13": "根不備。能巧能拙。能隱能顯。能大能小。能合能開。且",
    "X71n1420_007:0579a14": "道是什麼物恁麼奇特。喝一喝。",
    "X71n1420_007:0579a15": "示眾。從上來。無傳授的法。亦無承當的人。覔師弟子。",
    "X71n1420_007:0579a16": "了不可得。於中借一句子。如節度使信旗相似。要用",
    "X71n1420_007:0579a17": "便用。不用便休。初無實法。一大藏教。教外別傳。石上",
    "X71n1420_007:0579a18": "種瓠苗。特地尋枝葉。三世諸佛。夢中說夢。六代祖師。",
    "X71n1420_007:0579a19": "夢中說夢。天下老和尚。夢中說夢。山僧夢中說夢。諸",
    "X71n1420_007:0579a20": "人夢中說夢。這一場大夢。直到盡未來際。卒未覺在。",
    "X71n1420_007:0579a21": "你要出生死。被生死覊絆。你要斷無明。受無明纏縛。",
    "X71n1420_007:0579a22": "有底便道。無明即大智。要斷做什麼。生死即涅槃。要",
    "X71n1420_007:0579a23": "出做什麼。癡漢。什麼人在三界內。什麼人在三界外。",
    "X71n1420_007:0579a24": "直下會去。口是禍門。",
    "X71n1420_007:0579b01": "示眾。古釋迦不前。今彌勒不後。正當今日。凡聖情盡。",
    "X71n1420_007:0579b02": "體露真常。事理不二。即如如佛。我此一眾。人人本具。",
    "X71n1420_007:0579b03": "箇箇圓成。在圓覺大伽藍。了衲僧本分事。可與人天",
    "X71n1420_007:0579b04": "作眼。人天窺覰無門。可與佛祖為師。佛祖贊歎有分。",
    "X71n1420_007:0579b05": "饒你八萬四千母陁羅臂。高高托至梵天。欵欵地放",
    "X71n1420_007:0579b06": "下來。何曾動著脚下一莖毛子。因甚如此。為他不立",
    "X71n1420_007:0579b07": "一法。不守一玄。通宗通塗。透頂透底。得大解脫。住不",
    "X71n1420_007:0579b08": "思議。與麼安居。方堪持論。",
    "X71n1420_007:0579b09": "示眾。據說娑婆世界。坑坎堆阜。瓦礫荊棘。土石諸山。",
    "X71n1420_007:0579b10": "高下不平。極樂世界。地平如掌。宮殿樓閣。珍寶莊嚴。",
    "X71n1420_007:0579b11": "水鳥樹林。常宣妙法。雖然。有夭有壽。有苦有樂。若論",
    "X71n1420_007:0579b12": "箇些子。那邊八兩。這裏半斤。非淨非穢。非生非佛。不",
    "X71n1420_007:0579b13": "用厭此忻彼。愛聖憎凡。既無忻厭等心。又無聖凡等",
    "X71n1420_007:0579b14": "見。隨緣放曠。任性縱橫。變大地作黃金。攪長河為酥",
    "X71n1420_007:0579b15": "酪。改禾莖為粟柄。易短壽作長年。皆吾心之常分。非",
    "X71n1420_007:0579b16": "有假於他術。拈拄杖云。十方世界。只在目前。",
    "X71n1420_007:0579b17": "示眾。教乘中也大可畏。爛泥裏有刺。踏著方知。如華",
    "X71n1420_007:0579b18": "嚴云。有大經卷。在微塵中。量等三千大千世界。書寫",
    "X71n1420_007:0579b19": "三千大千世界中事無不盡。有一智人。破塵出經。汝",
    "X71n1420_007:0579b20": "若會得。釋迦何別。有智拈一莖草。作丈六金身用。有",
    "X71n1420_007:0579b21": "時將丈六金身。作一莖草用。三千大千世界。只在一",
    "X71n1420_007:0579b22": "毫端。一毫端處。收攝三千大千世界。用也得。不用也",
    "X71n1420_007:0579b23": "得。何處更有涅槃生死名字。亦不見有諸佛菩薩。三",
    "X71n1420_007:0579b24": "乘次第。總是諸人擔帶得來。只恐識不破。若識破後。",
    "X71n1420_007:0579c01": "有什麼事。饑時喫飯。寒則著衣。",
    "X71n1420_007:0579c02": "示眾。一人得道。地神報虗空神。虗空神報非想非非",
    "X71n1420_007:0579c03": "想天。遞相告報云。下界有人得道。有濟人之分。若據",
    "X71n1420_007:0579c04": "此說。決定不虗。我輩沙門釋子。充徧大地。不可無一",
    "X71n1420_007:0579c05": "人也。實不敢欺。兄弟總道。我尋師擇友。行脚參禪。遠",
    "X71n1420_007:0579c06": "是三千。近是五百。尋得多少師。擇得多少友。行得多",
    "X71n1420_007:0579c07": "少脚。參得多少禪。畢竟得道也未。古人有言。如人飲",
    "X71n1420_007:0579c08": "水冷暖自知。又道隔山見煙。便知是火。隔墻見角。便",
    "X71n1420_007:0579c09": "知是牛。只怕你不得。那裏有不知的。且喚什麼作道。",
    "X71n1420_007:0579c10": "試吐露看。是虗是實。有麼有麼。如無。[銜金+缶]鐵負鞍有日",
    "X71n1420_007:0579c11": "在。",
    "X71n1420_007:0579c12": "示眾。無事珍重。大眾久不散。師乃云。有什麼事。近前",
    "X71n1420_007:0579c13": "決擇。如今說箇無事。多少人錯會。便道無事好。若比",
    "X71n1420_007:0579c14": "麤煩惱。雖難斷却輕。耽著無事病。[宋木+取]難治却重。不見",
    "X71n1420_007:0579c15": "道。無為無事人。猶是金鎻難。祇如二乘斷結。證得阿",
    "X71n1420_007:0579c16": "羅漢。便自謂。百了千當。住大解脫。更不前進。正眼觀",
    "X71n1420_007:0579c17": "之。如深坑相似。直須回心向大。到十地滿足。見性猶",
    "X71n1420_007:0579c18": "隔羅縠在。所以彌勒阿閦。及諸妙喜等世界。尚被他",
    "X71n1420_007:0579c19": "向上人。喚作無慚愧懈怠菩薩。此中學道。大難大難。",
    "X71n1420_007:0579c20": "不坐空王殿。不挂本來衣。何須在恁麼。切忌未生時。",
    "X71n1420_007:0579c21": "到這田地。方有些些子衲僧氣息。",
    "X71n1420_007:0579c22": "示眾。見老和尚陞堂。舉起拂子便道。指示學人。你在",
    "X71n1420_007:0579c23": "長連牀上。開單展鉢。喫粥喫飯。這裏何不悟去。你妄",
    "X71n1420_007:0579c24": "想起時便有禪。你不起妄想時便無禪。禪不是你妄",
    "X71n1420_007:0580a01": "想得的。山僧尋常道。語默動靜。折旋俯仰。一一明妙。",
    "X71n1420_007:0580a02": "一一天真。德山臨濟。不假棒喝。直下見得。可煞分明。",
    "X71n1420_007:0580a03": "祇這些子透不過。誰障礙你。何不即今了却。雖然。了",
    "X71n1420_007:0580a04": "了了時無可了。玄玄玄處直須訶。會麼。",
    "X71n1420_007:0580a05": "示眾。如今要見自心。作麼生見。且那箇是心。若道只",
    "X71n1420_007:0580a06": "這推窮尋逐的是心。又遭佛訶斥。推窮尋逐的。決定",
    "X71n1420_007:0580a07": "不是心。此但妄識。識有生滅。心無生滅。生滅屬識不",
    "X71n1420_007:0580a08": "屬心。眾生從無始劫來。不得道者。為妄識所惑。流轉",
    "X71n1420_007:0580a09": "生死。諸佛菩薩。悟真心者。則不被生死之所流轉。真",
    "X71n1420_007:0580a10": "心處垢不垢。處淨不淨。處生不生。處滅不滅。譬如隨",
    "X71n1420_007:0580a11": "色摩尼寶珠。若人得之。無不成佛。",
    "X71n1420_007:0580a12": "示眾。玄沙道。道人行處。如火消冰。箭既離弦。無返回",
    "X71n1420_007:0580a13": "之勢。所以牢籠不肯住。呼喚不回頭。古聖不安排。至",
    "X71n1420_007:0580a14": "今無處所。又云。道人不悟。妄自涉塵。處處築著。頭頭",
    "X71n1420_007:0580a15": "繫絆。更擬凝心斂念。攝事歸空。隨有念起。旋旋破除。",
    "X71n1420_007:0580a16": "細想纔生。即便遏捺。如此見解。即是落空亡的外道。",
    "X71n1420_007:0580a17": "魂不返的死人。冥冥漠漠。無覺無知。塞耳偷鈴。徒自",
    "X71n1420_007:0580a18": "欺誑。近來多有此輩。盛行世間。又有一等驢前馬後",
    "X71n1420_007:0580a19": "漢。遞相傳授。妄認幻夢伴子。能嗔能喜。能見能聞。為",
    "X71n1420_007:0580a20": "出世大事。教他認得明白了。便是一生參學事畢。山",
    "X71n1420_007:0580a21": "僧向他道。不是古聖。喚作識神生死根本。我且問你。",
    "X71n1420_007:0580a22": "這箇本來人。無常到時。燒作一堆灰了。且道能嗔能",
    "X71n1420_007:0580a23": "喜。能見能聞的。什麼處去也。恁麼參的。是藥汞銀禪。",
    "X71n1420_007:0580a24": "此銀非真。一煅便流。又如驢乳。搆來純成屎尿。要做",
    "X71n1420_007:0580b01": "酥酪實難。更討什麼醍醐。因問地。你尋常參誰。他道",
    "X71n1420_007:0580b02": "有人教我。只參萬法歸一一歸何處。又教我如此會。",
    "X71n1420_007:0580b03": "今日方知不是。就和尚。請箇話頭。我道古人公案。有",
    "X71n1420_007:0580b04": "什麼不是者。我眼本正。因師故邪。累請不已。向他道。",
    "X71n1420_007:0580b05": "去。參趙州狗子無佛性話。忽然打破漆桶。却來山僧",
    "X71n1420_007:0580b06": "手裏。請棒喫。",
    "X71n1420_007:0580b07": "示眾。百尺竿頭坐的人。雖然得入未為真。百尺竿頭",
    "X71n1420_007:0580b08": "須進步。十方世界現全身。只如百尺竿頭。如何進步。",
    "X71n1420_007:0580b09": "你纔擬心。早落地上了也。不動一塵。又是鈍鳥逆風",
    "X71n1420_007:0580b10": "飛。與他坐的何別。還有人搆得麼。石火電光。那容眨",
    "X71n1420_007:0580b11": "眼。快與快與。時不待人。有志參禪。終不得少為足。登",
    "X71n1420_007:0580b12": "山須到頂。入海須到底。登山不到頂。不知宇宙之寬",
    "X71n1420_007:0580b13": "廣。入海不到底。不知滄溟之淺深。既到百尺竿頭。直",
    "X71n1420_007:0580b14": "須進步始得。我這裏。無解路教你入。無言句共你商",
    "X71n1420_007:0580b15": "量。一味朴實頭。如馬前相撲。更不周由者也。倒地便",
    "X71n1420_007:0580b16": "休。不似諸方老宿。密室裏說的。禪道佛法。有不啗啄",
    "X71n1420_007:0580b17": "處。口遞一口。人傳一人。將為向上提持。宗門命脉。冷",
    "X71n1420_007:0580b18": "地覷見。鑊湯爐炭一般。得便宜是落便宜。若是真正",
    "X71n1420_007:0580b19": "道流。爭肯喫他這般茶飯。急須吐却。",
    "X71n1420_007:0580b20": "示眾。一大藏教。只是箇賣田鄉帳。東西四至。一一分",
    "X71n1420_007:0580b21": "明。畆步短長。亦無增減。買者却須親到地頭。五十年",
    "X71n1420_007:0580b22": "前。有人將鮑郎浦為田。賣與楊總管宅。及乎驗實。竝",
    "X71n1420_007:0580b23": "是虗文。西天九十六種。外道所說。以訛傳訛。惟佛一",
    "X71n1420_007:0580b24": "人。是真實語。達磨不立文字。直指人心。見性成佛。只",
    "X71n1420_007:0580c01": "與買田的。作箇證見而已。諸人曾到地頭麼。須知盡",
    "X71n1420_007:0580c02": "十方。乾坤大地。人畜草芥。高低闊狹。無空缺處。總是",
    "X71n1420_007:0580c03": "自家屋裏的。所以道。山前一片閒田地。叉手丁寧問",
    "X71n1420_007:0580c04": "祖翁。幾度賣來還自買。為憐松竹引清風。五祖老人",
    "X71n1420_007:0580c05": "與麼道。大似冐姓佃官田。更不納租稅。別無定奪。依",
    "X71n1420_007:0580c06": "例施行。拈拄杖云。吽吽。",
    "X71n1420_007:0580c07": "示眾。行脚高人總道。我穿雲度水。擔囊負鉢。為生死",
    "X71n1420_007:0580c08": "事大。參善知識來。及乎問他那箇是你參的善知識。",
    "X71n1420_007:0580c09": "即今在什麼處。便道。諸方踞曲彔木牀。把拂子柄。談",
    "X71n1420_007:0580c10": "玄說妙的是。我道你錯會了也。這箇是名字善知識。",
    "X71n1420_007:0580c11": "須知真善知識。不踞曲彔木牀。不把拂子柄。不談玄。",
    "X71n1420_007:0580c12": "不說妙。你未出家時。怨親眷屬。人我是非。是你真善",
    "X71n1420_007:0580c13": "知識。既出家了。燈籠露柱。香爐椅子。鉢囊鞋袋。是你",
    "X71n1420_007:0580c14": "真善知識。以至若聞若見。鐘魚鼓板。水鳥樹林。這邊",
    "X71n1420_007:0580c15": "那邊。靜的閙的。總是你真善知識。不消起一念動一",
    "X71n1420_007:0580c16": "塵。直下悟去。許你出意想知解。五蘊身田。一生參學",
    "X71n1420_007:0580c17": "事畢。何在三條緣下。七尺單前。晝三夜三。觜盧都地。",
    "X71n1420_007:0580c18": "方為究竟者哉。",
    "X71n1420_007:0580c19": "示眾。祖師門下客。自有本參事。合去理會。只管看他",
    "X71n1420_007:0580c20": "經論。大不相當。經有經師。論有論師。既稱禪師。却鑽",
    "X71n1420_007:0580c21": "頭入故紙堆裏作麼。佛自說三乘十二分教。如空拳",
    "X71n1420_007:0580c22": "誑小兒。是不知號曰無明。要做沒量漢。須真參實悟",
    "X71n1420_007:0580c23": "始得。他時後日。不被生死拘絆。去住自由。不然。悞你",
    "X71n1420_007:0580c24": "去在。豈不見。晏國師道。西天一段事。總被今時人埋",
    "X71n1420_007:0581a01": "沒却。覔箇出頭處不得。更有老宿道。大唐國內。盡是",
    "X71n1420_007:0581a02": "滅胡種賊。人家男女。乍入叢林。何曾會得。聞舉經舉",
    "X71n1420_007:0581a03": "論。便刺頭入裏許。念言念語。賺他多少人。十生累劫",
    "X71n1420_007:0581a04": "擔枷帶鎻。於自己轉踈轉遠。且宗門中事。合作麼生。",
    "X71n1420_007:0581a05": "不惜口業。向汝諸人道。不假記一字。亦不用一功。亦",
    "X71n1420_007:0581a06": "不用眨眼。亦不用呵氣。大坐著紹却去。這裏會得。多",
    "X71n1420_007:0581a07": "少省力。更賺他太絮道。我拈得不分明。自是你根性",
    "X71n1420_007:0581a08": "遲鈍。干別人什麼事。珍重。",
    "X71n1420_007:0581a09": "示眾。昨日有一座主。來問山僧云。禪門何故不許人",
    "X71n1420_007:0581a10": "看經論。我向他道。你若知得釋迦老子舌頭落處。千",
    "X71n1420_007:0581a11": "經萬論。一任看取。只如經云。一切諸佛。及諸佛阿耨",
    "X71n1420_007:0581a12": "多羅三藐三菩提法。皆從此經出。喚什麼作此經。却",
    "X71n1420_007:0581a13": "又答不得。論云。一切諸法。從本已來。離言說相。離名",
    "X71n1420_007:0581a14": "字相。離心緣相。畢竟平等。無有變異。不可破壞。唯是",
    "X71n1420_007:0581a15": "一心。故名真如。當恁麼時。喚什麼作論。又無語。因舉",
    "X71n1420_007:0581a16": "祖師偈云。正說知見時。知見即是心。當心即知見。知",
    "X71n1420_007:0581a17": "見即如今。乃拈起拄杖云。會麼。主云不會。云。何不會",
    "X71n1420_007:0581a18": "取箇不會的。主云。只如不會。作麼生會。我以拄杖。向",
    "X71n1420_007:0581a19": "空中點三點云。分明記取。舉似作家。召眾云。昨日那",
    "X71n1420_007:0581a20": "裏落節。今日這裏拔本。",
    "X71n1420_007:0581a21": "示眾。有人問南泉和尚云。黃梅門下。有五百人。為什",
    "X71n1420_007:0581a22": "麼。盧行者獨得衣鉢。泉云。只為四百九十九人。皆解",
    "X71n1420_007:0581a23": "佛法。獨有盧行者一人不解。只會其道。所以得他衣",
    "X71n1420_007:0581a24": "鉢。且如道作麼生會。向這裏。亂統得麼。豎拂子云。這",
    "X71n1420_007:0581b01": "箇不是色。作麼生見。擊拂子云。這箇不是聲。作麼生",
    "X71n1420_007:0581b02": "聞。既不可見。又不可聞。畢竟道在什麼處。傅大士云。",
    "X71n1420_007:0581b03": "東山水上浮。西山行不住。北斗下閻浮。是真解脫處。",
    "X71n1420_007:0581b04": "洞山和尚道。向前物物上求通。只為從前不識宗。如",
    "X71n1420_007:0581b05": "今見了渾無事。方知萬法本來空。這兩箇老漢。於無",
    "X71n1420_007:0581b06": "言中顯言。無相中示相。無意中立意。無性中說性。此",
    "X71n1420_007:0581b07": "無性之旨。是得道之宗。所以教中道。念念攀緣一切",
    "X71n1420_007:0581b08": "境。心心永斷諸分別。了達眾生無有性。而於眾生起",
    "X71n1420_007:0581b09": "大悲。分明說了。尚自不會。更近前就我覔我。與你一",
    "X71n1420_007:0581b10": "棒。還知慚愧麼。",
    "X71n1420_007:0581b11": "示眾。舉真淨和尚。一日在室中。問僧云。了也未。僧云",
    "X71n1420_007:0581b12": "未了。淨云。你喫粥了也未。僧云了。淨云。又道未了。復",
    "X71n1420_007:0581b13": "云。門外是什麼聲。僧云雨滴聲。淨云。又道未了。復云。",
    "X71n1420_007:0581b14": "面前是什麼。僧云屏風。淨云。又道未了。復云。還會麼。",
    "X71n1420_007:0581b15": "僧云不會。乃云。聽取一頌。隨緣事事了。日用何欠少。",
    "X71n1420_007:0581b16": "一切但尋常。自然不顛倒。師云。要識真淨麼。家住海",
    "X71n1420_007:0581b17": "門東。扶桑最先照。一一超佛越祖。頭頭葢色騎聲。也",
    "X71n1420_007:0581b18": "不屬凡。也不屬聖。快活中快活。自由中自由。漢地不",
    "X71n1420_007:0581b19": "收秦不管。又騎驢子下楊州。",
    "X71n1420_007:0581b20": "示眾。釋迦老子道。當處出生。隨處滅盡。還會麼。昨日",
    "X71n1420_007:0581b21": "雨今日晴。桃花紅李花白。登山者。不知涉海之疲勞。",
    "X71n1420_007:0581b22": "涉海者。不知登山之辛苦。龍門和尚道。山僧適在寢",
    "X71n1420_007:0581b23": "堂中。法堂上無山僧。寢堂中有山僧。下至法堂。法堂",
    "X71n1420_007:0581b24": "上有山僧。寢堂中無山僧。有則心外有法。無則心法",
    "X71n1420_007:0581c01": "不周。諸上座。在衣鉢下。聞打鼓便上法堂。法堂上添",
    "X71n1420_007:0581c02": "得上座。衣鉢下減却上座。添則成增。減則成滅。滅故",
    "X71n1420_007:0581c03": "落斷。增故落常。如何得離有離無。離常離斷。生死疑",
    "X71n1420_007:0581c04": "情。大難透脫。此是如來清淨心。要直須決擇。不可等",
    "X71n1420_007:0581c05": "閒。召眾云。古人恁麼說話。且道與德山臨濟。相去多",
    "X71n1420_007:0581c06": "少。塞北千人帳。江南萬斛船。",
    "X71n1420_007:0581c08": "佛日普照慧辯楚石禪師語錄卷第七"
}