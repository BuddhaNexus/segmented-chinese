{
    "T27n1545_182:0911b06": "阿毘達磨大毘婆沙論卷第一百",
    "T27n1545_182:0911b07": "八十二",
    "T27n1545_182:0911b09": "五百大阿羅漢等造",
    "T27n1545_182:0911b10": "三藏法師玄奘奉 詔譯",
    "T27n1545_182:0911b11": "定蘊第七中不還納息第四之九",
    "T27n1545_182:0911b12": "[0911b12] 云何法輪乃至廣說。問何故作此論。答為欲",
    "T27n1545_182:0911b13": "分別契經義故。如契經說世尊轉法輪諸",
    "T27n1545_182:0911b14": "餘世間沙門婆羅門天魔梵等皆無有能如",
    "T27n1545_182:0911b15": "法轉者。契經雖作是說而不分別。云何法",
    "T27n1545_182:0911b16": "輪齊何當言轉法輪。契經是此論所依根",
    "T27n1545_182:0911b17": "本。彼所不說者今應說之故作斯論。云何",
    "T27n1545_182:0911b18": "法輪。答八支聖道。若兼相應隨轉則五蘊性。",
    "T27n1545_182:0911b19": "此是法輪自性。是我是物是相是性是本性。",
    "T27n1545_182:0911b20": "已說自性所以今當說。問何故名法輪。答",
    "T27n1545_182:0911b21": "此輪是法所成法為自性故名法輪。如世",
    "T27n1545_182:0911b22": "間輪金等所成金等為性名金等輪。此亦如",
    "T27n1545_182:0911b23": "是。有說。此輪於諸法性能簡擇極簡擇",
    "T27n1545_182:0911b24": "能覺悟極覺悟現觀作證故名法輪。有說。此",
    "T27n1545_182:0911b25": "輪能淨聖慧法眼故名法輪。有說。此輪能",
    "T27n1545_182:0911b26": "治非法輪故名法輪。非法輪者謂布刺拏等",
    "T27n1545_182:0911b27": "六師所轉八邪支輪。問何故名輪輪是何義。",
    "T27n1545_182:0911b28": "答動轉不住義是輪義。捨此趣彼義是輪義。",
    "T27n1545_182:0911b29": "能伏怨敵義是輪義。由斯等義故名為輪。",
    "T27n1545_182:0911c01": "如大四十法門經說。有二十善品二十不善",
    "T27n1545_182:0911c02": "品此名梵輪。乃至廣說。問二十善品可爾。",
    "T27n1545_182:0911c03": "二十不善品云何名梵輪耶。答佛意不說",
    "T27n1545_182:0911c04": "彼為梵輪。但說於善不善品法有忍智",
    "T27n1545_182:0911c05": "轉名為梵輪。問此何故名梵。答極寂靜故",
    "T27n1545_182:0911c06": "離災橫故無罪累故不惱害故說名為梵。",
    "T27n1545_182:0911c07": "問何故名梵輪。答以梵世在初可得及具",
    "T27n1545_182:0911c08": "聖道故名梵輪。第二第三靜慮非初可得亦",
    "T27n1545_182:0911c09": "不具聖道。第四靜慮雖是佛身初得而不",
    "T27n1545_182:0911c10": "具聖道故不名輪。唯有梵世是初可得",
    "T27n1545_182:0911c11": "及亦具足故名梵輪。有說。修梵行者相續",
    "T27n1545_182:0911c12": "中可得故名梵輪。有說。對治非梵行故名",
    "T27n1545_182:0911c13": "為梵輪。有說。對治三界見所斷非梵煩惱",
    "T27n1545_182:0911c14": "故名梵輪。有說。此因梵王勸請而轉故名",
    "T27n1545_182:0911c15": "梵輪。有說。佛是大梵佛所宣說分別開示故",
    "T27n1545_182:0911c16": "名梵輪。有說。梵音演說故名梵輪。有說。唯",
    "T27n1545_182:0911c17": "梵世聖道能對治眾多非梵法故名為梵輪。",
    "T27n1545_182:0911c18": "眾多非梵法者謂三界見修所斷煩惱。或不",
    "T27n1545_182:0911c19": "善無記煩惱。或有異熟無異熟煩惱。或生二",
    "T27n1545_182:0911c20": "果生一果煩惱。或無慚無愧相應。無慚無愧不",
    "T27n1545_182:0911c21": "相應煩惱。或有事無事煩惱。或忍所治智所",
    "T27n1545_182:0911c22": "治煩惱。如是等名眾多非梵法。有說。唯梵世",
    "T27n1545_182:0911c23": "有多梵行果故名梵輪。多梵行果者謂四沙",
    "T27n1545_182:0911c24": "門果。上三靜慮唯有二沙門果。無色唯有一",
    "T27n1545_182:0911c25": "沙門果。唯梵世中具有四果。或九遍知果。上",
    "T27n1545_182:0911c26": "三靜慮唯有五遍知果。無色唯有二遍知果。",
    "T27n1545_182:0911c27": "唯梵世具有九遍知果。或八十九沙門果唯",
    "T27n1545_182:0911c28": "梵世具有非於上地。是故聖道說名梵輪。",
    "T27n1545_182:0911c29": "問何故唯說見道名法輪非餘耶。答前說",
    "T27n1545_182:0912a01": "動轉不住義是輪義。見道是速疾道不起期心",
    "T27n1545_182:0912a02": "道於動轉不住。最為隨順故獨名法輪。有",
    "T27n1545_182:0912a03": "說。前說捨此趣彼義是輪義。見道中捨苦",
    "T27n1545_182:0912a04": "現觀趣集現觀。乃至捨滅現觀趣道現觀。",
    "T27n1545_182:0912a05": "是故見道獨名法輪。有說。以四事故名輪。",
    "T27n1545_182:0912a06": "一捨此。二趣彼。三未降伏者降伏。四已降",
    "T27n1545_182:0912a07": "伏者守護。見道中亦爾。捨此者捨苦現觀。",
    "T27n1545_182:0912a08": "趣彼者趣集現觀。未降伏者降伏即集現觀。",
    "T27n1545_182:0912a09": "已降伏者守護即苦現觀。乃至滅道說亦如",
    "T27n1545_182:0912a10": "是故名法輪。有說。迴轉義是輪義。猶如車",
    "T27n1545_182:0912a11": "輪周旋迴轉。如是見道忍智循環。謂忍後智",
    "T27n1545_182:0912a12": "現前智後忍復現前。法品類品循環亦爾故",
    "T27n1545_182:0912a13": "名法輪。有說。上下義是輪義。猶如車輪",
    "T27n1545_182:0912a14": "或上或下如是見道緣境上下。謂緣欲界",
    "T27n1545_182:0912a15": "已即緣有頂。緣有頂已復緣欲界。對治上",
    "T27n1545_182:0912a16": "下說亦如是故名法輪。有說。見道猶如輻",
    "T27n1545_182:0912a17": "轂輞法故說為輪。猶如車輪轂最居中輻",
    "T27n1545_182:0912a18": "依轂住輞攝於輻。如是見道苦集忍智如",
    "T27n1545_182:0912a19": "輻。滅忍滅智如轂。道忍道智如輞。遍緣道",
    "T27n1545_182:0912a20": "故。或有說者。苦集滅忍智如輻三諦如轂道",
    "T27n1545_182:0912a21": "諦如輞。或有說者。三諦忍智如輻道忍道",
    "T27n1545_182:0912a22": "智如輞四諦如轂。或有說者。正見正思惟",
    "T27n1545_182:0912a23": "正勤如輻正語業命如轂正念正定如輞。或",
    "T27n1545_182:0912a24": "有說者。正思惟正勤正念正定如輻正語業",
    "T27n1545_182:0912a25": "命如轂正見如輞。或有說者。唯正定如輞",
    "T27n1545_182:0912a26": "餘如前說。有說。降伏四方義是輪義。如轉",
    "T27n1545_182:0912a27": "輪王所有輪寶。降伏四洲所有怨敵。如是行",
    "T27n1545_182:0912a28": "者以見道輪降伏四諦所有煩惱故名法",
    "T27n1545_182:0912a29": "輪。有說。見所斷煩惱名非法輪。能起八邪",
    "T27n1545_182:0912b01": "支故。見道是彼近對治故說名法輪。尊者",
    "T27n1545_182:0912b02": "妙音說曰。學八支道展轉和合一時至他相",
    "T27n1545_182:0912b03": "續中轉故名法輪。此八支道見道位勝是故",
    "T27n1545_182:0912b04": "見道獨名法輪。齊何當言轉法輪。答若",
    "T27n1545_182:0912b05": "時具壽阿若多憍陳那見法。問何故復作此",
    "T27n1545_182:0912b06": "論。答前雖顯法輪自性而未顯作用。今欲",
    "T27n1545_182:0912b07": "顯之故作斯論。有說。為止摩訶僧祇部說",
    "T27n1545_182:0912b08": "法輪語為自性。彼作是說一切佛語皆是法",
    "T27n1545_182:0912b09": "輪。若謂聖道是法輪者則菩提樹下已轉法",
    "T27n1545_182:0912b10": "輪。何故至婆羅&#x75C6;斯方名轉法輪耶。為止",
    "T27n1545_182:0912b11": "彼意顯法輪體但是聖道非佛語性。若是佛",
    "T27n1545_182:0912b12": "語者則應菩提樹邊為商人說法已名轉法",
    "T27n1545_182:0912b13": "輪。何故後至婆羅&#x75C6;斯國乃言轉法輪耶。",
    "T27n1545_182:0912b14": "故知爾時令他身中有聖道起方名轉法",
    "T27n1545_182:0912b15": "輪。法輪聖道為體故。說齊阿若多憍陳那見",
    "T27n1545_182:0912b16": "法名佛轉法輪。問若爾佛於菩提樹下已",
    "T27n1545_182:0912b17": "名轉法輪。何故於婆羅&#x75C6;斯國乃言初轉法",
    "T27n1545_182:0912b18": "輪耶。答轉法輪有二種。一自相續中轉。二令",
    "T27n1545_182:0912b19": "他相續中轉。菩提樹下是自轉法輪。婆羅&#x75C6;",
    "T27n1545_182:0912b20": "斯是令他轉法輪。佛以饒益他為正事故。",
    "T27n1545_182:0912b21": "依令他轉說初轉法輪。有說。轉法輪有二",
    "T27n1545_182:0912b22": "種。一共二不共。菩提樹下所轉法輪與二乘",
    "T27n1545_182:0912b23": "共自利法故。婆羅&#x75C6;斯國所轉法輪不與二",
    "T27n1545_182:0912b24": "乘共利他法故。依不共說故言彼處初轉",
    "T27n1545_182:0912b25": "法輪。有說。與此相違名共不共依共說",
    "T27n1545_182:0912b26": "轉。如共不共曾未曾亦爾。有說。若於轉時",
    "T27n1545_182:0912b27": "勝獨覺者乃言初轉。謂諸獨覺亦能自轉。",
    "T27n1545_182:0912b28": "但不令他。唯佛亦能令他轉故。有說。若於",
    "T27n1545_182:0912b29": "轉時有人為證乃說初轉。謂五苾芻證無",
    "T27n1545_182:0912c01": "我理方能為佛作證轉法輪人。有說。婆羅",
    "T27n1545_182:0912c02": "&#x75C6;斯所轉法輪是佛昔日三無數劫所修苦行",
    "T27n1545_182:0912c03": "功勞之果故說初轉。所以者何。佛若欲於",
    "T27n1545_182:0912c04": "過去佛所般涅槃者即得隨意。所以經於",
    "T27n1545_182:0912c05": "三無數劫精勤修習百千苦行。於蘊處界",
    "T27n1545_182:0912c06": "求善巧者皆為饒益所化有情恒作是願。",
    "T27n1545_182:0912c07": "若我證得無上菩提當為有情開甘露門。",
    "T27n1545_182:0912c08": "令皆解脫生死牢獄。故今所轉正是昔日苦",
    "T27n1545_182:0912c09": "行之果。有說。若能降伏他身煩惱方名法",
    "T27n1545_182:0912c10": "輪正所作用。如王輪寶降伏他土非但降",
    "T27n1545_182:0912c11": "伏自所住宮。如來法輪亦復如是。依此說佛",
    "T27n1545_182:0912c12": "初轉法輪。問若彼身中聖道生時即彼名為",
    "T27n1545_182:0912c13": "轉法輪者。何故說佛轉法輪耶。答依能轉",
    "T27n1545_182:0912c14": "因故作是說。謂彼身中所有聖道世尊若不",
    "T27n1545_182:0912c15": "以言說手為其轉者。則彼聖道無因得生。",
    "T27n1545_182:0912c16": "彼聖道生皆由佛力。是故說佛初轉法輪。如",
    "T27n1545_182:0912c17": "轉輪王未已輪寶置於左手右手轉之。則",
    "T27n1545_182:0912c18": "諸天神亦不能轉。要王轉已彼能轉之故",
    "T27n1545_182:0912c19": "說輪王能轉非彼此亦如是。有說。依開覺",
    "T27n1545_182:0912c20": "緣故作是說。謂彼身中雖有聖道乃至若",
    "T27n1545_182:0912c21": "未以佛語光而照觸者無由得生。彼聖道",
    "T27n1545_182:0912c22": "生皆是佛力是故說佛初轉法輪。譬如池中",
    "T27n1545_182:0912c23": "嗢&#x9262;羅等種種蓮花。乃至若未以日光而照",
    "T27n1545_182:0912c24": "觸者則不開不敷不香。日光照時則開敷",
    "T27n1545_182:0912c25": "香此亦如是。有說。依除障緣故作是說。謂",
    "T27n1545_182:0912c26": "彼身中雖有聖道。若佛不以未曾有善巧",
    "T27n1545_182:0912c27": "名句文身除彼身中所有障者。則彼聖道無",
    "T27n1545_182:0912c28": "由得生。彼聖道生由佛除障。是故說佛初",
    "T27n1545_182:0912c29": "轉法輪。有說。依資助緣故作是說。謂彼身",
    "T27n1545_182:0913a01": "中雖有聖道。若佛不以法水灌之則聖道",
    "T27n1545_182:0913a02": "芽無由得生。彼得生者由佛資助。是故說",
    "T27n1545_182:0913a03": "佛初轉法輪。如倉中種子闕眾緣故芽則不",
    "T27n1545_182:0913a04": "生。當知芽生由資助力。此亦如是。有說。",
    "T27n1545_182:0913a05": "依示導緣故作是說。謂彼身中雖有聖道。",
    "T27n1545_182:0913a06": "若無如來言說示導彼者則彼身中聖道不",
    "T27n1545_182:0913a07": "轉。佛開示故彼聖道轉。是故說佛初轉法",
    "T27n1545_182:0913a08": "輪。如闇室中以燈炤了便見種種可取之",
    "T27n1545_182:0913a09": "物。此亦如是有說。二因二緣生於正見一",
    "T27n1545_182:0913a10": "聞他法音二如理作意。由聞他法音故說",
    "T27n1545_182:0913a11": "佛初轉。由如理作意故說彼自轉。有說。若",
    "T27n1545_182:0913a12": "人具足四法名多有所作。謂親近善士聽",
    "T27n1545_182:0913a13": "聞正法如理作意法隨法行。由親近善士",
    "T27n1545_182:0913a14": "聽聞正法故說佛轉法輪。由如理作意法",
    "T27n1545_182:0913a15": "隨法行故說彼自轉法輪。",
    "T27n1545_182:0913a16": "[0913a16] 問憍陳那住苦法智忍即應說佛初轉法",
    "T27n1545_182:0913a17": "輪。何故乃至道類智時方名為轉。答苦法智",
    "T27n1545_182:0913a18": "忍時雖得名轉。而未究竟道類智時於轉",
    "T27n1545_182:0913a19": "究竟。有說。道類智時三因緣具故說名轉。",
    "T27n1545_182:0913a20": "一捨曾道二得未曾道三結斷一味證。有",
    "T27n1545_182:0913a21": "說。道類智時五因緣具故名為轉。一捨曾",
    "T27n1545_182:0913a22": "道二得未曾道三結斷一味證四頓得八",
    "T27n1545_182:0913a23": "智五一時修十六行相。捨曾道者謂捨見",
    "T27n1545_182:0913a24": "道。得未曾道者謂得修道。結斷一味證者",
    "T27n1545_182:0913a25": "謂集證三界見所斷斷。頓得八智者謂頓得",
    "T27n1545_182:0913a26": "四法智四類智。一時修十六行相者。謂一",
    "T27n1545_182:0913a27": "時修苦四行相乃至道四行相。有說。道類智",
    "T27n1545_182:0913a28": "時已斷一切見所斷煩惱。無事煩惱忍所治",
    "T27n1545_182:0913a29": "煩惱永害見邪性故。於爾時方說為轉。有",
    "T27n1545_182:0913b01": "說。此所言轉依至果位可稱可數。有相可",
    "T27n1545_182:0913b02": "說可得施設法補特伽羅而說非於先時",
    "T27n1545_182:0913b03": "不名為轉。有說。此所言轉約可命終受生",
    "T27n1545_182:0913b04": "處說。非於先時不名為轉。",
    "T27n1545_182:0913b05": "[0913b05] 如契經說佛說此法門時。具壽憍陳那及",
    "T27n1545_182:0913b06": "八萬諸天。遠塵離垢於諸法中生淨法眼。",
    "T27n1545_182:0913b07": "此中遠塵者謂遠隨眠。離垢者謂離纏垢。",
    "T27n1545_182:0913b08": "於諸法中者謂於四聖諦中。生淨法眼者",
    "T27n1545_182:0913b09": "謂見四聖諦淨法眼生。問佛說此法門時",
    "T27n1545_182:0913b10": "五苾芻皆見法。何故但說憍陳那耶。答以",
    "T27n1545_182:0913b11": "憍陳那先見法故。謂憍陳那已入見道。餘四",
    "T27n1545_182:0913b12": "猶在順決擇分善根位中。有說。世尊於彼",
    "T27n1545_182:0913b13": "有宿願故以彼為首而轉法輪是故偏說。",
    "T27n1545_182:0913b14": "由此佛告憍陳那言汝已解耶。彼言已解。",
    "T27n1545_182:0913b15": "第二第三亦復如是。因斯號彼為阿若多。",
    "T27n1545_182:0913b16": "問世尊何故三問彼耶。答彼憍陳那見聖諦",
    "T27n1545_182:0913b17": "已。世尊便起前後際智作是觀察。為憍陳",
    "T27n1545_182:0913b18": "那所應受惡趣相續蘊界處多。為我過去三",
    "T27n1545_182:0913b19": "無數劫所經剎那臘縛牟呼栗多多耶。觀已",
    "T27n1545_182:0913b20": "即見憍陳那所應受無間地獄相續蘊界處",
    "T27n1545_182:0913b21": "多。非我過去三無數劫所經剎那臘縛牟呼",
    "T27n1545_182:0913b22": "栗多多。見已便作是念我於三無數劫修",
    "T27n1545_182:0913b23": "無量百千難行苦行。今得無上正等菩提。但",
    "T27n1545_182:0913b24": "令憍陳那爾所無間地獄相續蘊界處住不",
    "T27n1545_182:0913b25": "生法中。設我即般涅槃於我劬勞已為果",
    "T27n1545_182:0913b26": "滿況作餘事以慶慰故三反問之。復次佛",
    "T27n1545_182:0913b27": "見從不可知本際以來。憍陳那起煩惱",
    "T27n1545_182:0913b28": "縛一切有情。一切有情亦起煩惱縛憍陳",
    "T27n1545_182:0913b29": "那。又見憍陳那於一切有情相續中受胎。一",
    "T27n1545_182:0913c01": "切有情於憍陳那相續中受胎。更相損害",
    "T27n1545_182:0913c02": "更相食噉說亦如是。如見前際見後際亦",
    "T27n1545_182:0913c03": "爾。佛見此已便作是念。我但令憍陳那一",
    "T27n1545_182:0913c04": "人於一切有情離如是事。於我三無數劫",
    "T27n1545_182:0913c05": "所修苦行便為果滿。況更饒益無量有情",
    "T27n1545_182:0913c06": "欣慰情深是以三問。有說。為止誹謗是以",
    "T27n1545_182:0913c07": "三問。謂佛為菩薩時厭老病死出劫比羅",
    "T27n1545_182:0913c08": "伐窣堵城求無上智時。淨飯王遣釋種五",
    "T27n1545_182:0913c09": "人隨逐給侍。二是母親三是父親。母親二人",
    "T27n1545_182:0913c10": "執受欲得淨。父親三人執苦行得淨。當",
    "T27n1545_182:0913c11": "於菩薩修苦行時。母親二人心不忍可即便",
    "T27n1545_182:0913c12": "捨去。菩薩知後苦行非道捨而受食羹飯",
    "T27n1545_182:0913c13": "酥乳。以油塗身習處中行。父親三人咸謂",
    "T27n1545_182:0913c14": "菩薩狂亂失志亦復捨去。於是二女所謂難",
    "T27n1545_182:0913c15": "陀難陀跋羅俱來給侍。爾時菩薩便作是念。",
    "T27n1545_182:0913c16": "若彼五人不捨我者豈令女人來相親近。菩",
    "T27n1545_182:0913c17": "薩受食十六轉乳糜已身力轉增。從吉祥人",
    "T27n1545_182:0913c18": "邊受取草已詣菩提樹自敷草座結跏趺",
    "T27n1545_182:0913c19": "坐。立如是誓我今要當不起此座。降魔",
    "T27n1545_182:0913c20": "軍眾永斷諸漏證取無上正等菩提。立此",
    "T27n1545_182:0913c21": "誓已尋時摧破三十六俱胝惡魔軍眾。以三",
    "T27n1545_182:0913c22": "十四心得阿耨多羅三藐三菩提。佛眼遍觀",
    "T27n1545_182:0913c23": "一切世界誰應最初聞我正法我當為說。",
    "T27n1545_182:0913c24": "觀已便知嗢達洛迦曷邏摩子應先聞我法。",
    "T27n1545_182:0913c25": "是時有天即白佛言。嗢達洛迦曷邏摩子昨",
    "T27n1545_182:0913c26": "日命過。有說七日。爾時世尊亦起智見知",
    "T27n1545_182:0913c27": "彼命過便傷歎言。彼失大利。若彼聞我所說",
    "T27n1545_182:0913c28": "法者當得正解。世尊復觀除彼誰應初聞",
    "T27n1545_182:0913c29": "我法我當為說。觀已便知頞邏茶迦。邏摩",
    "T27n1545_182:0914a01": "應先聞我法。天復白言頞邏荼迦邏摩命過",
    "T27n1545_182:0914a02": "來已經七日。有說昨日。爾時世尊亦起智",
    "T27n1545_182:0914a03": "見知彼命過而傷歎言。彼失大利若彼聞",
    "T27n1545_182:0914a04": "我所說法者當得正解。問佛初得阿耨多",
    "T27n1545_182:0914a05": "羅三藐三菩提時。何故不為二人說法。而",
    "T27n1545_182:0914a06": "令命過不得聞法將非教化失時耶。有",
    "T27n1545_182:0914a07": "說。世尊初成佛時未起為他說法心。又未",
    "T27n1545_182:0914a08": "以大悲緣有情界故。無化道失時之咎。",
    "T27n1545_182:0914a09": "尊者妙音說曰。佛初得無上菩提時愛重",
    "T27n1545_182:0914a10": "法故多日思念。尚不及起飲食之心。況能",
    "T27n1545_182:0914a11": "起心為他說法。復有說者。初成佛時未建",
    "T27n1545_182:0914a12": "立有情三聚差別。未知所應化導及非所",
    "T27n1545_182:0914a13": "應故無有失。有說彼時二人善根未熟未",
    "T27n1545_182:0914a14": "堪聞法。所以者何。佛成道已彼初一人若更",
    "T27n1545_182:0914a15": "經五十七日有餘命者應堪聞法。有說。",
    "T27n1545_182:0914a16": "五十六日。有說四十九日。彼第二人若更經",
    "T27n1545_182:0914a17": "五十一日有餘命者應堪聞法。有說。五十",
    "T27n1545_182:0914a18": "日有說。四十三日。由此非佛教化失時。世",
    "T27n1545_182:0914a19": "尊或時留自壽行待所化者如待蘇跋達",
    "T27n1545_182:0914a20": "羅等。若能留他壽行無有是處。問佛何故",
    "T27n1545_182:0914a21": "傷歎耶。答佛先以彼二人為師習世俗定",
    "T27n1545_182:0914a22": "不得真法。今佛自證無上真法欲令彼知。",
    "T27n1545_182:0914a23": "又欲以己所證饒益於彼而彼命終是以",
    "T27n1545_182:0914a24": "傷歎。問前說彼若聞我法者當得正解依",
    "T27n1545_182:0914a25": "何位說得正解耶。有說。此說入正性離生",
    "T27n1545_182:0914a26": "位。有說。住順決擇分善根位。有說。起順解",
    "T27n1545_182:0914a27": "脫分善根位。如是說者。乃至令彼除一切",
    "T27n1545_182:0914a28": "智增上慢。知唯佛世尊具一切智。爾時名",
    "T27n1545_182:0914a29": "得正解。世尊復觀除彼二人誰復最初應",
    "T27n1545_182:0914b01": "聞我法我當為說。觀已即知憍陳那等五",
    "T27n1545_182:0914b02": "人應先聞法。即作是念。彼皆是我父母親",
    "T27n1545_182:0914b03": "族先來恭敬供養於我。今欲酬報為何所",
    "T27n1545_182:0914b04": "在。天即白言今在婆羅&#x75C6;斯國仙人鹿苑。爾",
    "T27n1545_182:0914b05": "時世尊亦起智見知在彼處。便捨菩提樹",
    "T27n1545_182:0914b06": "步涉而往婆羅&#x75C6;斯。問佛具最勝神足何以",
    "T27n1545_182:0914b07": "步涉往耶。答敬重法故不以神足。然於行",
    "T27n1545_182:0914b08": "時足常去地如四指量。一一足&#x8FF9;皆有喜",
    "T27n1545_182:0914b09": "旋吉祥可愛。千輻輪相分明如畫。身影所",
    "T27n1545_182:0914b10": "觸乃至七日能令有情至其處者諸根安",
    "T27n1545_182:0914b11": "悅。漸次行到婆羅&#x75C6;斯。爾時五人忽遙見佛",
    "T27n1545_182:0914b12": "遂共立制。彼憍答摩懈慢多求狂亂失志空",
    "T27n1545_182:0914b13": "無所獲。而今復來欲相呼誘。我等宜各勿",
    "T27n1545_182:0914b14": "與言談恭敬問訊。但敷一常座任其坐不。",
    "T27n1545_182:0914b15": "爾時世尊漸行近彼威德所逼。令捨本期",
    "T27n1545_182:0914b16": "不覺一時從座而起趍走迎逆合掌歸命。於",
    "T27n1545_182:0914b17": "中或有改敷淨座。或取佛衣或取佛&#x9262;。或",
    "T27n1545_182:0914b18": "有供水。或有洗足。俱白佛言唯願就座。",
    "T27n1545_182:0914b19": "佛便作念如是癡人自立制約須臾還破。",
    "T27n1545_182:0914b20": "時佛就座安詳而坐。威光奇特如妙高山。是",
    "T27n1545_182:0914b21": "時五人雖復恭敬而猶呼佛為具壽。或復",
    "T27n1545_182:0914b22": "稱佛為喬答摩。佛即告言汝等勿呼如來",
    "T27n1545_182:0914b23": "為具壽亦勿稱觸姓名。若故爾者當於長",
    "T27n1545_182:0914b24": "夜獲無義利受諸劇苦。所以者何。如來已",
    "T27n1545_182:0914b25": "證無上菩提安隱涅槃。度生老病死覺一",
    "T27n1545_182:0914b26": "切法性。救護一切為三界尊。成就無邊功",
    "T27n1545_182:0914b27": "德法故。時五人言。具壽猶是昔喬答摩。身形",
    "T27n1545_182:0914b28": "所作不異往日。懈慢多求狂亂失志。捨於",
    "T27n1545_182:0914b29": "苦行受好飲食以油塗身皮膚充悅。雖知",
    "T27n1545_182:0914c01": "具壽自稱證得無上菩提安隱涅槃誰當相",
    "T27n1545_182:0914c02": "信。而不許我稱觸名姓。世尊告曰。汝今觀",
    "T27n1545_182:0914c03": "我面貌威光諸根容止豈與昔日同耶。五人",
    "T27n1545_182:0914c04": "答言。我觀具壽實異於昔。佛言。我若不證",
    "T27n1545_182:0914c05": "法者豈得如是。汝應以此證知我得無上",
    "T27n1545_182:0914c06": "菩提。何故猶於如來而生不信。世尊於是",
    "T27n1545_182:0914c07": "漸漸化誘令其調伏。於日初分為二人說",
    "T27n1545_182:0914c08": "法教誡教授。令餘三人入村乞食彼所乞",
    "T27n1545_182:0914c09": "食充足六人。於日後分為三人說法教誡",
    "T27n1545_182:0914c10": "教授。令餘二人入村乞食。所乞飲食充足",
    "T27n1545_182:0914c11": "五人。世尊性離非時食故。如是教化經於",
    "T27n1545_182:0914c12": "三月。有說四月。令彼五人善根熟已。於迦",
    "T27n1545_182:0914c13": "栗底迦月白半八日如來為彼轉正法輪。時",
    "T27n1545_182:0914c14": "憍陳那最初見法。佛便三問汝已解耶。此",
    "T27n1545_182:0914c15": "意問言汝今觀我是懈慢多求狂亂失志不",
    "T27n1545_182:0914c16": "證無上菩提涅槃而誑汝耶。故三問解不。",
    "T27n1545_182:0914c17": "彼還三反答言已解此意。答言我今觀佛實",
    "T27n1545_182:0914c18": "非懈慢多求。亦非狂亂失志。又實證得菩",
    "T27n1545_182:0914c19": "提涅槃而非誑我。我今為佛證人故三答",
    "T27n1545_182:0914c20": "已解。是故為止誹謗佛三問之。有說。為",
    "T27n1545_182:0914c21": "顯本願滿足是以三問。其事云何。曾聞過",
    "T27n1545_182:0914c22": "去此賢劫中有王名羯利。時有仙人號為",
    "T27n1545_182:0914c23": "忍辱。住一林中勤修苦行。時羯利王除去",
    "T27n1545_182:0914c24": "男子。與內宮眷屬作諸伎樂遊戲林間縱",
    "T27n1545_182:0914c25": "意娛樂經久疲厭而便睡眠。內宮諸女為花",
    "T27n1545_182:0914c26": "果故遊諸林間。遙見仙人於自所止端身",
    "T27n1545_182:0914c27": "靜思便馳趣之。皆集其所到已頂禮圍繞而",
    "T27n1545_182:0914c28": "坐。仙人即為說欲之過。所謂諸欲皆是不淨",
    "T27n1545_182:0914c29": "臭穢之法。是可訶責是可厭患。誰有智者",
    "T27n1545_182:0915a01": "當習近之。諸姊皆應生厭捨離。王從睡覺",
    "T27n1545_182:0915a02": "不見諸女便作是念。將無有人誘奪去",
    "T27n1545_182:0915a03": "耶。即拔利劍處處求覓。乃見諸女在仙人",
    "T27n1545_182:0915a04": "邊圍繞而坐。生大瞋恚是何大鬼誘我諸",
    "T27n1545_182:0915a05": "女。即前問之汝是誰耶。答言我是仙人。復問",
    "T27n1545_182:0915a06": "在此作何事耶。答言修忍辱道。王作是念。",
    "T27n1545_182:0915a07": "此人見我瞋故便言我修忍辱。我今試之",
    "T27n1545_182:0915a08": "即復問言。汝得非想非非想處定耶。答言不",
    "T27n1545_182:0915a09": "得。次第責問乃至汝得初靜慮耶。答言不",
    "T27n1545_182:0915a10": "得。王倍瞋忿語言。汝是未離欲人云何恣",
    "T27n1545_182:0915a11": "情觀我諸女。復言我是修忍辱人。可伸一",
    "T27n1545_182:0915a12": "臂試能忍不。爾時仙人便伸一臂。王以利",
    "T27n1545_182:0915a13": "劍斬之。如斷藕根墮於地上。王復責問汝",
    "T27n1545_182:0915a14": "是何人。答言我是修忍辱人。時王復令伸",
    "T27n1545_182:0915a15": "餘一臂即復斬之如前責問。仙人亦如前",
    "T27n1545_182:0915a16": "答我是修忍辱人。如是次斬兩足復截兩",
    "T27n1545_182:0915a17": "耳。又割其鼻一一責問答皆如前。令仙人",
    "T27n1545_182:0915a18": "身七分墮地作七瘡已王心便止。仙人告",
    "T27n1545_182:0915a19": "言。王今何故自生疲厭。假使斷我一切身",
    "T27n1545_182:0915a20": "分猶如芥子乃至微塵。我亦不生一念瞋",
    "T27n1545_182:0915a21": "忿。所言忍辱終無有二。復發是願。如汝今",
    "T27n1545_182:0915a22": "日我實無辜。而斷我身令成七分作七瘡",
    "T27n1545_182:0915a23": "孔。我未來世。得阿耨多羅三藐三菩提時。",
    "T27n1545_182:0915a24": "以大悲心不待汝請最初令汝修七種道",
    "T27n1545_182:0915a25": "斷七隨眠。當知爾時忍辱仙人者即今世尊",
    "T27n1545_182:0915a26": "釋迦牟尼是。羯利王者即今具壽憍陳那是。",
    "T27n1545_182:0915a27": "故憍陳那見聖諦已佛以神力除彼闇障。",
    "T27n1545_182:0915a28": "令其憶念過去世事。彼便自見為羯利王",
    "T27n1545_182:0915a29": "佛為仙人。自以利劍斷佛七支作七瘡孔。",
    "T27n1545_182:0915b01": "佛不瞋恨反以誓願欲饒益之。故佛世尊",
    "T27n1545_182:0915b02": "三問解不。此意問言我豈違背昔願。豈不",
    "T27n1545_182:0915b03": "如本誓願已酬滿耶。時憍陳那極懷恥愧",
    "T27n1545_182:0915b04": "合掌恭敬亦三答已解。此意答言實知世尊",
    "T27n1545_182:0915b05": "不違昔願如本誓願皆已酬滿。我本愚癡",
    "T27n1545_182:0915b06": "作斯極惡。唯願哀愍赦我重罪。是故為滿",
    "T27n1545_182:0915b07": "本願佛三問之。有說。世尊顯己說法有善",
    "T27n1545_182:0915b08": "巧力故三問之。謂此意言我於三無數劫。",
    "T27n1545_182:0915b09": "修無量百千難行苦行。所證得法由巧說故",
    "T27n1545_182:0915b10": "令彼須臾即得悟解是故三問。有說。世尊",
    "T27n1545_182:0915b11": "令餘四人聞生勇勵速入見道故三問之。",
    "T27n1545_182:0915b12": "有說。世尊欲顯善說法中師及弟子。於所",
    "T27n1545_182:0915b13": "證法審諦真實離增上慢。不同外道於未",
    "T27n1545_182:0915b14": "得法。起增上慢謂為已得。是以三問。問佛",
    "T27n1545_182:0915b15": "初轉法輪時有八萬諸天亦同見法。何故但",
    "T27n1545_182:0915b16": "說為憍陳那等五人轉法輪耶。答此中但",
    "T27n1545_182:0915b17": "說正所為者。諸天因五人故得聞非正所",
    "T27n1545_182:0915b18": "為是以不說。有說。人先見法故偏說之。有",
    "T27n1545_182:0915b19": "說。人見現見天非現見。有說。佛與人趣身",
    "T27n1545_182:0915b20": "相威儀所作悉同天則不爾。有說。若於是",
    "T27n1545_182:0915b21": "處名為法滅即於是處名轉法輪。謂雖天",
    "T27n1545_182:0915b22": "中有證甘露若人中無便名法滅。是故但",
    "T27n1545_182:0915b23": "說為人轉法輪。有說。人中佛弟子有四眾",
    "T27n1545_182:0915b24": "差別天中不爾。有說。佛轉法輪以人為",
    "T27n1545_182:0915b25": "證不以天證。有說。人中有能轉者及所為",
    "T27n1545_182:0915b26": "者是以說之。天中唯有所為無能轉者是",
    "T27n1545_182:0915b27": "故不說。有說。人中能得種種殊勝功德。天",
    "T27n1545_182:0915b28": "中不爾。是故但說為人轉法輪。",
    "T27n1545_182:0915b29": "說一切有部發智大毘婆沙論卷第一百八"
}