{
    "X12n0275_009:0435a20": "大佛頂首楞嚴經正脉疏卷第九",
    "X12n0275_009:0435a21": "京都西湖沙門　交光真鑑述",
    "X12n0275_009:0435a22": "△二四禪。溫陵曰。自此而上。明十八天。雖離欲染。",
    "X12n0275_009:0435a23": "尚有色質故。通名色界。又通名梵世。為已離欲染",
    "X12n0275_009:0435a24": "也。通號四禪。為已離散動也。欲天但十善感生。此",
    "X12n0275_009:0435b01": "天兼禪定感生。然特有漏禪觀六事行耳。六行者。",
    "X12n0275_009:0435b02": "厭欲界是苦是麤是障。欣色界是淨是妙是離。此",
    "X12n0275_009:0435b03": "則凡夫伏惑。超欲界道也。○前天亦間有禪定。而",
    "X12n0275_009:0435b04": "此界方名禪者。以前結云。形雖出動。心迹尚交。足",
    "X12n0275_009:0435b05": "知自此以上絕無女人。心迹俱離。無所交接。兼無",
    "X12n0275_009:0435b06": "食眠。三欲俱忘。稍涉饑倦即入禪定。出定則飽滿",
    "X12n0275_009:0435b07": "精明。是但以禪悅為食為息。稍離麤重身心矣。略",
    "X12n0275_009:0435b08": "分四重。各有本定。故云四禪。詳分十八重。但疑亦",
    "X12n0275_009:0435b09": "有同處而區分勝劣為類者。未必十八。皆以上下",
    "X12n0275_009:0435b10": "為次也。至文再詳。分二。一正分四禪。就分四。一初",
    "X12n0275_009:0435b11": "禪三天。此三天雖入禪侶。而戒德偏勝。雖顯戒偏",
    "X12n0275_009:0435b12": "勝。而後二天略顯定慧。至文自見。又二。一示三天",
    "X12n0275_009:0435b13": "別相。又三。一梵眾天。",
    "X12n0275_009:0435b14": "阿難。世間一切所修心人。不假禪那。無有智慧。但能",
    "X12n0275_009:0435b15": "執身。不行婬欲。若行若坐。想念俱無。愛染不生。無留",
    "X12n0275_009:0435b16": "欲界。是人應念身為梵侶。如是一類。名梵眾天。",
    "X12n0275_009:0435b17": "首言世間。顯非出世。而亦言修心者。以凡迷冥修。",
    "X12n0275_009:0435b18": "誰不自謂真正修心。魔鬼尚謂得無上道。何況禪",
    "X12n0275_009:0435b19": "天。然諸經皆謂。禪天靜慮等持。靜即是定。深於六",
    "X12n0275_009:0435b20": "欲。慮即是慧。揀於四空。故權教之佛。寄此而成。今",
    "X12n0275_009:0435b21": "言不假禪那。無正智慧者。顯彼惟有漏靜慮伏欲",
    "X12n0275_009:0435b22": "六行而已。非無漏真三摩地妙圓通矣。此義亦應",
    "X12n0275_009:0435b23": "通後。向下方是本天別文。此天且獨顯戒德。而未",
    "X12n0275_009:0435b24": "彰定慧。先言執身者。表異六欲。縱強忘情。不免身",
    "X12n0275_009:0435c01": "犯。此身全遠。梵行方成。若行下。表非不攝心。身心",
    "X12n0275_009:0435c02": "俱潔故。下無卜居。而上界同侶矣。眾即梵世之庶",
    "X12n0275_009:0435c03": "民也。△二梵輔天。",
    "X12n0275_009:0435c04": "欲習既除。離欲心現。於諸律儀愛樂隨順。是人應時",
    "X12n0275_009:0435c05": "能行梵德。如是一類。名梵輔天。",
    "X12n0275_009:0435c06": "環師言。此天戒與定共。首二句表上天。但初離欲。",
    "X12n0275_009:0435c07": "清淨心相未至顯現。此則離欲清淨心相顯發著",
    "X12n0275_009:0435c08": "明。前天如病初愈未至康壯。此天如已康強光澤。",
    "X12n0275_009:0435c09": "諸律即梵行戒品。愛樂則悅豫。隨順則輕安。即與",
    "X12n0275_009:0435c10": "定共之相也。行梵德者。不但清淨身心。亦且弘揚",
    "X12n0275_009:0435c11": "德化。亦以內心外儀無間故。生天既輔化。即天臣",
    "X12n0275_009:0435c12": "矣。△三大梵天。",
    "X12n0275_009:0435c13": "身心妙圓。威儀不缺。清淨禁戒。加以明悟。是人應時",
    "X12n0275_009:0435c14": "能統梵眾。為大梵王。如是一類。名大梵天。",
    "X12n0275_009:0435c15": "此天乃顯戒與慧俱。初天執身。次天心現。此天雙",
    "X12n0275_009:0435c16": "攝。故言妙圓。又初天由執身而攝心。次天由心現",
    "X12n0275_009:0435c17": "而行德。此之身心。得一如無二之妙。滿足分量之",
    "X12n0275_009:0435c18": "圓。威儀不缺者。行住坐臥皆妙圓也。次二句。正戒",
    "X12n0275_009:0435c19": "與慧俱之相。明悟亦即六行之智等增明而已。前",
    "X12n0275_009:0435c20": "天之德。能輔王化臣道也。此天之德。能統梵眾。猶",
    "X12n0275_009:0435c21": "體仁足以長人君道也。亦慧愈前天故勝耳。示三",
    "X12n0275_009:0435c22": "天別相已竟。△二結苦離漏止。",
    "X12n0275_009:0435c23": "阿難。此三勝流。一切苦惱所不能逼。雖非正修真三",
    "X12n0275_009:0435c24": "摩地。清淨心中。諸漏不動。名為初禪。",
    "X12n0275_009:0436a01": "溫陵曰。已離欲界八苦。故曰苦惱不逼。已離散動",
    "X12n0275_009:0436a02": "欲心。故曰諸漏不動。俱舍論云。此名離生喜樂地。",
    "X12n0275_009:0436a03": "謂離欲界雜惡趣生得清淨樂也。孤山曰。禪有四",
    "X12n0275_009:0436a04": "類。一有漏禪。即今四禪也。二無漏禪。謂九想八背",
    "X12n0275_009:0436a05": "等。三亦有漏亦無漏禪。謂六妙通明等。四非有漏",
    "X12n0275_009:0436a06": "非無漏禪。即今經首楞嚴王中道理定。今云雖非",
    "X12n0275_009:0436a07": "正修真三摩地。此以第一簡非第四耳。○自此以",
    "X12n0275_009:0436a08": "上。皆稱勝流。表勝欲界諸趣。此三天頗疑。恐非竪",
    "X12n0275_009:0436a09": "分。夫天民天臣天王。各居一層。何成一統。且臣民",
    "X12n0275_009:0436a10": "尚許眾多。而天王何至滿天。獨居一層。彼此皆王。",
    "X12n0275_009:0436a11": "何所使令。但恐如四王臣。於忉利上下居之。然忉",
    "X12n0275_009:0436a12": "利別有臣民同居。却非全取於四王。或者大梵天",
    "X12n0275_009:0436a13": "子諒亦非多。彼之一天。廣列王居。惟以同其眷屬。",
    "X12n0275_009:0436a14": "而下之臣民供役者。暫升寄居。無事退居本天。若",
    "X12n0275_009:0436a15": "是則仍是上下竪分。然未有的據。尚俟參考。初禪",
    "X12n0275_009:0436a16": "三天已竟。△二二禪三天。前天定力尚假戒扶。此",
    "X12n0275_009:0436a17": "則不假戒扶。而自不動定勝發光。以光之勝劣為",
    "X12n0275_009:0436a18": "次。吳興曰。地持論。目第二禪。名喜俱禪。此定生時。",
    "X12n0275_009:0436a19": "與喜俱發。分二。一示三天別相。就分三。一少光天。",
    "X12n0275_009:0436a20": "阿難。其次梵天。統攝梵人。圓滿梵行。澄心不動。寂湛",
    "X12n0275_009:0436a21": "生光。如是一類。名少光天。",
    "X12n0275_009:0436a22": "統攝二句。元似大梵所為。故此天疑從彼天中修",
    "X12n0275_009:0436a23": "來。葢躡前行。而但加圓滿。則升此天。環師亦謂。躡",
    "X12n0275_009:0436a24": "大梵之行升進者。是也。澄心下。方是此天勝處。澄",
    "X12n0275_009:0436b01": "湛生光。如水澄成暎而靜極。發照用也。問此與菩",
    "X12n0275_009:0436b02": "薩寂照何殊。答人法二執毫髮未動。但以離欲得",
    "X12n0275_009:0436b03": "定。定深生照而已。此其別也。下皆放此。△二無量",
    "X12n0275_009:0436b04": "光天。",
    "X12n0275_009:0436b05": "光光相然。照耀無盡。暎十方界。徧成琉璃。如是一類。",
    "X12n0275_009:0436b06": "名無量光天。",
    "X12n0275_009:0436b07": "溫陵曰。定力轉明。妙光迭發。境隨光發。徧成琉璃。",
    "X12n0275_009:0436b08": "真際曰。暎十方界者。約其定光隨所受用東西南",
    "X12n0275_009:0436b09": "北等言之。非徧十方世界也。○按此天雖不能暎",
    "X12n0275_009:0436b10": "諸大千。而於本界亦覆小千。當滿一千箇四天下。",
    "X12n0275_009:0436b11": "何無十方界乎。△三光音天。",
    "X12n0275_009:0436b12": "吸持圓光。成就教體。發化清淨。應用無盡。如是一類。",
    "X12n0275_009:0436b13": "名光音天。",
    "X12n0275_009:0436b14": "此以光明。代其言音。以宣彼梵行教化。如世間以",
    "X12n0275_009:0436b15": "文字代其言音。而亦以宣諸教化。與用光明作佛",
    "X12n0275_009:0436b16": "事者同也。發化二句。明其闡揚梵教。其妙無窮也。",
    "X12n0275_009:0436b17": "沇師緣此。遂謂二禪以上俱無語言。恐未必然。如",
    "X12n0275_009:0436b18": "世紙墨文字。雖代言教。豈盡廢其言語哉。示三天",
    "X12n0275_009:0436b19": "別相已竟。△二結憂離漏伏。",
    "X12n0275_009:0436b20": "阿難。此三勝流。一切憂懸所不能逼。雖非正修真三",
    "X12n0275_009:0436b21": "摩地。清淨心中。麤漏已伏。名為二禪。",
    "X12n0275_009:0436b22": "懸不安也。前天言苦惱乃麤重。切於身心。此憂懸",
    "X12n0275_009:0436b23": "輕細。但涉於心念而已。今亦不逼喜樂可知。溫陵",
    "X12n0275_009:0436b24": "曰。二禪離憂得極喜樂。故云憂懸不逼。初禪方得",
    "X12n0275_009:0436c01": "漏心不動。而未能伏。此天已伏麤漏。俱舍云。此名",
    "X12n0275_009:0436c02": "定生喜樂地。謂有定水潤業。憂懸不逼也。吳興曰。",
    "X12n0275_009:0436c03": "懸或作愁字之誤也。二禪三天已竟。△三三禪三",
    "X12n0275_009:0436c04": "天。吳興曰。地持論。目第三禪。為樂俱禪。此定功德",
    "X12n0275_009:0436c05": "與徧身樂俱發故。前二禪雖有樂支。為喜支所障。",
    "X12n0275_009:0436c06": "今滅喜純樂。故得其名。分二。一示三天別相。分三。",
    "X12n0275_009:0436c07": "一少淨天。",
    "X12n0275_009:0436c08": "阿難。如是天人。圓光成音。披音露妙。發成精行。通寂",
    "X12n0275_009:0436c09": "滅樂。如是一類。名少淨天。",
    "X12n0275_009:0436c10": "溫陵曰。由上圓光教體。披露妙理。發成精行。離前",
    "X12n0275_009:0436c11": "喜動。而生淨樂。恬泊寂靜。名寂滅樂。能通而已。尚",
    "X12n0275_009:0436c12": "未能成。以猶劣故。名少淨也。○精行亦與披露妙",
    "X12n0275_009:0436c13": "理相應之淨行也。寂滅樂。亦定深心安所發。不可",
    "X12n0275_009:0436c14": "濫於本性寂體。葢名同而體異耳。下文云久必壞",
    "X12n0275_009:0436c15": "生。其意葢可見矣。△二無量淨天。",
    "X12n0275_009:0436c16": "淨空現前。引發無際。身心輕安。成寂滅樂。如是一類。",
    "X12n0275_009:0436c17": "名無量淨天。",
    "X12n0275_009:0436c18": "首句言前但得淨。此更發空。漸以虗豁。至無邊際。",
    "X12n0275_009:0436c19": "前通寂滅。但樂內心。此加身心。內外安樂。積中發",
    "X12n0275_009:0436c20": "外廓然廣大。故稱無量淨也。△三徧淨天。",
    "X12n0275_009:0436c21": "世界身心。一切圓淨。淨德成就。勝託現前。歸寂滅樂。",
    "X12n0275_009:0436c22": "如是一類。名徧淨天。",
    "X12n0275_009:0436c23": "前但身心。此加世界。通成虗寂。故曰圓淨。此但定",
    "X12n0275_009:0436c24": "力所使。所謂境隨定變而已。非唯心觀力所使也。",
    "X12n0275_009:0437a01": "淨德二句。躡上而言。既世界身心圓淨。豈非淨德",
    "X12n0275_009:0437a02": "成就。勝託二句。將謂真實安身立命清淨極樂之",
    "X12n0275_009:0437a03": "家鄉矣。前雖發外。仍是身心虗曠之境。未融世界。",
    "X12n0275_009:0437a04": "今竝融之。故稱徧淨。示三天別相已竟。△二結安",
    "X12n0275_009:0437a05": "隱喜具。",
    "X12n0275_009:0437a06": "阿難。此三勝流。具大隨順。身心安隱。得無量樂。雖非",
    "X12n0275_009:0437a07": "正得真三摩地。安隱心中。歡喜畢具。名為三禪。",
    "X12n0275_009:0437a08": "具大隨順者。異初禪隨順律儀非大隨順。此隨順",
    "X12n0275_009:0437a09": "淨樂至無量周徧。故具大隨順。安隱即自在受用",
    "X12n0275_009:0437a10": "也。無量樂。即樂之至極。故界內以三禪為極樂處",
    "X12n0275_009:0437a11": "也。此地名離喜妙樂。而仍言歡喜畢具者。以有安",
    "X12n0275_009:0437a12": "隱心中四字揀之故也。良以。喜是動心所發。樂是",
    "X12n0275_009:0437a13": "靜心所融。若在飛動。心縱說樂。而仍是喜支。若在",
    "X12n0275_009:0437a14": "安隱。心縱說喜。而仍是樂支。岳師謂。名同體異。是",
    "X12n0275_009:0437a15": "矣。又言不以辭害義者。不達已有安隱心中為揀",
    "X12n0275_009:0437a16": "別也。三禪三天已竟。△四四禪九天。溫陵曰。自此",
    "X12n0275_009:0437a17": "而下。明四禪凡有九天。然四禪報境。但有三天。第",
    "X12n0275_009:0437a18": "四無想。乃第三廣果別開。是外道報境。此四之上。",
    "X12n0275_009:0437a19": "有五不還天。乃聖賢別修靜慮。與凡夫不同。分二。",
    "X12n0275_009:0437a20": "一四勝流天。因佛總結此四勝流。故作是科。不揀",
    "X12n0275_009:0437a21": "第四外道。以同是捨俱禪耳。故佛同判。又當知。四",
    "X12n0275_009:0437a22": "禪取捨。不出三受。前天捨苦受。而住樂受。此天二",
    "X12n0275_009:0437a23": "受雙捨。而住捨受耳。又二。一示四天別相。又為三。",
    "X12n0275_009:0437a24": "一示前二天。前三天雖為一聚。而第三與無想分",
    "X12n0275_009:0437b01": "岐。故此兩兩為科也二。一福生天。",
    "X12n0275_009:0437b02": "阿難。復次天人。不逼身心。苦因已盡。樂非常住。久必",
    "X12n0275_009:0437b03": "壞生。苦樂二心俱時頓捨。麤重相滅。淨福性生。如是",
    "X12n0275_009:0437b04": "一類。名福生天。",
    "X12n0275_009:0437b05": "不逼二句。結前二禪。明苦已離。葢初禪苦惱離。二",
    "X12n0275_009:0437b06": "禪憂懸盡。皆不逼也。欲是苦因。諸欲杜絕。故苦因",
    "X12n0275_009:0437b07": "盡。樂非二句。結後一天。明樂亦不當受之意則可",
    "X12n0275_009:0437b08": "了。苦樂下乃躡此樂之有壞。故起雙捨之心。正是",
    "X12n0275_009:0437b09": "本天功行。葢既已離苦。亦不受樂。樂既不受。壞亦",
    "X12n0275_009:0437b10": "不生。麤重相滅者。苦壞雙超也。淨福性生者。有樂",
    "X12n0275_009:0437b11": "不受福自積漸生也。命名可知。△二福愛天。",
    "X12n0275_009:0437b12": "捨心圓融。勝解清淨。福無遮中。得妙隨順。窮未來際。",
    "X12n0275_009:0437b13": "如是一類。名福愛天。",
    "X12n0275_009:0437b14": "前天初專於捨。未免偏空。此既純熟。漸不礙有。故",
    "X12n0275_009:0437b15": "曰圓融。勝解清淨者。解此清淨。比前最勝。前以離",
    "X12n0275_009:0437b16": "欲離苦為清淨。此則苦樂雙離。復不礙有故也。葢",
    "X12n0275_009:0437b17": "空即捨定。有即福德。遮限也。妙隨順者大自在也。",
    "X12n0275_009:0437b18": "葢大福者。有所願求。無有遮限。得大自在也。窮未",
    "X12n0275_009:0437b19": "來際者。如岳師所謂。福資二路非止當天。是也。更",
    "X12n0275_009:0437b20": "望上二天中。受報無窮之意。非真常住之謂也。名",
    "X12n0275_009:0437b21": "福愛者。言此天福德。於有為界中。亦可愛樂也。又",
    "X12n0275_009:0437b22": "此天所積福德。別有愛求。即希上二岐路也。△二",
    "X12n0275_009:0437b23": "判二岐路。",
    "X12n0275_009:0437b24": "阿難。從是天中。有二岐路。",
    "X12n0275_009:0437c01": "是天即福愛天。從是天而入岐路者。心念行業各",
    "X12n0275_009:0437c02": "別也。下科自見其意。溫陵曰。一直往道趣廣果。一",
    "X12n0275_009:0437c03": "迂僻道。趣無想。○又嘗因此詳味之。語上升。則循",
    "X12n0275_009:0437c04": "序者多。頓趣者少。如世升官類也。語下墜。則直墮",
    "X12n0275_009:0437c05": "者多。循序者少。如世謫官類也。今經所明。似皆從",
    "X12n0275_009:0437c06": "下一天修之升上一天。皆單約循序之意。便於演",
    "X12n0275_009:0437c07": "說而已。餘可以意得之。△三示後二天。即二岐路。",
    "X12n0275_009:0437c08": "就分二。一廣果天。",
    "X12n0275_009:0437c09": "若於先心。無量淨光。福德圓明。修證而住。如是一類。",
    "X12n0275_009:0437c10": "名廣果天。",
    "X12n0275_009:0437c11": "先心即福愛天中妙隨順心。能令所求如意。然此",
    "X12n0275_009:0437c12": "心以定福相圓融為體。今無量淨光。即捨俱禪定",
    "X12n0275_009:0437c13": "深而發光也。於此光中。滋令福德增盛圓明。剋取",
    "X12n0275_009:0437c14": "修證。資中曰。以四無量心。薰禪福德。離下地染。廣",
    "X12n0275_009:0437c15": "果所感。名廣果天也。△二無想天。",
    "X12n0275_009:0437c16": "若於先心。雙厭苦樂。精研捨心。相續不斷。圓窮捨道。",
    "X12n0275_009:0437c17": "身心俱滅。心慮灰凝。經五百劫。是人既以生滅為因。",
    "X12n0275_009:0437c18": "不能發明不生滅性。初半劫滅。後半劫生。如是一類。",
    "X12n0275_009:0437c19": "名無想天。",
    "X12n0275_009:0437c20": "先心同前。但廣果天。令福德增盛。此天乃令捨定",
    "X12n0275_009:0437c21": "增盛正因。妄謂依此可得涅槃。此兩天分岐之故",
    "X12n0275_009:0437c22": "也。首二句躡前心也。精研下三句。加功修因也。精",
    "X12n0275_009:0437c23": "研者。深搜細絕也。相續者。勤勇無間也。圓窮者。必",
    "X12n0275_009:0437c24": "求究竟也。身心三句。定成剋果也。言在定中。渾成",
    "X12n0275_009:0438a01": "晦昧。冥然一空。雖只言身心。必兼滅界。正彼妄取",
    "X12n0275_009:0438a02": "為涅槃果也。經五百劫大劫也。自初生以至壽終。",
    "X12n0275_009:0438a03": "得此長時而已。是人下四句。出其無常之故。正由",
    "X12n0275_009:0438a04": "向二種根本錯亂修習耳。初句明其錯依六識生",
    "X12n0275_009:0438a05": "死根本。為本修因。強令灰凝。次句明其反迷識精",
    "X12n0275_009:0438a06": "明元圓湛不生滅性。而全不知用故也。末二句明",
    "X12n0275_009:0438a07": "始終皆墮無常。初半劫滅者。初生習定半劫始滅",
    "X12n0275_009:0438a08": "想也。後半劫生者。報盡定銷半劫復生想也。問身",
    "X12n0275_009:0438a09": "界俱空。何異四空。答出定則有。故不同也。然亦但",
    "X12n0275_009:0438a10": "有身界。非竝起於雜想耳。四天別相已竟。△二結",
    "X12n0275_009:0438a11": "不動純熟。",
    "X12n0275_009:0438a12": "阿難。此四勝流。一切世間諸苦樂境。所不能動。雖非",
    "X12n0275_009:0438a13": "無為真不動地。有所得心功用純熟。名為四禪。",
    "X12n0275_009:0438a14": "同修雙捨故。二境莫動。溫陵曰。四禪不為三灾所",
    "X12n0275_009:0438a15": "動。名不動地。然彼器非真常。情俱生滅。雖非無為",
    "X12n0275_009:0438a16": "真境。而有為功用。至此已純熟矣。○問不為三灾",
    "X12n0275_009:0438a17": "所動。何言器非真常。答他經明。此天。天人生時。宮",
    "X12n0275_009:0438a18": "殿園林隨之而生。死時隨之而滅。但無總壞相耳。",
    "X12n0275_009:0438a19": "又通論四禪。初禪共戒。戒德增上。二禪喜俱。光明",
    "X12n0275_009:0438a20": "增上。三禪樂俱。淨樂增上。四禪捨俱。而於中前三",
    "X12n0275_009:0438a21": "天福德增上。後一天捨定增上。此其別也。四勝流",
    "X12n0275_009:0438a22": "天已竟。△二五那含天。溫陵曰。第三果人。斷欲界",
    "X12n0275_009:0438a23": "九品修惑盡。即生此天。不復欲界受生。資中曰。俱",
    "X12n0275_009:0438a24": "舍云。雜修靜慮有五品不同。故生五淨居天。雜修",
    "X12n0275_009:0438b01": "者。以有漏無漏間雜而修也。靜慮者。定慧均等之",
    "X12n0275_009:0438b02": "謂也。五品者。下中上上勝上極也。○五品五天。既",
    "X12n0275_009:0438b03": "皆從劣向勝。則五天按品分之。似亦無差。又既有",
    "X12n0275_009:0438b04": "勝劣。豈不約斷惑之淺深而分居之。若是則前四",
    "X12n0275_009:0438b05": "天。似以次而斷本界四地之惑。第五天既名色究",
    "X12n0275_009:0438b06": "竟。似斷上無色界四地之惑。比量判之。以俟參考。",
    "X12n0275_009:0438b07": "既非決定。縱有小差非過也。分三。一標聖果寄居。",
    "X12n0275_009:0438b08": "阿難。此中復有五不還天。於下界中。九品習氣。俱時",
    "X12n0275_009:0438b09": "滅盡。苦樂雙忘。下無卜居。故於捨心眾同分中。安立",
    "X12n0275_009:0438b10": "居處。",
    "X12n0275_009:0438b11": "溫陵曰。不復欲界受生。故曰不還。亦名五淨居。謂",
    "X12n0275_009:0438b12": "離欲淨身所居也。習氣思惑也。與現行皆滅。故曰",
    "X12n0275_009:0438b13": "俱盡。○齊此以上。是表聖人斷惑之事。明其有異",
    "X12n0275_009:0438b14": "四禪也。葢凡夫伏惑。而不能斷。此聖凡之分。下界",
    "X12n0275_009:0438b15": "即欲界也。習氣即思惑種子。思惑謂貪嗔癡慢。是",
    "X12n0275_009:0438b16": "任運而起。輕細之惑。非同分別中麤惑也。分八十",
    "X12n0275_009:0438b17": "一品斷之。葢於三界九地。地各九品。今此九品。乃",
    "X12n0275_009:0438b18": "欲界五趣雜居地之九品。於上中下。復各分三。天",
    "X12n0275_009:0438b19": "上人間。經於七生。往返斷之。而言俱時滅盡。約最",
    "X12n0275_009:0438b20": "後一剎那斷盡證三果也。齊此以下。乃是表五天",
    "X12n0275_009:0438b21": "寄居此地之由。明其有同四禪處也。伏問云何故",
    "X12n0275_009:0438b22": "上下懸絕偏居此地。答云由彼欲界惑盡。麤苦已",
    "X12n0275_009:0438b23": "除。三禪淨樂又復不受。其所入定。復是苦樂雙忘",
    "X12n0275_009:0438b24": "捨俱。禪耳。夫苦忘則五趣雜居地無卜居處。樂忘",
    "X12n0275_009:0438c01": "則三禪三地無卜居處。以非其同分也。然既捨俱",
    "X12n0275_009:0438c02": "禪定。與此捨念清淨地。獨為同分。所以獨於此地",
    "X12n0275_009:0438c03": "卜安處也。住此以斷七十二品最細貪痴慢。希成",
    "X12n0275_009:0438c04": "阿羅漢矣。△二示五天別相。就分五。一無煩天。",
    "X12n0275_009:0438c05": "阿難。苦樂兩滅。鬬心不交。如是一類。名無煩天。",
    "X12n0275_009:0438c06": "按五品。此天似在下品。亦似應斷離生喜樂地中",
    "X12n0275_009:0438c07": "九品思惑也。鬬心即欣厭二心。葢苦樂未忘時。則",
    "X12n0275_009:0438c08": "厭苦欣樂。交戰胸中。故曰鬬心。今已兩忘。故曰不",
    "X12n0275_009:0438c09": "交。盛熱曰煩。亦狀其內心鬱陶熱中之象。有鬬心",
    "X12n0275_009:0438c10": "者。所不能免。此方不交。初得清涼。故名無煩。△二",
    "X12n0275_009:0438c11": "無熱天。",
    "X12n0275_009:0438c12": "機括獨行。研交無地。如是一類。名無熱天。",
    "X12n0275_009:0438c13": "此天似當中品似應斷除定生喜樂地九品思惑",
    "X12n0275_009:0438c14": "也。機即弩牙狀念之放也。括即囊括狀念之收也。",
    "X12n0275_009:0438c15": "放收亦起止也。獨行言其惟一捨念。或放起或收",
    "X12n0275_009:0438c16": "止。更無餘念雜於其間。到此全不見欣厭研交之",
    "X12n0275_009:0438c17": "地。意表前此雖不研交猶見交地耳。微煩曰熱。并",
    "X12n0275_009:0438c18": "熱亦無者。捨念清淨。既加勝則意地清涼了無熱",
    "X12n0275_009:0438c19": "惱矣。△三善見天。",
    "X12n0275_009:0438c20": "十方世界。妙見圓澄。更無塵象一切沉垢。如是一類。",
    "X12n0275_009:0438c21": "名善見天。",
    "X12n0275_009:0438c22": "此天似當上品。似應斷除離喜妙樂地九品思惑",
    "X12n0275_009:0438c23": "也。十方世界。即一大千之量也。妙見即天眼也。既",
    "X12n0275_009:0438c24": "與四禪同分。天眼亦應同四禪見大千總相。圓即",
    "X12n0275_009:0439a01": "滿大千也。澄清徹也。塵象約境言。明其更無障隔",
    "X12n0275_009:0439a02": "之境也。沉垢約心言。明其更無留滯之念也。若作",
    "X12n0275_009:0439a03": "思惑。而復言一切。豈思惑至此天而即盡耶。名善",
    "X12n0275_009:0439a04": "見者。表此天定體澄清善於鑑照矣。△四善現天。",
    "X12n0275_009:0439a05": "精見現前。陶鑄無礙。如是一類。名善現天。",
    "X12n0275_009:0439a06": "此天似當上勝品。似應斷除捨念清淨地九品思",
    "X12n0275_009:0439a07": "惑也。前天定體圓。而定用未勝。此天體用兼勝。故",
    "X12n0275_009:0439a08": "首躡前天之妙體。次句發此天之勝用。陶鑄無礙",
    "X12n0275_009:0439a09": "者。亦同摩醯首羅隨心造化一切萬物。如陶之燒",
    "X12n0275_009:0439a10": "瓦鑄之鎔金。得其自在。問聖人豈亦同魔所為。答",
    "X12n0275_009:0439a11": "既與同分。亦當同具此能而已。豈竝同其貪權妄",
    "X12n0275_009:0439a12": "宰耶。名善現者。表具變現之用耳。△五色究竟天。",
    "X12n0275_009:0439a13": "究竟羣幾。窮色性性。入無邊際。如是一類。名色究竟",
    "X12n0275_009:0439a14": "天。",
    "X12n0275_009:0439a15": "此天似當上極品。似應斷四空四地中三十六品",
    "X12n0275_009:0439a16": "思惑。問憑何度量。此偏多斷。答既名色究竟。便以",
    "X12n0275_009:0439a17": "盡色為義。而四空皆究竟離色。故知然也。況準前",
    "X12n0275_009:0439a18": "皆重惑獨斷。輕惑共斷。今度末後最輕一天可共",
    "X12n0275_009:0439a19": "斷也。吳興曰。究竟研窮之謂也。幾者動之微也。研",
    "X12n0275_009:0439a20": "窮多念。至於一念。故曰究竟。羣幾。以雜修五品。初",
    "X12n0275_009:0439a21": "用多念無漏薰多念有漏。乃至最後用一念無漏",
    "X12n0275_009:0439a22": "薰一念有漏。名上極品。故俱舍云。成由一念雜。是",
    "X12n0275_009:0439a23": "也。問此豈不與子所說前少後多相違耶。答此約",
    "X12n0275_009:0439a24": "能斷之智。前繁後簡。我約所斷之惑。前重後輕。如",
    "X12n0275_009:0439b01": "多念有漏。豈非重惑。故一天惟斷九品。後乃漸少。",
    "X12n0275_009:0439b02": "豈不末後最輕。況輕惑復分多品。所以一天可獨",
    "X12n0275_009:0439b03": "斷之也。窮色性性者。即岳師所謂。心既薰多至少。",
    "X12n0275_009:0439b04": "色亦窮麤至微。是也。言性性者。以凡外謂極微為",
    "X12n0275_009:0439b05": "色性。猶言微而復微也。入無邊際者。入四空邊際",
    "X12n0275_009:0439b06": "也。色究竟者。色至此而淨盡無餘也。示五天別相",
    "X12n0275_009:0439b07": "已竟。△三結四天不見。",
    "X12n0275_009:0439b08": "阿難。此不還天。彼諸四禪四位天王。獨有欽聞。不能",
    "X12n0275_009:0439b09": "知見。如今世間曠野深山聖道場地。皆阿羅漢所住",
    "X12n0275_009:0439b10": "持故。世間麤人。所不能見。",
    "X12n0275_009:0439b11": "唯識謂。二禪以上。不分王臣。此言四王者。或推尊",
    "X12n0275_009:0439b12": "上首。略似於王。餘亦不必如下界之臣。故亦可言",
    "X12n0275_009:0439b13": "有王無臣也。有聞無知見者。斷惑與伏惑。無漏與",
    "X12n0275_009:0439b14": "有漏。聖人與凡夫。麤細懸殊。故但仰嘉名。不知其",
    "X12n0275_009:0439b15": "受用。不見其依正也。如今下。取例人間也。聖道場",
    "X12n0275_009:0439b16": "地。如天台竹林等。是也。雖言羅漢。亦兼菩薩。如五",
    "X12n0275_009:0439b17": "臺蛾眉。亦但欽聞不知見也。因此疑。五天似但居",
    "X12n0275_009:0439b18": "廣果。方如聖寄人間。欽聞不見。若上下懸絕。何必",
    "X12n0275_009:0439b19": "云此。況佛初只言此中。而未言此上。猶可見也。正",
    "X12n0275_009:0439b20": "分四禪已竟。△二結屬色界。",
    "X12n0275_009:0439b21": "阿難。是十八天。獨行無交。未盡形累。自此已還。名為",
    "X12n0275_009:0439b22": "色界。",
    "X12n0275_009:0439b23": "孤山曰。獨行無交。俱無情欲故。未盡形累。尚有色",
    "X12n0275_009:0439b24": "質故。○又上句明所離。下句明所住。自此以還者。",
    "X12n0275_009:0439c01": "自色究竟天以下直至梵眾同一色界矣四禪已",
    "X12n0275_009:0439c02": "竟。△三四空。溫陵曰。自此而上。明無色界四天也。",
    "X12n0275_009:0439c03": "無色者。無業果色。有定果色。依正皆然。乃滅身歸",
    "X12n0275_009:0439c04": "無。捨厭天人雜處。其類不一。皆無色蘊也。四天皆",
    "X12n0275_009:0439c05": "依偏空修進。初厭色依空。二厭空依識。三色空識",
    "X12n0275_009:0439c06": "三都滅而依識性。四依識性。以滅窮研。而不得真",
    "X12n0275_009:0439c07": "滅。是皆有為增上善果。未出輪迴。不成聖道者也。",
    "X12n0275_009:0439c08": "○此中盡色趣空凡夫是其正居。定性聲聞寄居。",
    "X12n0275_009:0439c09": "而異計外道雜處也。分五科。△一標岐除聖。",
    "X12n0275_009:0439c10": "復次阿難。從是有頂色邊際中。其間復有二種岐路。",
    "X12n0275_009:0439c11": "若於捨心。發明智慧。慧光圓通。便出塵界。成阿羅漢。",
    "X12n0275_009:0439c12": "入菩薩乘。如是一類。名為回心大阿羅漢。",
    "X12n0275_009:0439c13": "溫陵曰。色竟天居有色頂。與無色隣。名色邊際。四",
    "X12n0275_009:0439c14": "禪皆依捨念修定。此言捨心。指有頂因心也。吳興",
    "X12n0275_009:0439c15": "曰。色究竟天。第三果人。根有利鈍。故分二路。其利",
    "X12n0275_009:0439c16": "根者。發無漏智。斷盡修惑。即出三界。其鈍根者。復",
    "X12n0275_009:0439c17": "由定心。欣上厭下。生無色界。○智慧即人空智。思",
    "X12n0275_009:0439c18": "惑盡而空智滿。名慧光圓通。成阿羅漢。即出三界。",
    "X12n0275_009:0439c19": "入菩薩乘。則復離單空。下結回心有二意。一約回",
    "X12n0275_009:0439c20": "心羅漢。則回其欣上厭下之心。而頓出三界。二約",
    "X12n0275_009:0439c21": "回心菩薩。則回其捨大取小之心。而速入大乘。然",
    "X12n0275_009:0439c22": "此之一類。元是不定性人。而又根利者也。反顯定",
    "X12n0275_009:0439c23": "性。而又鈍根者。方入四空耳。此亦順序而談。故就",
    "X12n0275_009:0439c24": "便直約色究竟人。說其入四空天。其實凡夫廣果",
    "X12n0275_009:0440a01": "外道無想俱與空隣。俱可上入四天。請觀後出墜",
    "X12n0275_009:0440a02": "聖凡。其意可見。△二正列四天。分四。一空無邊處",
    "X12n0275_009:0440a03": "天。",
    "X12n0275_009:0440a04": "若在捨心。捨厭成就。覺身為礙。銷礙入空。如是一類。",
    "X12n0275_009:0440a05": "名為空處。",
    "X12n0275_009:0440a06": "首二句躡前天。次二句明本天。溫陵曰。厭己形礙。",
    "X12n0275_009:0440a07": "堅修空觀。滅身歸無。即厭色依空者也。名空處定。",
    "X12n0275_009:0440a08": "故報生空處也。長水曰。捨心有二。一者若於有頂。",
    "X12n0275_009:0440a09": "用無漏道。斷惑入空。即樂定那含也。二者若於廣",
    "X12n0275_009:0440a10": "果。用有漏道。伏惑入空。即凡夫外道也。△二識無",
    "X12n0275_009:0440a11": "邊處天。",
    "X12n0275_009:0440a12": "諸礙既銷。無礙無滅。其中惟留阿賴耶識全於末那",
    "X12n0275_009:0440a13": "半分微細。如是一類。名為識處。",
    "X12n0275_009:0440a14": "首句躡前天果相。次句以下即本天功行果相。溫",
    "X12n0275_009:0440a15": "陵曰。諸礙既銷而無。則不依於色。無礙之無亦滅。",
    "X12n0275_009:0440a16": "則不依於空。惟留阿賴末那。即厭空依識者也。名",
    "X12n0275_009:0440a17": "識處定。故報生識處。賴耶第八識。末那第七識也。",
    "X12n0275_009:0440a18": "而末那所緣色空識三。此位厭色空而依識。則色",
    "X12n0275_009:0440a19": "空麤緣已無故。惟全半分微細也。○問按惟識。末",
    "X12n0275_009:0440a20": "那不緣外境。但內執八識見分為我。環師何謂亦",
    "X12n0275_009:0440a21": "緣色空。答七緣色空。固無此理。但既內執賴耶為",
    "X12n0275_009:0440a22": "我。亦任運外執色為他。所以色空若在。全分末那",
    "X12n0275_009:0440a23": "俱在。今色空既盡。故惟半分末那入微細也。問末",
    "X12n0275_009:0440a24": "那賴耶。羅漢未了。凡外那含。何以知之。答此自如",
    "X12n0275_009:0440b01": "來明眼了見。與之作名。非許彼知也。在彼固自以",
    "X12n0275_009:0440b02": "為離色空即性真也。迷同無想。法華云。眾生住於",
    "X12n0275_009:0440b03": "諸地。惟有如來如實知之。是也。△三無所有處天。",
    "X12n0275_009:0440b04": "空色既亡。識心都滅。十方寂然。逈無攸往。如是一類。",
    "X12n0275_009:0440b05": "名無所有處。",
    "X12n0275_009:0440b06": "首句躡前天果。次句下本天因果。識心即前末那",
    "X12n0275_009:0440b07": "賴耶。而言都滅者。憑深定力。二識現行俱伏不行。",
    "X12n0275_009:0440b08": "例如無想伏六現耳。彼伏五百劫。此伏六萬劫。問",
    "X12n0275_009:0440b09": "現行何狀。滅之何如。答七緣第八。能所歷然。名為",
    "X12n0275_009:0440b10": "現行。即是前天更進深定。能所緣息。暫名都滅。即",
    "X12n0275_009:0440b11": "是此天。故知此滅。非如羅漢種現俱斷之謂也。寂",
    "X12n0275_009:0440b12": "無攸往者。滅識定中。所證境界。廓然冥然。不復能",
    "X12n0275_009:0440b13": "前進矣。此外道昧為冥諦之處也。末句命名謂色",
    "X12n0275_009:0440b14": "空識三者。皆無所有也。△四非非想處天。",
    "X12n0275_009:0440b15": "識性不動。以滅窮研。於無盡中。發宣盡性。如存不存。",
    "X12n0275_009:0440b16": "若盡非盡。如是一類。名為非想非非想處。",
    "X12n0275_009:0440b17": "環師見此言識性不動。故說前天。方亡識心。未亡",
    "X12n0275_009:0440b18": "識性。不審心性何分至此。又釋識性為幽本。亦不",
    "X12n0275_009:0440b19": "審何為幽本。若以識心為現行。識性為種子。則似",
    "X12n0275_009:0440b20": "理通。而種子眠伏藏識。誠為幽本不動者。以凡外",
    "X12n0275_009:0440b21": "未秉佛斷種法門。那含未盡思惑故。皆覺其堅確。",
    "X12n0275_009:0440b22": "不可動搖。以滅窮研者。強憑滅定之力。窮之欲盡。",
    "X12n0275_009:0440b23": "研之欲透也。下二句。判決其卒不可盡。有二意。若",
    "X12n0275_009:0440b24": "約賴耶本體。即是藏性。則凡聖皆無可盡之理。若",
    "X12n0275_009:0440c01": "約種子。則凡外既無斷法。終不可盡。那含復是鈍",
    "X12n0275_009:0440c02": "根。亦非盡時。而於此天。初心皆強以發宣欲盡其",
    "X12n0275_009:0440c03": "性。不可得也。以上皆是生此天之因。即所用功力",
    "X12n0275_009:0440c04": "也。次下二句。方是住此天之果。葢於二識。如殘燈",
    "X12n0275_009:0440c05": "然半滅半明而已。良以。滅定所逼故。如存不存。似",
    "X12n0275_009:0440c06": "燈半滅也。種體莫動故。若盡非盡。似燈半明也。末",
    "X12n0275_009:0440c07": "後。環師。承如存不存。以結非想。承若盡非盡。以結",
    "X12n0275_009:0440c08": "非非想。得其語脉矣。葢非想即非有想。非非想即",
    "X12n0275_009:0440c09": "非無想耳。正列四天已竟。△三聖凡出墜。",
    "X12n0275_009:0440c10": "此等窮空。不盡空理。從不還天。聖道窮者。如是一類。",
    "X12n0275_009:0440c11": "名不迴心鈍阿羅漢。若從無想諸外道天。窮空不歸。",
    "X12n0275_009:0440c12": "迷漏無聞。便入輪轉。",
    "X12n0275_009:0440c13": "此科專明住無想者八萬劫滿。聖類即出三界。凡",
    "X12n0275_009:0440c14": "類即墜輪回。各有終相而已。舊註全不達此。撥羅",
    "X12n0275_009:0440c15": "漢。仍作那含。說後半。但遮無想。了無關要。無謂之",
    "X12n0275_009:0440c16": "甚也。請詳今解。首二句。通判無色。渾包聖凡。此即",
    "X12n0275_009:0440c17": "無想等。即前三窮空者。初天窮色令銷。二天窮空",
    "X12n0275_009:0440c18": "令無。三天窮識令滅。四天窮性令盡。葢前二窮境。",
    "X12n0275_009:0440c19": "後二窮心。欲令心境俱空。故總謂窮空。不盡空理",
    "X12n0275_009:0440c20": "者。凡外未了人空之理。小聖不達法空之理。何況",
    "X12n0275_009:0440c21": "圓頓之旨。心境本空。豈待銷滅。故總斷其不了耳。",
    "X12n0275_009:0440c22": "向下方分言聖凡出墜不同。言彼住非想者。若元",
    "X12n0275_009:0440c23": "從五天修習聖道而來。此之一類。八萬劫滿。思惑",
    "X12n0275_009:0440c24": "斷盡。即出三界。成阿羅漢。而言不回心者。亦有二",
    "X12n0275_009:0441a01": "意。若追過去。乃責其不於色頂早回欣厭之心速",
    "X12n0275_009:0441a02": "成羅漢。若按未來。乃明其必且不回趣空之心向",
    "X12n0275_009:0441a03": "菩薩乘。以彼是定性聲聞。非前不定性矣。又言其",
    "X12n0275_009:0441a04": "鈍者。以彼備歷四天。比前利根者。多修二十萬劫",
    "X12n0275_009:0441a05": "故也。問前於色頂。已判思惑斷盡。不審斯人在四",
    "X12n0275_009:0441a06": "空中何所修斷。答前約利根。鈍豈能同。鈍根在五",
    "X12n0275_009:0441a07": "天時。前四斷惑。同於利根。至第五天。不回欣厭之",
    "X12n0275_009:0441a08": "心。但加功銷礙。求生四空。後半之惑。期於彼天斷",
    "X12n0275_009:0441a09": "之。則四空四地。應於每地各斷九品。故至非想劫",
    "X12n0275_009:0441a10": "滿方盡也。準此則上極一品。當連色頂。通該五天。",
    "X12n0275_009:0441a11": "比度應然。再俟參考。此明聖出已竟。向下方明凡",
    "X12n0275_009:0441a12": "墜。言彼住非想者。若元從無想廣果諸天。但惟修",
    "X12n0275_009:0441a13": "習有漏禪定。窮空而來者。則八萬劫滿。無所歸托。",
    "X12n0275_009:0441a14": "即當下墜入輪迴矣。問後經謂。無想妄執涅槃。而",
    "X12n0275_009:0441a15": "臨終謗佛墮獄。今何許至非想。答岳師正因此惑。",
    "X12n0275_009:0441a16": "而謂不來。不知後經所云。但時間或有之。而根性",
    "X12n0275_009:0441a17": "萬殊。豈箇箇皆然耶。問佛云諸外道天。何知亦該",
    "X12n0275_009:0441a18": "廣果。答尋常對佛。天乘為內教。則無想獨為外道。",
    "X12n0275_009:0441a19": "今對佛。小乘為內教。故竝呼諸天皆外道也。云不",
    "X12n0275_009:0441a20": "歸者。言其一味窮空。更不回心歸順聖乘。至此力",
    "X12n0275_009:0441a21": "竭途窮。無所歸托。只得下墜。又言迷漏無聞者。出",
    "X12n0275_009:0441a22": "其由過。以警後人也。言彼特因迷有漏因。作無為",
    "X12n0275_009:0441a23": "解。闕於多聞。但勤小行之過。所以至此無歸而直",
    "X12n0275_009:0441a24": "墮也。由是而知。上言不回心鈍羅漢者。亦出過以",
    "X12n0275_009:0441b01": "示警也。言彼特因不早回心。以致遲鈍。經久方成。",
    "X12n0275_009:0441b02": "此意詳味之。△四通分凡聖。",
    "X12n0275_009:0441b03": "阿難。是諸天上。各各天人。則是凡夫業果酬答。答盡",
    "X12n0275_009:0441b04": "入輪。彼之天王。即是菩薩。遊三摩地。漸次增進。回向",
    "X12n0275_009:0441b05": "聖倫所修行路。",
    "X12n0275_009:0441b06": "前科。但判非想聖凡終盡之事。此則通判三界現",
    "X12n0275_009:0441b07": "住天人。孰凡孰聖。合是諸天總結宜居下科之後。",
    "X12n0275_009:0441b08": "通前總結科中。誤居此耳。天人謂臣民也。業果酧",
    "X12n0275_009:0441b09": "答者。十善八定。為實功業。而六欲四禪之果。所以",
    "X12n0275_009:0441b10": "酬答之也。答盡入輪者。即永嘉所謂。勢力盡箭還",
    "X12n0275_009:0441b11": "墜也。問上界無惡。何亦有直墮三塗者。答藏識雜",
    "X12n0275_009:0441b12": "種。遠劫不忘。次第而熟。不能逾越。今天福報終。隨",
    "X12n0275_009:0441b13": "彼熟種。任運而墮。豈揀三塗。此如來所以苦勸念",
    "X12n0275_009:0441b14": "佛以橫出也。漸增回聖寄修進也。然以菩薩位。配",
    "X12n0275_009:0441b15": "諸天王。諸經。約教不同。名位參差。不敢詳定。環師",
    "X12n0275_009:0441b16": "引華嚴三地。方配天王。亦大略而已。予記天台配",
    "X12n0275_009:0441b17": "詳。再容考定。△五結屬無色。",
    "X12n0275_009:0441b18": "阿難。是四空天。身心滅盡。定性現前。無業果色。從此",
    "X12n0275_009:0441b19": "逮終。名無色界。",
    "X12n0275_009:0441b20": "初二天全無身境。故曰身滅。後二天。七八現行俱",
    "X12n0275_009:0441b21": "伏不行。故曰心滅盡也。定性現前者。約在定時。有",
    "X12n0275_009:0441b22": "定果色。即則師引顯揚論說。為定自在所生色。葢",
    "X12n0275_009:0441b23": "隨化依正自在受用矣。無業果色者。約出定時。身",
    "X12n0275_009:0441b24": "心俱寂。依正皆空。聖眼觀之。三尺識神。似中有也。",
    "X12n0275_009:0441c01": "從此逮終者。從初天至四天也。結名無色者。但憑",
    "X12n0275_009:0441c02": "定力。二十萬劫。暫無依正。非真蘊空永絕業果。正",
    "X12n0275_009:0441c03": "列諸天已竟。△二通前總結。",
    "X12n0275_009:0441c04": "此皆不了妙覺明心。積妄發生。妄有三界。中間妄隨",
    "X12n0275_009:0441c05": "七趣沉溺補特伽羅。各從其類。",
    "X12n0275_009:0441c06": "此自六欲以至非想。通結之也。妙覺明心。即近具",
    "X12n0275_009:0441c07": "根中。遠包萬法者也。本無生死識心曰妙。本無冥",
    "X12n0275_009:0441c08": "頑色空曰覺。本無無明惑障曰明。現具而不自見。",
    "X12n0275_009:0441c09": "故曰不了。積妄二句。言長劫執著取捨故。三界永",
    "X12n0275_009:0441c10": "成實有長眠大夢也。中間二句。以此為結諸天故。",
    "X12n0275_009:0441c11": "言諸天雖浪施功力。特未明心故。終不免同溺生",
    "X12n0275_009:0441c12": "死。同名七趣。甚憐惜之。以示警也。末二句。明分類",
    "X12n0275_009:0441c13": "之由。補特伽羅。此云數取趣。即中有也。以能數數",
    "X12n0275_009:0441c14": "受生。取於諸趣。故命斯名。葢言諸天。諸天中有身",
    "X12n0275_009:0441c15": "己業同類受生。各為一聚故。文中每言如是一類",
    "X12n0275_009:0441c16": "也。諸天趣已竟。△七修羅趣。按佛序談七趣。皆從",
    "X12n0275_009:0441c17": "劣向勝。此趣具有勝劣。四趣分攝。故居於此。按本",
    "X12n0275_009:0441c18": "經所判同分。但空水天處而已。岳師引阿含。謂南",
    "X12n0275_009:0441c19": "洲金剛山中。有修羅宮。治六千由旬欄楯行樹等。",
    "X12n0275_009:0441c20": "然一日一夜。三時受苦。苦具自來。入其宮中。予亦",
    "X12n0275_009:0441c21": "藏中屢見之。恐是乘通入空者亦同。旦遊虗空暮",
    "X12n0275_009:0441c22": "歸此宿耳。不然應與下劣同類。散處地上者也。尚",
    "X12n0275_009:0441c23": "當闕之。以俟考證。分二。一總標名數。",
    "X12n0275_009:0441c24": "復次阿難。是三界中。復有四種阿修羅類。",
    "X12n0275_009:0442a01": "以是俱攝故。渾標三界。實但居於欲界。環師以非",
    "X12n0275_009:0442a02": "天譯名。謂其多瞋有天福而無天行。亦云無端正。",
    "X12n0275_009:0442a03": "以夫醜婦美。從男受稱。亦云無酒。以嗔無和氣任",
    "X12n0275_009:0442a04": "釀不成。四類下文自分之。△二別釋趣攝。分四。一",
    "X12n0275_009:0442a05": "卵生鬼攝。",
    "X12n0275_009:0442a06": "若於鬼道。以護法力。乘通入空。此阿修羅。從卵而生。",
    "X12n0275_009:0442a07": "鬼趣所攝。",
    "X12n0275_009:0442a08": "鬼道是此類前因。言彼元從鬼趣發心。護經呪禪",
    "X12n0275_009:0442a09": "戒等。皆名護法。所生福力。升此趣中。乘神通入空",
    "X12n0275_009:0442a10": "界居之。似與三夜叉天為隣。卵生飛空。因果類鬼。",
    "X12n0275_009:0442a11": "故屬鬼攝也。△二胎生人攝。",
    "X12n0275_009:0442a12": "若於天中。降德貶墜。其所卜居。隣於日月。此阿修羅。",
    "X12n0275_009:0442a13": "從胎而出。人趣所攝。",
    "X12n0275_009:0442a14": "天中是其前身也。降德是因。言在天中。或有損德",
    "X12n0275_009:0442a15": "之過。或天福已盡。俱是降德。貶墜是果。即沉此趣",
    "X12n0275_009:0442a16": "胎生類人。故人趣攝。△三化生天攝。",
    "X12n0275_009:0442a17": "有修羅王。執持世界。力洞無畏。能與梵王及天帝釋",
    "X12n0275_009:0442a18": "四天爭權。此阿修羅。因變化有。天趣所攝。",
    "X12n0275_009:0442a19": "執持世界者。亦能驅役鬼神。禍福人間。如孔雀經",
    "X12n0275_009:0442a20": "亦云修羅所罰。其意可見。但其專權。不及諸天。故",
    "X12n0275_009:0442a21": "每怒而爭之。洞通也徹也。力洞無畏者。言其威力",
    "X12n0275_009:0442a22": "通徹諸天無所恐怖也。經稱。化身十六萬八千由",
    "X12n0275_009:0442a23": "旬。手撼須彌。諸天震恐。帝釋四天。常與戰鬬。今言",
    "X12n0275_009:0442a24": "梵王亦爭者。帝釋或不勝時。則梵天以下俱助力",
    "X12n0275_009:0442b01": "也。荊溪謂。法華四類。是此一類。無疑矣。化生福力",
    "X12n0275_009:0442b02": "俱等於天。故天趣攝也。此趣獨不言其在處。既勝",
    "X12n0275_009:0442b03": "前趣。似應更居於上。然終未聞修羅隣於忉利。恐",
    "X12n0275_009:0442b04": "與前趣同居此。或是修羅王。而前乃修羅眾耳。再",
    "X12n0275_009:0442b05": "俟考定。△四濕生畜攝。",
    "X12n0275_009:0442b06": "阿難。別有一分下劣修羅。生大海心沉水穴口。旦遊",
    "X12n0275_009:0442b07": "虗空。暮歸水宿。此阿修羅。因濕氣有。畜生趣攝。",
    "X12n0275_009:0442b08": "海心水口者。予閱起世經。言須彌入水八萬四千",
    "X12n0275_009:0442b09": "由旬。修羅分四級居。即此類也。生居劣下。故以畜",
    "X12n0275_009:0442b10": "攝。餘意可知。備明諸趣已竟。△二結妄勸離。所以",
    "X12n0275_009:0442b11": "備明諸趣者。意正在此。分三。一藥病雙舉。七趣皆",
    "X12n0275_009:0442b12": "病。而此經大定是藥。如來所以深明病態者。意在",
    "X12n0275_009:0442b13": "激其速進藥也。又三。一總舉妄病。",
    "X12n0275_009:0442b14": "阿難。如是地獄餓鬼畜生。人及神仙。天洎修羅。精研",
    "X12n0275_009:0442b15": "七趣。皆是昏沉諸有為相。妄想受生。妄想隨業。於妙",
    "X12n0275_009:0442b16": "圓明無作本心。皆如空華。元無所著。但一虗妄。更無",
    "X12n0275_009:0442b17": "根緒。",
    "X12n0275_009:0442b18": "精謂詳熟。研謂窮究。葢升沉往復。百千萬迴。不知",
    "X12n0275_009:0442b19": "出要故也。皆是下出其病態。昏沉惑也。有為業也。",
    "X12n0275_009:0442b20": "受生隨業果也。所謂惑業苦三。如惡叉聚也。於妙",
    "X12n0275_009:0442b21": "下總明其妄。先舉真心。以反顯之。業果不縛曰妙。",
    "X12n0275_009:0442b22": "空有不墮曰圓。惑障不覆曰明。不由取捨修證曰",
    "X12n0275_009:0442b23": "無作。此即人人本有。妙心七趣。在此心中。如空華",
    "X12n0275_009:0442b24": "在太虗中。豈有毫末住著。豈有根蒂頭緒之可得",
    "X12n0275_009:0442c01": "哉。△二指病深根。",
    "X12n0275_009:0442c02": "阿難。此等眾生。不識本心。受此輪迴。經無量劫。不得",
    "X12n0275_009:0442c03": "真淨。皆由隨順殺盜婬故。反此三種。又則出生無殺",
    "X12n0275_009:0442c04": "盜婬。有名鬼倫。無名天趣。有無相傾。起輪迴性。",
    "X12n0275_009:0442c05": "溫陵曰。前問妙心徧圓。何有獄鬼人天等道。故此",
    "X12n0275_009:0442c06": "結示。由殺盜婬三為根本也。○上言無根緒。而此",
    "X12n0275_009:0442c07": "又指病根者。葢妄雖無體。起固無因。而妄理相應",
    "X12n0275_009:0442c08": "續非無故。故復指也。不識下。先迭三道之相續。本",
    "X12n0275_009:0442c09": "心即上科妙心。不識即惑道也。受此下。即永為業",
    "X12n0275_009:0442c10": "果二道所輪。不得真淨者。言欲界固不淨。而上界",
    "X12n0275_009:0442c11": "離欲離色。自謂已淨矣。而無奈隨眠畢竟非真淨",
    "X12n0275_009:0442c12": "也。皆由下。正指病根。言隨順即成三惡。反之則成",
    "X12n0275_009:0442c13": "三善。正皆是三道相緒之病根也。問三善何為病",
    "X12n0275_009:0442c14": "根。答因回向三有。同障出要也。有名四句。正表其",
    "X12n0275_009:0442c15": "同是繫三界之根本也。有之而成三惡。固是鬼倫",
    "X12n0275_009:0442c16": "攝三塗也。無之而成三善。亦但天趣。同人仙也。修",
    "X12n0275_009:0442c17": "羅隨攝分之。傾即奪也。奪有成無。從下升上。奪無",
    "X12n0275_009:0442c18": "成有。從上墜下。互奪不已。善惡俱無出期。故曰起",
    "X12n0275_009:0442c19": "輪迴性也。△三定藥能除。",
    "X12n0275_009:0442c20": "若得妙發三摩提者。則妙常寂。有無二無。無二亦滅。",
    "X12n0275_009:0442c21": "尚無不殺不偷不婬。云何更隨殺盜婬事。",
    "X12n0275_009:0442c22": "當知。詳敘七趣。揭露病根。全為此科勸修大定也。",
    "X12n0275_009:0442c23": "妙三摩提者。剋體對機。即耳根圓通也。妙常寂者。",
    "X12n0275_009:0442c24": "聞性三德相也。妙即圓通二真實。常即常真實。寂",
    "X12n0275_009:0443a01": "即自性本定也。又妙則本無七趣繫縛。常則本無",
    "X12n0275_009:0443a02": "七趣生滅。寂則本無七趣流轉。故能反聞常住此",
    "X12n0275_009:0443a03": "性者則有無(云云)。有即三惡。無即三善。二俱遠離",
    "X12n0275_009:0443a04": "曰有無二無。此先得人空。出三界也。無二即小乘",
    "X12n0275_009:0443a05": "涅槃。此更復滅成法解脫。越二乘也。所謂忽然超",
    "X12n0275_009:0443a06": "出世出世間。圓師亦謂。雙超生死涅槃。末二句。猶",
    "X12n0275_009:0443a07": "言輕病尚無。何況重病。圓師復補云。尚無無二云",
    "X12n0275_009:0443a08": "何隨二。亦好。大抵深激其修大定也。藥病雙舉已",
    "X12n0275_009:0443a09": "竟。△二同別俱妄。",
    "X12n0275_009:0443a10": "阿難。不斷三業。各各有私。因各各私。眾私同分非無",
    "X12n0275_009:0443a11": "定處。自妄發生。生妄無因。無可尋究。",
    "X12n0275_009:0443a12": "溫陵曰。前問地獄為有定處。為復自然。彼彼發業",
    "X12n0275_009:0443a13": "各各私受。故此牒答。三業即殺盜婬也。據此是通",
    "X12n0275_009:0443a14": "結七趣。不斷二字。應兼有無。前問處但是疑受果",
    "X12n0275_009:0443a15": "報時同受耶私受耶。同受則同分之地共居之。私",
    "X12n0275_009:0443a16": "受反此。今佛結首二句明造業各私也。次二句明",
    "X12n0275_009:0443a17": "受報有同分地也。末三句總結其徹底虗妄。而言",
    "X12n0275_009:0443a18": "自妄發生者。不從心外也。生妄無因者。亦無初相",
    "X12n0275_009:0443a19": "也。無可尋究者。畢竟無體也。△三正勸須除三。一",
    "X12n0275_009:0443a20": "欲修須除。",
    "X12n0275_009:0443a21": "汝勗修行。欲得菩提。要除三惑。",
    "X12n0275_009:0443a22": "勗勉也。奮力之意。三惡三善。總皆是業。而由不達",
    "X12n0275_009:0443a23": "此三為繫縛之本障智之端。故呼為三惑。除者不",
    "X12n0275_009:0443a24": "但只除有三。而無三亦除之也。△二不除必墮。",
    "X12n0275_009:0443b01": "不盡三惑。縱得神通。皆是世間有為功用。習氣不滅。",
    "X12n0275_009:0443b02": "落於魔道。",
    "X12n0275_009:0443b03": "除世惡。而不除世善。則對待不盡。縱得神通者。仙",
    "X12n0275_009:0443b04": "天之類也。伏現行而不除種子。遇緣復起。則終落",
    "X12n0275_009:0443b05": "魔道。△三增偽自取。",
    "X12n0275_009:0443b06": "雖欲除妄。倍加虗偽。如來說為可哀憐者。汝妄自造。",
    "X12n0275_009:0443b07": "非菩提咎。",
    "X12n0275_009:0443b08": "倍加虗偽者。如各自謂得無上道。實皆假世智以",
    "X12n0275_009:0443b09": "妄研。乘神通而造業。違遠圓通。背涅槃城。枉費功",
    "X12n0275_009:0443b10": "力。番成惡因。故如來深憫之也。此結似但勸界內。",
    "X12n0275_009:0443b11": "而後文二乘。亦未出五魔。當亦兼勸之也。復言汝",
    "X12n0275_009:0443b12": "妄自造非菩提咎者。歸初問也。阿難初問佛體真",
    "X12n0275_009:0443b13": "實云何復有諸趣。故明咎因自造非佛體咎。佛體",
    "X12n0275_009:0443b14": "即菩提也。所以教其惟止自造。莫咎菩提也。結妄",
    "X12n0275_009:0443b15": "勸離已竟。△二判決邪正。",
    "X12n0275_009:0443b16": "作是說者。名為正說。若他說者。即魔王說。",
    "X12n0275_009:0443b17": "此雖欲其總不謬於七趣全文。而尤重結妄勸離。",
    "X12n0275_009:0443b18": "惟許必結妄。而必勸離者。乃真佛說。如讚殺盜婬",
    "X12n0275_009:0443b19": "而言無礙。勸住三有而謂真實。即皆魔語耳。深警",
    "X12n0275_009:0443b20": "其著眼辨識。而亦應速捨以修三摩提矣。談七趣",
    "X12n0275_009:0443b21": "勸離以警淹留大科已竟。△二談五魔令辨以護",
    "X12n0275_009:0443b22": "墮落。上科於結妄處助其悟。勸離處助其入。此於",
    "X12n0275_009:0443b23": "辨魔處助其修。不退處助其證也。分二。一無問自",
    "X12n0275_009:0443b24": "說五陰魔境。當機但知請定。而定中所發微細魔",
    "X12n0275_009:0443c01": "境。非其智力所及。故無問。佛既開導大定。而魔軍",
    "X12n0275_009:0443c02": "勝敗。實大定成壞所關。利害非細。故動深慈不待",
    "X12n0275_009:0443c03": "問而自說也。一普告魔境當識。又三。一將罷迴告。",
    "X12n0275_009:0443c04": "即時如來。將罷法座。於師子床。攬七寶几。迴紫金山。",
    "X12n0275_009:0443c05": "再來凭倚。普告大眾及阿難言。",
    "X12n0275_009:0443c06": "將罷能座。表最後開示。回身再來。顯不盡真慈。△",
    "X12n0275_009:0443c07": "二陳所欲言。又分為二。一先明已說。",
    "X12n0275_009:0443c08": "汝等有學緣覺聲聞。今日迴心趣大菩提無上妙覺。",
    "X12n0275_009:0443c09": "吾今已說真修行法。",
    "X12n0275_009:0443c10": "無學四陰已破。但餘第五。天魔鬼神等麤外魔境。",
    "X12n0275_009:0443c11": "皆已不至故。此全談五陰魔。曲為有學。是以特舉",
    "X12n0275_009:0443c12": "真修行法。即反聞也。△二後示未說即魔事也。又",
    "X12n0275_009:0443c13": "二。一總標魔害。",
    "X12n0275_009:0443c14": "汝猶未識修奢摩他毗婆舍那微細魔事。魔觸現前。",
    "X12n0275_009:0443c15": "汝不能識。洗心非正。落於邪見。",
    "X12n0275_009:0443c16": "尚不知問。何況能識奢摩等。雙舉性修二定。合言",
    "X12n0275_009:0443c17": "乃大定全體。此中所發魔事。最為微細。不識則以",
    "X12n0275_009:0443c18": "邪為正。墮於邪見。而不自覺矣。夫力能引邪。邪排",
    "X12n0275_009:0443c19": "正盡。此魔之大害。故此先標。△二略陳魔相。又為",
    "X12n0275_009:0443c20": "二。一略示前三內外魔相。",
    "X12n0275_009:0443c21": "或汝陰魔。或復天魔。或著鬼神。或遭魑魅。心中不明。",
    "X12n0275_009:0443c22": "認賊為子。",
    "X12n0275_009:0443c23": "或汝陰魔者。色陰中十種。方是初心自現。尚無外",
    "X12n0275_009:0443c24": "魔。故言汝陰魔也。受中十種。已召外魔。然且潛入",
    "X12n0275_009:0444a01": "身中。而魔未現身。想中十種。方有天魔鬼神魑魅。",
    "X12n0275_009:0444a02": "若不聞知。則認賊為子。在所不免。或自任為聖。或",
    "X12n0275_009:0444a03": "認魔為聖。皆名認賊為子。△二略示後二心見魔",
    "X12n0275_009:0444a04": "相。",
    "X12n0275_009:0444a05": "又復於中。得少為足。如第四禪無聞比丘。妄言證聖。",
    "X12n0275_009:0444a06": "天報已畢。衰相現前。謗阿羅漢身遭後有。墮阿鼻獄。",
    "X12n0275_009:0444a07": "行陰所發十種心魔。識陰所發十種見魔。皆無外",
    "X12n0275_009:0444a08": "境但是自心邪見。得少為足。四禪等者。舉一以例",
    "X12n0275_009:0444a09": "餘也。無聞者。因其但修無想。不務多聞。故自誤不",
    "X12n0275_009:0444a10": "覺。阿羅漢遭後有者。環師謂。謗佛妄說羅漢不受",
    "X12n0275_009:0444a11": "後有。因此墜墮也。據見魔中。有無學羅漢。但其魔",
    "X12n0275_009:0444a12": "事輕微。故召告單舉有學。以竝攝之也。△三勑聽",
    "X12n0275_009:0444a13": "許說。",
    "X12n0275_009:0444a14": "汝應諦聽。吾今為汝子細分別。",
    "X12n0275_009:0444a15": "不但分別。而更許子細者。一以魔相幽微難見。一",
    "X12n0275_009:0444a16": "以魔害酷烈難堪。故勞真慈如此也。普告魔境當",
    "X12n0275_009:0444a17": "識已竟。△二會眾頂禮欽承。",
    "X12n0275_009:0444a18": "阿難起立。并其會中。同有學者。歡喜頂禮。伏聽慈誨。",
    "X12n0275_009:0444a19": "聞害悚動。承慈感激。見許歡喜。故起拜領。△三正",
    "X12n0275_009:0444a20": "以詳陳魔事。分三。一標示動成之由。謂動魔之由",
    "X12n0275_009:0444a21": "及成害之由。又二。一驚動諸魔由定二。一推真妄",
    "X12n0275_009:0444a22": "生滅相關。若無相關。則真定不驚妄魔矣。又四。一",
    "X12n0275_009:0444a23": "先明本覺同佛。",
    "X12n0275_009:0444a24": "佛告阿難及諸大眾。汝等當知。有漏世界。十二類生。",
    "X12n0275_009:0444b01": "本覺妙明。圓覺心體。與十方佛。無二無別。",
    "X12n0275_009:0444b02": "本有之圓覺故同佛。徧在諸佛心中。如千燈共室。",
    "X12n0275_009:0444b03": "不同則不圓。不圓則不同也。溫陵曰。覺圓心體。所",
    "X12n0275_009:0444b04": "謂真元是也。△二次示妄生空界。又二。一迷妄有",
    "X12n0275_009:0444b05": "虗空。",
    "X12n0275_009:0444b06": "由汝妄想。迷理為咎。癡愛發生。生發徧迷。故有空性。",
    "X12n0275_009:0444b07": "妄想通舉本末無明。迷理為咎。即根本無明。所謂",
    "X12n0275_009:0444b08": "迷真也。癡即業相。愛即轉相。所謂執似也。末二句。",
    "X12n0275_009:0444b09": "言境界相發。先將全法界。俱迷為頑空也。△二依",
    "X12n0275_009:0444b10": "空立世界。",
    "X12n0275_009:0444b11": "化迷不息。有世界生。則此十方微塵國土。非無漏者。",
    "X12n0275_009:0444b12": "皆是迷頑。妄想安立。",
    "X12n0275_009:0444b13": "首二句。即空晦暗中結暗為色。則此下總明其依",
    "X12n0275_009:0444b14": "妄立也。非無漏者。明簡方便實報。偏取同居。為其",
    "X12n0275_009:0444b15": "動魔也。故岳師竝推振裂者不必然也。妄想總體",
    "X12n0275_009:0444b16": "迷頑二功能也。迷則能生有情見分。頑則能生無",
    "X12n0275_009:0444b17": "情相分。故皆彼立也。△三比況空界微茫。",
    "X12n0275_009:0444b18": "當知虗空生汝心內。猶如片雲點太清裏。況諸世界",
    "X12n0275_009:0444b19": "在虗空耶。",
    "X12n0275_009:0444b20": "溫陵曰。空生大覺中。如海一漚發。又喻片雲。以明",
    "X12n0275_009:0444b21": "世界虗幻微茫易以消殞矣。△四歸元必壞空界。",
    "X12n0275_009:0444b22": "汝等一人發真歸元。此十方空。皆悉銷殞。云何空中",
    "X12n0275_009:0444b23": "所有國土而不振裂。",
    "X12n0275_009:0444b24": "發真歸元者。言住大定入圓通者。真顯妄破。歸前",
    "X12n0275_009:0444c01": "無二本心也。空銷殞者。應念將化無上知覺也。國",
    "X12n0275_009:0444c02": "土振裂者。內動外感。凡事皆然。況大定乎。問凡聖",
    "X12n0275_009:0444c03": "各皆萬法一心。彼此無干。故諸佛成道。生界依然。",
    "X12n0275_009:0444c04": "今一人歸元。何干眾界。而振裂耶。既能振裂。何不",
    "X12n0275_009:0444c05": "俱銷。願請決疑。答凡聖同一法界。非自非他。非離",
    "X12n0275_009:0444c06": "非即。譬如千燈共室。正同處時。雖各有照。而滿室",
    "X12n0275_009:0444c07": "之光。誰能分其彼此耶。若忽一燈出室。雖與諸燈",
    "X12n0275_009:0444c08": "無干。正當出時。諸光豈不悉成搖動。既出之後。諸",
    "X12n0275_009:0444c09": "燈依舊無干。詳之可了。推真妄生滅相關已竟。△",
    "X12n0275_009:0444c10": "二示大定致魔之相。分四。一定合聖流。",
    "X12n0275_009:0444c11": "汝輩修禪飾三摩地。十方菩薩及諸無漏大阿羅漢。",
    "X12n0275_009:0444c12": "心精通脗。當處湛然。",
    "X12n0275_009:0444c13": "飾嚴護也。行人於行住坐臥中。或反聞。或休歇。住",
    "X12n0275_009:0444c14": "此理中。不昧不斷。毫髮無滲漏處。下言諸聖心通",
    "X12n0275_009:0444c15": "脗者。以聖凡元一法界。特凡迷馳擾。別成邪聚。不",
    "X12n0275_009:0444c16": "隔而隔。今一旦悟後歸元。故不離當處。一念不生。",
    "X12n0275_009:0444c17": "與諸聖心。泯同一際。湛然虗明。無別無二。△二諸",
    "X12n0275_009:0444c18": "有壞動。",
    "X12n0275_009:0444c19": "一切魔王及與鬼神諸凡夫天。見其宮殿無故崩裂。",
    "X12n0275_009:0444c20": "大地振坼。水陸飛騰。無不驚慴。",
    "X12n0275_009:0444c21": "魔王攝臣民。故言一切。凡天當兼外道。大地水陸",
    "X12n0275_009:0444c22": "飛騰。當兼人畜。凡在三界。自天以及諸畜。不求出",
    "X12n0275_009:0444c23": "要躭戀諸有者。盡屬魔所攝持。故安危事同。無不",
    "X12n0275_009:0444c24": "驚慴。△三諸魔不容。又為二。一先除凡愚訛謬。",
    "X12n0275_009:0445a01": "凡夫昏暗。不覺遷訛。",
    "X12n0275_009:0445a02": "此凡夫。單指人。言昏暗者。謂不具五通也。不覺者。",
    "X12n0275_009:0445a03": "謂不能覺知是行人入定將證之故。遷訛者。言彼",
    "X12n0275_009:0445a04": "見大地動搖房屋崩壞。或訛言陰陽失度。或謬傳",
    "X12n0275_009:0445a05": "神鰲動目等也。△二後示魔通必知。",
    "X12n0275_009:0445a06": "彼等咸得五種神通。惟除漏盡。戀此塵勞。如何令汝",
    "X12n0275_009:0445a07": "摧裂其處。",
    "X12n0275_009:0445a08": "惟除漏盡者。六通中但未證乎漏盡一通也。夫五",
    "X12n0275_009:0445a09": "通既具。必知是汝定力所為。既戀塵勞。必護所居",
    "X12n0275_009:0445a10": "之處。故決定不容也。△四故來惱亂。",
    "X12n0275_009:0445a11": "是故鬼神及諸天魔魍魑妖精。於三昧時。僉來惱汝。",
    "X12n0275_009:0445a12": "僉同也。動雖徧界。獨魔偏重。故惟彼眾同來惱亂。",
    "X12n0275_009:0445a13": "意欲破其禪定彼始安也。驚動諸魔由定科已竟。",
    "X12n0275_009:0445a14": "△二成就破亂由迷。分為三。一分客主而推破亂。",
    "X12n0275_009:0445a15": "又二。一示喻客不成害。",
    "X12n0275_009:0445a16": "然彼諸魔。雖有大怒彼塵勞內。汝妙覺中。如風吹光。",
    "X12n0275_009:0445a17": "如刀斷水。了不相觸。汝如沸湯。彼如堅冰。暖氣漸隣。",
    "X12n0275_009:0445a18": "不日消殞。徒恃神力。但為其客。",
    "X12n0275_009:0445a19": "彼在塵勞。縱有神通。殊為渺小。此居妙覺。則湛然",
    "X12n0275_009:0445a20": "空廓。周徧十方故。如風三句。喻彼無傷於汝也。汝",
    "X12n0275_009:0445a21": "如四句。喻汝反消於彼也。葢魔之擾定。遠望分明。",
    "X12n0275_009:0445a22": "近反不見。故遠處發瞋。近漸恐怖。所以如暖消冰",
    "X12n0275_009:0445a23": "也。末二句。出其深故。良由彼雖憑仗神通而實勞",
    "X12n0275_009:0445a24": "擾無停。暫留不住。故但為客。△二正推迷亂由主。",
    "X12n0275_009:0445b01": "成就破亂。由汝心中五陰主人。主人若迷。客得其便。",
    "X12n0275_009:0445b02": "五陰主人。則飾定者。當人自己。不可定其真妙。雖",
    "X12n0275_009:0445b03": "離真無體。而尚在五陰。亦非即真也。大抵魔擾行",
    "X12n0275_009:0445b04": "人。如賊劫主。若主人深居不動。賊乃莫測。愈近愈",
    "X12n0275_009:0445b05": "恐。俗云強賊怕弱主。以是退散者多。若或主人自",
    "X12n0275_009:0445b06": "守不定。驚慌出走。為賊所執。方得其便。此意若以",
    "X12n0275_009:0445b07": "法一一對喻思之。足知患在主也。△二約悟迷而",
    "X12n0275_009:0445b08": "示勝敗。分二。一悟則必能超勝。又為三。一直斷無",
    "X12n0275_009:0445b09": "奈。",
    "X12n0275_009:0445b10": "當處禪那。覺悟無惑。則彼魔事。無奈汝何。",
    "X12n0275_009:0445b11": "禪那指人。言即上五陰主人在禪定者也。覺悟無",
    "X12n0275_009:0445b12": "惑者。了知如上所云彼無傷我我能銷彼。又達我",
    "X12n0275_009:0445b13": "主彼客彼怖我安。由是一心不動。於彼善惡境界。",
    "X12n0275_009:0445b14": "不欣不怖。不愛不憎。但惟照理。一切不顧。所謂山",
    "X12n0275_009:0445b15": "鬼伎倆有盡。我之不[怡台+采]無窮。則彼魔事。真無可奈",
    "X12n0275_009:0445b16": "何矣。△二示其所由。",
    "X12n0275_009:0445b17": "陰消入明。則彼羣邪。咸受幽氣。明能破暗。近自消殞。",
    "X12n0275_009:0445b18": "此表其無奈之故。由以明而消暗也。毗羅遮那。此",
    "X12n0275_009:0445b19": "云光明徧一切處。眾生本亦同此。但為五陰重重",
    "X12n0275_009:0445b20": "覆之。全成暗昧。若陰未消時。與魔同分。在幽暗中。",
    "X12n0275_009:0445b21": "故魔可見可擾。今禪定得力。陰漸消而明漸發。諸",
    "X12n0275_009:0445b22": "魔受幽氣者。漸與光明隔別。如梟入曉羅叉向陽。",
    "X12n0275_009:0445b23": "尚不可見。豈能肆擾。故必至於消殞矣。△三總結",
    "X12n0275_009:0445b24": "必祛。",
    "X12n0275_009:0445c01": "如何敢留擾亂禪定。",
    "X12n0275_009:0445c02": "言其必喪魄而去矣。△二迷則必成敗墮。",
    "X12n0275_009:0445c03": "若不明悟。被陰所迷。則汝阿難必為魔子。成就魔人。",
    "X12n0275_009:0445c04": "不明悟者。不能如上覺悟也。被陰所迷者。於彼虗",
    "X12n0275_009:0445c05": "幻境界欣怖憎愛。亡失照理正念。墮為彼類無疑",
    "X12n0275_009:0445c06": "矣。所以深警之也。約迷悟而示勝敗已竟。△三舉",
    "X12n0275_009:0445c07": "前墮而較淺深。前墮者最初墮婬室也。分二。一示",
    "X12n0275_009:0445c08": "墮婬害淺。",
    "X12n0275_009:0445c09": "如摩登伽。殊為眇劣。彼惟呪汝破佛律儀。八萬行中。",
    "X12n0275_009:0445c10": "只毀一戒。心清淨故。尚未淪溺。",
    "X12n0275_009:0445c11": "孤山曰。以婬女比天魔。人眇劣也。以一戒比全身。",
    "X12n0275_009:0445c12": "事眇劣也。舉劣況勝。最彼深防。初果道共戒力。自",
    "X12n0275_009:0445c13": "然無犯。故曰心清淨等也。△二示墮魔害深。",
    "X12n0275_009:0445c14": "此乃隳汝寶覺全身。如宰臣家忽逢籍沒。宛轉零落。",
    "X12n0275_009:0445c15": "無可哀救。",
    "X12n0275_009:0445c16": "隳壞也。壞全身者。不但壞盡道果。亦且入無間獄。",
    "X12n0275_009:0445c17": "豈不與宰臣貴隣天子。遭籍沒則不但喪盡官位。",
    "X12n0275_009:0445c18": "而且不免刑律者。事相類哉。是宜警懼而慎察識",
    "X12n0275_009:0445c19": "矣。孤山曰。籍沒。漢書除其屬籍。是也。標示動成二",
    "X12n0275_009:0445c20": "由科已竟。△二詳分五魔境相。夫上科知動魔由",
    "X12n0275_009:0445c21": "於定切。則於魔之發端不驚。而預防無患。知成亂",
    "X12n0275_009:0445c22": "由於主迷。則於魔之究竟不動。而自守惟堅然。而",
    "X12n0275_009:0445c23": "所現境相多端。不詳剖析。未必其不迷也。故今詳",
    "X12n0275_009:0445c24": "與分辯之。就分為五。一色陰魔相。謂當色陰將破",
    "X12n0275_009:0446a01": "未破之際。有此等境。應當了知。又分三。一具示始",
    "X12n0275_009:0446a02": "終色陰。未開為始。既開為終。各有境相。今先令其",
    "X12n0275_009:0446a03": "識此兩頭境相。而次方詳列中間也。又二。一始修",
    "X12n0275_009:0446a04": "未破區宇。又為三。一銷念工夫。",
    "X12n0275_009:0446a05": "阿難。當知汝坐道場。銷落諸念。其念若盡。則諸離念",
    "X12n0275_009:0446a06": "一切精明。動靜不移。憶忘如一。",
    "X12n0275_009:0446a07": "坐道場有二。一兼事道場。即七卷中土壇鏡像等",
    "X12n0275_009:0446a08": "端坐於中以習反聞正定。是也。二惟理道場。則不",
    "X12n0275_009:0446a09": "假壇等。不局身坐。俱取前詳釋聞中境界為道場。",
    "X12n0275_009:0446a10": "以一切時中。四威儀內。反聞專注。為坐道場。銷落",
    "X12n0275_009:0446a11": "諸念。不同徑直止念。此但專務反聞。而萬念自銷",
    "X12n0275_009:0446a12": "也。功淺未必念盡。功深自然念盡耳。則諸離念者。",
    "X12n0275_009:0446a13": "即起信所謂心體離念等虗空界也。一切精明者。",
    "X12n0275_009:0446a14": "得常不昧念頭入手之意。非發光之謂也。又銷念",
    "X12n0275_009:0446a15": "即寂寂。精明即惺惺耳。注聞本不注境。故境之動",
    "X12n0275_009:0446a16": "靜。安能移之。聞性無干意識。故識之憶忘。安能變",
    "X12n0275_009:0446a17": "之。且識忽起而為憶也。如影現鏡中曾不障於鏡",
    "X12n0275_009:0446a18": "也。識忽滅而為忘也。如影滅鏡內而鏡體愈如故",
    "X12n0275_009:0446a19": "也。此正禪家打成一片時節矣。△二在定相狀。",
    "X12n0275_009:0446a20": "當住此處。入三摩地。如明目人。處大幽暗。",
    "X12n0275_009:0446a21": "此處者。即銷念精明惺寂雙流境中也。三摩地。即",
    "X12n0275_009:0446a22": "耳門圓照三昧定成之號也。由上功夫入手故。三",
    "X12n0275_009:0446a23": "昧現前。名為入也。如明下。狀其在定境界也。散心",
    "X12n0275_009:0446a24": "但對目前現境。惟覺一區光明。曾不覺知餘處皆",
    "X12n0275_009:0446b01": "暗。譬如黑夜對一室燈光而室外無邊昏黑也。今",
    "X12n0275_009:0446b02": "一旦不顧目前現境。專注聞中無邊法界。此定成",
    "X12n0275_009:0446b03": "就。則現境都失。方覺十方悉皆黑暗。譬如吹滅室",
    "X12n0275_009:0446b04": "燈。室也沒了。通天徹地。渾成黑暗。故曰如明目人",
    "X12n0275_009:0446b05": "處大幽暗也。龍潭吹燈發明。德山正令入此三昧",
    "X12n0275_009:0446b06": "耳。問尋常說本心。現有照體。明喻日月何得有此",
    "X12n0275_009:0446b07": "黑暗。答照體固自不減。黑暗亦自非無。例如經初",
    "X12n0275_009:0446b08": "所云。此但無明見何虧損。問此暗何緣而有耶。答",
    "X12n0275_009:0446b09": "眾生本性。與遮那無二。光明徧一切處。猶如醒人",
    "X12n0275_009:0446b10": "無不明了。從本以來具足有。五陰無明葢覆之。盡",
    "X12n0275_009:0446b11": "法界俱成暗相。如醒人被昏沉壓覆。故全成昏昧。",
    "X12n0275_009:0446b12": "至於目前朗見山河等境。乃無明幻出。能見所見",
    "X12n0275_009:0446b13": "皆無明所為。如二卷所明顛倒見妄也。譬如醒人",
    "X12n0275_009:0446b14": "被昏沉逼壓起種種夢。自謂所見分明。而實居黑",
    "X12n0275_009:0446b15": "暗之中。若但取目前所見山河分明不昧。遂謂真",
    "X12n0275_009:0446b16": "實光明。何得聚見於眼。開眼則明。合眼則暗。見不",
    "X12n0275_009:0446b17": "脫於根塵。光全居於黑暗。執之為實。何有悟期。何",
    "X12n0275_009:0446b18": "以故。以尚不覺全在陰覆之中。何緣而有開時耶。",
    "X12n0275_009:0446b19": "如夢中人不知是夢。但見目前明朗。謂為實明了",
    "X12n0275_009:0446b20": "無迷悶。全不覺在昏沉黑暗之中。豈有醒夢之時",
    "X12n0275_009:0446b21": "耶。故今入三摩地者。要須頓捨目前幻身幻境。絲",
    "X12n0275_009:0446b22": "毫不緣。努力反聞。當在此中。方覺無邊黑暗。故如",
    "X12n0275_009:0446b23": "明目人處大幽暗也。即同夢中人覺知是夢。捨彼",
    "X12n0275_009:0446b24": "夢境。不復更緣。努力求醒。方覺昏沉黑暗覆壓迷",
    "X12n0275_009:0446c01": "悶也。以法對夢。一一可了。△三結成區宇。",
    "X12n0275_009:0446c02": "精性妙淨。心未發光。此則名為色陰區宇。",
    "X12n0275_009:0446c03": "離念自體。精而不雜。曰精性。逈脫根塵。中道自在。",
    "X12n0275_009:0446c04": "曰妙。雙超空有。不染二邊。曰淨。心未發光者。色陰",
    "X12n0275_009:0446c05": "未開。心光未洩。無邊幽暗虗靜而已。問既曰脫根",
    "X12n0275_009:0446c06": "塵超空有。何又幽暗而未發光乎。答此但解空了",
    "X12n0275_009:0446c07": "性。循中入定。初心定力所使。非是開證之境。故正",
    "X12n0275_009:0446c08": "在幽暗之中。然定境虗融。亦在妙處。行人不識。取",
    "X12n0275_009:0446c09": "著無進。禪家謂之墮一色邊。彷彿在茲也。末二句。",
    "X12n0275_009:0446c10": "言正在色陰之內。如暗室。區覆墻。宇局滯也。達此",
    "X12n0275_009:0446c11": "豈肯生住著哉。△二終破顯露妄源。",
    "X12n0275_009:0446c12": "若目明朗。十方洞開。無復幽暗。名色陰盡。是人則能",
    "X12n0275_009:0446c13": "超越劫濁。觀其所由。堅固妄想。以為其本。",
    "X12n0275_009:0446c14": "首二句。言心光發越。不用肉眼。十方洞照。而前之",
    "X12n0275_009:0446c15": "黑暗。如風約雲開。內徹五臟百骸。外徹山河大地。",
    "X12n0275_009:0446c16": "天上人間。悉如指掌。雖未至三千圓鑑。亦應洞達",
    "X12n0275_009:0446c17": "一界。或至小千等。以佛未的實格量。不敢定耳。名",
    "X12n0275_009:0446c18": "色陰盡者。如五重衣服初脫最上一重也。問諸色",
    "X12n0275_009:0446c19": "尚見。何以言盡。答圓融中道。豈盡色成空耶。但盡",
    "X12n0275_009:0446c20": "陰不葢覆而已。良由真心元能隨緣現色。而色不",
    "X12n0275_009:0446c21": "異心。本自明徹。如珠有光還照珠體。但緣無始迷",
    "X12n0275_009:0446c22": "己為物。徧成障隔。又認物為己。而聚見於眼。是以",
    "X12n0275_009:0446c23": "永沉黑暗。盡失其徧界之明。豈惟不知本明。兼亦",
    "X12n0275_009:0446c24": "不覺現暗。今緣奢摩他中開示。四科七大。元一藏",
    "X12n0275_009:0447a01": "心。各各自知。心徧十方。彼時有學者。尚屬比量而",
    "X12n0275_009:0447a02": "知。方以覺得現暗。未能現量而見。豈即親證本明。",
    "X12n0275_009:0447a03": "到此躡解成行。入三摩地。於幽暗中。忍住一番。功",
    "X12n0275_009:0447a04": "夫到日。忽爾色陰雲開。親證本明。一切堅頑暗昧",
    "X12n0275_009:0447a05": "根塵。皆如琉璃內外瑩徹。且不聚見於眼。而心體",
    "X12n0275_009:0447a06": "周徧。無復遠近。皆如目前。是之謂色陰盡。豈壞色",
    "X12n0275_009:0447a07": "成空者。可比其萬一哉。常途劫濁。以人壽百歲時",
    "X12n0275_009:0447a08": "運入劫濁。總統五濁。名為惡世。今此自晦昧為空。",
    "X12n0275_009:0447a09": "結暗為色。即入劫濁。無量劫來。長眠黑暗生死之",
    "X12n0275_009:0447a10": "中。然此濁體。全依色陰幽暗為之。離彼色陰。畢境",
    "X12n0275_009:0447a11": "無體故。今色陰盡時。晦昧即開。故曰超劫濁也。觀",
    "X12n0275_009:0447a12": "其所由。如伐樹者。去其覆土。方以見根。今劫濁既",
    "X12n0275_009:0447a13": "開。觀見色陰之由。自然之理也。堅固妄想者。堅執",
    "X12n0275_009:0447a14": "固結妄情痴想也。於外四大。堅執為心外實有。於",
    "X12n0275_009:0447a15": "內四大。堅執為心所住處。由是固結不解。成此色",
    "X12n0275_009:0447a16": "陰黑暗之體也。佛後自釋。惟約身言者。且圖自身",
    "X12n0275_009:0447a17": "親切容易覺知而已。其實十一色法。俱是色陰。皆",
    "X12n0275_009:0447a18": "屬堅固妄想。前偈云。想澄成國土。知覺乃眾生。足",
    "X12n0275_009:0447a19": "可證之。然佛雖就身發明。尚欲其察近而悟遠。觸",
    "X12n0275_009:0447a20": "類而引伸。不然若但色陰惟局一身。則色陰盡時。",
    "X12n0275_009:0447a21": "應只說言身中朗徹。何言十方洞開乎。準此餘四",
    "X12n0275_009:0447a22": "陰體。皆有言近指遠之意。方顯一一遍周。孚前七",
    "X12n0275_009:0447a23": "大也。此雖談魔。而修進下手之旨存。故詳釋之。幸",
    "X12n0275_009:0447a24": "勿厭繁也。具示始終已竟。△二中間十境。中間者。",
    "X12n0275_009:0447b01": "即色陰將破未破中間。所謂交互之處也。良以。藏",
    "X12n0275_009:0447b02": "心統含四土。不離當處。不越毫端。秪因色陰所覆。",
    "X12n0275_009:0447b03": "豈惟不見上三。而於同居一土。現前朗見能幾乎",
    "X12n0275_009:0447b04": "哉。尅論現見。特塵剎中一剎。一剎中一界。一界中",
    "X12n0275_009:0447b05": "一洲。一洲中一國。一國中一邑。即於一邑之中。亦",
    "X12n0275_009:0447b06": "但於所住所到之處。一區之明而已。一區之外。悉",
    "X12n0275_009:0447b07": "皆不見。既皆不見。悉是黑暗之境。然此黑暗中。一",
    "X12n0275_009:0447b08": "國一剎。乃至塵剎四土。無不包含。今入定者。既復",
    "X12n0275_009:0447b09": "捨彼一區之明。而全處無邊之暗。當色陰未開之",
    "X12n0275_009:0447b10": "際。反聞逼拶之深。心光所流。或近徹身境。或遠照",
    "X12n0275_009:0447b11": "十方。或淺射同居。或深臻三土。所謂忽遠忽近。乍",
    "X12n0275_009:0447b12": "淺乍深。皆色陰將開之前兆。暫爾非常有此十相。",
    "X12n0275_009:0447b13": "行人於此。作證不作證間。魔佛異路。可不戒慎而",
    "X12n0275_009:0447b14": "加察哉。就分十。一身能出礙。",
    "X12n0275_009:0447b15": "阿難。當在此中。精研妙明。四大不織。少選之間。身能",
    "X12n0275_009:0447b16": "出礙。此名精明流溢前境。斯但功用暫得如是。非為",
    "X12n0275_009:0447b17": "聖證。不作聖心。名善境界。若作聖解。即受羣邪。",
    "X12n0275_009:0447b18": "此中者。即前惺寂雙流境心不擾之中。亦即幽暗",
    "X12n0275_009:0447b19": "之中。後凡言此中。皆即此中。妙明即指聞性。精研",
    "X12n0275_009:0447b20": "即反聞時著力深窮也。如禪家所謂。著些精彩挨",
    "X12n0275_009:0447b21": "排將去也。四大不止說身。內外俱該。以此說流溢",
    "X12n0275_009:0447b22": "前境。非談內徹也。不織者。境界虗融。如雲如影。不",
    "X12n0275_009:0447b23": "復密織堅實也。少選者。不多時也。身能出礙者。偶",
    "X12n0275_009:0447b24": "爾透過墻壁豁然無礙也。然上句言少選者。正說",
    "X12n0275_009:0447c01": "此境。但暫時如此。非常能也。此名下。判其名令詳",
    "X12n0275_009:0447c02": "其義。精明指心光。而言流溢者。融洩之意。前境即",
    "X12n0275_009:0447c03": "目前堅礙之境也。葢真心虗融光寂少有發洩。於",
    "X12n0275_009:0447c04": "境即得虗豁無礙。斯但下斷其故。而明其不久功",
    "X12n0275_009:0447c05": "用。暫得者。明其特因精研功夫。逼拶之極。偶令心",
    "X12n0275_009:0447c06": "光洩露。暫得前境虗融。隨即失之。非為聖證者。非",
    "X12n0275_009:0447c07": "同聖人證果一得永得也。不作聖心者。言行人遇",
    "X12n0275_009:0447c08": "此。知是功用偶然。略不掛意。如近世悟人云。上得",
    "X12n0275_009:0447c09": "秦公嶺。望見四部洲。從他四部洲。依然顧話頭。是",
    "X12n0275_009:0447c10": "也。名善境界。言此亦足驗功夫得力心妙非虗。可",
    "X12n0275_009:0447c11": "增信心。可誘精進。亦是過去宿習善根發相。未來",
    "X12n0275_009:0447c12": "入位開心先兆。誠是善祥境界。本無過咎也。若作",
    "X12n0275_009:0447c13": "聖解者。言行人若無見識。及缺涵養。遇此一境。輒",
    "X12n0275_009:0447c14": "起證聖之解。即受羣邪者。言魔得其便。將進欺誑。",
    "X12n0275_009:0447c15": "漸成大害。至不可救矣。從斯但下。數句之意。後皆",
    "X12n0275_009:0447c16": "放此說之。△二內徹拾虫。",
    "X12n0275_009:0447c17": "阿難。復以此心精研妙明。其身內徹。是人忽然於其",
    "X12n0275_009:0447c18": "身內。拾出蟯蛔。身相宛然。亦無傷毀。此名精明流溢",
    "X12n0275_009:0447c19": "形體。斯但精行暫得如是。非為聖證。不作聖心。名善",
    "X12n0275_009:0447c20": "境界。若作聖解。即受羣邪。",
    "X12n0275_009:0447c21": "首二句同前。內徹者。心光忽照身內五臟。開明如",
    "X12n0275_009:0447c22": "揭葢覆親見。蟯蛔。以手拾出。身無傷毀。流溢同前。",
    "X12n0275_009:0447c23": "但內融形體為異。斯但下。意皆同前。△三聞空說",
    "X12n0275_009:0447c24": "法。",
    "X12n0275_009:0448a01": "又以此心內外精研。其時魂魄意志精神。除執受身。",
    "X12n0275_009:0448a02": "餘皆涉入。互為賓主。忽於空中。聞說法音。或聞十方",
    "X12n0275_009:0448a03": "同敷密義。此名精魄遞相離合。成就善種。暫得如是。",
    "X12n0275_009:0448a04": "非為聖證。不作聖心。名善境界。若作聖解。即受羣邪。",
    "X12n0275_009:0448a05": "首二句。環師所謂。前之精研。初能外虗。次能內徹。",
    "X12n0275_009:0448a06": "此復內外精研俱虗徹。是也。醫經謂。魂藏於肝。魄",
    "X12n0275_009:0448a07": "藏於肺。意藏於脾。志藏於膽。或曰左腎。再俟考證。",
    "X12n0275_009:0448a08": "精藏於腎。神藏於心。除執受身者。除彼身形。安然",
    "X12n0275_009:0448a09": "不遷改也。餘皆涉入者。即環師所謂。魂魄等皆失",
    "X12n0275_009:0448a10": "故常遞互相涉。是也。互為賓主者。岳師所謂。餘五",
    "X12n0275_009:0448a11": "入魂。則魂為主。餘為賓。乃至入神。則神為主。而餘",
    "X12n0275_009:0448a12": "亦為賓。是也。聞空中說法者。賓聞主說也。聞十方",
    "X12n0275_009:0448a13": "同敷者。主聞賓說也。遞相離合者。岳師謂。精離本",
    "X12n0275_009:0448a14": "位。而合於魂。或魂離本位。而合於精等。是也。葢離",
    "X12n0275_009:0448a15": "即失本位。合即入地位。成就善種者。即環師所謂。",
    "X12n0275_009:0448a16": "夙昔聞熏自能發揮而有所聞也。今夫刻意凝神",
    "X12n0275_009:0448a17": "討論之極。則奇文麗藻。未嘗經意。往往煥然。得於",
    "X12n0275_009:0448a18": "夢寐。則精神激發神者偶現類可知也。愚謂五臟",
    "X12n0275_009:0448a19": "內境也。空中十方外境也。由功夫內外精研故。內",
    "X12n0275_009:0448a20": "外合一。而說聽交互。周匝徧滿也。餘皆同上可知。",
    "X12n0275_009:0448a21": "此上三科。皆近徹身境也。△四境變佛現。",
    "X12n0275_009:0448a22": "又以此心澄露皎徹。內光發明。十方徧作閻浮檀色。",
    "X12n0275_009:0448a23": "一切種類。化為如來。于時忽見毗盧遮那。踞天光臺。",
    "X12n0275_009:0448a24": "千佛圍繞。百億國土及與蓮華。俱時出現。此名心魂",
    "X12n0275_009:0448b01": "靈悟所染。心光研明。照諸世界。暫得如是。非為聖證。",
    "X12n0275_009:0448b02": "不作聖心。名善境界。若作聖解。即受羣邪。",
    "X12n0275_009:0448b03": "此當反聞功盛。雖始本一如。然澄露皎徹。似始覺",
    "X12n0275_009:0448b04": "之智定光融透也。內光發明。似本覺心光發洩也。",
    "X12n0275_009:0448b05": "無情徧成金界。有情盡作如來。又見毗盧乃至蓮",
    "X12n0275_009:0448b06": "現。此即華嚴所明。文義全似。而言心光靈悟所染",
    "X12n0275_009:0448b07": "者。似曾於維摩華嚴等經聞熏成種。今於反聞妙",
    "X12n0275_009:0448b08": "定之中。心光被研。發明照灼。於此實報莊嚴諸殊",
    "X12n0275_009:0448b09": "勝界尊特身也。問既言徧作化為。恐非實界實佛。",
    "X12n0275_009:0448b10": "何言即是報土。答四土除後一。而餘三皆同幻化。",
    "X12n0275_009:0448b11": "何妨說化。特於光流灼見之時。穢土忽滅。淨土忽",
    "X12n0275_009:0448b12": "現。而說徧作化為耳。若此即言非實。則前之五臟。",
    "X12n0275_009:0448b13": "後之暗室。皆非實耶。又何彼偏實而此偏虗耶。問",
    "X12n0275_009:0448b14": "實報深位所居。豈此初心遽能親見。答圓融心海。",
    "X12n0275_009:0448b15": "本無障礙。復加圓人勝解本具勤勇無前。尚當不",
    "X12n0275_009:0448b16": "久超證。何妨定中暫一先見之耶。固知此為報土",
    "X12n0275_009:0448b17": "無疑矣。況文亦言照諸世界。豈皆言化為耶。△五",
    "X12n0275_009:0448b18": "空羅寶色。",
    "X12n0275_009:0448b19": "又以此心精研妙明。觀察不停。抑按降伏。制止超越。",
    "X12n0275_009:0448b20": "於時忽然。十方虗空成七寶色。或百寶色。同時徧滿。",
    "X12n0275_009:0448b21": "不相留礙。青黃赤白。各各純現。此名抑按功力逾分。",
    "X12n0275_009:0448b22": "暫得如是。非為聖證。不作聖心。名善境界。若作聖解。",
    "X12n0275_009:0448b23": "即受羣邪。",
    "X12n0275_009:0448b24": "此中說功夫勇勝處。倍過諸科。所見妙境。非同淺",
    "X12n0275_009:0448c01": "淺。觀察不停者。反聞功切。照理綿密。無絲毫間斷",
    "X12n0275_009:0448c02": "也。制即忍也。止即定也。抑按降伏制止超越者。以",
    "X12n0275_009:0448c03": "圓人見解入反聞妙門。於時圓伏五住。深忍深定。",
    "X12n0275_009:0448c04": "超越二乘及菩薩境。彷彿切近寂光妙土。故非身",
    "X12n0275_009:0448c05": "非土。但見十方無量寶色而已。然同時徧滿不相",
    "X12n0275_009:0448c06": "留礙者。多分不礙同滿也。青黃赤白各各純現者。",
    "X12n0275_009:0448c07": "交雜不礙各純也。此名抑按功力逾分者。重言圓",
    "X12n0275_009:0448c08": "伏之力絕勝所發。故有過分之境。葢此非身非土。",
    "X12n0275_009:0448c09": "彷彿寂光之境。非初心分所宜見。特定力逼發暫",
    "X12n0275_009:0448c10": "一見耳。即環師所謂。妙明逼極煥散而現也。問寂",
    "X12n0275_009:0448c11": "光非身非土。宜無色之可見。今既見色。能所宛然。",
    "X12n0275_009:0448c12": "豈敢目為寂光。答明言切近。非謂全即。但此已越",
    "X12n0275_009:0448c13": "一切妙身妙土惟餘虗空寶色。故言切近寂光耳。",
    "X12n0275_009:0448c14": "況準天台。亦言寂光尚有金寶。奚止寶色。所謂因",
    "X12n0275_009:0448c15": "滅是色。獲得常色等。當知。常寂光土。不可定執同",
    "X12n0275_009:0448c16": "灰斷境。問此何異於四禪中青黃赤白等定耶。答",
    "X12n0275_009:0448c17": "彼禪定中。有心而取。此反聞內。無心而現。又彼但",
    "X12n0275_009:0448c18": "各現而已。豈如此之分不礙滿雜不礙純耶。斯固",
    "X12n0275_009:0448c19": "難思妙境。寂光前兆。故言超越逾分。若反同於界",
    "X12n0275_009:0448c20": "內事定。則何超越逾分之有哉。此上四五兩科。所",
    "X12n0275_009:0448c21": "謂深臻後三土矣。△六暗中見物。",
    "X12n0275_009:0448c22": "又以此心研究澄徹。精光不亂。忽於夜半。在暗室內。",
    "X12n0275_009:0448c23": "見種種物。不殊白晝。而暗室物。亦不除滅。此名心細",
    "X12n0275_009:0448c24": "密澄其見所視洞幽。暫得如是。非為聖證。不作聖心。",
    "X12n0275_009:0449a01": "名善境界。若作聖解。即受羣邪。",
    "X12n0275_009:0449a02": "研究者。挨拶也。澄徹者。靜極光通也。精光不亂者。",
    "X12n0275_009:0449a03": "心光凝定不為明暗境移也。忽於下。正明暗中見",
    "X12n0275_009:0449a04": "物也。先言種種物者。非室內所有之物。乃暗中出",
    "X12n0275_009:0449a05": "現之異物也。葢鬼神精魅。恒雜人居。互不相見。今",
    "X12n0275_009:0449a06": "為心光密澄幽隱發露之時。故種種出現也。曾聞",
    "X12n0275_009:0449a07": "有人。在靜室中。忽見一人自地而出。一人從壁中",
    "X12n0275_009:0449a08": "來。對語良久。各沒原處。又有見三五躶形人高一",
    "X12n0275_009:0449a09": "二尺。竊室中米。傍若無人。類難盡舉。後言暗室中",
    "X12n0275_009:0449a10": "物亦不除滅者。方是說室中原有之物亦朗然不",
    "X12n0275_009:0449a11": "昧不遷變也。心細密澄所視洞幽者。惺寂綿密。無",
    "X12n0275_009:0449a12": "絲毫滲漏。故靜明之極。而心光徹照矣。△七身同",
    "X12n0275_009:0449a13": "草木。",
    "X12n0275_009:0449a14": "又以此心圓入虗融。四肢忽然同於草木。火燒刀斫。",
    "X12n0275_009:0449a15": "曾無所覺。又則火光不能燒爇。縱割其肉。猶如削木。",
    "X12n0275_009:0449a16": "此名塵併排四大性一向入純。暫得如是。非為聖證。",
    "X12n0275_009:0449a17": "不作聖心。名善境界。若作聖解。即受羣邪。",
    "X12n0275_009:0449a18": "圓入等者。反聞功切虗融之極。忘身如遺。故燒斫",
    "X12n0275_009:0449a19": "皆不覺也。又則下文雖重。亦稍不同。上燒不覺皮",
    "X12n0275_009:0449a20": "肉未必無傷。此不能燒皮肉略無傷毀。上言斫而",
    "X12n0275_009:0449a21": "未削。此言削去如泥。是其別也。塵併下三句。出其",
    "X12n0275_009:0449a22": "不覺無傷之由。即環師所謂。五塵併消。四大排遣。",
    "X12n0275_009:0449a23": "純覺遺身。故無傷觸也。此上六七二科。約當土境",
    "X12n0275_009:0449a24": "身最近之事也。△八覩界覩佛。",
    "X12n0275_009:0449b01": "又以此心成就清淨。淨心功極。忽見大地十方山河。",
    "X12n0275_009:0449b02": "皆成佛國。具足七寶。光明徧滿。又見恒沙諸佛如來。",
    "X12n0275_009:0449b03": "徧滿空界。樓殿華麗。下見地獄。上觀天宮。得無障礙。",
    "X12n0275_009:0449b04": "此名欣厭凝想日深想久化成。非為聖證。不作聖心。",
    "X12n0275_009:0449b05": "名善境界。若作聖解。即受羣邪。",
    "X12n0275_009:0449b06": "清淨者。純理無雜之謂也。功極忽見。亦淨極光通",
    "X12n0275_009:0449b07": "也。然忽見下。見同居諸淨土也。又見下。見淨土現",
    "X12n0275_009:0449b08": "在諸佛也。下見三句。見同居諸穢土也。略佛不言",
    "X12n0275_009:0449b09": "可知。又佛淨穢無殊。故不另說穢土佛也。欣厭凝",
    "X12n0275_009:0449b10": "想。非今定中作是覺觀。葢是未入定前。諸經教中",
    "X12n0275_009:0449b11": "聞說淨土穢土。隨起欣淨厭穢之念。熏習成種。今",
    "X12n0275_009:0449b12": "於定中。反聞逼極心光所灼。故悉發現。雖說化成。",
    "X12n0275_009:0449b13": "亦非虗境。雖是實境。仍同幻化耳。△九遙見遙聞。",
    "X12n0275_009:0449b14": "又以此心研究深遠。忽於中夜。遙見遠方市井街巷",
    "X12n0275_009:0449b15": "親族眷屬。或聞其語。此名迫心逼極飛出故多隔見。",
    "X12n0275_009:0449b16": "非為聖證。不作聖心。名善境界。若作聖解。即受羣邪。",
    "X12n0275_009:0449b17": "研究深遠者。窮極反聞廓然周徧也。言中夜者。偏",
    "X12n0275_009:0449b18": "取心境俱靜時也。但多在此時。未必局定也。此則",
    "X12n0275_009:0449b19": "顯然是為實境。予亦親見河南常僧在潞。偶然靜",
    "X12n0275_009:0449b20": "坐。忽見鄉閭市井宛然見其兄於路被官責打。此",
    "X12n0275_009:0449b21": "是白晝。計其時日。不久鄉人至潞問之。乃分毫不",
    "X12n0275_009:0449b22": "爽。此必宿習禪定善根故。偶遇如此。惜其僧不知",
    "X12n0275_009:0449b23": "自重也。此名下。出其原由也。飛出者。即心光飛出",
    "X12n0275_009:0449b24": "也。此上八九二科。不離同居。而見遠境耳。總上九",
    "X12n0275_009:0449c01": "科。不出四土身境。一二三六七共五科同居近相",
    "X12n0275_009:0449c02": "也。四五兩科。後二土相也。八九兩科。同居遠相也。",
    "X12n0275_009:0449c03": "方便土相。未特顯著。或可該攝於同居淨土之中。",
    "X12n0275_009:0449c04": "智者研審之。△十見善知識。",
    "X12n0275_009:0449c05": "又以此心研究精極。見善知識形體變移。少選無端",
    "X12n0275_009:0449c06": "種種遷改。此名邪心含受魑魅。或遭天魔入其心腹",
    "X12n0275_009:0449c07": "無端說法。通達妙義非為聖證。不作聖心。魔事消歇。",
    "X12n0275_009:0449c08": "若作聖解。即受羣邪。",
    "X12n0275_009:0449c09": "上之九科。皆初心反聞。入三摩地。定心逼極所發",
    "X12n0275_009:0449c10": "善境。非魔所為。要須作證。方成招魔之端。今此第",
    "X12n0275_009:0449c11": "十之科。是大定中。不為上之九境所遷。竭力窮研。",
    "X12n0275_009:0449c12": "到至精至極之地。正是與諸聖心精通脗時節。而",
    "X12n0275_009:0449c13": "色陰將破。振裂動搖。魔心荒越。萃於斯時。故魔擾",
    "X12n0275_009:0449c14": "於是而發端也。然不出兩端。或發其妄見。或發其",
    "X12n0275_009:0449c15": "狂慧。皆能令行人自疑證聖。然後得其便。而乘間",
    "X12n0275_009:0449c16": "以入也。故今皆與示其相。而明其故。令先覺焉。但",
    "X12n0275_009:0449c17": "其文先後顛倒。稍難分辨。試與分之。見善下。發其",
    "X12n0275_009:0449c18": "妄見也。首四句。先以示其相也。見善知識等者。即",
    "X12n0275_009:0449c19": "行人靜中自見也。形體變遷等者。即變現佛菩薩",
    "X12n0275_009:0449c20": "天龍男女諸像也。次二句。後以明其故也。邪心含",
    "X12n0275_009:0449c21": "魅者。言其但是行人防心不密。領受妄境。故鬼物",
    "X12n0275_009:0449c22": "眩惑。現此虗影。非真實見聖也。或遭下。發其狂慧",
    "X12n0275_009:0449c23": "也。首二句。先以明其故也。天魔入心者。魔入行人",
    "X12n0275_009:0449c24": "身中。持其心神也。次二句。後以示其相也。說法達",
    "X12n0275_009:0450a01": "妙。即指行人自說皆魔力持之使然。非真實心開",
    "X12n0275_009:0450a02": "也。此方與下非為聖證等。語脉投合。舊說善知識",
    "X12n0275_009:0450a03": "即作實人。如後飛精所附說法。亦即指彼所說非",
    "X12n0275_009:0450a04": "為聖證等。復亦指彼通乖前之諸文。決無此理。當",
    "X12n0275_009:0450a05": "知。行人用功。自淺而深。魔魅肆擾。由微而著。故此",
    "X12n0275_009:0450a06": "節與下受陰十境。皆且暗中入心。令自發亂。直至",
    "X12n0275_009:0450a07": "想陰中。方以飛附旁人。顯然誑惑。豈有發端之初。",
    "X12n0275_009:0450a08": "即遣實人來惑亂哉。不作下。言若依此先覺魔自",
    "X12n0275_009:0450a09": "消歇。反此則大發魔事。不待言也。中間十境已竟。",
    "X12n0275_009:0450a10": "△三結害囑護分三。一示因交互。",
    "X12n0275_009:0450a11": "阿難。如是十種禪那現境。皆是色陰用心交互。故現",
    "X12n0275_009:0450a12": "斯事。",
    "X12n0275_009:0450a13": "交。即岳師所謂。禪觀與各陰妄想交戰。是也。互謂",
    "X12n0275_009:0450a14": "互為勝負。如色中每一善境界發。即是觀力暫勝",
    "X12n0275_009:0450a15": "妄想。故得心光洩露。然但暫開隨閉。即是妄想。復",
    "X12n0275_009:0450a16": "勝觀力依然不能動也。故前十境。皆當此時而現。",
    "X12n0275_009:0450a17": "後皆放此。△二迷則成害。",
    "X12n0275_009:0450a18": "眾生頑迷。不自忖量。逢此因緣。迷不自識。謂言登聖。",
    "X12n0275_009:0450a19": "大妄語成。墮無間獄。",
    "X12n0275_009:0450a20": "頑謂無知。迷謂倒想。不自忖量者。謂不度己功力",
    "X12n0275_009:0450a21": "未久。迷不自識者。又不察暫開復閉。何有聖證。固",
    "X12n0275_009:0450a22": "乃妄言登聖。安得不墮哉。後皆放此。詳前十境。皆",
    "X12n0275_009:0450a23": "是深定所逼。決是位在觀行。非名字所能也。△三",
    "X12n0275_009:0450a24": "囑令保護。",
    "X12n0275_009:0450b01": "汝等當依如來滅後。於末法中。宣示斯義。無令天魔",
    "X12n0275_009:0450b02": "得其方便。保持覆護。成無上道。",
    "X12n0275_009:0450b03": "當依如來者。奉行其宣示覆護之意也。宣示。謂結",
    "X12n0275_009:0450b04": "集流通及現身說法。令其自明。覆護。謂冥加神力。",
    "X12n0275_009:0450b05": "令不至惑也。後皆放此。色陰魔相已竟。△二受陰",
    "X12n0275_009:0450b06": "魔相。亦分為三科。一具示始終。又分二。一始初未",
    "X12n0275_009:0450b07": "破區宇。分二。一躡前色陰盡相。",
    "X12n0275_009:0450b08": "阿難。彼善男子。修三摩提奢摩他中。色陰盡者。見諸",
    "X12n0275_009:0450b09": "佛心。如明鏡中顯現其像。",
    "X12n0275_009:0450b10": "修三二句。止觀雙修也。耳門。即入流之觀。亡所之",
    "X12n0275_009:0450b11": "止。色陰盡者。言於上之十境。或備經。或不備經。或",
    "X12n0275_009:0450b12": "相類而更多。大抵俱要明識。不為所惑。功夫到日。",
    "X12n0275_009:0450b13": "色陰忽有盡時。後皆放此說之。即前如明目人處",
    "X12n0275_009:0450b14": "大暗室者。到此徧成光明。即色盡相也。前於十方",
    "X12n0275_009:0450b15": "洞開下。已詳釋之。見諸二句。環師謂諸。佛心即我",
    "X12n0275_009:0450b16": "妙覺明心。是也。洞開無暗。是其心相。眾生向外馳",
    "X12n0275_009:0450b17": "思。擬度佛心。終不能見。今於自心開處見之。本不",
    "X12n0275_009:0450b18": "在外。豈不親切明白。故喻如鏡中現像也。准八卷",
    "X12n0275_009:0450b19": "第二漸次所定。此位已入初信。不依舊判猶在觀",
    "X12n0275_009:0450b20": "行。以此明言。親見佛心。如鏡現相。豈非正信已發。",
    "X12n0275_009:0450b21": "況佛心即阿耨菩提之心。諸師判位。皆以發菩提",
    "X12n0275_009:0450b22": "心。為初信。此何非初信耶。更有防難。待後六十聖",
    "X12n0275_009:0450b23": "位下。再當辯之。△二狀示受陰區宇。",
    "X12n0275_009:0450b24": "若有所得。而未能用。猶如魘人。手足宛然。見聞不惑。",
    "X12n0275_009:0450c01": "心觸客邪。而不能動。此則名為受陰區宇。",
    "X12n0275_009:0450c02": "若有所得者。既是自心。而復親見。豈不即若實得",
    "X12n0275_009:0450c03": "其體。而未能用者。未能稱體發自在用也。下科即",
    "X12n0275_009:0450c04": "見用處下以喻明。睡中被魘之人。明見醒中之境。",
    "X12n0275_009:0450c05": "而不能動。正如色陰已開受陰覆人之狀也。手足",
    "X12n0275_009:0450c06": "二句。喻若有所得也。心觸二句。喻不能用也。客邪",
    "X12n0275_009:0450c07": "者。以魘字從鬼。似亦外感鬼物之所覆壓而然。故",
    "X12n0275_009:0450c08": "魘鬼正以喻受陰也。△二終破顯露妄原。",
    "X12n0275_009:0450c09": "若魘咎歇。其心離身。反觀其面。去住自由。無復留礙。",
    "X12n0275_009:0450c10": "名受陰盡。是人則能超越見濁。觀其所由。虗明妄想。",
    "X12n0275_009:0450c11": "以為其本。",
    "X12n0275_009:0450c12": "首句。即受陰盡。其心下。即能發自在用也。心本不",
    "X12n0275_009:0450c13": "局身中。無始迷執非局而局。生局現陰。死局中陰。",
    "X12n0275_009:0450c14": "無時不局於身。安有離身自由之分。要皆受陰以",
    "X12n0275_009:0450c15": "為結縛之本。故受纔盡。便離身觀面。去住自由也。",
    "X12n0275_009:0450c16": "當知。此不同坐脫。而不能復來者。彼但於前幽暗",
    "X12n0275_009:0450c17": "位中。憑定力以坐脫耳。所以九峯不許泰首座也。",
    "X12n0275_009:0450c18": "此則色受俱開。體用俱稱。去來無滯。洞山法慶等",
    "X12n0275_009:0450c19": "是其人矣。身見為諸見之本。受盡離身。身見解脫。",
    "X12n0275_009:0450c20": "故能超越見濁。方以現見。親證心本不在身中。但",
    "X12n0275_009:0450c21": "受陰妄為領納。虗以發明而已。依前判其位當二",
    "X12n0275_009:0450c22": "三兩信。待後想陰之初六十聖位下。再當辯之。具",
    "X12n0275_009:0450c23": "示始終已竟。△二中間十相。此十相中。分五對十",
    "X12n0275_009:0450c24": "雙釋之。就分十。一抑己悲生。此與下科抑揚生佛",
    "X12n0275_009:0451a01": "對也。故此抑己者。抑責自己也。悲生者。悲愍眾生",
    "X12n0275_009:0451a02": "也。又三。一發端現相。",
    "X12n0275_009:0451a03": "阿難。彼善男子。當在此中。得大光耀。其心發明。內抑",
    "X12n0275_009:0451a04": "過分。忽於其處。發無窮悲。如是乃至觀見蚊蟲。猶如",
    "X12n0275_009:0451a05": "赤子。心生憐愍。不覺流淚。",
    "X12n0275_009:0451a06": "此中即色陰已開。受陰未破之中也。得大光耀。即",
    "X12n0275_009:0451a07": "十方洞開也。其心發明者。謂悟得一切眾生皆同",
    "X12n0275_009:0451a08": "具此光明妙理。枉受淪溺。內抑過分者。却乃自責。",
    "X12n0275_009:0451a09": "己之執迷。不早悟度生。此悲心所由發也。究而論",
    "X12n0275_009:0451a10": "之。固同體之悲。本亦非咎。但內抑觀見等。展轉過",
    "X12n0275_009:0451a11": "甚。則招致魔附之端也。△二指名教悟。",
    "X12n0275_009:0451a12": "此名功用抑摧過越。悟則無咎。非為聖證。覺了不迷。",
    "X12n0275_009:0451a13": "久自消歇。",
    "X12n0275_009:0451a14": "功用抑摧過越者。本欲興悲策進。以破受陰。但由",
    "X12n0275_009:0451a15": "自抑自責太過失於慈柔故成過悲。若能悟此本",
    "X12n0275_009:0451a16": "因。不作聖證之想。漸悟漸止。復還正念。故曰久則",
    "X12n0275_009:0451a17": "消歇也。△三示迷必墜。",
    "X12n0275_009:0451a18": "若作聖解。則有悲魔。入其心腑。見人則悲。啼泣無限。",
    "X12n0275_009:0451a19": "失於正受。當從淪墜。",
    "X12n0275_009:0451a20": "作聖解者。自謂已同諸佛大悲。或謂與菩薩二殊",
    "X12n0275_009:0451a21": "勝中同一悲仰。自以為是。悲愍不止。則魔以類入",
    "X12n0275_009:0451a22": "心失定。以起無量顛倒邪念。故必墜也。已入位而",
    "X12n0275_009:0451a23": "不防。淪墜其深。故在想陰中貪求。善巧科下詳辯。",
    "X12n0275_009:0451a24": "△二揚己齊佛。揚己者。高舉己靈也。齊佛者。頓同",
    "X12n0275_009:0451b01": "至聖也。又分三。一發端現相。",
    "X12n0275_009:0451b02": "阿難。又彼定中諸善男子。見色陰消受陰明白。勝相",
    "X12n0275_009:0451b03": "現前。感激過分。忽於其中。生無限勇。其心猛利。志齊",
    "X12n0275_009:0451b04": "諸佛。謂三僧祇一念能越。",
    "X12n0275_009:0451b05": "色開受明者。如脫外衣明見內衣也。勝相如見佛",
    "X12n0275_009:0451b06": "心鏡中現相等也。感激過分者。謂一向雖聞心佛",
    "X12n0275_009:0451b07": "無二。未能親見。今因色開親證實見。故感激而發",
    "X12n0275_009:0451b08": "大勇猛也。志齊諸佛者。言現見心佛無二。一念謂",
    "X12n0275_009:0451b09": "可速超。何待三祇。問頓教不立階級。一超直入。於",
    "X12n0275_009:0451b10": "此何殊。答彼為高推聖境。自限蹭蹬者。施應病之",
    "X12n0275_009:0451b11": "藥耳。非一向以圓融而礙行部也。請詳宗門信位",
    "X12n0275_009:0451b12": "人位之旨。則頓教人。未必全廢於位也。△二指名",
    "X12n0275_009:0451b13": "教悟。",
    "X12n0275_009:0451b14": "此名功用陵率過越。悟則無咎。非為聖證。覺了不迷。",
    "X12n0275_009:0451b15": "久自消歇。",
    "X12n0275_009:0451b16": "陵率過越者。言本為進破受陰。而忽高舉齊佛之",
    "X12n0275_009:0451b17": "念。妄謂三祇不歷一念能超。故為陵節麤率。過分",
    "X12n0275_009:0451b18": "越禮。悟而止之。可復消磨於無過矣。△三示迷必",
    "X12n0275_009:0451b19": "墜。",
    "X12n0275_009:0451b20": "若作聖解。則有狂魔。入其心腑。見人則誇。我慢無比。",
    "X12n0275_009:0451b21": "其心乃至。上不見佛。下不見人。失於正受。當從淪墜。",
    "X12n0275_009:0451b22": "若自謂同於諸聖勇猛。妄任不已。則魔亦以類附",
    "X12n0275_009:0451b23": "之。我慢失定。必墜何疑。△三定偏多憶。此與下科",
    "X12n0275_009:0451b24": "定慧憶狂對也。分三。一發端現相。",
    "X12n0275_009:0451c01": "又彼定中諸善男子。見色陰消受陰明白。前無新證。",
    "X12n0275_009:0451c02": "歸失故居。智力衰微。入中隳地。逈無所見。心中忽然",
    "X12n0275_009:0451c03": "生大枯渴。於一切時沉憶不散。將此以為勤精進相。",
    "X12n0275_009:0451c04": "前無新證。受陰未破也。歸失故居。色陰已盡也。當",
    "X12n0275_009:0451c05": "此之際。但應定慧等持。入流亡所。久可剋功。顧乃",
    "X12n0275_009:0451c06": "智力衰微。莫能照見於受體本空不記塵忘根盡",
    "X12n0275_009:0451c07": "迷悶無所趣進。故曰入中隳而無見也。忽然下。方",
    "X12n0275_009:0451c08": "表其偏用定心。枯渴沉憶。以為破受精進之功也。",
    "X12n0275_009:0451c09": "△二指名教悟。",
    "X12n0275_009:0451c10": "此名修心無慧自失。悟則無咎。非為聖證。",
    "X12n0275_009:0451c11": "此名修心者。即偏用定力。以修治其心也。無慧自",
    "X12n0275_009:0451c12": "失者。無照見塵亡根盡受體本空之智。自失其方",
    "X12n0275_009:0451c13": "便也。悟謂省解。其慧少定多。而還復等持。庶無過",
    "X12n0275_009:0451c14": "咎而已。何有於聖證哉。△三示迷必墜。",
    "X12n0275_009:0451c15": "若作聖解。則有憶魔。入其心腑。旦夕撮心。懸在一處。",
    "X12n0275_009:0451c16": "失於正受。當從淪墜。",
    "X12n0275_009:0451c17": "作聖解者。以此心沉憶之定。妄謂證聖當然。故憶",
    "X12n0275_009:0451c18": "魔以類附之。撮即攝也。攝心高懸。失其本定也。問",
    "X12n0275_009:0451c19": "古人謂。置心一處。無事不辦。何以異此。答彼為與",
    "X12n0275_009:0451c20": "散亂世緣者一期應病而已。非一向懸心為精進",
    "X12n0275_009:0451c21": "也。或復以徧法界為一處。則圓徧境界。與此大不",
    "X12n0275_009:0451c22": "同矣。△四慧偏多狂。又分三。一發端現相。",
    "X12n0275_009:0451c23": "又彼定中諸善男子。見色陰消受陰明白。慧力過定。",
    "X12n0275_009:0451c24": "失於猛利。以諸勝性。懷於心中。自心已疑是盧舍那。",
    "X12n0275_009:0452a01": "得少為足。",
    "X12n0275_009:0452a02": "慧力二句。以見自性殊勝。令其慧心增勝。葢是過",
    "X12n0275_009:0452a03": "於尊重己靈。所謂太尊貴生也。故言勝性懷心自",
    "X12n0275_009:0452a04": "疑盧舍也。當知此異前來齊佛之科。前但謂佛可",
    "X12n0275_009:0452a05": "速成念越多劫修之無難。此見自性即是不假修",
    "X12n0275_009:0452a06": "證。其過比前更甚矣。問宗門皆言本來是佛不待",
    "X12n0275_009:0452a07": "修證。何不為過。答祖師為人。惟執修成。孤負己靈。",
    "X12n0275_009:0452a08": "故抑揚之耳。然亦有時令人大死一番竿頭進步",
    "X12n0275_009:0452a09": "極盡今時。如是一類之語。不可勝紀。何嘗偏重己",
    "X12n0275_009:0452a10": "靈全撥修證哉。△二指名教悟。",
    "X12n0275_009:0452a11": "此名用心亡失恒審。溺於知見。悟則無咎。非為聖證。",
    "X12n0275_009:0452a12": "亡失恒審者。謂不能恒常審試自德與佛德為有",
    "X12n0275_009:0452a13": "差別為無差別。溺於知見者。葢過信過恃身中自",
    "X12n0275_009:0452a14": "有如來知見。以性礙修。故至於此。若能省解。審知",
    "X12n0275_009:0452a15": "五陰尚未全空。安能齊佛德用。可還無過矣。△三",
    "X12n0275_009:0452a16": "示迷必墜。",
    "X12n0275_009:0452a17": "若作聖解。則有下劣易知足魔。入其心腑。見人自言。",
    "X12n0275_009:0452a18": "我得無上第一義諦。失於正受。當從淪墜。",
    "X12n0275_009:0452a19": "作聖解。即自任舍那。執迷不返。則類魔相附。大發",
    "X12n0275_009:0452a20": "狂顛。當知。言我言得。具足人法二執。第一義諦。豈",
    "X12n0275_009:0452a21": "有是哉。△五覺險多憂。此與下科險安憂喜對也。",
    "X12n0275_009:0452a22": "又分三。一發端現相。",
    "X12n0275_009:0452a23": "又彼定中諸善男子。見色陰消受陰明白。新證未護。",
    "X12n0275_009:0452a24": "故心已亡。歷覽二際。自生艱險。於心忽然生無盡憂。",
    "X12n0275_009:0452b01": "如坐鐵床。如飲毒藥。心不欲活。常求於人令害其命",
    "X12n0275_009:0452b02": "早取解脫。",
    "X12n0275_009:0452b03": "上半與定偏科同。歷覽二際者。觀察色受二邊際",
    "X12n0275_009:0452b04": "也。自生險憂者。慮恐遭退失也。過憂不止。展轉成",
    "X12n0275_009:0452b05": "顛。故發如坐下諸妄事也。二指名教悟。",
    "X12n0275_009:0452b06": "此名修行失於方便。悟則無咎。非為聖證。",
    "X12n0275_009:0452b07": "言其本是勤修警懼心中不覺太甚。無復解慰方",
    "X12n0275_009:0452b08": "便。故至於此。祖師云。大道迂濶。忙作甚麼。又云默",
    "X12n0275_009:0452b09": "默自知田地穩。騰騰誰放肚皮憨。又云。放四大莫",
    "X12n0275_009:0452b10": "把捉等。無量方便。皆可忘憂還復正念矣。豈可以",
    "X12n0275_009:0452b11": "多憂為聖哉。△三示迷必墜。",
    "X12n0275_009:0452b12": "若作聖解。則有一分常憂愁魔。入其心腑。手執刀劍。",
    "X12n0275_009:0452b13": "自割其肉。欣其捨壽。或常憂愁。走入山林。不耐見人。",
    "X12n0275_009:0452b14": "失於正受。當從淪墜。",
    "X12n0275_009:0452b15": "若以多憂為聖心宜然。憂之不止。則魔類附而發",
    "X12n0275_009:0452b16": "執刀等大風顛矣。△六覺安多喜。分三。一發端現",
    "X12n0275_009:0452b17": "相。",
    "X12n0275_009:0452b18": "又彼定中諸善男子。見色陰消受陰明白。處清淨中。",
    "X12n0275_009:0452b19": "心安隱後。忽然自有無限喜生。心中歡悅。不能自止。",
    "X12n0275_009:0452b20": "此因色開受現境界。亦甚可樂。於此生喜。本亦非",
    "X12n0275_009:0452b21": "過。若躭著恣情展轉不止。必致過生。祖云。設有悟",
    "X12n0275_009:0452b22": "證。快須吐却。即此之謂也。△二指名教悟。",
    "X12n0275_009:0452b23": "此名輕安無慧自禁。悟則無咎。非為聖證。",
    "X12n0275_009:0452b24": "悟證境中妙樂即輕安也。若有慧照察。此方淺證。",
    "X12n0275_009:0452c01": "何須深樂。喜風自止。今無斯慧。故不能禁也。△三",
    "X12n0275_009:0452c02": "示迷必墜。",
    "X12n0275_009:0452c03": "若作聖解。則有一分好喜樂魔。入其心腑。見人則笑。",
    "X12n0275_009:0452c04": "於衢路傍。自歌自舞。自謂已得無礙解脫。失於正受。",
    "X12n0275_009:0452c05": "當從淪墜。",
    "X12n0275_009:0452c06": "若謂樂道乃聖心宜然。由是放浪縱喜不止。則魔",
    "X12n0275_009:0452c07": "附發顛不復覺也。△七見勝慢他。此與下科見慧",
    "X12n0275_009:0452c08": "自他對也。分三。一發端現相。",
    "X12n0275_009:0452c09": "又彼定中。諸善男子。見色陰消。受陰明白。自謂己足。",
    "X12n0275_009:0452c10": "忽有無端大我慢起。如是乃至。慢與過慢。及慢過慢。",
    "X12n0275_009:0452c11": "或增上慢。或卑劣慢。一時俱發。心中尚輕十方如來。",
    "X12n0275_009:0452c12": "何況下位。聲聞緣覺。",
    "X12n0275_009:0452c13": "自謂者。不求師印。惟憑己見妄憶也。己足者。即自",
    "X12n0275_009:0452c14": "滿自高之意。發慢之由也。無端即無故亦無量也。",
    "X12n0275_009:0452c15": "大我慢雖七慢之一。似諸慢之總。七慢者。開蒙云。",
    "X12n0275_009:0452c16": "單過慢增邪我卑也。彼釋云。於劣計己勝。於等計",
    "X12n0275_009:0452c17": "己等。為單慢。於勝計己等。於等計己勝。為過慢。於",
    "X12n0275_009:0452c18": "勝計己勝。為慢過慢。未得謂得。計劣己多。為增上",
    "X12n0275_009:0452c19": "慢。自全無得謂己有德。為邪慢。對多勝者。自甘劣",
    "X12n0275_009:0452c20": "少。不敬不求。為卑劣慢也。今經惟缺邪慢。總別合",
    "X12n0275_009:0452c21": "論。具彼六慢。心中下。雖諸謾心併力所使。然高推",
    "X12n0275_009:0452c22": "己靈。下視諸聖。剋體而言慢過慢也。當知此復比",
    "X12n0275_009:0452c23": "前慧偏多狂之過。為更甚焉。彼但謂本來同佛而",
    "X12n0275_009:0452c24": "已。此則更謂超越諸佛故也。問祖師門下。呵佛罵",
    "X12n0275_009:0453a01": "祖。何以異此。答祖師極欲人悟一性平等心外無",
    "X12n0275_009:0453a02": "佛剿絕佛見而已。豈真增長高慢。反失平等哉。△",
    "X12n0275_009:0453a03": "二指名教悟。",
    "X12n0275_009:0453a04": "此名見勝無慧自救。悟則無咎。非為聖證。",
    "X12n0275_009:0453a05": "見勝者。因見殊勝之性。勝氣所使。若有省察之慧。",
    "X12n0275_009:0453a06": "既悟平等之性。便不見一眾生可慢。何況惑未祛",
    "X12n0275_009:0453a07": "而行未滿。安敢慢諸聖哉。△三示迷必墜。",
    "X12n0275_009:0453a08": "若作聖解。則有一分大我慢魔。入其心腑。不禮塔廟。",
    "X12n0275_009:0453a09": "摧毀經像。謂檀越言。此是金銅或是土木。經是樹葉",
    "X12n0275_009:0453a10": "或是疊華。肉身真常。不自恭敬。却崇土木。實為顛倒。",
    "X12n0275_009:0453a11": "其深信者。從其毀碎。埋棄地中。疑誤眾生。入無間嶽。",
    "X12n0275_009:0453a12": "失於正受。當從淪墜。",
    "X12n0275_009:0453a13": "若終執迷。無復省過。魔附發顛。誤己誤人。不可救",
    "X12n0275_009:0453a14": "矣。近世此輩徧於天下。毀佛相為金銅土木。以自",
    "X12n0275_009:0453a15": "身為活佛。毀佛經為紙墨文字。以自言為真經。真",
    "X12n0275_009:0453a16": "是魔說。宛是魔民。以今經證之。當入阿鼻猶如射",
    "X12n0275_009:0453a17": "箭。豈不甚可憐憫。倘有微緣聞經。速當改悔。實大",
    "X12n0275_009:0453a18": "幸矣。△八慧安自足又分三。一發端現相。",
    "X12n0275_009:0453a19": "又彼定中諸善男子。見色陰消受陰明白。於精明中。",
    "X12n0275_009:0453a20": "圓悟精理。得大隨順。其心忽生無量輕安。已言成聖",
    "X12n0275_009:0453a21": "得大自在。",
    "X12n0275_009:0453a22": "精明。即佛初示識精明元。後稱耳門聞性。元從此",
    "X12n0275_009:0453a23": "中。入三摩地。今即於此中。色開受現。見諸佛心。如",
    "X12n0275_009:0453a24": "鏡現像。故曰圓悟至精之理也。得大隨順者。言欲",
    "X12n0275_009:0453b01": "見即見。無復隔礙也。輕安者。即身心離諸麤重。豁",
    "X12n0275_009:0453b02": "悟自在之意。遂自以為滿足成聖得大解脫矣。此",
    "X12n0275_009:0453b03": "比上科。其過似輕。以但自足不進。非更慢他也。△",
    "X12n0275_009:0453b04": "二指名教悟。",
    "X12n0275_009:0453b05": "此名因慧獲諸輕清。悟則無咎。非為聖證。",
    "X12n0275_009:0453b06": "當知。前見此慧。體相各別。見是分別心路。慧是開",
    "X12n0275_009:0453b07": "悟境界。因慧獲輕清者。因色開時。覺得身心如雲",
    "X12n0275_009:0453b08": "如影。離重濁而獲輕清。此但一時豁悟快足之境。",
    "X12n0275_009:0453b09": "豈有聖證何足自滿哉。行人逢此。當依如是悟也。",
    "X12n0275_009:0453b10": "△三示迷必墜。",
    "X12n0275_009:0453b11": "若作聖解。則有一分好輕清魔。入其心腑。自謂滿足。",
    "X12n0275_009:0453b12": "更不求進。此等多作無聞比丘。疑誤眾生。墮阿鼻獄。",
    "X12n0275_009:0453b13": "失於正受。當從淪墜。",
    "X12n0275_009:0453b14": "迷而不悟魔附。自畫展轉。如無想比丘。不但自誤。",
    "X12n0275_009:0453b15": "兼誤多人。加以悔恨謗佛。遂成大墜落矣。△九著",
    "X12n0275_009:0453b16": "空毀戒。此與下科空有毀恣對也。又分三。一發端",
    "X12n0275_009:0453b17": "現相。",
    "X12n0275_009:0453b18": "又彼定中諸善男子。見色陰消受陰明白。於明悟中。",
    "X12n0275_009:0453b19": "得虗明性。其中忽然歸向永滅。撥無因果。一向入空。",
    "X12n0275_009:0453b20": "空心現前。乃至心生長斷滅解。",
    "X12n0275_009:0453b21": "明悟中。即十方洞開豁然。明朗寂爾。無法可得。故",
    "X12n0275_009:0453b22": "著空淨而沉永滅也。見得無作無受故撥因果。以",
    "X12n0275_009:0453b23": "納於斷空邪種。皆由取著虗明。遂至於此。△二指",
    "X12n0275_009:0453b24": "名教悟。",
    "X12n0275_009:0453c01": "悟則無咎。非為聖證。",
    "X12n0275_009:0453c02": "若悟沉空滯寂非究竟法。則可無過。△三示迷必",
    "X12n0275_009:0453c03": "墜。",
    "X12n0275_009:0453c04": "若作聖解。則有空魔。入其心腑。乃謗持戒。名為小乘。",
    "X12n0275_009:0453c05": "菩薩悟空。有何持犯。其人常於信心檀越。飲酒噉肉。",
    "X12n0275_009:0453c06": "廣行婬穢。因魔力故。攝其前人。不生疑謗。鬼心久入。",
    "X12n0275_009:0453c07": "或食屎尿與酒肉等。一種俱空。破佛律儀。誤入人罪。",
    "X12n0275_009:0453c08": "失於正受。當從淪墜。",
    "X12n0275_009:0453c09": "既為魔附。展轉不覺。失盡本心。誤陷多人。其過無",
    "X12n0275_009:0453c10": "量。究其根本。但因著空。近世有等白衣。專說大虗",
    "X12n0275_009:0453c11": "空為本性。一切佛事皆謗著相。一切俗事却言無",
    "X12n0275_009:0453c12": "礙。亦有一二破齋戒者。共讚之曰。汝何徹悟至此。",
    "X12n0275_009:0453c13": "若不聞經悔悟。則婬穢屎尿之顛。將來必漸恣矣。",
    "X12n0275_009:0453c14": "此中雖亦有婬。而偏破諸戒。故以毀戒為科名。誤",
    "X12n0275_009:0453c15": "入人罪者。令人誤入罪咎之事也。△十著有恣婬。",
    "X12n0275_009:0453c16": "經言生愛。即著有也。分三。一發端現相。",
    "X12n0275_009:0453c17": "又彼定中諸善男子。見色陰消受陰明白。味其虗明。",
    "X12n0275_009:0453c18": "深入心骨。其心忽有無限愛生。愛極發狂。便為貪欲。",
    "X12n0275_009:0453c19": "此與上科。雖皆從虗明而來。上於虗明之理。明悟",
    "X12n0275_009:0453c20": "空見。此於虗明之味。躭著愛樂。愛極發狂。縱成婬",
    "X12n0275_009:0453c21": "欲故。上是慧病。此是定過也。葢禪定中。發於妙觸。",
    "X12n0275_009:0453c22": "自在受用。不可為喻。有言過於婬樂者。即引婬欲",
    "X12n0275_009:0453c23": "之端也。止觀中詳誡不可躭味。正恐發狂成此咎",
    "X12n0275_009:0453c24": "耳。又當知。上科見惑所攝。此科思惑所攝矣。△二",
    "X12n0275_009:0454a01": "指名教悟。",
    "X12n0275_009:0454a02": "此名定境安順入心無慧自持。誤入諸欲。悟則無咎。",
    "X12n0275_009:0454a03": "非為聖證。",
    "X12n0275_009:0454a04": "定境安順入心。明其是定中妙觸受用也。此當用",
    "X12n0275_009:0454a05": "慧觀察。一切不受。方為正受。豈可於此躭著受用。",
    "X12n0275_009:0454a06": "由是捨置透過即無過矣。△三示迷必墜。",
    "X12n0275_009:0454a07": "若作聖解。則有欲魔。入其心腑。一向說欲為菩提道。",
    "X12n0275_009:0454a08": "化諸白衣。平等行欲。其行婬者。名持法子。神鬼力故。",
    "X12n0275_009:0454a09": "於末世中。攝其凡愚。其數至百。如是乃至。一百二百。",
    "X12n0275_009:0454a10": "或五六百。多滿千萬。魔心生厭。離其身體。威德即無。",
    "X12n0275_009:0454a11": "陷於王難。疑誤眾生。入無間獄。失於正受。當從淪墜。",
    "X12n0275_009:0454a12": "此魔附恣婬陷墜自他之事。文皆易解。然近世尚",
    "X12n0275_009:0454a13": "未見此僻陋之處。稍聞有似此者。未必如是之盛。",
    "X12n0275_009:0454a14": "佛言不妄。當來末法之深將必有矣。中間十境已",
    "X12n0275_009:0454a15": "竟。△三結害囑護。分三。一示因交互。",
    "X12n0275_009:0454a16": "阿難。如是十種禪那現境。皆是受陰用心交互。故現",
    "X12n0275_009:0454a17": "斯事。",
    "X12n0275_009:0454a18": "言其受陰未開時。防此過生。交互意同前科。而指",
    "X12n0275_009:0454a19": "文小異。如得光耀。乃至得虗明性。觀力勝妄想也。",
    "X12n0275_009:0454a20": "發無窮悲。乃至無限愛生。妄想勝觀力也。是亦交",
    "X12n0275_009:0454a21": "戰互勝之意。△二迷則成害。",
    "X12n0275_009:0454a22": "眾生頑迷。不自忖量。逢此因緣。迷不自識。謂言登聖。",
    "X12n0275_009:0454a23": "大妄語成。墮無間獄。",
    "X12n0275_009:0454a24": "迷不自識者。即不能諳其名字。不覺是過。謂言登",
    "X12n0275_009:0454b01": "聖。即作聖解也。末二句。示大害而警覺其驚悟也。",
    "X12n0275_009:0454b02": "△三囑令保護。",
    "X12n0275_009:0454b03": "汝等亦當將如來語。於我滅後。傳示末法。徧令眾生",
    "X12n0275_009:0454b04": "開悟斯義。無令天魔得其方便。保持覆護。成無上道。",
    "X12n0275_009:0454b05": "全同色陰結意。於此十種魔事已成。非但如前方",
    "X12n0275_009:0454b06": "為引發之端。然亦但言魔以類至。而不歷言天魔",
    "X12n0275_009:0454b07": "飛精。又魔即暗入本行人心。令其不覺自顛。亦不",
    "X12n0275_009:0454b08": "同於後十。待至後文自見。受陰魔相已竟。△三想",
    "X12n0275_009:0454b09": "陰魔相。諸陰體相解現二卷。分四。一具示始終。就",
    "X12n0275_009:0454b10": "分為二。一始初未破區宇。又分二。一躡前受陰盡",
    "X12n0275_009:0454b11": "相。",
    "X12n0275_009:0454b12": "阿難。彼善男子。修三摩地受陰盡者。雖未漏盡。心離",
    "X12n0275_009:0454b13": "其形。如鳥出籠。已能成就。從是凡身。上歷菩薩六十",
    "X12n0275_009:0454b14": "聖位。得意生身。隨往無礙。",
    "X12n0275_009:0454b15": "按前判當在信之二三。故言漏未盡也。以七信不",
    "X12n0275_009:0454b16": "受後有。方為漏盡。心離其身者。以真心周徧。本不",
    "X12n0275_009:0454b17": "局身。無始迷執。非局而局。前此任其比解徧周。無",
    "X12n0275_009:0454b18": "奈見聞。但隨身轉。何有暫時解脫之分。縱前色盡",
    "X12n0275_009:0454b19": "聞見徧周。亦無離身自在之用。如迷方者。縱有人",
    "X12n0275_009:0454b20": "分明說與。亦卒然難轉。此皆受陰覆之之故也。是",
    "X12n0275_009:0454b21": "以受盡方得離身。如鳥脫籠之自在也。已成就下",
    "X12n0275_009:0454b22": "四句。判其決定能以凡身歷聖位也。葢別教皆實",
    "X12n0275_009:0454b23": "取證故。經生累劫。證得一分。方到一位。豈能以凡",
    "X12n0275_009:0454b24": "身而頓歷諸位哉。此圓頓最利之根。不實取證。即",
    "X12n0275_009:0454c01": "以凡身。速疾上歷諸位。故住前多不列位。住後有",
    "X12n0275_009:0454c02": "位亦超。亦但顯其圓融不礙行部而已。非如別教",
    "X12n0275_009:0454c03": "鈍修實證。故言以凡身而歷六十位也。六十位者。",
    "X12n0275_009:0454c04": "於五十五位。却前加乾慧。後加妙覺。為五十七。若",
    "X12n0275_009:0454c05": "并前三漸恰滿六十。但第一漸次方斷五辛。似未",
    "X12n0275_009:0454c06": "可當於聖位。況第二漸次清淨業報中。顯然方入",
    "X12n0275_009:0454c07": "常途信位故。應前除初漸後開金剛。為六十位。問",
    "X12n0275_009:0454c08": "佛既從受盡。方言歷位。則孤山謂受盡方入信位。",
    "X12n0275_009:0454c09": "似順佛言。今何以色盡便入初信耶。答佛語自在。",
    "X12n0275_009:0454c10": "特緣受盡妙用顯彰。因表其必能歷盡聖位。未必",
    "X12n0275_009:0454c11": "聖位。便始於此也。以前位十方洞開佛心如鏡。當",
    "X12n0275_009:0454c12": "是妙體披露正信現前。豈不為初信。而亦何非聖",
    "X12n0275_009:0454c13": "位乎。請合二漸淨報之文。再詳玩之。孤山曰。其間",
    "X12n0275_009:0454c14": "有賢有聖。皆是三世諸佛所歷之位故。通稱聖位。",
    "X12n0275_009:0454c15": "意生身。喻如意去速疾無礙。而有三種。一入三昧",
    "X12n0275_009:0454c16": "樂意生身。謂心寂不動。即相似初信至七信入空",
    "X12n0275_009:0454c17": "位也。二覺法自性意生身。謂普入佛剎。以法為自",
    "X12n0275_009:0454c18": "性。即相似八信出假位也。三種類俱生無作意生",
    "X12n0275_009:0454c19": "身。謂了佛所證法。即九信十信修中位也。嘗笑學",
    "X12n0275_009:0454c20": "仙者以出陽神為勝事。不知釋宗淺位三意生身",
    "X12n0275_009:0454c21": "妙超無比。何況深位之十身乎。而顧妄謂陰神。真",
    "X12n0275_009:0454c22": "無知之言也。△二狀示想陰區宇。",
    "X12n0275_009:0454c23": "譬如有人。熟寐寱言。是人雖則無別所知。其言已成",
    "X12n0275_009:0454c24": "音韻倫次。令不寐者。咸悟其語。此則名為想陰區宇。",
    "X12n0275_009:0455a01": "前於受覆喻魘不動。表見聞雖周而全無用。故受",
    "X12n0275_009:0455a02": "開喻發寱言。雖似明其比前有用。而實表其尚為",
    "X12n0275_009:0455a03": "想覆。葢寱說夢事。非是醒言故也。無別所知者。即",
    "X12n0275_009:0455a04": "未能圓照生死也。言已成次者。即能於聖位。次第",
    "X12n0275_009:0455a05": "上歷也。不寐悟語者。如二漸中。言其得通游界。覩",
    "X12n0275_009:0455a06": "佛聞法。親奉聖旨。則諸佛誰不親知面見。非同般",
    "X12n0275_009:0455a07": "若。但是冥中知見而已。△二終破顯露妄源。",
    "X12n0275_009:0455a08": "若動念盡。浮想消除。於覺明心。如去塵垢。一倫生死。",
    "X12n0275_009:0455a09": "首尾圓照。名想陰盡。是人則能超煩惱濁。觀其所由。",
    "X12n0275_009:0455a10": "融通妄想。以為其本。",
    "X12n0275_009:0455a11": "大意如圓師所謂。覺明如鏡。浮想如塵。想盡心明。",
    "X12n0275_009:0455a12": "是也。倫類也。一倫生死。即三界異生。雖區分十二。",
    "X12n0275_009:0455a13": "而生死大同。故言一類。圓師謂。首尾即始終。葢生",
    "X12n0275_009:0455a14": "死各有始終。如生住異滅也。圓照謂。洞見分明。正",
    "X12n0275_009:0455a15": "如明鏡當臺一塵不度矣。想雖居於五陰中間。而",
    "X12n0275_009:0455a16": "前二後二。皆依妄想。而麤細不同耳。何況一切根",
    "X12n0275_009:0455a17": "隨煩惱。離想陰。畢竟無依。此所以想盡超煩惱濁",
    "X12n0275_009:0455a18": "也。溫陵曰。想能融變。使心隨境。使境隨心。如想酢",
    "X12n0275_009:0455a19": "梅。能通質礙。故曰融通妄想也。具示始終已竟。△",
    "X12n0275_009:0455a20": "二中間十相。就分為十。一貪求善巧。頗似神變。然",
    "X12n0275_009:0455a21": "意在取人信服以行教化。故言善巧也。又曲分七。",
    "X12n0275_009:0455a22": "一定發愛求。",
    "X12n0275_009:0455a23": "阿難。彼善男子。受陰虗妙。不遭邪慮。圓定發明三摩",
    "X12n0275_009:0455a24": "地中。心愛圓明。銳其精思。貪求善巧。",
    "X12n0275_009:0455b01": "虗謂見聞徧周。妙謂離身作用。不遭邪慮。謂中間",
    "X12n0275_009:0455b02": "不為十境所惑。圓定發明。即發明受陰已盡境界。",
    "X12n0275_009:0455b03": "後皆放此。心愛下三句。即新起愛求。愛圓明者。葢",
    "X12n0275_009:0455b04": "起心喜愛。圓滿發明。一切妙用。故勇銳精思。貪其",
    "X12n0275_009:0455b05": "善巧。其意將以悚動人心。以行其教化也。△二魔",
    "X12n0275_009:0455b06": "遣邪附。",
    "X12n0275_009:0455b07": "爾時天魔。候得其便。飛精附人。口說經法。",
    "X12n0275_009:0455b08": "前雖總結天魔。而未歷言。今節節言見受盡定深",
    "X12n0275_009:0455b09": "天魔經意也。亦不親來。但遣魔黨而已。故飛即速",
    "X12n0275_009:0455b10": "遣之意。如軍門飛檄官府飛票之類。精即魔黨諸",
    "X12n0275_009:0455b11": "精魅也。然亦各以類至。下文佛自各出名字。附人",
    "X12n0275_009:0455b12": "者。另附他人。素受邪惑者也。葢受盡者。不能入其",
    "X12n0275_009:0455b13": "心腑。故假旁人惑之。轉令自亂耳。後皆放此。△三",
    "X12n0275_009:0455b14": "客邪投擾。",
    "X12n0275_009:0455b15": "其人不覺是其魔著。自言謂得無上涅槃。來彼求巧",
    "X12n0275_009:0455b16": "善男子處。敷座說法。其形斯須。或作比丘。令彼人見。",
    "X12n0275_009:0455b17": "或為帝釋。或為婦女。或比丘尼。或寢暗室。身有光明。",
    "X12n0275_009:0455b18": "其人即所附之人。不覺者。即此人不自覺也。葢魔",
    "X12n0275_009:0455b19": "入心人豈能自覺。來彼下。方到行人之所。故知上",
    "X12n0275_009:0455b20": "之自言非對行人之言。良由彼既不覺魔著。自怪",
    "X12n0275_009:0455b21": "無端善說經法。疑謂已成佛道。然後任運來惑行",
    "X12n0275_009:0455b22": "人。皆魔默附使之然也。後放此。變形放光。正善巧",
    "X12n0275_009:0455b23": "動人之事也。此方是遣實人來。變化相惑。故知前",
    "X12n0275_009:0455b24": "見善知識。但是靜中虗影。不同此也。△四主人惑",
    "X12n0275_009:0455c01": "亂。",
    "X12n0275_009:0455c02": "是人愚迷。惑為菩薩。信其教化。搖蕩其心。破佛律儀。",
    "X12n0275_009:0455c03": "潛行貪欲。",
    "X12n0275_009:0455c04": "葢緣投其心所愛求。不得不迷惑也。向使無所愛",
    "X12n0275_009:0455c05": "求。何至惑亂行人。但宜安心息愛求也。末二句。是",
    "X12n0275_009:0455c06": "魔惑行人。徹底主意。葢行人三學無缺。策進如飛。",
    "X12n0275_009:0455c07": "魔宮震恐。而魔之設謀擾亂。惟期破戒導婬。則定",
    "X12n0275_009:0455c08": "慧俱納於邪。身為魔子。魔乃晏安。若智強者。於此",
    "X12n0275_009:0455c09": "反為驗魔之要。任其神變莫測。但察毀戒誘婬。即",
    "X12n0275_009:0455c10": "知是魔。何至迷惑。後文種種婬事。及毀戒事。皆放",
    "X12n0275_009:0455c11": "此意。△五按其言狀。",
    "X12n0275_009:0455c12": "口中好言災祥變異。或言如來某處出世。或言劫火。",
    "X12n0275_009:0455c13": "或說刀兵。恐怖於人。令其家資無故耗散。",
    "X12n0275_009:0455c14": "災即咎徵。祥即休徵。變異怪誕非常也。或言下。近",
    "X12n0275_009:0455c15": "世閭閻蒙昧之人。多有斯言。令人棄家迯散。及至",
    "X12n0275_009:0455c16": "臨期。了無其事。△六出名示害。",
    "X12n0275_009:0455c17": "此名恠鬼年老成魔。惱亂是人。厭足心生。去彼人體。",
    "X12n0275_009:0455c18": "弟子與師。俱陷王難。",
    "X12n0275_009:0455c19": "恠鬼即遇物成形者也。多年乃得為魔使者。故曰",
    "X12n0275_009:0455c20": "年老成魔。然此鬼即天魔所飛遣之精靈。佛至此",
    "X12n0275_009:0455c21": "方出其名字。令人辯識而已。非前是天魔至此又",
    "X12n0275_009:0455c22": "換作鬼神。葢舊註以未達飛精即是遣鬼。故作兩",
    "X12n0275_009:0455c23": "節說之。致令文理謬戾不通。後皆放此。魔有威福。",
    "X12n0275_009:0455c24": "故去後方禍。吳興曰。弟子與師。即求巧之子說法",
    "X12n0275_009:0456a01": "之師下皆例此。△七教悟戒迷。",
    "X12n0275_009:0456a02": "汝當先覺不入輪迴。迷惑不知。墮無間獄。",
    "X12n0275_009:0456a03": "先覺。即按經察辯識其是魔也。故免墮落。迷而不",
    "X12n0275_009:0456a04": "悟。歸依順從。故必墮獄。圓師謂。受開以後。應無墮",
    "X12n0275_009:0456a05": "義。正當此處辯之。彼特領佛上歷聖位一語。似應",
    "X12n0275_009:0456a06": "不退。而遂違佛二十八位俱墮無間之明言。且自",
    "X12n0275_009:0456a07": "意比度。豈敢遽抗於聖言量乎。宜虗心求。不可輙",
    "X12n0275_009:0456a08": "臆斷也。或曰。教中聖位。俱無墮義。圓師參據非臆",
    "X12n0275_009:0456a09": "斷也。殊不知。權漸中經劫歷位。剋定取證。故證聖",
    "X12n0275_009:0456a10": "即無墮義。如走者登山匍匐梯層節節歇息。遲則",
    "X12n0275_009:0456a11": "遲鈍。有升無墜。圓頓不歷僧祇。一超直入。中間更",
    "X12n0275_009:0456a12": "不取證。直以初住。為第二峯頭。方言不退。故佛既",
    "X12n0275_009:0456a13": "言從是凡身。足見不取聖果。又曰。上歷聖位。足見",
    "X12n0275_009:0456a14": "但是速以歷過而已。豈一一取證哉。如飛者升山。",
    "X12n0275_009:0456a15": "舉翼即過無數梯層。中間更無息處。速則速疾。升",
    "X12n0275_009:0456a16": "墜不定。或驚疑於上。或摔愛於下。緩翼之間。已落",
    "X12n0275_009:0456a17": "千巖之下。故知識陰未開。未入圓通以來。不妨有",
    "X12n0275_009:0456a18": "墮義也。或曰。若是則圓頓反劣於漸教矣。曰是何",
    "X12n0275_009:0456a19": "言歟。圓頓歷時無幾。而彼教聖前往復紆迴。何止",
    "X12n0275_009:0456a20": "如圓頓之升墜乎。且圓頓以悟為要。如飛者恃翼。",
    "X12n0275_009:0456a21": "墜固易墜。升無難升。如經文云。悟則無咎。即將墜",
    "X12n0275_009:0456a22": "而復升也。況秉圓頓上根者。多能愛求念絕。凡聖",
    "X12n0275_009:0456a23": "情忘。自無招魔僭聖之愆。而佛慈曲為囑護以誡",
    "X12n0275_009:0456a24": "備不虞而已。固非必無墮義。而亦非多有沉淪者",
    "X12n0275_009:0456b01": "也。智者當深研之。△二貪求經歷。分七。一定發愛",
    "X12n0275_009:0456b02": "求。",
    "X12n0275_009:0456b03": "阿難。又善男子。受陰虗妙。不遭邪慮。圓定發明三摩",
    "X12n0275_009:0456b04": "地中。心愛遊蕩。飛其精思。貪求經歷。",
    "X12n0275_009:0456b05": "此飛奮起之意。經歷即如今人心好遊方之類。但",
    "X12n0275_009:0456b06": "此志大欲如諸佛遊剎土也。△二魔遣邪附。",
    "X12n0275_009:0456b07": "爾時天魔候得其便。飛精附人。口說經法。",
    "X12n0275_009:0456b08": "△三客邪投擾。",
    "X12n0275_009:0456b09": "其人亦不覺知魔著。亦言自得無上涅槃。來彼求遊",
    "X12n0275_009:0456b10": "善男子處。敷座說法。自形無變。其聽法者。忽自見身。",
    "X12n0275_009:0456b11": "坐寶蓮華。全體化成紫金光聚。一眾聽人。各各如是。",
    "X12n0275_009:0456b12": "得未曾有。",
    "X12n0275_009:0456b13": "番前自變乃變他成佛。然身既成佛。則遊蕩之心。",
    "X12n0275_009:0456b14": "何愁不遂。亦所以投其欲也。△四主人惑亂。",
    "X12n0275_009:0456b15": "是人愚迷。惑為菩薩。婬逸其心。破佛律儀。潛行貪欲。",
    "X12n0275_009:0456b16": "婬逸其心者。自恃遇聖。放蕩無畏也。△五按其言",
    "X12n0275_009:0456b17": "狀。",
    "X12n0275_009:0456b18": "口中好言諸佛應世。某處某人。當是某佛化身來此。",
    "X12n0275_009:0456b19": "某人即是某菩薩等來化人間。其人見故。心生傾渴。",
    "X12n0275_009:0456b20": "邪見密興。種智消滅。",
    "X12n0275_009:0456b21": "言佛菩薩來某處。應化即游行世間之事。亦投其",
    "X12n0275_009:0456b22": "所好故。渴慕之漸。以生邪背正也。△六出名示害。",
    "X12n0275_009:0456b23": "此名魃鬼年老成魔。惱亂是人。厭足心生。去彼人體。",
    "X12n0275_009:0456b24": "弟子與師。俱陷王難。",
    "X12n0275_009:0456c01": "魃鬼即遇風成形者也。△七教悟戒迷。",
    "X12n0275_009:0456c02": "汝當先覺不入輪迴。迷惑不知。墮無間獄。",
    "X12n0275_009:0456c03": "此諸餘意。竝準前科。△三貪求契合。分七。一定發",
    "X12n0275_009:0456c04": "愛求。",
    "X12n0275_009:0456c05": "又善男子。受陰虗妙。不遭邪慮。圓定發明三摩地中。",
    "X12n0275_009:0456c06": "心愛綿[泳永+曶]。澄其精思。貪求契合。",
    "X12n0275_009:0456c07": "愛綿[泳永+曶]者。環師所謂欲密契於妙理。是也。澄靜深",
    "X12n0275_009:0456c08": "不動也。契合者。不假形聲。默然開悟也。△二魔遣",
    "X12n0275_009:0456c09": "邪附。",
    "X12n0275_009:0456c10": "爾時天魔候得其便。飛精附人。口說經法。",
    "X12n0275_009:0456c11": "△三客邪投擾。",
    "X12n0275_009:0456c12": "其人實不覺知魔著。亦言自得無上涅槃。來彼求合",
    "X12n0275_009:0456c13": "善男子處。敷座說法。其形及彼聽法之人。外無遷變。",
    "X12n0275_009:0456c14": "令其聽者未聞法前心自開悟。念念移易。或得宿命。",
    "X12n0275_009:0456c15": "或有他心。或見地獄。或知人間好惡諸事。或口說偈。",
    "X12n0275_009:0456c16": "或自誦經。各各歡娛。得未曾有。",
    "X12n0275_009:0456c17": "番前外變。以現內開。溫陵曰。自開悟下。皆密契之",
    "X12n0275_009:0456c18": "事也。△四主人惑亂。",
    "X12n0275_009:0456c19": "是人愚迷。惑為菩薩。綿愛其心。破佛律儀。潛行貪欲。",
    "X12n0275_009:0456c20": "綿愛者。纏綿生愛欲。以遂其所求也。△五按其言",
    "X12n0275_009:0456c21": "狀。",
    "X12n0275_009:0456c22": "口中好言佛有大小。某佛先佛。某佛後佛。其中亦有",
    "X12n0275_009:0456c23": "真佛假佛男佛女佛。菩薩亦然。其人見故。洗滌本心。",
    "X12n0275_009:0456c24": "易入邪悟。",
    "X12n0275_009:0457a01": "見者。見其密默開心之勝事。遂并其妖言。總信受",
    "X12n0275_009:0457a02": "也。△六出名示害。",
    "X12n0275_009:0457a03": "此名魅鬼年老成魔。惱亂是人。厭足心生。去彼人體。",
    "X12n0275_009:0457a04": "弟子與師。俱陷王難。",
    "X12n0275_009:0457a05": "魅鬼。即遇畜成形者也。△七教悟戒迷。",
    "X12n0275_009:0457a06": "汝當先覺不入輪迴。迷惑不知。墮無間獄。",
    "X12n0275_009:0457a07": "△四貪求辯析。分七。一定發愛求。",
    "X12n0275_009:0457a08": "又善男子。受陰虗妙。不遭邪慮。圓定發明三魔地中。",
    "X12n0275_009:0457a09": "心愛根本。窮覽物化性之始終。精爽其心。貪求辯析。",
    "X12n0275_009:0457a10": "心愛根本。即環師所謂愛窮萬化之本。是也。窮覽",
    "X12n0275_009:0457a11": "二句。即如佛言。現前松直棘屈等。皆了元因也。此",
    "X12n0275_009:0457a12": "佛智邊事。初心希求真妄想也。精爽其心。猶言奮",
    "X12n0275_009:0457a13": "精神竭心力也。求辯析者。欲現前一一分明也。△",
    "X12n0275_009:0457a14": "二魔遣邪附。",
    "X12n0275_009:0457a15": "爾時天魔。候得其便。飛精附人。口說經法。",
    "X12n0275_009:0457a16": "△三客邪投擾。",
    "X12n0275_009:0457a17": "其人先不覺知魔著。亦言自得無上涅槃。來彼求元",
    "X12n0275_009:0457a18": "善男子處。敷座說法。身有威神。摧伏求者。令其座下。",
    "X12n0275_009:0457a19": "雖未聞法。自然心伏。是諸人等。將佛涅槃菩提法身。",
    "X12n0275_009:0457a20": "即是現前我肉身上。父父子子。遞代相生。即是法身",
    "X12n0275_009:0457a21": "常住不絕。都指現在即為佛國。無別淨居及金色相。",
    "X12n0275_009:0457a22": "威神即魔力也。諸人即領魔法旨。遞相轉化者也。",
    "X12n0275_009:0457a23": "將佛下。即轉化之言。涅槃菩提法身。三常住果也。",
    "X12n0275_009:0457a24": "此中推世法。而謬濫佛法。及撥無淨土金相。近時",
    "X12n0275_009:0457b01": "滿耳。皆此魔言。即魔使者。聞者速掩耳避之。△四",
    "X12n0275_009:0457b02": "主人惑亂。",
    "X12n0275_009:0457b03": "其人信受。亡失先心。身命歸依。得未曾有。是等愚迷。",
    "X12n0275_009:0457b04": "惑為菩薩。推究其心。破佛律儀。潛行貪欲。",
    "X12n0275_009:0457b05": "亡失先心者。以先心本欲辯析萬法深本。今因魔",
    "X12n0275_009:0457b06": "摧伏。反以肉身相生最鄙淺事。為化理元。而謂佛",
    "X12n0275_009:0457b07": "三常住果亦不出此。乃至撥無佛境。但執目前。是",
    "X12n0275_009:0457b08": "則初求妙智。終淪至愚。豈非大失其辯析之初心。",
    "X12n0275_009:0457b09": "甚顛倒也。△五按其言狀。",
    "X12n0275_009:0457b10": "口中好言眼耳鼻舌。皆為淨土。男女二根。即是菩提",
    "X12n0275_009:0457b11": "涅槃真處。彼無知者。信是穢言。",
    "X12n0275_009:0457b12": "大意無非誘人恣婬破戒壞大定爾。△六出名示",
    "X12n0275_009:0457b13": "害。",
    "X12n0275_009:0457b14": "此名蠱毒魘勝惡鬼年老成魔。惱亂是人。厭足心生。",
    "X12n0275_009:0457b15": "去彼人體。弟子與師。俱陷王難。",
    "X12n0275_009:0457b16": "蠱鬼。即遇蟲成形者也。△七教悟戒迷。",
    "X12n0275_009:0457b17": "汝當先覺不入輪迴。迷惑不知。墮無間獄。",
    "X12n0275_009:0457b18": "△五貪求冥感。分七。一定發愛求。",
    "X12n0275_009:0457b19": "又善男子。受陰虗妙。不遭邪慮。圓定發明三摩地中。",
    "X12n0275_009:0457b20": "心愛懸應。周流精研。貪求冥感。",
    "X12n0275_009:0457b21": "懸應。即多生有緣諸聖來應化也。周流者。求之不",
    "X12n0275_009:0457b22": "止也。精研者。竭誠求之也。冥感者。即希感動於本",
    "X12n0275_009:0457b23": "善知識也。△二魔遣邪附。",
    "X12n0275_009:0457b24": "爾時天魔。候得其便。飛精附人。口說經法。",
    "X12n0275_009:0457c01": "△三客邪投擾。",
    "X12n0275_009:0457c02": "其人元不覺知魔著。亦言自得無上涅槃。來彼求應",
    "X12n0275_009:0457c03": "善男子處。敷座說法。能令聽眾暫見其身如百千歲。",
    "X12n0275_009:0457c04": "心生愛染。不能捨離。身為奴僕。四事供養。不覺疲勞。",
    "X12n0275_009:0457c05": "各各令其座下人心。知是先師本善知識。別生法愛。",
    "X12n0275_009:0457c06": "粘如膠漆。得未曾有。",
    "X12n0275_009:0457c07": "正詐現於冥感懸應之魔事也。△四主人惑亂。",
    "X12n0275_009:0457c08": "是人愚迷。惑為菩薩。親近其心。破佛律儀。潛行貪欲。",
    "X12n0275_009:0457c09": "△五按其言狀。",
    "X12n0275_009:0457c10": "口中好言。我於前世。於某生中。先度某人。當時是我",
    "X12n0275_009:0457c11": "妻妾兄弟。今來相度。與汝相隨。歸某世界。供養某佛。",
    "X12n0275_009:0457c12": "或言別有大光明天。佛於中住。一切如來所休居地。",
    "X12n0275_009:0457c13": "彼無知者。信是虗誑。遺失本心。",
    "X12n0275_009:0457c14": "此詐陳於冥感懸應之言。皆投其愛求之欲也。△",
    "X12n0275_009:0457c15": "六出名示害。",
    "X12n0275_009:0457c16": "此名癘鬼年老成魔。惱亂是人。厭足心生。去彼人體。",
    "X12n0275_009:0457c17": "弟子與師。俱陷王難。",
    "X12n0275_009:0457c18": "癘鬼。即遇衰成形者。△七教悟戒迷。",
    "X12n0275_009:0457c19": "汝當先覺不入輪迴。迷惑不知。墮無間獄。",
    "X12n0275_009:0457c20": "△六貪求靜謐。此科似是貪求宿命。以詳玩魔事",
    "X12n0275_009:0457c21": "皆宿命通。恐與下科顛倒差誤。又與上科皆為宿",
    "X12n0275_009:0457c22": "命。但上多示知過去。此多示知未來。分為五。△一",
    "X12n0275_009:0457c23": "定發愛求。",
    "X12n0275_009:0457c24": "又善男子。受陰虗妙。不遭邪慮。圓定發明三摩地中。",
    "X12n0275_009:0458a01": "心愛深入。剋己辛勤。樂處陰寂。貪求靜謐。",
    "X12n0275_009:0458a02": "深入。即窮極定境也。陰寂靜謐。皆禪定極境。法華",
    "X12n0275_009:0458a03": "所謂深固幽遠無人能到之處也。初心不應躁欲",
    "X12n0275_009:0458a04": "求之。然且不但只求寂靜。意欲靜極發通。備知幽",
    "X12n0275_009:0458a05": "隱之事。此所以招感魔事也。△二魔遣邪附。",
    "X12n0275_009:0458a06": "爾時天魔。候得其便。飛精附人。口說經法。",
    "X12n0275_009:0458a07": "△三邪惑事言。又三。一邪附人至。",
    "X12n0275_009:0458a08": "其人本不覺知魔著。亦言自得無上涅槃。來彼求陰",
    "X12n0275_009:0458a09": "善男子處。敷座說法。",
    "X12n0275_009:0458a10": "△二現邪惑事。",
    "X12n0275_009:0458a11": "令其聽人。各知本業。或於其處。語一人言。汝今未死。",
    "X12n0275_009:0458a12": "已作畜生。敕使一人於後蹋尾。頓令其人起不能得。",
    "X12n0275_009:0458a13": "於是一眾傾心欽伏。有人起心。已知其肇。佛律儀外。",
    "X12n0275_009:0458a14": "重加精苦。誹謗比丘。罵詈徒眾。訐露人事。不避譏嫌。",
    "X12n0275_009:0458a15": "溫陵曰。邪定能具五通。本業即宿業也。畜生後報",
    "X12n0275_009:0458a16": "也。此二宿命通也。知肇他心通。詰露眼耳通也。○",
    "X12n0275_009:0458a17": "彼雖實具五通。誑惑豈肯盡實。如先世妻妾。預變",
    "X12n0275_009:0458a18": "畜生。皆憑威力。詐現非實。特以他心眼耳前知等",
    "X12n0275_009:0458a19": "通不虗故。并其誑惑詐現。亦不敢不信也。重加精",
    "X12n0275_009:0458a20": "苦。如斷五味躶四肢等。謗訐雖似言語。猶是狀其",
    "X12n0275_009:0458a21": "行事惑人之態也。△三說邪惑言。",
    "X12n0275_009:0458a22": "口中好言。未然禍福。及至其時。毫髮無失。",
    "X12n0275_009:0458a23": "據此乃知。此中雖備四種通。而未來宿命通偏多",
    "X12n0275_009:0458a24": "也。△四出名示害。",
    "X12n0275_009:0458b01": "此大力鬼年老成魔。惱亂是人。厭足心生。去彼人體。",
    "X12n0275_009:0458b02": "弟子與師。俱陷王難。",
    "X12n0275_009:0458b03": "大力鬼。即上上品神通力大之鬼也。△五教悟戒迷。",
    "X12n0275_009:0458b04": "汝當先覺不入輪迴。迷惑不知。墮無間獄。",
    "X12n0275_009:0458b05": "△七貪求宿命。詳玩魔事。酷似靜謐之事。葢寶藏",
    "X12n0275_009:0458b06": "符讖。皆陰寂隱微之類。且不似上科了然顯於宿",
    "X12n0275_009:0458b07": "通也。我故疑恐譯人一時誤相倒換。理或有之。再",
    "X12n0275_009:0458b08": "詳。分五。一定發愛求。",
    "X12n0275_009:0458b09": "又善男子。受陰虗妙。不遭邪慮。圓定發明。三摩地中。",
    "X12n0275_009:0458b10": "心愛知見。勤苦研尋。貪求宿命。",
    "X12n0275_009:0458b11": "愛知見者。即欲通達宿命。△二魔遣邪附。",
    "X12n0275_009:0458b12": "爾時天魔。候得其便。飛精附人。口說經法。",
    "X12n0275_009:0458b13": "△三邪惑事言。又三。一邪附人至。",
    "X12n0275_009:0458b14": "其人殊不覺知魔著。亦言自得無上涅槃。來彼求知",
    "X12n0275_009:0458b15": "善男子處。敷座說法。",
    "X12n0275_009:0458b16": "△二現邪惑事。",
    "X12n0275_009:0458b17": "是人無端。於說法處得大寶珠。其魔或時化為畜生。",
    "X12n0275_009:0458b18": "口銜其珠。及雜珍寶。簡策符牘。諸奇異物。先授彼人。",
    "X12n0275_009:0458b19": "後著其體。或誘聽人。藏於地下。有明月珠。照耀其處。",
    "X12n0275_009:0458b20": "是諸聽者。得未曾有。多食藥草。不飡嘉饌。或時日飡",
    "X12n0275_009:0458b21": "一麻一麥。其形肥充。魔力持故。誹謗比丘。罵詈徒眾。",
    "X12n0275_009:0458b22": "不避譏嫌。",
    "X12n0275_009:0458b23": "是人皆指貪求本人而言。聽法得珠。令其心惑也。",
    "X12n0275_009:0458b24": "魔化銜寶。葢未附人時先現此。而後方附之也。彼",
    "X12n0275_009:0458c01": "人却指被附邪人誘聽人。而藏珠者。先以暗埋後",
    "X12n0275_009:0458c02": "對眾出之。誘人驚信也。食藥食少。而能肥充。皆惑",
    "X12n0275_009:0458c03": "人之事也。△三邪惑之言。",
    "X12n0275_009:0458c04": "口中好言。他方寶藏。十方聖賢潛匿之處。隨其後者。",
    "X12n0275_009:0458c05": "往往見有奇異之人。",
    "X12n0275_009:0458c06": "詳其言意。皆但陰隱之事。不似宿命。宜味之。△四",
    "X12n0275_009:0458c07": "出名示害。",
    "X12n0275_009:0458c08": "此名山林土地城隍川嶽鬼神年老成魔。或有宣婬",
    "X12n0275_009:0458c09": "破佛戒律與承事者潛行五欲。或有精進純食草木",
    "X12n0275_009:0458c10": "無定行事。惱亂是人。厭足心生。去彼人體。弟子與師。",
    "X12n0275_009:0458c11": "俱陷王難。",
    "X12n0275_009:0458c12": "△五教悟戒迷。",
    "X12n0275_009:0458c13": "汝當先覺不入輪迴。迷惑不知。墮無間獄。",
    "X12n0275_009:0458c14": "△八貪求神力。亦分為五。一定發愛求。",
    "X12n0275_009:0458c15": "又善男子。受陰虗妙。不遭邪慮。圓定發明三摩地中。",
    "X12n0275_009:0458c16": "心愛神通。種種變化。研究化元。貪取神力。",
    "X12n0275_009:0458c17": "雖言神通。實多神變。異前多取諸通。溫陵曰。化元",
    "X12n0275_009:0458c18": "萬化之本也。欲乘之以發神變耳。△二魔遣邪附。",
    "X12n0275_009:0458c19": "爾時天魔。候得其便。飛精附人。口說經法。",
    "X12n0275_009:0458c20": "△三邪惑事言。分三。一邪附人至。",
    "X12n0275_009:0458c21": "其人誠不覺知魔著。亦言自得無上涅槃。來彼求通",
    "X12n0275_009:0458c22": "善男子處。敷座說法。",
    "X12n0275_009:0458c23": "△二邪惑之事。",
    "X12n0275_009:0458c24": "是人或復手執火光。手撮其光。分於所聽四眾頭上。",
    "X12n0275_009:0459a01": "是諸聽人。頂上火光。皆長數尺。亦無熱性。曾不焚燒。",
    "X12n0275_009:0459a02": "或水上行。如履平地。或於空中安坐不動。或入瓶內。",
    "X12n0275_009:0459a03": "或處囊中。越牖透垣曾無障礙。惟於刀兵不得自在。",
    "X12n0275_009:0459a04": "自言是佛。身著白衣。受比丘禮。誹謗禪律。罵詈徒眾。",
    "X12n0275_009:0459a05": "訐露人事。不避譏嫌。",
    "X12n0275_009:0459a06": "種種皆神變惑人之事。而不堪刀兵。顯是邪魅。身",
    "X12n0275_009:0459a07": "著下。皆引誘壞教之意。△三說邪惑言。",
    "X12n0275_009:0459a08": "口中常說神通自在。或復令人旁見佛土。鬼力惑人。",
    "X12n0275_009:0459a09": "非有真實。讚歎行婬。不毀麤行。將諸猥媟以為傳法。",
    "X12n0275_009:0459a10": "△四出名示害。",
    "X12n0275_009:0459a11": "此名天地大力山精海精風精河精土精。一切草木",
    "X12n0275_009:0459a12": "積劫精魅。或復龍魅。或壽終僊再活為魅。或僊期終",
    "X12n0275_009:0459a13": "計年應死。其形不化。他恠所附。年老成魔。惱亂是人。",
    "X12n0275_009:0459a14": "厭足心生。去彼人體。弟子與師。多陷王難。",
    "X12n0275_009:0459a15": "△五教悟戒迷。",
    "X12n0275_009:0459a16": "汝當先覺不入輪迴。迷惑不知。墮無間獄。",
    "X12n0275_009:0459a17": "△九貪求深空。分五。一定發愛求。",
    "X12n0275_009:0459a18": "又善男子。受陰虗妙。不遭邪慮。圓定發明。三摩地中。",
    "X12n0275_009:0459a19": "心愛入滅。研究化性。貪求深空。",
    "X12n0275_009:0459a20": "入滅非涅槃。但欲空身存沒自在。△二魔遣邪附。",
    "X12n0275_009:0459a21": "爾時天魔。候得其便。飛情附人。口說經法。",
    "X12n0275_009:0459a22": "△三邪惑事言。又三。一邪附人至。",
    "X12n0275_009:0459a23": "其人終不覺知魔著。亦言自得無上涅槃。來彼求空",
    "X12n0275_009:0459a24": "善男子處。敷座說法。",
    "X12n0275_009:0459b01": "△二現邪惑事。",
    "X12n0275_009:0459b02": "於大眾內。其形忽空。眾無所見。還從虗空特然而出。",
    "X12n0275_009:0459b03": "存沒自在。或現其身。洞如琉璃。或垂手足作旃檀氣。",
    "X12n0275_009:0459b04": "或大小便如厚石蜜。誹謗戒律。輕賤出家。",
    "X12n0275_009:0459b05": "溫陵曰。欲入滅定。以趣空寂也。從空出沒等。因其",
    "X12n0275_009:0459b06": "好空。故依詃惑。○厚味濃也。夫身淨肢香。而又便",
    "X12n0275_009:0459b07": "蜜。真可以駭俗惑人。却乃毀戒律。而賤出家。故愚",
    "X12n0275_009:0459b08": "人不敢不遵依不知毀戒等。即可以驗其為魔。而",
    "X12n0275_009:0459b09": "神恠何足畏乎。△三說邪惑言。",
    "X12n0275_009:0459b10": "口中常說無因無果。一死永滅。無復後身及諸凡聖。",
    "X12n0275_009:0459b11": "雖得空寂。潛行貪欲。受其欲者。亦得空心。撥無因果。",
    "X12n0275_009:0459b12": "撥無貪欲違佛背經。顯是魔。而惑之者。真由主人",
    "X12n0275_009:0459b13": "自心狂迷而已。宜悟之。△四出名示害。",
    "X12n0275_009:0459b14": "此名日月薄蝕精氣。金玉芝草。麟鳳龜鶴。經千萬年。",
    "X12n0275_009:0459b15": "不死為靈。出生國土。年老成魔。惱亂是人。厭足心生。",
    "X12n0275_009:0459b16": "去彼人體。弟子與師。多陷王難。",
    "X12n0275_009:0459b17": "金玉等雖無情物。而精怪依附。遂成類生。無想之",
    "X12n0275_009:0459b18": "屬。即草木精魅。久成魔黨也。△五教悟戒迷。",
    "X12n0275_009:0459b19": "汝當先覺不入輪迴。迷惑不知。墮無間獄。",
    "X12n0275_009:0459b20": "△十貪求永歲。分五。一定發愛求。",
    "X12n0275_009:0459b21": "又善男子。受陰虗妙。不遭邪慮。圓定發明三摩地中。",
    "X12n0275_009:0459b22": "心愛長壽。辛苦研幾。貪求永歲。棄分段生。頓希變易",
    "X12n0275_009:0459b23": "細相常住。",
    "X12n0275_009:0459b24": "此中所希。羅漢境界。行開之後。自然得之。今此躁",
    "X12n0275_009:0459c01": "求。故招魔事。孤山曰。變易者。斷見思盡。生法性土。",
    "X12n0275_009:0459c02": "故受變易。今頓欲變麤身為細質。易短壽為長齡。",
    "X12n0275_009:0459c03": "從此分斷。延入彼土也。△二魔遣邪附。",
    "X12n0275_009:0459c04": "爾時天魔。侯得其便。飛精附人。口說經法。",
    "X12n0275_009:0459c05": "△三邪惑事言。又為三。一邪附人至。",
    "X12n0275_009:0459c06": "其人竟不覺知魔著。亦言自得無上涅槃。來彼求生",
    "X12n0275_009:0459c07": "善男子處。敷座說法。",
    "X12n0275_009:0459c08": "△二現邪惑事。",
    "X12n0275_009:0459c09": "好言他方往還無滯。或經萬里。瞬息再來。皆於彼方。",
    "X12n0275_009:0459c10": "取得其物。或於一處。在一宅中數步之間。令其從東",
    "X12n0275_009:0459c11": "詣至西壁。是人急行。累年不到。因此心信。疑佛現前。",
    "X12n0275_009:0459c12": "瞬息萬里。五通中神境通也。今乃自現神境至遠",
    "X12n0275_009:0459c13": "成近。令他數步至近成遠。故淺智寡聞。驚異其為",
    "X12n0275_009:0459c14": "佛也。△三說邪惑言。",
    "X12n0275_009:0459c15": "口中常說。十方眾生。皆是吾子。我生諸佛。我出世界。",
    "X12n0275_009:0459c16": "我是元佛。出世自然。不因脩得。",
    "X12n0275_009:0459c17": "夫眾生諸佛等。皆由他生。即是無始元佛。其長壽",
    "X12n0275_009:0459c18": "豈有紀極。亦所以投其愛求之本念也。△四出名",
    "X12n0275_009:0459c19": "示害。",
    "X12n0275_009:0459c20": "此名住世自在天魔。使其眷屬。如遮文茶。及四天王",
    "X12n0275_009:0459c21": "毗舍童子。未發心者。利其虗明。食彼精氣。或不因師。",
    "X12n0275_009:0459c22": "其修行人。親自觀見。稱執金剛與汝長命。現美女身。",
    "X12n0275_009:0459c23": "盛行貪欲。未逾年歲。肝腦枯竭。口兼獨言。聽若妖魅。",
    "X12n0275_009:0459c24": "前人未詳。多陷王難。未及遇刑。先已乾死。惱亂彼人。",
    "X12n0275_009:0460a01": "以至殂殞。",
    "X12n0275_009:0460a02": "孤山曰。自在天。即欲界第六天上。別有魔王居處。",
    "X12n0275_009:0460a03": "亦他化自在天攝。溫陵曰。陀羅尼經。有遮文茶毗",
    "X12n0275_009:0460a04": "舍童子。即毗舍遮鬼。隷四天王。已發心則護人。未",
    "X12n0275_009:0460a05": "發心則害人。以彼定力虗明為利故。食其精氣。或",
    "X12n0275_009:0460a06": "不因師者。不因魔附之師而親見魔現也。獨言即",
    "X12n0275_009:0460a07": "彼惑行人言也。既自見魔現。與之行欲。他人不見。",
    "X12n0275_009:0460a08": "謂彼獨言。彼實與魔言也。若妖魅者。即此行人。亦",
    "X12n0275_009:0460a09": "即似妖魅矣。前人彼人皆指被惑行人。而言未詳",
    "X12n0275_009:0460a10": "者。未能審察其是魔非聖也。△五教悟戒迷。",
    "X12n0275_009:0460a11": "汝當先覺不入輪迴。迷惑不知。墮無間獄。",
    "X12n0275_009:0460a12": "中間十境已竟。△三示勸末世分二。一預示魔事。",
    "X12n0275_009:0460a13": "又分三。一妄稱極果。",
    "X12n0275_009:0460a14": "阿難。當知是十種魔。於末世時。在我法中。出家修道。",
    "X12n0275_009:0460a15": "或附人體。或自現形。皆言已成正徧知覺。",
    "X12n0275_009:0460a16": "言出家修道者。或附比丘。或自現比丘等。按前十",
    "X12n0275_009:0460a17": "種。惟第十有自現金剛美女。餘皆附人。行人當知。",
    "X12n0275_009:0460a18": "凡現通稱佛。必魔無疑。以聖必不洩也。△二以婬",
    "X12n0275_009:0460a19": "成化。",
    "X12n0275_009:0460a20": "讚歎婬欲。破佛律儀。先惡魔師。與魔弟子。婬婬相傳。",
    "X12n0275_009:0460a21": "如是邪精。魅其心腑。近則九生。多逾百世。令真修行",
    "X12n0275_009:0460a22": "總為魔眷。",
    "X12n0275_009:0460a23": "魔師魔子。且指前十。婬婬下。明其害延後世。多壞",
    "X12n0275_009:0460a24": "行人也。溫陵曰。涅槃經云。末世魔眷屬。現比丘羅",
    "X12n0275_009:0460b01": "漢等像。混壞正法非毀戒律。其意同此也。△三陷",
    "X12n0275_009:0460b02": "魔墮獄。",
    "X12n0275_009:0460b03": "命終之後。必為魔民。失正徧知。墮無間獄。",
    "X12n0275_009:0460b04": "△二深勸悲救。又二。一正申勸詞。",
    "X12n0275_009:0460b05": "汝今未須先取寂滅。縱得無學。留願入彼末法之中。",
    "X12n0275_009:0460b06": "起大慈悲。救度正心深信眾生。令不著魔。得正知見。",
    "X12n0275_009:0460b07": "觀佛遺囑。足知阿難四分入滅亦假示現。而依佛",
    "X12n0275_009:0460b08": "留願在世冥救也必矣。即今法教弘通。孰非尊者",
    "X12n0275_009:0460b09": "悲救之力哉。正心謂見諦真正。深信謂樂欲無厭。",
    "X12n0275_009:0460b10": "正知見謂慧眼圓明。洞照魔奸也。△二轉激報恩。",
    "X12n0275_009:0460b11": "我今度汝。已出生死。汝遵佛語。名報佛恩。",
    "X12n0275_009:0460b12": "欽聞斯囑。而不痛心淚下者。木石人也。△四結害",
    "X12n0275_009:0460b13": "囑護。又分為三。一示因交互。",
    "X12n0275_009:0460b14": "阿難。如是十種禪那現境。皆是想陰用心交互。故現",
    "X12n0275_009:0460b15": "斯事。",
    "X12n0275_009:0460b16": "△二迷則成害。",
    "X12n0275_009:0460b17": "眾生頑迷。不自忖量。逢此因緣。迷不自識。謂言登聖。",
    "X12n0275_009:0460b18": "大妄語成。墮無間獄。",
    "X12n0275_009:0460b19": "謂言登聖者。言其不惟惑魔為聖。兼亦自任聖流",
    "X12n0275_009:0460b20": "也。△三囑令保護。",
    "X12n0275_009:0460b21": "汝等必須將如來語。於我滅後。傳示末法。徧令眾生",
    "X12n0275_009:0460b22": "開悟斯義。無令天魔得其方便。保持覆護。成無上道。",
    "X12n0275_009:0460b23": "阿難所以結集流通。令普聞經。即其事也。想陰魔",
    "X12n0275_009:0460b24": "相已竟。",
    "X12n0275_009:0460c01": "大佛頂首楞嚴經正脉疏卷第九"
}