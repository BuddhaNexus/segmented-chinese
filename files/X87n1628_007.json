{
    "X87n1628_007:0396a08": "佛法金湯編卷第七",
    "X87n1628_007:0396a10": "會稽沙門　心泰　編",
    "X87n1628_007:0396a11": "天台沙門　真清　閱",
    "X87n1628_007:0396a12": "唐",
    "X87n1628_007:0396a13": "都長安。起高祖戊寅。盡哀帝丙寅。二十一主。二百",
    "X87n1628_007:0396a14": "八十九年。",
    "X87n1628_007:0396a15": "高祖",
    "X87n1628_007:0396a16": "帝諱淵。字叔德。李姓。隴西成紀人。祖虎。追諡景皇帝。",
    "X87n1628_007:0396a17": "父昞。諡仁公。生高祖於長安。武德元年帝於朱雀門",
    "X87n1628_007:0396a18": "南衢建道場設無遮大會。又命僧道各六十九人於",
    "X87n1628_007:0396a19": "太極殿七日行道設千僧齋。三年造靈仙．會昌．勝業．",
    "X87n1628_007:0396a20": "慈悲．證果五寺。甞捨晉陽舊第為興聖寺。於并州造",
    "X87n1628_007:0396a21": "義興寺。為太祖元皇帝造旃檀像三軀以薦冥福。四",
    "X87n1628_007:0396a22": "年太史令傅奕上疏毀教。法琳法師對詔論之。奕議",
    "X87n1628_007:0396a23": "遂寢(辨正論并舊唐史)。",
    "X87n1628_007:0396a24": "太宗",
    "X87n1628_007:0396b01": "帝諱世民。高祖次子。貞觀元年正月詔在京德行沙",
    "X87n1628_007:0396b02": "門並各於當寺行道七日。齋供所須有司准給。二年",
    "X87n1628_007:0396b03": "詔。略曰。神道設教慈悲為先。玄化潛通亭育資始。朕",
    "X87n1628_007:0396b04": "恭膺大寶。撫愛黎元。矜愍之心觸類而長。是用旁求",
    "X87n1628_007:0396b05": "冥貺幽贊明靈。所冀九功惟敘五福。斯應宜為普天",
    "X87n1628_007:0396b06": "億兆仰祈加祐。可於京城及天下諸州寺觀僧道等",
    "X87n1628_007:0396b07": "七日七夜轉經行道(辨正錄)。是年三月詔曰。自隋創義",
    "X87n1628_007:0396b08": "志存拯溺。壯征東伐所向平殄。凡所傷殪難可勝紀。",
    "X87n1628_007:0396b09": "手所誅剪將近一千。切以如來聖教深尚仁慈。禁戒",
    "X87n1628_007:0396b10": "之科殺害為重。爰命有司。京城諸寺皆為建齋行道",
    "X87n1628_007:0396b11": "七日七夜。竭誠禮懺。冀三途之難因期解脫。萬劫之",
    "X87n1628_007:0396b12": "苦藉此弘濟。滅冤障之心。趣菩提之路(舊唐史)。三年閏",
    "X87n1628_007:0396b13": "十二月詔曰。有隋失道。九服沸騰。朕親總元戎。致茲",
    "X87n1628_007:0396b14": "明罰。切恐九泉之下尚淪鼎鑊。八難之間永纏氷炭。",
    "X87n1628_007:0396b15": "所以樹立福田濟其營魄。可於建義以來交兵之處",
    "X87n1628_007:0396b16": "為義士囚徒殞身戎陣者各建寺剎。招延勝侶。望法",
    "X87n1628_007:0396b17": "皷所震變炎火於青蓮。清梵所聞易苦海於甘露。所",
    "X87n1628_007:0396b18": "司量定處所並立寺宇。具為事條以聞。稱朕矜哀之",
    "X87n1628_007:0396b19": "意(舊唐史)。是年玄奘法師詣闕陳表往西域取未至經。",
    "X87n1628_007:0396b20": "帝不許。私遁而去。五年帝以慶善宮為慈德寺。於昭",
    "X87n1628_007:0396b21": "陵立瑤臺寺。七年勑禁堰寨取魚者。并斷屠殺。度僧",
    "X87n1628_007:0396b22": "尼三千人(辨正錄)。九年十一月詔曰。三乘結轍濟度為",
    "X87n1628_007:0396b23": "先。八正歸依慈悲為主。流智慧之海膏澤群生。剪煩",
    "X87n1628_007:0396b24": "惱之林津梁品物。任真體道。理叶至仁。妙果勝因。事",
    "X87n1628_007:0396c01": "符積善。朕欽若金輪。恭膺寶命。至德之訓無遠不思。",
    "X87n1628_007:0396c02": "大聖之規無幽不察。欲使人免盖纏家臻仁壽。比緣",
    "X87n1628_007:0396c03": "喪亂僧徒減少。華臺寶塔窺戶無人。紺髮青蓮櫛風",
    "X87n1628_007:0396c04": "沐雨。眷言凋毀。良用憮然。其天下諸州有寺之處。宜",
    "X87n1628_007:0396c05": "度僧尼。數以三千為限。十四年五月杜順法師卒。初",
    "X87n1628_007:0396c06": "為隋文帝所重。給月俸供之。至是帝愈敬之。常引入",
    "X87n1628_007:0396c07": "宮事之如佛。十五年五月帝幸弘福寺。召沙門道懿",
    "X87n1628_007:0396c08": "五人賜坐言剏寺。專為追崇穆太后。言發涕零。自製",
    "X87n1628_007:0396c09": "疏文。令回向罷。謂懿曰。頃以老子是朕先宗。故令道",
    "X87n1628_007:0396c10": "在前。卿等應有所恨。懿曰。陛下尊祖宗。降成式。懿等",
    "X87n1628_007:0396c11": "荷恩。詎敢有恨。帝曰。佛道大小。釋老尊卑。朕已久知。",
    "X87n1628_007:0396c12": "豈以一時在上為勝耶。故先老子者。以別親踈之序。",
    "X87n1628_007:0396c13": "非不留心於佛也。自有國以來。未甞剏立道觀。所在",
    "X87n1628_007:0396c14": "戰場皆建佛寺。至於太原舊第亦以奉佛。朕存心如",
    "X87n1628_007:0396c15": "此。卿等想未諭也。朕意不述則人不知。十七年詔四",
    "X87n1628_007:0396c16": "祖信大師赴闕。使者四返。信堅臥不起。就賜珍繒以",
    "X87n1628_007:0396c17": "遂其志(釋監)。十八年勑曰。如來滅度以末代澆浮付囑",
    "X87n1628_007:0396c18": "國王大臣護持佛法。遺教經者是佛涅槃所說。戒勑",
    "X87n1628_007:0396c19": "弟子甚為詳要。末俗緇素不知崇奉。永懷聖教用思",
    "X87n1628_007:0396c20": "弘闡。宜令有司多寫經本。付京官刺史各一卷。若見",
    "X87n1628_007:0396c21": "僧尼業行與經不同者。公私勸勉必使遵行(舊唐史)。十",
    "X87n1628_007:0396c22": "九年正月玄奘還長安。留守房玄齡表聞。二月奘見",
    "X87n1628_007:0396c23": "帝於儀鸞殿。帝曰師去何不相報。奘曰去時表三上",
    "X87n1628_007:0396c24": "不蒙許可。乃輙私行。帝曰。師能委命求法。惠利蒼生。",
    "X87n1628_007:0397a01": "朕甚嘉焉。奘因奏西域所獲梵本經論六百五十七",
    "X87n1628_007:0397a02": "部。乞就嵩山少林寺宣譯。帝曰。朕頃為穆太后剏弘",
    "X87n1628_007:0397a03": "福寺。可就彼翻譯。勑房玄齡監護。資俻所須一出天",
    "X87n1628_007:0397a04": "府(玄奘傳)。二十二年六月帝幸坊州玉華宮。召奘至。帝",
    "X87n1628_007:0397a05": "曰。比日所譯何經。奘曰近譯瑜珈師地論。帝覧之謂",
    "X87n1628_007:0397a06": "侍臣曰。佛教廣大。猶瞻天瞰海莫極高深。九流典籍",
    "X87n1628_007:0397a07": "如汀瀠方溟渤耳。世言三教齊致者。此妄談也。因勑",
    "X87n1628_007:0397a08": "有司寫新譯經論。頒賜十道總管。御製三藏聖教序",
    "X87n1628_007:0397a09": "以冠其首。賜奘百金磨衲寶刀。甞問奘曰。法門之益",
    "X87n1628_007:0397a10": "何所宜先。對曰。弘法須人。度僧為最。帝悅(舊唐史稽古略)。聖",
    "X87n1628_007:0397a11": "教序略曰。盖聞二儀有像。顯覆載以含生。四時無形。",
    "X87n1628_007:0397a12": "潛寒暑以化物。是以窺天鑒地。庸愚皆識其端。明陰",
    "X87n1628_007:0397a13": "洞陽。賢喆罕窮其數。故知像顯可徵。雖愚不惑。形潛",
    "X87n1628_007:0397a14": "莫覩。在智猶述。況乎佛道崇虗。乘幽控寂。弘濟萬品。",
    "X87n1628_007:0397a15": "典御十方。大之則彌於宇宙。細之則攝於毫釐。玅道",
    "X87n1628_007:0397a16": "凝玄。遵之莫知其際。法流湛寂。挹之莫測其源。然則",
    "X87n1628_007:0397a17": "大教之興基乎西土。騰漢庭而皎夢。照東域而流慈。",
    "X87n1628_007:0397a18": "於是徵言廣被。拯含類於三途。遺訓遐宣。導群生於",
    "X87n1628_007:0397a19": "十地。有玄奘法師者。幼懷貞敏。早悟三空。長契神情。",
    "X87n1628_007:0397a20": "先包四忍。翹心淨土。往遊西域十有七年。詢求正教",
    "X87n1628_007:0397a21": "凡六百五十七部。譯布中夏。聖教缺而復全。蒼生罪",
    "X87n1628_007:0397a22": "而還福。方冀茲經流施。將日月以無窮。斯福遐敷。與",
    "X87n1628_007:0397a23": "乾坤而永大。",
    "X87n1628_007:0397a24": "高宗",
    "X87n1628_007:0397b01": "帝諱治。字為善。太宗第九子。永徽元年詔天宮慧威",
    "X87n1628_007:0397b02": "禪師補四大師朝散大夫。五年特旨度沙彌窺基為",
    "X87n1628_007:0397b03": "大僧(基。尉遲敬德猶子。慈恩是也)。顯慶元年五月勑天下僧尼有",
    "X87n1628_007:0397b04": "犯國法者以僧律治之。不得與民同科。三年六月帝",
    "X87n1628_007:0397b05": "剏西明寺成。出繡像長旛安奉西明。帝曰。佛道二教",
    "X87n1628_007:0397b06": "同歸一善。釋宗為於無為。道門德於不德。師等學道",
    "X87n1628_007:0397b07": "古今。業宗空有。可共談名理以相啟沃。沙門慧立．道",
    "X87n1628_007:0397b08": "士張惠元七人於百福殿共論名理。帝悅。補立為西",
    "X87n1628_007:0397b09": "明寺都維那(釋監)。四年十月制以玉華宮為寺。追崇先",
    "X87n1628_007:0397b10": "帝。詔奘法師居之。麟德元年二月奘法師卒。帝哭之",
    "X87n1628_007:0397b11": "慟。罷朝五日。顧左右曰。國寶永失。可謂痛心。勑准如",
    "X87n1628_007:0397b12": "來故事。斂以金棺銀槨。塔於滻水之東原。乾封二年",
    "X87n1628_007:0397b13": "十月道宣律師卒。有詔傷悼。勑天下寺圖形塑像以",
    "X87n1628_007:0397b14": "為軌範(舊唐史并二師塔銘)。帝在東宮日。製述聖記。略曰。夫顯",
    "X87n1628_007:0397b15": "揚正教。非智無以廣其文。崇闡微言。非賢莫能定其",
    "X87n1628_007:0397b16": "旨。盖真如聖教者諸法之玄宗。眾經之軌躅也。綜括",
    "X87n1628_007:0397b17": "宏遠。奧旨遐深。極空有之精微。體生滅之機要。詞茂",
    "X87n1628_007:0397b18": "道曠。尋之者不究其源。文顯義幽。履之者莫測其際。",
    "X87n1628_007:0397b19": "故知聖慈所被。無善不臻無惡不剪。開法網之綱紀。",
    "X87n1628_007:0397b20": "弘六度之正教。拯群有之塗炭。啟三藏之秘扃。伏惟",
    "X87n1628_007:0397b21": "皇帝陛下垂拱而治。八荒斂衽而朝萬國。石室歸貝",
    "X87n1628_007:0397b22": "葉之文。金匱流萬說之偈。遂使阿耨達水通神甸之",
    "X87n1628_007:0397b23": "八川。耆闍崛山接嵩華之翠嶺。豈謂重昏之夜燭慧",
    "X87n1628_007:0397b24": "矩之光。火宅之朝降法雨之澤。於是百川異流同會",
    "X87n1628_007:0397c01": "於海。萬區分義總成乎實。玄奘法師者。遠涉恒河。頻",
    "X87n1628_007:0397c02": "登雪嶺。問道往還十有七載。以貞觀十九年二月六",
    "X87n1628_007:0397c03": "日勑於弘福寺。譯六百五十七部。御製眾經序。理含",
    "X87n1628_007:0397c04": "金石之聲。文抱風雲之潤。治輙以輕塵足岳墜露添",
    "X87n1628_007:0397c05": "流。略舉大綱以為斯記。",
    "X87n1628_007:0397c06": "武后",
    "X87n1628_007:0397c07": "后諱瞾。并州文水人。高宗后。垂拱三年。天竺沙門地",
    "X87n1628_007:0397c08": "婆訶羅(此云日照)在長安譯密嚴等經。后製序。載初元年",
    "X87n1628_007:0397c09": "勑沙門法朗等九人重譯大雲經。並封縣公。賜紫袈",
    "X87n1628_007:0397c10": "裟銀龜袋(賜紫始此)。證聖元年初。后以晉譯華嚴經與會",
    "X87n1628_007:0397c11": "未俻。遣使往于闐國迎實叉難陀。至是至東都大徧",
    "X87n1628_007:0397c12": "空寺。與菩提流志重譯成八十卷。后製序。萬歲通天",
    "X87n1628_007:0397c13": "元年遣使賜六祖能禪師水晶鉢磨衲衣白[疊*毛]香茶。",
    "X87n1628_007:0397c14": "勑韶州守臣安撫山門。聖曆二年(稽古略云長安元年)勑法藏",
    "X87n1628_007:0397c15": "法師於佛授記寺講新譯華嚴。至華藏世界品。講堂",
    "X87n1628_007:0397c16": "及地皆為震動。即日引對長生殿宣敷玄義。后茫然",
    "X87n1628_007:0397c17": "未決。藏指殿隅金獅子為譬。后豁然領解。封師為賢",
    "X87n1628_007:0397c18": "首菩薩戒師。集其說曰金獅子章。學者尊稱為賢首",
    "X87n1628_007:0397c19": "教云(高僧傳并舊唐史)。",
    "X87n1628_007:0397c20": "中宗",
    "X87n1628_007:0397c21": "帝諱顯。高宗第七子。母曰則天。神龍元年降御札召",
    "X87n1628_007:0397c22": "六祖入京。其辭曰。朕延安．秀二師宮中供養。二師云。",
    "X87n1628_007:0397c23": "南方能禪師密受忍大師衣法。可召至問法。今遣內",
    "X87n1628_007:0397c24": "侍薛簡馳詔迎請。願師慈念速赴上京。師表辭以疾。",
    "X87n1628_007:0398a01": "簡還闕以奏。又遣使賜袈裟瓶鉢以諭主上向慕之",
    "X87n1628_007:0398a02": "意(傳灯)。詔義淨三藏於內道場譯孔雀等經。御製聖教",
    "X87n1628_007:0398a03": "序以冠經首。二年勑造聖善寺成。命上庸公。慧範加",
    "X87n1628_007:0398a04": "銀青光祿大夫。充寺主。沙門萬歲加朝散大夫。封縣",
    "X87n1628_007:0398a05": "公。充都維那。沙門廣清檢校殿中監。充功德使。八月",
    "X87n1628_007:0398a06": "詔天下試童行經義。挑通無滯者度之(試經度僧始此。唐史)。",
    "X87n1628_007:0398a07": "景龍二年勑高安令崔思亮往泗洲迎僧伽大師至",
    "X87n1628_007:0398a08": "京居薦福寺。帝及百僚皆稱弟子。睿宗問萬回禪師",
    "X87n1628_007:0398a09": "曰僧伽何人。曰觀音化身也(統紀)。",
    "X87n1628_007:0398a10": "睿宗",
    "X87n1628_007:0398a11": "帝諱旦。高宗第八子。景雲元年大赦天下。賜百官封",
    "X87n1628_007:0398a12": "爵。普度僧道萬數(唐史)。二年三月三日僧伽示寂。勅就",
    "X87n1628_007:0398a13": "薦福寺塑像建塔。俄臭穢滿城。詔許歸泗即異香郁",
    "X87n1628_007:0398a14": "然。遂奉全身還普光王寺建塔(本傳)。十月詔萬回禪師",
    "X87n1628_007:0398a15": "入宮。舘於集賢院。十二月忽求閿鄉河水左右不可",
    "X87n1628_007:0398a16": "得。回曰穴堂前地可得也。回飲水畢湛然而逝。贈司",
    "X87n1628_007:0398a17": "徒虢國公。勑圖形集賢院(本傳)。帝復於北苑甘露亭勑",
    "X87n1628_007:0398a18": "菩提流志同法藏．塵外等譯大寶積經。宰相張說．右",
    "X87n1628_007:0398a19": "丞盧藏用．愽士賀知章．中書侍郎陸象先．尚書郭元",
    "X87n1628_007:0398a20": "振．侍中魏知古潤文監護。先天元年菩提流志等進",
    "X87n1628_007:0398a21": "新譯寶積經百二十卷。御製聖教序(統紀)。",
    "X87n1628_007:0398a22": "玄宗",
    "X87n1628_007:0398a23": "帝諱隆基。睿宗第三子。開元元年勑以寢殿材建安",
    "X87n1628_007:0398a24": "國寺彌勒佛殿。二年帝問左街僧錄神光法師曰。佛",
    "X87n1628_007:0398b01": "於眾生有何恩德。致捨君親棄妻子而師事之。神光",
    "X87n1628_007:0398b02": "曰。佛於眾生。恩過天地。明逾日月。德重父母。義過君",
    "X87n1628_007:0398b03": "臣。帝曰。天地日月具造化之功。父母君臣具生成之",
    "X87n1628_007:0398b04": "德。何以言佛並過此乎。神光曰。天只能盖不能載。地",
    "X87n1628_007:0398b05": "只能載不能盖。日則照晝不照夜。月則夜朗而晝昏。",
    "X87n1628_007:0398b06": "父只能生不能養。母只能養不能生。君有道則臣忠。",
    "X87n1628_007:0398b07": "君無道則臣侫。以此而推。德則不全。且佛於眾生德",
    "X87n1628_007:0398b08": "則不爾。論盖則四生普覆。論載則六道俱承。論明則",
    "X87n1628_007:0398b09": "照耀十方。論朗則光輝三有。論慈則提拔苦海。論悲",
    "X87n1628_007:0398b10": "則度脫幽明。論聖則眾聖中王。論神則六通自在。所",
    "X87n1628_007:0398b11": "以存亡普救貴賤皆携。惟願陛下留心敬仰。帝悅曰。",
    "X87n1628_007:0398b12": "佛恩如此。非師莫宣。朕當生生敬仰(唐史)。三年詔一行",
    "X87n1628_007:0398b13": "禪師入見。訪以安國撫民之道及出世法要。又甞問",
    "X87n1628_007:0398b14": "國祚何如。行曰鑾輿有萬里之行。社稷終吉。尋以金",
    "X87n1628_007:0398b15": "合進之。帝一日發視之。乃當歸少許。祿山之亂。帝幸",
    "X87n1628_007:0398b16": "蜀至萬里橋。未幾果歸。乃悟其讖。昭宗初封吉王。唐",
    "X87n1628_007:0398b17": "之社稷至昭宗遂滅。故云終吉(一行傳)。四年無畏三藏",
    "X87n1628_007:0398b18": "至京。舘於西明。後因旱。帝遣高力士召畏祈雨。畏曰",
    "X87n1628_007:0398b19": "今旱數當然也。若苦召龍。致雨必暴。帝強之曰。人苦",
    "X87n1628_007:0398b20": "暑病。雖風雷亦足快意。畏乃盛水一鉢。以小刀攪之。",
    "X87n1628_007:0398b21": "呪以梵言。須臾有物如龍。其大如指。矯首水面。復潛",
    "X87n1628_007:0398b22": "鉢底。頃之有白氣自缽而升直上數尺。畏謂力士曰",
    "X87n1628_007:0398b23": "亟去。雨至矣。既而大風震電驟雨如傾。樹為之拔。第",
    "X87n1628_007:0398b24": "八年帝御花蕚樓。召法師道氤．道士尹謙對辨四十",
    "X87n1628_007:0398c01": "餘反。尹謙義負。有旨編其所論入藏。號曰開元佛道",
    "X87n1628_007:0398c02": "論衡(高僧傳并唐史)。十九年。御註金剛經。頒行天下(經目)。廿六",
    "X87n1628_007:0398c03": "年。詔天下州郡各建一大寺。以紀年為額。皆號開元",
    "X87n1628_007:0398c04": "(唐史)。天寶五年詔不空三藏入內立壇。為帝灌頂。夏旱",
    "X87n1628_007:0398c05": "復令禱雨。大霔。賜紫袈裟。絹二百疋。是年制天下度",
    "X87n1628_007:0398c06": "僧尼。並令祠部給牒。十二年西蕃入宼安西。召不空",
    "X87n1628_007:0398c07": "入內誦仁皇護國密語。帝親秉爐。有神介冑而至。帝",
    "X87n1628_007:0398c08": "問曰此何神也。空曰北方毗沙門天王長子也。空誦",
    "X87n1628_007:0398c09": "密語遣之。四月二十日西凉奏報。二月十一日城東",
    "X87n1628_007:0398c10": "北三十里許雲霧間神兵長偉。城北門樓有光明。空",
    "X87n1628_007:0398c11": "中鼓角聲震天地。西蕃畏懼卷甲遁去。帝覽奏因勑",
    "X87n1628_007:0398c12": "諸道城樓置天王像(不空傳)。",
    "X87n1628_007:0398c13": "肅宗",
    "X87n1628_007:0398c14": "帝諱亨。玄宗第三子。即位於靈武。改元至德。時宼難",
    "X87n1628_007:0398c15": "方盛。或勸帝宜憑佛祐。乃詔沙門百人入宮行道。朝",
    "X87n1628_007:0398c16": "夕諷唄。至德二載詔令元皎於鳳翔開元寺建藥師",
    "X87n1628_007:0398c17": "道場。忽法會中生李樹四十九莖。皎等表賀。勑答曰。",
    "X87n1628_007:0398c18": "瑞李滋繁。國興之兆。生處伽藍之內。亦知覺樹之榮。",
    "X87n1628_007:0398c19": "感此殊祥。與師同慶。乾元元年帝於禁中立內道場。",
    "X87n1628_007:0398c20": "講誦讚唄。尋勑五岳各建一寺。選高行沙門主之。二",
    "X87n1628_007:0398c21": "年詔天下諸州各置放生池。勑昇州刺史顏真卿撰",
    "X87n1628_007:0398c22": "碑。上元元年勑中使往韶州曹溪迎六祖衣鉢入內",
    "X87n1628_007:0398c23": "瞻禮。二年詔南陽慧忠禪師赴京。詔曰。朕聞調御上",
    "X87n1628_007:0398c24": "乘久安中土。大雄付囑實在朕躬。良緣斯在勿以為",
    "X87n1628_007:0399a01": "勞。仗錫而來京師非遠。齋心已久速副朕懷。師赴京。",
    "X87n1628_007:0399a02": "安置千福寺。待以師禮。帝問師在曹溪得何法。忠曰",
    "X87n1628_007:0399a03": "陛下還見空中一片雲否。帝曰見。忠曰。釘釘著。懸掛",
    "X87n1628_007:0399a04": "著。帝一日齋沐致十問於師。師答之稱旨。帝由是凝",
    "X87n1628_007:0399a05": "心玄理(舊唐史．傳灯)。",
    "X87n1628_007:0399a06": "代宗",
    "X87n1628_007:0399a07": "帝諱豫。肅宗長子。廣德元年十一月吐蕃陷京師。帝",
    "X87n1628_007:0399a08": "在幸陰五臺。文殊出現以秘語授帝。及郭子儀克復",
    "X87n1628_007:0399a09": "京師駕還長安。詔修五臺文殊殿。鑄銅為瓦。塗以黃",
    "X87n1628_007:0399a10": "金(釋監)。二年詔內道場三百僧講誦仁王般若。永泰元",
    "X87n1628_007:0399a11": "年詔天下有司毋得捶辱僧尼。五月送六祖衣鉢歸",
    "X87n1628_007:0399a12": "曹溪。九月鑄金銅佛像成。帝率百僚致拜。大曆元年",
    "X87n1628_007:0399a13": "七月作盂蘭盆會於禁中。設高祖太宗以下七聖位",
    "X87n1628_007:0399a14": "祗薦冥福。歲以為常。三年詔不空就於大興善寺立",
    "X87n1628_007:0399a15": "壇。命近臣諸將令師灌頂。署大廣智三藏。又詔徑山",
    "X87n1628_007:0399a16": "法欽禪師入見。待以師禮。及乞歸山。賜號國一。四年",
    "X87n1628_007:0399a17": "於大明宮建道場。感佛光現。宰相裴冕表賀。五年加",
    "X87n1628_007:0399a18": "不空開府儀同三司肅國公。九年帝夢建康牛首山",
    "X87n1628_007:0399a19": "辟支佛來見。勑太子詹事古侁即山中建七級浮圖。",
    "X87n1628_007:0399a20": "是年道士史華者以術得幸。因請立刃梯與沙門角",
    "X87n1628_007:0399a21": "法。勑兩街選僧應之。沙門崇慧表請挫之。帝帥百僚",
    "X87n1628_007:0399a22": "臨觀。華履刃而上。招慧登之。慧躡而昇。往復無傷。乃",
    "X87n1628_007:0399a23": "命薪烈火聚於庭。慧入以呼華。華慚汗。不敢正視。帝",
    "X87n1628_007:0399a24": "大悅。賜慧號護國三藏(舊史．稽古略．論衡)。",
    "X87n1628_007:0399b01": "德宗",
    "X87n1628_007:0399b02": "帝諱适。代宗長子。建中元年沙門圓照進新定四分",
    "X87n1628_007:0399b03": "律疏。勑賜紫衣。充內供奉檢校鴻臚卿。食邑三百戶",
    "X87n1628_007:0399b04": "(統紀)。貞元二年詔律師道澄入宮為妃嬪內侍授三歸",
    "X87n1628_007:0399b05": "戒。賜號大圓律師。四年詔迎鳳翔法門寺佛指骨入",
    "X87n1628_007:0399b06": "禁中供養。傳至諸寺瞻禮。十五年四月帝誕節。勑有",
    "X87n1628_007:0399b07": "司俻儀輦迎教授和尚澄觀入內殿。闡揚華嚴宗旨。",
    "X87n1628_007:0399b08": "觀升座曰。大哉真界。萬法資始。包空有而絕相。入言",
    "X87n1628_007:0399b09": "象而無迹。妙有不有。真空不空。我佛得之。妙踐真覺。",
    "X87n1628_007:0399b10": "廓淨塵習。寂寥於萬化之域。動用於一虗之中。融身",
    "X87n1628_007:0399b11": "剎以相含。流聲光而遐燭。我皇得之(云云)。帝顧謂群",
    "X87n1628_007:0399b12": "臣曰。朕之師。言雅而簡。詞典而富。能以聖法清凉朕",
    "X87n1628_007:0399b13": "心。乃以清凉賜為國師之號(清涼本傳)。",
    "X87n1628_007:0399b14": "順宗",
    "X87n1628_007:0399b15": "帝諱誦。德宗長子。在東宮時問佛光如滿禪師曰。佛",
    "X87n1628_007:0399b16": "從何方來。滅向何方去。既言常住世。佛今在何處。滿",
    "X87n1628_007:0399b17": "曰。佛從無為來。滅向無為去。法身等虗空。常在無心",
    "X87n1628_007:0399b18": "處。又問。佛向王宮生。滅向雙林滅。住世四十九。又言",
    "X87n1628_007:0399b19": "無法說。滿曰。佛躰本無為。迷情妄分別。法身等虗空。",
    "X87n1628_007:0399b20": "未曾有生滅(云云)。帝大悅。永貞元年甞問清涼國師",
    "X87n1628_007:0399b21": "至道心法。師答曰。至道本乎其心。心法本乎無住。心",
    "X87n1628_007:0399b22": "躰靈知不昧。性相寂然(云云)。又甞問尸利禪師。大地",
    "X87n1628_007:0399b23": "眾生如何得見性成佛去。尸利曰。佛性如水中月。可",
    "X87n1628_007:0399b24": "見不可取。帝悟其意(傳灯)。",
    "X87n1628_007:0399c01": "憲宗",
    "X87n1628_007:0399c02": "帝諱純。順宗長子。元和元年十月詔天下有道行僧",
    "X87n1628_007:0399c03": "赴京闡化。二年二月勑沙門端甫錄左街僧事。靈邃",
    "X87n1628_007:0399c04": "錄右街僧事。詔信州鵞湖大義禪師入麟德殿。設齋",
    "X87n1628_007:0399c05": "召諸大德論道。帝臨聽論議。有法師問何謂四諦。義",
    "X87n1628_007:0399c06": "曰聖上一帝。三諦何在。又問如何是禪。義以指點空。",
    "X87n1628_007:0399c07": "法師無對。帝曰。法師講無窮經論。只這一點尚不奈",
    "X87n1628_007:0399c08": "何。帝問義曰。何者是佛性。義曰不離陛下所問。帝默",
    "X87n1628_007:0399c09": "契。由是益重禪宗。四年五月勑有司別鑄金印加清",
    "X87n1628_007:0399c10": "涼國師。號僧統國師。主教門事(釋監)。八年賜諡江西馬",
    "X87n1628_007:0399c11": "祖曰大寂。塔曰大莊巖。九年勑諡百丈懷海曰大智。",
    "X87n1628_007:0399c12": "塔曰大寶勝輪。十年嶺南節度使馬總以曹溪六祖",
    "X87n1628_007:0399c13": "未有稱號疏聞於上。詔諡大鑑禪師。塔曰靈照。十四",
    "X87n1628_007:0399c14": "年遣中使杜英奇迎鳳翔法雲寺護國真身塔內釋",
    "X87n1628_007:0399c15": "迦文佛指骨入內。帝御安福門迎拜。留禁中供奉三",
    "X87n1628_007:0399c16": "日。五色光現。百僚稱賀。歷送諸寺而威儀音樂旌旛",
    "X87n1628_007:0399c17": "偉盛殊特。刑部侍郎韓愈上表極諫。帝大怒。貶潮州",
    "X87n1628_007:0399c18": "刺史(舊史并傳灯)。",
    "X87n1628_007:0399c19": "穆宗",
    "X87n1628_007:0399c20": "帝諱恒。憲宗第三子。長慶元年三月盧龍節度使劉",
    "X87n1628_007:0399c21": "總舉幽燕二十餘郡歸朝乞度為僧。詔賜僧衣。號大",
    "X87n1628_007:0399c22": "覺大師。署所居第為報恩寺(舊史)。二年遣左街僧錄靈",
    "X87n1628_007:0399c23": "阜賷詔起汾州無業禪師赴闕。阜至宣詔畢稽首曰",
    "X87n1628_007:0399c24": "願師起赴。師笑曰貧道何德。累煩人主。汝可先行。吾",
    "X87n1628_007:0400a01": "即往矣。遂沐浴端坐而逝。阜迴奏其事。帝嘉嘆。賜諡",
    "X87n1628_007:0400a02": "大達國師(傳灯)。甞製南山宣律師讚曰。代有覺人。為如",
    "X87n1628_007:0400a03": "來使。龍鬼歸降。天人奉事。聲飛五天。辭驚萬里。金烏",
    "X87n1628_007:0400a04": "西沉。佛日東舉。稽首皈依。肇律宗主。",
    "X87n1628_007:0400a05": "敬宗",
    "X87n1628_007:0400a06": "帝諱湛。穆宗長子。寶曆元年勑兩街建方等戒壇。左",
    "X87n1628_007:0400a07": "街安國寺。右街興福寺。以中護軍劉規充左右街功",
    "X87n1628_007:0400a08": "德使。擇戒行者為大德。令試童子經得度(統紀)。",
    "X87n1628_007:0400a09": "文宗",
    "X87n1628_007:0400a10": "帝諱昂。穆宗次子。太和元年十月誕節。詔秘書監白",
    "X87n1628_007:0400a11": "居易．安國寺引駕大師義林．上清宮道士楊弘元於",
    "X87n1628_007:0400a12": "麟德殿談論三教(樂天文集)。五年。帝好食蛤蜊。一日有菩",
    "X87n1628_007:0400a13": "薩現像于蛤中。詔太乙山惟政禪師問之。政曰。物無",
    "X87n1628_007:0400a14": "虗應。此盖廣陛下信心耳。經云。應以此身得度者。即",
    "X87n1628_007:0400a15": "現此身而為說法。帝曰。大士已現。未聞說法。政曰。陛",
    "X87n1628_007:0400a16": "下覩此為常耶非常耶。信耶非信耶。帝曰。希有之事",
    "X87n1628_007:0400a17": "焉得不信。政曰。已說法竟。帝大悅。即詔天下寺院皆",
    "X87n1628_007:0400a18": "立觀音聖像(釋監)。開成三年三月。澄觀卒。帝以祖聖宗",
    "X87n1628_007:0400a19": "仰。特輟朝三日。重臣縞素。奉全身塔於終南山。",
    "X87n1628_007:0400a20": "宣宗",
    "X87n1628_007:0400a21": "帝諱忱。憲宗第十三子。封光王。武宗忌之。拘於後苑。",
    "X87n1628_007:0400a22": "宦者仇士良潛令髠髮為僧。乃周游天下。見鹽官安",
    "X87n1628_007:0400a23": "禪師。安與帝曰。時至矣。無滯泥蟠。囑以佛法。武宗崩。",
    "X87n1628_007:0400a24": "左神策軍中尉楊公諷宰臣百官迎立之。即位改元。",
    "X87n1628_007:0400b01": "大中閏三月詔曰。會昌季年。併省寺宇。雖云異方之",
    "X87n1628_007:0400b02": "教。有資為理之源。中國之人久行其道。釐革過當。事",
    "X87n1628_007:0400b03": "體乖謬。其靈山聖境。應會昌五年所廢寺宇。諸宿舊",
    "X87n1628_007:0400b04": "僧可仍舊修復住持(唐史)。二年。勑上都．東都．荊．揚．汴．益",
    "X87n1628_007:0400b05": "等州建寺立方等戒壇。為僧尼再度者重受戒法。五",
    "X87n1628_007:0400b06": "臺山建五寺。各度僧五十人。三年。勑沙門靈晏為左",
    "X87n1628_007:0400b07": "右街僧錄。四年。勑杭州鹽官安禪師所居院賜名齊",
    "X87n1628_007:0400b08": "豐寺。五年正月。詔弘辯禪師入內。帝問禪宗何有南",
    "X87n1628_007:0400b09": "北之名。師曰。禪門本無南北。至弘忍大師有二弟子。",
    "X87n1628_007:0400b10": "一慧能居嶺南。一神秀在北揚化。得法雖一。而開導",
    "X87n1628_007:0400b11": "發悟有頓漸之異。故曰南頓北漸。帝曰何名戒定慧。",
    "X87n1628_007:0400b12": "師曰。防非止惡名戒。六根涉境心不隨緣名定。心境",
    "X87n1628_007:0400b13": "俱空照覽無惑名慧。何名方便。師曰。隱實覆相。權巧",
    "X87n1628_007:0400b14": "之門也。何為佛心。師曰。佛者言覺。心者佛之別名。有",
    "X87n1628_007:0400b15": "人念佛如何。師曰。中下之根。不能頓曉。佛開觀門。令",
    "X87n1628_007:0400b16": "念佛生於極樂。是日弘辯奏對。漏下七刻。帝悅。賜號",
    "X87n1628_007:0400b17": "圓智禪師(舊史．五灯)。",
    "X87n1628_007:0400b18": "懿宗",
    "X87n1628_007:0400b19": "帝諱漼。宣宗長子。咸通三年四月。勑兩街四寺各建",
    "X87n1628_007:0400b20": "戒壇度僧。杭州大慈山寰中卒。僖宗賜諡性空大師。",
    "X87n1628_007:0400b21": "塔曰定慧。仍為贊曰。履踐真實。心悟無際。南泉趙州。",
    "X87n1628_007:0400b22": "激揚酬對。居乏寒泉。虎跑以濟。惟德斯馨。風清日麗。",
    "X87n1628_007:0400b23": "六年十二月三日。德山宣鑒坐化。勑諡見性禪師。八",
    "X87n1628_007:0400b24": "年四月十日。臨際義玄端坐說偈而逝。勑諡慧照禪",
    "X87n1628_007:0400c01": "師。塔曰澄靈。十年三月洞山良价入寂。勑諡悟本禪",
    "X87n1628_007:0400c02": "師。塔曰慧覺。十一年。賜終南山道宣律師澄照之號。",
    "X87n1628_007:0400c03": "十二年五月。帝幸安國寺。賜知玄沉檀寶座。高二丈",
    "X87n1628_007:0400c04": "餘。十四年三月。造浮圖寶帳綵旛花盖。勑兩街往鳳",
    "X87n1628_007:0400c05": "翔迎佛骨。四月八日至京。帝御安福門。迎拜入內瞻",
    "X87n1628_007:0400c06": "禮。群臣有諫者至。言憲宗迎佛骨尋即晏駕。帝曰。朕",
    "X87n1628_007:0400c07": "生得之。死無所恨。帝每於禁中設講席。自唱經旨。手",
    "X87n1628_007:0400c08": "錄梵文而為贊唄(舊史．稽古略．虎跑寺記)。",
    "X87n1628_007:0400c09": "僖宗",
    "X87n1628_007:0400c10": "帝諱儇。懿宗第五子。廣明元年。以黃巢入宼幸成都。",
    "X87n1628_007:0400c11": "詔知玄法師赴行在談論。賜號悟達國師。留宮久之。",
    "X87n1628_007:0400c12": "辭歸九隴(高僧傳)。又賜諡永嘉玄覺曰無相大師。塔號",
    "X87n1628_007:0400c13": "淨光。",
    "X87n1628_007:0400c14": "昭宗",
    "X87n1628_007:0400c15": "帝諱曄。懿宗第七子。龍紀元年誕節。勑兩街僧道入",
    "X87n1628_007:0400c16": "內殿講論。乾寧三年。勑於羅什法師譯經處重建草",
    "X87n1628_007:0400c17": "堂寺。四年。勅諡趙州從諗曰真際大師(統紀)。",
    "X87n1628_007:0400c19": "佛法金湯編卷第七天台釋如惺重校"
}