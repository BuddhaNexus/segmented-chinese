{
    "X24n0467_004:0689a14": "銷釋金剛科儀會要註解卷第四",
    "X24n0467_004:0689a15": "姚秦三藏法師　鳩摩羅什　　譯",
    "X24n0467_004:0689a16": "隆興府百福院　宗鏡禪師　　述",
    "X24n0467_004:0689a17": "曹洞正宗嗣祖沙門　覺連　重集",
    "X24n0467_004:0689a18": "依法出生。法法皆真。元從一法生。四生六道。情與無",
    "X24n0467_004:0689a19": "情。",
    "X24n0467_004:0689a20": "此科昭明太子。判此一段經文為依法出生分第",
    "X24n0467_004:0689a21": "八。盖一切諸佛。及阿耨菩提。皆從般若經。大智理",
    "X24n0467_004:0689a22": "中出生。故云。依法出生也。法法皆真者。既從真如",
    "X24n0467_004:0689a23": "理中。流出佛果菩提。則一切有情無情。法法具真",
    "X24n0467_004:0689a24": "理。言諸法攬理而成。故法法皆是真理。可謂。出真",
    "X24n0467_004:0689b01": "理之外。無片事可得也。元從一法生者。言諸佛法",
    "X24n0467_004:0689b02": "身。及所證菩提。無不從此般若一理而生。故般若",
    "X24n0467_004:0689b03": "稱為諸佛之母。皆依般若而修。乃得成佛也。四生",
    "X24n0467_004:0689b04": "六道者。此釋上文。法法皆真。從一法而生之義。言",
    "X24n0467_004:0689b05": "四生六道。即六凡也。四聖含於其間。情與無情。即",
    "X24n0467_004:0689b06": "三世間也。",
    "X24n0467_004:0689b07": "山河大地。體露分明。泥牛吸水。黃河徹底清。",
    "X24n0467_004:0689b08": "山河大地體露分明者。呈前法法皆真之義即總",
    "X24n0467_004:0689b09": "含四法界也。可謂。若人欲識真空理。心內真如還",
    "X24n0467_004:0689b10": "徧外。情與無情共一體。處處皆同真法界也。泥牛",
    "X24n0467_004:0689b11": "吸水者。前文依教而說。此中教外別談。宗門以泥",
    "X24n0467_004:0689b12": "牛木馬表正位中事。此言泥牛吸水。顯正中有偏。",
    "X24n0467_004:0689b13": "從體起用。以無說中。而有說也。黃河徹底清者。此",
    "X24n0467_004:0689b14": "水本渾。却言能清。表偏中有正。攝用歸體。以有語",
    "X24n0467_004:0689b15": "中而無語。妙在體前。可謂。海底泥牛銜月走。岩前",
    "X24n0467_004:0689b16": "石虎抱兒眠。",
    "X24n0467_004:0689b17": "　山河如掌平　　無壞亦無成　　千差與萬別",
    "X24n0467_004:0689b18": "　金剛界內生",
    "X24n0467_004:0689b19": "此四句。言經中一切諸佛。及阿耨菩提法。皆從此",
    "X24n0467_004:0689b20": "經流出所以。初二句。言無情世界。雖有山高河下",
    "X24n0467_004:0689b21": "之異。於般若理上無一無別。故云。如掌平也。縱山",
    "X24n0467_004:0689b22": "有崩裂。水有枯竭。於般若理上。亦無成壞也。後二",
    "X24n0467_004:0689b23": "句。呈前之義。總言十法界之相。雖有千差萬別不",
    "X24n0467_004:0689b24": "同。其實從一法界真心建立。故云。金剛界內生。可",
    "X24n0467_004:0689c01": "謂。眾生見刼盡。大火所燒時。我此土安隱天人常",
    "X24n0467_004:0689c02": "充滿。此言金剛界內。無有成壞之相也。",
    "X24n0467_004:0689c03": "○依法出生分第八。",
    "X24n0467_004:0689c04": "【經】須菩提於意云何(至)所謂佛法者即非佛法。",
    "X24n0467_004:0689c05": "註曰。此分名依法出生分。然依般若法。出生佛果",
    "X24n0467_004:0689c06": "菩提也。如來於此。招告當機。須菩提於意云何。佛",
    "X24n0467_004:0689c07": "意欲顯無為之福。先將有漏之福。問於善現。若人",
    "X24n0467_004:0689c08": "以滿三千世界。盡是七寶以用布施所作得之福",
    "X24n0467_004:0689c09": "德。其福德寧為多不。下文須菩提乃答云。甚多世",
    "X24n0467_004:0689c10": "尊。善現謂。大千七寶。寶多福勝。故曰甚多也。何以",
    "X24n0467_004:0689c11": "故者。自徵問甚多之義。是福德者。即事福也。即非",
    "X24n0467_004:0689c12": "福德性者。非般若福德種性。不能成就菩提。此但",
    "X24n0467_004:0689c13": "住相布施。唯成有漏之因。只得人天福報也。是故",
    "X24n0467_004:0689c14": "如來說福德多者。於世間事福。乃云多也。佛又招",
    "X24n0467_004:0689c15": "告須菩提言。若復有人。於此經中。此經者。指此般",
    "X24n0467_004:0689c16": "若人人俱有。箇箇周圓。上至諸佛。下及螻蟻。亦具",
    "X24n0467_004:0689c17": "此經。即妙圓覺心是也。無物堪比。有人於此經中。",
    "X24n0467_004:0689c18": "受持四句偈等。受者。直下承受。持者。時時行持。更",
    "X24n0467_004:0689c19": "為他人分別解說。其福勝彼。七寶布施之福。只得",
    "X24n0467_004:0689c20": "人天有漏之報。此言四句之偈。以少況多。四句功",
    "X24n0467_004:0689c21": "德既云無邊。況一經功德豈可思議者哉。言其因",
    "X24n0467_004:0689c22": "經悟性。四句現前。福等太虗。歷劫不壞。只至成佛。",
    "X24n0467_004:0689c23": "永無退轉。故云其福勝彼。可謂爭似無為實相門。",
    "X24n0467_004:0689c24": "一超直入如來地是也。古今論四句偈者不一。各",
    "X24n0467_004:0690a01": "執己見。初無定論。但依銅碑記云。天親菩薩昇兜",
    "X24n0467_004:0690a02": "率宮。請益彌勒。如何是四句偈。彌勒云。無我相。無",
    "X24n0467_004:0690a03": "人相。無眾生相。無壽者相是也。何以故者。佛意自",
    "X24n0467_004:0690a04": "徵自釋。招告善現。何故於此經。受持四句。為人。講",
    "X24n0467_004:0690a05": "說。所得福德勝於大千世界七寶布施也。佛乃自",
    "X24n0467_004:0690a06": "答云。一切諸佛。及所證菩提等法。皆從此經出。言",
    "X24n0467_004:0690a07": "此經之功。極大無窮非指此一經文字語言。乃指",
    "X24n0467_004:0690a08": "實相般若之心也。所謂佛法者。佛於此再呼須菩",
    "X24n0467_004:0690a09": "提。而告之。所謂佛法者。乃指上文。所謂阿耨菩提",
    "X24n0467_004:0690a10": "法也。佛恐人泥著。此佛法。故云。即非佛法也。非是",
    "X24n0467_004:0690a11": "真實有此佛法。乃假名為佛法而已。盖謂佛法本",
    "X24n0467_004:0690a12": "來無有。唯假此法。以開悟眾生耳。如來所說佛者。",
    "X24n0467_004:0690a13": "令人覺也所說法者令人悟也。若不覺不悟執取",
    "X24n0467_004:0690a14": "心外佛法者即非佛法也。傅大士頌曰。寶滿三千",
    "X24n0467_004:0690a15": "界。賷持作福田。唯成有漏業。終不離人天。持經取",
    "X24n0467_004:0690a16": "四句。與聖作良緣。欲入無為海。須乘般若船。",
    "X24n0467_004:0690a17": "寶滿三千。財施有盡。偈宣四句。法施無窮。發生智慧",
    "X24n0467_004:0690a18": "光明。流出真如妙道。",
    "X24n0467_004:0690a19": "寶滿三千者言財施潤眾生之身。無飢寒苦。得歡",
    "X24n0467_004:0690a20": "喜樂。只是人間天上之福。為有漏之果福盡墮落。",
    "X24n0467_004:0690a21": "依舊沉淪。故云。有盡可謂住相布施生天福。猶如",
    "X24n0467_004:0690a22": "仰箭射虗空也。偈宣四句者。言法施潤眾生之心。",
    "X24n0467_004:0690a23": "令聞法者。心生歡喜見性明心。超凡入聖得證菩",
    "X24n0467_004:0690a24": "提。聽者既證菩提。說者豈不成道。故云法施無窮",
    "X24n0467_004:0690b01": "也。發生智慧光明者。此釋呈上文。法施無窮所以。",
    "X24n0467_004:0690b02": "言聞法之人。發生本有智慧光明。又能向自性中",
    "X24n0467_004:0690b03": "流出真如妙道。故經云。一切諸佛及阿耨菩提。皆",
    "X24n0467_004:0690b04": "從此經出也。",
    "X24n0467_004:0690b05": "所以稱揚德勝。了達性空。徹諸佛之本源。豁一經之",
    "X24n0467_004:0690b06": "眼目。還見四句親切麼處。",
    "X24n0467_004:0690b07": "所以稱揚者言佛告須菩提。稱揚能持四句功德。",
    "X24n0467_004:0690b08": "勝彼七寶布施之福。言持經得見自性。聞法乃證",
    "X24n0467_004:0690b09": "菩提。發生智慧光明。流出真如妙道。又能了達自",
    "X24n0467_004:0690b10": "性本空真心清淨。爾得洞徹十方諸佛根本之源。",
    "X24n0467_004:0690b11": "豁開一經之眼目。即指經中般若智為眼目也。還",
    "X24n0467_004:0690b12": "見四句者。此是科家徵問之辭。發明四句親切之",
    "X24n0467_004:0690b13": "義。此中自問。下文自答也。",
    "X24n0467_004:0690b14": "　真性洞明依般若　　不勞彈指證菩提",
    "X24n0467_004:0690b15": "此是科家。答上親切之義也。言真性洞明者。行人",
    "X24n0467_004:0690b16": "果能洞達明了真性。必依般若大智修持。速證菩",
    "X24n0467_004:0690b17": "提。此言不勞彈指者。般若即一心也。豈心外又有",
    "X24n0467_004:0690b18": "菩提可證。故云。不勞彈指證菩提。可謂彈指圓成",
    "X24n0467_004:0690b19": "八萬門。剎那滅却三祗刼。",
    "X24n0467_004:0690b20": "　徒將七寶施三千　　四句親聞了上根",
    "X24n0467_004:0690b21": "　無量劫來諸佛祖　　從茲超出涅槃門",
    "X24n0467_004:0690b22": "初句。頌財施有盡以七寶布施人天受福。還有墮",
    "X24n0467_004:0690b23": "落也。次句。頌法施無窮。上根之人聞四句義。心離",
    "X24n0467_004:0690b24": "四相證我空理。直至成佛永無退轉。故云。四句親",
    "X24n0467_004:0690c01": "聞了上根也。後二句。呈前法施無窮。從上佛佛祖",
    "X24n0467_004:0690c02": "祖。見性得道。皆因法施證入涅槃。可謂。十方薄伽",
    "X24n0467_004:0690c03": "梵。一路涅槃門。",
    "X24n0467_004:0690c04": "　慧燈不滅魔難入　　智鏡常明夢不侵",
    "X24n0467_004:0690c05": "　堪嘆浮生瞌睡漢　　從他萬劫恣昏沉",
    "X24n0467_004:0690c06": "前二句。警行人以智慧。破內外惑也。言慧燈不滅",
    "X24n0467_004:0690c07": "者以法相宗中。因位名慧。言慧能揀擇。故於地位",
    "X24n0467_004:0690c08": "中。善能揀擇。大小性相邪正真妄諸法一一揀擇",
    "X24n0467_004:0690c09": "分明。以慧治內惑。以燈能破外暗。使外魔不能入。",
    "X24n0467_004:0690c10": "內魔不能侵。可謂慧燈不滅也。智鏡常明者。法相",
    "X24n0467_004:0690c11": "宗中果位名智。以智能決定。故法身本智。如大圓",
    "X24n0467_004:0690c12": "鏡。內外洞明。無不照徹。故云。智鏡常明。幻妄之夢",
    "X24n0467_004:0690c13": "不侵也。後二句。讚歎一切眾生。不悟本有智慧。被",
    "X24n0467_004:0690c14": "無明煩惱盖。覆。終日冥冥不覺不知。故云瞌睡漢",
    "X24n0467_004:0690c15": "也從他萬劫者既不明此智慧。從劫至劫。生死永",
    "X24n0467_004:0690c16": "沉。往來六道。流轉無窮。何止萬劫而已哉。故云。從",
    "X24n0467_004:0690c17": "他萬劫恣昏沉也。",
    "X24n0467_004:0690c18": "　頭髮焦然乾竹釵　　兩肩擔水又擔柴",
    "X24n0467_004:0690c19": "　一生貧賤多辛苦　　厭惡女身歸去來",
    "X24n0467_004:0690c20": "此四句。行容女人身為苦器。盖有三監。五障。不得",
    "X24n0467_004:0690c21": "自在。又有如此。貧窮下賤。逼迫身心。何不早念彌",
    "X24n0467_004:0690c22": "陀。捨此貧窮困苦之身生於淨土極樂之界。此娑",
    "X24n0467_004:0690c23": "婆世界不但女人有如此苦。盡三界二十五有六",
    "X24n0467_004:0690c24": "道眾生天有五衰之苦。人有八苦交煎。何啻兩肩",
    "X24n0467_004:0691a01": "擔水擔柴之苦耶。若生西方永離八苦。無諸惡道。",
    "X24n0467_004:0691a02": "但受諸樂。直至成佛。永無退轉者矣。",
    "X24n0467_004:0691a03": "一相無相。本自如然。不在口宣傳。五果四向。誰後誰",
    "X24n0467_004:0691a04": "先。",
    "X24n0467_004:0691a05": "此科昭明太子。判此一段經文。名為一相無相分",
    "X24n0467_004:0691a06": "第九。盖四果人。雖有差別不同。同證一實相之理。",
    "X24n0467_004:0691a07": "實相者。無相也。本自如然者。本來自具真如妙理",
    "X24n0467_004:0691a08": "也。不在口宣傳者。其實此真如妙理。口欲談而詞",
    "X24n0467_004:0691a09": "喪。心欲緣而慮忘。理圓言偏言生理喪也。五果四",
    "X24n0467_004:0691a10": "向者。即五不還果也。是第三果阿那含人。居五淨",
    "X24n0467_004:0691a11": "居天。斷惑有五種那含果也。四向者。即第四果人。",
    "X24n0467_004:0691a12": "離四向證四果也。誰後誰先者。言五果四向人。有",
    "X24n0467_004:0691a13": "利鈍不同斷惑出三界。利根者。先斷先證。鈍根者。",
    "X24n0467_004:0691a14": "後斷後證也。",
    "X24n0467_004:0691a15": "絲毫不掛。萬法周圓。圓明彌滿。無心照大千。",
    "X24n0467_004:0691a16": "此論前來五果四句。有先後。有利鈍。斷惑出三界",
    "X24n0467_004:0691a17": "證四果差別不同也。今言絲毫不掛。似最上頓宗。",
    "X24n0467_004:0691a18": "了萬法本空。真心本淨。無惑可斷無果可證。故云",
    "X24n0467_004:0691a19": "萬法周圓。似真如徧於萬法故法法周備。圓滿具",
    "X24n0467_004:0691a20": "足也。圓明彌滿者。此喻本有真心靈光獨耀。如中",
    "X24n0467_004:0691a21": "秋月。普照十方。可謂。一點靈明通宇宙。那分西竺",
    "X24n0467_004:0691a22": "與曹溪。",
    "X24n0467_004:0691a23": "　五果并四向　　本體元無相　　兩目不相似",
    "X24n0467_004:0691a24": "　鼻孔都一樣",
    "X24n0467_004:0691b01": "五果者。即五種那含果也。四向者。即四果阿羅漢",
    "X24n0467_004:0691b02": "向。向者。往也。將往四果出三界也。本體元無相者。",
    "X24n0467_004:0691b03": "雖五果四向差別不同。以真如本體理上。元來無",
    "X24n0467_004:0691b04": "相也。兩目不相似者。呈前五果四向。從凡至聖。修",
    "X24n0467_004:0691b05": "證階級各各不同。如人兩目。左右必不相似。一般",
    "X24n0467_004:0691b06": "也。鼻孔一樣者。言所悟真理。實然不異。故云。鼻孔",
    "X24n0467_004:0691b07": "都一樣也。",
    "X24n0467_004:0691b08": "○一相無相分第九。",
    "X24n0467_004:0691b09": "【經】須菩提於意云何(至)色聲香味觸法是名須陀洹。",
    "X24n0467_004:0691b10": "註曰。此分之義。敘得果之疑因也。從上無為法。不",
    "X24n0467_004:0691b11": "可取說而來論云。向說無為法不可取說。云何聲",
    "X24n0467_004:0691b12": "聞各取自果。如證而說也。此下顯斷疑之義。盖四",
    "X24n0467_004:0691b13": "果雖差別不同。同證一實相理。故云。一相無相也。",
    "X24n0467_004:0691b14": "梵語須陀洹。華言入流。佛於此招告當機。須菩提。",
    "X24n0467_004:0691b15": "於意云何。佛恐四種羅漢。不知以無念為宗。尚萌",
    "X24n0467_004:0691b16": "所得之念。故設問告之云。須陀洹能作是念。我得",
    "X24n0467_004:0691b17": "須陀洹果不。意云。汝能作。得果得道之念不。須菩",
    "X24n0467_004:0691b18": "提答之云。不也。言不作。得果之念也。須菩提復向",
    "X24n0467_004:0691b19": "佛說。須陀洹人所得之實。故稱世尊。何以故者。乃",
    "X24n0467_004:0691b20": "徵問之辭。以何意故。名須陀洹。此人名為入流。言",
    "X24n0467_004:0691b21": "得入聖人之流斷三界八十八使見惑。離四趣生。",
    "X24n0467_004:0691b22": "證初果位。故云入流也。而無所入者。言此人。心無",
    "X24n0467_004:0691b23": "所得之念。不入六塵境界。斷除人我執著之相。以",
    "X24n0467_004:0691b24": "無取心。契無得理。故名須陀洹也。傅大士頌曰。捨",
    "X24n0467_004:0691c01": "凡初入聖煩惱漸輕微。斷除人我執。剏始證無為。",
    "X24n0467_004:0691c02": "緣塵及身見。今者乃知非。七返人天後。趣寂不知",
    "X24n0467_004:0691c03": "歸。",
    "X24n0467_004:0691c04": "【經】須菩提於意云何(至)而實無往來是名斯陀含。",
    "X24n0467_004:0691c05": "梵語斯陀含。此云一來。即第二果阿羅漢也。佛於",
    "X24n0467_004:0691c06": "此招告當機。須菩提於意云何。佛恐於所得果上",
    "X24n0467_004:0691c07": "心有所得之念。故設問告之於汝心意云何。斯陀",
    "X24n0467_004:0691c08": "含能作是念。我得斯陀含果不。佛意云。汝能作。得",
    "X24n0467_004:0691c09": "果得道之念不。須菩提答之云。不也。言我不作。得",
    "X24n0467_004:0691c10": "果之念。須菩提復向佛說。斯陀含人所得之實。故",
    "X24n0467_004:0691c11": "再稱世尊。何以故者。徵問義。以何意。故名斯陀含。",
    "X24n0467_004:0691c12": "此斯陀含者。名一往來。盖以欲界有九品思惑。前",
    "X24n0467_004:0691c13": "六品已斷。後三品未斷。更須於欲界。一往天上受",
    "X24n0467_004:0691c14": "生。一來人間受生。不復再來人間也。而實無往來",
    "X24n0467_004:0691c15": "者此人證無為果時。而心無所得。不見有往來之",
    "X24n0467_004:0691c16": "相。故名斯陀含也。",
    "X24n0467_004:0691c17": "【經】須菩提於意云何(至)而實無不來是故名阿那含。",
    "X24n0467_004:0691c18": "梵語阿那含。此云不來。即第三果阿羅漢也。佛於",
    "X24n0467_004:0691c19": "此招告當機。須菩提於意云何。佛恐此人。於所得",
    "X24n0467_004:0691c20": "所證。心有執取之念。故設問告之云。阿那含能作",
    "X24n0467_004:0691c21": "是念。我得阿那含果不。佛意云。汝能作得果得道",
    "X24n0467_004:0691c22": "之念不。須菩提答之云。不也。意云。我不作所得之",
    "X24n0467_004:0691c23": "念。須菩提得向佛言。阿那含人。所得之實。故稱世",
    "X24n0467_004:0691c24": "尊。何以故者。自徵問義。以何意。故名阿那含。此阿",
    "X24n0467_004:0692a01": "那含名為不來。盖此人。於欲界思惑已斷。更不來",
    "X24n0467_004:0692a02": "欲界受生。故名不來也。而實無不來者。此人已悟",
    "X24n0467_004:0692a03": "人法俱空。心無所得。而實無不來之相。故名阿那",
    "X24n0467_004:0692a04": "含也。",
    "X24n0467_004:0692a05": "【經】須菩提於意云何(至)即為著我人眾生壽者。",
    "X24n0467_004:0692a06": "梵語阿羅漢華言殺賊。名含三義。其一殺煩惱惑",
    "X24n0467_004:0692a07": "使。其二後報不來。其三應受人天供養。又名無學。",
    "X24n0467_004:0692a08": "以三界內見思煩惱已盡。究竟真理。無法可學。故",
    "X24n0467_004:0692a09": "名無學。即第四果阿羅漢也。佛於此招告當機須",
    "X24n0467_004:0692a10": "菩提於意云何。此阿羅漢能作是念。我得阿羅漢",
    "X24n0467_004:0692a11": "道不。佛恐此人。心有所得之念。故問云。汝能作。得",
    "X24n0467_004:0692a12": "道得果之念不。須菩提答之云。不也。意云我不作",
    "X24n0467_004:0692a13": "得道之念。須菩提復向世尊說。無所得之實。故再",
    "X24n0467_004:0692a14": "稱世尊。何以故者。自徵問義。以何意故名阿羅漢。",
    "X24n0467_004:0692a15": "此阿羅漢。實無有法。名阿羅漢。此人自初果。至四",
    "X24n0467_004:0692a16": "果。皆因證此無為之體。實無有法可取可捨。既無",
    "X24n0467_004:0692a17": "取捨。境智俱亡。豈有得果之心。我心既空。無得道",
    "X24n0467_004:0692a18": "念。故名阿羅漢。須菩提又稱世尊。若阿羅漢作是",
    "X24n0467_004:0692a19": "念。我得阿羅漢道。即著我人眾生壽者。意云。若阿",
    "X24n0467_004:0692a20": "羅漢。於道有得。於法有取。作得道之念。有所得之",
    "X24n0467_004:0692a21": "心。即我相未除。是凡夫。行則著我人眾生壽者也。",
    "X24n0467_004:0692a22": "【經】世尊佛說我得無諍三昧(至)我是離欲阿羅漢。",
    "X24n0467_004:0692a23": "此言須菩提。再稱世尊云。佛說我得無諍三昧。人",
    "X24n0467_004:0692a24": "中最為第一。是第一離欲阿羅漢者。乃是善現明",
    "X24n0467_004:0692b01": "佛先許。我得無諍三昧。言無諍者。一念不生。諸法",
    "X24n0467_004:0692b02": "無諍也。梵語三昧。此云正定。離諸邪定故也。人中",
    "X24n0467_004:0692b03": "第一者。言得此無諍。精妙之處。於諸弟子中。最為",
    "X24n0467_004:0692b04": "第一也。然善現所證之果。不過無學。而世尊獨稱",
    "X24n0467_004:0692b05": "第一者。以無諍故也。第一離欲者。以三界煩惱貪",
    "X24n0467_004:0692b06": "心。即名為欲。以善現微細四相。皆以滅盡。愛染不",
    "X24n0467_004:0692b07": "生。故云。離欲阿羅漢也。世尊我不作是念者。須菩",
    "X24n0467_004:0692b08": "提復向佛說。無所得之念。故再稱世尊。我不作是",
    "X24n0467_004:0692b09": "念。我是離欲得道果者。以須菩提。外不取離欲之",
    "X24n0467_004:0692b10": "名。內不執所得之果也。",
    "X24n0467_004:0692b11": "【經】世尊我若作是念(至)而名須菩提是樂阿蘭那行。",
    "X24n0467_004:0692b12": "此明須菩提恐大眾不知去所得心。是以啟咨世",
    "X24n0467_004:0692b13": "尊。至於再四。我者。即須菩提自稱也。我若作是念。",
    "X24n0467_004:0692b14": "我是得道得果阿羅漢。世尊則不說我須菩提。是",
    "X24n0467_004:0692b15": "樂阿蘭那行者。梵語阿蘭那。此云無諍。我若作是",
    "X24n0467_004:0692b16": "念。世尊則不應。記我無諍之行。最為第一。以我須",
    "X24n0467_004:0692b17": "菩提實無所行。盖以心無所得。離三界欲。證四果",
    "X24n0467_004:0692b18": "法。得無諍三昧。方受須菩提名。所以佛許須菩提。",
    "X24n0467_004:0692b19": "是樂阿蘭那行者。傅大士頌曰。無生即無滅。無我",
    "X24n0467_004:0692b20": "復無人。永除煩惱障。長辭後有身。境亡心亦滅。無",
    "X24n0467_004:0692b21": "復起貪瞋。無悲空有智。翛然獨任真。",
    "X24n0467_004:0692b22": "人天往返。諸漏未除。道果雙忘。無諍第一。超凡入聖。",
    "X24n0467_004:0692b23": "從頭勘證將來。轉位回機。透底盡令徹去。委悉麼。",
    "X24n0467_004:0692b24": "人天往返者。言初果人。七生天上。七生人間斷三",
    "X24n0467_004:0692c01": "界八十八使見惑盡方證初果。言二果人。一生天",
    "X24n0467_004:0692c02": "上。一生人間。斷欲界五趣雜居地中。前六品思惑",
    "X24n0467_004:0692c03": "盡。方證二果。言三果人。一往天上。斷欲界後三品",
    "X24n0467_004:0692c04": "思惑盡。方出欲界再不來欲界受生。方證三果。居",
    "X24n0467_004:0692c05": "五不還天。斷後八地中。七十二品思惑盡。方出三",
    "X24n0467_004:0692c06": "界。故云。人天往返也。諸漏未除者。言六根發識。六",
    "X24n0467_004:0692c07": "塵牽引。皆為漏也。凡夫漏於有為。二乘漏於無為",
    "X24n0467_004:0692c08": "菩薩漏於中道。今正言初果。二果三果及四果。阿",
    "X24n0467_004:0692c09": "羅漢。雖斷三界內。見思二惑得出三界。已是漏在",
    "X24n0467_004:0692c10": "界外。尚滯偏空。墮於無為。故云。諸漏未除也道果",
    "X24n0467_004:0692c11": "雙忘者。言阿羅漢。已斷見思二惑。證無為理。遣去",
    "X24n0467_004:0692c12": "得道得果之執。方稱無諍第一之行。故云。道果雙",
    "X24n0467_004:0692c13": "忘。無諍第一也。可謂。迷悟到頭俱莫戀。眼中金屑",
    "X24n0467_004:0692c14": "無難留。超凡入聖者。言初果至於四果。無諍三昧。",
    "X24n0467_004:0692c15": "阿蘭那行。謂之從頭勘驗次第。皆是斷惑證果而",
    "X24n0467_004:0692c16": "來也。轉位回機者。此科家拈情意云阿羅漢雖是",
    "X24n0467_004:0692c17": "從凡入聖得證無為。住在二乘。灰心泯智。捨有趣",
    "X24n0467_004:0692c18": "無。精進研窮。滅受想定。須要轉去二乘之位。回滯",
    "X24n0467_004:0692c19": "小乘之機。於此發菩提心修菩薩行。謂之轉位回",
    "X24n0467_004:0692c20": "機。將前滯小之意盡令透底徹去纖毫不存可謂。",
    "X24n0467_004:0692c21": "眼中撥盡黃余屑。觸處縱橫鳥道玄。還委悉麼者。",
    "X24n0467_004:0692c22": "乃科家審問之辭。要人著眼也。似我如上所說。汝",
    "X24n0467_004:0692c23": "諸人會麼。下文伸答是也。",
    "X24n0467_004:0692c24": "　勿謂無心云是道　　無心猶隔一重關",
    "X24n0467_004:0693a01": "此二句。是同安察禪師。頌心印偈中。末後兩句。科",
    "X24n0467_004:0693a02": "家引來比無心之義。言初果不入六塵。不著聖流",
    "X24n0467_004:0693a03": "無心也。二果不著往來之相。無心也。三果不著不",
    "X24n0467_004:0693a04": "來之相。無心也。四果不著有無之相。無心也。涅槃",
    "X24n0467_004:0693a05": "經云。阿羅漢已離子縛。以因中為子。即八十一品",
    "X24n0467_004:0693a06": "思惑。故得無心也。無心猶隔者。此阿羅漢果縛猶",
    "X24n0467_004:0693a07": "存。執涅槃果。有苦依身在。有說涅槃之苦。依著法",
    "X24n0467_004:0693a08": "身故隔一重關也。故大論云。二乘雖破三毒煩惱。",
    "X24n0467_004:0693a09": "不了了盡。如香在器中。香雖去而餘氣猶存。若乳",
    "X24n0467_004:0693a10": "母衣。久故垢著。以淳灰水洗淨。雖無有垢。而垢氣",
    "X24n0467_004:0693a11": "猶存。此喻二乘。既有餘習。故謂之隔關也。",
    "X24n0467_004:0693a12": "　果位聲聞獨善身　　寂然常定本非真",
    "X24n0467_004:0693a13": "　回心頓入如來海　　倒駕慈航逆渡人",
    "X24n0467_004:0693a14": "前二句。行容二乘行相。如獐獨跳。不顧本羣。唯能",
    "X24n0467_004:0693a15": "自利。不能利人。所以獨善其身也。雖是寂然常在",
    "X24n0467_004:0693a16": "定中。非是大乘真實之道。無餘涅槃。故云非真也。",
    "X24n0467_004:0693a17": "後二句。指示大乘真實之道。謂二乘人。回小向大。",
    "X24n0467_004:0693a18": "發菩提心。行菩薩行。回二乘人趣寂之心。頓入如",
    "X24n0467_004:0693a19": "來妙覺果海也。從妙覺海。倒駕慈航逆流而出。即",
    "X24n0467_004:0693a20": "返入塵勞。分身九界。興慈運悲。廣利有情。故云。逆",
    "X24n0467_004:0693a21": "渡人也。",
    "X24n0467_004:0693a22": "　樓頭畫皷五更闌　　爭柰眾生被眼瞞",
    "X24n0467_004:0693a23": "　不見性天光燦燦　　但於夜後黑漫漫",
    "X24n0467_004:0693a24": "此四句。明大地眾生從晝至夜。只貪世事。不明真",
    "X24n0467_004:0693b01": "性。眼被色牽。耳隨聲轉。鼻舌身意亦復如是。闌者",
    "X24n0467_004:0693b02": "盡也。言五更之闌。謂五更將盡而天明也。眾生被",
    "X24n0467_004:0693b03": "眼瞞者。言眾生。盡此一夜。只貪睡眠。及至日間。又",
    "X24n0467_004:0693b04": "被色轉。不知日用見聞。皆是當人自性。所以被眼",
    "X24n0467_004:0693b05": "瞞也。後二句。謂被眼瞞之義。不見性天者。言世人。",
    "X24n0467_004:0693b06": "只知貪眠見色。被物所迷。不知見色即是見心。聞",
    "X24n0467_004:0693b07": "聲即是聞性。所以不見性天之道也。但於夜後者。",
    "X24n0467_004:0693b08": "既不明性天之道。只管向外馳求。迷頭認影。如處",
    "X24n0467_004:0693b09": "長夜夢寐莫曉。故云。夜後黑漫漫者矣。",
    "X24n0467_004:0693b10": "　極樂國中真快樂　　永無八難及三災",
    "X24n0467_004:0693b11": "　常聞天樂空中響　　敢勸眾生歸去來",
    "X24n0467_004:0693b12": "此四句。歎西方境勝。令人歸向也。初句。言生西方",
    "X24n0467_004:0693b13": "人。蓮華化生。思衣得衣。思食得食。無生死苦。無憂",
    "X24n0467_004:0693b14": "悲苦。故曰快樂。可謂稱身瓔珞隨心現。盈器酥酡",
    "X24n0467_004:0693b15": "逐念來也。次句。言彼國眾生。無諸眾苦。即八難三",
    "X24n0467_004:0693b16": "灾也。八難者。一地獄難。二餓鬼難。三傍生難。四盲",
    "X24n0467_004:0693b17": "聾瘖瘂難。五世智辯聦難。六佛前佛後難。七北拘",
    "X24n0467_004:0693b18": "盧洲難。八無想天難。故云八難也。三灾者。大三灾。",
    "X24n0467_004:0693b19": "即水火風也。小三灾。即刀兵疫病饑饉也。淨土無",
    "X24n0467_004:0693b20": "有此苦。故云。永無八難三灾也。三句。言彼佛國土",
    "X24n0467_004:0693b21": "常作天樂。又云。彼佛國土微風吹動。諸寶行樹及",
    "X24n0467_004:0693b22": "寶羅網。譬如百千種樂。同時俱作。故云。天樂空中",
    "X24n0467_004:0693b23": "響也。四句結頌。乃是科家慈心太切。既是淨土如",
    "X24n0467_004:0693b24": "此之樂。娑婆如此之苦。我今普勸汝等眾生。急早",
    "X24n0467_004:0693c01": "念佛。同歸淨土。優曇頌曰。老來死至怎生醫。樂土",
    "X24n0467_004:0693c02": "風光誰得知。到者同名無量壽。因從此界念阿彌。",
    "X24n0467_004:0693c03": "故云。敢勸眾生歸去來也。",
    "X24n0467_004:0693c04": "莊嚴淨土。錦上添花。徒勞任算沙。然燈昔日。授記無",
    "X24n0467_004:0693c05": "差。",
    "X24n0467_004:0693c06": "此科昭明太子。判此一段經文。為莊嚴淨土分第",
    "X24n0467_004:0693c07": "十。盖菩薩以清淨心。不住六塵。均修萬行。莊嚴法",
    "X24n0467_004:0693c08": "身淨土。故名莊嚴淨土也。錦上添花者。言此法身",
    "X24n0467_004:0693c09": "淨土。人人本有。如錦相似。菩薩復假萬行莊嚴。如",
    "X24n0467_004:0693c10": "錦上添花。乃是稱性莊嚴淨土也。徒勞任筭沙者。",
    "X24n0467_004:0693c11": "此是科家。與人拈情。恐人向莊嚴處認著。既是法",
    "X24n0467_004:0693c12": "性本有淨土。何假莊嚴。故云。徒勞任算沙也。然燈",
    "X24n0467_004:0693c13": "昔日者。如佛問須菩提。如來昔在然燈佛所。於法",
    "X24n0467_004:0693c14": "有所得不。須菩提答云。於法實無所得。佛言。如是",
    "X24n0467_004:0693c15": "如是。以實無有法可得。是故然燈於我授記。汝於",
    "X24n0467_004:0693c16": "來世。當得作佛。科家意謂。似此實無有法可得。方",
    "X24n0467_004:0693c17": "是於理。無有差錯也。可謂。分明不受然燈記。自有",
    "X24n0467_004:0693c18": "靈光耀古今。",
    "X24n0467_004:0693c19": "因風吹火。末後拈華。誰人會得。迦葉便笑他。",
    "X24n0467_004:0693c20": "此科因然燈授記。而言無法可得。故云因風吹火。",
    "X24n0467_004:0693c21": "所以世尊末後拈華。倣傚成風也。誰人會得者。此",
    "X24n0467_004:0693c22": "言世尊。既因然燈授記。無法可得。所以末後拈華。",
    "X24n0467_004:0693c23": "誰人會得。唯有迦葉破顏微笑。會得無說無傳。本",
    "X24n0467_004:0693c24": "有之道。所以便笑他也。",
    "X24n0467_004:0694a01": "　莊嚴生淨土　　金粟眼中沙　　初生全泄漏",
    "X24n0467_004:0694a02": "　末後又拈華",
    "X24n0467_004:0694a03": "前二句。拈情也。莊嚴生淨土者。前來有為教中。菩",
    "X24n0467_004:0694a04": "薩以六度萬行。為莊嚴法身淨土。佛恐須菩提。執",
    "X24n0467_004:0694a05": "著實有莊嚴。故問云。菩薩莊嚴佛土不。此須菩提。",
    "X24n0467_004:0694a06": "即以大乘理答之云。莊嚴淨土者。即非莊嚴是名",
    "X24n0467_004:0694a07": "莊嚴。此明自性之土。不在莊嚴。自性無相。量等虗",
    "X24n0467_004:0694a08": "空。如何莊嚴也。佛又云。菩薩生清淨心。不著六塵。",
    "X24n0467_004:0694a09": "應無所住。而生其心。方是莊嚴淨土。科家意云。須",
    "X24n0467_004:0694a10": "菩提。雖然稱理莊嚴。還有此莊嚴之念。所以云。金",
    "X24n0467_004:0694a11": "屑雖貴。落眼成塵。故云。金粟眼中沙也。初生全泄",
    "X24n0467_004:0694a12": "漏者。此是科家。把住世尊之義。言真淨界中。本無",
    "X24n0467_004:0694a13": "諸佛出世。今生梵宮。已是漏泄真機。謂初生時。周",
    "X24n0467_004:0694a14": "行七步。目顧四方。一手指天。一手指地。天上天下。",
    "X24n0467_004:0694a15": "唯吾獨尊。古德云。指天指地語朗朗。送語傳言出",
    "X24n0467_004:0694a16": "畫堂。使者尚能多意氣。主人應是不尋常。此貶傳",
    "X24n0467_004:0694a17": "言送語。漏泄真機。故云。初生泄漏也。末後拈華者。",
    "X24n0467_004:0694a18": "言佛住世四十九年。談經三百餘會。即是應機而",
    "X24n0467_004:0694a19": "說。至理本來無言。所以末後拈華。迦葉微笑。世尊",
    "X24n0467_004:0694a20": "云。吾有正法眼藏。涅槃妙心。付囑迦葉。汝善流布。",
    "X24n0467_004:0694a21": "勿令斷絕。此明拈華。雖顯無言之道。爭柰付囑。已",
    "X24n0467_004:0694a22": "落第二門頭。豈非漏泄也。",
    "X24n0467_004:0694a23": "○莊嚴淨土分第十。",
    "X24n0467_004:0694a24": "【經】佛告須菩提於意云何(至)於法實無所得。",
    "X24n0467_004:0694b01": "註曰。此分之名。為莊嚴淨土分者。以菩薩修六度",
    "X24n0467_004:0694b02": "萬行。布施戒定慧等。一切善法。皆名莊嚴。外不染",
    "X24n0467_004:0694b03": "六塵。內無我人相。不著斷滅。故名淨土也。時佛於",
    "X24n0467_004:0694b04": "此招告當機。須菩提於意云何。於汝心意如何。又",
    "X24n0467_004:0694b05": "云。如來昔在然燈佛所。於法有所得不。此乃佛恐",
    "X24n0467_004:0694b06": "須菩提。疑佛因中。昔受然燈之記。於法實有佛果",
    "X24n0467_004:0694b07": "菩提所得。故興此問也。須菩提向佛答云。不也。世",
    "X24n0467_004:0694b08": "尊。如來在然燈佛所。於法實無所得。意云。於般若",
    "X24n0467_004:0694b09": "真空理上。實無所得之法也。傅大士頌曰。昔時成",
    "X24n0467_004:0694b10": "善慧。今日號能仁。看緣緣是妄。識體體非真。法性",
    "X24n0467_004:0694b11": "非因果。如理不從因。謂得然燈記。寧知是舊身。",
    "X24n0467_004:0694b12": "【經】須菩提於意云何(至)即非莊嚴是名莊嚴。",
    "X24n0467_004:0694b13": "佛於此招告當機。須菩提於意云何。菩薩莊嚴佛",
    "X24n0467_004:0694b14": "土不。佛意。恐須菩提起疑。前來既言法不可取。云",
    "X24n0467_004:0694b15": "何諸菩薩。以修六度萬行。取莊嚴淨土耶。故佛問",
    "X24n0467_004:0694b16": "之。汝謂菩薩修行六度莊嚴。欲取佛淨土不。須菩",
    "X24n0467_004:0694b17": "提自答云。不也世尊。意云。不取相莊嚴。佛土。故稱",
    "X24n0467_004:0694b18": "世尊也。何以故者。乃是自徵之義。以何意故。菩薩",
    "X24n0467_004:0694b19": "不取相莊嚴佛土。又答云。莊嚴佛土者。即非莊嚴。",
    "X24n0467_004:0694b20": "是名莊嚴。須菩提意云。此莊嚴佛土者。謂菩薩修",
    "X24n0467_004:0694b21": "六度萬行。造寺寫經。布施供養。此是著相有為莊",
    "X24n0467_004:0694b22": "嚴。故云。即非莊嚴也。若菩薩。心常清淨。不向外求。",
    "X24n0467_004:0694b23": "任運隨緣。一無所得。行住坐臥。於道相應。故云。是",
    "X24n0467_004:0694b24": "名莊嚴佛土也。傅大士頌曰。掃除心意地。名為淨",
    "X24n0467_004:0694c01": "土因。無論福與智。先且離貪瞋。莊嚴絕能所。無我",
    "X24n0467_004:0694c02": "亦無人。斷常俱不染。頴脫出囂塵。",
    "X24n0467_004:0694c03": "【經】是故須菩提諸菩薩(至)應無所住而生其心。",
    "X24n0467_004:0694c04": "是故者。乃結上起下之辭也。以前文云。菩薩於法",
    "X24n0467_004:0694c05": "實無所得。又不取相莊嚴佛土。以是之故。佛再告",
    "X24n0467_004:0694c06": "須菩提。諸菩薩摩訶薩。應如是生清淨心。佛意勸",
    "X24n0467_004:0694c07": "勉菩薩。應當如是。生真如無染清淨之心也。下文。",
    "X24n0467_004:0694c08": "顯生清淨心。所以不應住色者。即不住六塵境。是",
    "X24n0467_004:0694c09": "生清淨心也。應無所住者。即不住六塵。不住善惡。",
    "X24n0467_004:0694c10": "不住凡聖。不住生死涅槃等也。而生其心者。即是",
    "X24n0467_004:0694c11": "諸佛清淨心體。不生不滅。不增不減。盡十方世界。",
    "X24n0467_004:0694c12": "獨露此一箇真心也。",
    "X24n0467_004:0694c13": "【經】須菩提譬如有人(至)佛說非身是名大身。",
    "X24n0467_004:0694c14": "梵語須彌盧。此云妙高。以此山四寶所成。曰妙。獨",
    "X24n0467_004:0694c15": "出眾山。曰高。又名山王者。謂在眾山之中。故稱王",
    "X24n0467_004:0694c16": "也。佛以此為喻。故招告須菩提言。譬如有人。身如",
    "X24n0467_004:0694c17": "須彌山王。於意云何。是身為大不。佛意。以人身高",
    "X24n0467_004:0694c18": "大。如須彌山。實無此理。謂之非喻而喻。比況真性",
    "X24n0467_004:0694c19": "無相。色褁太虗。雖須彌山。不足比其高大。故託大",
    "X24n0467_004:0694c20": "身。所以為問。故云。是身為大不。須菩提答之云甚",
    "X24n0467_004:0694c21": "大。以須菩提。深悟佛義。遂有甚大之對。故再稱世",
    "X24n0467_004:0694c22": "尊也。何以故者。乃自徵之義。以何意故。名之為大。",
    "X24n0467_004:0694c23": "又恐大眾未曉。重為辯之曰。佛說非身是名大身。",
    "X24n0467_004:0694c24": "言非身者。即法身也。真心也。以謂法身。心量廣大。",
    "X24n0467_004:0695a01": "等虗空界。無形無相無可比類。方名大身。傅大士",
    "X24n0467_004:0695a02": "頌曰。須彌高且大。將喻法王身。七寶齊圍遶。六度",
    "X24n0467_004:0695a03": "次相隣。四色成山相。慈悲作佛因。有形終不大。無",
    "X24n0467_004:0695a04": "相乃為真。",
    "X24n0467_004:0695a05": "如來續焰然燈。實無可得之法。菩薩莊嚴佛土。應無",
    "X24n0467_004:0695a06": "所住之心。諸妄消亡。一真清淨。",
    "X24n0467_004:0695a07": "如來續。焰者。即釋迦因中為善慧仙人。献華於然",
    "X24n0467_004:0695a08": "燈佛。證無所得法。然燈佛授記云。汝於來世當得",
    "X24n0467_004:0695a09": "作佛。號曰釋迦。故云。續焰然燈。實無所得之法也。",
    "X24n0467_004:0695a10": "菩薩莊嚴者。菩薩以無所住心。不住六塵。生清淨",
    "X24n0467_004:0695a11": "心。莊嚴法身淨土也。諸妄消亡者。即不染六塵。諸",
    "X24n0467_004:0695a12": "妄消亡。唯顯一真清淨無染之道也。",
    "X24n0467_004:0695a13": "昔究法華妙旨。親感普賢誨言。清淨身心。安居求實。",
    "X24n0467_004:0695a14": "冥符奧義。豁悟前因。直得心法兩忘。根塵俱泯。且道",
    "X24n0467_004:0695a15": "莊嚴箇什麼。",
    "X24n0467_004:0695a16": "此是科家。舉自證驗他也。言我昔究法華妙旨。至",
    "X24n0467_004:0695a17": "八百身功德處經云。得清淨身。如淨瑠璃。眾生喜",
    "X24n0467_004:0695a18": "見。其身淨故。三千大千世界眾生。生時死時。上下",
    "X24n0467_004:0695a19": "好醜。生善處惡處。悉於中現。於此有疑。然後作觀",
    "X24n0467_004:0695a20": "思惟。親感普賢菩薩誨語云。汝有身心在。未得身",
    "X24n0467_004:0695a21": "根清淨。科主於是。清淨身心。安居靜室。復起觀智",
    "X24n0467_004:0695a22": "以求實相。忽然有省。冥符經中奧義也。豁悟前因",
    "X24n0467_004:0695a23": "者。即科主自悟前世之因也。心法兩忘者。此明豁",
    "X24n0467_004:0695a24": "悟前因所以也。直得心忘四相。法忘二執。內根不",
    "X24n0467_004:0695b01": "生。外塵自泯也。可謂。心是根。法是塵。兩種猶如鏡",
    "X24n0467_004:0695b02": "上痕。痕垢盡時光始現。心法雙忘性即真也。且道",
    "X24n0467_004:0695b03": "莊嚴者。乃科主徵問之義。竟云。既是心法兩忘。又",
    "X24n0467_004:0695b04": "莊嚴箇什麼。可謂。虗空無面目。何用巧粧眉也。",
    "X24n0467_004:0695b05": "　彈指圓成八萬門　　剎那滅却三祇劫",
    "X24n0467_004:0695b06": "此二句。以顯大乘圓頓境界。初發心時便成正覺。",
    "X24n0467_004:0695b07": "於一念之間。頓成佛道。不經三阿僧祇劫而修。當",
    "X24n0467_004:0695b08": "下圓成八萬法門佛事。可謂。爭似無為實相門。一",
    "X24n0467_004:0695b09": "超直入如來地矣。",
    "X24n0467_004:0695b10": "　正法眼中無所得　　涅槃心外謾莊嚴",
    "X24n0467_004:0695b11": "　六座空寂無人會　　推倒須彌浸玉蟾",
    "X24n0467_004:0695b12": "前二句。頌如來受記然燈。以正法眼藏涅槃妙心。",
    "X24n0467_004:0695b13": "佛佛授受。祖祖相傳。不立文字。名為教外別傳。雖",
    "X24n0467_004:0695b14": "有傳而無法可傳。雖有授而無法可受。故云。正法",
    "X24n0467_004:0695b15": "眼中無所得也。既是正法眼中。無有所得之法。即",
    "X24n0467_004:0695b16": "今涅槃心外。謾說莊嚴淨土也。此言即心之道。心",
    "X24n0467_004:0695b17": "外無法。可謂。有燈堪照世。無法可傳人也。後二句。",
    "X24n0467_004:0695b18": "牒經文義。經云。應如是生清淨心。不應住色聲香",
    "X24n0467_004:0695b19": "味觸法生心。既是不住六塵。却是六塵空寂。顯出",
    "X24n0467_004:0695b20": "涅槃妙心。爭柰無人領會。如推倒須彌相似。玉蟾",
    "X24n0467_004:0695b21": "即月之別名。以日月遶須彌行。故有晝夜之隔。今",
    "X24n0467_004:0695b22": "言推倒須彌。日月同處。不分晝夜。亘古常明。既是",
    "X24n0467_004:0695b23": "天上之月常明。水中玉蟾亦常浸也。境喻六塵。既",
    "X24n0467_004:0695b24": "是空寂。涅槃妙心常顯。即心即境。寂照不分。故云。",
    "X24n0467_004:0695c01": "推倒須彌浸玉蟾也。",
    "X24n0467_004:0695c02": "　百歲光陰一剎那　　凌晨淨口念彌陀",
    "X24n0467_004:0695c03": "　看經讀誦無休歇　　必免當來過奈河",
    "X24n0467_004:0695c04": "此四句。歎時光易度。剎那不停。何不念佛看經。禮",
    "X24n0467_004:0695c05": "佛行道。堅持一念之真。勿逐六根之妄。必免當來",
    "X24n0467_004:0695c06": "不墮三途。可謂。誦一卷經通身慶快。念千聲佛滿",
    "X24n0467_004:0695c07": "口光明。",
    "X24n0467_004:0695c08": "　造論弘經大辯才　　馬鳴龍樹及天台",
    "X24n0467_004:0695c09": "　圭峰乃至清涼老　　總勸西方歸去來",
    "X24n0467_004:0695c10": "造論弘經者。即馬鳴龍樹。各造諸部之論。弘大乘",
    "X24n0467_004:0695c11": "經也。天台。圭峰。清涼。弘宣大乘諸部經典也。皆具",
    "X24n0467_004:0695c12": "戒定慧。有大辯才也。馬鳴菩薩。依楞伽經。勝鬘經。",
    "X24n0467_004:0695c13": "密嚴等經。而造起信論。佛性論。寶性論。以弘諸大",
    "X24n0467_004:0695c14": "乘經。而起信論中。其末結歸曰。復次眾生。初學是",
    "X24n0467_004:0695c15": "法。欲求正信。其心怯弱。以住於此娑婆世界。自謂",
    "X24n0467_004:0695c16": "不能常值諸佛。懼謂信心難可成就。意恐退者。當",
    "X24n0467_004:0695c17": "知如來有勝方便。攝護信心。謂以專意念佛因緣。",
    "X24n0467_004:0695c18": "隨願得生他方佛土。常見於佛。永離惡道。大論云。",
    "X24n0467_004:0695c19": "此菩薩道成劫。號大光明佛。今乃助化。示居八地。",
    "X24n0467_004:0695c20": "父名盧伽。母名瞿耶。又名功德日菩薩也。龍樹菩",
    "X24n0467_004:0695c21": "薩。乃依八部般若及諸空宗經典。而造大智度論",
    "X24n0467_004:0695c22": "一百卷。中論四卷。十二門論一卷。亦弘大乘經也。",
    "X24n0467_004:0695c23": "入楞伽經。佛告。大慧汝當知。善遊涅槃後。未來世",
    "X24n0467_004:0695c24": "當有。持於我法者。南天國土中。大明德比丘。厥號",
    "X24n0467_004:0696a01": "為龍樹。能破有無宗。世間中顯我。無上大法寶。得",
    "X24n0467_004:0696a02": "初歡喜地。往生安樂國。後造大智度論。中云。佛是",
    "X24n0467_004:0696a03": "無上法王。諸大菩薩為法王臣。諸臣所尊者。唯佛",
    "X24n0467_004:0696a04": "法王。是故菩薩。應當念佛也。後曇鸞法師。一夕室",
    "X24n0467_004:0696a05": "中。見梵僧謂曰。吾龍樹也。居淨土久矣。以汝同志。",
    "X24n0467_004:0696a06": "故來相見。鸞曰。何以見教。樹曰。已去不可及。未來",
    "X24n0467_004:0696a07": "未可追。現在今何在。白駒難以回。言訖不見。曇集",
    "X24n0467_004:0696a08": "眾念佛而終也。天台智者大師。製造法華玄義二",
    "X24n0467_004:0696a09": "十卷。涅槃疏。金光明疏。天台止觀。及四教儀。淨土",
    "X24n0467_004:0696a10": "十疑。折攝二門。師於新昌大石像前告滅。弟子請",
    "X24n0467_004:0696a11": "問生方。曰吾諸善友。皆從觀音而來迎我。及夜見",
    "X24n0467_004:0696a12": "有佛至。臨終說諸法門。令唱無量壽經。及觀經題",
    "X24n0467_004:0696a13": "目。及顧大眾合掌讚曰。四十八願。莊嚴淨土。華池",
    "X24n0467_004:0696a14": "寶樹。易往罪人。火車相視。一念改悔尚得往生。況",
    "X24n0467_004:0696a15": "戒定慧熏修。聖行道力。實不唐捐。言訖稱三寶名。",
    "X24n0467_004:0696a16": "安然而滅。後有僧求知生方。乃夢觀音金容數丈。",
    "X24n0467_004:0696a17": "智者從後而告僧曰。汝心有疑。決不得生。故知智",
    "X24n0467_004:0696a18": "者。已生西方决矣。信不誣哉。圭峯。釋經造疏鈔。亦",
    "X24n0467_004:0696a19": "勉入念佛。求生西方。清涼國師。製造華嚴疏鈔。百",
    "X24n0467_004:0696a20": "有餘卷。普賢菩薩。教善財發十大願。清涼曰。若有",
    "X24n0467_004:0696a21": "行人。於此大願。受持讀誦。是人命終。一切諸根。悉",
    "X24n0467_004:0696a22": "皆壞散。一切親眷。悉皆捨離。一切威勢。悉皆是失。",
    "X24n0467_004:0696a23": "唯此願王。不相捨離。於一切時。引導其前。一剎那",
    "X24n0467_004:0696a24": "中。即得往生極樂世界。到已即見阿彌陀佛。生蓮",
    "X24n0467_004:0696b01": "華中。蒙佛授記。言於十方世界。以智慧力。隨眾生",
    "X24n0467_004:0696b02": "心。而為利益。不久當坐菩提道場。成等正覺。拔彼",
    "X24n0467_004:0696b03": "眾生。得生彼國。總十有四頌。皆勸念佛往生淨土",
    "X24n0467_004:0696b04": "也。",
    "X24n0467_004:0696b05": "無為福勝。四句堪誇。如塵比數沙。住相布施。凡聖皆",
    "X24n0467_004:0696b06": "差。",
    "X24n0467_004:0696b07": "無為福勝者。此科昭明太子。判此一段經文。為無",
    "X24n0467_004:0696b08": "為福勝分第十一。以持經功德。顯般若智能出生",
    "X24n0467_004:0696b09": "佛果菩提之法。故名無為得福勝也。四句堪誇者。",
    "X24n0467_004:0696b10": "以持經四句功德。勝前七寶布施功德。故云堪誇",
    "X24n0467_004:0696b11": "也。如塵比數沙者。此科如恒河中。所有沙數寧為",
    "X24n0467_004:0696b12": "多不。須菩提答言甚多。以此喻有為布施福多也。",
    "X24n0467_004:0696b13": "住相布施者。此科佛說以沙數七寶。布施於人。得",
    "X24n0467_004:0696b14": "福雖多。乃是住相有為人天之福。未出有為。福盡",
    "X24n0467_004:0696b15": "墮落不免輪迴。故云凡聖差也。",
    "X24n0467_004:0696b16": "無來無去。月照簾下。無根樹子。常開四季華。",
    "X24n0467_004:0696b17": "此科若人於此經中。受持四句偈。為他人說。而此",
    "X24n0467_004:0696b18": "福德。勝前大千世界七寶布施之福。以持經見性",
    "X24n0467_004:0696b19": "成佛永無退轉。所以無來無去無生無滅。此顯般",
    "X24n0467_004:0696b20": "若真空無為之道。如月當天。光通玉戶。千江普應。",
    "X24n0467_004:0696b21": "一月無虧。故云。無來無去。月照簾下。可謂。家家門",
    "X24n0467_004:0696b22": "掩蟾蜍月。處處鸎啼楊柳風也。無根樹子者。此明",
    "X24n0467_004:0696b23": "般若真智。無形無相。如無根樹子。常開四季之華。",
    "X24n0467_004:0696b24": "可謂。枯木花開。漏出先天境界。冷灰豆爆。衝開鼻",
    "X24n0467_004:0696c01": "祖玄關也。",
    "X24n0467_004:0696c02": "　四句絕堪誇　　河沙數漸多　　算來無一法",
    "X24n0467_004:0696c03": "　靜處娑婆訶",
    "X24n0467_004:0696c04": "前二句。牒持經功德最勝。故云。四句絕堪誇也。若",
    "X24n0467_004:0696c05": "人能持四句之功德。勝過恒河沙布施之福德。故",
    "X24n0467_004:0696c06": "云。河沙數漸多也。後二句。科家恐人。聞四句福勝。",
    "X24n0467_004:0696c07": "於此執著。故與拈情。雖四句功德。勝過七寶布施",
    "X24n0467_004:0696c08": "之功。若以真空理上筭來。無有一法可得。不如有",
    "X24n0467_004:0696c09": "人。於寂靜處。受持一婆婆訶功德。速到彼岸也。梵",
    "X24n0467_004:0696c10": "語娑婆訶。此云速疾到彼岸矣。",
    "X24n0467_004:0696c11": "○無為福勝分第十一。",
    "X24n0467_004:0696c12": "【經】須菩提如恒河中(至)而此福德勝前福德。",
    "X24n0467_004:0696c13": "註曰。此分經文。佛欲顯無為福勝。故先以恒河沙",
    "X24n0467_004:0696c14": "數等恒河。問之云。須菩提。如恒河中所有沙數。如",
    "X24n0467_004:0696c15": "是沙等恒河。乃至寧為多不。此恒河者。正云殑伽",
    "X24n0467_004:0696c16": "河。此翻云從天堂來。周圍四十里。佛多近此。以取",
    "X24n0467_004:0696c17": "為喻。盖因眾人而所常見。故取為譬喻也。然佛以",
    "X24n0467_004:0696c18": "此恒河沙數等恒河。問於須菩提寧為多不。欲使",
    "X24n0467_004:0696c19": "先悟此沙之多數。然後以持經之四句。比之猶多。",
    "X24n0467_004:0696c20": "故乃問之也。須菩提領解佛義。答云甚多。世尊。但",
    "X24n0467_004:0696c21": "諸恒河尚多無數。何況其沙。意云。以恒河中沙數。",
    "X24n0467_004:0696c22": "一沙即為一河。是諸河中。各有其沙。河尚無數。何",
    "X24n0467_004:0696c23": "況其沙也。佛乃復告當機。須菩提。我今實言告汝。",
    "X24n0467_004:0696c24": "若有男子女人。以七寶。滿爾所恒河沙數。三千世",
    "X24n0467_004:0697a01": "界。以用布施。得福多不。佛乃重顯無為之福。勝有",
    "X24n0467_004:0697a02": "為之福也。前第八分中。以大千世界七寶布施之",
    "X24n0467_004:0697a03": "福問之。此分。以恒河沙數大千世界。七寶布施之",
    "X24n0467_004:0697a04": "福。問之云。得福多不。佛意。重顯持經是無為福。倍",
    "X24n0467_004:0697a05": "倍轉勝也。須菩提答之云。甚多。世尊。佛告須菩提。",
    "X24n0467_004:0697a06": "若男子女人。於此經中。乃至受持四句偈等。為他",
    "X24n0467_004:0697a07": "人說。而此福德。勝前福德。佛意。受持此經四句之",
    "X24n0467_004:0697a08": "偈。即自見性。得證菩提。又為他人。講演解說。教人",
    "X24n0467_004:0697a09": "見性。成無上道。永出輪迴。高超三界。所以勝過前",
    "X24n0467_004:0697a10": "來。以恒河沙數七寶布施之福。盖謂有相福德。未",
    "X24n0467_004:0697a11": "出三界也。智者頌曰。恒河數甚多。沙數更難量。舉",
    "X24n0467_004:0697a12": "沙齊七寶。能持布施漿。有相皆為幻。徒言智慧強。",
    "X24n0467_004:0697a13": "若論四句偈。此福永為長。",
    "X24n0467_004:0697a14": "滿積恒沙七寶。周回布施三千。福德分明。因果不昧。",
    "X24n0467_004:0697a15": "能宣四句之偈。勝前萬倍之功。用真智以照愚。如急",
    "X24n0467_004:0697a16": "流而勇退。且道。退後如何。",
    "X24n0467_004:0697a17": "前四句。牒經文之義也。以滿積恒河沙世界七寶。",
    "X24n0467_004:0697a18": "布施於人。此但受人天之福。未出有漏。修有漏因",
    "X24n0467_004:0697a19": "感有漏果。故乃福德分明。因果不昧。先標喻文。後",
    "X24n0467_004:0697a20": "以法合也。後四句。顯受持此經於人宣說四句之",
    "X24n0467_004:0697a21": "偈功德。勝前七寶布施功德。萬倍之多也。用真智",
    "X24n0467_004:0697a22": "者。此行容持經功德勝之所以。此言持經。以顯真",
    "X24n0467_004:0697a23": "智。當人自性也。照破愚惑。如明來暗[冰水+射]。智起惑亡。",
    "X24n0467_004:0697a24": "故云照愚也。如急流勇退者。喻眾生心內。雜思妄",
    "X24n0467_004:0697b01": "惑。如急流之水相似。若是行人。大智現前。妄惑勇",
    "X24n0467_004:0697b02": "退也。且道退後者。此是科家自徵問義。向下伸答",
    "X24n0467_004:0697b03": "是也。",
    "X24n0467_004:0697b04": "　象踏恒沙徹底過　　大千沙界百雜碎",
    "X24n0467_004:0697b05": "此二句。答上問之義也。教中有兔馬象。三獸渡河",
    "X24n0467_004:0697b06": "之喻。兔喻聲聞。浮水而過。馬喻緣覺。入水而過。象",
    "X24n0467_004:0697b07": "喻菩薩。徹恒河底而過。河喻真空之理。三人雖悟",
    "X24n0467_004:0697b08": "一理。見有深淺。此金剛經。窮諸法底蘊。若大乘菩",
    "X24n0467_004:0697b09": "薩。用真智以照愚。如急流而勇退。直得諸法皆空。",
    "X24n0467_004:0697b10": "大千粉碎。可謂。一人發真歸源。十方虗空悉皆消",
    "X24n0467_004:0697b11": "殞也。",
    "X24n0467_004:0697b12": "　重增七寶滿恒沙　　如棄甜桃覓苦瓜",
    "X24n0467_004:0697b13": "　豁悟真空元不壞　　百千三昧總虗花",
    "X24n0467_004:0697b14": "此四句。總是拈情也。前二句。以世界七寶。布施於",
    "X24n0467_004:0697b15": "人。是有為福。不能見性。如棄甜桃覓苦瓜相似。後",
    "X24n0467_004:0697b16": "二句。直指本源。若是行人。受持此經。悟真空理。元",
    "X24n0467_004:0697b17": "來不壞。此真空者。即實相真空。不同斷滅之空。即",
    "X24n0467_004:0697b18": "指色相之上當體全空。故云真空也。此理無成無",
    "X24n0467_004:0697b19": "壞。故云不壞也。傅大士頌曰。有物先天地。無形本",
    "X24n0467_004:0697b20": "寂寥。能為萬象主。不逐四時凋。若能悟此一段真",
    "X24n0467_004:0697b21": "空。就是百千三昧。也是空中之花。三昧只為遣有。",
    "X24n0467_004:0697b22": "今既悟真空。一切有為事法決定無有也。可謂大",
    "X24n0467_004:0697b23": "千沙界海中漚。一切聖賢如電拂。",
    "X24n0467_004:0697b24": "　百歲光陰撚指間　　奔馳不定片時閑",
    "X24n0467_004:0697c01": "　煩君點撿形骸看　　多少英雄去不還",
    "X24n0467_004:0697c02": "起句。歎光陰迅速。如撚指間便過也。二句。歎每日",
    "X24n0467_004:0697c03": "奔波不定。無有片時之閑也。後二句。令人省會。向",
    "X24n0467_004:0697c04": "自己形骸之上。檢點看。多少英雄一去不還也。傅",
    "X24n0467_004:0697c05": "大士頌曰。精魄隨陰路。游魂入死關。只聞千萬去。",
    "X24n0467_004:0697c06": "未見一人還。寶馬空嘶立。庭花永絕攀。早求無上",
    "X24n0467_004:0697c07": "道。應免四方山。",
    "X24n0467_004:0697c08": "　勢至悲光絕點埃　　塵塵剎剎現如來",
    "X24n0467_004:0697c09": "　真心量與觀音等　　接引眾生歸去來",
    "X24n0467_004:0697c10": "前二句。頌二菩薩。光明各照千佛世界。其中人民。",
    "X24n0467_004:0697c11": "有急難恐怖。官詞苦楚。一切惡事逼迫。一心歸命。",
    "X24n0467_004:0697c12": "光照之處悉皆解脫也。勢至者。言菩薩有大勢力。",
    "X24n0467_004:0697c13": "拔濟眾生。但有稱名禮拜。菩薩即至其前。故云勢",
    "X24n0467_004:0697c14": "至也。絕點埃者。讚菩薩悲光熾盛之極。一切眾生",
    "X24n0467_004:0697c15": "肉眼。仗菩薩光。即得徹見十方世界。塵中之剎。剎",
    "X24n0467_004:0697c16": "中有佛。於眾生說法也。古德云。高超淨土捨娑婆。",
    "X24n0467_004:0697c17": "一步歸來快樂多。常寂光中都坐斷。塵塵剎剎是",
    "X24n0467_004:0697c18": "彌陀。後二句。美此菩薩。心量行願。與觀世音菩薩。",
    "X24n0467_004:0697c19": "無二無別。隨逐彌陀化主。接引眾生。同歸淨土也。",
    "X24n0467_004:0697c20": "尊重正教。誰敢輕慢。塔廟在身邊。人人本有。箇箇皆",
    "X24n0467_004:0697c21": "然。",
    "X24n0467_004:0697c22": "此科昭明太子。判此一段經文。為尊重正教分第",
    "X24n0467_004:0697c23": "十二。以此經所在之處。則為有佛若有弟子。持誦",
    "X24n0467_004:0697c24": "此經。即為三寶俱在。感得天人供養尊重持經之",
    "X24n0467_004:0698a01": "人。故云尊重正教也。誰敢輕慢者。此言三寶既在。",
    "X24n0467_004:0698a02": "天人尚重。誰敢輕而不信。慢而不敬也。塔廟在身",
    "X24n0467_004:0698a03": "邊者。乃科家。分明指出此塔。在人身邊。不可遠尋",
    "X24n0467_004:0698a04": "也。故經云。隨說此經乃至四句偈等。當知此處。一",
    "X24n0467_004:0698a05": "切世間。天人阿脩羅。皆應供養。如佛塔廟。若是經",
    "X24n0467_004:0698a06": "典所在之處。則為有佛。言其般若之智。是佛法身",
    "X24n0467_004:0698a07": "舍利。故云塔廟在身邊也。人人本有者。言此塔廟。",
    "X24n0467_004:0698a08": "既在當人身邊。人人本具。不從外得。故云本有。不",
    "X24n0467_004:0698a09": "假修成。本來自然。故云。箇箇皆然者耳。",
    "X24n0467_004:0698a10": "金剛寶藏。體自周圓。若還信受。拈來自檢看。",
    "X24n0467_004:0698a11": "此是科家。分明指示。上云。塔廟在身。人人本有。今",
    "X24n0467_004:0698a12": "乃教人。受持此個金剛寶藏。周徧法界。圓褁十方。",
    "X24n0467_004:0698a13": "頭頭顯現。法法全彰。眼見耳聞。無非寶藏。故云。體",
    "X24n0467_004:0698a14": "自周圓也。若還信受等者。科家意云。我今如此分",
    "X24n0467_004:0698a15": "明指示。汝若信受此法。爾試拈來自家檢點看。是",
    "X24n0467_004:0698a16": "也不是者哉。",
    "X24n0467_004:0698a17": "　起坐皆尊重　　常親塔廟前　　如如元不動",
    "X24n0467_004:0698a18": "　處處得安然",
    "X24n0467_004:0698a19": "前二句。牒經文義。云若是經典所在之處。則為有",
    "X24n0467_004:0698a20": "佛。如佛塔廟。若是有人。受持此經。於四威儀中。常",
    "X24n0467_004:0698a21": "自尊重保守。如親在塔廟之前相似。塔廟者。唐梵",
    "X24n0467_004:0698a22": "兼舉。梵語塔波。唐言廟塚。又云。藏佛舍利。謂之塔。",
    "X24n0467_004:0698a23": "供佛形像。謂之廟也。後二句消歸於理。而得自在。",
    "X24n0467_004:0698a24": "若是行人。不隨境轉。其心如如不動。於四威儀中。",
    "X24n0467_004:0698b01": "安然自在也。",
    "X24n0467_004:0698b02": "○尊重正教分第十二。",
    "X24n0467_004:0698b03": "【經】復次須菩提隨說是經(至)則為有佛若尊重弟子。",
    "X24n0467_004:0698b04": "註曰。此分經文。名尊重正教分。以般若是諸佛母。",
    "X24n0467_004:0698b05": "能出生佛果菩提。一切諸法。但能持誦四句之偈。",
    "X24n0467_004:0698b06": "乃感天人尊重供養。故云。尊重正教也。佛於是再",
    "X24n0467_004:0698b07": "呼須菩提云。此經隨其所在之處。若有人受持讀",
    "X24n0467_004:0698b08": "誦為人演說。乃至一四句偈。則其功德利益。甚深",
    "X24n0467_004:0698b09": "廣大。當知此處。感得天人阿修羅。皆應供養。如佛",
    "X24n0467_004:0698b10": "塔廟。即為有佛。以般若是如來法身舍利。經云。佛",
    "X24n0467_004:0698b11": "告藥王言。若經卷所住之處。皆應起七寶塔。極令",
    "X24n0467_004:0698b12": "高廣嚴飾。不須復安舍利。此中已有如來全身。若",
    "X24n0467_004:0698b13": "有人得見此塔。禮拜供養。當知是人。皆近阿耨菩",
    "X24n0467_004:0698b14": "提是也。何況有人盡能受持者。上云。持四句之功。",
    "X24n0467_004:0698b15": "如佛真身。舍利寶塔。在於此處。何況有人。盡能具",
    "X24n0467_004:0698b16": "足受持讀誦此經全文。當知此人。即能成就無上",
    "X24n0467_004:0698b17": "佛果菩提第一希有之法也。若是經典所在之處",
    "X24n0467_004:0698b18": "者。佛意云。此般若經典。即法寶也。則為有佛。即佛",
    "X24n0467_004:0698b19": "寶也。尊重弟子。即僧寶也。故云。經典所在之處。即",
    "X24n0467_004:0698b20": "三寶共居也。尊重弟子者。又因經勝。故當尊重。學",
    "X24n0467_004:0698b21": "居師後。故稱弟。解從師生。故稱子也。傅大士頌曰。",
    "X24n0467_004:0698b22": "恒沙為比量。分為六種多。持經取四句。七寶詎能",
    "X24n0467_004:0698b23": "過。法門遊歷處。供養感修羅。經中稱最勝。尊重似",
    "X24n0467_004:0698b24": "佛陀。",
    "X24n0467_004:0698c01": "慈愍三根。隨說乃人天敬仰。受持四句。皆應如塔廟",
    "X24n0467_004:0698c02": "尊崇。常行無念之心。實為希有之法。如何是最上第",
    "X24n0467_004:0698c03": "一句。",
    "X24n0467_004:0698c04": "此文。牒經中之義也。佛說此般若經。以慈愍之心。",
    "X24n0467_004:0698c05": "隨三種根器。說三乘教法。又隨說者。若有行人。隨",
    "X24n0467_004:0698c06": "其所在之處。解說此經。或受持讀誦。但以四句。乃",
    "X24n0467_004:0698c07": "感天人敬仰。如塔廟尊崇。似佛與大弟子。現在之",
    "X24n0467_004:0698c08": "說也。常行無念之心者。若是行人。常行無念。即心",
    "X24n0467_004:0698c09": "離四相。境絕六塵。以無著之心。讀誦講演。實為成",
    "X24n0467_004:0698c10": "就最上第一。希有微妙之法也。最上第一者。乃是",
    "X24n0467_004:0698c11": "科家徵問之義。經云。最上第一希有之法。故問云。",
    "X24n0467_004:0698c12": "如何為第一句。下文。伸答而顯露也。",
    "X24n0467_004:0698c13": "　非但我今獨達了　　恒沙諸佛體皆同",
    "X24n0467_004:0698c14": "此二句。答上之辭也。科家。以永嘉證道之文。比此",
    "X24n0467_004:0698c15": "中第一句之義。此理非但我今獨自達了。至於恒",
    "X24n0467_004:0698c16": "沙諸佛。所證一體皆同也。此乃分明指示。果能如",
    "X24n0467_004:0698c17": "是之人。親證實到此理。方得如是受用。可謂。十方",
    "X24n0467_004:0698c18": "薄伽梵。一路涅槃門。",
    "X24n0467_004:0698c19": "　說處隨宜不滯空　　勸持四句為流通",
    "X24n0467_004:0698c20": "　天龍覆護尊如塔　　功德無邊讚莫窮",
    "X24n0467_004:0698c21": "此四句。牒經之義也。經云。隨說是經。乃至四句偈",
    "X24n0467_004:0698c22": "等。科家意云。若是行人。隨其所在之處。隨順機宜。",
    "X24n0467_004:0698c23": "觀根逗教。而說四句之偈。令聞法者。不滯偏空。直",
    "X24n0467_004:0698c24": "取中道佛果菩提。復勸行人。受持四句。流通無盡",
    "X24n0467_004:0699a01": "也。天龍覆護者。若有人。受持四句流通之處。感得",
    "X24n0467_004:0699a02": "天龍覆護尊敬供養。如佛塔廟。功德無邊。讚揚無",
    "X24n0467_004:0699a03": "有窮盡也。",
    "X24n0467_004:0699a04": "　百歲光陰老盡人　　青山綠水至如今",
    "X24n0467_004:0699a05": "　開眸認取來生路　　莫學愚頑錯用心",
    "X24n0467_004:0699a06": "前二句。歎人生百歲。七十者希。言百歲光陰。為人",
    "X24n0467_004:0699a07": "壽老盡之處。此歎人壽不長。命不久留也。唯有青",
    "X24n0467_004:0699a08": "山綠水。古今長在。純陽云。惟有兩般長不改。青山",
    "X24n0467_004:0699a09": "依舊水長流。開眸認取來生路者。科家勉人。山水",
    "X24n0467_004:0699a10": "雖長。劫盡崩枯。唯有本來真性。萬古常存。無去無",
    "X24n0467_004:0699a11": "來。無生無滅。故云。開眸認取來生路也。又叮嚀云。",
    "X24n0467_004:0699a12": "莫學愚頑錯用心。意云。莫學愚癡之人。迷而不省。",
    "X24n0467_004:0699a13": "頑而不信。只管錯用心機。廣置田園。多修宅舍。古",
    "X24n0467_004:0699a14": "德云。眼視仙庄境色幽。前人田土後人收。後人收",
    "X24n0467_004:0699a15": "得休歡喜。還有收人在後頭。若如此省悟。必不錯",
    "X24n0467_004:0699a16": "用其心也。",
    "X24n0467_004:0699a17": "　念佛臨終見寶臺　　寶旛寶盖滿空排",
    "X24n0467_004:0699a18": "　彌陀勢至觀音等　　合掌相隨歸去來",
    "X24n0467_004:0699a19": "此四句。明念佛之人。有此效驗。若是行人。從初發",
    "X24n0467_004:0699a20": "心念佛。直至臨終更不退志。乃見七寶金臺自至。",
    "X24n0467_004:0699a21": "又有寶旛寶盖滿空排布。彌陀勢至觀音三聖。垂",
    "X24n0467_004:0699a22": "光接引此念佛人。合掌相隨。同歸淨土。",
    "X24n0467_004:0699a23": "如法受持。誰敢謾他。須菩提。意如何。我今為汝。一一",
    "X24n0467_004:0699a24": "言破。",
    "X24n0467_004:0699b01": "此科昭明太子。判此一段經文。為如法受持分第",
    "X24n0467_004:0699b02": "十三。以須菩提。雖聞前來種種深義。而未知經名",
    "X24n0467_004:0699b03": "何等。云何受持流布。故乃請問經名。佛答。是經名",
    "X24n0467_004:0699b04": "為金剛般若波羅蜜。汝當奉持。又恐於般若上。而",
    "X24n0467_004:0699b05": "生執著。故云。即非般若。以顯法性本空。不可取著。",
    "X24n0467_004:0699b06": "復於般若。無有所說。方為如法受持也。誰敢謾他",
    "X24n0467_004:0699b07": "者。科家意云。既是法無所說。般若非名。如此受持",
    "X24n0467_004:0699b08": "者。誰敢謾他也。須菩提意如何者。此分經文。佛問",
    "X24n0467_004:0699b09": "須菩提。總有三箇於意云何之問。初問。如來有所",
    "X24n0467_004:0699b10": "說法不。二問。世界所有微塵是為多不。三問。可以",
    "X24n0467_004:0699b11": "三十二相見如來不。下文伸出所以也。我我為汝",
    "X24n0467_004:0699b12": "一一言破者。此明佛以三次。問於意云何。乃告須",
    "X24n0467_004:0699b13": "菩提云。諸微塵。如來說非微塵。是名微塵。如來說",
    "X24n0467_004:0699b14": "世界。非世界。是名世界。故云。一一言破也。",
    "X24n0467_004:0699b15": "白雲散處。月照禪河。文殊不遠。休巡山土坡。",
    "X24n0467_004:0699b16": "上二句。科經文云。須菩提。不以三十二相。見如來",
    "X24n0467_004:0699b17": "法身。故云。白雲散處也。月照禪河者。既不著相見",
    "X24n0467_004:0699b18": "法身。即是真空實相。無相可觀。如月照禪河。光水",
    "X24n0467_004:0699b19": "一體也。下二句。科經中。以恒河沙身命布施。不如",
    "X24n0467_004:0699b20": "受持此經四句偈等。其福甚多。今云。文殊不遠者。",
    "X24n0467_004:0699b21": "以文殊表智。喻此經。四句偈。即是當人本有真智。",
    "X24n0467_004:0699b22": "能趣菩提無漏果也。故杜順祖師。送弟子遊五臺",
    "X24n0467_004:0699b23": "山偈曰。遊子漫波波。臺山禮土坡。文殊只這是。何",
    "X24n0467_004:0699b24": "更覓彌陀。故云。文殊不遠。休巡山土坡也。",
    "X24n0467_004:0699c01": "　如法謹受持　　福勝等須彌　　白雲消散盡",
    "X24n0467_004:0699c02": "　明月始光輝",
    "X24n0467_004:0699c03": "前二句。頌經文之義也。如法者。科家意云。若是行",
    "X24n0467_004:0699c04": "人。不執般若之名。不著有法可說。方是如法受持。",
    "X24n0467_004:0699c05": "稱理而修。其福勝過須彌山之高廣。以持經是無",
    "X24n0467_004:0699c06": "為福。能成勝果。故云。福勝等須彌也。後二句。以白",
    "X24n0467_004:0699c07": "雲消散盡。喻經文云。不著有法可說。不著有世界",
    "X24n0467_004:0699c08": "微塵。不著三十二相。故如白雲消散盡也。明月始",
    "X24n0467_004:0699c09": "光輝者。既於一切法。不生執著。獨顯實相真理。如",
    "X24n0467_004:0699c10": "明月當空。性天朗耀。故云。明月始光輝也。",
    "X24n0467_004:0699c11": "○如法受持分第十三。",
    "X24n0467_004:0699c12": "【經】爾時須菩提白佛言(至)世尊如來無所說。",
    "X24n0467_004:0699c13": "註曰。此分經文。名如法受持也。以須菩提。既聞此",
    "X24n0467_004:0699c14": "經。實為希有之法。未知此經。以何為名。所以白佛。",
    "X24n0467_004:0699c15": "當何名此經。我等云何受持流布。佛乃答之云。是",
    "X24n0467_004:0699c16": "經名為金剛般若波羅蜜。以是名字。汝當奉持。如",
    "X24n0467_004:0699c17": "是答者。佛意謂前所問答。種種義理。不過安住降",
    "X24n0467_004:0699c18": "伏。能斷能空。總是金剛般若波羅蜜之義。一經大",
    "X24n0467_004:0699c19": "體。一題盡矣。此約俗諦之說。故有此名也。以是名",
    "X24n0467_004:0699c20": "字。汝當奉持。佛乃叮嚀。尊奉行持也。所以者何者。",
    "X24n0467_004:0699c21": "佛自徵問。以何所以也。佛又呼須菩提云。佛說般",
    "X24n0467_004:0699c22": "若波羅蜜。即非般若波羅蜜。意云。我所說者。對機",
    "X24n0467_004:0699c23": "之談。如來恐人生斷滅見。不得已而強安其名也。",
    "X24n0467_004:0699c24": "可謂恐人生斷見。權且立虗名。若約真諦之義。妙",
    "X24n0467_004:0700a01": "明本性。湛若太虗。體既尚無。何名之有。故云。即非",
    "X24n0467_004:0700a02": "般若波羅蜜也。佛於是。再呼須菩提。於意云何。如",
    "X24n0467_004:0700a03": "來有所說法不。佛恐須菩提。聞佛說此經名。疑法",
    "X24n0467_004:0700a04": "有說。故乃問云。如來有所說法不。須菩提。即會佛",
    "X24n0467_004:0700a05": "義。答云。如來無所說。意云。佛雖有說。隨順俗諦。故",
    "X24n0467_004:0700a06": "有是說。若約真諦。實無所說。是名真說。故云。無所",
    "X24n0467_004:0700a07": "說也。故下經云。若有人言如來有所說法。即為謗",
    "X24n0467_004:0700a08": "佛是也。傅大士頌曰。名中無有義。義上復無名。金",
    "X24n0467_004:0700a09": "剛喻真智。能破惡堅貞。若別波羅岸。入理出迷情。",
    "X24n0467_004:0700a10": "智人心自覺。愚者外求聲。",
    "X24n0467_004:0700a11": "【經】須菩提於意云何(至)為他人說其福甚多。",
    "X24n0467_004:0700a12": "註曰。佛於此再告當機須菩提云。於汝心意如何。",
    "X24n0467_004:0700a13": "此三千大千世界。所有微塵。是為多不問之。須菩",
    "X24n0467_004:0700a14": "提領解佛義。答云。甚多。故稱世尊也。佛又呼須菩",
    "X24n0467_004:0700a15": "提言。諸微塵等。此一節大意。由前來。以滿恒河沙",
    "X24n0467_004:0700a16": "數。三千世界七寶布施得福而來。謂前寶施得福",
    "X24n0467_004:0700a17": "雖多。不離性執貪等。煩惱染因。有為福報。未出有",
    "X24n0467_004:0700a18": "漏。故佛以大千世界微塵為喻。塵界乃無情之物。",
    "X24n0467_004:0700a19": "無記所攝。不生貪等煩惱染因。返顯前來寶施。是",
    "X24n0467_004:0700a20": "煩惱染因。以能成就煩惱果報。況持說此經。是遠",
    "X24n0467_004:0700a21": "離煩惱因。能趣菩提果。而豈不勝耶。又云。非微塵",
    "X24n0467_004:0700a22": "非世界者。以非貪等煩惱。塵界染因也。是名微塵",
    "X24n0467_004:0700a23": "是名世界者。乃是無記微塵世界也。以無記猶無",
    "X24n0467_004:0700a24": "情。謂不起善惡等情念也。佛又告須菩提言。於意",
    "X24n0467_004:0700b01": "云何。可以三十二相見如來不。意云。以我色身三",
    "X24n0467_004:0700b02": "十二相。見如來法身不。須菩提即會佛義。答云。不",
    "X24n0467_004:0700b03": "也世尊。不可以三十二相見如來。意云。寶施感者。",
    "X24n0467_004:0700b04": "三十二相即應身佛也。持經所感者。即無相法身",
    "X24n0467_004:0700b05": "佛也。故云。不可以相見如來也。何以故者。佛自徵",
    "X24n0467_004:0700b06": "問。以何意故。不以三十二相見如來。佛自答云。如",
    "X24n0467_004:0700b07": "來說三十二相。者是如來應身也。即是非相者。是",
    "X24n0467_004:0700b08": "如來法身也。是名三十二相者。以應身即是法身。",
    "X24n0467_004:0700b09": "以法身全是應身。亦不妨說三十二相也。此言寶",
    "X24n0467_004:0700b10": "施之福。縱能成佛。但是應身之相。不及受持演說",
    "X24n0467_004:0700b11": "功德。能成無相法身也。佛又呼須菩提云。若有善",
    "X24n0467_004:0700b12": "男子。善女人。以恒河沙等身命布施者。此言前文。",
    "X24n0467_004:0700b13": "以七寶布施為外財也。今乃以身命布施。為內財",
    "X24n0467_004:0700b14": "也。縱捨身命布施。而不見佛性。於理無益也。若復",
    "X24n0467_004:0700b15": "有人。於此經中。乃至受持四句偈等。為他人說。其",
    "X24n0467_004:0700b16": "福甚多者。此顯持經。倍勝財施之福。能見性成佛。",
    "X24n0467_004:0700b17": "證無為果。出生一切菩提法也。傅大士頌曰。施命",
    "X24n0467_004:0700b18": "如沙數。人天業轉深。既掩菩提相。能障涅槃心。猿",
    "X24n0467_004:0700b19": "猴探水月。蘭[卄/碭]拾花針。愛河浮更沒。苦海出還沉。",
    "X24n0467_004:0700b20": "又頌曰。經中稱四句。應當不離身。愚人看似夢。智",
    "X24n0467_004:0700b21": "者見唯真。法性無前後。無中非故新。蘊空無實相。",
    "X24n0467_004:0700b22": "憑何見有人。",
    "X24n0467_004:0700b23": "大覺尊。本來不立一字。而直指人心。須菩提。無端特",
    "X24n0467_004:0700b24": "請標名。而強生枝節。縱使析微塵如世界。無相可求。",
    "X24n0467_004:0700c01": "施身命等河沙。無法可說。且道。奉持箇什麼。咄。",
    "X24n0467_004:0700c02": "此節之文。明佛出世。只是於人傳心。本來不立一",
    "X24n0467_004:0700c03": "字。昔佛將入涅槃時。文殊請佛再轉法輪。佛言。吾",
    "X24n0467_004:0700c04": "四十九年。未道著一字。以佛言雖有說。正顯無說。",
    "X24n0467_004:0700c05": "甞云。始從鹿野苑。終至跋提河。於其二中間。未曾",
    "X24n0467_004:0700c06": "說一字。故云。不立一字。直指人心也。須菩提無端",
    "X24n0467_004:0700c07": "者。乃科家顯手眼把住說話。意云。言如來無所說",
    "X24n0467_004:0700c08": "法。而今無端。却又請標名題。所以強生枝節。如鉢",
    "X24n0467_004:0700c09": "盂上安柄。可謂虗空無面目。何用巧粧眉也。縱使",
    "X24n0467_004:0700c10": "析微塵如世界者。乃牒經類釋也。即佛告須菩提。",
    "X24n0467_004:0700c11": "諸微塵。如來說非微塵。是名微塵。以類下句如來",
    "X24n0467_004:0700c12": "說世界。非世界。是名世界。故云。如世界也。無相可",
    "X24n0467_004:0700c13": "求者。以世界之相。即眾塵所積之相。今云。析一微",
    "X24n0467_004:0700c14": "塵。為七分極微塵。又析一極微塵。為七分極鄰虗",
    "X24n0467_004:0700c15": "塵。以鄰虗塵。實虗空性。更不可析。以同虗空故。既",
    "X24n0467_004:0700c16": "同虗空了不可得。豈能成就世界耶。既不能成就",
    "X24n0467_004:0700c17": "世界。故云。無塵相可求也。施身命等河沙者。科家",
    "X24n0467_004:0700c18": "意云。經中施河沙身命。不如說四句法。直饒你施",
    "X24n0467_004:0700c19": "身命等河沙。求其說法亦不可得。此言。至理超名",
    "X24n0467_004:0700c20": "相之階。真智出思議之外。言語道斷。心行處滅。故",
    "X24n0467_004:0700c21": "云。無法可說也。且道奉持者。科家令人審察。若是",
    "X24n0467_004:0700c22": "有相有說。可言一箇奉持。既云無相可求。無法可",
    "X24n0467_004:0700c23": "說。且道如何奉持耶。可謂。直饒眼似流星。未免口",
    "X24n0467_004:0700c24": "如楄檐也。",
    "X24n0467_004:0701a01": "　金剛寶劒倚天寒　　外道邪魔俱腦裂",
    "X24n0467_004:0701a02": "此二句。所顯無受持之義也。科家以金剛王寶劒。",
    "X24n0467_004:0701a03": "喻般若智。此智之外。更無片事可得。除一心之外。",
    "X24n0467_004:0701a04": "更無有法。可傳可受也。如寶劒光寒。羣魔膽碎。所",
    "X24n0467_004:0701a05": "謂大丈夫。秉慧劒。般若鋒兮金剛焰。非但空摧外",
    "X24n0467_004:0701a06": "道心。早曾落却天魔膽。是也。",
    "X24n0467_004:0701a07": "　箇裏本無元字脚　　空中誰敢強安名",
    "X24n0467_004:0701a08": "　等閒點出金剛眼　　照破魔王八萬城",
    "X24n0467_004:0701a09": "前二句。頌經中之義也。言般若無名。真空無相。所",
    "X24n0467_004:0701a10": "以科家。當陽顯示。不隱絲毫。故云箇裏本無一字。",
    "X24n0467_004:0701a11": "所說真空理上。誰敢安名。可謂。有名呼不得。無位",
    "X24n0467_004:0701a12": "可安排也。後二句。若是行人。於般若真智。直下會",
    "X24n0467_004:0701a13": "得。如等閒點出金剛正眼。此金剛眼。即當人本有",
    "X24n0467_004:0701a14": "之智眼。斯眼若開。能破一切眾生。八萬四千塵勞",
    "X24n0467_004:0701a15": "煩惱之惑。故心經云。照見五蘊皆空。度一切苦厄。",
    "X24n0467_004:0701a16": "所以照破魔王八萬城也。",
    "X24n0467_004:0701a17": "　百歲光陰不自驚　　老來何物作前程",
    "X24n0467_004:0701a18": "　只憑經卷三千藏　　莫把虗華過一生",
    "X24n0467_004:0701a19": "前二句。歎人生在世。只有百歲光陰。從朝至暮。惟",
    "X24n0467_004:0701a20": "貪名利。不肯自驚。光陰有限。世數無多。一旦老來。",
    "X24n0467_004:0701a21": "欲將何物。而作前程路費。如行路客。先辨資粮。不",
    "X24n0467_004:0701a22": "遭飢餓之苦。喻人修道。必免三途之難。古德云。三",
    "X24n0467_004:0701a23": "分光陰二早過。靈臺一點不揩磨。貪生逐日區區",
    "X24n0467_004:0701a24": "去。喚不回頭爭柰何。似此之人。亦是前程未辨也。",
    "X24n0467_004:0701b01": "後二句。頌辨前程所以。要令行人。向日用間。不可",
    "X24n0467_004:0701b02": "唐喪光陰。虗延歲月。須是精勤六念。謹守一心。誦",
    "X24n0467_004:0701b03": "三藏之玄文。究五乘之奧義。故云。只憑經卷三千",
    "X24n0467_004:0701b04": "藏也。莫把虗華過一生者。乃科家誡勉行人。莫認",
    "X24n0467_004:0701b05": "三界虗華。以為實有。可惜一生空過。後悔難追。可",
    "X24n0467_004:0701b06": "謂。迷誦千經只是少。悟來一念也須多。故經云。一",
    "X24n0467_004:0701b07": "切有為法。如夢幻泡影。如露亦如電。應作如是觀。",
    "X24n0467_004:0701b08": "　般若現前無罣礙　　橫身宇宙莫疑猜",
    "X24n0467_004:0701b09": "　虗空拶破難藏覆　　大道分明歸去來",
    "X24n0467_004:0701b10": "初二句。明三界之法。從一般若出生。今云。般若現",
    "X24n0467_004:0701b11": "前。諸法悉空。即是般若。故云無有罣碍。可謂。山河",
    "X24n0467_004:0701b12": "及大地。全露法王身也。橫身宇宙者。言此般若既",
    "X24n0467_004:0701b13": "無罣礙。所以橫身宇宙。充滿太虗。可謂竪窮三際。",
    "X24n0467_004:0701b14": "橫遍十方。故云。莫疑猜也。後二句。言般若大用現",
    "X24n0467_004:0701b15": "前。將十方虗空。悉皆消殞也。大道分明者。謂般若",
    "X24n0467_004:0701b16": "現前。山河大地。明暗色空。無纖毫可得。古人云。浮",
    "X24n0467_004:0701b17": "生易過休空過。大道難明要講明。故云。大道分明",
    "X24n0467_004:0701b18": "歸去來也。",
    "X24n0467_004:0701b20": "銷釋金剛科儀會要註解卷第四"
}