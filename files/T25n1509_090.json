{
    "T25n1509_090:0692c11": "大智度論釋實際品第八十(卷九十)",
    "T25n1509_090:0692c13": "聖者龍樹菩薩造",
    "T25n1509_090:0692c14": "後秦龜茲國三藏鳩摩羅什譯",
    "T25n1509_090:0692c15": "[0692c15] 【經】[0692c15] 須菩提白佛言：「世尊！若眾生畢竟不可",
    "T25n1509_090:0692c16": "得，菩薩為誰故行般若波羅蜜？」[0692c16] 佛告須菩提：",
    "T25n1509_090:0692c17": "「菩薩為實際故行般若波羅蜜。須菩提！實際、",
    "T25n1509_090:0692c18": "眾生際異者，菩薩不行般若波羅蜜。須菩提！",
    "T25n1509_090:0692c19": "實際、眾生際不異，以是故，菩薩摩訶薩為利",
    "T25n1509_090:0692c20": "益眾生故行般若波羅蜜。復次，須菩提！菩薩",
    "T25n1509_090:0692c21": "摩訶薩行般若波羅蜜時，以不壞實際法，立",
    "T25n1509_090:0692c22": "眾生於實際中。」[0692c22] 須菩提白佛言：「世尊！若實",
    "T25n1509_090:0692c23": "際即是眾生際，菩薩則為建立實際於實際。",
    "T25n1509_090:0692c24": "世尊！若建立實際於實際，則為建立自性於",
    "T25n1509_090:0692c25": "自性。世尊！不得建立自性於自性。世尊！云",
    "T25n1509_090:0692c26": "何菩薩摩訶薩行般若波羅蜜時，建立眾生",
    "T25n1509_090:0692c27": "於實際？」[0692c27] 佛告須菩提：「實際不可建立於實",
    "T25n1509_090:0692c28": "際，自性不可建立於自性。須菩提！今菩薩摩",
    "T25n1509_090:0692c29": "訶薩行般若波羅蜜時，以方便力故，建立眾",
    "T25n1509_090:0693a01": "生於實際；實際亦不異眾生際，實際、眾生際",
    "T25n1509_090:0693a02": "無二無別。」[0693a02] 須菩提白佛言：「世尊！何等是諸菩",
    "T25n1509_090:0693a03": "薩摩訶薩方便力？用是方便力，菩薩摩訶薩行",
    "T25n1509_090:0693a04": "般若波羅蜜時，建立眾生於實際，亦不壞",
    "T25n1509_090:0693a05": "實際相？」[0693a05] 佛告須菩提：「若菩薩摩訶薩行般若",
    "T25n1509_090:0693a06": "波羅蜜時，以方便力故，建立眾生於布施。建",
    "T25n1509_090:0693a07": "立已，說布施先後際相，作是言：『如是布施，前",
    "T25n1509_090:0693a08": "際空、後際空、中際亦空，施者亦空、施報亦空、",
    "T25n1509_090:0693a09": "受者亦空。諸善男子！是一切法實際中不可",
    "T25n1509_090:0693a10": "得，汝等莫念布施異、施者異、施報異、受者異。",
    "T25n1509_090:0693a11": "若汝等不念布施異、施者異、施報異、受者異，",
    "T25n1509_090:0693a12": "是時，布施能取甘露味、得甘露味果。汝善男",
    "T25n1509_090:0693a13": "子！以是布施故，莫著色，莫著受、想、行、識。何以",
    "T25n1509_090:0693a14": "故？是布施、布施相空，施者、施者空，施報、施",
    "T25n1509_090:0693a15": "報空，受者、受者空，空中布施不可得、施者不",
    "T25n1509_090:0693a16": "可得、施報不可得、受者不可得。何以故？是諸",
    "T25n1509_090:0693a17": "法畢竟自性空故。』[0693a17] 「復次，須菩提！菩薩摩訶薩",
    "T25n1509_090:0693a18": "行般若波羅蜜時，以方便力故，教眾生持戒；",
    "T25n1509_090:0693a19": "語眾生言：『汝善男子！除捨殺生法，乃至除捨",
    "T25n1509_090:0693a20": "邪見。何以故？善男子！如汝所分別法，是諸",
    "T25n1509_090:0693a21": "法無如是性。汝善男子當諦思惟：何等是眾",
    "T25n1509_090:0693a22": "生而欲奪命？用何等物奪命？乃至邪見亦如",
    "T25n1509_090:0693a23": "是。』須菩提！菩薩摩訶薩如是方便力成就眾",
    "T25n1509_090:0693a24": "生。是菩薩摩訶薩即為眾生說布施、持戒果",
    "T25n1509_090:0693a25": "報，是布施、持戒果報自性空；知布施、持戒果",
    "T25n1509_090:0693a26": "報自性空已，是中不著；不著故心不散，能生",
    "T25n1509_090:0693a27": "智慧；以是智慧斷一切結使煩惱，入無餘",
    "T25n1509_090:0693a28": "涅槃。是世俗法，非第一實義。何以故？空中",
    "T25n1509_090:0693a29": "無有滅、亦無使滅者。諸法畢竟空，即是涅槃。",
    "T25n1509_090:0693b01": "[0693b01] 「復次，須菩提！菩薩摩訶薩見眾生瞋恚惱心，",
    "T25n1509_090:0693b02": "教言：『汝善男子！來修行忍辱，作忍辱人，當樂",
    "T25n1509_090:0693b03": "忍辱。汝所瞋者自性空故。汝來！善男子！如",
    "T25n1509_090:0693b04": "是思惟：「我於何所法中瞋？誰為瞋者？所瞋者",
    "T25n1509_090:0693b05": "誰？」是法皆空，是性空法無不空時。是空非諸",
    "T25n1509_090:0693b06": "佛作，非辟支佛、聲聞作，非菩薩摩訶薩作，",
    "T25n1509_090:0693b07": "非諸天、鬼神、龍王、阿修羅、緊那羅、摩&#x777A;羅伽，",
    "T25n1509_090:0693b08": "非四天王天乃至非他化自在天、非梵眾天",
    "T25n1509_090:0693b09": "乃至非淨居天、非無邊空處乃至非有想非",
    "T25n1509_090:0693b10": "無想處諸天所作。汝當如是思惟：「所瞋誰？",
    "T25n1509_090:0693b11": "誰是瞋者？何等是瞋事？」是一切法性空，性空",
    "T25n1509_090:0693b12": "法中無有所瞋。』如是，須菩提！菩薩摩訶薩行",
    "T25n1509_090:0693b13": "般若波羅蜜時，以是因緣，建立眾生於性空，",
    "T25n1509_090:0693b14": "次第漸漸示、教、利、喜，令得阿耨多羅三藐三菩",
    "T25n1509_090:0693b15": "提。是世俗法，非第一實義。何以故？是性空",
    "T25n1509_090:0693b16": "中無有得者、無有得法、無有得處。須菩提！是",
    "T25n1509_090:0693b17": "名實際性空法。菩薩摩訶薩為眾生故行是",
    "T25n1509_090:0693b18": "法，眾生亦不可得。何以故？一切法離眾生",
    "T25n1509_090:0693b19": "相。[0693b19] 「復次，須菩提！菩薩摩訶薩行般若波羅蜜",
    "T25n1509_090:0693b20": "時，方便力故，見眾生懈怠，教令身精進、心精",
    "T25n1509_090:0693b21": "進；作是言：『諸善男子！諸法性空中無懈怠法、",
    "T25n1509_090:0693b22": "無懈怠者、無懈怠事；是一切法性皆空，無過",
    "T25n1509_090:0693b23": "性空者。汝等生身精進、心精進，為生善法故，",
    "T25n1509_090:0693b24": "莫懈怠！善男子！若布施、若持戒、若忍辱、若精",
    "T25n1509_090:0693b25": "進、若禪定、若智慧，若諸禪定、解脫、三昧，若四",
    "T25n1509_090:0693b26": "念處乃至八聖道分，若空解脫門，無相、無作",
    "T25n1509_090:0693b27": "解脫門，乃至十八不共法中，莫懈怠！諸善",
    "T25n1509_090:0693b28": "男子！是一切法性空中，當知無礙相，無礙法",
    "T25n1509_090:0693b29": "中無懈怠者、無懈怠法。』如是，須菩提！菩薩摩",
    "T25n1509_090:0693c01": "訶薩行般若波羅蜜時，教眾生令住性空，不",
    "T25n1509_090:0693c02": "墮二法。何以故？是性空無二無別故，是無",
    "T25n1509_090:0693c03": "二法則無可瞋處。復次，須菩提！菩薩摩訶薩",
    "T25n1509_090:0693c04": "行性空般若波羅蜜時，教眾生令精進，作是",
    "T25n1509_090:0693c05": "言：『諸善男子！勤精進，若布施、若持戒、若忍辱、",
    "T25n1509_090:0693c06": "若精進、若禪定、若智慧，若禪定、解脫、三昧，若四",
    "T25n1509_090:0693c07": "念處乃至八聖道分，若空解脫門，無相、無作",
    "T25n1509_090:0693c08": "解脫門，若佛十力、若四無所畏、若四無礙智、",
    "T25n1509_090:0693c09": "若十八不共法、若大慈大悲。是諸法，汝等莫",
    "T25n1509_090:0693c10": "念二相、莫念不二相！何以故？是法性皆空，",
    "T25n1509_090:0693c11": "是性空法不應用二相念、不應用不二相念。』",
    "T25n1509_090:0693c12": "如是，須菩提！菩薩摩訶薩行般若波羅蜜，以",
    "T25n1509_090:0693c13": "方便力故，成就眾生。成就眾生已，次第教令",
    "T25n1509_090:0693c14": "得須陀洹果、斯陀含果、阿那含果、阿羅漢果、辟",
    "T25n1509_090:0693c15": "支佛道、菩薩位，令得阿耨多羅三藐三菩提。",
    "T25n1509_090:0693c16": "[0693c16] 「復次，須菩提！菩薩摩訶薩行般若波羅蜜時，",
    "T25n1509_090:0693c17": "見眾生亂心，以方便力，為利益眾生故，作是",
    "T25n1509_090:0693c18": "言：『諸善男子！當修禪定！汝莫生亂想，當生一",
    "T25n1509_090:0693c19": "心。何以故？是法性皆空，性空中無有法可",
    "T25n1509_090:0693c20": "得若亂、若一心。汝等住是三昧，所有作業，",
    "T25n1509_090:0693c21": "若身、若口、若意，若布施、若持戒、若行忍辱、若勤",
    "T25n1509_090:0693c22": "精進、若行禪定、若修智慧，若行四念處乃至",
    "T25n1509_090:0693c23": "若行八聖道分，若諸解脫、次第定，若行佛",
    "T25n1509_090:0693c24": "十力、四無所畏、四無礙智、十八不共法、大慈大",
    "T25n1509_090:0693c25": "悲、三十二相、八十隨形好，若聲聞道、若辟支",
    "T25n1509_090:0693c26": "佛道、若菩薩道、若佛道，若須陀洹果、斯陀含",
    "T25n1509_090:0693c27": "果、阿那含果、阿羅漢果、辟支佛道、若一切種",
    "T25n1509_090:0693c28": "智，若成就眾生、若淨佛國土，汝等皆當應隨",
    "T25n1509_090:0693c29": "所願得；行性空故。』如是，須菩提！若菩薩摩",
    "T25n1509_090:0694a01": "訶薩行般若波羅蜜方便力，為利益眾生故，",
    "T25n1509_090:0694a02": "從初發意，終不懈廢，常求善法，利益眾生；從",
    "T25n1509_090:0694a03": "一佛國至一佛國，供養諸佛，從諸佛聞法，",
    "T25n1509_090:0694a04": "捨身、受身，乃至阿耨多羅三藐三菩提，終不忘",
    "T25n1509_090:0694a05": "失。是菩薩常得諸陀羅尼，諸根具足，所謂身",
    "T25n1509_090:0694a06": "根、語根、意根。何以故？是菩薩摩訶薩常修",
    "T25n1509_090:0694a07": "一切種智；修一切種智故，一切諸道皆修：若",
    "T25n1509_090:0694a08": "聲聞道、若辟支佛道、若菩薩神通道；行神通",
    "T25n1509_090:0694a09": "道菩薩，常利益眾生，終不忘失。是菩薩住報得",
    "T25n1509_090:0694a10": "神通，利益眾生，入生死五道，終不耗減。如是，",
    "T25n1509_090:0694a11": "須菩提！菩薩摩訶薩行般若波羅蜜住性空，",
    "T25n1509_090:0694a12": "以禪定利益眾生。[0694a12] 「復次，須菩提！菩薩摩訶薩",
    "T25n1509_090:0694a13": "行般若波羅蜜，住性空，以方便力故，利益眾",
    "T25n1509_090:0694a14": "生，作是言：『汝等諸善男子！觀一切法性空！",
    "T25n1509_090:0694a15": "善男子！汝等當作諸業，若身業、若口業、若意",
    "T25n1509_090:0694a16": "業，取甘露味，得甘露果。性空中無有法退。",
    "T25n1509_090:0694a17": "何以故？性空不退，亦無退者；以性空非法亦",
    "T25n1509_090:0694a18": "非非法，於無所有法中，云何當有退？』須菩提！",
    "T25n1509_090:0694a19": "菩薩摩訶薩行般若波羅蜜時，如是教眾生",
    "T25n1509_090:0694a20": "常不懈廢。是菩薩自行十善，亦教他人行十",
    "T25n1509_090:0694a21": "善；五戒、八戒亦如是。自行初禪，亦教他人令",
    "T25n1509_090:0694a22": "行初禪；乃至第四禪亦如是。常自行慈心，",
    "T25n1509_090:0694a23": "亦教他人令行慈心；乃至捨心亦如是。自行",
    "T25n1509_090:0694a24": "無邊空處，亦教他人令行無邊空處；乃至非",
    "T25n1509_090:0694a25": "有想非無想處亦如是。自行四念處，亦教他",
    "T25n1509_090:0694a26": "人令行四念處；乃至八聖道分，佛十力乃至",
    "T25n1509_090:0694a27": "八十隨形好亦如是。自於須陀洹果中生智",
    "T25n1509_090:0694a28": "慧，亦不住是中，亦教他人令得須陀洹果；乃",
    "T25n1509_090:0694a29": "至阿羅漢果亦如是。自於辟支佛道中生",
    "T25n1509_090:0694b01": "智慧，亦不住是中，亦教他人令得辟支佛道。",
    "T25n1509_090:0694b02": "自生阿耨多羅三藐三菩提道，亦教他人令",
    "T25n1509_090:0694b03": "得阿耨多羅三藐三菩提道。如是，須菩提！菩",
    "T25n1509_090:0694b04": "薩摩訶薩行般若波羅蜜方便力故，終不懈",
    "T25n1509_090:0694b05": "怠。」[0694b05] 須菩提白佛言：「世尊！若諸法性常空，常",
    "T25n1509_090:0694b06": "空中眾生不可得，法、非法亦不可得，菩薩摩",
    "T25n1509_090:0694b07": "訶薩云何求一切種智？」[0694b07] 佛告須菩提：「如是！如",
    "T25n1509_090:0694b08": "是！如汝所言：『諸法性皆空，空中眾生不可",
    "T25n1509_090:0694b09": "得，法、非法亦不可得。』須菩提！若一切法性不",
    "T25n1509_090:0694b10": "空，菩薩摩訶薩不依性空成阿耨多羅三藐",
    "T25n1509_090:0694b11": "三菩提、為眾生說性空法。須菩提！色性空，",
    "T25n1509_090:0694b12": "受、想、行、識性空；菩薩摩訶薩行般若波羅蜜",
    "T25n1509_090:0694b13": "時，說五陰性空法，說十二入、十八界性空法；",
    "T25n1509_090:0694b14": "說四禪、四無量心、四無色定、四念處乃至八聖",
    "T25n1509_090:0694b15": "道分性空法；說三解脫門、八背捨、九次第定、",
    "T25n1509_090:0694b16": "佛十力、四無所畏、四無礙智、十八不共法、大慈",
    "T25n1509_090:0694b17": "大悲、三十二相、八十隨形好性空法；說須陀",
    "T25n1509_090:0694b18": "洹果、斯陀含果、阿那含果、阿羅漢果、辟支佛道，",
    "T25n1509_090:0694b19": "一切種智斷煩惱習性空法。須菩提！若內",
    "T25n1509_090:0694b20": "空性不空、外空乃至無法有法空性不空者，則",
    "T25n1509_090:0694b21": "壞空性。是性空不常不斷。何以故？是性空",
    "T25n1509_090:0694b22": "無住處，亦無所從來、亦無所從去。須菩提！是",
    "T25n1509_090:0694b23": "名法住相。是中無法，無聚無散、無增無減、無",
    "T25n1509_090:0694b24": "生無滅、無垢無淨，是為諸法相。菩薩摩訶薩",
    "T25n1509_090:0694b25": "住是中發阿耨多羅三藐三菩提心，不見法",
    "T25n1509_090:0694b26": "有所發，無發無住，是名法住相。是菩薩摩訶",
    "T25n1509_090:0694b27": "薩行般若波羅蜜時，見一切法性空，不轉阿",
    "T25n1509_090:0694b28": "耨多羅三藐三菩提。何以故？是菩薩不見有",
    "T25n1509_090:0694b29": "法能障礙，當何處生疑？是名阿耨多羅三藐",
    "T25n1509_090:0694c01": "三菩提。性空不得眾生、不得我、不得人、不得",
    "T25n1509_090:0694c02": "壽、不得命，乃至不得知者、見者；性空中色不",
    "T25n1509_090:0694c03": "可得，受、想、行、識不可得，乃至八十隨形好不",
    "T25n1509_090:0694c04": "可得。須菩提！譬如佛化作四眾：比丘、比丘尼、",
    "T25n1509_090:0694c05": "優婆塞、優婆夷，常為是諸眾說法，千萬億",
    "T25n1509_090:0694c06": "劫不斷。」[0694c06] 佛告須菩提：「是諸化眾，當得須陀洹",
    "T25n1509_090:0694c07": "果、斯陀含果、阿那含果、阿羅漢果，得阿耨多",
    "T25n1509_090:0694c08": "羅三藐三菩提記不？」[0694c08] 須菩提言：「不也！世尊！何",
    "T25n1509_090:0694c09": "以故？是諸化眾無有根本實故。一切諸法性",
    "T25n1509_090:0694c10": "空，亦無根本實事，何等是眾生得須陀洹果",
    "T25n1509_090:0694c11": "乃至阿羅漢果、得阿耨多羅三藐三菩提記？」",
    "T25n1509_090:0694c12": "[0694c12] 「須菩提！菩薩摩訶薩亦如是，為眾生說性空",
    "T25n1509_090:0694c13": "法，是眾生實不可得，以眾生墮顛倒故，拔",
    "T25n1509_090:0694c14": "眾生令住不顛倒。顛倒即是無顛倒；顛倒、不",
    "T25n1509_090:0694c15": "顛倒雖一相，而多顛倒、少不顛倒。無顛倒處",
    "T25n1509_090:0694c16": "中，則無我、無眾生，乃至無知者、見者；無顛倒",
    "T25n1509_090:0694c17": "處中，亦無色，無受、想、行、識，無十二入，乃至無",
    "T25n1509_090:0694c18": "阿耨多羅三藐三菩提，是為諸法性空。菩",
    "T25n1509_090:0694c19": "薩摩訶薩住是中，行般若波羅蜜時，於眾生",
    "T25n1509_090:0694c20": "相顛倒中拔出眾生，所謂無眾生有眾生相",
    "T25n1509_090:0694c21": "中拔出，乃至知者、見者相中拔出。於無色色",
    "T25n1509_090:0694c22": "相中、無受想行識受想行識相中拔出眾生。",
    "T25n1509_090:0694c23": "十二入、十八界乃至一切有漏法亦如是。[0694c23] 「須",
    "T25n1509_090:0694c24": "菩提！亦有諸無漏法，所謂四念處、四正勤、四",
    "T25n1509_090:0694c25": "如意足、五根、五力、七覺分、八聖道分。如是等",
    "T25n1509_090:0694c26": "法，雖無漏，亦不如第一義相。第一義相者，無",
    "T25n1509_090:0694c27": "作、無為、無生、無相、無說，是名第一義，亦名性",
    "T25n1509_090:0694c28": "空，亦名諸佛道。是中不得眾生，乃至不得知",
    "T25n1509_090:0694c29": "者、見者；不得色、受、想、行、識，乃至不得八十隨",
    "T25n1509_090:0695a01": "形好。何以故？菩薩摩訶薩非為道法故求",
    "T25n1509_090:0695a02": "阿耨多羅三藐三菩提心，為諸法實相性空",
    "T25n1509_090:0695a03": "故求阿耨多羅三藐三菩提。是性空，前際亦",
    "T25n1509_090:0695a04": "是性空，後際亦是性空，中際亦是性空；常",
    "T25n1509_090:0695a05": "性空，無不性空時。菩薩摩訶薩行是性空般",
    "T25n1509_090:0695a06": "若波羅蜜，為眾生著眾生相欲拔出故，求道",
    "T25n1509_090:0695a07": "種智。求道種智時，遍行一切道——若聲聞道、若",
    "T25n1509_090:0695a08": "辟支佛道、若菩薩道。是菩薩具足一切道，拔",
    "T25n1509_090:0695a09": "出眾生於邪想著，淨佛國土已，隨其壽命，",
    "T25n1509_090:0695a10": "得阿耨多羅三藐三菩提。須菩提！過去十方",
    "T25n1509_090:0695a11": "諸佛道性空，未來、現在十方諸佛道亦性空；",
    "T25n1509_090:0695a12": "離性空，世間無道、無道果。要從親近諸佛，聞",
    "T25n1509_090:0695a13": "是諸法性空，行是法，不失薩婆若。」[0695a13] 須菩提白",
    "T25n1509_090:0695a14": "佛言：「世尊！甚希有！諸菩薩摩訶薩行是性",
    "T25n1509_090:0695a15": "空法，亦不壞性空相，所謂色與性空異，受、想、",
    "T25n1509_090:0695a16": "行、識與性空異，乃至阿耨多羅三藐三菩提",
    "T25n1509_090:0695a17": "與性空異。世尊！但色即是性空，性空即是",
    "T25n1509_090:0695a18": "色，乃至阿耨多羅三藐三菩提，阿耨多羅三",
    "T25n1509_090:0695a19": "藐三菩提即是性空，性空即是阿耨多羅三",
    "T25n1509_090:0695a20": "藐三菩提。」[0695a20] 佛告須菩提：「如是！如是！若色與",
    "T25n1509_090:0695a21": "性空異，若受、想、行、識與性空異，乃至阿耨多",
    "T25n1509_090:0695a22": "羅三藐三菩提與性空異，菩薩摩訶薩不能",
    "T25n1509_090:0695a23": "得一切種智。須菩提！今色不異性空，乃至阿",
    "T25n1509_090:0695a24": "耨多羅三藐三菩提不異性空；以是故，菩薩",
    "T25n1509_090:0695a25": "摩訶薩知一切法性空，發意求阿耨多羅三",
    "T25n1509_090:0695a26": "藐三菩提。何以故？是中無有法若實、若常，但",
    "T25n1509_090:0695a27": "凡夫著色、受、想、行、識。凡夫取色相，取受、想、行、",
    "T25n1509_090:0695a28": "識相；有我心著內外物故，受後身色、受、想、行、",
    "T25n1509_090:0695a29": "識，是故不得脫生老病死愁憂苦惱，往來五",
    "T25n1509_090:0695b01": "道。以是事故，菩薩摩訶薩行性空波羅蜜，",
    "T25n1509_090:0695b02": "不壞色等諸法相若空、若不空。何以故？是",
    "T25n1509_090:0695b03": "色性空相不壞色，所謂是色、是空。譬如虛空",
    "T25n1509_090:0695b04": "不壞虛空，內虛空不壞外虛空，外虛空不壞",
    "T25n1509_090:0695b05": "內虛空。如是，須菩提！色不壞色空相，色空相",
    "T25n1509_090:0695b06": "不壞色。何以故？是二法無有性能有所壞，",
    "T25n1509_090:0695b07": "所謂是空、是非空，乃至阿耨多羅三藐三菩",
    "T25n1509_090:0695b08": "提亦如是。」[0695b08] 須菩提白佛言：「世尊！若一切法",
    "T25n1509_090:0695b09": "空無分別，云何菩薩摩訶薩從初發意已來",
    "T25n1509_090:0695b10": "作是願『我當得阿耨多羅三藐三菩提』？世尊！",
    "T25n1509_090:0695b11": "若一切法無分別，云何菩薩發心言『我當得",
    "T25n1509_090:0695b12": "阿耨多羅三藐三菩提』？世尊！若分別諸法，不",
    "T25n1509_090:0695b13": "能得阿耨多羅三藐三菩提。」[0695b13] 佛告須菩提：「如",
    "T25n1509_090:0695b14": "是！如是！若菩薩摩訶薩行二相者，無阿耨多",
    "T25n1509_090:0695b15": "羅三藐三菩提；若分別作二分者，無阿耨多",
    "T25n1509_090:0695b16": "羅三藐三菩提。若不二、不分別諸法，則是阿",
    "T25n1509_090:0695b17": "耨多羅三藐三菩提。菩提是不二相、不壞相。",
    "T25n1509_090:0695b18": "須菩提！是菩提不色中行，不受、想、行、識中行，",
    "T25n1509_090:0695b19": "乃至菩提亦不菩提中行。何以故？色即是菩",
    "T25n1509_090:0695b20": "提、菩提即是色，不二、不分別；乃至十八不共",
    "T25n1509_090:0695b21": "法亦如是。是菩提非取故行、非捨故行。」[0695b21] 須菩",
    "T25n1509_090:0695b22": "提白佛言：「世尊！若菩薩摩訶薩菩提非取",
    "T25n1509_090:0695b23": "故行、非捨故行，菩薩摩訶薩菩提何處行？」[0695b23] 佛",
    "T25n1509_090:0695b24": "告須菩提：「於汝意云何？如佛所化人在何",
    "T25n1509_090:0695b25": "處行——若取中行？若捨中行？」[0695b25] 須菩提言：「世尊！非",
    "T25n1509_090:0695b26": "取中行，非捨中行。」[0695b26] 佛言：「菩薩摩訶薩菩提亦",
    "T25n1509_090:0695b27": "如是，非取中行、非捨中行。須菩提！於汝意",
    "T25n1509_090:0695b28": "云何？阿羅漢夢中菩提何處行——若取中行？若",
    "T25n1509_090:0695b29": "捨中行？」[0695b29] 「不也！世尊！非取中行、非捨中行。世",
    "T25n1509_090:0695c01": "尊！阿羅漢畢竟不眠，云何夢中菩提若取",
    "T25n1509_090:0695c02": "中行、若捨中行？」[0695c02] 「須菩提！菩薩摩訶薩阿耨多",
    "T25n1509_090:0695c03": "羅三藐三菩提亦如是，非取中行、非捨中行，",
    "T25n1509_090:0695c04": "所謂色中行乃至一切種智中行。」[0695c04] 「世尊！將無",
    "T25n1509_090:0695c05": "菩薩摩訶薩不行十地，不行六波羅蜜，不行",
    "T25n1509_090:0695c06": "三十七助道法，不行十四空，不行諸禪定、解",
    "T25n1509_090:0695c07": "脫、三昧，不行佛十力乃至八十隨形好、住五",
    "T25n1509_090:0695c08": "神通、淨佛國土、成就眾生，得阿耨多羅三藐",
    "T25n1509_090:0695c09": "三菩提？」[0695c09] 佛告須菩提：「如是！如是！如汝所言。今",
    "T25n1509_090:0695c10": "菩薩雖菩提無處行，若不具足十地，六波羅",
    "T25n1509_090:0695c11": "蜜，四禪、四無量心、四無色定，四念處乃至八聖",
    "T25n1509_090:0695c12": "道分，空、無相、無作解脫，佛十力乃至八十隨",
    "T25n1509_090:0695c13": "形好、常捨法、不錯謬法——不具足是諸法，終",
    "T25n1509_090:0695c14": "不得阿耨多羅三藐三菩提。是菩薩摩訶薩",
    "T25n1509_090:0695c15": "住色相中，住受、想、行、識相中，乃至住阿耨多羅",
    "T25n1509_090:0695c16": "三藐三菩提相中，能具足十地，乃至得阿耨",
    "T25n1509_090:0695c17": "多羅三藐三菩提。是相常寂滅，無有法能增",
    "T25n1509_090:0695c18": "能減、能生能滅、能垢能淨、能得道、能得果。世",
    "T25n1509_090:0695c19": "諦法故，菩薩摩訶薩得阿耨多羅三藐三菩",
    "T25n1509_090:0695c20": "提，非第一實義。何以故？第一實義中，無有",
    "T25n1509_090:0695c21": "色乃至無有阿耨多羅三藐三菩提，亦無",
    "T25n1509_090:0695c22": "行阿耨多羅三藐三菩提者。是一切法，皆以",
    "T25n1509_090:0695c23": "世諦故說，非第一義。須菩提！菩薩摩訶薩",
    "T25n1509_090:0695c24": "從初發意已來，行阿耨多羅三藐三菩提，菩",
    "T25n1509_090:0695c25": "提亦不增、眾生亦不減，菩薩亦無增減。須",
    "T25n1509_090:0695c26": "菩提！於意云何：若人初得道時，住無間",
    "T25n1509_090:0695c27": "三昧，得無漏根，若成就須陀洹果、斯陀",
    "T25n1509_090:0695c28": "含果、阿那含果、阿羅漢果，汝爾時有所得若",
    "T25n1509_090:0695c29": "夢、若心、若道、若道果不？」[0695c29] 須菩提言：「世尊！不",
    "T25n1509_090:0696a01": "得也！」[0696a01] 佛告須菩提：「云何當知得阿羅漢道者？」",
    "T25n1509_090:0696a02": "[0696a02] 「世尊！世諦法故分別名阿羅漢道。」[0696a02] 佛語須",
    "T25n1509_090:0696a03": "菩提：「世諦故說名菩薩，說名色、受、想、行、識",
    "T25n1509_090:0696a04": "乃至一切種智。是菩提中無法可得若增、若",
    "T25n1509_090:0696a05": "減，以諸法性空故。諸法性空尚不可得，何",
    "T25n1509_090:0696a06": "況得初地心乃至十地心、六波羅蜜、三十七",
    "T25n1509_090:0696a07": "助道法、空三昧、無相、無作三昧乃至一切佛",
    "T25n1509_090:0696a08": "法當有所得，無有是處！如是，須菩提！菩薩",
    "T25n1509_090:0696a09": "摩訶薩行阿耨多羅三藐三菩提，得阿耨多",
    "T25n1509_090:0696a10": "羅三藐三菩提，利益眾生。」",
    "T25n1509_090:0696a11": "[0696a11] 【論】[0696a11] 釋曰：[0696a11] 上品中須菩提種種因緣難：「若諸法",
    "T25n1509_090:0696a12": "空，云何有五道生死、善不善法？」今難眾生，",
    "T25n1509_090:0696a13": "作是言：「世尊！若眾生畢竟不可得，菩薩為誰",
    "T25n1509_090:0696a14": "故行般若？」先難法為眾生，今難眾生為法",
    "T25n1509_090:0696a15": "故。[0696a15] 佛答：「為實際故，菩薩行般若波羅蜜。」[0696a15] 須",
    "T25n1509_090:0696a16": "菩提意謂：菩薩為度眾生故行般若波羅",
    "T25n1509_090:0696a17": "蜜。[0696a17] 佛意：眾生假名虛誑、畢竟不可得；菩薩為",
    "T25n1509_090:0696a18": "一切實法故，行般若波羅蜜。實法即是實際。",
    "T25n1509_090:0696a19": "[0696a19] 問曰：[0696a19] 一切菩薩見眾生苦惱，為度眾生故",
    "T25n1509_090:0696a20": "發大悲心，今何以言為實際？[0696a20] 答曰：[0696a20] 初發意",
    "T25n1509_090:0696a21": "菩薩但為滅眾生苦故發大悲心。苦者，所",
    "T25n1509_090:0696a22": "謂老、病、死等，及身心衰惱。[0696a22] 云何滅是苦？尋苦",
    "T25n1509_090:0696a23": "因緣，由生故，如佛十二因緣中說：「何因緣",
    "T25n1509_090:0696a24": "故有老、病、死？以有生故。」[0696a24] 問曰：[0696a24] 一切眾生皆",
    "T25n1509_090:0696a25": "知生因緣是苦，菩薩有何奇特？[0696a25] 答曰：[0696a25] 眾生",
    "T25n1509_090:0696a26": "不知由生有苦，若遭苦時，但怨恨人，自",
    "T25n1509_090:0696a27": "不將適，初不怨生；以是故增長結使、重",
    "T25n1509_090:0696a28": "增生法，不知真實苦因。有人無鞭杖、刀兵、",
    "T25n1509_090:0696a29": "諸愁惱苦，而有死苦；此死從何所來？從",
    "T25n1509_090:0696b01": "生而有。[0696b01] 復次，鞭杖、刀兵、愁惱，皆由生故有。餘",
    "T25n1509_090:0696b02": "法或有苦、或無苦，是生法必定有苦。正使",
    "T25n1509_090:0696b03": "大智及諸天，有生必有死，有死必有苦，是",
    "T25n1509_090:0696b04": "故知「生定是苦本」。如草木有生故，必可焚",
    "T25n1509_090:0696b05": "燒；若當不生，雖有猛火、大風，無所燒害。",
    "T25n1509_090:0696b06": "[0696b06] 菩薩既得苦因緣，復推生因緣。生因緣者，",
    "T25n1509_090:0696b07": "有。「有」有三種：欲有、色有、無色有。著是三有，",
    "T25n1509_090:0696b08": "起善惡業，是生因。有因者，四種取。取因緣",
    "T25n1509_090:0696b09": "者，愛等諸煩惱。小者未能起業，故名為愛；",
    "T25n1509_090:0696b10": "增長能起業，故名為取：欲取、見取、戒取、我",
    "T25n1509_090:0696b11": "語取，取著是四事故，能起種種業。愛因緣，",
    "T25n1509_090:0696b12": "三種受。受因緣者，眼等六種觸。觸名受等",
    "T25n1509_090:0696b13": "諸心數法。情、塵、識三事和合故，心中生受等",
    "T25n1509_090:0696b14": "心數法；根本雖三事，和合故生觸，為六情",
    "T25n1509_090:0696b15": "依止住處故，但說六入。[0696b15] 六入因緣，名色。六",
    "T25n1509_090:0696b16": "入雖即是名色分，成就名六入，未成就名",
    "T25n1509_090:0696b17": "名色；色成就名五入，名成就名一入。是胎",
    "T25n1509_090:0696b18": "中時因緣次第。[0696b18] 名色因緣，是識。若識不入",
    "T25n1509_090:0696b19": "胎，胎初則爛壞。識名中陰中五眾。是五眾",
    "T25n1509_090:0696b20": "細故，但名為識。若識不入而胎成者，如一切",
    "T25n1509_090:0696b21": "和合時，皆應成胎！[0696b21] 問曰：[0696b21] 識何因緣故入胎？",
    "T25n1509_090:0696b22": "[0696b22] 答曰：[0696b22] 行因緣。行即是過去三種業，業將識入",
    "T25n1509_090:0696b23": "胎。如風吹絕焰，空中而去，焰則依止於風；",
    "T25n1509_090:0696b24": "先世作人身時然六識故，命終時，業將識",
    "T25n1509_090:0696b25": "入胎。[0696b25] 問曰：[0696b25] 上業何以名有？今業何以名行？",
    "T25n1509_090:0696b26": "[0696b26] 答曰：[0696b26] 上是「今世業，為未來有，故名為有」；今",
    "T25n1509_090:0696b27": "「業過去世已滅盡，但有名，名為行」(天竺語「刪迦羅」，秦言",
    "T25n1509_090:0696b28": "「行」)。[0696b28] 是行因緣名無明。一切煩惱雖是過去業",
    "T25n1509_090:0696b29": "因緣，無明是根本故，但名無明。今世現在",
    "T25n1509_090:0696c01": "著愛、取多故，愛、取愛名；過去世中是疑、邪",
    "T25n1509_090:0696c02": "見處故，但名無明。今得一切苦惱根本，是無",
    "T25n1509_090:0696c03": "明。[0696c03] 問曰：[0696c03] 無始生死展轉甚多，何以止齊無",
    "T25n1509_090:0696c04": "明？[0696c04] 答曰：[0696c04] 是事先已答。[0696c04] 菩薩思惟，為人從苦",
    "T25n1509_090:0696c05": "得脫故，求苦因緣。眾生過去、現在老死等苦，",
    "T25n1509_090:0696c06": "不可得除；為除未來世老死苦，斷相續，",
    "T25n1509_090:0696c07": "不令復生。如良醫，過去病不可治，現在病",
    "T25n1509_090:0696c08": "亦不可治；服藥但能治應起病，破其冷",
    "T25n1509_090:0696c09": "熱，不復令起。又如失火燒舍，不為已過",
    "T25n1509_090:0696c10": "去火故勤滅，亦不為現在火故勤滅，但",
    "T25n1509_090:0696c11": "為未來火不令更燒故勤滅。良醫、滅火人",
    "T25n1509_090:0696c12": "勤方便亦不虛。菩薩滅眾生苦惱亦如是：",
    "T25n1509_090:0696c13": "過去苦已滅，無所復能；現在苦惱，先世因緣",
    "T25n1509_090:0696c14": "成就故不可&#x5374;；但破未來世老死等苦因緣",
    "T25n1509_090:0696c15": "故。破是生法，老死等苦自然永滅。[0696c15] 是故菩薩",
    "T25n1509_090:0696c16": "欲滅未來世老死等苦因緣生，得現在「有」等",
    "T25n1509_090:0696c17": "八因緣：一名有漏業。二名現在世諸煩惱，",
    "T25n1509_090:0696c18": "所謂四取、一愛。是二種煩惱，從二心數法生，",
    "T25n1509_090:0696c19": "所謂受及觸。觸能生一切心數法，受前生",
    "T25n1509_090:0696c20": "故，得名觸是受因緣。受雖能生三毒，一",
    "T25n1509_090:0696c21": "切眾生，愛是舊煩惱。觸因緣是內六入，如先",
    "T25n1509_090:0696c22": "說。雖有外六入，內六入無故觸等心數法",
    "T25n1509_090:0696c23": "不生，是故內六入得名。名色是六入因緣，",
    "T25n1509_090:0696c24": "如此中說。初入胎識，是名色因緣。[0696c24] 識、名色",
    "T25n1509_090:0696c25": "在胎中，此中雖有六入，未成就、未可用",
    "T25n1509_090:0696c26": "故，未得名字。既生嬰孩，未能有所作，但",
    "T25n1509_090:0696c27": "有六入。轉大有六觸。如小兒蹈火履&#x6C37;，",
    "T25n1509_090:0696c28": "但有觸，未知苦樂。轉大受苦樂，未深愛著。",
    "T25n1509_090:0696c29": "如小兒雖瞋，未能起殺等惡業；雖喜，未",
    "T25n1509_090:0697a01": "能起施等善業。年及成人，得苦生恚、得",
    "T25n1509_090:0697a02": "樂生愛。求樂具故，取欲等四取。取時，能",
    "T25n1509_090:0697a03": "起善惡業。[0697a03] 若知先一世無明、業因緣，則億萬",
    "T25n1509_090:0697a04": "世可知；譬如現在火熱，過去、未來火亦如",
    "T25n1509_090:0697a05": "是。若無明因緣更求其本，則無窮，即墮邊",
    "T25n1509_090:0697a06": "見，失涅槃道，是故不應求；若更求，則墮",
    "T25n1509_090:0697a07": "戲論，非是佛法。[0697a07] 菩薩欲斷無明故，求無明",
    "T25n1509_090:0697a08": "體相；求時，即入畢竟空。何以故？佛經說：「無",
    "T25n1509_090:0697a09": "明相：內法不知，外法不知，內外法不知。」菩薩",
    "T25n1509_090:0697a10": "以內空觀內法，內法即空；以外空觀外",
    "T25n1509_090:0697a11": "法，外法即空；以內外空觀內外法，內外",
    "T25n1509_090:0697a12": "法即空。如是等一切是無明相，如先品《德女",
    "T25n1509_090:0697a13": "經》中「破無明」廣說。[0697a13] 復次，菩薩求無明體，即",
    "T25n1509_090:0697a14": "時是明，所謂諸法實相，名為實際。觀諸法如",
    "T25n1509_090:0697a15": "幻如化，眾生顛倒因緣故，起諸煩惱，作惡罪",
    "T25n1509_090:0697a16": "業，輪轉五道，受生死苦。譬如蠶出絲自",
    "T25n1509_090:0697a17": "裹縛，入沸湯火炙。凡夫眾生亦如是，初生",
    "T25n1509_090:0697a18": "時未有諸煩惱，後自生貪欲、瞋恚等諸煩",
    "T25n1509_090:0697a19": "惱；是煩惱因緣故，覆真智慧，轉身受地獄",
    "T25n1509_090:0697a20": "火燒湯煮。菩薩知是法本末皆空，但眾生",
    "T25n1509_090:0697a21": "顛倒錯故受如是苦。菩薩於此眾生起大",
    "T25n1509_090:0697a22": "悲心，欲破是顛倒故，求於實法，行般若波",
    "T25n1509_090:0697a23": "羅蜜，通達實際；種種因緣教化眾生，令住",
    "T25n1509_090:0697a24": "實際。是故住實際無咎。[0697a24] 復次，經中說：「若眾",
    "T25n1509_090:0697a25": "生與實際異，菩薩不應行般若波羅蜜。」[0697a25] 異",
    "T25n1509_090:0697a26": "者，實際是畢竟空，眾生際是決定有；若爾者，",
    "T25n1509_090:0697a27": "應難：「若諸法實際相空，菩薩云何為眾",
    "T25n1509_090:0697a28": "生故修是實際？」若眾生畢竟空、實際定有，",
    "T25n1509_090:0697a29": "無眾生則無所利益，為誰故行實際？[0697a29] 今眾",
    "T25n1509_090:0697b01": "生際實不異實際，故行般若波羅蜜。欲",
    "T25n1509_090:0697b02": "覺悟狂惑顛倒凡夫故，行般若波羅蜜；令",
    "T25n1509_090:0697b03": "眾生住實際中，而不壞實際。[0697b03] 是時，須菩提",
    "T25n1509_090:0697b04": "更問：「若眾生際、實際不異，云何以實際著",
    "T25n1509_090:0697b05": "實際？」自性不應自性中住，如指端不能自",
    "T25n1509_090:0697b06": "觸指端。[0697b06] 佛可其意，菩薩以方便故，建立",
    "T25n1509_090:0697b07": "眾生於實際，如眾生、實際不異，一亦不可",
    "T25n1509_090:0697b08": "得。若是一，則壞實際相。所以者何？得是一",
    "T25n1509_090:0697b09": "性故。菩薩知是二法不一不二，亦不不一、",
    "T25n1509_090:0697b10": "亦不不二，畢竟寂滅無戲論相。菩薩生大",
    "T25n1509_090:0697b11": "悲心，但欲拔出眾生離於顛倒故，教化眾",
    "T25n1509_090:0697b12": "生。[0697b12] 又問：「云何名方便？」[0697b12] 佛言：「菩薩行般若",
    "T25n1509_090:0697b13": "波羅蜜時，以方便力故，建立眾生於檀中，",
    "T25n1509_090:0697b14": "說是檀先際、後際空，中際亦爾。」如經中廣",
    "T25n1509_090:0697b15": "說。菩薩知實際者到眾生邊。如先〈檀品〉中",
    "T25n1509_090:0697b16": "說。眾生聞已發心，折薄煩惱，深著布施。菩",
    "T25n1509_090:0697b17": "薩憐愍眾生：「我從慳中拔出，今復著布施。",
    "T25n1509_090:0697b18": "眾生若受布施，福盡受諸苦惱；又受富貴",
    "T25n1509_090:0697b19": "因緣，得作大罪，則墮地獄。」是故愍此眾生",
    "T25n1509_090:0697b20": "得少許時樂而受苦長久，是故菩薩為說",
    "T25n1509_090:0697b21": "布施實相，所謂畢竟空，作是言：「是布施過",
    "T25n1509_090:0697b22": "去已滅，不可見、不可得、不可用，但可憶",
    "T25n1509_090:0697b23": "念，如夢所見無異；未來未生故，亦無所有、",
    "T25n1509_090:0697b24": "畢竟空。是布施先、後際無故，中際亦無。」如",
    "T25n1509_090:0697b25": "破六塵中破色法中說：「現在布施雖眼見，",
    "T25n1509_090:0697b26": "分分破析，乃至微塵不可得。」布施三世空，",
    "T25n1509_090:0697b27": "施者、受者、果報亦如是。[0697b27] 菩薩語施者言：「布",
    "T25n1509_090:0697b28": "施等法是初入佛法門；實際中，實際相亦無，",
    "T25n1509_090:0697b29": "何況布施！汝莫念、莫著布施等法！若不念、",
    "T25n1509_090:0697c01": "不著如布施體相，如是布施者，則得甘露",
    "T25n1509_090:0697c02": "味、甘露果。」甘露味者，是八聖道分；甘露果者，",
    "T25n1509_090:0697c03": "是涅槃。菩薩雖住實際中，以方便力，布施",
    "T25n1509_090:0697c04": "門度眾生。[0697c04] 餘波羅蜜亦如是，如經中廣說。",
    "T25n1509_090:0697c05": "[0697c05] 須菩提白佛言：「世尊！若一切法性空，性空中",
    "T25n1509_090:0697c06": "無法及非法、亦無眾生，菩薩云何住是空",
    "T25n1509_090:0697c07": "中求一切種智？」[0697c07] 佛答：「菩薩安立性空中故，",
    "T25n1509_090:0697c08": "能行是布施等諸法。」[0697c08] 又問：「性空破一切法",
    "T25n1509_090:0697c09": "悉盡無餘，云何菩薩住性空中能行布施",
    "T25n1509_090:0697c10": "等諸善法？」[0697c10] 佛可須菩提意而說因緣：「菩薩",
    "T25n1509_090:0697c11": "知諸法實相，住是中，能得阿耨多羅三藐",
    "T25n1509_090:0697c12": "三菩提。諸法實相者，即是性空。若一切法性",
    "T25n1509_090:0697c13": "不空，菩薩不應住是諸法性空中，得阿耨",
    "T25n1509_090:0697c14": "多羅三藐三菩提已，為眾生說性空法，所",
    "T25n1509_090:0697c15": "謂色性空，受、想、行、識性空，乃至為眾生說一",
    "T25n1509_090:0697c16": "切種智、斷煩惱習性空法。」[0697c16] 復次，「須菩提！十八",
    "T25n1509_090:0697c17": "空，若性不空，是為壞空體。」何以故？十八空",
    "T25n1509_090:0697c18": "能令一切法空，若自不空，則為虛誑；又若",
    "T25n1509_090:0697c19": "不空者，則墮常邊著處，能生煩惱。性空無",
    "T25n1509_090:0697c20": "實住處，無所從來、去無所至，是名常住法",
    "T25n1509_090:0697c21": "相。常住法相是性空之異名，亦名諸法實相。",
    "T25n1509_090:0697c22": "是相中無生無滅、無增無減、無垢無淨。[0697c22] 「菩薩",
    "T25n1509_090:0697c23": "住是中，見一切法性空，於阿耨多羅三藐",
    "T25n1509_090:0697c24": "三菩提不退、不疑、不悔。何以故？不見諸法",
    "T25n1509_090:0697c25": "能障礙者，以方便力故度眾生。」方便力者，",
    "T25n1509_090:0697c26": "畢竟無法、亦無眾生，而度眾生。[0697c26] 問曰：[0697c26] 若眾",
    "T25n1509_090:0697c27": "生及法從本已來無，為誰作方便？為度",
    "T25n1509_090:0697c28": "脫誰？[0697c28] 答曰：[0697c28] 性空名空性亦無，汝何以取是",
    "T25n1509_090:0697c29": "空性相作難？若有性空相，應當作難！[0697c29] 復次，",
    "T25n1509_090:0698a01": "得諸法實相者，知是性空，是人則知諸法",
    "T25n1509_090:0698a02": "性空——無法、無眾生。凡夫未得實相故，種",
    "T25n1509_090:0698a03": "種憶想分別；如狂人妄有所見，以為實有。",
    "T25n1509_090:0698a04": "為度凡夫狂人故言：「為眾生說狂法中",
    "T25n1509_090:0698a05": "有是諸法分別，實法中則無。」菩薩欲滿",
    "T25n1509_090:0698a06": "本願故、又不著性空故，有度眾生。此中",
    "T25n1509_090:0698a07": "則不應難。[0698a07] 復次，此經中佛自說因緣：「性空",
    "T25n1509_090:0698a08": "中眾生不可得，知者、見者亦不可得，乃至八",
    "T25n1509_090:0698a09": "十隨形好亦如是。」而菩薩立是法為眾生",
    "T25n1509_090:0698a10": "說，是世諦故，非是實。[0698a10] 此中佛說譬喻：「如佛",
    "T25n1509_090:0698a11": "作化人，又化作四部眾而為說法，可有",
    "T25n1509_090:0698a12": "得道者不？」[0698a12] 須菩提言：「不也。所以者何？無定",
    "T25n1509_090:0698a13": "根本實事，何有得須陀洹乃至得佛者？」[0698a13] 菩",
    "T25n1509_090:0698a14": "薩說法度眾生亦如是：眾生無有定實，但",
    "T25n1509_090:0698a15": "欲於顛倒中拔出眾生，著無顛倒中。無顛",
    "T25n1509_090:0698a16": "倒法亦無處所，是中無眾生，乃至無知者、",
    "T25n1509_090:0698a17": "見者。雖空性一相，而顛倒多、不顛倒少；是故",
    "T25n1509_090:0698a18": "貴是性空不顛倒法。菩薩住此中，但破眾",
    "T25n1509_090:0698a19": "生妄想，不破眾生。[0698a19] 又無漏法，乃至八聖道",
    "T25n1509_090:0698a20": "分，雖是無漏，以生滅故，不如第一義。[0698a20] 「須菩",
    "T25n1509_090:0698a21": "提！是性空，一切諸佛唯有是道，更無異道。」",
    "T25n1509_090:0698a22": "何以故？諸佛皆求實智不壞不異法，雖有",
    "T25n1509_090:0698a23": "十力、四無所畏諸異法，不名為一道。所以",
    "T25n1509_090:0698a24": "者何？此皆是有為法，轉變無常故。是性空中，",
    "T25n1509_090:0698a25": "無眾生，亦無色等諸法。菩薩不為菩薩道",
    "T25n1509_090:0698a26": "故求阿耨多羅三藐三菩提，但為性空故。",
    "T25n1509_090:0698a27": "[0698a27] 問曰：[0698a27] 何等是性空？何等是菩薩道？[0698a27] 答曰：[0698a27] 第一",
    "T25n1509_090:0698a28": "義中無分別，世諦中有分別。諸法實相名",
    "T25n1509_090:0698a29": "性空，餘布施等乃至八十隨形好是菩薩道。",
    "T25n1509_090:0698b01": "雖行是法，不為此法，為求性空故，是故",
    "T25n1509_090:0698b02": "說：「不為菩薩道故行。」[0698b02] 是性空，先亦性空，中、",
    "T25n1509_090:0698b03": "後亦性空；從本已來常空，無有作者；非",
    "T25n1509_090:0698b04": "是福德力故使空，亦非智慧力故使空，但",
    "T25n1509_090:0698b05": "性自爾故。諸佛賢聖以大福德、智慧方便",
    "T25n1509_090:0698b06": "力故，破眾生心中顛倒，令知性空。譬如虛",
    "T25n1509_090:0698b07": "空，性常清淨，不著垢闇；或時風雲闇翳，世",
    "T25n1509_090:0698b08": "人便言：「虛空不淨。」更有猛風吹除風雲，便",
    "T25n1509_090:0698b09": "言：「虛空清淨。」而虛空實無垢無淨。諸佛亦",
    "T25n1509_090:0698b10": "如是，以說法猛風，吹&#x5374;顛倒雲翳，令得",
    "T25n1509_090:0698b11": "清淨，而諸法性常自無垢無淨。[0698b11] 是菩薩知一",
    "T25n1509_090:0698b12": "切法性空故，能行一切種種道度眾生；具",
    "T25n1509_090:0698b13": "足一切道，淨佛國土、教化眾生；得阿耨多",
    "T25n1509_090:0698b14": "羅三藐三菩提時，隨意壽命。隨意壽命者，",
    "T25n1509_090:0698b15": "菩薩得無生忍法，入如幻菩薩道，能一時",
    "T25n1509_090:0698b16": "變化作千億萬身，周遍十方，具足行一切",
    "T25n1509_090:0698b17": "菩薩道；處處國土中，隨眾生壽命長短而",
    "T25n1509_090:0698b18": "受其形。如釋迦牟尼佛，於此國土壽命",
    "T25n1509_090:0698b19": "百年，於莊嚴佛國壽七百阿僧祇劫。佛法",
    "T25n1509_090:0698b20": "於五不可思議中是第一不可思議。[0698b20] 佛告須",
    "T25n1509_090:0698b21": "菩提：一切法性空，是諸佛真法！若得是法，",
    "T25n1509_090:0698b22": "則名為佛；若說此法，名為度眾生。三世",
    "T25n1509_090:0698b23": "佛皆亦如是。離是性空，則無道無果。道",
    "T25n1509_090:0698b24": "者，八聖道分；果者，七種果。所以者何？若離",
    "T25n1509_090:0698b25": "性空別有定法，則取相生著，著故亦無",
    "T25n1509_090:0698b26": "離欲，無離欲故則無道果。若離性空，雖",
    "T25n1509_090:0698b27": "行布施、持戒，行慈、悲等，善法力故，雖不墮",
    "T25n1509_090:0698b28": "惡道，生天果盡，還墮惡道，如本不異。行",
    "T25n1509_090:0698b29": "性空法，亦不著性空，即是涅槃。行餘法，生",
    "T25n1509_090:0698c01": "著心，有退失；若行此法，則無退失。[0698c01] 須菩",
    "T25n1509_090:0698c02": "提歡喜白佛言：「甚希有！菩薩行是性空法，",
    "T25n1509_090:0698c03": "亦不壞性空相。」[0698c03] 佛答：「若色等法與性空異，",
    "T25n1509_090:0698c04": "菩薩則不得阿耨多羅三藐三菩提。何以故？",
    "T25n1509_090:0698c05": "有空法則不可得離。須菩提！今色等諸法",
    "T25n1509_090:0698c06": "實性空；菩薩知是法已，得阿耨多羅三",
    "T25n1509_090:0698c07": "藐三菩提。所以者何？此中無有一法定是",
    "T25n1509_090:0698c08": "常，但凡夫生我心故，著內外法，不得脫生、",
    "T25n1509_090:0698c09": "老、病、死，是故菩薩行是性空，和合六波羅",
    "T25n1509_090:0698c10": "蜜，不壞色等諸法相——所謂若空、若不空、若空",
    "T25n1509_090:0698c11": "不空、若非空非不空；不作如是示諸法相，",
    "T25n1509_090:0698c12": "是名不壞。所以者何？色實相即是性空，性空",
    "T25n1509_090:0698c13": "云何自壞性空？乃至菩提亦如是。」此中佛",
    "T25n1509_090:0698c14": "說譬喻：「如內虛空不壞外虛空，以同體",
    "T25n1509_090:0698c15": "故。」[0698c15] 須菩提問：「世尊！若諸法性空無別異，菩",
    "T25n1509_090:0698c16": "薩於何處得阿耨多羅三藐三菩提？」[0698c16] 佛可",
    "T25n1509_090:0698c17": "其意言：「如是！若分別有二相，則不得阿耨",
    "T25n1509_090:0698c18": "多羅三藐三菩提。」[0698c18] 阿耨多羅三藐三菩提名",
    "T25n1509_090:0698c19": "實智慧，於色法中不行，所謂不著、不染。所",
    "T25n1509_090:0698c20": "以者何？是智慧不為取色故行，是故不行",
    "T25n1509_090:0698c21": "色中。[0698c21] 須菩提復問：「若菩提不取中行、不捨",
    "T25n1509_090:0698c22": "中行，當於何處行？」[0698c22] 取名實法，捨名空法。",
    "T25n1509_090:0698c23": "取名著行，捨名不著行。取名二行，捨名",
    "T25n1509_090:0698c24": "不二行。如是等分別。[0698c24] 佛反問須菩提：「於汝",
    "T25n1509_090:0698c25": "意云何？佛所化人為何處行？」[0698c25] 須菩提言：「是",
    "T25n1509_090:0698c26": "化人無處行，化人無心、無心數法故。菩提",
    "T25n1509_090:0698c27": "亦如是。」[0698c27] 復問：「於汝意云何？阿羅漢夢中菩",
    "T25n1509_090:0698c28": "提為在何處行？」",
    "T25n1509_090:0698c29": "[0698c29] 須菩提言：「阿羅漢尚不眠，何況夢中菩提有",
    "T25n1509_090:0699a01": "行處！」[0699a01] 問曰：[0699a01] 菩提有三種：阿羅漢菩提、辟支",
    "T25n1509_090:0699a02": "佛菩提、佛菩提。阿羅漢菩提不在有漏心中、",
    "T25n1509_090:0699a03": "無記心中行，但在無漏心中行；佛何以故",
    "T25n1509_090:0699a04": "問「阿羅漢夢中菩提何處行」？[0699a04] 答曰：[0699a04] 阿羅漢是",
    "T25n1509_090:0699a05": "一切漏盡聖人則無夢，佛以必無處故問，",
    "T25n1509_090:0699a06": "欲明必無行法。",
    "T25n1509_090:0699a07": "[0699a07] 問曰：[0699a07] 乃至佛猶尚有眠，何以知之？佛&#x751E;命",
    "T25n1509_090:0699a08": "阿難：「汝四襞優多羅僧敷，我欲小眠，汝為",
    "T25n1509_090:0699a09": "諸比丘說法。」又薩遮尼乾問佛：「佛自念晝",
    "T25n1509_090:0699a10": "日有眠不？」佛言：「春末夏初，以時熱故小眠",
    "T25n1509_090:0699a11": "息，除食患故。」薩遮尼乾白佛：「餘人有言：",
    "T25n1509_090:0699a12": "『晝日眠是癡相。』」佛言：「汝置！汝不別癡相。諸漏",
    "T25n1509_090:0699a13": "能生後身相續不斷者，是名癡相，雖常不",
    "T25n1509_090:0699a14": "眠亦是癡；若是諸漏永滅無餘，雖眠不名",
    "T25n1509_090:0699a15": "癡。」如是等，經中處處說。須菩提何以言「阿",
    "T25n1509_090:0699a16": "羅漢尚不眠」？[0699a16] 答曰：[0699a16] 眠有二種：一者、眠而夢，",
    "T25n1509_090:0699a17": "二者、眠而不夢。阿羅漢非為安隱著樂故",
    "T25n1509_090:0699a18": "眠，但受四大身法，應有食、息、眠、覺，是故少",
    "T25n1509_090:0699a19": "許時息名為「眠」；不為夢眠。故須菩提言：",
    "T25n1509_090:0699a20": "「阿羅漢尚不眠。」[0699a20] 有人言：「離欲者，得禪定，色",
    "T25n1509_090:0699a21": "界繫四大入身中，身心歡樂則無有眠；慧",
    "T25n1509_090:0699a22": "解脫阿羅漢，色界四大不入身中，故有眠。」",
    "T25n1509_090:0699a23": "是故須菩提言：「阿羅漢尚不眠。」是故阿羅漢",
    "T25n1509_090:0699a24": "有眠、有不眠。[0699a24] 佛以方便力，為度眾生，受",
    "T25n1509_090:0699a25": "人法故現眠。",
    "T25n1509_090:0699a26": "[0699a26] 須菩提復問：「若不行者，云何菩薩從一地",
    "T25n1509_090:0699a27": "至十地，乃至得阿耨多羅三藐三菩提？」[0699a27] 佛",
    "T25n1509_090:0699a28": "可其意：「菩提雖無處行，未具足六波羅",
    "T25n1509_090:0699a29": "蜜諸法，終不得阿耨多羅三藐三菩提。是菩",
    "T25n1509_090:0699b01": "薩住色相，乃至菩提相中住，得阿耨多羅三",
    "T25n1509_090:0699b02": "藐三菩提；不捨色等法，亦不著菩提相，知",
    "T25n1509_090:0699b03": "色等法即是菩提，常寂滅，無法若增、若減，若",
    "T25n1509_090:0699b04": "垢、若淨，若得道、若得果。」但世諦故說菩薩得",
    "T25n1509_090:0699b05": "阿耨多羅三藐三菩提，第一義中無有色乃",
    "T25n1509_090:0699b06": "至菩提。[0699b06] 佛欲明是事故，反問須菩提：「於汝",
    "T25n1509_090:0699b07": "意云何？汝斷煩惱得道時，有所得不？所",
    "T25n1509_090:0699b08": "謂如夢等五眾、若道、若道果，決定一法不？」[0699b08] 須",
    "T25n1509_090:0699b09": "菩提言：「不得也！」所以者何？須菩提意：住無",
    "T25n1509_090:0699b10": "相門中入道，云何取相？[0699b10] 佛言：「汝若乃至不",
    "T25n1509_090:0699b11": "得微細少法，云何說汝為阿羅漢？」[0699b11] 須菩提",
    "T25n1509_090:0699b12": "言：「世諦法故，說言阿羅漢；凡夫顛倒法中有",
    "T25n1509_090:0699b13": "得、有失，有眾生、有法。」[0699b13] 佛言：「菩提亦如是，",
    "T25n1509_090:0699b14": "世諦法故，說有菩薩、說有色等乃至菩提；",
    "T25n1509_090:0699b15": "菩提中，無有定法，亦無眾生，亦無菩提。菩",
    "T25n1509_090:0699b16": "薩觀是菩提法，無有增、無有減。所以者",
    "T25n1509_090:0699b17": "何？諸法性如是。菩薩亦不得是諸法性，何",
    "T25n1509_090:0699b18": "況有初發心乃至十地，及六波羅蜜、三十七",
    "T25n1509_090:0699b19": "品乃至十八不共法當有所得！無有是處！",
    "T25n1509_090:0699b20": "所以者何？諸法性是一切法根本尚不可得，",
    "T25n1509_090:0699b21": "何況六波羅蜜等是作法當有定實！如",
    "T25n1509_090:0699b22": "是！菩薩行是諸法性，得佛時，能大利益眾",
    "T25n1509_090:0699b23": "生。」"
}