{
    "T30n1579_018:0374c11": "瑜伽師地論卷第十八",
    "T30n1579_018:0374c13": "彌勒菩薩說",
    "T30n1579_018:0374c14": "三藏法師玄奘奉　詔譯",
    "T30n1579_018:0374c15": "本地分中思所成地第十一之三",
    "T30n1579_018:0374c16": "　誰獎勝類生　　及開出離道",
    "T30n1579_018:0374c17": "　於何住何學　　不懼後世死",
    "T30n1579_018:0374c18": "　戒慧自薰修　　具定念正直",
    "T30n1579_018:0374c19": "　斷諸愁熾燃　　正念心解脫",
    "T30n1579_018:0374c20": "　能獎勝類生　　及開出離道",
    "T30n1579_018:0374c21": "　住此於此學　　不懼後世死",
    "T30n1579_018:0374c22": "今此頌中言勝類者。即是四種勝上姓類。一",
    "T30n1579_018:0374c23": "婆羅門。二剎帝利。三吠舍。四戍達羅。以法",
    "T30n1579_018:0374c24": "以正以制以導教勝類生故。名為獎。此中",
    "T30n1579_018:0374c25": "顯示唯佛世尊能以法以正以制以導教",
    "T30n1579_018:0374c26": "勝類生。由此因緣。世尊自顯唯我獨為真獎",
    "T30n1579_018:0374c27": "導者。故為彼天作如是說。具戒具慧以自",
    "T30n1579_018:0374c28": "薰修。又唯世尊能為四種勝上類生。宣說",
    "T30n1579_018:0374c29": "出離一切眾苦聖八支道。此中世尊亦自顯",
    "T30n1579_018:0375a01": "示是真說者。云何具戒。謂佛世尊昔菩薩",
    "T30n1579_018:0375a02": "時。棄上妙欲捨離居家。受持身語所有律",
    "T30n1579_018:0375a03": "儀。云何具慧。謂即於彼受持身語律儀。住",
    "T30n1579_018:0375a04": "者。起如是相。內正思惟。深心籌量。審諦觀",
    "T30n1579_018:0375a05": "察。今此世間多遭艱苦。所謂若生若老。如",
    "T30n1579_018:0375a06": "經廣說。云何自薰修。謂於往昔無量餘生。",
    "T30n1579_018:0375a07": "經三大劫阿僧企耶。於六波羅蜜多修習善",
    "T30n1579_018:0375a08": "修習。由彼因緣。今無師自然心趣出離。又",
    "T30n1579_018:0375a09": "於眾緣所生諸行。以微妙智能隨悟入。云",
    "T30n1579_018:0375a10": "何具定。謂能乃至離無所有處欲。證得非想",
    "T30n1579_018:0375a11": "非非想處。云何具念。謂依如是所得勝定。",
    "T30n1579_018:0375a12": "為斷見斷諸煩惱故。修四念住。即以如是",
    "T30n1579_018:0375a13": "所修念住為其導首。乃至修習三十七種菩",
    "T30n1579_018:0375a14": "提分法。云何正直。謂彼生起逆流正直聖",
    "T30n1579_018:0375a15": "八支道。能斷見斷所有煩惱。於逆流道得",
    "T30n1579_018:0375a16": "預隨流。云何永斷一切愁憂熾燃。謂從諦",
    "T30n1579_018:0375a17": "現觀俱得成不還者。又能永斷五下分結",
    "T30n1579_018:0375a18": "瞋恚似順愁憂。貪欲似順熾燃。於如是",
    "T30n1579_018:0375a19": "等皆已永斷。云何正念。謂為永斷上分諸",
    "T30n1579_018:0375a20": "結。復更修習四種念住。乃至修習三十七種",
    "T30n1579_018:0375a21": "菩提分法。云何心解脫。謂已永斷上分結。故",
    "T30n1579_018:0375a22": "於二種障心善解脫。謂煩惱障及所知障。其",
    "T30n1579_018:0375a23": "心如是善解脫故。得成如來應正等覺。廣",
    "T30n1579_018:0375a24": "說如經。由此故能獎勝類生。開出離道。諸",
    "T30n1579_018:0375a25": "有四種勝類隨一。於此聖教愛樂正行。為",
    "T30n1579_018:0375a26": "欲證得聖八支道於三學中勤修學者。彼",
    "T30n1579_018:0375a27": "定能證聖八支道及涅槃果由證彼故。不",
    "T30n1579_018:0375a28": "懼當來生老病死。",
    "T30n1579_018:0375a29": "復次今當略辨上所說義。謂略顯示唯佛",
    "T30n1579_018:0375b01": "世尊能令四類速得清淨。彼若於此能正修",
    "T30n1579_018:0375b02": "行。不唐捐故。又復示現如來聖教。善說正",
    "T30n1579_018:0375b03": "法及毘柰耶。又復示現佛是天人無上大師。",
    "T30n1579_018:0375b04": "當知是名此中略義。",
    "T30n1579_018:0375b05": "　云何擅名譽　　云何具珍財",
    "T30n1579_018:0375b06": "　云何獲美稱　　云何攝親友",
    "T30n1579_018:0375b07": "　持戒擅名譽　　布施具珍財",
    "T30n1579_018:0375b08": "　諦實獲美稱　　惠捨攝親友",
    "T30n1579_018:0375b09": "云何持戒能擅名譽。謂如有一或男或女。",
    "T30n1579_018:0375b10": "具足尸羅及賢善法。乃至命終斷除殺罪",
    "T30n1579_018:0375b11": "遠離殺生。如經廣說。乃至十方所有沙門婆",
    "T30n1579_018:0375b12": "羅門等常所稱歎。由是因緣。為諸國王群",
    "T30n1579_018:0375b13": "臣長者乃至城邑聚落人民。恭敬供養。云何",
    "T30n1579_018:0375b14": "布施能具珍財。謂如有一昔餘生中作及",
    "T30n1579_018:0375b15": "增長施福業事。由此因緣。今生巨富大財",
    "T30n1579_018:0375b16": "寶家。乃至眾多府庫盈積。云何諦實能獲美",
    "T30n1579_018:0375b17": "稱。謂如有一不以假偽斗秤函等諂誑陵",
    "T30n1579_018:0375b18": "蔑妄言等事而致財寶。但以如法作業伎",
    "T30n1579_018:0375b19": "能。依法不暴而致財寶。彼既如是眾咸唱",
    "T30n1579_018:0375b20": "言。賢哉儒士。乃能如法作業伎能引致財",
    "T30n1579_018:0375b21": "寶。云何惠捨能攝親友。謂如有一現前多",
    "T30n1579_018:0375b22": "有種種家產。遠離慳垢不悋資具。以正",
    "T30n1579_018:0375b23": "安樂而自歡娛乃至友朋。親戚。耆長。彼諸",
    "T30n1579_018:0375b24": "人等便相佐助。引致財寶守護滋息。",
    "T30n1579_018:0375b25": "復次今當略辨上所說義。謂略顯示恭敬利",
    "T30n1579_018:0375b26": "養二種因緣。持戒擅名譽者。顯恭敬因緣。",
    "T30n1579_018:0375b27": "所餘諸句顯利養因緣。謂因力故。士用力故。",
    "T30n1579_018:0375b28": "助伴力故。當知是名此中略義。",
    "T30n1579_018:0375b29": "　齊何泉止息　　於何逕不通",
    "T30n1579_018:0375c01": "　世間諸苦樂　　何處無餘滅",
    "T30n1579_018:0375c02": "　若於是處所　　眼耳及與鼻",
    "T30n1579_018:0375c03": "　舌身意名色　　永滅盡無餘",
    "T30n1579_018:0375c04": "　齊此泉止息　　於斯逕不通",
    "T30n1579_018:0375c05": "　世間諸苦樂　　是處無餘滅",
    "T30n1579_018:0375c06": "云何為泉。謂六觸處。何以故。譬如泉池能",
    "T30n1579_018:0375c07": "生諸水。水所繫屬堪任觸用。又能存養",
    "T30n1579_018:0375c08": "男女大小。下及禽獸。乃至一切未盡枯竭。",
    "T30n1579_018:0375c09": "六內觸處亦復如是。一切愚夫六境界觸之",
    "T30n1579_018:0375c10": "所觸用。又能存養。乃至是中諸貪愛水未盡",
    "T30n1579_018:0375c11": "枯竭。云何為逕。逕有二種。一煩惱逕。二者",
    "T30n1579_018:0375c12": "業逕。此中逕者。意明因義。云何苦樂。謂或",
    "T30n1579_018:0375c13": "於現法六種觸處為緣所生。或安受受所",
    "T30n1579_018:0375c14": "攝。或不安受受所攝。或於後法煩惱攝持妙",
    "T30n1579_018:0375c15": "行惡行為緣所生。或安受受所攝。或不安受",
    "T30n1579_018:0375c16": "受所攝。於何處所如是六處及名色等無",
    "T30n1579_018:0375c17": "餘滅盡。謂無餘依涅槃界中。若諸異生泉逕",
    "T30n1579_018:0375c18": "苦樂一切無缺亦未有捨。若諸有學缺而",
    "T30n1579_018:0375c19": "未捨若諸無學逕及當來所有苦樂。亦缺亦",
    "T30n1579_018:0375c20": "捨不復現行。泉及現法所有苦樂。亦缺亦",
    "T30n1579_018:0375c21": "捨。有餘依故猶復現行。是故無餘涅槃界中。",
    "T30n1579_018:0375c22": "說彼一切無餘盡滅。",
    "T30n1579_018:0375c23": "復次今當略辨上所說義。謂略顯示於現",
    "T30n1579_018:0375c24": "法中因及苦樂。於後法中因及苦樂。於無",
    "T30n1579_018:0375c25": "餘依涅槃界中。皆悉永滅。當知是名此中略",
    "T30n1579_018:0375c26": "義。",
    "T30n1579_018:0375c27": "　誰能越暴流　　誰能超大海",
    "T30n1579_018:0375c28": "　誰能捨眾苦　　誰能得清淨",
    "T30n1579_018:0375c29": "　正信越暴流　　無逸超大海",
    "T30n1579_018:0376a01": "　精進捨眾苦　　智慧得清淨",
    "T30n1579_018:0376a02": "今此頌中。云何正信能越暴流。謂如有一",
    "T30n1579_018:0376a03": "為欲了知諸欲過患。聽佛所說若弟子說",
    "T30n1579_018:0376a04": "所有正法。聞是法已獲得正信便生欲樂。",
    "T30n1579_018:0376a05": "為斷事欲及煩惱欲。遂能棄捨居家事欲。",
    "T30n1579_018:0376a06": "正信出家往趣非家。既出家已為欲斷除",
    "T30n1579_018:0376a07": "煩惱諸欲。遠離而住。彼由熾燃勤精進故。",
    "T30n1579_018:0376a08": "乃至修習正思惟故。斷煩惱諸欲。得離欲",
    "T30n1579_018:0376a09": "定地如是正信為依為導。便能越度諸欲",
    "T30n1579_018:0376a10": "暴流。云何無逸能超大海。謂於彼定終不",
    "T30n1579_018:0376a11": "愛味。乃至亦無堅著安住。唯除為證諸漏",
    "T30n1579_018:0376a12": "盡智專注其心。由此定心清淨鮮白正直調",
    "T30n1579_018:0376a13": "柔。於四聖諦能入現觀。乃至證得諸漏永",
    "T30n1579_018:0376a14": "盡。如是由不放逸為依為導。能斷色無色",
    "T30n1579_018:0376a15": "繫二有暴流及斷一切無明與見二種暴流。",
    "T30n1579_018:0376a16": "是故名為超渡大海。云何精進能捨眾苦。",
    "T30n1579_018:0376a17": "謂如有一有學見迹作是思惟。我應當證",
    "T30n1579_018:0376a18": "三界離欲。諸結永盡。便臻遠離於彼勇猛",
    "T30n1579_018:0376a19": "精勤而住。不多安止貪欲纏心。又能如實",
    "T30n1579_018:0376a20": "了知現在諸欲貪纏所有出離。於貪欲蓋",
    "T30n1579_018:0376a21": "淨修其心。遂能斷滅諸貪欲纏及貪欲纏為",
    "T30n1579_018:0376a22": "緣所生心諸憂苦。如貪欲蓋乃至疑蓋當",
    "T30n1579_018:0376a23": "知亦爾。如是精進為依為導能捨眾苦。云",
    "T30n1579_018:0376a24": "何智慧能得清淨。謂彼除滅能染污心乃",
    "T30n1579_018:0376a25": "至能障究竟涅槃五種蓋已。即依未至安",
    "T30n1579_018:0376a26": "住未至。如先所得苦集滅道諸無漏智。於",
    "T30n1579_018:0376a27": "諸苦中思惟真苦。乃至於道思惟真道。便",
    "T30n1579_018:0376a28": "得無餘三界離欲諸漏永盡。如是由先所",
    "T30n1579_018:0376a29": "得智慧為依為導。能證清淨。",
    "T30n1579_018:0376b01": "復次今當略辨上所說義。謂薄伽梵於此",
    "T30n1579_018:0376b02": "頌中。略顯異生先已離欲。後於聖諦現觀",
    "T30n1579_018:0376b03": "清淨。及顯有學於諸聖諦現觀為先。離欲",
    "T30n1579_018:0376b04": "清淨。當知是名此中略義。",
    "T30n1579_018:0376b05": "　誰超越暴流　　晝夜無惛昧",
    "T30n1579_018:0376b06": "　於無攀無住　　甚深無減劣",
    "T30n1579_018:0376b07": "　圓滿眾尸羅　　具慧善安定",
    "T30n1579_018:0376b08": "　內思惟繫念　　能度極難度",
    "T30n1579_018:0376b09": "　諸欲想離染　　亦超色界結",
    "T30n1579_018:0376b10": "　彼無攀無住　　甚深無減劣",
    "T30n1579_018:0376b11": "今此頌中。云何暴流。所謂四流。欲流。有流。",
    "T30n1579_018:0376b12": "見流無明流。云何無攀無住。所謂諸愛永盡",
    "T30n1579_018:0376b13": "離欲。寂滅涅槃。及滅盡定。所以者何。所言",
    "T30n1579_018:0376b14": "攀者。諸煩惱纏。所言住者。煩惱隨眠。於彼",
    "T30n1579_018:0376b15": "處所二種俱無是故說言無攀無住。此謂",
    "T30n1579_018:0376b16": "涅槃無攀無住。又想名攀受名為住若於",
    "T30n1579_018:0376b17": "是處二種俱無。即說彼處無攀無住。如是",
    "T30n1579_018:0376b18": "顯示滅想受定無攀無住。今此義中意取",
    "T30n1579_018:0376b19": "滅定。云何圓滿眾尸羅。謂善安住身語律",
    "T30n1579_018:0376b20": "儀。修治淨命。云何具慧。謂於苦聖諦如實",
    "T30n1579_018:0376b21": "了知。乃至於道聖諦亦復如是。云何善安",
    "T30n1579_018:0376b22": "定。謂遠離諸欲。乃至具足安住第四靜慮。",
    "T30n1579_018:0376b23": "或第一有三摩鉢底。云何內思惟。謂於二十",
    "T30n1579_018:0376b24": "二處數數觀察。言我今者容飾改常。去俗",
    "T30n1579_018:0376b25": "形好。廣說如經。云何繫念。謂於二十二處",
    "T30n1579_018:0376b26": "數觀察時。依沙門想恒作恒轉而現在前。",
    "T30n1579_018:0376b27": "由此因緣為斷餘結修四念住。云何能度",
    "T30n1579_018:0376b28": "極難度。謂一切結無餘斷故。能度最極難",
    "T30n1579_018:0376b29": "度有頂。彼非一切愚夫異生可能度故。云",
    "T30n1579_018:0376c01": "何於諸欲想而得離染。謂於下分諸結已",
    "T30n1579_018:0376c02": "斷已知。云何超於色界諸結。謂於色繫上分",
    "T30n1579_018:0376c03": "諸結已斷已知。云何於無攀無住甚深中無",
    "T30n1579_018:0376c04": "有減劣。謂於無色界。或已離欲。或未離",
    "T30n1579_018:0376c05": "欲。已得非想非非想處。堪能有力入滅盡",
    "T30n1579_018:0376c06": "定。學與無學俱容有此故。不定言超無",
    "T30n1579_018:0376c07": "色結。",
    "T30n1579_018:0376c08": "復次今當略辨上所說義。謂薄伽梵於此頌",
    "T30n1579_018:0376c09": "中。略顯能得最究竟道。及顯能證第一住",
    "T30n1579_018:0376c10": "道。當知是名此中略義。",
    "T30n1579_018:0376c11": "　貪恚何因緣　　由何故欣慼",
    "T30n1579_018:0376c12": "　毛竪意尋思　　如孩依乳母",
    "T30n1579_018:0376c13": "　潤所生自生　　如諾瞿陀樹",
    "T30n1579_018:0376c14": "　別縛於諸欲　　猶摩迦處林",
    "T30n1579_018:0376c15": "　是貪恚因緣　　由斯故欣慼",
    "T30n1579_018:0376c16": "　毛竪意尋思　　如孩依乳母",
    "T30n1579_018:0376c17": "　知彼彼因緣　　生已尋除滅",
    "T30n1579_018:0376c18": "　超昔未超海　　暴流無後有",
    "T30n1579_018:0376c19": "今此頌中。云何貪恚。謂如有一處在居家。",
    "T30n1579_018:0376c20": "於可意境可意有情。共相會遇而生貪著。於",
    "T30n1579_018:0376c21": "不可意境及有情。共相會遇而生瞋恚。云何",
    "T30n1579_018:0376c22": "欣慼。謂如有一於佛所證法毘奈耶。率爾",
    "T30n1579_018:0376c23": "得生須臾正信不善觀察前後得失忽然",
    "T30n1579_018:0376c24": "自勵便棄家法往趣非家。既出家已與凡",
    "T30n1579_018:0376c25": "道俗共相雜住。遂於去來貨財親友追念思",
    "T30n1579_018:0376c26": "慕憂慼纏心。或復有一非由正信。亦非自",
    "T30n1579_018:0376c27": "勵往趣非家。然或為王之所驅迫。乃至或",
    "T30n1579_018:0376c28": "為不活邪畏之所恐怖捨離居家。既出",
    "T30n1579_018:0376c29": "家已於其正信諸婆羅門居士等邊。時時多",
    "T30n1579_018:0377a01": "獲利養恭敬。深生愛味。竊作念言。吾此一",
    "T30n1579_018:0377a02": "方善哉奇要。無勞稼穡。不事商賈。少致艱",
    "T30n1579_018:0377a03": "辛足堪活命。彼緣如是利養恭敬。便自欣",
    "T30n1579_018:0377a04": "悅。安然而住。云何毛竪及意尋思。謂如有",
    "T30n1579_018:0377a05": "一非由自勵。不為活命捨離居家。然由",
    "T30n1579_018:0377a06": "正信捐棄家法。往趣非家。既出家已不與",
    "T30n1579_018:0377a07": "道俗共相雜住。便臻遠離寂靜閑居。彼閑",
    "T30n1579_018:0377a08": "居時。或於塵霧或昏夜分。見大雲氣聞震",
    "T30n1579_018:0377a09": "雷音。或逢雹雨師子虎豹。或遭凶猾竊劫抄",
    "T30n1579_018:0377a10": "虜。或遇非人來相嬈逼。便生驚怖身毛為",
    "T30n1579_018:0377a11": "竪。或至晝分。於彼去來妙欲親友。發依",
    "T30n1579_018:0377a12": "耽嗜所有尋思。謂欲尋思如經廣說。乃至家",
    "T30n1579_018:0377a13": "世相應尋思。如是已說貪恚等事。云何潤",
    "T30n1579_018:0377a14": "生及與自生。猶如世間諾瞿陀樹。潤名愛",
    "T30n1579_018:0377a15": "水。由此為緣能生諸取。彼貪恚等一切皆",
    "T30n1579_018:0377a16": "用此為共緣。自者。即是貪恚為先尋思為",
    "T30n1579_018:0377a17": "後。各各差別種子界性。云何貪恚乃至尋思",
    "T30n1579_018:0377a18": "別縛諸欲。猶如世間摩魯迦條纏繞林樹。",
    "T30n1579_018:0377a19": "謂略說有六種別欲。或有身手力所引致",
    "T30n1579_018:0377a20": "現在事欲。謂居家者所有諸欲於此境界用",
    "T30n1579_018:0377a21": "此為緣發生貪恚。或有從他所得種種現",
    "T30n1579_018:0377a22": "在事欲。謂為活命而出家者所有諸欲。於",
    "T30n1579_018:0377a23": "此境界用此為緣發生欣悅。或有過去未",
    "T30n1579_018:0377a24": "來事欲。謂忽自勵而出家者所有諸欲。於此",
    "T30n1579_018:0377a25": "境界用此為緣發生憂慼。或有所餘諸煩",
    "T30n1579_018:0377a26": "惱欲。略有二種。謂於欲界自體及資身命。",
    "T30n1579_018:0377a27": "或有未斷妄分別貪。謂由正信而出家者。",
    "T30n1579_018:0377a28": "寂靜閑居於塵夜分所遭眾事。於此境界",
    "T30n1579_018:0377a29": "用此為緣便生驚怖身毛為竪。或有未",
    "T30n1579_018:0377b01": "斷妄分別貪。所謂即此補特伽羅至晝日分。",
    "T30n1579_018:0377b02": "於外色聲香味觸境。用此為緣發生意地",
    "T30n1579_018:0377b03": "所有尋思。又有沙門若婆羅門。如實了知",
    "T30n1579_018:0377b04": "如前所說貪與恚等及彼因緣。又能了知",
    "T30n1579_018:0377b05": "眾緣生法無常性已。隨其所生不起貪著。",
    "T30n1579_018:0377b06": "即便棄捨變吐斷滅。離色無色二界貪故。度",
    "T30n1579_018:0377b07": "有暴流。離欲貪故。度欲暴流。如是暴流昔",
    "T30n1579_018:0377b08": "所未度。今既度已終無有退。復次今當略",
    "T30n1579_018:0377b09": "辨上所說義。謂薄伽梵於此頌中略顯三",
    "T30n1579_018:0377b10": "位。一在家位。二出家位。三遠離位。又略顯",
    "T30n1579_018:0377b11": "示共與不共。因緣所生。若愛若恚。於諸欲",
    "T30n1579_018:0377b12": "中二種別縛。及斷方便并斷勝利。當知是",
    "T30n1579_018:0377b13": "名此中略義。又於此中若貪若欣若依耽",
    "T30n1579_018:0377b14": "嗜所有尋思。當知愛品。若恚若慼。及與驚",
    "T30n1579_018:0377b15": "怖。當知恚品。",
    "T30n1579_018:0377b16": "　應作婆羅門　　謂斷無縱逸",
    "T30n1579_018:0377b17": "　求棄捨諸欲　　不悕望此有",
    "T30n1579_018:0377b18": "　若更有所作　　非真婆羅門",
    "T30n1579_018:0377b19": "　當知婆羅門　　於所作已辦",
    "T30n1579_018:0377b20": "　諸身分劬勞　　未極底未度",
    "T30n1579_018:0377b21": "　已得度住陸　　無勤到彼岸",
    "T30n1579_018:0377b22": "　天汝今當知　　此喻真梵志",
    "T30n1579_018:0377b23": "　謂永盡諸漏　　得常委靜慮",
    "T30n1579_018:0377b24": "　彼永斷一切　　愁憂及熾燃",
    "T30n1579_018:0377b25": "　恒住於正念　　亦常心解脫",
    "T30n1579_018:0377b26": "今此頌中。顯示彼天依於世俗諸婆羅門為",
    "T30n1579_018:0377b27": "世尊說。謂有種姓諸婆羅門。自號我為真實",
    "T30n1579_018:0377b28": "梵志。計梵世間為最究竟。悕求梵世安住",
    "T30n1579_018:0377b29": "於色常勤精進。心無懈倦。恒樂遠離寂靜",
    "T30n1579_018:0377c01": "閑居。減省睡眠修習靜定。為斷事欲及",
    "T30n1579_018:0377c02": "煩惱欲。由彼種姓諸婆羅門計梵世間以",
    "T30n1579_018:0377c03": "為究竟。悕望梵世不求欲有。又顯如來",
    "T30n1579_018:0377c04": "依第一義諸婆羅門而報彼天。若婆羅門",
    "T30n1579_018:0377c05": "作所作已數復應作。更有勝上所應作事。",
    "T30n1579_018:0377c06": "當知此非真婆羅門。若婆羅門證婆羅門所",
    "T30n1579_018:0377c07": "應作事。超登一切薩迦耶岸。安住陸地。當",
    "T30n1579_018:0377c08": "知此是真婆羅門。由此顯示學與無學皆",
    "T30n1579_018:0377c09": "婆羅門。學有二種。謂於欲界或未離欲或",
    "T30n1579_018:0377c10": "已離欲。未離欲者。未得源底未到彼岸。",
    "T30n1579_018:0377c11": "於二種法猶未具足。一未得內心勝奢摩",
    "T30n1579_018:0377c12": "他。二雖已得增上慧法毘鉢舍那未善清",
    "T30n1579_018:0377c13": "淨。由闕內心奢摩他故。乘如所得聖道浮",
    "T30n1579_018:0377c14": "囊。為證內心奢摩他故。運動如足勇猛",
    "T30n1579_018:0377c15": "精進。又復為令增上慧法毘鉢舍那善清淨",
    "T30n1579_018:0377c16": "故。運動如手勇猛精進。彼於如是勤精進",
    "T30n1579_018:0377c17": "時。離欲界欲如得源底。證阿羅漢如到",
    "T30n1579_018:0377c18": "彼岸。已離欲者。證得內心勝奢摩他。亦得",
    "T30n1579_018:0377c19": "善淨毘鉢舍那。唯為進斷上分諸結。發勤",
    "T30n1579_018:0377c20": "精進非諸身分。若已越度成阿羅漢。所作",
    "T30n1579_018:0377c21": "已辦離勤功用。名住陸地已到彼岸。此則",
    "T30n1579_018:0377c22": "顯示諸婆羅門依第一義略有三種。二是",
    "T30n1579_018:0377c23": "有學。一是無學。若已究竟到於彼岸諸婆羅",
    "T30n1579_018:0377c24": "門。名永盡漏。若未離欲一切身分勤精進",
    "T30n1579_018:0377c25": "者。名得常委。若已離欲得源底者。名得",
    "T30n1579_018:0377c26": "靜慮。得靜慮者。永斷一切下分結故。已斷",
    "T30n1579_018:0377c27": "貪欲及瞋恚品所有一切愁憂熾燃。永盡漏",
    "T30n1579_018:0377c28": "者。永斷修斷諸煩惱故。已善修習四種念",
    "T30n1579_018:0377c29": "住。恒住正念及心解脫。彼非作已數數更",
    "T30n1579_018:0378a01": "作。亦無增勝所應作事。是故說彼名第一",
    "T30n1579_018:0378a02": "義真婆羅門。",
    "T30n1579_018:0378a03": "苾芻苾芻已度暴流耶。告言。如是天。",
    "T30n1579_018:0378a04": "無攀無住。已度暴流耶。告言。如是天。",
    "T30n1579_018:0378a05": "苾芻汝今。猶如何等。無攀無住。已",
    "T30n1579_018:0378a06": "度暴流。",
    "T30n1579_018:0378a07": "　如如我劬勞　　如是如是劣",
    "T30n1579_018:0378a08": "　如如我劣已　　如是如是住",
    "T30n1579_018:0378a09": "　如如我住已　　如是如是漂",
    "T30n1579_018:0378a10": "　天我如如捨劬勞　　如是如是無減劣",
    "T30n1579_018:0378a11": "　如是廣說鮮白品　　此中祇焰頌應知",
    "T30n1579_018:0378a12": "今此頌中。無攀無住者。謂涅槃滅定。如前已",
    "T30n1579_018:0378a13": "說。世尊依昔示現修習菩薩行時所有最",
    "T30n1579_018:0378a14": "極難行苦行非方便攝勇猛精進。又依示現",
    "T30n1579_018:0378a15": "坐菩提座非方便攝勇猛精進。斷遍知故。",
    "T30n1579_018:0378a16": "說如是言。天汝當知我昔如如虛設劬勞。",
    "T30n1579_018:0378a17": "如是如是我便減劣。如如減劣如是如是",
    "T30n1579_018:0378a18": "我便止住如如止住。如是如是又被漂溺。",
    "T30n1579_018:0378a19": "與此相違。應知白品。此中顯示修苦行時",
    "T30n1579_018:0378a20": "非方便攝勇猛精進。名曰劬勞。行邪方便",
    "T30n1579_018:0378a21": "善法退失。名為減劣。既知退失諸善法已",
    "T30n1579_018:0378a22": "息邪方便。說名止住。捨諸苦行更求餘師。",
    "T30n1579_018:0378a23": "遂於嗢達洛迦。阿邏茶等邪所執處。隨順",
    "T30n1579_018:0378a24": "觀察故名漂溺。復於後時坐菩提座。棄捨",
    "T30n1579_018:0378a25": "一切非方便攝勇猛精進。所有善法遂得增",
    "T30n1579_018:0378a26": "長。如如善法既增長已。如是如是於諸善",
    "T30n1579_018:0378a27": "法不生知足。不遑止住。於所修斷展轉",
    "T30n1579_018:0378a28": "尋求勝上微妙。既由如是不知足故。遂不",
    "T30n1579_018:0378a29": "更求餘外道師。無師自然修三十七菩提分",
    "T30n1579_018:0378b01": "法。證得無上正等菩提。名大覺者。此中四",
    "T30n1579_018:0378b02": "義捨劬勞等四句經文如其次第配釋應",
    "T30n1579_018:0378b03": "知云何復依涅槃無依無住以顯差別。謂",
    "T30n1579_018:0378b04": "不能度諸煩惱纏隨眠暴流。略由四因。何",
    "T30n1579_018:0378b05": "等為四。謂最初有依耽嗜尋。依耽嗜尋",
    "T30n1579_018:0378b06": "為依止故。便有懈怠。又由懈怠為依止故。",
    "T30n1579_018:0378b07": "住異生分。住異生分為依止故。順生死",
    "T30n1579_018:0378b08": "流貪愛勢力。令於五趣生死河中順流漂",
    "T30n1579_018:0378b09": "溺。與此相違四種因故。能度暴流。如應當",
    "T30n1579_018:0378b10": "知。云何復依想受滅定以顯差別。謂如有",
    "T30n1579_018:0378b11": "一先已證得想受滅定復住放逸。多住想",
    "T30n1579_018:0378b12": "受。而不多住諸想受滅。由此因緣。退失滅",
    "T30n1579_018:0378b13": "定。由退失故。還復止住下地生因。住彼因",
    "T30n1579_018:0378b14": "故心便定趣彼所得果。與此相違。應知白",
    "T30n1579_018:0378b15": "品四句差別。",
    "T30n1579_018:0378b16": "　獨臻阿練若　　靜慮棄珍財",
    "T30n1579_018:0378b17": "　為別有方求　　為窺窬封邑",
    "T30n1579_018:0378b18": "　何不與人交　　而絕無徒侶",
    "T30n1579_018:0378b19": "　得義心寂靜　　摧妙色魔軍",
    "T30n1579_018:0378b20": "　我獨處思惟　　受最勝安樂",
    "T30n1579_018:0378b21": "　故不與人交　　而絕無徒侶",
    "T30n1579_018:0378b22": "此因天女所問伽他。言得義者。略有二種。",
    "T30n1579_018:0378b23": "一者證得沙門果義。二者證得聖神通義。",
    "T30n1579_018:0378b24": "由初得義。超越一切生死大苦。第二得義",
    "T30n1579_018:0378b25": "證八解脫寂靜思惟現法樂住。又初得義降",
    "T30n1579_018:0378b26": "伏可愛妙色魔軍第二得義獨處思惟受勝",
    "T30n1579_018:0378b27": "安樂。此中意辯聖神通義所以者何。謂如",
    "T30n1579_018:0378b28": "有一為欲成辦聖神通義為令解脫清淨",
    "T30n1579_018:0378b29": "圓滿依十遍處方便修行。由此因緣。令遍",
    "T30n1579_018:0378c01": "處定清淨圓滿。亦令解脫轉得清淨圓滿鮮",
    "T30n1579_018:0378c02": "白。亦能成辦聖神通義。彼既了知此成辦",
    "T30n1579_018:0378c03": "已。便自通達我義已辦。沙門果義亦得成就。",
    "T30n1579_018:0378c04": "是真沙門。於求財者深修厭毀。於諸城邑",
    "T30n1579_018:0378c05": "交遊等處。了知其初。了知過患。了知出離。",
    "T30n1579_018:0378c06": "亦能了知趣出離行。生彼因緣說名為初。",
    "T30n1579_018:0378c07": "無常眾苦變壞法性。是名過患。欲貪調伏斷",
    "T30n1579_018:0378c08": "除超越。名為出離。聖八支道名趣出離行。",
    "T30n1579_018:0378c09": "若有於彼不見其初。乃至不見趣出離",
    "T30n1579_018:0378c10": "行。由是因緣。於具珍財有情等處。不能",
    "T30n1579_018:0378c11": "厭毀。城邑交遊周旋不絕。而謂彼為心得",
    "T30n1579_018:0378c12": "寂靜。於出居家證八解脫靜慮定者內心",
    "T30n1579_018:0378c13": "寂靜。反生誹謗。由是彼於內心寂靜。則不",
    "T30n1579_018:0378c14": "堪能善見善知善鑒善達。若第一義內心寂",
    "T30n1579_018:0378c15": "靜與此相違。則能善見乃至善達。",
    "T30n1579_018:0378c16": "復次今當略辨上所說義。謂薄伽梵於此略",
    "T30n1579_018:0378c17": "示諸受欲者樂雜住者。非第一義內心寂靜",
    "T30n1579_018:0378c18": "若有證得八解脫定。離諸愛味。名第一義",
    "T30n1579_018:0378c19": "內心寂靜。當知是名此中略義。",
    "T30n1579_018:0378c20": "　諸行無常　　有生滅法　　由生滅故",
    "T30n1579_018:0378c21": "　彼寂為樂",
    "T30n1579_018:0378c22": "今此頌中。蘊及取蘊皆名諸行。此中義者意",
    "T30n1579_018:0378c23": "在取蘊。是五取蘊略有三種。謂去來今。諸",
    "T30n1579_018:0378c24": "行無常者。謂彼諸行本無而生生已尋滅。若",
    "T30n1579_018:0378c25": "過去生。過去所得諸自體中所有諸蘊。皆過",
    "T30n1579_018:0378c26": "去故。已謝滅故。生已沒故。體是無常。若未來",
    "T30n1579_018:0378c27": "生。未來所得諸自體中所有諸蘊。皆未生",
    "T30n1579_018:0378c28": "故。非已起故未滅沒故。可生起故。是有",
    "T30n1579_018:0378c29": "生法。若現在生。現在所得諸自體中所有暫",
    "T30n1579_018:0379a01": "住支持存活。有情諸蘊皆死法故可為殞滅",
    "T30n1579_018:0379a02": "之所滅故。是有滅法。若彼諸蘊。在於未來",
    "T30n1579_018:0379a03": "所得自體是有生法。於中都無所得自體。是",
    "T30n1579_018:0379a04": "常是恒。乃至即當如是正住。唯除纔生生",
    "T30n1579_018:0379a05": "已尋滅。若諸有情於現法中永盡未來諸蘊",
    "T30n1579_018:0379a06": "因者。一切未來自體諸蘊皆不生故。說名",
    "T30n1579_018:0379a07": "彼寂。又復此寂由二因緣說之為樂。一者",
    "T30n1579_018:0379a08": "一切苦因滅故。一切麁重永止息故。於現",
    "T30n1579_018:0379a09": "法中安樂住。故說之為樂。二者當來生老",
    "T30n1579_018:0379a10": "病等所有眾苦永解脫故。說之為樂。",
    "T30n1579_018:0379a11": "復次今當略辨上所說義。謂薄伽梵此中略",
    "T30n1579_018:0379a12": "說正見依處及正見果。復有差別。謂略顯",
    "T30n1579_018:0379a13": "示遍知依處及彼斷滅。又略顯示所遍知法",
    "T30n1579_018:0379a14": "及與遍知。又略顯示三世諸行所有雜染及",
    "T30n1579_018:0379a15": "彼寂故所有清淨。又略顯示諸緣起法及緣",
    "T30n1579_018:0379a16": "起滅。又略顯示苦諦滅諦。又略顯示空與",
    "T30n1579_018:0379a17": "無願二解脫門所依處所。及顯無相一解脫",
    "T30n1579_018:0379a18": "門所依處所。又略顯示聖諦現觀相違二法",
    "T30n1579_018:0379a19": "斷所依處。言二法者。一隨順戲論。二怖無",
    "T30n1579_018:0379a20": "戲論。又略顯示不共外道二對治法。何等",
    "T30n1579_018:0379a21": "為二。一者所知無顛倒性。二者所證無顛倒",
    "T30n1579_018:0379a22": "性。",
    "T30n1579_018:0379a23": "　無逸不死跡　　放逸為死跡",
    "T30n1579_018:0379a24": "　無逸者不死　　縱逸者常死",
    "T30n1579_018:0379a25": "今此頌中。云何無放逸是不死迹耶。謂",
    "T30n1579_018:0379a26": "如有一依四所依立四種護。謂命護。身",
    "T30n1579_018:0379a27": "護。心雜染護。正方便護。是名不放逸。此不",
    "T30n1579_018:0379a28": "放逸為依為持。涅槃資糧未圓滿者。令速",
    "T30n1579_018:0379a29": "圓滿。已圓滿者。令於現法得般涅槃。云何",
    "T30n1579_018:0379b01": "放逸為死迹耶。謂如有一居家白衣於諸",
    "T30n1579_018:0379b02": "欲境耽著受用造不善業。或有出家現四",
    "T30n1579_018:0379b03": "無護。謂命無護乃至正方便無護。如是放逸",
    "T30n1579_018:0379b04": "通於二品。謂在家品及出家品。即此放逸為",
    "T30n1579_018:0379b05": "依為持。樂生本行造生本業。因此故生。",
    "T30n1579_018:0379b06": "生已壽終。生已夭沒。云何無縱逸者不死。",
    "T30n1579_018:0379b07": "縱逸者常死耶。謂死有五種。一者調善死。二",
    "T30n1579_018:0379b08": "者不調善死。三者過去死。四者現在死。五者",
    "T30n1579_018:0379b09": "未來死。若善修習此無縱逸補特伽羅。於",
    "T30n1579_018:0379b10": "現在世由調善死而正死時。由過去死已",
    "T30n1579_018:0379b11": "死。於過去世亦由不調善死。於現在世不",
    "T30n1579_018:0379b12": "由不調善死而死。於未來世不由調善死。",
    "T30n1579_018:0379b13": "不由不調善死而死。故名不死。若有縱",
    "T30n1579_018:0379b14": "逸補特伽羅。於現在世由不調善死而正",
    "T30n1579_018:0379b15": "死時。於過去世亦由不調善死已死。於現",
    "T30n1579_018:0379b16": "在世即由不調善死而死。於未來世亦由",
    "T30n1579_018:0379b17": "不調善死當死。故名常死。",
    "T30n1579_018:0379b18": "復次今當略辨上所說義。謂薄伽梵此中略",
    "T30n1579_018:0379b19": "示無縱逸者道諦滅諦。有縱逸者集諦苦",
    "T30n1579_018:0379b20": "諦。又略顯示處非處性自業作性。前半顯示",
    "T30n1579_018:0379b21": "處非處性。後半顯示自業作性。又前半顯示",
    "T30n1579_018:0379b22": "師於弟子作所應作。後半顯示諸弟子等",
    "T30n1579_018:0379b23": "自所作義。",
    "T30n1579_018:0379b24": "　眾生尋思所鑽搖　　猛利貪欲隨觀妙",
    "T30n1579_018:0379b25": "　倍增染愛而流轉　　便能自為堅固縛",
    "T30n1579_018:0379b26": "今此頌中云何尋思之所鑽搖。謂如有一",
    "T30n1579_018:0379b27": "於先所得先所受用諸欲境界。不正作意。發",
    "T30n1579_018:0379b28": "生不善依於耽嗜諸惡尋思。云何猛利貪欲。",
    "T30n1579_018:0379b29": "謂如有一於昔餘生修習貪欲。亦多修習。",
    "T30n1579_018:0379c01": "由是因緣。令此生中於先所得先所受用諸",
    "T30n1579_018:0379c02": "欲境界雖正作意。而被貪欲散壞其心。云",
    "T30n1579_018:0379c03": "何隨觀淨妙。謂如有一不善護身。不攝諸",
    "T30n1579_018:0379c04": "根。不住正念。遊行聚落。見甚少年可愛",
    "T30n1579_018:0379c05": "美色諸母邑已。便不如理取淨妙相。由此",
    "T30n1579_018:0379c06": "因緣。身心燒惱。云何倍增染愛。謂由五種",
    "T30n1579_018:0379c07": "相貌。當知染愛增長。何等為五。謂如有一",
    "T30n1579_018:0379c08": "雖於下劣諸欲境界。尚生猛利諸貪欲纏。",
    "T30n1579_018:0379c09": "耽著不捨。何況上妙。又以非法多分凶暴",
    "T30n1579_018:0379c10": "積集珍財。不以正法。亦常攝受增上眾具。",
    "T30n1579_018:0379c11": "又於輕賤無所用物尚不欲捨。何況貴重。",
    "T30n1579_018:0379c12": "雖為追求少劣財物。尚行眾多身語意惡。",
    "T30n1579_018:0379c13": "何況多勝。又於受持少小妙行。其心尚無",
    "T30n1579_018:0379c14": "趣向愛樂。何況廣大。又於涅槃尚不樂聞。",
    "T30n1579_018:0379c15": "何況欲得。云何堅固縛。謂由三種相知堅",
    "T30n1579_018:0379c16": "固縛。一堅牢故。二苦所觸故。三長時隨逐故。",
    "T30n1579_018:0379c17": "於現法中由惡行根貪瞋癡故。知縛堅牢。",
    "T30n1579_018:0379c18": "於當來世由生那落迦傍生鬼趣。知苦所",
    "T30n1579_018:0379c19": "觸及長時隨逐。",
    "T30n1579_018:0379c20": "復次今當略辨上所說義。謂略顯示依二",
    "T30n1579_018:0379c21": "失壞因有二種失壞。何等名為二失壞因。",
    "T30n1579_018:0379c22": "謂不正思惟力及因力。云何名為二種失壞。",
    "T30n1579_018:0379c23": "謂方求失壞及受用失壞。云何不正思惟力。",
    "T30n1579_018:0379c24": "謂隨念先所受用境界因緣所生不正思惟。",
    "T30n1579_018:0379c25": "或邪分別現前境界因緣所生不正思惟。或",
    "T30n1579_018:0379c26": "邪取相不正思惟。或即於彼若住若行不正",
    "T30n1579_018:0379c27": "思惟。云何因力。謂於可愛境界宿習欲貪",
    "T30n1579_018:0379c28": "云何方求失壞。謂如有一成就二種失壞",
    "T30n1579_018:0379c29": "因故。以非正法或以凶暴追求積集所有",
    "T30n1579_018:0380a01": "邪財。云何受用失壞。謂如有一於先所得",
    "T30n1579_018:0380a02": "順樂順苦順非苦樂諸境界中。或有於",
    "T30n1579_018:0380a03": "一生染生著。廣說乃至。不知出離而受",
    "T30n1579_018:0380a04": "用之。或有於一發生憎恚憎恚所蔽。或有",
    "T30n1579_018:0380a05": "於一發生愚癡愚癡所蔽。彼由如是貪染",
    "T30n1579_018:0380a06": "所蔽。乃至愚癡之所蔽故。行身語意種種",
    "T30n1579_018:0380a07": "惡行。為貪瞋癡三堅固縛之所纏縛。亦為",
    "T30n1579_018:0380a08": "那落迦傍生鬼等諸縛所縛。又有差別。謂",
    "T30n1579_018:0380a09": "愛結所繫。補特伽羅略有七種雜染。當知",
    "T30n1579_018:0380a10": "皆是貪愛所作。謂隨念雜染。不自在雜染。境",
    "T30n1579_018:0380a11": "界雜染。熱惱雜染。善趣相應雜染。惡趣相應",
    "T30n1579_018:0380a12": "雜染。諸見雜染。云何隨念雜染。謂如有一",
    "T30n1579_018:0380a13": "不正隨念先所受用可愛境界。悕望追求令",
    "T30n1579_018:0380a14": "心散壞。云何不自在雜染。謂如有一宿世串",
    "T30n1579_018:0380a15": "習貪欲法故。今世貪欲為性猛利。雖復如",
    "T30n1579_018:0380a16": "理於可愛境隨念作意。而有悕望追求貪",
    "T30n1579_018:0380a17": "欲散壞其心。彼由貪欲極猛利故。心不自",
    "T30n1579_018:0380a18": "在。云何境界雜染。謂如有一遊城邑等。現",
    "T30n1579_018:0380a19": "前會遇容色端嚴可愛境界。由彼境界極",
    "T30n1579_018:0380a20": "端嚴故。隨美妙相心識纏綿。因此發生悕",
    "T30n1579_018:0380a21": "望追求種種貪愛。云何熱惱雜染。謂如有",
    "T30n1579_018:0380a22": "一由是三種能長貪愛諸雜染故。令已貪",
    "T30n1579_018:0380a23": "愛展轉增盛。追戀過去已受用境。悕求未來",
    "T30n1579_018:0380a24": "當受用境。耽著現在正受用境。乃令身心周",
    "T30n1579_018:0380a25": "遍熱惱。云何善趣相應雜染。謂即由彼貪愛",
    "T30n1579_018:0380a26": "集諦增上力故。行身語意種種妙行。得生",
    "T30n1579_018:0380a27": "善趣或天或人。彼於樂受耽著不捨。醉悶",
    "T30n1579_018:0380a28": "而住專行放逸。云何惡趣相應雜染。謂即由",
    "T30n1579_018:0380a29": "彼貪愛集諦增上力故。行身語意種種惡行。",
    "T30n1579_018:0380b01": "身壞命終墮諸惡趣。生那落迦等。於彼生",
    "T30n1579_018:0380b02": "已便為種種極重憂苦惡心憤心之所擾惱。",
    "T30n1579_018:0380b03": "云何諸見雜染。謂即由彼貪愛集諦增上力",
    "T30n1579_018:0380b04": "故。會遇惡友說顛倒法為令雜染得解脫",
    "T30n1579_018:0380b05": "故。彼雖悕求雜染解脫。由遇如是倒說",
    "T30n1579_018:0380b06": "法故。不證解脫。於六十二諸見趣中。隨令",
    "T30n1579_018:0380b07": "一種邪見增長。於諸緣起法愚癡增上故。",
    "T30n1579_018:0380b08": "彼由如是見結所繫。於五趣等生死大海",
    "T30n1579_018:0380b09": "不得解脫。",
    "T30n1579_018:0380b10": "　住法具尸羅　　有慚言諦實",
    "T30n1579_018:0380b11": "　能保愛自身　　亦令他所愛",
    "T30n1579_018:0380b12": "今此頌中。云何住法。謂於如來所證善說正",
    "T30n1579_018:0380b13": "法毘奈耶中。淨信出家樂修梵行。云何具尸",
    "T30n1579_018:0380b14": "羅。謂如是出家如是愛樂故。於戒無缺。乃",
    "T30n1579_018:0380b15": "至無雜相續而作相續而轉。於諸學處能受",
    "T30n1579_018:0380b16": "能學。云何有慚謂慚於可慚。慚於能生惡",
    "T30n1579_018:0380b17": "不善法。謂能順惡戒穴戒因緣。即不正相。",
    "T30n1579_018:0380b18": "不正尋思。若諸煩惱。及隨煩惱。云何言諦實。",
    "T30n1579_018:0380b19": "謂發露諸惡不藏諸惡。若有所犯即於智",
    "T30n1579_018:0380b20": "者同梵行邊。如實自舉。如法對治",
    "T30n1579_018:0380b21": "復次今當略辨上所說義。謂薄伽梵於此頌",
    "T30n1579_018:0380b22": "中略顯四因所攝尸羅清淨。謂能正受故。受",
    "T30n1579_018:0380b23": "已不穴故。遠離穴因故。雖由無知放逸",
    "T30n1579_018:0380b24": "穴已。即便如法而對治故。當知是名此",
    "T30n1579_018:0380b25": "中略義。",
    "T30n1579_018:0380b26": "　若見他惡業　　能審諦思惟",
    "T30n1579_018:0380b27": "　自身終不為　　由彼業能縛",
    "T30n1579_018:0380b28": "今此頌中。云何見他惡業審諦思惟謂如",
    "T30n1579_018:0380b29": "有一或善男子或善女人。為性聰慧成就",
    "T30n1579_018:0380c01": "如理諦觀法忍。見他現行惡行因故。便遭種",
    "T30n1579_018:0380c02": "種挫辱楚撻。又為王人執至王所。廣說如",
    "T30n1579_018:0380c03": "經。乃至斷命。見已便作如是思惟。觀觀",
    "T30n1579_018:0380c04": "是人於現法中造作如是惡不善業。即於",
    "T30n1579_018:0380c05": "現法還受如是辛楚果報。乃至止止如是",
    "T30n1579_018:0380c06": "惡不善業。終不應為終不應作。終不應行",
    "T30n1579_018:0380c07": "終不應犯。即彼又見屠羊雞猪廣說一切",
    "T30n1579_018:0380c08": "不律儀眾。不由如是作業伎能活命方術。",
    "T30n1579_018:0380c09": "而乘象馬車乘輦輿。又不因此能致廣大財",
    "T30n1579_018:0380c10": "寶庫藏令不散失。然為世間之所訶毀。凡",
    "T30n1579_018:0380c11": "在傭俗尚不以身暫相觸受。而遠避之。況",
    "T30n1579_018:0380c12": "餘賢哲。見已便作如是思惟。餘如前說。即",
    "T30n1579_018:0380c13": "彼又見他人巨富饒大財寶。然由嬾惰多",
    "T30n1579_018:0380c14": "住縱逸。經過日夜淹積歲月。所有珍財僮",
    "T30n1579_018:0380c15": "僕基業及諸善法漸漸衰退。見已便作如是",
    "T30n1579_018:0380c16": "思惟。餘如前說。即彼又見種種有情身相差",
    "T30n1579_018:0380c17": "別。或有生盲生聾生瘂。或瞎或跛或癬或癩。",
    "T30n1579_018:0380c18": "或復短壽或惡形色。或多疾病或貧賤家。或",
    "T30n1579_018:0380c19": "少支屬或弊惡慧。或扇宅迦或半宅迦或醜",
    "T30n1579_018:0380c20": "形類。餘即不爾見已便作如是思惟。觀觀",
    "T30n1579_018:0380c21": "是人先作種種惡不善業。今受如是苦惡果",
    "T30n1579_018:0380c22": "報。乃至止止如是惡不善業。餘如前說。即",
    "T30n1579_018:0380c23": "彼又見他人黠慧無有嬾惰具足翹勇。所",
    "T30n1579_018:0380c24": "謂能作營農商賈行船等業。及能正作言論",
    "T30n1579_018:0380c25": "事業。彼雖具足如是翹勇。所作事業數漸",
    "T30n1579_018:0380c26": "衰損終無成辦。見已便作如是思惟。餘如",
    "T30n1579_018:0380c27": "前說。即彼又見二人出家趣於非家。同修梵",
    "T30n1579_018:0380c28": "行。一於衣服飲食等利有所匱乏。一則不",
    "T30n1579_018:0380c29": "爾。見已便作如是思惟。餘如前說。即彼又",
    "T30n1579_018:0381a01": "見或有國王或是王等大地封疆咸皆克伏",
    "T30n1579_018:0381a02": "堅著不捨。但為一身一具骸骨。唯為現在",
    "T30n1579_018:0381a03": "少小安樂。身語意門現行無量廣大惡行。損",
    "T30n1579_018:0381a04": "壞多生多身安樂。當受多生多身大苦。見已",
    "T30n1579_018:0381a05": "便作如是思惟。觀觀是王或是王等。甚為",
    "T30n1579_018:0381a06": "愚弊。唯知保愛一生一身。不知保愛多生",
    "T30n1579_018:0381a07": "多身。唯愛現在少時小樂。不愛當來多時大",
    "T30n1579_018:0381a08": "樂。亦非不愛多生重苦。乃至止止如是惡",
    "T30n1579_018:0381a09": "不善業。終不應為終不應作。終不應行終",
    "T30n1579_018:0381a10": "不應犯。復有或善男子或善女人。為性聰",
    "T30n1579_018:0381a11": "慧獲得天眼。用此天眼見諸有情死時生",
    "T30n1579_018:0381a12": "時。如經廣說。乃至生在大那落迦中。見已",
    "T30n1579_018:0381a13": "便作如是思惟。觀觀是人於現法中造作",
    "T30n1579_018:0381a14": "如是惡不善業。令受後法辛楚果報。乃至",
    "T30n1579_018:0381a15": "止止如是惡不善業。餘如前說。如是或善",
    "T30n1579_018:0381a16": "男子或善女人。見他所作諸惡業已。由四",
    "T30n1579_018:0381a17": "種行諦善思惟諦善觀察。何等為四。一者",
    "T30n1579_018:0381a18": "觀察或因違越或邪活命或放逸懈怠。於現",
    "T30n1579_018:0381a19": "法中造作種種惡不善業。即現法受非愛果",
    "T30n1579_018:0381a20": "報。二者觀察或有有情依身差別。或有所",
    "T30n1579_018:0381a21": "作而不果遂。或有所求而不果遂。皆由先",
    "T30n1579_018:0381a22": "造惡不善業故。現法中各受如是非愛果",
    "T30n1579_018:0381a23": "報。三者觀察或有國王或與王等。因現法",
    "T30n1579_018:0381a24": "中行諸惡業。比知當來定受種種非愛果",
    "T30n1579_018:0381a25": "報。四者觀察諸有情類死時生時。因現法中",
    "T30n1579_018:0381a26": "造作種種惡不善業。後法中受非愛果報。彼",
    "T30n1579_018:0381a27": "由如是如實知故。終不自作。云何業縛。謂",
    "T30n1579_018:0381a28": "樂諸業故。由業重故。於業果報不自在",
    "T30n1579_018:0381a29": "故。樂諸業者。謂如有一串習惡故。愛樂",
    "T30n1579_018:0381b01": "諸惡。由此因緣。於諸善法心不能入。是初",
    "T30n1579_018:0381b02": "業縛。由業重者。謂如有一於無間業。或",
    "T30n1579_018:0381b03": "有具造或不具造。由此因緣。雖有欣樂",
    "T30n1579_018:0381b04": "於佛所證善說正法毘柰耶中。暫時出家。尚",
    "T30n1579_018:0381b05": "不能得。況當能獲沙門果證。如是名為第",
    "T30n1579_018:0381b06": "二業縛。於業果報不自在者。謂如有一",
    "T30n1579_018:0381b07": "由身語意惡行因緣。生諸惡趣。生彼處已",
    "T30n1579_018:0381b08": "不得自在。不能自任長夜受苦。或生邊",
    "T30n1579_018:0381b09": "地。於彼絕無四賢善眾。所謂苾芻廣說乃至",
    "T30n1579_018:0381b10": "鄔波斯迦。如是名為第三業縛。",
    "T30n1579_018:0381b11": "復次今當略辨上所說義。謂薄伽梵於此略",
    "T30n1579_018:0381b12": "示依諸有情業業果報。如理思惟。及顯如",
    "T30n1579_018:0381b13": "理思惟為先法隨法行。當知是名此中略",
    "T30n1579_018:0381b14": "義。",
    "T30n1579_018:0381b15": "瑜伽師地論卷第十八"
}