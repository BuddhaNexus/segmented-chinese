{
    "T27n1545_154:0782a19": "阿毘達磨大毘婆沙論卷第一百",
    "T27n1545_154:0782a20": "五十四",
    "T27n1545_154:0782a22": "五百大阿羅漢等造",
    "T27n1545_154:0782a23": "三藏法師玄奘奉 詔譯",
    "T27n1545_154:0782a24": "根蘊第六中等心納息第四之四",
    "T27n1545_154:0782a25": "[0782a25] 契經中說住滅定者。不為火所燒。水所",
    "T27n1545_154:0782a26": "漂。毒所中。刃所害。他所殺。問何故住滅",
    "T27n1545_154:0782a27": "定者有如是勝利。尊者世友作如是說。由",
    "T27n1545_154:0782a28": "此滅定是不害法故。住此者非害所害。有",
    "T27n1545_154:0782a29": "說。此定有大威德。為諸威德天神護之故",
    "T27n1545_154:0782b01": "不可害。有說。得靜慮者靜慮境界。具神",
    "T27n1545_154:0782b02": "通者神通境界。俱不思議故不可害。有說。",
    "T27n1545_154:0782b03": "此定無心非無心者有生有死故不可害",
    "T27n1545_154:0782b04": "等活契經是此論緣起者。有佛名羯洛俱",
    "T27n1545_154:0782b05": "村馱。有第一雙弟子。一名極遠。二名等活。",
    "T27n1545_154:0782b06": "尊者等活曾於一城中作多教化眾所知",
    "T27n1545_154:0782b07": "識。後於城邊多人行處。入滅盡定。時有放",
    "T27n1545_154:0782b08": "牧採樵行人見已咸言。今此尊者端坐滅度",
    "T27n1545_154:0782b09": "誠為異哉。我等宜應焚燒供養。便取種種",
    "T27n1545_154:0782b10": "牛糞乾薪。埋積其身焚之捨去。尊者明旦",
    "T27n1545_154:0782b11": "從定而起。振迅衣服。於日初分。持&#x9262;入城",
    "T27n1545_154:0782b12": "徐行乞食。時焚燒者見已驚言。我等昨燒其",
    "T27n1545_154:0782b13": "屍。而今復來乞食。城中人眾等皆唱言。今此",
    "T27n1545_154:0782b14": "沙門死而還活。由斯故名等活尊者。應知",
    "T27n1545_154:0782b15": "身不燒者由滅定力故。衣不燒者由神通",
    "T27n1545_154:0782b16": "力故。有說。身及衣俱不燒者。皆由滅定力",
    "T27n1545_154:0782b17": "故。是故彼經是此論緣起。",
    "T27n1545_154:0782b18": "[0782b18] 傳喻中說。若有施從滅定起者。彼必成順",
    "T27n1545_154:0782b19": "現法受業。問何故施從滅定起者。必成順",
    "T27n1545_154:0782b20": "現法受業耶。答此不必須通。所以者何。此",
    "T27n1545_154:0782b21": "非素怛纜毘奈耶。阿毘達磨教但是傳喻所",
    "T27n1545_154:0782b22": "說。諸傳喻說或然不然若必欲通者。應知",
    "T27n1545_154:0782b23": "此施或得現果。或得大果。彼順世間意所",
    "T27n1545_154:0782b24": "樂故。但說現果。問何故施從滅定起者。或",
    "T27n1545_154:0782b25": "得現果或得大果。答若有施從此定起",
    "T27n1545_154:0782b26": "者。則為施從一切靜慮解脫等持等至起",
    "T27n1545_154:0782b27": "者。所以者何。諸欲入出滅盡等至。必先起",
    "T27n1545_154:0782b28": "欲界善心。次入初靜慮。如是乃至入非想",
    "T27n1545_154:0782b29": "非非想處。從此無間入滅盡定。從此定出",
    "T27n1545_154:0782c01": "或起非想非非想處。或起無所有處。如是",
    "T27n1545_154:0782c02": "乃至還起初靜慮。復入欲界善心。彼由如",
    "T27n1545_154:0782c03": "是功德熏相續故。能令施者或得現果或",
    "T27n1545_154:0782c04": "得大果。有說。從滅定起者。威儀寂靜來往",
    "T27n1545_154:0782c05": "語言。衣著飲食皆悉詳審。諸清信長者婆羅",
    "T27n1545_154:0782c06": "門等。見已咸生希有之想。以慇淨心施諸",
    "T27n1545_154:0782c07": "資具故。得現果或得大果。有說。得此定",
    "T27n1545_154:0782c08": "者名稱普聞過於餘定。諸清信長者婆羅門",
    "T27n1545_154:0782c09": "等。聞已皆生奇特之想。以慇淨心施諸資",
    "T27n1545_154:0782c10": "具故。得現果或得大果。有說。住滅定者",
    "T27n1545_154:0782c11": "諸食皆斷。若施從此起者。則為施無食者。",
    "T27n1545_154:0782c12": "食謂住有漏有心定者。雖斷段食而食有",
    "T27n1545_154:0782c13": "漏觸思識食。住無漏定者雖斷真實四食。",
    "T27n1545_154:0782c14": "而有相似觸思識食。住滅定者一切皆無。",
    "T27n1545_154:0782c15": "是故施從此起者。則為施於無食者食。",
    "T27n1545_154:0782c16": "由此因緣。或得現果。或得大果。有說。若有",
    "T27n1545_154:0782c17": "施從此定起者。則為施到涅槃還來者",
    "T27n1545_154:0782c18": "食。以此定似涅槃故。謂如入無餘依涅槃",
    "T27n1545_154:0782c19": "界者。滅一切有所緣法心心所法。不起不",
    "T27n1545_154:0782c20": "滅。住滅定者。亦滅一切有所緣法。心心所",
    "T27n1545_154:0782c21": "法不起不滅故似涅槃。是故施從此定起",
    "T27n1545_154:0782c22": "者。則為施到涅槃還來者食。由此因緣或",
    "T27n1545_154:0782c23": "得現果。或得大果。復次非但施從滅定起",
    "T27n1545_154:0782c24": "者。能得現果。若施五種補特伽羅。皆得現",
    "T27n1545_154:0782c25": "果。一從滅定起。二從慈定起。三從無諍",
    "T27n1545_154:0782c26": "定起。四從見道起。五從初得盡智起復次",
    "T27n1545_154:0782c27": "若施五種補特伽羅。能得大果。一父。二母。",
    "T27n1545_154:0782c28": "三病者。四說法師。五近佛地菩薩。",
    "T27n1545_154:0782c29": "[0782c29] 問滅盡定於眾同分為亦能引。為但滿耶。",
    "T27n1545_154:0783a01": "答此但能滿而不能引所以者何。唯業能",
    "T27n1545_154:0783a02": "引眾同分。此非業故。問此定為順現法受。",
    "T27n1545_154:0783a03": "為順次生受。為順後次受。為順不定受耶。",
    "T27n1545_154:0783a04": "答此定或順次生受。或順後次受。或順不定",
    "T27n1545_154:0783a05": "受。非順現法受。已生有頂不起此定故。",
    "T27n1545_154:0783a06": "問此於何處受何異熟。答此於非想非非",
    "T27n1545_154:0783a07": "想處受四蘊異熟。問諸成就滅定。亦成就",
    "T27n1545_154:0783a08": "彼異熟耶。答應作四句。有成就滅定非",
    "T27n1545_154:0783a09": "彼異熟。謂生欲色界已得滅定。及得已不",
    "T27n1545_154:0783a10": "退。命終生非想非非想處。滅定異熟不現",
    "T27n1545_154:0783a11": "在前。有成就彼異熟。非滅定。謂得滅定已",
    "T27n1545_154:0783a12": "而退。命終生非想非非想處。滅定異熟現在",
    "T27n1545_154:0783a13": "前。有成就滅定。亦彼異熟。謂得滅定已不",
    "T27n1545_154:0783a14": "退。命終生非想非非想處。滅定異熟現在",
    "T27n1545_154:0783a15": "前。有非成就滅定。亦非彼異熟。謂生欲色",
    "T27n1545_154:0783a16": "界不得滅定。設得已退。若生空處識處無",
    "T27n1545_154:0783a17": "所有處。若不得滅定。生非想非非想處。及",
    "T27n1545_154:0783a18": "得已而退。命終生非想非非想處。滅定異熟",
    "T27n1545_154:0783a19": "不現在前。問諸退滅定。亦退阿羅漢果耶。",
    "T27n1545_154:0783a20": "答應作四句。有退滅定。非阿羅漢果。謂學",
    "T27n1545_154:0783a21": "者退滅定。及無學者退滅定。而不起結。有",
    "T27n1545_154:0783a22": "退阿羅漢果。非滅定。謂慧解脫阿羅漢退。",
    "T27n1545_154:0783a23": "及先學位起滅定已。得阿羅漢果。起上位",
    "T27n1545_154:0783a24": "結退。有退滅定亦阿羅漢果。謂先學位起",
    "T27n1545_154:0783a25": "滅定已。得阿羅漢果。起下位結退。及無學",
    "T27n1545_154:0783a26": "位起滅定已。起三界結隨一而退。有非",
    "T27n1545_154:0783a27": "退滅定。亦非阿羅漢果。謂除前相。阿羅漢",
    "T27n1545_154:0783a28": "有六種。謂退法。思法。護法。安住法。堪達法。",
    "T27n1545_154:0783a29": "不動法。問諸退法彼一切俱解脫耶。答應作",
    "T27n1545_154:0783b01": "四句。有退法非俱解脫。謂退法不得滅定。",
    "T27n1545_154:0783b02": "有俱解脫非退法謂思法乃至不動法。已得",
    "T27n1545_154:0783b03": "滅定。有退法亦俱解脫。謂退法已得滅定。",
    "T27n1545_154:0783b04": "有非退法非俱解脫。謂思法乃至不動法",
    "T27n1545_154:0783b05": "不得滅定。如退法阿羅漢對俱解脫作四",
    "T27n1545_154:0783b06": "句。餘五阿羅漢對俱解脫亦爾。如是成六",
    "T27n1545_154:0783b07": "四句。如無學道有六種阿羅漢。學道亦有",
    "T27n1545_154:0783b08": "六種種性。謂退法種性。乃至不動法種",
    "T27n1545_154:0783b09": "性。問諸退法學彼一切身證耶。答應作四",
    "T27n1545_154:0783b10": "句有退法學非身證。謂退法學不得滅定。",
    "T27n1545_154:0783b11": "有身證非退法學。謂思法學。乃至不動法",
    "T27n1545_154:0783b12": "學。已得滅定有退法學亦身證。謂退法學",
    "T27n1545_154:0783b13": "已得滅定。有非退法學亦非身證。謂思法",
    "T27n1545_154:0783b14": "學乃至不動法學不得滅定。如退法學對",
    "T27n1545_154:0783b15": "身證作四句。餘五種性對身證亦爾。如",
    "T27n1545_154:0783b16": "是亦成六四句。",
    "T27n1545_154:0783b17": "[0783b17] 問若法是心等無間。彼法是心無間耶。答應",
    "T27n1545_154:0783b18": "作四句。有法是心等無間。非心無間謂",
    "T27n1545_154:0783b19": "除滅定初剎那。及餘有心位諸餘滅定剎那。",
    "T27n1545_154:0783b20": "及出滅定心心所法。有法是心無間。非心等",
    "T27n1545_154:0783b21": "無間。謂滅定初剎那。及餘有心位。彼生老",
    "T27n1545_154:0783b22": "住無常。有法是心等無間。亦心無間。謂滅定",
    "T27n1545_154:0783b23": "初剎那。及餘有心位心心所法。有法非心等",
    "T27n1545_154:0783b24": "無間。亦非心無間。謂除滅定初剎那。及餘",
    "T27n1545_154:0783b25": "有心位。彼生老住無常。諸餘滅定剎那。及",
    "T27n1545_154:0783b26": "出滅定心位。彼生老住無常。問若法是心等",
    "T27n1545_154:0783b27": "無間。彼法是滅定無間耶。答應作四句。有",
    "T27n1545_154:0783b28": "法是心等無間。非滅定無間。謂滅定初剎那。",
    "T27n1545_154:0783b29": "及餘有心位心心所法。有法是滅定無間。非",
    "T27n1545_154:0783c01": "心等無間。謂除滅定初剎那及餘有心位。彼",
    "T27n1545_154:0783c02": "生老住無常。諸餘滅定剎那。及出滅定心",
    "T27n1545_154:0783c03": "位。彼生老住無常。有法是心等無間。亦滅",
    "T27n1545_154:0783c04": "定無間。謂除滅定初剎那及餘有心位。諸餘",
    "T27n1545_154:0783c05": "滅定剎那。及出滅定心心所法。有法非心等",
    "T27n1545_154:0783c06": "無間。亦非滅定無間。謂滅定初剎那。及餘有",
    "T27n1545_154:0783c07": "心位。彼生老住無常。生無想天幾根滅。答",
    "T27n1545_154:0783c08": "八。謂眼耳鼻舌身命意捨根。問此說從何處",
    "T27n1545_154:0783c09": "生無想天耶。答此說從無想中有生無想",
    "T27n1545_154:0783c10": "生有問爾時亦有信等五根現在前滅。何故",
    "T27n1545_154:0783c11": "不說。答此文應作是說。或八或十三。中有",
    "T27n1545_154:0783c12": "最後心無記者八。善者十三。而不作是說",
    "T27n1545_154:0783c13": "者。應知此義有餘。有作是說。此中但依滅",
    "T27n1545_154:0783c14": "位。生位皆有者說信等五根。唯滅位有。非",
    "T27n1545_154:0783c15": "生位有。是故不說。何繫心心所滅。答色界",
    "T27n1545_154:0783c16": "繫。幾根現前。答八如前說。何繫心心所現",
    "T27n1545_154:0783c17": "前。答色界繫。死生必起自地心故。無想天",
    "T27n1545_154:0783c18": "歿幾根滅。答八如前說。何繫心心所滅。答色",
    "T27n1545_154:0783c19": "界繫。幾根現前。答或八或九或十。無形八。謂",
    "T27n1545_154:0783c20": "眼耳鼻舌身命意捨根。一形九加男女根隨",
    "T27n1545_154:0783c21": "一。二形十加男女根。何繫心心所現前。答欲",
    "T27n1545_154:0783c22": "界繫。由此證知從無想天歿定生欲界。問",
    "T27n1545_154:0783c23": "定生何處。有說。生地獄。有說。生惡趣。如",
    "T27n1545_154:0783c24": "是說者定生欲界處所不定。或生惡趣。或",
    "T27n1545_154:0783c25": "天或人。問何故從無想天歿定生欲界。答",
    "T27n1545_154:0783c26": "由異熟因勢力爾故。隨異熟因所有勢力。",
    "T27n1545_154:0783c27": "唯令如是異熟起故。有餘師說。無想壽盡",
    "T27n1545_154:0783c28": "餘處壽業不增長故。謂先增長無想壽業今",
    "T27n1545_154:0783c29": "已受盡。餘處壽業先不增長故。從彼歿定",
    "T27n1545_154:0784a01": "生欲界。問彼亦曾起下三靜慮。何故不引",
    "T27n1545_154:0784a02": "彼地壽果。答彼雖曾起下三靜慮。非堅執",
    "T27n1545_154:0784a03": "故不引彼壽。唯堅執著第四靜慮故引彼",
    "T27n1545_154:0784a04": "壽。有說。彼雖曾起下三靜慮。而非所求。彼",
    "T27n1545_154:0784a05": "唯求於第四靜慮。有說。彼雖曾起下三靜",
    "T27n1545_154:0784a06": "慮。但如所涉路而非所趣。第四靜慮是正",
    "T27n1545_154:0784a07": "所趣。非如所涉路故引彼壽。有說。若造",
    "T27n1545_154:0784a08": "無想天順次生受業者。法爾亦造欲界順後",
    "T27n1545_154:0784a09": "次受業。如造北俱盧洲順次生業者。法爾",
    "T27n1545_154:0784a10": "亦造欲界天順後次受業。有說。欲界是一切",
    "T27n1545_154:0784a11": "有情退所歸處。謂諸有情由業力修力。往色",
    "T27n1545_154:0784a12": "無色界。彼業若盡還墮欲界。譬如大地是諸",
    "T27n1545_154:0784a13": "飛鳥退所歸處。謂諸飛鳥由翅翮力飛騰虛",
    "T27n1545_154:0784a14": "空。翮力盡時還墮於地。有說。無想有情經",
    "T27n1545_154:0784a15": "五百劫住於無想。如熟睡眠。覺已不能取",
    "T27n1545_154:0784a16": "餘異熟。便墮欲界。如人在樹端倚枝而眠。",
    "T27n1545_154:0784a17": "多時欻覺手忘攀攬即便墮地。彼亦如是。",
    "T27n1545_154:0784a18": "有說。求無想者執無想定為真道。彼異熟",
    "T27n1545_154:0784a19": "為涅槃。乃至生彼天中。此執隨逐彼後從",
    "T27n1545_154:0784a20": "無想出將命終時。見當生相便作是念。",
    "T27n1545_154:0784a21": "定無涅槃。若實有者。我已證得。於今何故",
    "T27n1545_154:0784a22": "生相現前。由謗涅槃及聖道故。從彼處歿",
    "T27n1545_154:0784a23": "生惡趣中。尊者妙音亦作是說。彼謗涅槃",
    "T27n1545_154:0784a24": "及聖者故。從彼命終定生惡趣。",
    "T27n1545_154:0784a25": "[0784a25] 問無想定無想事何差別。答名則差別。此",
    "T27n1545_154:0784a26": "名無想定。此名無想事。復次因是無想定。",
    "T27n1545_154:0784a27": "果是無想事。復次異熟法是無想定。異熟是",
    "T27n1545_154:0784a28": "無想事。復次無想定是善。無想事是無記。復",
    "T27n1545_154:0784a29": "次無想定是定。無想事是生。復次無想定加",
    "T27n1545_154:0784b01": "行功用作意所起。無想事非加行功用作意",
    "T27n1545_154:0784b02": "所起。復次無想定通在此彼。得此彼現在",
    "T27n1545_154:0784b03": "前。無想事唯在彼得彼現在前。復次無想定",
    "T27n1545_154:0784b04": "是加行得。無想事是生得。是謂無想定無想",
    "T27n1545_154:0784b05": "事差別。問無想天在何處攝。外國師說。",
    "T27n1545_154:0784b06": "第四靜慮處別有九此是一處。迦濕彌羅國",
    "T27n1545_154:0784b07": "諸論師言。即廣果天攝。然以高勝寂靜故別",
    "T27n1545_154:0784b08": "立名。猶如村邊阿練若處。問彼天身量云",
    "T27n1545_154:0784b09": "何。答五百踰繕那。問彼壽量云何。答五百劫。",
    "T27n1545_154:0784b10": "問作何等威儀住。有說。結加趺坐如沙門",
    "T27n1545_154:0784b11": "釋子。有說。&#x5374;踞而坐如婆羅門。如是說者。",
    "T27n1545_154:0784b12": "如先入此定所住威儀。則以此威儀於",
    "T27n1545_154:0784b13": "彼五百劫住。",
    "T27n1545_154:0784b14": "[0784b14] 無想有情生時。當言有想耶。無想耶。乃至",
    "T27n1545_154:0784b15": "廣說。問何故作此論。答欲止他宗顯己義",
    "T27n1545_154:0784b16": "故。謂或有說。無想有情生時死時俱無心",
    "T27n1545_154:0784b17": "想。為遮彼意顯彼有情生時死時俱有心",
    "T27n1545_154:0784b18": "想非無心想有死生故。或復有說。無想有",
    "T27n1545_154:0784b19": "情生時有心死時無心。為遮彼意顯彼死",
    "T27n1545_154:0784b20": "時亦有心想非無心想有命終故。或復有",
    "T27n1545_154:0784b21": "說。無想有情生時死時雖俱有心。然唯一念",
    "T27n1545_154:0784b22": "非久相續為遮彼意顯彼生時生已經久",
    "T27n1545_154:0784b23": "心猶相續後方無想從無想出有心多時後",
    "T27n1545_154:0784b24": "方捨命。是故如是說。頗有處唯二剎那有心。",
    "T27n1545_154:0784b25": "謂結生及命終時耶。答應說無。尊者妙音說",
    "T27n1545_154:0784b26": "有。謂即無想天。頗有處結生心為等無間",
    "T27n1545_154:0784b27": "緣命終心起耶。答應說無。尊者妙音說有。",
    "T27n1545_154:0784b28": "謂即無想天。頗有處結生心為四緣。命終心",
    "T27n1545_154:0784b29": "起耶。答應說無。尊者妙音說有。謂即無想",
    "T27n1545_154:0784c01": "天。為遮此等故作斯論。無想有情生時當",
    "T27n1545_154:0784c02": "言有想耶。無想耶。答當言有想。此則遮",
    "T27n1545_154:0784c03": "止執無想天生時無心者意。如世尊說。彼",
    "T27n1545_154:0784c04": "諸有情由想起故從彼處歿。從彼歿時彼",
    "T27n1545_154:0784c05": "想當言滅耶。不滅耶。答當言滅。此則遮",
    "T27n1545_154:0784c06": "止執無想天死時無心者意。當言住何處",
    "T27n1545_154:0784c07": "彼想滅耶。答當言則住彼處。此則遮止",
    "T27n1545_154:0784c08": "執無想有情唯死時生時一念有心者意。問",
    "T27n1545_154:0784c09": "無想有情前心多耶。後心多耶。有說。前心",
    "T27n1545_154:0784c10": "多非後心。以彼未入無想位時。異熟相續",
    "T27n1545_154:0784c11": "勢力猛盛故。多時有心方入無想。出無想",
    "T27n1545_154:0784c12": "已異熟相續勢力衰微。故少時有心則便捨",
    "T27n1545_154:0784c13": "命。有說。後心多非前心。以彼未入無想",
    "T27n1545_154:0784c14": "位時。欣求無想其心猛利。故少時有心則",
    "T27n1545_154:0784c15": "入無想。出無想已無所欣求故多時有心",
    "T27n1545_154:0784c16": "然後捨命。如是說者。此事不定。或前多後",
    "T27n1545_154:0784c17": "少。或前少後多。隨彼意樂有差別故。",
    "T27n1545_154:0784c18": "[0784c18] 彼想當言善。為無記耶。答或善。或無記。彼",
    "T27n1545_154:0784c19": "想幾隨眠隨增。答色界有漏緣。幾結繫耶。答",
    "T27n1545_154:0784c20": "六。彼想者。謂出無想想。或善或無記者。善",
    "T27n1545_154:0784c21": "謂生得善。無記謂有覆無記。或無覆無記。色",
    "T27n1545_154:0784c22": "界有漏緣者。謂第四靜慮有漏緣隨眠。問何",
    "T27n1545_154:0784c23": "故無漏緣隨眠於彼想不隨增耶。答彼計",
    "T27n1545_154:0784c24": "無想為涅槃。無想定為真道。乃至生彼。及",
    "T27n1545_154:0784c25": "從彼歿。唯如是執還復隨轉。於真滅道不",
    "T27n1545_154:0784c26": "謗為無故。無漏緣爾時不起。六結繫者。除",
    "T27n1545_154:0784c27": "恚嫉慳有餘結繫。問出無想想為五部所",
    "T27n1545_154:0784c28": "斷為但修所斷耶。若爾何失。若五斷者。十",
    "T27n1545_154:0784c29": "門所說當云何通。如說。過去法為等無間",
    "T27n1545_154:0785a01": "生二心。若修斷者。此文復云何通。如說。彼",
    "T27n1545_154:0785a02": "想色界有漏緣隨眠隨增。有作是說。此通",
    "T27n1545_154:0785a03": "五斷。問十門所說當云何通。答彼文應言",
    "T27n1545_154:0785a04": "過去法為等無間生六心。謂色界五。無色",
    "T27n1545_154:0785a05": "界一。而不作是說者有何意耶。當知彼文",
    "T27n1545_154:0785a06": "但依二無心定出心而說。不說無想。所以",
    "T27n1545_154:0785a07": "者何。一無心定加行功用作意。而起。無想",
    "T27n1545_154:0785a08": "不爾。有餘師言。唯修所斷。問此文所說當",
    "T27n1545_154:0785a09": "云何通。答此文應言彼想色界遍行。及修所",
    "T27n1545_154:0785a10": "斷隨眠隨增。而不作是說者有何意耶。當",
    "T27n1545_154:0785a11": "知此中兼說和合。彼有命終時心通於五",
    "T27n1545_154:0785a12": "部。非但說出無想心。以命終心是前眷屬",
    "T27n1545_154:0785a13": "故此兼說。評曰。應知前說者好。無別道理",
    "T27n1545_154:0785a14": "遮餘心故。如世尊說。一切有情皆由食住。",
    "T27n1545_154:0785a15": "無想有情由何食住。答觸意思識。問何故",
    "T27n1545_154:0785a16": "作此論。答欲令疑者得決定故。謂無想天",
    "T27n1545_154:0785a17": "必無段食觸意思識亦滅無餘。勿有疑彼",
    "T27n1545_154:0785a18": "無食而住。則不可通世尊所說一切有情",
    "T27n1545_154:0785a19": "皆由食住。為除彼疑顯無想處雖無段",
    "T27n1545_154:0785a20": "食而有餘三。與經相應故作斯論。問彼無",
    "T27n1545_154:0785a21": "想位三食亦滅。云何說有。答食有二種。一",
    "T27n1545_154:0785a22": "先時能引。二現在任時。彼位雖無現任持",
    "T27n1545_154:0785a23": "食。而有先時能引之食故名有食。有說彼",
    "T27n1545_154:0785a24": "中有三種食。一業食。二生食。三等無間緣",
    "T27n1545_154:0785a25": "食。業食者。謂先所造彼地業能引彼生故。",
    "T27n1545_154:0785a26": "生食者。謂結生心及俱有法。引彼一期令",
    "T27n1545_154:0785a27": "相續故。等無間緣食者。謂入無想觸意思",
    "T27n1545_154:0785a28": "識為等無間緣。能引無想出心心所。令必",
    "T27n1545_154:0785a29": "當起不永斷故。由此故說一切有情皆由",
    "T27n1545_154:0785b01": "食住。問眼根攝幾根。乃至具知根攝幾根。",
    "T27n1545_154:0785b02": "答眼根攝眼根。乃至廣說。問何故作此論。",
    "T27n1545_154:0785b03": "答欲止說諸法唯攝他性者意。顯一切法",
    "T27n1545_154:0785b04": "有攝自性故作此論。眼根攝眼根者。此",
    "T27n1545_154:0785b05": "依種類總相而說。若別說者眼有二種。謂",
    "T27n1545_154:0785b06": "左與右。左攝左右攝右。左復有二。謂所長",
    "T27n1545_154:0785b07": "養及異熟生。所長養攝所長養。異熟生攝異",
    "T27n1545_154:0785b08": "熟生。異熟生復有二種。謂善業異熟。不善業",
    "T27n1545_154:0785b09": "異熟。善業異熟攝善業異熟。不善業異熟攝",
    "T27n1545_154:0785b10": "不善業異熟。善業異熟復有二種。謂人與",
    "T27n1545_154:0785b11": "天。人攝人。天攝天。天復有二。謂欲界色",
    "T27n1545_154:0785b12": "界。欲界攝欲界。色界攝色界。色界復四。謂",
    "T27n1545_154:0785b13": "四靜慮。初靜慮攝初靜慮。乃至第四靜慮攝",
    "T27n1545_154:0785b14": "第四靜慮。不善業異熟復有三種。所謂地獄",
    "T27n1545_154:0785b15": "傍生鬼界。地獄攝地獄。乃至鬼界攝鬼界。",
    "T27n1545_154:0785b16": "如是左眼并諸差別各有三世。過去攝過",
    "T27n1545_154:0785b17": "去。未來攝未來。現在攝現在。過去復有無",
    "T27n1545_154:0785b18": "量剎那。一一剎那各各自攝。如過去未來亦",
    "T27n1545_154:0785b19": "然。如左右亦爾。此中但依種類總說。如眼",
    "T27n1545_154:0785b20": "根。耳鼻舌命苦憂根亦爾。此皆各攝自一根",
    "T27n1545_154:0785b21": "故。身根攝三根。謂身女男根。女根攝女根",
    "T27n1545_154:0785b22": "身根少分。如女根男根亦爾。意根攝意根",
    "T27n1545_154:0785b23": "三根少分。謂三無漏根。由彼三根九法為體",
    "T27n1545_154:0785b24": "攝意非餘故言少分。如意根。樂喜捨根信",
    "T27n1545_154:0785b25": "等五根亦爾。未知當知根攝未知當知根。九",
    "T27n1545_154:0785b26": "根少分。謂意。三受。信等五根。此九皆通有",
    "T27n1545_154:0785b27": "漏無漏。今唯攝無漏。於無漏中復有三道。",
    "T27n1545_154:0785b28": "今唯攝見道故言少分。如未知當知根。已",
    "T27n1545_154:0785b29": "知根具知根亦爾。信力乃至慧力念等覺支。",
    "T27n1545_154:0785c01": "乃至捨等覺支。正見乃至正定法智。乃至道",
    "T27n1545_154:0785c02": "智空無願無相攝幾根。答信力攝一根三根",
    "T27n1545_154:0785c03": "少分。謂三無漏根。此三各以九法為性。攝",
    "T27n1545_154:0785c04": "信非餘故言少分。如信力餘四力亦爾念",
    "T27n1545_154:0785c05": "等覺支攝四根少分。謂念根三無漏根。念根",
    "T27n1545_154:0785c06": "通有漏無漏。今唯攝無漏三根九法為性。",
    "T27n1545_154:0785c07": "今唯攝念故言少分。如念等覺支。擇法精",
    "T27n1545_154:0785c08": "進喜定等覺支亦爾。餘不攝根。謂安捨等覺",
    "T27n1545_154:0785c09": "支不攝根無根相故。正見攝四根少分。謂",
    "T27n1545_154:0785c10": "慧根三無漏根。如正見。正勤念定亦爾。餘不",
    "T27n1545_154:0785c11": "攝根。謂正思惟正語業命不攝根無根相",
    "T27n1545_154:0785c12": "故。法智攝四根少分。謂慧根三無漏根。如",
    "T27n1545_154:0785c13": "法智。類智苦集滅道智亦爾。他心智攝三根",
    "T27n1545_154:0785c14": "少分。謂慧根。已知。具知根。云何攝慧根少",
    "T27n1545_154:0785c15": "分。謂慧根通緣一法多法。自相共相。現在三",
    "T27n1545_154:0785c16": "世。他身自身。相應不相應境。此唯攝緣一",
    "T27n1545_154:0785c17": "法。自相。現在。他身相應境慧。故言少分。二",
    "T27n1545_154:0785c18": "無漏根九法為性。此唯攝慧。慧中差別如",
    "T27n1545_154:0785c19": "前。此唯攝緣一法慧等故言少分。世俗智",
    "T27n1545_154:0785c20": "攝一根少分。謂慧根。以慧根通有漏無漏。",
    "T27n1545_154:0785c21": "今唯攝有漏故言少分。空攝四根少分。謂",
    "T27n1545_154:0785c22": "定根三無漏根如空。無願無相亦爾。意根幾",
    "T27n1545_154:0785c23": "根相應。乃至具知根幾根相應。答意根十根",
    "T27n1545_154:0785c24": "三根少分相應。乃至廣說。問何故作此論。答",
    "T27n1545_154:0785c25": "有迷相應執相應法非實有性。為止彼意",
    "T27n1545_154:0785c26": "顯相應法體是實有故作斯論。意根十根相",
    "T27n1545_154:0785c27": "應者。謂五受信等五根。三根少分相應者。謂",
    "T27n1545_154:0785c28": "三無漏根。以彼三根九法為性。除意自體",
    "T27n1545_154:0785c29": "與餘相應故言少分。樂喜捨根九根少分相",
    "T27n1545_154:0786a01": "應。謂意信等五三無漏根。與意信等五少分",
    "T27n1545_154:0786a02": "相應者。彼六根皆與五受根俱生。今樂喜捨",
    "T27n1545_154:0786a03": "各唯與自根俱生者相應故言少分。與三",
    "T27n1545_154:0786a04": "無漏根少分相應者。彼三根九法為性三受",
    "T27n1545_154:0786a05": "俱生。今樂喜捨唯與自根俱生者相應故言",
    "T27n1545_154:0786a06": "少分。苦根憂根六根少分相應。謂意根信等",
    "T27n1545_154:0786a07": "五根。云何與彼少分相應。謂彼六根五受俱",
    "T27n1545_154:0786a08": "生。今苦憂根唯與自根俱生者相應故言少",
    "T27n1545_154:0786a09": "分。信根四根九根少分相應。四根者。謂精進",
    "T27n1545_154:0786a10": "念定慧。九根少分相應者。謂意五受三無漏",
    "T27n1545_154:0786a11": "根。與意五受少分相應者。彼六根通染不",
    "T27n1545_154:0786a12": "染。今信根唯與不染善者相應故言少分。",
    "T27n1545_154:0786a13": "與三無漏根少分相應者。彼三根九法為性。",
    "T27n1545_154:0786a14": "今除信自體與餘相應故言少分。如信根",
    "T27n1545_154:0786a15": "精進念定慧根亦爾。未知當知根與未知當",
    "T27n1545_154:0786a16": "知根九根少分相應。與未知當知根相應",
    "T27n1545_154:0786a17": "者。此根九法為性。一一除自與餘相應皆",
    "T27n1545_154:0786a18": "名此根。此根相應九根少分相應者。謂意樂",
    "T27n1545_154:0786a19": "喜捨信等五根。云何與彼少分相應。謂彼九",
    "T27n1545_154:0786a20": "根通有漏無漏。今唯與彼無漏相應。於無",
    "T27n1545_154:0786a21": "漏中通見道修道無學道。今唯與彼見道",
    "T27n1545_154:0786a22": "相應故言少分。如未知當知根。已知根具知",
    "T27n1545_154:0786a23": "根亦爾。唯位有別餘皆同故。",
    "T27n1545_154:0786a24": "[0786a24] 信力乃至慧力念等覺支。乃至捨等覺支。正",
    "T27n1545_154:0786a25": "見乃至正定法智。乃至道智空無願無相。幾",
    "T27n1545_154:0786a26": "根相應。答信力四根九根少分相應。四根者。",
    "T27n1545_154:0786a27": "謂精進念定慧九根少分相應者。謂意五受",
    "T27n1545_154:0786a28": "三無漏根義如前說。如信力。餘四力亦爾。",
    "T27n1545_154:0786a29": "謂精進念定慧念等覺支十一根少分相應。",
    "T27n1545_154:0786b01": "謂意樂喜捨信等。四三無漏根與意三受信",
    "T27n1545_154:0786b02": "等四少分相應者。彼八根通有漏無漏。今唯",
    "T27n1545_154:0786b03": "與彼無漏相應故言少分。與三無漏根少",
    "T27n1545_154:0786b04": "分相應者。彼三根九法為性。今除念自性",
    "T27n1545_154:0786b05": "與餘相應故言少分。如念等覺支。擇法精",
    "T27n1545_154:0786b06": "進定等覺支亦爾。喜等覺支九根少分相應。",
    "T27n1545_154:0786b07": "謂意信等五三無漏根。與意信等五少分相",
    "T27n1545_154:0786b08": "應者。彼六根通有漏無漏。今唯與彼無漏",
    "T27n1545_154:0786b09": "相應。於無漏中通依九地。謂未至。靜慮中",
    "T27n1545_154:0786b10": "間四靜慮。下三無色。今唯與彼依初二靜慮",
    "T27n1545_154:0786b11": "者相應故言少分。與三無漏根少分相應",
    "T27n1545_154:0786b12": "者。彼三根通樂喜捨。及彼俱生。今唯與喜",
    "T27n1545_154:0786b13": "根俱生者相應故言少分。安捨等覺支三根",
    "T27n1545_154:0786b14": "九根少分相應。三根者。謂三無漏根。九根少",
    "T27n1545_154:0786b15": "分相應者。謂意樂喜捨信等五根。云何與彼",
    "T27n1545_154:0786b16": "少分相應。謂彼九根通有漏無漏。今唯與",
    "T27n1545_154:0786b17": "彼無漏相應故言少分。正見十一根少分相",
    "T27n1545_154:0786b18": "應。謂意樂喜捨信等四三無漏根。義如念等",
    "T27n1545_154:0786b19": "覺支說。如正見。正思惟正勤正定亦爾。然正",
    "T27n1545_154:0786b20": "思惟少有差別。謂意喜捨信等五三無漏根。",
    "T27n1545_154:0786b21": "是謂十一。此十一根通依諸地。今唯與依",
    "T27n1545_154:0786b22": "未至初靜慮者相應故言少分。餘非根相",
    "T27n1545_154:0786b23": "應。謂正語業命非根相應。非相應法故。法",
    "T27n1545_154:0786b24": "智十一根少分相應。如正見說。如法智。類",
    "T27n1545_154:0786b25": "智苦集滅道智亦爾。他心智十根少分相應。",
    "T27n1545_154:0786b26": "謂意樂喜捨信等四已知具知根。義如攝中",
    "T27n1545_154:0786b27": "說。世俗智二根八根少分相應。二根者。謂苦",
    "T27n1545_154:0786b28": "憂根。八根少分相應者。謂意樂喜捨信等四",
    "T27n1545_154:0786b29": "根。云何與彼少分相應。謂彼八根通有漏",
    "T27n1545_154:0786c01": "無漏。今唯與彼有漏相應故言少分。空無",
    "T27n1545_154:0786c02": "願無相十一根少分相應。如念等覺支說。",
    "T27n1545_154:0786c03": "說一切有部發智大毘婆沙論卷第一百五"
}