{
    "T32n1635_006:0063a20": "大乘寶要義論卷第六",
    "T32n1635_006:0063a22": "西天譯經三藏朝散大夫",
    "T32n1635_006:0063a23": "試鴻臚少卿傳梵大師賜紫",
    "T32n1635_006:0063a24": "沙門臣法護等奉　詔譯",
    "T32n1635_006:0063a25": "如寶積經云。假使滿三界中一切有情。是諸",
    "T32n1635_006:0063a26": "有情各各造立如來塔廟。如是色相一一高",
    "T32n1635_006:0063a27": "顯。猶如須彌山王。而諸有情經於殑伽沙數",
    "T32n1635_006:0063a28": "劫中。各各尊重供養是塔。若有不離一切智",
    "T32n1635_006:0063a29": "心菩薩。但置一華而為供養。此獲福蘊勝前",
    "T32n1635_006:0063b01": "福蘊。其數倍多。彼經又云。假使三千大千世",
    "T32n1635_006:0063b02": "界。一切有情悉住大乘。而復皆成轉輪聖王。",
    "T32n1635_006:0063b03": "設以香油如大海水。積燃燈草等須彌量。各",
    "T32n1635_006:0063b04": "各燃是廣大燈明。供養如來所有塔廟。若有",
    "T32n1635_006:0063b05": "出家菩薩取燃燈草投少分油。於佛塔前燃",
    "T32n1635_006:0063b06": "燈供養。此獲福蘊倍勝於前燈明布施。百分",
    "T32n1635_006:0063b07": "不及一。乃至烏波尼殺曇分亦不及一。又若",
    "T32n1635_006:0063b08": "彼諸轉輪聖王。各於佛及苾芻眾所。普施一",
    "T32n1635_006:0063b09": "切受用樂具。若有出家菩薩。以自持鉢所乞",
    "T32n1635_006:0063b10": "之食。先減施人然後自食。此獲福蘊勝前福",
    "T32n1635_006:0063b11": "蘊最上廣大。又若彼諸轉輪聖王。積以妙衣",
    "T32n1635_006:0063b12": "如須彌量。普施佛及諸苾芻眾。若有出家菩",
    "T32n1635_006:0063b13": "薩。但以三衣。或施十信心菩薩。或施佛及諸",
    "T32n1635_006:0063b14": "苾芻眾。或施如來塔廟之中。此獲福蘊比前",
    "T32n1635_006:0063b15": "所施。極為殊勝。又若彼諸轉輪聖王。一一皆",
    "T32n1635_006:0063b16": "以滿閻浮提布設妙華。廣為供養如來塔廟。",
    "T32n1635_006:0063b17": "若有出家菩薩。下至但取一華供養如來塔",
    "T32n1635_006:0063b18": "廟者。此獲福蘊比前所施。百分不及一。乃至",
    "T32n1635_006:0063b19": "烏波尼殺曇分亦不及一。次第出生經云。當",
    "T32n1635_006:0063b20": "觀菩薩有其四種賢善稱讚。應於如來策勤",
    "T32n1635_006:0063b21": "供養。何等為四。一者自作最上布施供養。令",
    "T32n1635_006:0063b22": "他有情亦如是作供養勝行。二者勤誠供養",
    "T32n1635_006:0063b23": "諸如來已。轉復堅固大菩提心。三者現前瞻",
    "T32n1635_006:0063b24": "覩三十二種大丈夫相。四者種植善根而得",
    "T32n1635_006:0063b25": "增勝。此等四法。是為最上承事供養諸佛如",
    "T32n1635_006:0063b26": "來。海慧問經云。佛言。海慧。有三種最上承",
    "T32n1635_006:0063b27": "事供養如來之法。何等為三。一者發生大菩",
    "T32n1635_006:0063b28": "提心。二者攝受如來正法。三者廣為有情起",
    "T32n1635_006:0063b29": "大悲心。此等是為勝義供養之行。慈氏師子",
    "T32n1635_006:0063c01": "吼經云。無佛可想。無佛可觀。何況有佛可供",
    "T32n1635_006:0063c02": "養邪。有所得者無有是處。此中何等是供養",
    "T32n1635_006:0063c03": "佛。所謂真供養者。應起無想無相之心。若無",
    "T32n1635_006:0063c04": "心心所作意。無佛想無法想無眾想。無補特",
    "T32n1635_006:0063c05": "伽羅想。無自他想。如是供養者。是真供養諸",
    "T32n1635_006:0063c06": "佛如來。般若波羅蜜多經云。佛言。天主。假",
    "T32n1635_006:0063c07": "使殑伽沙數世界之中積滿如來舍利置於剎",
    "T32n1635_006:0063c08": "幢之上。若有人書寫般若波羅蜜多經。俱為",
    "T32n1635_006:0063c09": "獻施。汝於二分之中當取何分。帝釋白佛言。",
    "T32n1635_006:0063c10": "世尊。我於此二分中。當取般若波羅蜜多分。",
    "T32n1635_006:0063c11": "何以故。般若能生如來舍利故。若有供養修",
    "T32n1635_006:0063c12": "習般若波羅蜜多者。是即供養如來舍利。佛",
    "T32n1635_006:0063c13": "言。帝釋。若諸有情信解如來如實涅盤者。",
    "T32n1635_006:0063c14": "極為難得。此中何等是諸如來如實涅槃。無",
    "T32n1635_006:0063c15": "數經中作如是說。如來興顯經云。佛言。佛子。",
    "T32n1635_006:0063c16": "若諸菩薩樂欲了知諸佛如來大涅槃者。以",
    "T32n1635_006:0063c17": "慧觀察。先當了知法自性性。法自性者。謂即",
    "T32n1635_006:0063c18": "真如實際。法界虛空界。自性清淨際。無相際",
    "T32n1635_006:0063c19": "我自性際。一切法自性如如涅槃。應如是了",
    "T32n1635_006:0063c20": "知如來如實涅槃。何以故。佛子。諸法本來如",
    "T32n1635_006:0063c21": "是無生無所生。若法本來如是無生無所生。",
    "T32n1635_006:0063c22": "是故無有少法可得。然佛如來有所生者。但",
    "T32n1635_006:0063c23": "為有情喜樂相續乃有生故。如來入涅槃者。",
    "T32n1635_006:0063c24": "亦為有情厭倦生故。而實如來本無所生亦",
    "T32n1635_006:0063c25": "無涅槃。是諸如來常住法界。佛子。譬如日輪",
    "T32n1635_006:0063c26": "光明出現。普遍照耀一切世界。各於清淨水",
    "T32n1635_006:0063c27": "器之中見日光影。亦非日輪遍一切處。隨入",
    "T32n1635_006:0063c28": "器中乃有所現。若復彼彼清淨水器。或破壞",
    "T32n1635_006:0063c29": "時。或渾濁時。或減少時。彼日光明而悉不見。",
    "T32n1635_006:0064a01": "然日光影雖於器中而不顯現非日之咎。以",
    "T32n1635_006:0064a02": "彼淨器自破壞故。佛子。如來亦復如是。法界",
    "T32n1635_006:0064a03": "日輪廣大光明。從法界中常所出現。普遍照",
    "T32n1635_006:0064a04": "耀隨順一切世間。若諸有情清淨心相續。如",
    "T32n1635_006:0064a05": "來即為出現影像。一切有情雖常覩見如來",
    "T32n1635_006:0064a06": "日輪影像。亦非如來遍一切處隨為出現。若",
    "T32n1635_006:0064a07": "復有情如彼壞器。不清淨心相續業煩惱覆",
    "T32n1635_006:0064a08": "故。不見如來日光影像。彼諸有情即起如來",
    "T32n1635_006:0064a09": "入涅槃想。然以如來入涅槃者。非如來咎。但",
    "T32n1635_006:0064a10": "為有情相續善根有破壞故。又復應以大涅",
    "T32n1635_006:0064a11": "槃法所可化度諸有情故。是故如來現入涅",
    "T32n1635_006:0064a12": "槃。而實如來無來無去亦無所住。佛子。譬如",
    "T32n1635_006:0064a13": "一切世間悉作火事。或復後時別異聚落國",
    "T32n1635_006:0064a14": "土城邑火事息滅。且非普盡一切世間火事",
    "T32n1635_006:0064a15": "皆息。佛子。如來亦復如是。普盡一切世界。隨",
    "T32n1635_006:0064a16": "順施作一切佛事。若餘佛剎中作佛事已現",
    "T32n1635_006:0064a17": "入涅槃。亦非一切世界諸佛悉入涅槃。如巧",
    "T32n1635_006:0064a18": "幻師善學幻法。諸明呪力而悉洞曉。於一切",
    "T32n1635_006:0064a19": "三千大千世界中。普現其身作諸幻事。一切",
    "T32n1635_006:0064a20": "聚落國土城邑。悉遍顯示。隨其幻力。若住一",
    "T32n1635_006:0064a21": "劫若過一劫。若餘聚落或城邑中。作幻事已",
    "T32n1635_006:0064a22": "隱自身相。亦非一切世間幻事皆隱。佛子。如",
    "T32n1635_006:0064a23": "來亦復如是。以無量如幻之智。善學方便勝",
    "T32n1635_006:0064a24": "慧智明。示現一切法界幻事。如來隨現。然如",
    "T32n1635_006:0064a25": "來身畢竟安住。法界及虛空界一切有情。平",
    "T32n1635_006:0064a26": "等事業。別別剎土隨順作已示現涅槃。亦非",
    "T32n1635_006:0064a27": "一佛剎中入涅槃故。一切法界如來悉入涅",
    "T32n1635_006:0064a28": "槃。佛子。諸有菩薩應如是知。諸佛如來大涅",
    "T32n1635_006:0064a29": "槃故。所知無量畢竟無著。法界無邊亦復無",
    "T32n1635_006:0064b01": "中。如虛空界自性廣大。真如無生而亦無滅",
    "T32n1635_006:0064b02": "安住實際。然以方便隨時示現。是故當知。一",
    "T32n1635_006:0064b03": "切世間勿生疲厭。隨先行願而自安住。一切",
    "T32n1635_006:0064b04": "世間一切剎土。成辦所有諸勝法行。般若波",
    "T32n1635_006:0064b05": "羅蜜多經云。大涅槃者。所謂自性空。妙法蓮",
    "T32n1635_006:0064b06": "華經云。佛言。迦葉。若能覺了彼一切法平等",
    "T32n1635_006:0064b07": "之性。是大涅槃。彼經又云。佛言。善男子。如",
    "T32n1635_006:0064b08": "來諸所作事而皆作已。成佛已來極甚久遠",
    "T32n1635_006:0064b09": "壽命無量。如來常住不入涅槃。為度有情故",
    "T32n1635_006:0064b10": "示現涅槃。何以故。應以如是緣成熟有情故。",
    "T32n1635_006:0064b11": "大悲經云。佛言。大梵。如是此世業盡煩惱盡",
    "T32n1635_006:0064b12": "苦盡。苦緣息滅寂然出離。此說是為涅槃。大",
    "T32n1635_006:0064b13": "梵。此中無復有人了是涅槃。謂業煩惱盡自",
    "T32n1635_006:0064b14": "性清淨。出世品云。諸佛方便開示無邊涅槃",
    "T32n1635_006:0064b15": "之法。梵王問經云。梵王白佛言。世尊。諸出家",
    "T32n1635_006:0064b16": "者。於隨所樂一切相中若能止息。此說是為",
    "T32n1635_006:0064b17": "涅槃。佛言。大梵。此互為緣所成立故。覺智方",
    "T32n1635_006:0064b18": "廣經云。佛言。大目乾連。過去有佛號名稱高",
    "T32n1635_006:0064b19": "顯。彼佛剎中唯聲聞眾。是時有一苾芻名等。",
    "T32n1635_006:0064b20": "觀諸所緣住大乘行。是人曾於無量俱胝那",
    "T32n1635_006:0064b21": "庾多佛所種植善根。於阿耨多羅三藐三菩",
    "T32n1635_006:0064b22": "提心曾無退轉。安住無上大乘法中。欲令嚴",
    "T32n1635_006:0064b23": "淨不可說不可說佛剎。其佛剎中無別有情",
    "T32n1635_006:0064b24": "發菩提心。是時彼苾芻雖廣植善根。然於甚",
    "T32n1635_006:0064b25": "深法中生輕慢心。以是緣故當生長壽天。時",
    "T32n1635_006:0064b26": "名稱高顯如來如其所應作佛事已。即時普",
    "T32n1635_006:0064b27": "觀一切佛剎。何等剎中有情不作佛事。還自",
    "T32n1635_006:0064b28": "觀見我剎土中。有一苾芻住大乘行。是菩提",
    "T32n1635_006:0064b29": "器。然彼苾芻有障難事。以生長壽天故。彼之",
    "T32n1635_006:0064c01": "身器不能堪任令其種植菩提善根。是人命",
    "T32n1635_006:0064c02": "終之後。當墮阿鼻大地獄中。亦復不能堪任",
    "T32n1635_006:0064c03": "種植菩提善根。地獄出已生於人中而復聾",
    "T32n1635_006:0064c04": "瘂。諸有所作舉手示物。或假他緣方曉其事。",
    "T32n1635_006:0064c05": "是時名稱高顯如來為欲化度彼苾芻故。以",
    "T32n1635_006:0064c06": "善方便。於六十俱胝那庾多生中。捍勞忍苦",
    "T32n1635_006:0064c07": "作諸化事。使令成熟。佛言。大目乾連。汝且觀",
    "T32n1635_006:0064c08": "彼如來大悲心故。為一有情經如是時受其",
    "T32n1635_006:0064c09": "勞苦。乃至彼苾芻機緣成熟安住不退轉地。",
    "T32n1635_006:0064c10": "大目乾連。於汝意云何。彼時名稱高顯如來",
    "T32n1635_006:0064c11": "者。豈異人乎。即現一切義如來是。彼等觀諸",
    "T32n1635_006:0064c12": "所緣苾芻者。即無量光如來是。父子合集經",
    "T32n1635_006:0064c13": "先行品云。佛言。妙吉祥。彼過去世輪迴之中。",
    "T32n1635_006:0064c14": "無量阿僧祇不思議無等比無初際。時有如",
    "T32n1635_006:0064c15": "來名曰帝幢。經于殑伽沙數等世界佛剎。是",
    "T32n1635_006:0064c16": "諸佛剎中諸有情類。皆悉得其五種樂事。或",
    "T32n1635_006:0064c17": "有有情得其欲樂。或得出離樂。或得禪定樂。",
    "T32n1635_006:0064c18": "或得三摩地樂。或得阿耨多羅三藐三菩提",
    "T32n1635_006:0064c19": "樂。而彼有情雖受諸樂然無繫著。譬如飛鳥",
    "T32n1635_006:0064c20": "騰翔空中而得自在。彼諸有情受樂亦然。悉",
    "T32n1635_006:0064c21": "無所著。妙吉祥白佛言。世尊。彼時帝幢如",
    "T32n1635_006:0064c22": "來者。即我世尊釋迦牟尼佛是。入楞伽經頌",
    "T32n1635_006:0064c23": "云。",
    "T32n1635_006:0064c24": "　我不觀寂靜　　亦不起行相",
    "T32n1635_006:0064c25": "　復無分別心　　故我證涅槃",
    "T32n1635_006:0064c26": "此中當知。於一乘信解極為難得。此一乘者。",
    "T32n1635_006:0064c27": "而諸經中皆作是說。妙法蓮華經云。我發起",
    "T32n1635_006:0064c28": "一乘為有情說法。所謂佛乘無二無三。十方",
    "T32n1635_006:0064c29": "一切世界法爾如是。何以故。若過去世十方",
    "T32n1635_006:0065a01": "一切世界諸佛如來。皆發起一乘為有情說",
    "T32n1635_006:0065a02": "法。若未來世十方一切世界諸佛如來。亦發",
    "T32n1635_006:0065a03": "起一乘為有情說法。若今現在十方一切世",
    "T32n1635_006:0065a04": "界諸佛如來。復發起一乘為有情說法。所謂",
    "T32n1635_006:0065a05": "佛乘。以是緣故十方世界尚無二乘而可建",
    "T32n1635_006:0065a06": "立。何況有三。真實品云。佛言。妙吉祥。由昔",
    "T32n1635_006:0065a07": "因中一乘境界能具足故。今佛剎中唯一乘",
    "T32n1635_006:0065a08": "法而為出離。而無聲聞緣覺二乘建立。何以",
    "T32n1635_006:0065a09": "故。如來已離種種想故。若有人言。如來或說",
    "T32n1635_006:0065a10": "大乘之法。或說緣覺乘。或說聲聞乘者。是人",
    "T32n1635_006:0065a11": "於如來所起不清淨心不平等心取著之心。",
    "T32n1635_006:0065a12": "大悲經云。佛言。我若說有種種想者。即於法",
    "T32n1635_006:0065a13": "中自生諂曲。然我為諸有情所說諸法。皆悉",
    "T32n1635_006:0065a14": "令於菩提樂欲得大乘法一切智攝。使諸有情",
    "T32n1635_006:0065a15": "同到一切智智之地。是故無彼諸乘分位而",
    "T32n1635_006:0065a16": "可建立。亦無諸地我所建立。亦不建立補特",
    "T32n1635_006:0065a17": "伽羅事。亦無少行及無量行之所建立。復無",
    "T32n1635_006:0065a18": "三乘而可分別。彼無分別性入法界門。但為",
    "T32n1635_006:0065a19": "世俗諦故開示引導方便宣說。勝義諦中唯",
    "T32n1635_006:0065a20": "一乘法。而無有二。般若波羅蜜多經云。佛言。",
    "T32n1635_006:0065a21": "天主。若諸天子未發阿耨多羅三藐三菩提",
    "T32n1635_006:0065a22": "心者。我當令發阿耨多羅三藐三菩提心。若",
    "T32n1635_006:0065a23": "復不能決定發菩提心者。我亦當令隨喜發",
    "T32n1635_006:0065a24": "於阿耨多羅三藐三菩提心。何以故。彼於生",
    "T32n1635_006:0065a25": "死流中相續不斷故。我意不欲令彼諸善根",
    "T32n1635_006:0065a26": "分有所隱沒。當令於彼最勝法中而有所得。",
    "T32n1635_006:0065a27": "大集會品云。一乘普攝彼一切乘。以其一乘",
    "T32n1635_006:0065a28": "攝諸乘故。同歸一理。普入法界無分別性。總",
    "T32n1635_006:0065a29": "持自在王問經云。佛不說有種種之想。然佛",
    "T32n1635_006:0065b01": "出世。諸所作事悉同一味。法界而無障礙。容",
    "T32n1635_006:0065b02": "受一切有情。自成正覺已。復令諸有情而亦",
    "T32n1635_006:0065b03": "覺了。然後轉妙法輪。所謂不退轉輪。譬如治",
    "T32n1635_006:0065b04": "寶之師。於其寶所但取假色瑠璃。先以灰水",
    "T32n1635_006:0065b05": "磨淬令潔。次用黑膩之髮而復治之。然其寶",
    "T32n1635_006:0065b06": "師會無疲倦。後以肉汁及以繒帛。重復磨",
    "T32n1635_006:0065b07": "治。又用大藥汁及細妙衣。次第精治。然後瑩",
    "T32n1635_006:0065b08": "潔去其假色同真瑠璃。如來亦復如是。知有",
    "T32n1635_006:0065b09": "情界本不清淨。乃為宣說無常苦無我不淨",
    "T32n1635_006:0065b10": "之法。令於輪迴起厭離想。後以聖法調伏方",
    "T32n1635_006:0065b11": "便開導。如來亦不暫生疲倦。後為宣說空無",
    "T32n1635_006:0065b12": "相無願之法。令其開覺如來之眼。如來亦不",
    "T32n1635_006:0065b13": "暫生疲倦。後為宣說不退轉輪。及說三輪清",
    "T32n1635_006:0065b14": "淨。引導有情令入如來境界之中。平等超越",
    "T32n1635_006:0065b15": "種種因性。咸證如來清淨法性。此說是為世",
    "T32n1635_006:0065b16": "間究竟得無上果。阿惟越致經云。不退轉輪",
    "T32n1635_006:0065b17": "平等故。諸佛說法亦平等。是故如來為下劣",
    "T32n1635_006:0065b18": "信解諸有情類不能解了一乘法故。乃出娑",
    "T32n1635_006:0065b19": "婆世界五濁時中。以善方便為彼有情。建立",
    "T32n1635_006:0065b20": "佛事使成佛果。勝鬘師子吼經云。諸佛如來",
    "T32n1635_006:0065b21": "方便宣說此涅槃法。從三乘中出生諸乘。然",
    "T32n1635_006:0065b22": "由一乘之法取證阿耨多羅三藐三菩提。入",
    "T32n1635_006:0065b23": "楞伽經云。諸煩惱種子入三摩地三摩鉢底。",
    "T32n1635_006:0065b24": "如實覺了住無漏界。復入聲聞緣覺無漏界",
    "T32n1635_006:0065b25": "中。出世勝行圓滿成辦。得不思議法身自在",
    "T32n1635_006:0065b26": "如來。為所化有情成諸善行故。以善方便說",
    "T32n1635_006:0065b27": "種種乘。是故諸如來於種種界中非但說三",
    "T32n1635_006:0065b28": "乘。亦說餘乘法。",
    "T32n1635_006:0065b29": "大乘寶要義論卷第六"
}