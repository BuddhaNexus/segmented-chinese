{
    "X68n1315_029:0186b13": "古尊宿語錄卷第二十九",
    "X68n1315_029:0186b15": "　　　舒州龍門佛眼和尚語錄",
    "X68n1315_029:0186b16": "住南康雲居嗣法　善悟　編",
    "X68n1315_029:0186b17": "為亡僧下火。幾度曾經恁麼來。者回又是入天台。一",
    "X68n1315_029:0186b18": "堂道侶同相送。珍重峨嵋下五臺。遂下火云。遏辣辣。",
    "X68n1315_029:0186b19": "上堂。近日亡僧遷化。此一則因緣。有人會得麼。大凡",
    "X68n1315_029:0186b20": "參學。須見生死根源。生死若有。則不明道。生死若無。",
    "X68n1315_029:0186b21": "又作麼生。無得多見。時流錯會。妄作主宰。今日試舉",
    "X68n1315_029:0186b22": "先聖兩則語。證驗今人錯處。祇如臨濟和尚示眾云。",
    "X68n1315_029:0186b23": "有一無位真人常在你等面門出入。未證據者看。如",
    "X68n1315_029:0186b24": "今一氣才斷。便乃爛壞蟲生。面門出入。無位真人此",
    "X68n1315_029:0186c01": "時作麼生主張。既無可主張。古人因緣又作麼生消",
    "X68n1315_029:0186c02": "殺。古人又道。你去父母未生時明取你本來面目。諸",
    "X68n1315_029:0186c03": "人如今盡是父母生後所有。許多時行住坐臥。施為",
    "X68n1315_029:0186c04": "運用。却分付何人。若無分付處。古人語又作麼生消",
    "X68n1315_029:0186c05": "殺。莫是不干此身之事。任生任滅。直明本性否。莫錯",
    "X68n1315_029:0186c06": "會。　且如厭身如桎梏。猒智如雜毒。出三界了。尚祇名",
    "X68n1315_029:0186c07": "羊鹿之人。見身心無起滅。無內外。不住不去。不取不",
    "X68n1315_029:0186c08": "捨。平等趣入。故名大乘根機。看來亦祇為明生死之",
    "X68n1315_029:0186c09": "道。諸人未了生死疑情。參學有什麼是處。要得省心",
    "X68n1315_029:0186c10": "力麼。但明取若身若心。若外世界種種變化。悉由何",
    "X68n1315_029:0186c11": "發現。須是一得了始得。迷情不現。說法恒沙不了。後",
    "X68n1315_029:0186c12": "並無用處。達磨大師曰。吾本來茲土。傳法救迷情。一",
    "X68n1315_029:0186c13": "花開五葉。結果自然成。可謂無承當人也。歸堂喫茶",
    "X68n1315_029:0186c14": "去。",
    "X68n1315_029:0186c15": "上堂。僧問德山。如何是宗門奇特事。山曰。我宗無語",
    "X68n1315_029:0186c16": "句。實無一法與人。　師云。漏逗了也。　僧問雪峯。和尚見",
    "X68n1315_029:0186c17": "德山。得箇什麼便歸來。峯云。我當時空手去空手回。",
    "X68n1315_029:0186c18": "　師云。漏逗了也。　睦州喚僧。僧回頭。州云。擔板漢。　師云。",
    "X68n1315_029:0186c19": "漏逗了也。一漏逗。二漏逗。三漏逗。用意攙前先在後。",
    "X68n1315_029:0186c20": "莫於佛祖結冤親。好看衣珠常離垢。家中人。闘頭走。",
    "X68n1315_029:0186c21": "淮南笑殺龍門叟。有人若會笑因由。眼似銅鈴大如",
    "X68n1315_029:0186c22": "斗。阿呵呵。歸堂去。",
    "X68n1315_029:0186c23": "郭公朝散施寶葢上堂。舉。木平和尚行脚時。問洛浦。",
    "X68n1315_029:0186c24": "一漚未發時如何。浦云。移舟諳水脉。舉棹別波瀾。木",
    "X68n1315_029:0187a01": "平不契。遂問盤龍。龍云。移舟不辨水。舉棹即迷源。木",
    "X68n1315_029:0187a02": "平遂於言下大悟。後住木平。李王詔至金陵。問道於",
    "X68n1315_029:0187a03": "他。法眼有偈云。木平山裏人。貌古言復少。相看陌路",
    "X68n1315_029:0187a04": "同。論心秋月皎。壞衲線非蚕。助歌聲有鳥。城郭今日",
    "X68n1315_029:0187a05": "來。一漚曾已曉。誠哉是言也。作麼生明他向盤龍言",
    "X68n1315_029:0187a06": "下悟底事。若有人問龍門。一漚未發時如何。龍門實",
    "X68n1315_029:0187a07": "難吐露。　良久。遂云。一漚未發時。寶葢向空垂。瑞色飄",
    "X68n1315_029:0187a08": "飄起。香風[颱台+弗][颱台+弗]吹。何勞輕舉拂。不假略揚眉。五百曾",
    "X68n1315_029:0187a09": "親獻。如來印可之。昔日毗耶離城五百長者子。各持",
    "X68n1315_029:0187a10": "七寶葢來詣佛所。佛之威神。令諸寶葢合成一葢。遍",
    "X68n1315_029:0187a11": "覆三千大千世界。諸人還信得及麼。非但古人。今諸",
    "X68n1315_029:0187a12": "人皆有此一葢。還曾窺覷得著麼。若窺覷得著。步步",
    "X68n1315_029:0187a13": "莫非玄路。言言盡轉法輪。其或未然。山僧雖老拙。寶",
    "X68n1315_029:0187a14": "葢助宣揚。久立。",
    "X68n1315_029:0187a15": "上堂。龍門老自云。作麼。復問你。畢竟是誰。對云。是你。",
    "X68n1315_029:0187a16": "復云。你夏中做得箇什麼事。對云。難說向你。祇恐你",
    "X68n1315_029:0187a17": "落在見聞。又云。但說無妨。　師乃提出拄杖云。有見有",
    "X68n1315_029:0187a18": "聞是凡夫。無見無聞是二乘。有人識得否。良久。云。鴛",
    "X68n1315_029:0187a19": "鴦繡了從君看。不把金針度與人。參。",
    "X68n1315_029:0187a20": "撥田劄子至。上堂。謝恩畢。舉。百丈和尚謂眾云。你等",
    "X68n1315_029:0187a21": "為我開田。我與你說一段大義。眾開田了。請師說大",
    "X68n1315_029:0187a22": "義。百丈起來。展手舒伸。大眾。古人得恁麼徑截。還會",
    "X68n1315_029:0187a23": "他恁麼方便處麼。百丈說大義。辛懃事可知。龍門無",
    "X68n1315_029:0187a24": "道理。大眾絕狐疑。帝力乾坤重。君恩雨露垂。有人相",
    "X68n1315_029:0187b01": "借問。雲外略揚眉。為什麼揚眉。良久。云。萬古長春。",
    "X68n1315_029:0187b02": "上堂。鼓聲纔動。法義已周。大眾上來。尋光而至。山野",
    "X68n1315_029:0187b03": "高提祖印。諸人共息狐疑。直須倒岳傾湫。切莫尋枝",
    "X68n1315_029:0187b04": "摘葉。所以道。者裏聚集為你僧堂裏底。者裏聚集為",
    "X68n1315_029:0187b05": "你寮舍裏底。會得麼。好於處處參知識。休用從前解",
    "X68n1315_029:0187b06": "會禪。",
    "X68n1315_029:0187b07": "上堂云。南閻浮提人。就中多閙亂。無想四禪天。根性",
    "X68n1315_029:0187b08": "最遲緩。遲速不同倫。染淨難回換。兩箇五伯文。元來",
    "X68n1315_029:0187b09": "是一貫。貫。貫。啞子拍手高聲喚。聾人聽得佯不管。天",
    "X68n1315_029:0187b10": "明日出是夜半。智者大師譚止觀。大眾。此理如何。良",
    "X68n1315_029:0187b11": "久。云。看。",
    "X68n1315_029:0187b12": "檀越請上堂。舉。端師翁住圓通日。楊次公．郭功甫每",
    "X68n1315_029:0187b13": "住參問此道。後來往復淮南。常求法要。一日。功甫訪",
    "X68n1315_029:0187b14": "之。白雲師翁遂上堂云。前來蒙次公大儒訪及。為上",
    "X68n1315_029:0187b15": "堂。曾舉一遍。今日功甫到來。不可隱覆。更為舉一遍。",
    "X68n1315_029:0187b16": "此語甚是奇特。乃曰。上大人。丘乙己。化三千。七十士。",
    "X68n1315_029:0187b17": "爾小生。八九子。佳作仁。可知禮也。遂下座。大眾。言雖",
    "X68n1315_029:0187b18": "麁淺。理實甚深。若不會上大人。如何登孔聖門。通曉",
    "X68n1315_029:0187b19": "六經子史。百氏詩書。縱使身名顯達。不曉上大人。如",
    "X68n1315_029:0187b20": "何佐國安邦。使功成身退。至於百工伎藝。負販庸人。",
    "X68n1315_029:0187b21": "孩稚小童。無上大人。如何成就能事。山林河海。日月",
    "X68n1315_029:0187b22": "星辰。上聖下凡。無上大人。不能安立。大眾。好上大人。",
    "X68n1315_029:0187b23": "還會麼。孔門弟子如能識。折桂登科第一人。下座。",
    "X68n1315_029:0187b24": "上堂。三平禪師道。祇此見聞非見聞。　師云。捻土為香。",
    "X68n1315_029:0187c01": "　更無聲色可呈君。　師云。人思舊念。　箇中若了無餘事。",
    "X68n1315_029:0187c02": "　師召大眾云。立處孤危。　體用無妨分不分。　師云。巡堂",
    "X68n1315_029:0187c03": "看取。下座。　眾巡堂了。復謂眾云。有人會得麼。又云。會",
    "X68n1315_029:0187c04": "得麼。眾無對。　師云。癡漢。癡漢。",
    "X68n1315_029:0187c05": "黃龍山死心和尚遺書至。上堂。死心心已死。心死死",
    "X68n1315_029:0187c06": "由生。抝折黃龍角。翻身臥地行。者老子從來翻著襴",
    "X68n1315_029:0187c07": "衫。倒携席帽。口頭麁慥。肚裏柔和。點檢叢林。呵叱學",
    "X68n1315_029:0187c08": "者。雖傳晦堂道。愛用雲門禪。以罵風罵雨為訓徒。以",
    "X68n1315_029:0187c09": "種菜種蔬為作務。興災降禍。少喜多嗔。愚人見即攢",
    "X68n1315_029:0187c10": "眉。智者點頭相許。要去便去。果然作家。騰身元是莫",
    "X68n1315_029:0187c11": "徭人。睡中失却死心老。嗚呼哀哉。法門不幸。",
    "X68n1315_029:0187c12": "上堂。虗名虗相。谷音鑑像。棄而不修。豈明幻妄。少不",
    "X68n1315_029:0187c13": "努力。老矣惆悵。靜以思之。隨機稱量。古德云。譬如百",
    "X68n1315_029:0187c14": "歲老兒作歌舞。豈是小兒戲。大眾。會他恁麼道麼。百",
    "X68n1315_029:0187c15": "歲老兒作歌舞。側首低眉聽節鼓。心中聽拍雖了然。",
    "X68n1315_029:0187c16": "手脚來遲轉辛苦。乃起身作舞云。會麼。老作少難。下",
    "X68n1315_029:0187c17": "座。",
    "X68n1315_029:0187c18": "上堂。一葉落。天下春。無路尋思笑殺人。下是天。上是",
    "X68n1315_029:0187c19": "地。此言不入時流意。南作北。東作西。動而止。喜而悲。",
    "X68n1315_029:0187c20": "虵頭蠍尾一試之。猛虎口裏活雀兒。是何言。歸堂去。",
    "X68n1315_029:0187c21": "上堂。眉毛眼睫最相親。鼻孔脣皮作近隣。至近因何",
    "X68n1315_029:0187c22": "不相見。都緣一體是全身。",
    "X68n1315_029:0187c23": "上堂。提拄杖卓一下。乃顧視曰。拄杖子。拄杖子。你無",
    "X68n1315_029:0187c24": "住持干懷。又無病痛苦惱。如此黑瘦。何也。拈拄杖呵",
    "X68n1315_029:0188a01": "呵大笑云。是何言也。若色見聲求。是行邪道。昔臨濟．",
    "X68n1315_029:0188a02": "德山由之發明見諦。後來明眼尊宿由之接物度人。",
    "X68n1315_029:0188a03": "豈不見黃蘗普請次。蘗謂臨濟云。我最得者拄杖氣",
    "X68n1315_029:0188a04": "力。臨濟近前奪下拄杖。推倒黃蘗。黃蘗遂云。扶起我",
    "X68n1315_029:0188a05": "來。扶起我來。時有一僧近前扶起。云。和尚爭容得者",
    "X68n1315_029:0188a06": "風顛漢恁地無禮。蘗却打其僧數下。臨濟乃云。蒼天。",
    "X68n1315_029:0188a07": "蒼天。大眾。當時拄杖子。如今却在龍門手裏。乃提起",
    "X68n1315_029:0188a08": "召大眾云。還有臨濟手段底麼。出來。出來。龍門却是",
    "X68n1315_029:0188a09": "放得下。遂拋下拄杖。放身便倒。云。有扶得者。出來。良",
    "X68n1315_029:0188a10": "久。云。既無臨濟之人。又無扶起之者。龍門自起自倒。",
    "X68n1315_029:0188a11": "有甚用處。歸堂去。下座。",
    "X68n1315_029:0188a12": "甘露和尚入山。上堂。達磨不來唐土。地久天長。二祖",
    "X68n1315_029:0188a13": "不往西天。山青水綠。龍吟霧起。虎嘯風生。秋雨垂空。",
    "X68n1315_029:0188a14": "浮雲蔽日。諸人有眼還見麼。有耳還聞麼。既具見聞。",
    "X68n1315_029:0188a15": "何者是迷。何者是悟。何物為緣。何物為對。要知迷悟",
    "X68n1315_029:0188a16": "昇沉理。畢竟須還本分師。先佛道。身相屬四大。心性",
    "X68n1315_029:0188a17": "歸六塵。四大體各離。誰為和合者。大眾。身心既乃如",
    "X68n1315_029:0188a18": "此。現今復是何物。近來參學之人。盡皆奔馳語句。舉",
    "X68n1315_029:0188a19": "論古今。於本分事全不明了。所以正宗淡薄。道法澆",
    "X68n1315_029:0188a20": "漓。幸遇和尚到來。伏望震潮音。示真旨。抉重瞙。顯衣",
    "X68n1315_029:0188a21": "珠。四眾傾誠。不勝虔請。",
    "X68n1315_029:0188a22": "黃龍靈源和尚遺書至。上堂。昔開正續銘。今示真歸",
    "X68n1315_029:0188a23": "告。一路涅槃門。行說皆親到。明然臨濟燈。妙唱黃龍",
    "X68n1315_029:0188a24": "道。空海久澄虗。雲濤方浩浩。橫吞巨海。高駕鐵船。隱",
    "X68n1315_029:0188b01": "顯同源。卷舒無際者。其唯靈源乎。禪師居究竟地。住",
    "X68n1315_029:0188b02": "本覺場。雖曰示生。實無生而可示。雖曰示滅。實無滅",
    "X68n1315_029:0188b03": "而可示。明明密密。密密明明。真化不移。何方出沒。所",
    "X68n1315_029:0188b04": "以遺言作訓。真告普聞。能事始終。一期云畢。　而某曩",
    "X68n1315_029:0188b05": "歲遊方之始。邂逅龍舒。許以半面之交。氣投分感。雖",
    "X68n1315_029:0188b06": "則荊山隱玉。已遇良知。爾後蚌腹剖珠。登舟獲劒。歐",
    "X68n1315_029:0188b07": "峯再會。素願尤諧。歡洽妙期。有同符節。自初及此三",
    "X68n1315_029:0188b08": "十年間。理契同風。至音無間。夫何遽別。特示遺書。感",
    "X68n1315_029:0188b09": "存念亡。此情彌切。雖然如是。佛佛不思議。不許長住",
    "X68n1315_029:0188b10": "世。大眾審思惟。畢竟祇者是。然則子期既沒。伯牙絕",
    "X68n1315_029:0188b11": "絃。葢傷其無知音爾。況此至道。離見超情。莫逆于心。",
    "X68n1315_029:0188b12": "夫何言也。昔人問長沙。南泉遷化向什麼處去。沙云。",
    "X68n1315_029:0188b13": "石頭作沙彌時參見六祖。云。不問石頭作沙彌時參",
    "X68n1315_029:0188b14": "見六祖。南泉遷化向什麼處去。沙云。教伊尋思去。師",
    "X68n1315_029:0188b15": "乃呵呵笑云。會麼。會麼。水長船高。泥多佛大。共至靈",
    "X68n1315_029:0188b16": "前。不勞觀聽。",
    "X68n1315_029:0188b17": "蔣山佛鑑和尚遺書至。上堂。噁。噁。師兄。師兄。出在我",
    "X68n1315_029:0188b18": "前。去復我先。噁。噁。師兄。師兄。出在我前。許我並駕而",
    "X68n1315_029:0188b19": "齊肩。去復我先。使我隻翼而孤騫。豈不念茲苦海。羣",
    "X68n1315_029:0188b20": "迷未度。況乃五湖玄學。負笈趨筵。遽辭舟檝。孰濟長",
    "X68n1315_029:0188b21": "川。然佛法道理自有因緣。此葢眾生無祐。薄福使然。",
    "X68n1315_029:0188b22": "永違叢社。法炬無傳。我聞如來雙林示滅。又聞達磨",
    "X68n1315_029:0188b23": "隻履西遷。佛佛祖祖。其道綿綿。況我鍾山佛鑑法兄。",
    "X68n1315_029:0188b24": "妙機無間。出沒應緣。去來生死。吾何預焉。而某於師",
    "X68n1315_029:0188c01": "門最為深契。在鴈序手足相連。義交金石。氣薄雲天。",
    "X68n1315_029:0188c02": "聽遺音而何忍。念朽質以非堅。同心共照。夫復何言。",
    "X68n1315_029:0188c03": "尚記得如來滅度。阿難問迦葉曰。世尊傳金襴外。更",
    "X68n1315_029:0188c04": "傳何法。迦葉曰。阿難。阿難應喏。迦葉曰。倒却門前剎",
    "X68n1315_029:0188c05": "竿着。大眾。若無者箇公案。生死熾然。白雲師翁道。金",
    "X68n1315_029:0188c06": "襴之外復何傳。弟應兄呼豈偶然。倒却門前剎竿着。",
    "X68n1315_029:0188c07": "免教依舊倚墻邊。大眾。會得麼。倚墻邊。倚墻邊。寂滅",
    "X68n1315_029:0188c08": "光中禮白蓮。",
    "X68n1315_029:0188c09": "上堂。達磨大師所傳心印。看看掃地盡也。如今還有",
    "X68n1315_029:0188c10": "人見達磨大師麼。若見得。方解承當。若見未得。切忌",
    "X68n1315_029:0188c11": "認着。所以正宗淡泊。異道崢嶸。昔日王常侍參睦州。",
    "X68n1315_029:0188c12": "一日。州問曰。今日何故入院遲。侍云。為看馬打毬。所",
    "X68n1315_029:0188c13": "以來遲。州云。人打毬。馬打毬。侍云。人打毬。州云。人困",
    "X68n1315_029:0188c14": "麼。侍云。困。馬困麼。侍云。困。州云。露柱困麼。侍惘然無",
    "X68n1315_029:0188c15": "對。歸至私第中。夜間忽然省得。明日見州云。某會得",
    "X68n1315_029:0188c16": "昨日事也。州曰。露柱困麼。侍曰。困。州遂許之。此是達",
    "X68n1315_029:0188c17": "磨大師宗旨。露柱不解打毬。如何却困。還有明得者",
    "X68n1315_029:0188c18": "麼。人困馬困未是困。露柱之困始是困。好於言下證",
    "X68n1315_029:0188c19": "無生。莫向言中尋尺寸。百丈若無雙耳聾。臨濟爭解",
    "X68n1315_029:0188c20": "領三頓。盡將業識作流傳。此道今人棄如糞。久立。",
    "X68n1315_029:0188c21": "上堂。昔有使頭．使下二人。一時奉事觀音。一日。使下",
    "X68n1315_029:0188c22": "偷使頭錢走。使頭燒香禱告觀音。願我捉得使下。使",
    "X68n1315_029:0188c23": "下亦燒香禱告觀音。願使頭不見我。當此之際。觀音",
    "X68n1315_029:0188c24": "救誰即是。祇救使頭。又違使下。祇救使下。又違使頭。",
    "X68n1315_029:0189a01": "若一時總救。事甚相違。山南辯和尚道。若要行大道。",
    "X68n1315_029:0189a02": "三步作一跳。大眾。好語。祇恐人麤心。子細究之。又却",
    "X68n1315_029:0189a03": "出踈不出。山僧為你一一分剖看。若人要會。先須識",
    "X68n1315_029:0189a04": "取觀音。要識觀音麼。大慈悲心是。更須知大慈悲心",
    "X68n1315_029:0189a05": "從甚處流出。現今歷歷聽法者。無心而流出萬宗。　若",
    "X68n1315_029:0189a06": "識得了使頭。方解作得使頭。非唯作得使頭。亦乃識",
    "X68n1315_029:0189a07": "得使下。此使下是使頭底使下。離使頭外別無使下。",
    "X68n1315_029:0189a08": "若識得觀音了。使下方解作得使下。非但作得使下。",
    "X68n1315_029:0189a09": "亦乃識得使頭。此使頭是使下底使頭。離使下外別",
    "X68n1315_029:0189a10": "無使頭。若恁麼。使頭．使下但是空名。使下．使頭悉皆",
    "X68n1315_029:0189a11": "無寄。大慈悲心熾然獨脫也。　既識得使頭。又識得使",
    "X68n1315_029:0189a12": "下。更須識得錢帛。使頭見之。是使頭錢帛。使下見之。",
    "X68n1315_029:0189a13": "是使下錢帛。離使頭．使下外。別無有錢帛。亦須知使",
    "X68n1315_029:0189a14": "頭錢帛自不干使下事。使下錢帛亦不干使頭事。各",
    "X68n1315_029:0189a15": "不相到。雖不相到。使頭錢帛即是使下錢帛。使下錢",
    "X68n1315_029:0189a16": "帛即是使頭錢帛。同一物耳。若恁麼既同。若恁麼既",
    "X68n1315_029:0189a17": "異。皆大慈悲心之作用也。　即知得錢帛。又須明取得",
    "X68n1315_029:0189a18": "失。使頭失財時。是使頭失。使下得財時。是使下得。得",
    "X68n1315_029:0189a19": "失不在別人分上。如此則使頭失時。是使下得時。使",
    "X68n1315_029:0189a20": "下得時。是使頭失時。得失雖殊而不異。得失各異而",
    "X68n1315_029:0189a21": "常同。豈別有一物作同作異也。若使頭。若使下。若錢",
    "X68n1315_029:0189a22": "帛。若得失。一一明了。方名觀自在菩薩。古人云。得失",
    "X68n1315_029:0189a23": "是非諸佛智。一人無心眼耳聾。",
    "X68n1315_029:0189a24": "上堂云。西瞿耶尼打鼓。南贍部洲上堂。大眾。十方齊",
    "X68n1315_029:0189b01": "至等聞。野客稱揚。此聲徧滿十方。照破聞見色香。堪",
    "X68n1315_029:0189b02": "笑釋迦老子。等閑動地放光。大眾歸堂。",
    "X68n1315_029:0189b03": "徐公大夫入山。上堂。何處求通達。疑根自不凡。頓明",
    "X68n1315_029:0189b04": "心即佛。陡覺海非鹹。善財樓閣路。日進丹霄步。凡夫",
    "X68n1315_029:0189b05": "云未然。我道常披露。大眾。譬如自面豈辨鬚眉。又如",
    "X68n1315_029:0189b06": "眼根不自見眼面。若有見。即非本頭。若見眼根。眼即",
    "X68n1315_029:0189b07": "同境。所以石鞏自射。無下手處。乃證全身。龐公問心。",
    "X68n1315_029:0189b08": "一口吸盡。遂得真實。此所謂大丈夫之事業也。不見",
    "X68n1315_029:0189b09": "道。大丈夫。秉慧劒。般若鋒兮金剛焰。非但能摧外道",
    "X68n1315_029:0189b10": "心。早曾落却天魔膽。莫不是了見本來面目。證得清",
    "X68n1315_029:0189b11": "淨法眼。故得稱為大丈夫也。　此日伏蒙提宮大夫朝",
    "X68n1315_029:0189b12": "斾入山。光臨泉石。頃者山野輙効先德。開法施場。住",
    "X68n1315_029:0189b13": "持此山。數年之間。傍資修換。為禪者遊心之地。工役",
    "X68n1315_029:0189b14": "既畢。輙以土木之功。干干視聽。願得雄偉之文。以彰",
    "X68n1315_029:0189b15": "不朽。為來者之益。伏蒙惠示。莫大之幸。山僧雖不曉",
    "X68n1315_029:0189b16": "義理。觀此嘉作。近世所稀。豈此邦此山之幸。亦天下",
    "X68n1315_029:0189b17": "叢林之幸甚也。　昔向居士木食澗飲。以所悟布之文",
    "X68n1315_029:0189b18": "字。求二祖大師印證曰。影由形起。響逐聲來。弄影勞",
    "X68n1315_029:0189b19": "形。不識形為影本。揚聲止響。不知聲是響根。除煩惱",
    "X68n1315_029:0189b20": "而趣涅槃。喻去形而覔影。離眾生而求佛果。喻默聲",
    "X68n1315_029:0189b21": "而尋響。當知得無所得。失無所失。未及造謁。聊伸此",
    "X68n1315_029:0189b22": "意。伏望答之。二祖大師答曰。備觀來意皆如實。真幽",
    "X68n1315_029:0189b23": "之理竟不殊。本迷摩尼謂瓦礫。豁然自覺是真珠。無",
    "X68n1315_029:0189b24": "明智慧等無異。當知萬法悉皆如。愍此二見之徒輩。",
    "X68n1315_029:0189c01": "伸詞措筆作斯書。觀身與佛不差別。何須更覔彼無",
    "X68n1315_029:0189c02": "餘。居士得偈。欣然奉侍。諸仁者。古人悟心。布之文字。",
    "X68n1315_029:0189c03": "實是希有。還見二祖大師與居士所證所得之事麼。",
    "X68n1315_029:0189c04": "良久。云。浩劫有窮。斯文不泯。久立。",
    "X68n1315_029:0189c05": "上堂。慮而解。思而知。孤燈難並太陽輝。不是心。不是",
    "X68n1315_029:0189c06": "佛。為君掃蕩精靈窟。摩天鷂子入雲飛。千里萬里祇",
    "X68n1315_029:0189c07": "一突。阿剌剌。下座。",
    "X68n1315_029:0189c08": "上堂。不起踈慵不進修。實無言說實無求。奪飢人口",
    "X68n1315_029:0189c09": "中之食。驅耕夫手裏之牛。真快活。百無憂。自是不歸",
    "X68n1315_029:0189c10": "歸便得。五湖風浪拍天流。",
    "X68n1315_029:0189c11": "陳與明還佛頂心經願。請上堂。唵齒臨唵齒臨。唵部",
    "X68n1315_029:0189c12": "臨唵部臨。大眾。此是甚麼言語。義理如何。還有人會",
    "X68n1315_029:0189c13": "得麼。若道是言語。又不成言語。若道有道理。又不成",
    "X68n1315_029:0189c14": "道理。可謂言詮不到。分別不及。先聖呼為密語。又曰",
    "X68n1315_029:0189c15": "真言。一切言音。從是而生。一切語教。從是而出。山僧",
    "X68n1315_029:0189c16": "適來看經中。得七字陀羅尼。能滅千災。成就萬德。今",
    "X68n1315_029:0189c17": "對諸人舉此七字陀羅尼一徧。諸人諦聽。遂默然。屈",
    "X68n1315_029:0189c18": "第一指至第七指。曰。諸人聞得麼。恐諸人不聞。更舉",
    "X68n1315_029:0189c19": "一徧。　又默然。屈一指至七指。曰。聞得麼。大眾。唯佛與",
    "X68n1315_029:0189c20": "佛乃能知之。自餘羣生悉皆罔措。有方便門。名曰重",
    "X68n1315_029:0189c21": "說偈言。今更再三分明說此七字呪。曰佛頂心經齋",
    "X68n1315_029:0189c22": "願了。大眾。曉得其中旨趣麼。待山僧奉為解釋。一字",
    "X68n1315_029:0189c23": "字要知落處。若論佛。祇是當人更無物。若論頂。晝夜",
    "X68n1315_029:0189c24": "舒光照前境。若論心。看時無相用時深。若論經。解語",
    "X68n1315_029:0190a01": "能言不是聲。若論齋。所為所作盡和諧。若論願。猶如",
    "X68n1315_029:0190a02": "身在龍門院。若論了。無慮無疑心皎皎。心皎皎。增添",
    "X68n1315_029:0190a03": "福壽災殃少。論量功德廣難思。須彌未大滄溟小。　山",
    "X68n1315_029:0190a04": "僧適來說者。是真言。世人祇知有言。不知有真。若不",
    "X68n1315_029:0190a05": "知真。所言皆妄。何者名為真言。能出萬宗。故曰真言。",
    "X68n1315_029:0190a06": "亦名三昧王。亦名萬字頂。亦名微妙章句。亦名秘密",
    "X68n1315_029:0190a07": "大總持。至心受持。大有靈驗。所謂山僧七字呪也。乃",
    "X68n1315_029:0190a08": "屈指曰。一二三四五六七。諷誦受持皆祕密。如人親",
    "X68n1315_029:0190a09": "入寶山中。一切珍奇從此出。久立。",
    "X68n1315_029:0190a10": "上堂。道可學耶。實不可學。心可悟耶。實不可悟。不學",
    "X68n1315_029:0190a11": "不悟。真機全露。明月娑婆。浮生旦暮。眼若不睡諸夢",
    "X68n1315_029:0190a12": "除。古今出入無門戶。遂召大眾曰。是什麼。",
    "X68n1315_029:0190a13": "上堂。山僧略陞此座。大眾永息狐疑。各各金毛師子。",
    "X68n1315_029:0190a14": "去來哮吼全威。臨濟高聲連喝。德山拈棒痛槌。縱有",
    "X68n1315_029:0190a15": "一言半句。終不別作路歧。大眾。抖擻精神著瞌睡。作",
    "X68n1315_029:0190a16": "麼是甚生次第事。你自鈍置。山僧恁麼道。要人到。不",
    "X68n1315_029:0190a17": "要人到。試點撿看。",
    "X68n1315_029:0190a18": "上堂。舉。洞山和向示眾曰。兄弟。初秋夏末。或東去西",
    "X68n1315_029:0190a19": "去。直須向萬里無寸草處去始得。又云。祇如萬里無",
    "X68n1315_029:0190a20": "寸草處。作麼生去。石霜聞之。乃曰。出門便是草。僧舉",
    "X68n1315_029:0190a21": "似洞山。洞山曰。大唐國內能有幾人。　師曰。出門便是",
    "X68n1315_029:0190a22": "草。閑殺龍門老。北去禮文殊。南來登五老。鬢髮已蒼",
    "X68n1315_029:0190a23": "浪。言歸恨不早。獨立秋風前。相思望江島。好好不用",
    "X68n1315_029:0190a24": "更尋討。",
    "X68n1315_029:0190b01": "上堂。什麼物恁麼來。休將明鏡挂高臺。什麼物恁麼",
    "X68n1315_029:0190b02": "去。分明不用當頭舉。舉得分明得更難。澄潭不許蒼",
    "X68n1315_029:0190b03": "龍盤。便恁會。太無端。遂拍手呵呵大笑云。華藏毗盧",
    "X68n1315_029:0190b04": "世界寬。",
    "X68n1315_029:0190b05": "上堂。好一隊。其中人還見其中事麼。若是其中人。必",
    "X68n1315_029:0190b06": "見其中事也。良久。呵呵大笑曰。會麼。苟不然者。雖有",
    "X68n1315_029:0190b07": "其中事。元來不是其中人。縱是其中人。元來不了其",
    "X68n1315_029:0190b08": "中事。了得其中事。作得其中人。復何憂哉。不見溈山",
    "X68n1315_029:0190b09": "曰。有句無句。如藤倚樹。時有人問。樹到藤枯時如何。",
    "X68n1315_029:0190b10": "溈山呵呵大笑。又有乾峯示眾曰。法身有三種病．二",
    "X68n1315_029:0190b11": "種光。一一透得。始解穩坐。雲門出眾而問曰。庵內人",
    "X68n1315_029:0190b12": "何故不見庵外事。乾峯呵呵大笑。大眾。有人或問道。",
    "X68n1315_029:0190b13": "此二老宿意旨如何。龍門拍手呵呵而笑。良久。曰。你",
    "X68n1315_029:0190b14": "諸人何不與我放下布袋。解開肚皮笑一聲子。",
    "X68n1315_029:0190b15": "上堂。釋迦世尊已成正覺。彌勒大士當來下生。老盧",
    "X68n1315_029:0190b16": "持過嶺南。達磨携來東土。各謂度生已畢。我願云周。",
    "X68n1315_029:0190b17": "如何六道四生猶在。土石諸山未殞。淨妙國土不逢。",
    "X68n1315_029:0190b18": "為是願力未充。為是業果難盡。為復別有道理。還有",
    "X68n1315_029:0190b19": "人斷得麼。若不同床睡。焉知被底穿。歸堂喫茶去。",
    "X68n1315_029:0190b20": "上堂。空生不解嵓中坐。春暖桃花樹樹紅。漏泄天機",
    "X68n1315_029:0190b21": "無覔處。都緣露柱挂燈籠。燈籠燈籠。却有古風。露柱",
    "X68n1315_029:0190b22": "露柱。善解提舉。一旦師姑是女兒。大悟堂中喫茶去。",
    "X68n1315_029:0190b23": "上堂。心是根。法是塵。兩種猶如鏡上痕。痕垢盡時光",
    "X68n1315_029:0190b24": "始現。心法雙亡性即真。根塵既謝。鏡光現前。心法雙",
    "X68n1315_029:0190c01": "亡。如何則是。赤肐[骨*(歷秝+林)]身無妄想。眼聞耳見離攀緣。",
    "X68n1315_029:0190c02": "上堂。迎日出門去。已覺披煙霧。冒月望山歸。重露濕",
    "X68n1315_029:0190c03": "禪衣。心悄悄。步遲遲。無孔笛。再三吹。哩哩[怡台+羅]。[怡台+羅][怡台+羅]哩。",
    "X68n1315_029:0190c04": "遊子乍聞征袖濕。佳人猶唱翠眉低。君更聽。莫狐疑。",
    "X68n1315_029:0190c05": "是何曲。歸堂去。",
    "X68n1315_029:0190c06": "上堂。真實到家之士。何暇論家。決定證得之人。寧標",
    "X68n1315_029:0190c07": "所證。論家論證。乃閭閻負販之徒。無證無家。誠飄露",
    "X68n1315_029:0190c08": "伶俜之子。何不興決烈之志。啟特達之懷。舉措看他",
    "X68n1315_029:0190c09": "上流。勿謾隨於庸鄙。一一從自己胷中流出。與我葢",
    "X68n1315_029:0190c10": "天葢地去始得。總似你恁麼。參學驢年去。",
    "X68n1315_029:0190c11": "上堂。海門山。長安道。茫茫煙水連芳草。樓頭客。馬上",
    "X68n1315_029:0190c12": "郎。一聽落梅悲故鄉。春風過眼花飛盡。蝴蝶翩翩過",
    "X68n1315_029:0190c13": "短墻。君更聽。是何章。會不得。參堂去。",
    "X68n1315_029:0190c14": "政和八年九月。奉勑住和州褒禪。上堂。謝恩畢。僧問。",
    "X68n1315_029:0190c15": "千里遠聞音信好。不涉程途事若何。　師云。不挂三寸。",
    "X68n1315_029:0190c16": "　進云。一輪明月當空照。萬里清風宇宙寬。　師云。却有",
    "X68n1315_029:0190c17": "商量。　進云。路上忽遇禪人問時如何。　師云。有甚難答。",
    "X68n1315_029:0190c18": "　進云。雲離谷口千山秀。月到天心四海明。　師云。誰是",
    "X68n1315_029:0190c19": "恁麼人。師復云。大眾。現前豈不是舒州龍門山。適來",
    "X68n1315_029:0190c20": "勑旨豈不是和州褒禪寺。令山僧往彼傳法住持。且",
    "X68n1315_029:0190c21": "何者是傳底法。要知佛法旨趣麼。不離龍門山。要見",
    "X68n1315_029:0190c22": "褒禪寺。不離褒禪寺。要見龍門山。龍門山則易見。褒",
    "X68n1315_029:0190c23": "禪寺即難見。有人見得褒禪寺麼。若明得。便有佛法",
    "X68n1315_029:0190c24": "旨趣。若也未明。良久。云。帝力丘山重。君恩宇宙寬。不",
    "X68n1315_029:0191a01": "才何以報。處處得心安。久立。　到褒禪。入方丈。師據座",
    "X68n1315_029:0191a02": "云。昔定明禪師燕坐此峯。住大三昧。悲濟弘誓。澤及",
    "X68n1315_029:0191a03": "一方。山僧忝繼先蹤。續明後焰。十方坐斷。祖令當行。",
    "X68n1315_029:0191a04": "鳴鼓陞堂。各須諦聽。",
    "X68n1315_029:0191a05": "上堂。聖皇帝賜與名山。賢宰臣宣行睿旨。俾令貧道",
    "X68n1315_029:0191a06": "傳法住持。眾中還有荷擔重任者麼。試出眾道看。　僧",
    "X68n1315_029:0191a07": "問。古人道。權借一問以為影草。未審此理如何。　師云。",
    "X68n1315_029:0191a08": "子是何心行。　進云。可謂手執夜明符。幾箇知天曉。　師",
    "X68n1315_029:0191a09": "云。曾問幾人來。　進云。到者裏多少人錯會。　師云。闍梨",
    "X68n1315_029:0191a10": "又作麼生。　進云。三十年後有人會去。　師云。猶較些子。",
    "X68n1315_029:0191a11": "　僧問。一塵纔起。大地全收時如何。　師云。兩塵也。　進云。",
    "X68n1315_029:0191a12": "恁麼則無邊剎境。自他不隔於毫端。十世古今。始終",
    "X68n1315_029:0191a13": "不離於當念。　師云。含山縣裏事。作麼生見得。　進云。山",
    "X68n1315_029:0191a14": "河及大地。全露法王身。　師云。者箇闍棃却好商量。　師",
    "X68n1315_029:0191a15": "復云。龍虵易辨。衲子難瞞。辨別得否。山僧未來此間",
    "X68n1315_029:0191a16": "時。是山法席久虗。叢林不振。當此之時。還知定明禪",
    "X68n1315_029:0191a17": "師是汝諸人善知識麼。山僧既來此間。法席初開。叢",
    "X68n1315_029:0191a18": "林復建。亦定明禪師是汝諸人善知識。所以道。有佛",
    "X68n1315_029:0191a19": "無佛。性相常住。若解恁麼看得。吾有道光矣。昔日有",
    "X68n1315_029:0191a20": "一員尊宿。眾集定。起來作舞曰。諸人會此意否。諸人",
    "X68n1315_029:0191a21": "無對。寂曰。山僧不捨道法而現凡夫事。師乃呵呵笑",
    "X68n1315_029:0191a22": "曰。奇怪。若是褒禪即不然。乃起作舞告眾曰。諸人會",
    "X68n1315_029:0191a23": "我意否。良久。云。清貧長樂。下座。",
    "X68n1315_029:0191a24": "上堂。褒禪乍住太乾枯。月白風清入畫圖。人間縱有",
    "X68n1315_029:0191b01": "千般樂。不及今朝事事無。乃呵呵大笑。好大哥。",
    "X68n1315_029:0191b02": "上堂。雲中石塔摩星斗。定明禪師大張口。是你之言",
    "X68n1315_029:0191b03": "若解參。不必腰包天下走。遂卓拄杖一下。曰。鳥對初",
    "X68n1315_029:0191b04": "陽自在啼。犬逢生漢連聲吼。又卓拄杖一下。曰。歸堂。",
    "X68n1315_029:0191b05": "上堂。祇知今日明朝。不覺今朝明日。事事一似安排。",
    "X68n1315_029:0191b06": "箭箭自然中的。甜者甜於黃連。苦者苦過白蜜。喫得",
    "X68n1315_029:0191b07": "者般滋味。乃以手作舞曰。不妨邏邏哩哩。下座。",
    "X68n1315_029:0191b08": "正月一日上堂。以拄杖劃一劃。云。天得一。斗牛女虗",
    "X68n1315_029:0191b09": "危室畢。地得一。草木山河并土石。君得一。上下四維",
    "X68n1315_029:0191b10": "無等匹。召大眾曰。萬象森羅影現中。一顆圓明光的",
    "X68n1315_029:0191b11": "歷。有歡榮。有愁戚。或冤親。或順逆。富且貴。貧且乞。萬",
    "X68n1315_029:0191b12": "樣千般誰運為。空谷之聲隨應出。鴛鴦繡了任君看。",
    "X68n1315_029:0191b13": "不露金針太綿密。褒禪奉勸各回頭。莫待臨行却啾",
    "X68n1315_029:0191b14": "唧。識取摩訶般若光。萬古悠悠是今日。久立。",
    "X68n1315_029:0191b15": "上堂。如來無二種語。諸人如何會如來語。作麼生是",
    "X68n1315_029:0191b16": "二種語。須明取始得。一離間語。二和合語。無此二者。",
    "X68n1315_029:0191b17": "是名如來語。何名離間語。能聽法者。雖願樂聽受。而",
    "X68n1315_029:0191b18": "所說法者不為開示。是名離間語。能說法者。雖樂開",
    "X68n1315_029:0191b19": "示。而聽法者不樂聽受。是名離間語。雖說無有能說",
    "X68n1315_029:0191b20": "可說。雖聽無有能聽可聽。得如此者。方名和合語。當",
    "X68n1315_029:0191b21": "觀此離間語．和合語。一耶二耶。同耶異耶。如此證知。",
    "X68n1315_029:0191b22": "捨離間語。當得和合語。而如來無此二語者。不說不",
    "X68n1315_029:0191b23": "聽而已。然不說不聽。亦有二事。一凡夫。二聖智。正如",
    "X68n1315_029:0191b24": "凡夫無所開示。無所聽受。冥然莫覺。故曰無明。亦名",
    "X68n1315_029:0191c01": "為無說無聽。二聖智所到。到其無說無聽。亡賓主。絕",
    "X68n1315_029:0191c02": "行解。自居究竟實地。亦名無說無聽。學者當善分別。",
    "X68n1315_029:0191c03": "勿生異見。不可瞞頇不分。",
    "X68n1315_029:0191c04": "上堂。舉。趙州和尚。一日趙王來。不下禪床。曰。會麼。王",
    "X68n1315_029:0191c05": "曰。不會。州曰。自小持齋身已老。見人無力下禪床。騰",
    "X68n1315_029:0191c06": "騰和尚朝見則天。仰視則天曰。會麼。天曰。不會。騰騰",
    "X68n1315_029:0191c07": "曰。山僧持不語戒。忠國師見肅宗帝。以手指頭帽子",
    "X68n1315_029:0191c08": "曰。會麼。帝曰。不會。國師曰。天寒莫怪不下帽子。大眾。",
    "X68n1315_029:0191c09": "明得三人意旨麼。譬如寶舟到岸。獲大富而濟有餘。",
    "X68n1315_029:0191c10": "玉戶抽關。升于堂而入乎室。猶在門外。無柰不入之",
    "X68n1315_029:0191c11": "何。困守孤貧。豈是珠寶之咎。還會麼。卞和刖足。歸堂。",
    "X68n1315_029:0191c12": "上堂。面前過。便知是張三李四。背後過。為什麼却不",
    "X68n1315_029:0191c13": "見。壁者邊。便見是條臺倚子。壁那邊。為什麼分踈不",
    "X68n1315_029:0191c14": "得。咫尺之間尚爾。況十方世界耶。參學人若不明。當",
    "X68n1315_029:0191c15": "知參學事卒未在。光陰迅速。入寺來早已九十日。諸",
    "X68n1315_029:0191c16": "郡發心化士且寬懷打疊。遂拈拄杖曰。東西南北四",
    "X68n1315_029:0191c17": "方人。地濶天遙最是親。衡岳天台連魏闕。乃彈指一",
    "X68n1315_029:0191c18": "下。曰。輕輕彈指不勞神。復拈拄杖曰。山河大地．日月",
    "X68n1315_029:0191c19": "星辰．草木叢林盡在拄杖頭上。還見麼。良久。曰。腰纏",
    "X68n1315_029:0191c20": "十萬貫。騎鶴上揚州。久立。",
    "X68n1315_029:0191c21": "上堂。趙州有喫粥因緣。好一則因緣。者僧當下悟去。",
    "X68n1315_029:0191c22": "會得麼。你拈動鉢盂匙筯時。便不會古人意了也。祖",
    "X68n1315_029:0191c23": "師有風幡話。你諸人十二時中為什麼一似大蟲看",
    "X68n1315_029:0191c24": "水麼相似。國師有無情說法。據你諸人合明得。為什",
    "X68n1315_029:0192a01": "麼却不聞。若一一明得。便是有地頭底禪和子。歸堂。",
    "X68n1315_029:0192a02": "祈雨上堂。定明妙應禪師說法如雲如雨。不是時人",
    "X68n1315_029:0192a03": "不聞。又非不善其語。如斯一味靈通。過了幾多寒暑。",
    "X68n1315_029:0192a04": "縱逢敗種焦芽。方便一時救取。",
    "X68n1315_029:0192a05": "知府曾公舍人入山祈雨。上堂。舉。劉禹端公問雲居。",
    "X68n1315_029:0192a06": "雨從何來。對云。從端公問處來。　師云。雨從何來。不須",
    "X68n1315_029:0192a07": "尋討。徧滿虗空。拔濟枯槁。定明妙應靈通。知府舍人",
    "X68n1315_029:0192a08": "台造。真箇是為雨為霖。莫不為忻為好。且問諸人是",
    "X68n1315_029:0192a09": "定明雨。舍人雨。百姓雨。定當得麼。良久。卓拄杖一下。",
    "X68n1315_029:0192a10": "云。三。下座。",
    "X68n1315_029:0192a11": "上堂。卓拄杖一下。云。大眾。你諸人昨夜為什麼一時",
    "X68n1315_029:0192a12": "在露柱裏藏身。及乎天既明。喫粥了上來聽參。為什",
    "X68n1315_029:0192a13": "麼却在欄干上立地。見麼。直饒如此通神變。更問起",
    "X68n1315_029:0192a14": "雲塔裏師。",
    "X68n1315_029:0192a15": "上堂。抵死要行雲水脚。剛然求悟本來心。為蛇畫足",
    "X68n1315_029:0192a16": "勞筋骨。辜負青山綠水深。豈不見德山老子向你道。",
    "X68n1315_029:0192a17": "未踏船舷時。好與三十棒也。諸人也著些子精彩著。",
    "X68n1315_029:0192a18": "飯袋子也好與三十棒。遂卓拄杖一下。下座。",
    "X68n1315_029:0192a19": "退褒禪上堂。一去一來松上鶴。半開半合嶺頭雲。搘",
    "X68n1315_029:0192a20": "笻獨立千峯外。唯把南山祝聖君。",
    "X68n1315_029:0192a21": "知府錢公奏請再住褒禪。上堂。大眾。君命重宣降薜",
    "X68n1315_029:0192a22": "蘿。不容靜處薩婆訶。襴衫席帽寒酸甚。又向人前唱",
    "X68n1315_029:0192a23": "哩囉哩囉。拍一拍。哩囉。又拍一拍。云。去年梅。今歲柳。",
    "X68n1315_029:0192a24": "顏色馨香依舊。人漸老。水長流。無心道合頭。下座。",
    "X68n1315_029:0192b01": "上堂。舉。蓮花峯庵主拈拄杖示眾云。古人到者裏為",
    "X68n1315_029:0192b02": "甚麼不肯住。自云。為他途路不得力。如是二十年。無",
    "X68n1315_029:0192b03": "人會得此語。後有老宿聞舉。云。是即是。少進語在。有",
    "X68n1315_029:0192b04": "僧問。如何進語。宿云。但問畢竟如何。僧持此語問庵",
    "X68n1315_029:0192b05": "主。主曰。楖栗橫擔不顧人。却入千峯萬峯去。　師橫按",
    "X68n1315_029:0192b06": "拄杖於肩上。高聲喚云。和尚。和尚。又云。闔國人追不",
    "X68n1315_029:0192b07": "再來。千古萬古空相憶。",
    "X68n1315_029:0192b08": "上堂。舉。嚴陽尊者問趙州。一物不將來時如何。州云。",
    "X68n1315_029:0192b09": "放下著。尊者當下大悟。　師云。好大眾。還見得悟處麼。",
    "X68n1315_029:0192b10": "盡力放不下。著力擔不起。將謂一物無。元是自家底。",
    "X68n1315_029:0192b11": "見得自家底。心中大歡喜。自茲家業興。一舉九萬里。",
    "X68n1315_029:0192b12": "臘月初一上堂。僧問。萬法是心光。諸緣唯性曉。盡大",
    "X68n1315_029:0192b13": "地是色。那箇是心。　師云。不要瞞老僧。　進云。盡大地是",
    "X68n1315_029:0192b14": "心。那箇是色。　師云。闍棃念來多少時。　進云。祇如色心",
    "X68n1315_029:0192b15": "二字。如何透得。　師云。祇知渡水。不覺腰深。　進云。彼此",
    "X68n1315_029:0192b16": "沒便宜。　師云。一任啗啄。　師復云。一年止有此三十日。",
    "X68n1315_029:0192b17": "二陽發生之月。學般若者。與汝道情相應否。今有二",
    "X68n1315_029:0192b18": "問問諸人。一問問肯者。一問問不肯者。先問肯者曰。",
    "X68n1315_029:0192b19": "你恁麼來多少時也。你須道多時也。問你既多時。所",
    "X68n1315_029:0192b20": "對目前聲色與你為惱害否。若與你為惱害。上座未",
    "X68n1315_029:0192b21": "恁麼在。若不與你為惱害。是照見了。然後不為惱害。",
    "X68n1315_029:0192b22": "不用照見了。不為惱害。若用照見了。方見不為惱害。",
    "X68n1315_029:0192b23": "即名照見心。未名恁麼在。若不用照見心。如何知得",
    "X68n1315_029:0192b24": "無惱害。據作此見了。我問頭不得。第二問不肯者云。",
    "X68n1315_029:0192c01": "你不恁麼來得多少時也。　師大笑云。好一問。你出家",
    "X68n1315_029:0192c02": "沙門作佛弟子。含齒戴髮。巍巍堂堂。如何却不恁麼。",
    "X68n1315_029:0192c03": "得何異俗人。直饒你真箇不恁麼。也則因恁麼。然後",
    "X68n1315_029:0192c04": "有不恁麼在。據此見亦了。我問不得。不見石頭大師",
    "X68n1315_029:0192c05": "道。恁麼也不得。不恁麼也不得。恁麼不恁麼總不得。",
    "X68n1315_029:0192c06": "尚有人講不得。被馬大師道。我有時揚眉瞬目。有時",
    "X68n1315_029:0192c07": "不揚眉瞬目。有時揚眉瞬目者是。有時揚眉瞬目者",
    "X68n1315_029:0192c08": "不是。他便會去。師良久曰。還知麼。泥多佛大。水長船",
    "X68n1315_029:0192c09": "高。下座。",
    "X68n1315_029:0192c10": "上堂。未達境惟心。起種種分別。達境唯心已。分別即",
    "X68n1315_029:0192c11": "不生。分別既不生。便捨外塵相。乃拈拄杖示眾云。不",
    "X68n1315_029:0192c12": "可不喚作拄杖子也。且作麼生說捨底道理。有人於",
    "X68n1315_029:0192c13": "此云。喚什麼作拄杖子。便違他古佛道。不壞假名。而",
    "X68n1315_029:0192c14": "談實相。又道。更有什麼拄杖子也。則世間萬法不成",
    "X68n1315_029:0192c15": "安立。又道。依舊喚作拄杖子。則一切凡夫莫不幸甚",
    "X68n1315_029:0192c16": "也。大眾。到者裏。如何即是。須信道。雲中石塔不是人",
    "X68n1315_029:0192c17": "間。檻外雲山非由心變。風摩雨掃。日照煙蒙。妙用縱",
    "X68n1315_029:0192c18": "橫。隱顯一際。自可以幽栖鳥道。開豁胷懷。妙契真規。",
    "X68n1315_029:0192c19": "十方洞照。直得如此。更須知有衲僧孔竅始得。如何",
    "X68n1315_029:0192c20": "是衲僧孔竅。咄。卓拄杖。下座。",
    "X68n1315_029:0192c21": "上堂。舉。溈山和尚坐次。見仰山從方丈前過。溈山云。",
    "X68n1315_029:0192c22": "若是百丈先師。子須喫痛杖始得。仰山云。今日事作",
    "X68n1315_029:0192c23": "麼生。溈云。合取兩片皮有分。仰云。此恩難報。溈云。溈",
    "X68n1315_029:0192c24": "山年邁。非子不才。仰云。今日親見百丈師翁。溈云。子",
    "X68n1315_029:0193a01": "向什麼句中見先師。仰云。不道見。祇是無別。溈云。始",
    "X68n1315_029:0193a02": "終作家。　師云。從上來至百丈有不犯之令。溈山深得",
    "X68n1315_029:0193a03": "其旨。能向劒刃上行。仰山飲氣扶持。且不犯鋒傷手。",
    "X68n1315_029:0193a04": "有般漢祇管行棒下喝。還明他不犯之令麼。不見道。",
    "X68n1315_029:0193a05": "始終作家。諸人每日來去。什麼處得見百丈。",
    "X68n1315_029:0193a06": "上堂。暫時斂念。是處是慈氏。門門有善財。介爾有心。",
    "X68n1315_029:0193a07": "土石山河。瓦礫荊棘。大眾。作聖作凡。能染能淨。有如",
    "X68n1315_029:0193a08": "是威神。具如是妙用。直得恁麼。曹溪門下客。見時猶",
    "X68n1315_029:0193a09": "未是少林消息。祇如少林消息。你曹溪門下客合作",
    "X68n1315_029:0193a10": "生麼。下座。",
    "X68n1315_029:0193a11": "上堂。蘇武牧羊。辱而不屈。李陵望漢。樂矣忘歸。是在",
    "X68n1315_029:0193a12": "外國。在本國。佛諸弟子中。有者雙足越坑。有者聆箏",
    "X68n1315_029:0193a13": "起舞。有者身埋糞壤。有者呵罵河神。是習氣。是妙用。",
    "X68n1315_029:0193a14": "至於擎杈打地。豎拂敲床。睦州一向閑門。魯祖終年",
    "X68n1315_029:0193a15": "面壁。是為人。是不為人。信知一切凡夫埋沒寶藏。殊",
    "X68n1315_029:0193a16": "不丈夫。諸人何不擺柂張帆。拋江過岸。不可釘樁搖",
    "X68n1315_029:0193a17": "櫓。何日到家。既作曹溪人。又是家裏漢。還見是家裏",
    "X68n1315_029:0193a18": "事麼。",
    "X68n1315_029:0193a19": "上堂。舉。先師在白雲會中作磨頭。一日。端師翁下來",
    "X68n1315_029:0193a20": "曰。你還知一件事麼。先師曰。不知。師翁曰。近有數禪",
    "X68n1315_029:0193a21": "客自廬山來。問他皆有悟入處。教伊說亦說得有來",
    "X68n1315_029:0193a22": "由。舉因緣向伊亦明得。教下語亦下得。端師翁良久。",
    "X68n1315_029:0193a23": "謂先師曰。磨頭。祇是未在。你道如何。先師聞了。心下",
    "X68n1315_029:0193a24": "不安。得七日七夜不成腸肚。正中心下。乃自思惟曰。",
    "X68n1315_029:0193b01": "既悟了。說亦說得。明亦明得。如何却未在。忽然中夜",
    "X68n1315_029:0193b02": "方會得。從前寶惜一時放下。遂白端師翁。師翁起來",
    "X68n1315_029:0193b03": "手舞足蹈。某曾侍奉先師。聞先師舉此因緣謂某曰。",
    "X68n1315_029:0193b04": "參學須是一時放下。方得安樂。大眾。還見得否。放得",
    "X68n1315_029:0193b05": "下。好脫洒。放不下。牛拽杷。堪笑諸方老古錐。打鼓說",
    "X68n1315_029:0193b06": "禪無尾杷。無尾杷。不驚怕。不驚怕。可嗟訝。解踏毗盧",
    "X68n1315_029:0193b07": "頂上行。不言亦自傳天下。好大哥。",
    "X68n1315_029:0193b08": "上堂。舉。百丈大智禪師謂眾曰。併却咽喉脣吻。道將",
    "X68n1315_029:0193b09": "一句來。溈山云。却請和尚道。五峯云。和尚也須併却。",
    "X68n1315_029:0193b10": "雲嵓云。和尚有也未。　師云。此是叢林中流布底事。雪",
    "X68n1315_029:0193b11": "竇禪師後來品評此三人語。各有淺深。却請和尚道。",
    "X68n1315_029:0193b12": "虎頭生角出荒草。和尚也併却。龍蛇陣上看謀略。和",
    "X68n1315_029:0193b13": "尚有也未。金毛師子不踞地。如今眾中或去請益。或",
    "X68n1315_029:0193b14": "去過話。有人道。此三句語未契得百丈。喚作抑而不",
    "X68n1315_029:0193b15": "揚。却請和尚道。百丈云。不辭向汝道。恐已後喪我兒",
    "X68n1315_029:0193b16": "孫。此豈不是抑而不揚。和尚也須併却。百丈云。無人",
    "X68n1315_029:0193b17": "處斫額望汝。何處是有肯他也。則是抑而不揚。和尚",
    "X68n1315_029:0193b18": "有也未。百丈云。喪我兒孫。更是不肯也。祇如百丈道。",
    "X68n1315_029:0193b19": "併却咽喉脣吻。道將一句來。甚生次第事。既併却咽",
    "X68n1315_029:0193b20": "喉脣吻。明箇什麼邊事。也好扶持取。下座。",
    "X68n1315_029:0193b21": "退院離褒禪。辭眾上堂。舉。六祖大師示眾云。汝等速",
    "X68n1315_029:0193b22": "理舟檝。吾欲歸新州去。弟子曰。和尚去後。早晚却回。",
    "X68n1315_029:0193b23": "祖曰。葉落歸根。來時無口。　師云。是什麼說話。去了却",
    "X68n1315_029:0193b24": "更來做什麼。不見東山先師道。大小大祖師猶欠悟",
    "X68n1315_029:0193c01": "在。師呵呵大笑云。諸人還會得麼。聽取一頌。歸根得",
    "X68n1315_029:0193c02": "旨復何論。洞口秦人半掩門。花落已隨流水遠。空留",
    "X68n1315_029:0193c03": "羃羃野雲屯。",
    "X68n1315_029:0193c04": "到蔣山。上堂。玄沙白紙費封題。一聽雷音萬仞低。慰",
    "X68n1315_029:0193c05": "釋私懷已無量。那堪更唱邏羅哩。乃呵呵大笑曰。古",
    "X68n1315_029:0193c06": "人道。笑須三十年。誠哉此語。某頃在白雲時。與堂上",
    "X68n1315_029:0193c07": "佛果師兄道聚。其樂無涯。至今樂猶未已也。又呵呵",
    "X68n1315_029:0193c08": "大笑云。一手不獨拍。兩手鳴摑摑。舉意超情念。相看",
    "X68n1315_029:0193c09": "同路陌。摩雲鍾阜高。徧界烏輪赫。妙機速雷電。神珠",
    "X68n1315_029:0193c10": "不在額。珍重人天大導師。衲僧一見喪魂魄。何也。誰",
    "X68n1315_029:0193c11": "敢正眼覰著。下座。",
    "X68n1315_029:0193c13": "古尊宿語錄卷第二十九"
}