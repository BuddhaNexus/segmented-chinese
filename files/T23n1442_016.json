{
    "T23n1442_016:0707a20": "根本說一切有部毘奈耶卷",
    "T23n1442_016:0707a21": "第十六",
    "T23n1442_016:0707a23": "三藏法師義淨奉 制譯",
    "T23n1442_016:0707a24": "惡性違諫學處第十三",
    "T23n1442_016:0707a25": "[0707a25] 爾時薄伽梵在憍閃毘國瞿師羅園。時具壽",
    "T23n1442_016:0707a26": "闡陀既犯罪已不如法說悔，時親友苾芻見",
    "T23n1442_016:0707a27": "其如是，為欲令其利益安樂，告言：「具壽闡陀！",
    "T23n1442_016:0707a28": "汝所犯罪應如法說悔。」答言：「若犯罪者，彼即",
    "T23n1442_016:0707a29": "自當如法說悔。」親友告曰：「汝身犯罪，欲令誰",
    "T23n1442_016:0707b01": "悔？」答曰：「有追悔者彼當說悔。」告曰：「汝既犯罪，",
    "T23n1442_016:0707b02": "應生追悔。」答曰：「諸具壽！莫向我說若好、若惡，",
    "T23n1442_016:0707b03": "我亦不向諸具壽說若好、若惡。具壽止！莫勸",
    "T23n1442_016:0707b04": "我、莫論說我。諸具壽！汝種種姓、種種類而來",
    "T23n1442_016:0707b05": "出家，猶如種種樹葉風吹一處。然具壽等亦",
    "T23n1442_016:0707b06": "復如是，因我世尊證無上覺，汝種種姓族來",
    "T23n1442_016:0707b07": "求出家。」時苾芻聞彼闡陀作如是說，咸生嫌",
    "T23n1442_016:0707b08": "賤作如是語：「云何苾芻與諸苾芻，同一佛法、",
    "T23n1442_016:0707b09": "同一學處，如法如律他諫悔時，自身不受諫",
    "T23n1442_016:0707b10": "語？」時諸苾芻以此因緣具白世尊。世尊告曰：",
    "T23n1442_016:0707b11": "「汝諸苾芻！應別諫闡陀，若更有餘類，亦應如",
    "T23n1442_016:0707b12": "是諫：『汝闡陀！與苾芻同一佛法、同一學處，如",
    "T23n1442_016:0707b13": "法如律而諫悔時，莫自身不受諫語。具壽！自",
    "T23n1442_016:0707b14": "身當受諫語。諸苾芻如法如律諫汝，汝亦如",
    "T23n1442_016:0707b15": "法如律諫諸苾芻，展轉相諫、展轉相教、展轉說",
    "T23n1442_016:0707b16": "悔，如是如來、應、正等覺苾芻僧眾便得增長。",
    "T23n1442_016:0707b17": "具壽！汝莫違諫。』」時諸苾芻聞佛教已，白佛言：",
    "T23n1442_016:0707b18": "「如是。世尊！」即如佛教諫彼闡陀，廣說如前，乃",
    "T23n1442_016:0707b19": "至汝莫違諫。時諸苾芻別諫之時，具壽闡陀",
    "T23n1442_016:0707b20": "如前所說堅執而住，云：「唯此事實，餘皆虛妄。」",
    "T23n1442_016:0707b21": "時諸苾芻以此因緣具白世尊：「大德！我等如",
    "T23n1442_016:0707b22": "佛所教，已作別諫諫彼闡陀，彼苾芻如前所",
    "T23n1442_016:0707b23": "說堅執而住，云：『我所言，其事實爾，餘皆虛妄。』」",
    "T23n1442_016:0707b24": "世尊告曰：「汝等應作白四羯磨諫彼闡陀，若",
    "T23n1442_016:0707b25": "更有餘亦應如是諫。敷座鳴揵稚如常集",
    "T23n1442_016:0707b26": "眾，眾集已令一苾芻應如是作：",
    "T23n1442_016:0707b27": "[0707b27] 「『大德僧伽聽！此具壽闡陀，諸苾芻於佛所說",
    "T23n1442_016:0707b28": "學處經中如法如律正諫之時，自不受語作",
    "T23n1442_016:0707b29": "如是說：「汝諸具壽！莫向我說若好、若惡，我",
    "T23n1442_016:0707c01": "亦不向諸具壽說乃至少許若好、若惡。諸具",
    "T23n1442_016:0707c02": "壽止！莫諫我。」時諸苾芻便為別諫。別諫之時，",
    "T23n1442_016:0707c03": "闡陀遂便堅執其事，作如是語：「我說是實，餘",
    "T23n1442_016:0707c04": "皆虛妄。」若僧伽時至聽者，僧伽應許僧伽",
    "T23n1442_016:0707c05": "今以白四羯磨諫彼闡陀：「汝具壽闡陀，諸苾",
    "T23n1442_016:0707c06": "芻於佛所說學處經中如法如律正諫之時，",
    "T23n1442_016:0707c07": "莫自身不受諫語作如是說：『諸具壽！莫向我",
    "T23n1442_016:0707c08": "說若好若惡，我亦不向諸具壽說，乃至少許",
    "T23n1442_016:0707c09": "若好若惡。』具壽闡陀！汝今應捨自身不受諫",
    "T23n1442_016:0707c10": "語，白如是。」』次作羯磨。",
    "T23n1442_016:0707c11": "[0707c11] 「『大德僧伽聽！此具壽闡陀，諸苾芻於佛所說",
    "T23n1442_016:0707c12": "學處經中如法如律正諫之時，自不受語作",
    "T23n1442_016:0707c13": "如是說：「汝諸具壽！莫向我說若好若惡，我亦",
    "T23n1442_016:0707c14": "不向諸具壽說，乃至少許若好若惡。諸具壽",
    "T23n1442_016:0707c15": "止！莫諫我。」時諸苾芻便為別諫。別諫之時，闡",
    "T23n1442_016:0707c16": "陀遂便堅執其事，作如是語：「我說是實，餘皆",
    "T23n1442_016:0707c17": "虛妄。」僧今以白四羯磨諫彼闡陀：「諸苾芻於",
    "T23n1442_016:0707c18": "佛所說學處經中如法如律正諫之時，莫自",
    "T23n1442_016:0707c19": "不受諫語作如是說：『諸具壽！莫向我說若好、",
    "T23n1442_016:0707c20": "若惡，我亦不向諸具壽，說乃至少許若好若",
    "T23n1442_016:0707c21": "惡。』具壽闡陀！汝今應捨自身不受諫語。」若諸",
    "T23n1442_016:0707c22": "具壽忍許，僧與具壽闡陀作白四羯磨曉喻",
    "T23n1442_016:0707c23": "其事：「汝具壽闡陀！諸苾芻於佛所說學處經",
    "T23n1442_016:0707c24": "中如法如律正諫之時，莫自身不受諫語。具",
    "T23n1442_016:0707c25": "壽！自身當受諫語。諸苾芻如法如律諫具壽，",
    "T23n1442_016:0707c26": "具壽亦如法如律諫諸苾芻，如是如來、應、正",
    "T23n1442_016:0707c27": "等覺苾芻僧眾便得增長，謂由展轉相諫、展",
    "T23n1442_016:0707c28": "轉相教、展轉說悔故。汝具壽闡陀！應捨自身",
    "T23n1442_016:0707c29": "不受諫語、違僧諫事。」者默然，若不許者說。",
    "T23n1442_016:0708a01": "此是初羯磨。』第二、第三亦如是說。」結文准",
    "T23n1442_016:0708a02": "知。",
    "T23n1442_016:0708a03": "[0708a03] 時諸苾芻受佛教已，依法而諫當諫之時，闡",
    "T23n1442_016:0708a04": "陀苾芻如前所說，而云：「我說實爾，餘皆虛妄。」",
    "T23n1442_016:0708a05": "時諸苾芻以此因緣具白世尊：「大德！我等奉",
    "T23n1442_016:0708a06": "教以白四法諫闡陀時，然彼不受諫語，而云：",
    "T23n1442_016:0708a07": "『我說實爾，餘皆虛妄。』」爾時世尊以此因緣集",
    "T23n1442_016:0708a08": "苾芻眾，知而故問，廣說如前：「汝闡陀！何故堅",
    "T23n1442_016:0708a09": "執不捨？」種種呵責已，乃至「我觀十利，為諸弟",
    "T23n1442_016:0708a10": "子制其學處，應如是說：",
    "T23n1442_016:0708a11": "[0708a11] 「若復苾芻惡性不受人語，諸苾芻於佛所說",
    "T23n1442_016:0708a12": "戒經中如法如律勸誨之時，不受諫語，言：『諸",
    "T23n1442_016:0708a13": "大德！莫向我說少許若好、若惡，我亦不向諸",
    "T23n1442_016:0708a14": "大德說若好、若惡。諸大德止！莫勸我、莫論說",
    "T23n1442_016:0708a15": "我。』諸苾芻語是苾芻言：『具壽！汝莫不受諫語，",
    "T23n1442_016:0708a16": "諸苾芻於戒經中如法如律勸誨之時，應受",
    "T23n1442_016:0708a17": "諫語。具壽如法諫諸苾芻，諸苾芻亦如法諫",
    "T23n1442_016:0708a18": "具壽，如是如來、應、正等覺佛聲聞眾便得增",
    "T23n1442_016:0708a19": "長共相諫誨。具壽！汝應捨此事。』諸苾芻如是",
    "T23n1442_016:0708a20": "諫時，捨者善。若不捨者，應可再三慇懃正諫，",
    "T23n1442_016:0708a21": "時隨教應詰令捨是事。捨者善，若不捨者僧",
    "T23n1442_016:0708a22": "伽伐尸沙。」",
    "T23n1442_016:0708a23": "[0708a23] 若復苾芻者，謂是闡陀，若更有餘如是流類。",
    "T23n1442_016:0708a24": "[0708a24] 惡性不受人語者，若善苾芻以隨順言不違",
    "T23n1442_016:0708a25": "正理正勸諫時，自用己情不相領納。[0708a25] 諸苾芻",
    "T23n1442_016:0708a26": "者，謂此法中人。[0708a26] 於佛所說戒經中者，佛謂大",
    "T23n1442_016:0708a27": "師，於戒經中說四波羅市迦、十三僧伽伐尸",
    "T23n1442_016:0708a28": "沙、二不定、三十泥薩祇波逸底迦、九十波逸",
    "T23n1442_016:0708a29": "底迦、四波羅底提舍尼眾多學法、七滅諍法。",
    "T23n1442_016:0708b01": "經者，是比次略詮義。依如是等法律勸誨之",
    "T23n1442_016:0708b02": "時，不受他語自守惡性堅執而住。[0708b02] 諸大德莫",
    "T23n1442_016:0708b03": "向我說若好若惡等者，謂好事不須勸、惡事",
    "T23n1442_016:0708b04": "勿相遮，此等皆是別諫之詞。[0708b04] 大德止者，更重",
    "T23n1442_016:0708b05": "慇懃彰不受語，乃至三諫廣說如前。[0708b05] 此中犯",
    "T23n1442_016:0708b06": "相其事云何？知諸苾芻如法諫時，得罪輕重",
    "T23n1442_016:0708b07": "亦如前說。",
    "T23n1442_016:0708b08": "[0708b08] 時諸苾芻咸皆有疑，白佛言：「世尊！此闡陀苾",
    "T23n1442_016:0708b09": "芻有何因緣，依託如來族望勢力，對諸善好",
    "T23n1442_016:0708b10": "苾芻前自恃傲慢作[夌*欠]辱語？」佛告諸苾芻：",
    "T23n1442_016:0708b11": "「闡陀苾芻非但今日恃託我故慢諸苾芻，於",
    "T23n1442_016:0708b12": "過去世亦恃託我，於諸善好婆羅門居士中，",
    "T23n1442_016:0708b13": "自衒己身亦為憍慢。汝今應聽！於往昔時石",
    "T23n1442_016:0708b14": "砌城中，有婆羅門名曰月子，於同類族娶女",
    "T23n1442_016:0708b15": "為妻，未久之間便誕一息，與其立字名為月",
    "T23n1442_016:0708b16": "光。年漸長大，頗知家業。後於異時，其婆羅門",
    "T23n1442_016:0708b17": "身嬰病苦，彼之妻子捨而不問。其家有婢作",
    "T23n1442_016:0708b18": "如是念：『此婆羅門於日日中百過舉手，以求",
    "T23n1442_016:0708b19": "衣食資給我等，今遭病苦妻子不問。彼既是",
    "T23n1442_016:0708b20": "我曹主，不相看侍是所不應。』即便往詣醫人",
    "T23n1442_016:0708b21": "之處，告言：『賢首！仁識月子婆羅門不？』醫人報",
    "T23n1442_016:0708b22": "言：『我先曾識，今者如何？』其婢報曰：『今遭病苦，",
    "T23n1442_016:0708b23": "妻子不問。仁今為我，可處藥方。』醫人答曰：『彼",
    "T23n1442_016:0708b24": "之妻子既其不問，更有何人為作瞻養？』婢曰：",
    "T23n1442_016:0708b25": "『唯我看侍。』醫人即為依病處方。婢親供給，蒙",
    "T23n1442_016:0708b26": "加藥餌，病得痊瘳。時婆羅門便生是念：『我遭",
    "T23n1442_016:0708b27": "疾苦妻子不問，我今得活皆是使女之恩，既",
    "T23n1442_016:0708b28": "有劬勞寧容不報。』命使女曰：『賢首！我遭病苦，",
    "T23n1442_016:0708b29": "妻子不問。我今得活，皆是汝恩。汝欲何求？皆",
    "T23n1442_016:0708c01": "隨所願。』使女答曰：『大家！若於我處存私愛者，",
    "T23n1442_016:0708c02": "幸能降意共我交歡。』婆羅門曰：『汝今何用作",
    "T23n1442_016:0708c03": "此交歡？我當與汝五百金錢，放汝為良長無",
    "T23n1442_016:0708c04": "賤稱。』使女答曰：『大家！我雖蒙放不免賤名，有",
    "T23n1442_016:0708c05": "愍念心交歡是勝。』婆羅門曰：『隨汝所願，月期",
    "T23n1442_016:0708c06": "若過身淨之時可來報我。』後於異時月期身",
    "T23n1442_016:0708c07": "淨，即便白主：『我今身淨。』是時家主共行交密，",
    "T23n1442_016:0708c08": "便即有娠。時婆羅門婦既自審察，知夫與婢",
    "T23n1442_016:0708c09": "竊有交通，即於婢所鞭打楚毒特異常時，弊",
    "T23n1442_016:0708c10": "衣&#x9E81;食不充身口。使女自念：『豈有薄福有情",
    "T23n1442_016:0708c11": "託我胎內，初有娠日婆羅門婦即便於我加",
    "T23n1442_016:0708c12": "其杖木與惡衣食。』後時月滿便誕一男，使女",
    "T23n1442_016:0708c13": "生念：『此是薄福有情，初有娠日婆羅門婦極",
    "T23n1442_016:0708c14": "加楚毒，令我衣食不自充軀，若其長大飢貧",
    "T23n1442_016:0708c15": "更甚。』作是念已即取孩兒，置浣盆中欲棄於",
    "T23n1442_016:0708c16": "外。時婆羅門見而問曰：『賢首！此浣盆內是何",
    "T23n1442_016:0708c17": "物耶？』答言：『無物。』婆羅門曰：『可將來看。』乃見盆",
    "T23n1442_016:0708c18": "內有新生孩子，問言：『汝欲棄耶？』使女悲啼而",
    "T23n1442_016:0708c19": "告之曰：『此薄福物，處胎之後大家即便倍增",
    "T23n1442_016:0708c20": "嚴酷，弊衣惡食不自充軀，若其長大飢貧更",
    "T23n1442_016:0708c21": "甚，由此因緣我今欲棄。』婆羅門曰：『此復何辜？",
    "T23n1442_016:0708c22": "是我之過。』美言慰喻令其收養，報其婦曰：『汝",
    "T23n1442_016:0708c23": "豈不憶我前遭病命在須臾，而汝及子皆不相",
    "T23n1442_016:0708c24": "問。我於今日得存命者，皆是使女恩養之力。",
    "T23n1442_016:0708c25": "汝若於此好惡共同者善，若不爾者我當立",
    "T23n1442_016:0708c26": "彼以為家長，汝為婢使令相供給。』時彼婦女",
    "T23n1442_016:0708c27": "既聞是語，即便驚懾遂生私念：『此婆羅門稟",
    "T23n1442_016:0708c28": "性暴惡，我不依教當被[夌*欠]辱。』報其夫曰：『我",
    "T23n1442_016:0708c29": "實不知，此之使女君有私愛，從今已去乃至",
    "T23n1442_016:0709a01": "戲笑亦不敢&#x9E81;言。』而彼孩子由浣盆中欲棄",
    "T23n1442_016:0709a02": "於外，家人因此名作浣盆。其浣盆孩子凡所",
    "T23n1442_016:0709a03": "餐膳與父同食，有請喚處&#x643A;以俱行。[0709a03] 「後於異",
    "T23n1442_016:0709a04": "時其婆羅門身嬰疾病，告長子月光曰：『我亡",
    "T23n1442_016:0709a05": "之後汝無所乏，浣盆童子年在幼稚，當須憂",
    "T23n1442_016:0709a06": "念苦樂是同。』于時月光敬受父教。其父雖加",
    "T23n1442_016:0709a07": "藥餌不見瘳損，因即命終。如有頌曰：",
    "T23n1442_016:0709a08": "「『積聚皆消散，  崇高必墮落；",
    "T23n1442_016:0709a09": "  合會終別離，  有命咸歸死。』",
    "T23n1442_016:0709a10": "[0709a10] 「時婆羅門既身亡已，妻子親族悲號啼泣，以",
    "T23n1442_016:0709a11": "雜色繒綵嚴飾喪輿，送往屍林如法燒已，還",
    "T23n1442_016:0709a12": "歸本處懷憂而住。于時月光命浣盆曰：『爾來",
    "T23n1442_016:0709a13": "共我一處同食。』其母報曰：『汝不應共婢兒同",
    "T23n1442_016:0709a14": "食。』兒告母曰：『比來常云是我之弟，如何今",
    "T23n1442_016:0709a15": "日忽作婢兒？』便報子曰：『汝父在時稟性暴惡，",
    "T23n1442_016:0709a16": "誰復敢對喚作婢兒？』于時浣盆聞斯語已，往",
    "T23n1442_016:0709a17": "親母所白其母曰：『我豈實是婢所生耶？』母便",
    "T23n1442_016:0709a18": "報曰：『皆由往業，誰復婢兒強弱相[夌*欠]自是常",
    "T23n1442_016:0709a19": "事，此婆羅門婦極是惡行，汝今宜可自活他",
    "T23n1442_016:0709a20": "鄉。』于時浣盆即便辭母客遊他邑，即自改名",
    "T23n1442_016:0709a21": "號為月靜。[0709a21] 「是時月靜漸次遊行至室羅伐城，",
    "T23n1442_016:0709a22": "時此城中有大臣婆羅門，唯有一女儀容端",
    "T23n1442_016:0709a23": "正人所樂觀，年漸長成可為婚禮。時婆羅門",
    "T23n1442_016:0709a24": "遂作是念：『我之少女不求族望、不覓錢財、不",
    "T23n1442_016:0709a25": "為容色而作婚娉。若其有人能於我所學四",
    "T23n1442_016:0709a26": "明論善通達者，我當娉之。』是時月靜客遊他",
    "T23n1442_016:0709a27": "鄉情存學業，詣婆羅門所而白之曰：『我今意",
    "T23n1442_016:0709a28": "欲就大師處習四明論。』問曰：『汝從何來？』答曰：",
    "T23n1442_016:0709a29": "『我從石砌城來。』問曰：『彼城人物汝並識不？』答",
    "T23n1442_016:0709b01": "云：『我識。』問曰：『汝識大婆羅門月子不？』月靜聞",
    "T23n1442_016:0709b02": "已不覺啼泣，彼便問曰：『汝何故啼？』答云：『彼是",
    "T23n1442_016:0709b03": "我尊，身已亡歿。』師報之曰：『彼是我友，久與別",
    "T23n1442_016:0709b04": "離，今已云亡，誠可悲悼。』因即攝受。彼便銳意",
    "T23n1442_016:0709b05": "勤學四明，稟性聰敏未盈歲月，於所習論咸",
    "T23n1442_016:0709b06": "皆洞曉。時婆羅門便作是念：『我有宿願，所生",
    "T23n1442_016:0709b07": "之女不求族望、不覓錢財、不為容色，若其有",
    "T23n1442_016:0709b08": "人能於我所學四明論善通達者，我當娉之。』",
    "T23n1442_016:0709b09": "即便以種種瓔珞嚴飾其女，召命宗親門設",
    "T23n1442_016:0709b10": "火祀，左手&#x643A;女右手持瓶，以吉祥水注月靜",
    "T23n1442_016:0709b11": "手，而告之曰：『摩納婆！今我以女授汝為妻。』月",
    "T23n1442_016:0709b12": "靜受之旋火三匝，餘婆羅門同聲&#x546A;願：『願得",
    "T23n1442_016:0709b13": "長壽無病，宗門吉昌。』即便廣設賓會共成婚",
    "T23n1442_016:0709b14": "禮。為大臣愛念，撿挍家室，所有取與咸皆委",
    "T23n1442_016:0709b15": "付。其家巨富多有珍財，遠近商人無不臻湊。",
    "T23n1442_016:0709b16": "[0709b16] 「時有石砌城商人，持諸貨物到室羅伐城，便",
    "T23n1442_016:0709b17": "見浣盆共相謂曰：『此之浣盆今者乃作大臣",
    "T23n1442_016:0709b18": "女夫，善習眾藝其家巨富多有資財，貧富無",
    "T23n1442_016:0709b19": "恒、業命何定？』時諸商人既交易已，持諸貨物",
    "T23n1442_016:0709b20": "還石砌城，告月光云：『我於室羅伐城見汝弟",
    "T23n1442_016:0709b21": "浣盆，善四明論為大臣女婿，其家巨富多有",
    "T23n1442_016:0709b22": "財產。』彼兄聞已便告母曰：『我聞浣盆在室羅",
    "T23n1442_016:0709b23": "伐，勢力豪富有異常人。』其母聞之情生不喜。",
    "T23n1442_016:0709b24": "後於異時月光家資漸見貧悴，母便告曰：『如",
    "T23n1442_016:0709b25": "汝前聞浣盆者是汝之弟，彼既巨富汝宜往",
    "T23n1442_016:0709b26": "看，所有錢財或容相濟。』月光報曰：『前云婢兒，",
    "T23n1442_016:0709b27": "今成兄弟。』不違母命便往室羅伐城。[0709b27] 「于時浣",
    "T23n1442_016:0709b28": "盆聞有大兄其名月光，與諸商旅來至此城，",
    "T23n1442_016:0709b29": "即便疾往商人之處，既迎見已歡喜跪拜，而",
    "T23n1442_016:0709c01": "白兄曰：『我自立名名為月靜，浣盆之字勿復",
    "T23n1442_016:0709c02": "口陳。』兄答：『如是。』便引其兄詣所住宅，報其婦",
    "T23n1442_016:0709c03": "曰：『此是我大兄，汝可存心好須供侍。』婦既",
    "T23n1442_016:0709c04": "聞已依教供給。其月光器量溫雅易為共住，",
    "T23n1442_016:0709c05": "浣盆稟性獷暴難可祇承，於妻室處常行楚",
    "T23n1442_016:0709c06": "毒，于時新婦便白月光曰：『伯於家弟一乳所",
    "T23n1442_016:0709c07": "資，何意伯則寬恕仁慈，弟乃剛獷惡性？』伯便",
    "T23n1442_016:0709c08": "報曰：『家弟稟性如是，汝復未誦家&#x546A;，緣此苦",
    "T23n1442_016:0709c09": "楚共相煎迫。』婦言大伯：『幸願恩慈賜我家&#x546A;。』",
    "T23n1442_016:0709c10": "于時月光說伽他曰：",
    "T23n1442_016:0709c11": "「『明&#x546A;不惠人，  以&#x546A;換方與；",
    "T23n1442_016:0709c12": "  或時得承事，  或復獲珍財；",
    "T23n1442_016:0709c13": "  若不如是者，  縱死不傳授。』",
    "T23n1442_016:0709c14": "[0709c14] 「婦言：『大伯！奉上幾物得稱本情？』其伯答曰：『得",
    "T23n1442_016:0709c15": "五百金錢以&#x546A;相與。』其婦即便以五百金錢",
    "T23n1442_016:0709c16": "奉而禮足，請曰：『幸願恩慈賜我家&#x546A;。』其伯報",
    "T23n1442_016:0709c17": "曰：『待我歸日當可持來。』婦既蒙許情欣明&#x546A;，",
    "T23n1442_016:0709c18": "語其夫曰：『仁之家兄久至於此，何不發遣令",
    "T23n1442_016:0709c19": "還故居？』夫云：『賢首！汝辦路糧并設飲食，我求",
    "T23n1442_016:0709c20": "商旅資贈行人。』即便出外求覓商旅，新婦遂",
    "T23n1442_016:0709c21": "持五百金錢求請法術，伯受物已即說&#x546A;曰：",
    "T23n1442_016:0709c22": "「『半城人共悉，  親族並皆知；",
    "T23n1442_016:0709c23": "  浣盆應默然，  莎訶更勿語。』",
    "T23n1442_016:0709c24": "[0709c24] 「說明&#x546A;已報新婦曰：『此&#x546A;義深汝當熟誦，如",
    "T23n1442_016:0709c25": "其我弟更鞭打時，即便報曰：「且勿行杖待我",
    "T23n1442_016:0709c26": "為誦家&#x546A;。」若問&#x546A;義，便可答言：「若更瞋呵，我",
    "T23n1442_016:0709c27": "當廣說。」』其夫出外覓得商旅，如法贈送月光",
    "T23n1442_016:0709c28": "歸鄉，還來舍內。其婦生念：『我雖得&#x546A;，未知驗",
    "T23n1442_016:0709c29": "不？我今可試。』洗浴之具並不預安，飲食所",
    "T23n1442_016:0710a01": "須亦不為辦，夫從索水，報曰：『無水。』『我今極",
    "T23n1442_016:0710a02": "飢可與飲食。』報言：『食亦未作。』即便瞋怒而罵",
    "T23n1442_016:0710a03": "之曰：『比為兄在我不治汝。』遂便舉手欲打其",
    "T23n1442_016:0710a04": "妻，妻曰：『君宜且止，聽誦家&#x546A;。』報言：『誦看。』即",
    "T23n1442_016:0710a05": "說&#x546A;曰：",
    "T23n1442_016:0710a06": "「『半城人共悉，  親族並皆知；",
    "T23n1442_016:0710a07": "  浣盆應默然，  莎訶更勿語。』",
    "T23n1442_016:0710a08": "[0710a08] 「夫便問曰：『此之明&#x546A;，其義云何？』答曰：『若更打",
    "T23n1442_016:0710a09": "我，當說其義。』夫曰：『若不說義，更不相打。』浣盆",
    "T23n1442_016:0710a10": "從此掩氣無言。[0710a10] 「汝諸苾芻！往時月子婆羅門",
    "T23n1442_016:0710a11": "者即我身是，彼浣盆者即闡陀是。往時恃我",
    "T23n1442_016:0710a12": "族望欺誑於人，今者還恃我宗欺諸同梵行",
    "T23n1442_016:0710a13": "者。是故汝諸苾芻！不應憑恃勢力欺蔑於人，",
    "T23n1442_016:0710a14": "當自攝心謙下而住。」",
    "T23n1442_016:0710a15": "[0710a15] 諸大德！我已說十三僧伽伐尸沙法，九初便",
    "T23n1442_016:0710a16": "犯，四至三諫。若苾芻隨一一犯故覆藏者，隨",
    "T23n1442_016:0710a17": "覆藏日，眾應與作不樂波利婆沙。行波利婆",
    "T23n1442_016:0710a18": "沙竟，眾應與作六夜摩那[卑*也]。行摩那[卑*也]竟，餘",
    "T23n1442_016:0710a19": "有出罪，應二十僧中出是苾芻罪。若少一人",
    "T23n1442_016:0710a20": "不滿二十眾，是苾芻罪不得除，諸苾芻皆得",
    "T23n1442_016:0710a21": "罪。此是出罪法。今問諸大德！是中清淨不？",
    "T23n1442_016:0710a22": "第二、第三亦如是問。諸大德！我知眾清淨，",
    "T23n1442_016:0710a23": "由其默然故，我今如是持。",
    "T23n1442_016:0710a24": "二不定法",
    "T23n1442_016:0710a25": "[0710a25] 攝頌曰：",
    "T23n1442_016:0710a26": " 若在屏障中，  堪行婬欲處，",
    "T23n1442_016:0710a27": " 及在非障處，  無有第三人。",
    "T23n1442_016:0710a28": "[0710a28] 爾時世尊在室羅伐城逝多林給孤獨園。時",
    "T23n1442_016:0710a29": "具壽鄔陀夷，日初分時著衣持&#x9262;入城乞食，",
    "T23n1442_016:0710b01": "次至故二笈多舍。是時笈多逢見鄔陀夷來，",
    "T23n1442_016:0710b02": "即為敷設妙好床座，進而迎曰：「善來大德！此",
    "T23n1442_016:0710b03": "處床座宜應就坐。」時鄔陀夷即便就坐，笈多",
    "T23n1442_016:0710b04": "禮已，遂與鄔陀夷壓膝而坐為聽法故，時鄔",
    "T23n1442_016:0710b05": "陀夷即以美妙言辭為其說法。時鹿子母毘",
    "T23n1442_016:0710b06": "舍佉，聞說法聲作如是念：「此是大德鄔陀夷，",
    "T23n1442_016:0710b07": "為彼笈多以妙言辭而宣法要，美如新蜜。我",
    "T23n1442_016:0710b08": "當就彼聽其說法。」時毘舍佉即詣笈多處，見",
    "T23n1442_016:0710b09": "與鄔陀夷壓膝而坐。見已生念：「此非出家人",
    "T23n1442_016:0710b10": "之所應作，若有不信之人見斯事者，定謂苾",
    "T23n1442_016:0710b11": "芻與女人於私屏處共行非法，長眾譏嫌。我",
    "T23n1442_016:0710b12": "今宜可以此因緣白世尊知。」時毘舍佉便詣",
    "T23n1442_016:0710b13": "佛所，禮佛足已在一面坐，具以上事而白世",
    "T23n1442_016:0710b14": "尊：「唯願世尊，從今已去為諸聖眾制其學處，",
    "T23n1442_016:0710b15": "令生憶念不應屏處獨與女人一處而坐，慈",
    "T23n1442_016:0710b16": "愍故！」",
    "T23n1442_016:0710b17": "[0710b17] 爾時世尊受毘舍佉請已默然而住，時毘舍",
    "T23n1442_016:0710b18": "佉見佛默然禮已而去。爾時世尊以此因緣",
    "T23n1442_016:0710b19": "集苾芻眾，為二事故：一者為令我諸聲聞弟",
    "T23n1442_016:0710b20": "子識知此事不應作故；二者制諸學處故。爾",
    "T23n1442_016:0710b21": "時世尊知而故問，廣說如前，乃至「我觀十",
    "T23n1442_016:0710b22": "利，為諸弟子制其學處，應如是說：",
    "T23n1442_016:0710b23": "[0710b23] 「若復苾芻獨與一女人，在於屏障堪行婬處",
    "T23n1442_016:0710b24": "坐。有正信鄔波斯迦，於三法中隨一而說：若",
    "T23n1442_016:0710b25": "波羅市迦、若僧伽伐尸沙、若波逸底迦。彼",
    "T23n1442_016:0710b26": "坐苾芻自言其事者，於三法中應隨一一法",
    "T23n1442_016:0710b27": "治：若波羅市迦、若僧伽伐尸沙、若波逸底",
    "T23n1442_016:0710b28": "迦；或以鄔波斯迦所說事治彼苾芻。是名不",
    "T23n1442_016:0710b29": "定法。」",
    "T23n1442_016:0710c01": "[0710c01] 若復苾芻者，謂鄔陀夷，若更有餘如是流類。",
    "T23n1442_016:0710c02": "[0710c02] 獨者，唯獨苾芻。[0710c02] 一女人者，更無餘伴女、男、黃",
    "T23n1442_016:0710c03": "門。女人者，若婦、童女堪行不淨行。[0710c03] 在屏障者，",
    "T23n1442_016:0710c04": "有五種屏處：一、牆，二、籬，三、衣，四、叢林，五、闇夜。",
    "T23n1442_016:0710c05": "[0710c05] 坐者，若床、若座乃至高一尋內。[0710c05] 堪行婬處者，",
    "T23n1442_016:0710c06": "謂處堪作不淨行事。[0710c06] 有正信鄔波斯迦者，謂",
    "T23n1442_016:0710c07": "於佛法僧深起敬心得不壞信，於四真諦無",
    "T23n1442_016:0710c08": "有疑惑得見諦果，假令失命因緣不故妄語。",
    "T23n1442_016:0710c09": "[0710c09] 言三法者，是舉數也。[0710c09] 隨一一法說者，謂四他",
    "T23n1442_016:0710c10": "勝、十三僧殘、九十墮罪，於此罪中隨一有犯。",
    "T23n1442_016:0710c11": "然此正信鄔波斯迦於罪不識，亦復不識犯",
    "T23n1442_016:0710c12": "罪因起，但見彼苾芻自稱得上人法，共女人",
    "T23n1442_016:0710c13": "身相觸、或時飲酒、掘地、壞生、或非時食。此是",
    "T23n1442_016:0710c14": "不定，事無揩准故，彼苾芻應如法治令其說",
    "T23n1442_016:0710c15": "悔。[0710c15] 此中犯相其事云何？若正信鄔波斯迦云：",
    "T23n1442_016:0710c16": "「我見彼苾芻共女人獨行，不見住坐臥。」或云：",
    "T23n1442_016:0710c17": "「我見行住非坐臥。」或云：「見行住坐非臥。」或云：",
    "T23n1442_016:0710c18": "「見行住坐臥。」者，此等皆依鄔波斯迦所說治",
    "T23n1442_016:0710c19": "之。若正信鄔波斯迦，見彼苾芻與女人共行",
    "T23n1442_016:0710c20": "住等，對問之時而苾芻不臣其事者，應與",
    "T23n1442_016:0710c21": "覓罪相羯磨。應如是與。敷座鳴槌，先為言白",
    "T23n1442_016:0710c22": "眾，眾既集已令一苾芻作其羯磨。",
    "T23n1442_016:0710c23": "[0710c23] 佛告諸苾芻：「其覓罪自相，苾芻所有行法我",
    "T23n1442_016:0710c24": "今當說。彼得法已，不應與人出家及受圓具",
    "T23n1442_016:0710c25": "及作依止，不畜求寂，雖是先畜不應與受圓",
    "T23n1442_016:0710c26": "具。若見他苾芻破戒、破見、破威儀、破淨命，不",
    "T23n1442_016:0710c27": "應詰責、與作憶念。不應教授苾芻，不應教授",
    "T23n1442_016:0710c28": "苾芻尼，設先差者亦不應往。不共作褒灑陀",
    "T23n1442_016:0710c29": "及隨意事，不作單白、白二、白四。若更有餘解",
    "T23n1442_016:0711a01": "毘奈耶者，不於眾中說毘奈耶。其得法苾芻",
    "T23n1442_016:0711a02": "不依教者得越法罪。若此苾芻心生恭敬隨",
    "T23n1442_016:0711a03": "順無違者，應於界內從眾乞解。若眾知彼人",
    "T23n1442_016:0711a04": "悉皆依實無違背者，應為作解。同前集僧已，",
    "T23n1442_016:0711a05": "其得法苾芻如常威儀致敬已，於上座前蹲",
    "T23n1442_016:0711a06": "居合掌作如是言：『大德僧伽聽！我名某甲，",
    "T23n1442_016:0711a07": "僧伽與作覓罪自相法。我心恭敬隨順無違，",
    "T23n1442_016:0711a08": "今於界內從眾乞解。眾僧為我作羯磨者，其",
    "T23n1442_016:0711a09": "事皆捨不敢違逆，唯願僧伽為我解覓罪自",
    "T23n1442_016:0711a10": "相羯磨，慈愍故！』如是再三。次一苾芻為作羯",
    "T23n1442_016:0711a11": "磨。」[0711a11] 其不定法，初與第三事多相似，於中別",
    "T23n1442_016:0711a12": "者，即如初在室羅伐城，鄔陀夷苾芻與故二",
    "T23n1442_016:0711a13": "笈多是起犯人，鹿子母毘舍佉鄔波斯迦而",
    "T23n1442_016:0711a14": "說其事。第二在王舍城，室利迦苾芻長者",
    "T23n1442_016:0711a15": "婦善生，鄔褒灑陀鄔波斯迦前據三事，是堪",
    "T23n1442_016:0711a16": "行婬屏障之處。後是二事在不堪行婬處，此",
    "T23n1442_016:0711a17": "為異相。應如是說：",
    "T23n1442_016:0711a18": "[0711a18] 「若復苾芻獨與一女人，在非屏障不堪行婬",
    "T23n1442_016:0711a19": "處坐。有正信鄔波斯迦，於二法中隨一而說：",
    "T23n1442_016:0711a20": "若僧伽伐尸沙、若波逸底迦。彼坐苾芻自言",
    "T23n1442_016:0711a21": "其事者，於二法中應隨一一法治。彼苾芻若",
    "T23n1442_016:0711a22": "僧伽伐尸沙、若波逸底迦，或以鄔波斯迦所",
    "T23n1442_016:0711a23": "說事治彼苾芻。是名不定法。」二不定法竟。",
    "T23n1442_016:0711a24": "三十泥薩祇波逸底迦法",
    "T23n1442_016:0711a25": "[0711a25] 初攝頌曰：",
    "T23n1442_016:0711a26": " 持離畜浣衣，  取衣乞過受，",
    "T23n1442_016:0711a27": " 同價及別主，  遣使送衣直。",
    "T23n1442_016:0711a28": "有長衣不分別學處第一",
    "T23n1442_016:0711a29": "[0711a29] 佛在室羅伐城逝多林給孤獨園。時諸苾芻",
    "T23n1442_016:0711b01": "多畜三衣，每於嚼齒木時、洗濯手足、禮拜二",
    "T23n1442_016:0711b02": "師及禮世尊、掃灑寺宇或塗牛糞、或入村乞",
    "T23n1442_016:0711b03": "食、或噉飲食受教聽法，於此等時各別著衣，",
    "T23n1442_016:0711b04": "舒張卷疊多有營務，廢修善品讀誦思惟。時",
    "T23n1442_016:0711b05": "諸少欲苾芻見共嫌恥：「云何苾芻多畜長衣",
    "T23n1442_016:0711b06": "廢修正業？」諸苾芻以此因緣具白世尊。世尊",
    "T23n1442_016:0711b07": "集諸苾芻廣說如前，問知實已種種呵責：「多",
    "T23n1442_016:0711b08": "欲不足難養難滿。」讚歎少欲知足易養易滿，",
    "T23n1442_016:0711b09": "知量而受修杜多行。告諸苾芻曰：「廣說乃至",
    "T23n1442_016:0711b10": "我觀十利，為諸弟子制其學處，應如是說：若",
    "T23n1442_016:0711b11": "復苾芻作衣已竟，羯恥那衣復出，得長衣分",
    "T23n1442_016:0711b12": "別應畜。若不分別而畜者，泥薩祇波逸底",
    "T23n1442_016:0711b13": "迦。」",
    "T23n1442_016:0711b14": "[0711b14] 如是世尊為諸聲聞弟子制學處已，佛在王",
    "T23n1442_016:0711b15": "舍城竹林中住。爾時具壽大迦攝波，在此城",
    "T23n1442_016:0711b16": "側阿蘭若小室中住。時有居士每於長夜作",
    "T23n1442_016:0711b17": "如是念：「善哉！我於何時得遇大迦攝波，彼是",
    "T23n1442_016:0711b18": "人天之所供養。我當施食，以一上衣手為被",
    "T23n1442_016:0711b19": "服。而此願未滿。」時彼居士便持上衣詣具壽",
    "T23n1442_016:0711b20": "阿難陀處，作如是語：「大德阿難陀！頗知聖者",
    "T23n1442_016:0711b21": "大迦攝波今在何處？」阿難陀報曰：「賢首！我聞",
    "T23n1442_016:0711b22": "聖者在阿蘭若小室中住。」居士曰：「大德！聖者",
    "T23n1442_016:0711b23": "何時當見來此？」阿難陀報曰：「不久當至，於十",
    "T23n1442_016:0711b24": "五日長淨之時定當至此。」居士曰：「大德知時，",
    "T23n1442_016:0711b25": "我於長夜作如是念：『慶哉！我於何日得遇大",
    "T23n1442_016:0711b26": "迦攝波，彼是人天之所供養。我當施食，以一",
    "T23n1442_016:0711b27": "上衣手為被服。我有此願猶未滿足。』大德！我",
    "T23n1442_016:0711b28": "擬施衣現持至此，既居俗累多有嬰纏，幸願",
    "T23n1442_016:0711b29": "大德見迦攝波來，為持此衣以申供養，哀愍",
    "T23n1442_016:0711c01": "我故而披著之。」時阿難陀便作是念：「我受衣",
    "T23n1442_016:0711c02": "者違世尊教，若不受者障施主福。大迦攝波",
    "T23n1442_016:0711c03": "又闕衣利，我今持衣往問世尊，世尊以此為",
    "T23n1442_016:0711c04": "緣當有開許。」時阿難陀為受其衣，居士辭去。",
    "T23n1442_016:0711c05": "阿難陀便持彼衣詣世尊所，禮雙足已具以",
    "T23n1442_016:0711c06": "白佛。佛告阿難陀：「善哉！善哉！阿難陀！我未聽",
    "T23n1442_016:0711c07": "者今汝預知。若有婆羅門居士施苾芻衣者，",
    "T23n1442_016:0711c08": "彼諸苾芻須應為受，應捨舊衣當持新者。」時",
    "T23n1442_016:0711c09": "諸苾芻雖聞此語仍未解了，所捨舊衣欲何",
    "T23n1442_016:0711c10": "所作？佛言：「所有舊衣及餘長衣，應於親教師",
    "T23n1442_016:0711c11": "及軌範師處，作委寄想而持用之。」時諸苾芻",
    "T23n1442_016:0711c12": "不為分別經久持畜，世尊知已告諸苾芻曰：",
    "T23n1442_016:0711c13": "「我觀十利，重為汝等制其學處，應如是說：",
    "T23n1442_016:0711c14": "[0711c14] 「若復苾芻作衣已竟，羯恥那衣復出，得長衣",
    "T23n1442_016:0711c15": "齊十日，不分別應畜。若過畜者，泥薩祇波",
    "T23n1442_016:0711c16": "逸底迦。」",
    "T23n1442_016:0711c17": "[0711c17] 若復苾芻作衣已竟，羯恥那衣復出者，有作",
    "T23n1442_016:0711c18": "衣竟非出羯恥那衣、有出羯恥那衣非作衣",
    "T23n1442_016:0711c19": "竟、有出羯恥那衣作衣亦竟、有非作衣竟非",
    "T23n1442_016:0711c20": "出羯恥那衣。初句者，若苾芻浣染縫刺作衣",
    "T23n1442_016:0711c21": "已竟，然僧未出羯恥那衣。第二句者，若苾芻",
    "T23n1442_016:0711c22": "作衣未竟，僧已出羯恥那衣。第三句者，若",
    "T23n1442_016:0711c23": "苾芻作衣已了，僧復出羯恥那衣。第四句者，",
    "T23n1442_016:0711c24": "若苾芻作衣未竟，羯恥那衣未出。[0711c24] 言得長衣",
    "T23n1442_016:0711c25": "齊十日者，謂是十夜。長衣者，謂受持衣外別",
    "T23n1442_016:0711c26": "有餘衣，作分別法應畜。[0711c26] 若過畜泥薩祇波逸",
    "T23n1442_016:0711c27": "底迦者，此物應捨，其罪應說。",
    "T23n1442_016:0711c28": "[0711c28] 此中犯相其事云何？若苾芻月一日得衣，苾",
    "T23n1442_016:0711c29": "芻於十日內，應持應捨、應作法應與他。若",
    "T23n1442_016:0712a01": "不持不捨、不作法不與他，至十一日明相出",
    "T23n1442_016:0712a02": "時，泥薩祇波逸底迦。",
    "T23n1442_016:0712a03": "[0712a03] 若苾芻一日得衣、二日不得衣，三日得衣乃",
    "T23n1442_016:0712a04": "至十日得衣，不為持等，至十一日明相出，九",
    "T23n1442_016:0712a05": "日中所得衣，皆泥薩祇波逸底迦。如是乃至",
    "T23n1442_016:0712a06": "八日等所得衣，作句日數多少准事應知。",
    "T23n1442_016:0712a07": "[0712a07] 若苾芻一日得衣、二日得衣，彼苾芻於十日",
    "T23n1442_016:0712a08": "內，前所得衣應持，後所得衣應捨等；或可",
    "T23n1442_016:0712a09": "翻此，若不作法，至十一日明相出時，二日中",
    "T23n1442_016:0712a10": "所得衣，皆泥薩祇波逸底迦。如是乃至三日",
    "T23n1442_016:0712a11": "等得衣准事應知。[0712a11] 若苾芻一日得二衣，乃至",
    "T23n1442_016:0712a12": "二日等得衣，應同前作法。若不作法，至十一",
    "T23n1442_016:0712a13": "日明相出，皆泥薩祇波逸底迦。",
    "T23n1442_016:0712a14": "[0712a14] 若苾芻一日得眾多衣，若前若後應持一衣，",
    "T23n1442_016:0712a15": "餘皆作法。若不作法，至十一日明相出時，皆",
    "T23n1442_016:0712a16": "泥薩祇波逸底迦。[0712a16] 若苾芻一日得眾多衣，二",
    "T23n1442_016:0712a17": "日已去亦得眾多衣，作法同前。若不作法，至",
    "T23n1442_016:0712a18": "十一日明相出時，得罪同前。此等皆是由前",
    "T23n1442_016:0712a19": "染後相續生過故。若苾芻犯泥薩祇衣，此衣",
    "T23n1442_016:0712a20": "不捨，不經宿，其罪不說悔，若得餘衣皆犯",
    "T23n1442_016:0712a21": "捨墮。[0712a21] 若苾芻其泥薩祇衣雖捨，而不經宿，罪",
    "T23n1442_016:0712a22": "不說悔，餘所得衣並犯捨墮。[0712a22] 若捨衣、經宿而",
    "T23n1442_016:0712a23": "罪不說悔，得所餘衣並犯捨墮，由前染故。[0712a23] 若",
    "T23n1442_016:0712a24": "苾芻畜長衣已犯捨墮不為三事，凡所得衣、若",
    "T23n1442_016:0712a25": "&#x9262;&#x9262;絡、水羅腰絛，乃至隨有所得沙門資具",
    "T23n1442_016:0712a26": "養命之緣，並泥薩祇波逸底迦，由前染故。若",
    "T23n1442_016:0712a27": "捨衣、經宿、其罪說悔，得所餘衣並皆無犯。又",
    "T23n1442_016:0712a28": "無犯者，最初犯人，或癡狂、心亂、痛惱所纏。(如此初戒",
    "T23n1442_016:0712a29": "所明犯相、三事法式，自餘諸戒，相似之事，更不重言。其不同者，隨事別出)"
}