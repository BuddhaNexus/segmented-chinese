{
    "X71n1421_003:0669c15": "愚菴和尚語錄卷第三",
    "X71n1421_003:0669c17": "杭州路淨慈報恩禪寺語錄",
    "X71n1421_003:0669c18": "門人　正除　等編",
    "X71n1421_003:0669c19": "師於至正戊戌七月二十日。承行宣政院領院官太",
    "X71n1421_003:0669c20": "尉丞相達識帖穆爾。差宣使九曜奴。馳驛於蘇州受",
    "X71n1421_003:0669c21": "業海雲院。敦請入寺。據室云。刮龜毛於鐵牛背上。朝",
    "X71n1421_003:0669c22": "打三千。截兔角於石女腰邊。莫打八百。指東劃西。鼓",
    "X71n1421_003:0669c23": "唇搖舌。耳居門外。擊石火閃電光。冰稜上度過九[阿可+尻]。",
    "X71n1421_003:0669c24": "劒刃上拾得全身。苕帚柄聊與三十。總不與麼來時",
    "X71n1421_003:0670a01": "如何。拈拄杖。吽吽。",
    "X71n1421_003:0670a02": "指法座云。盡十方世界。是普光明藏師子之座。諸佛",
    "X71n1421_003:0670a03": "眾生同起同坐。因甚山僧今日特地高陞。只恐諸人",
    "X71n1421_003:0670a04": "昧其所自。便陞座。斂衣就坐。上竺和尚白椎云。法筵",
    "X71n1421_003:0670a05": "龍象眾。當觀第一義。師云。若論第一義。法筵未啟。法",
    "X71n1421_003:0670a06": "鼓未鳴。山僧未陞座已前薦得。早落第二了也。設使",
    "X71n1421_003:0670a07": "起模畫樣。作意商量。問一句來。答一句去。未免落七",
    "X71n1421_003:0670a08": "落八。今日眾中莫有天然氣槩底麼。不妨相見。僧問。",
    "X71n1421_003:0670a09": "保壽開堂。三聖推出一僧。壽便打。意旨如何。師云。蚊",
    "X71n1421_003:0670a10": "子上鐵牛。進云。三聖道。恁麼為人。非但瞎却這僧眼。",
    "X71n1421_003:0670a11": "瞎却鎮州一城人眼去在。壽便歸方丈。又作麼生。師",
    "X71n1421_003:0670a12": "云。鷂子過新羅。進云。只如和尚今日開堂。相君堅請。",
    "X71n1421_003:0670a13": "湖海交歡。四眾臨筵。如何指示。師云。但把片心窮浩",
    "X71n1421_003:0670a14": "劫。蕩雲深處祝堯年。僧禮拜。師乃云。皇皇南宕勝覺",
    "X71n1421_003:0670a15": "場。奕奕永明高廣座。山僧才踈德薄。豈敢躋板。然遇",
    "X71n1421_003:0670a16": "緣即宗。難為辭讓。湖光瀲灩。山色空濛。廓示真如境",
    "X71n1421_003:0670a17": "界。宗鏡高懸。慧日朗耀。恢張少室風規。一一騰今煥",
    "X71n1421_003:0670a18": "古。頭頭玉轉珠回。真得釋迦彌勒共樂堯年。文殊普",
    "X71n1421_003:0670a19": "賢同傾舜日。雖然如是。猶未撥動向上一竅在。喝。干",
    "X71n1421_003:0670a20": "戈才偃息。四海樂昇平　復舉。當山智覺禪師示眾",
    "X71n1421_003:0670a21": "云。欲識永明旨。門前一湖水。日照光明生。風吹波浪",
    "X71n1421_003:0670a22": "起。師云。諸人還見祖師麼。卓拄杖。要識是非。面目見",
    "X71n1421_003:0670a23": "在。",
    "X71n1421_003:0670a24": "開堂。閱藏經。上堂。終日看經。經頭一字。因甚不識。長",
    "X71n1421_003:0670b01": "年喫飯。千粒萬粒從一粒生。因甚不知。卓拄杖云。打",
    "X71n1421_003:0670b02": "破兩重關。泗洲人見大聖。",
    "X71n1421_003:0670b03": "上堂。天不能盖。地不能載。細入無間。大絕方所。黃連",
    "X71n1421_003:0670b04": "甜。甘草苦。焦螟蟲吞却虎。明眼衲僧休莾鹵。",
    "X71n1421_003:0670b05": "謝齋秉拂上堂。舉。五祖和尚示眾云。結夏無可管頋",
    "X71n1421_003:0670b06": "諸人。未免作一家宴。遂擡手云。邏囉招。邏囉搖。邏囉",
    "X71n1421_003:0670b07": "送。莫恠空踈。伏惟珍重。南屏冬至叢席荒凉。直是無",
    "X71n1421_003:0670b08": "可施設。賴有庫司都寺。與堂中首座。前日作那一場",
    "X71n1421_003:0670b09": "佛事。不同小小。離四句絕百非。攪酥酪醍醐為一味",
    "X71n1421_003:0670b10": "鎔缾盤敘釧為一金。令我現前一眾。三世諸佛。歷代",
    "X71n1421_003:0670b11": "祖師。五百十六大阿羅漢。均飽禪悅法喜。眼裏也飽。",
    "X71n1421_003:0670b12": "耳裏也飽。不覺手之舞之足之蹈之。歡喜踴躍。向宗",
    "X71n1421_003:0670b13": "鏡光中。同聲贊歎云。希有希有。奇哉奇哉。於食等者。",
    "X71n1421_003:0670b14": "於法亦等。於法等者於食亦等。山僧。只管端坐受供",
    "X71n1421_003:0670b15": "養。且道與五祖相去多少。良久云。其施汝者不名福",
    "X71n1421_003:0670b16": "田。供養汝者墮三惡道。",
    "X71n1421_003:0670b17": "上堂。僧問。蓮花未出水時如何。師云。寒則普天普地",
    "X71n1421_003:0670b18": "寒。進云。出水後如何。師云。熱則普天普地熱。進云。如",
    "X71n1421_003:0670b19": "何是佛法大意。師云。門前一湖水。乃云。一九二九。相",
    "X71n1421_003:0670b20": "喚不出手。三九二十七。樹頭吹觱栗。四九三十六。夜",
    "X71n1421_003:0670b21": "眠如露宿。時節不相饒。朱顏日漸凋。你衲僧家。寒則",
    "X71n1421_003:0670b22": "向火。熱則乘風。各自照鏡看。面皮厚多少。",
    "X71n1421_003:0670b23": "上堂。舉。僧問鏡清。新年頭還有佛法也無。清云有。僧",
    "X71n1421_003:0670b24": "云。如何是新年頭佛法。清云。元正啟祚。萬物咸新。僧",
    "X71n1421_003:0670c01": "云。謝師答話。清云。鏡清今日失利。又僧問智門。新年",
    "X71n1421_003:0670c02": "頭還有佛法也無。門云無。僧云。年年是好年。日日是",
    "X71n1421_003:0670c03": "好日。為什麼却無。門云。張公喫酒李公醉。僧云。老老",
    "X71n1421_003:0670c04": "大大龍頭蛇尾。門云。智門今日失利。師云。新年頭有",
    "X71n1421_003:0670c05": "佛法。鏡清合喫二十拄杖。新年頭無佛法。智門合喫",
    "X71n1421_003:0670c06": "二十拄杖。何故。老老大大。不合說有說無。喝。道無不",
    "X71n1421_003:0670c07": "是無。道有不是有。東望西耶尼。面南看北斗。",
    "X71n1421_003:0670c08": "元宵上堂。人人自有光明在。看時不見暗昏昏。既是",
    "X71n1421_003:0670c09": "自己光明。因甚看時不見。驀拈拄杖敲燭臺云。一燈",
    "X71n1421_003:0670c10": "發千光。千光一燈見。",
    "X71n1421_003:0670c11": "佛涅槃。上堂。湖光瀲灩晴偏好。山色空濛雨亦奇。淨",
    "X71n1421_003:0670c12": "法界身無出沒。不須惆悵怨芳時。",
    "X71n1421_003:0670c13": "清殿主火。琉璃殿上荊棘參天。勝熱門頭清風匝地。",
    "X71n1421_003:0670c14": "擲火云。郎當屋舍沒人修。火官頭上風車子。",
    "X71n1421_003:0670c15": "佛誕上堂。僧問。淨法界身本無出沒。因甚釋迦老子",
    "X71n1421_003:0670c16": "今日降生。師云。知而故犯。進云。遵布衲浴佛次。藥山",
    "X71n1421_003:0670c17": "問。你只浴得這個。還浴得那個麼。遵云。把將那個來。",
    "X71n1421_003:0670c18": "如何是那個。師云。擔枷過狀。又僧問。心佛及眾生。是",
    "X71n1421_003:0670c19": "三無差別。還端的也無。師云的。進云。不是心不是佛",
    "X71n1421_003:0670c20": "不是物。是個甚麼。師云。不識。又僧問。佛身無為不墮",
    "X71n1421_003:0670c21": "諸數。因甚有千百億化身。師竪拂子云。你道這個是",
    "X71n1421_003:0670c22": "第幾身。僧擬進語。師便喝。僧退後。師云。身口意清淨。",
    "X71n1421_003:0670c23": "是名佛出世。身口意不淨。是名佛滅度。三文錢娶個",
    "X71n1421_003:0670c24": "黑老婆。頭不梳。面不洗。知他是凡是聖。",
    "X71n1421_003:0671a01": "一日供羅漢。達識帖穆爾丞相到寺。問師云。長老今",
    "X71n1421_003:0671a02": "日供羅漢。五百尊者俱來應供也無。師云。活佛降臨。",
    "X71n1421_003:0671a03": "羅漢安得不至。相云。施主設齋。得何果報。師云。種糓",
    "X71n1421_003:0671a04": "不生豆。相云。恁麼則功不浪施也。師云。賴遇丞相證",
    "X71n1421_003:0671a05": "明。相云。三輪空寂。畢竟如何。師云空相。云功歸何所。",
    "X71n1421_003:0671a06": "師不答。相云。長老何不轉語。師云。且請方丈喫茶。",
    "X71n1421_003:0671a07": "丞相到方丈又問。淨名丈室。容受三萬二千師子座。",
    "X71n1421_003:0671a08": "淨慈丈室容多少。師云。一塵不立。相云。得與麼覿體",
    "X71n1421_003:0671a09": "相違。師揭起簾云。請丞相鑑。相呵呵大咲云。作家宗",
    "X71n1421_003:0671a10": "師。不勞再勘。師便供茶。",
    "X71n1421_003:0671a11": "上堂。教中道。見見之時。見非是見。見猶離見。見不能",
    "X71n1421_003:0671a12": "及。頋左右召大眾云。還見麼。一等共行山下路。眼頭",
    "X71n1421_003:0671a13": "各自看風烟。",
    "X71n1421_003:0671a14": "上堂。僧問。古人拈椎竪拂。意旨如何。師竪起拂子。進",
    "X71n1421_003:0671a15": "云。畢竟意作麼生。師云。待汝一口吸盡西湖水。只向",
    "X71n1421_003:0671a16": "汝道。乃云。譬如琴瑟箜篌琵琶。雖有妙音。若無妙指。",
    "X71n1421_003:0671a17": "終不能發。橫按拄杖以手作撫琴勢云。發則發了也。",
    "X71n1421_003:0671a18": "諸人還聞麼。佛以一音演說法。眾生隨類各得解。不",
    "X71n1421_003:0671a19": "見祖師道。幽幽寒角發孤城。十里山頭漸杳冥。一種",
    "X71n1421_003:0671a20": "是聲無限意。有堪聽有不堪聽。",
    "X71n1421_003:0671a21": "上堂。古德道。一處不通。兩處失功。兩處不通。觸途成",
    "X71n1421_003:0671a22": "滯。雲門舉了拈起拄杖云。山河大地三世諸佛。盡在",
    "X71n1421_003:0671a23": "拄杖頭上。有甚滯礙。一切眾生只被色空明暗隔礙。",
    "X71n1421_003:0671a24": "便見有生滅之法。師拈起拄杖云。拄杖子吞却山河",
    "X71n1421_003:0671b01": "大地。色空明暗何處有也。生滅之法了不可得。諸人",
    "X71n1421_003:0671b02": "每日著衣喫飯行住坐臥。有甚麼滯。有甚麼礙。",
    "X71n1421_003:0671b03": "上堂。僧問。真空不壞有。真空不壞色。作麼生是真空。",
    "X71n1421_003:0671b04": "師云。山河大地。進云。治生產業皆與實相不相違背。",
    "X71n1421_003:0671b05": "如何是實相。師云。無明煩惱。進云。便恁麼去時如何。",
    "X71n1421_003:0671b06": "師云。笑破虗空。乃云。撥草瞻風。只圖見性。即今上人",
    "X71n1421_003:0671b07": "性在甚處。識得自性。方脫生死。眼光落地時作麼生",
    "X71n1421_003:0671b08": "脫。脫得生死。便知去處。四大分離向什麼處去。大眾",
    "X71n1421_003:0671b09": "不得孤負兜率。不得孤負老僧。不得孤負自己。",
    "X71n1421_003:0671b10": "上堂。何物苦求而不得。何物不求而自來。何物鐵椎",
    "X71n1421_003:0671b11": "打不破。何物夜合而晝開。滿地落花春已過。綠陰空",
    "X71n1421_003:0671b12": "鎖舊莓苔。",
    "X71n1421_003:0671b13": "祖忌拈香。双耳帶金環。兩眼如墨突。行脚不逢人。九",
    "X71n1421_003:0671b14": "年空面壁。破邪師六宗異見。亂世英雄。傳上乘一心",
    "X71n1421_003:0671b15": "之印。太平奸賊。隻履翩翩何處歸。一花五葉成狼籍。",
    "X71n1421_003:0671b16": "頋左右云。淨智妙圓。體自空寂。",
    "X71n1421_003:0671b17": "嗣隆藏主火。宗風欲嗣虎丘隆。藏教掀翻氣吐虹。二",
    "X71n1421_003:0671b18": "十七年全體現。南山燒炭北山紅。",
    "X71n1421_003:0671b19": "千秋節冬至。上堂。千秋令節今朝是。九九陽生第一",
    "X71n1421_003:0671b20": "爻。四海陰霾俱解駮。宕雲深處祝唐堯。",
    "X71n1421_003:0671b21": "平山林和尚入祖堂。召大眾云。亭亭石塔東峯上。此",
    "X71n1421_003:0671b22": "老初來百神仰。福源浩浩起當湖。千歲岩頭飛白浪。",
    "X71n1421_003:0671b23": "宗鏡高懸二十年。不啻焰光高萬丈。飜身靠倒靈鷲",
    "X71n1421_003:0671b24": "峰。双樹悲風撼穹壤。撲碎破砂盆。滅却正法眼。動靜",
    "X71n1421_003:0671c01": "絕行蹤。去來無影象。是謂眼空佛祖。道重王臣。年逾",
    "X71n1421_003:0671c02": "八秩。五處住山。平山老和尚。指牌云。湖光瀲灩山空",
    "X71n1421_003:0671c03": "濛。覿體全彰大人相。",
    "X71n1421_003:0671c04": "上堂。僧問。元正啟祚。萬物咸新。如何是新年頭佛法。",
    "X71n1421_003:0671c05": "師云。日日香花夜夜燈。進云。蒲團靜倚無餘事。永日",
    "X71n1421_003:0671c06": "寥寥謝太平。師云。知恩方解報恩。乃云。元正啟祚。須",
    "X71n1421_003:0671c07": "彌椎打虗空鼓。萬物咸新。普天和氣轉洪鈞。恭惟。首",
    "X71n1421_003:0671c08": "座大眾。藍田美玉丹山鳳。各各起居多福。永日寥寥",
    "X71n1421_003:0671c09": "謝太平。一湖春水當門淥。",
    "X71n1421_003:0671c10": "江淛省丞相達識帖穆爾。脩設水陸普度大會。陞座",
    "X71n1421_003:0671c11": "拈香。云此香。毓乾坤之正氣。真柱國之長材。擢榦舒",
    "X71n1421_003:0671c12": "光。匝祥芬於龍樓鳳閣。分枝布葉。騰瑞藹於栢府薇",
    "X71n1421_003:0671c13": "垣。拈來價重連城。爇處恩覃沙界。奉為某人。虔爇寶",
    "X71n1421_003:0671c14": "爐。供養十方常住三寶。法界幽顯聖凡。平等資熏。普",
    "X71n1421_003:0671c15": "皆饒益。出生功德。祝延今上皇帝聖躬萬歲萬歲萬",
    "X71n1421_003:0671c16": "萬歲。陛下欽願。政教立而姦邪止。八方銷兵革之憂。",
    "X71n1421_003:0671c17": "陰陽調而風雨時。萬姓樂耕桑之業。遂就坐。僧問。大",
    "X71n1421_003:0671c18": "丞相揮金建會。普濟群生。名尊宿據令提綱。願聞極",
    "X71n1421_003:0671c19": "唱。師云。且喜天下太平。進云。與麼則八方銷兵革之",
    "X71n1421_003:0671c20": "憂。萬姓樂耕桑之業。師云。重言不當吃。進云。教中道。",
    "X71n1421_003:0671c21": "釋迦世尊以一大事因緣故。出現於世。欲令眾生開",
    "X71n1421_003:0671c22": "示悟入佛之知見。莫不便是者個道理麼。師云。休將",
    "X71n1421_003:0671c23": "鶴唳誤作鸎啼。進云。大丞相方面東南。翊贊中外。廣",
    "X71n1421_003:0671c24": "修勝會。保國安民。所獲福德其量幾何。師云。虗空可",
    "X71n1421_003:0672a01": "量風可繫。無能盡說佛功德。僧禮拜。師乃云。釋迦世",
    "X71n1421_003:0672a02": "尊。以一大事因緣故出現於世。種種譬喻。演說諸法。",
    "X71n1421_003:0672a03": "欲令眾生開示悟入佛之知見。所以道。我此法印。為",
    "X71n1421_003:0672a04": "欲利益世間故說。唯此一事實。餘二則非真。有道。是",
    "X71n1421_003:0672a05": "法非思量分別之所能解。在所遊方。勿妄宣傳。敢問",
    "X71n1421_003:0672a06": "諸人。且如何說個一大事因緣。竪拂子云。離却拂子",
    "X71n1421_003:0672a07": "道得。則大丞相脩設水陸普度勝會。一期事畢。山僧",
    "X71n1421_003:0672a08": "不必高陞此座鼓兩片皮。諸人不妨各自散去。其或",
    "X71n1421_003:0672a09": "未然。向第二義門。與諸人打葛藤去也。良久云。譬如",
    "X71n1421_003:0672a10": "虗空具含眾象。於諸境界無所分別。又如虗空普遍",
    "X71n1421_003:0672a11": "一切。於諸境界平等隨入。如天普盖。如地普擎。如日",
    "X71n1421_003:0672a12": "普照。如風普吹。不可以智知。不可以識識。諸佛出世。",
    "X71n1421_003:0672a13": "以之成等正覺。津濟四生。梯航九有。祖師西來。以之",
    "X71n1421_003:0672a14": "建法幢立宗旨。開甘露門。廣度群品。當今聖主。以之",
    "X71n1421_003:0672a15": "統御金輪。調和玉燭。九重端拱無為。萬國咸歸至化。",
    "X71n1421_003:0672a16": "故我大丞相。以之方面東南。股肱王室。拯生民於水",
    "X71n1421_003:0672a17": "火。保社稷於安危。展皋夔稷[├/(咼┌+┐)]之訐謨。樹伊傅召周",
    "X71n1421_003:0672a18": "之大業。見前勝流。以之治生產業。作諸佛事。乃至今",
    "X71n1421_003:0672a19": "辰結集勝會。同音僉誦法華妙典。說戒放生。熏修懺",
    "X71n1421_003:0672a20": "法。悉使見聞。莫不回三毒為三聚淨戒。轉六識為六",
    "X71n1421_003:0672a21": "波羅蜜。回煩惱為菩提。轉無明為大智。以之保國安",
    "X71n1421_003:0672a22": "民。則國安民泰。以之禳災弭盜。則盜息災消。以之懺",
    "X71n1421_003:0672a23": "罪。則罪垢蠲除。以之薦亡。則亡沒解脫。以之普度水",
    "X71n1421_003:0672a24": "陸會內。幽顯聖凡。則同駕願輪。俱登覺岸。可謂理無",
    "X71n1421_003:0672b01": "不徧。事無不周。殊勝中殊勝。奇特中奇特。如寶月之",
    "X71n1421_003:0672b02": "行空。了無朕迹。如蓮花之出水。不染淤泥。喝。便以此",
    "X71n1421_003:0672b03": "為一大事因緣。切忌錯認驢鞍橋。作阿爺下頷。要耳",
    "X71n1421_003:0672b04": "未摸著他釋迦老子脚根下一莖毛在。直饒離言說",
    "X71n1421_003:0672b05": "相。離文字相。離心緣相。大似癡狂外邊走。亦未夢見",
    "X71n1421_003:0672b06": "他釋迦老子腋下汗臭氣在。擊石火。閃電光。淨倮倮。",
    "X71n1421_003:0672b07": "赤洒洒。沒可把。也是蝦蟇窟裏作活計。畢竟如何。驀",
    "X71n1421_003:0672b08": "拈拄杖。釋迦老子穿過諸人鼻孔。卓一下云。拄杖吞",
    "X71n1421_003:0672b09": "却釋迦老子。又卓云。釋迦老子吞却拄杖。舉起云。喚",
    "X71n1421_003:0672b10": "作拄杖。又是釋迦老子。喚作釋迦老子。又是拄杖。擲",
    "X71n1421_003:0672b11": "下云。拄杖不可得。釋迦老子不可得。諸人鼻孔在什",
    "X71n1421_003:0672b12": "麼處。且喚什麼。作大事因緣。一切智智清淨。無二無",
    "X71n1421_003:0672b13": "二分無別無斷故。遂合掌頋左右云。看看。十字街頭",
    "X71n1421_003:0672b14": "石敢當。醉中驚覺起來。倒騎拱北樓。奮身虗空。歡喜",
    "X71n1421_003:0672b15": "踴躍。普告大眾云。日暖風和二月天。同脩勝會結良",
    "X71n1421_003:0672b16": "緣。黎民永息三災劫。聖壽延鴻億萬年。喝一喝。",
    "X71n1421_003:0672b17": "復舉。天台智者大師。昔居南嶽讀法華經。至是真精",
    "X71n1421_003:0672b18": "進是名真法供養如來。見一會靈山儼然未散。敢問",
    "X71n1421_003:0672b19": "大眾。智者自是陳隋時人。與釋迦老子。相去二千餘",
    "X71n1421_003:0672b20": "載。因甚却見一會靈山儼然未散。為復是神通妙用",
    "X71n1421_003:0672b21": "法爾如然。這裏緇素得出。便見大丞相。即今與智者",
    "X71n1421_003:0672b22": "大師釋迦老子。把手並行。不異靈山一會。其或未然。",
    "X71n1421_003:0672b23": "是真精進。是名真法供養如來。更須仔細熟讀始得。",
    "X71n1421_003:0672b24": "拍禪床下座。",
    "X71n1421_003:0672c01": "上堂。頋視大眾云。會麼。山門前金剛是泥做。便下座。",
    "X71n1421_003:0672c02": "上堂。林泉凉夏日長。頭頭顯露。物物昭彰。雨過六橋",
    "X71n1421_003:0672c03": "楊柳暗。風來十里芰荷香。",
    "X71n1421_003:0672c04": "上堂。今朝五月半。舉則舊公桉。普請諸禪流。大家著",
    "X71n1421_003:0672c05": "眼看。驀拈拄杖。喚作南屏拄杖。咲倒五百羅漢。",
    "X71n1421_003:0672c06": "乘提點火。十方國土中。唯有一乘法。劫火洞然。世界",
    "X71n1421_003:0672c07": "俱壞。唯金剛圈不壞。莫不便是這箇法麼。舉火把云。",
    "X71n1421_003:0672c08": "道得也是火焰上添草。",
    "X71n1421_003:0672c09": "七月旦。請侍者諸山客至。上堂。一葉落天下秋法身",
    "X71n1421_003:0672c10": "須透閙啾啾。定光金地遙招手。智者江陵暗點頭。驀",
    "X71n1421_003:0672c11": "喚侍者云。三界唯心。萬法唯識。一句中具三玄。一玄",
    "X71n1421_003:0672c12": "中具三要。且道。與上來說話相去多少。良久。若也不",
    "X71n1421_003:0672c13": "會。問取諸山和尚。",
    "X71n1421_003:0672c14": "上堂。僧問。如何是本身盧舍那。師云。不離闍梨所問。",
    "X71n1421_003:0672c15": "進云。如何保任。師云。彼自無瘡。勿傷之也。乃舉。僧問",
    "X71n1421_003:0672c16": "安國師。如何是本身盧舍那。國師云。為老僧過淨缾",
    "X71n1421_003:0672c17": "來。僧取淨缾與師。師云。却安舊處著。僧安舊處。又問。",
    "X71n1421_003:0672c18": "如何是本身盧舍那國師云。古佛過去久矣。雲門云。",
    "X71n1421_003:0672c19": "無眹迹。師云。雲門好個無眹跡。畢竟如何是本身盧",
    "X71n1421_003:0672c20": "舍那。乃云。花發雞冠媚早秋。誰人能染紫絲頭。有時",
    "X71n1421_003:0672c21": "風動頻相倚。似向堦前鬪不休。喝一喝。",
    "X71n1421_003:0672c22": "上堂。十方諸佛是個爛木橛。三賢十聖是個茅溷頭",
    "X71n1421_003:0672c23": "籌子。汝等諸人。總來者裏作麼。琅瑘與麼告報。可謂",
    "X71n1421_003:0672c24": "恩大難酬。諸人若也未知。報恩更為頌出。十方諸佛",
    "X71n1421_003:0673a01": "爛木橛。十聖三賢茅溷籌。無事晚來湖上望。白蘋紅",
    "X71n1421_003:0673a02": "蓼滿汀洲。",
    "X71n1421_003:0673a03": "寂照忌拈香。今朝八月初四日。一句明明道不得。合",
    "X71n1421_003:0673a04": "國人追不再來。千古萬古空相憶。徑塢雲深。西湖水",
    "X71n1421_003:0673a05": "碧。爇蒼松古栢。作栴檀牛首之香。擷蘊藻蘋蘩。為酥",
    "X71n1421_003:0673a06": "酪醍醐之食。聊旌遠諱斯臨。倍覺感懷疇昔。非關義",
    "X71n1421_003:0673a07": "重恩深。只貴眼橫鼻直。一度秋風一度愁。地久天長",
    "X71n1421_003:0673a08": "有何極。",
    "X71n1421_003:0673a09": "請昌國吉祥亨子元充首座。上堂。臨濟建立黃檗宗",
    "X71n1421_003:0673a10": "旨。普化盡力成褫。無端仰山道。此人有頭無尾。有始",
    "X71n1421_003:0673a11": "無終。山僧昔年承乏海山。子元橫身輔佐。茲者備員",
    "X71n1421_003:0673a12": "宕寺。又荷分座說法。却不似仰山道。此人有頭無尾。",
    "X71n1421_003:0673a13": "有始無終也。諦觀佛祖。各各出興。隨方化導。莫不全",
    "X71n1421_003:0673a14": "賓全主。全主全賓。大用齊彰。大機普應。流通正法眼",
    "X71n1421_003:0673a15": "藏。顯示涅槃妙心。直得雲行雨施。水到渠成。還他過",
    "X71n1421_003:0673a16": "量人。堪任過量事。卓拄杖。龍得水時添意氣。虎逢山",
    "X71n1421_003:0673a17": "色長威獰。",
    "X71n1421_003:0673a18": "開爐上堂。火爐頭話無賓主。無主無賓話亦無。潦倒",
    "X71n1421_003:0673a19": "丹霞燒木佛。却教院主墮眉須。",
    "X71n1421_003:0673a20": "赴徑山退院上堂。備員南宕恰三年。又向淩霄闡化",
    "X71n1421_003:0673a21": "權。了却先師舊公案。飢來喫飯困來眠。且先師公案",
    "X71n1421_003:0673a22": "作麼生了。拍禪床下座。",
    "X71n1421_003:0673a24": "愚菴和尚語錄卷第三"
}