{
    "T10n0279_005:0021c02": "大方廣佛華嚴經卷第五",
    "T10n0279_005:0021c04": "于闐國三藏實叉難陀奉 制譯",
    "T10n0279_005:0021c05": "世主妙嚴品第一之五",
    "T10n0279_005:0021c06": "[0021c06] 復次，普賢菩薩摩訶薩，入不思議解脫門方",
    "T10n0279_005:0021c07": "便海，入如來功德海。所謂：有解脫門，名：嚴",
    "T10n0279_005:0021c08": "淨一切佛國土調伏眾生令究竟出離。有解",
    "T10n0279_005:0021c09": "脫門，名：普詣一切如來所修具足功德境界。",
    "T10n0279_005:0021c10": "有解脫門，名：安立一切菩薩地諸大願海。有",
    "T10n0279_005:0021c11": "解脫門，名：普現法界微塵數無量身。有解脫",
    "T10n0279_005:0021c12": "門，名：演說遍一切國土不可思議數差別名。",
    "T10n0279_005:0021c13": "有解脫門，名：一切微塵中悉現無邊諸菩薩",
    "T10n0279_005:0021c14": "神通境界。有解脫門，名：一念中現三世劫成",
    "T10n0279_005:0021c15": "壞事。有解脫門，名：示現一切菩薩諸根海各",
    "T10n0279_005:0021c16": "入自境界。有解脫門，名：能以神通力化現種",
    "T10n0279_005:0021c17": "種身遍無邊法界。有解脫門，名：顯示一切菩",
    "T10n0279_005:0021c18": "薩修行法次第門入一切智廣大方便。[0021c18] 爾時，",
    "T10n0279_005:0021c19": "普賢菩薩摩訶薩，以自功德，復承如來威神",
    "T10n0279_005:0021c20": "之力，普觀一切眾會海已，即說頌言：",
    "T10n0279_005:0021c21": "「佛所莊嚴廣大剎，  等於一切微塵數，",
    "T10n0279_005:0021c22": " 清淨佛子悉滿中，  雨不思議最妙法。",
    "T10n0279_005:0021c23": " 如於此會見佛坐，  一切塵中悉如是，",
    "T10n0279_005:0021c24": " 佛身無去亦無來，  所有國土皆明現。",
    "T10n0279_005:0021c25": " 顯示菩薩所修行，  無量趣地諸方便，",
    "T10n0279_005:0021c26": " 及說難思真實理，  令諸佛子入法界。",
    "T10n0279_005:0021c27": " 出生化佛如塵數，  普應群生心所欲，",
    "T10n0279_005:0021c28": " 入深法界方便門，  廣大無邊悉開演。",
    "T10n0279_005:0021c29": " 如來名號等世間，  十方國土悉充遍，",
    "T10n0279_005:0022a01": " 一切方便無空過，  調伏眾生皆離垢。",
    "T10n0279_005:0022a02": " 佛於一切微塵中，  示現無邊大神力，",
    "T10n0279_005:0022a03": " 悉坐道場能演說，  如佛往昔菩提行。",
    "T10n0279_005:0022a04": " 三世所有廣大劫，  佛念念中皆示現，",
    "T10n0279_005:0022a05": " 彼諸成壞一切事，  不思議智無不了。",
    "T10n0279_005:0022a06": " 佛子眾會廣無限，  欲共測量諸佛地，",
    "T10n0279_005:0022a07": " 諸佛法門無有邊，  能悉了知甚為難。",
    "T10n0279_005:0022a08": " 佛如虛空無分別，  等真法界無所依，",
    "T10n0279_005:0022a09": " 化現周行靡不至，  悉坐道場成正覺。",
    "T10n0279_005:0022a10": " 佛以妙音廣宣暢，  一切諸地皆明了，",
    "T10n0279_005:0022a11": " 普現一一眾生前，  盡與如來平等法。」",
    "T10n0279_005:0022a12": "[0022a12] 復次，淨德妙光菩薩摩訶薩，得遍往十方菩",
    "T10n0279_005:0022a13": "薩眾會莊嚴道場解脫門；普德最勝燈光照",
    "T10n0279_005:0022a14": "菩薩摩訶薩，得一念中現無盡成正覺門教",
    "T10n0279_005:0022a15": "化成熟不思議眾生界解脫門；普光師子幢",
    "T10n0279_005:0022a16": "菩薩摩訶薩，得修習菩薩福德莊嚴出生一",
    "T10n0279_005:0022a17": "切佛國土解脫門；普寶焰妙光菩薩摩訶薩，",
    "T10n0279_005:0022a18": "得觀察佛神通境界無迷惑解脫門；普音功",
    "T10n0279_005:0022a19": "德海幢菩薩摩訶薩，得於一眾會道場中示",
    "T10n0279_005:0022a20": "現一切佛土莊嚴解脫門；普智光照如來境",
    "T10n0279_005:0022a21": "菩薩摩訶薩，得隨逐如來觀察甚深廣大法",
    "T10n0279_005:0022a22": "界藏解脫門；普覺悅意聲菩薩摩訶薩，得親近承事一切諸佛供養藏解脫門；普清淨無盡福威光菩薩摩訶",
    "T10n0279_005:0022a23": "薩，得出世一切神變廣大加持解脫門；普寶髻華幢菩薩摩訶薩，得普入一切世間行出生菩薩無邊行門",
    "T10n0279_005:0022a24": "解脫門；普相最勝光菩薩摩訶薩，得能於無",
    "T10n0279_005:0022a25": "相法界中出現一切諸佛境界解脫門。[0022a25] 爾時，",
    "T10n0279_005:0022a26": "淨德妙光菩薩摩訶薩，承佛威力，普觀一切",
    "T10n0279_005:0022a27": "菩薩解脫門海已，即說頌言：",
    "T10n0279_005:0022a28": "「十方所有諸國土，  一剎那中悉嚴淨，",
    "T10n0279_005:0022a29": " 以妙音聲轉法輪，  普遍世間無與等。",
    "T10n0279_005:0022b01": " 如來境界無邊際，  一念法界悉充滿，",
    "T10n0279_005:0022b02": " 一一塵中建道場，  悉證菩提起神變。",
    "T10n0279_005:0022b03": " 世尊往昔修諸行，  經於百千無量劫，",
    "T10n0279_005:0022b04": " 一切佛剎皆莊嚴，  出現無礙如虛空。",
    "T10n0279_005:0022b05": " 佛神通力無限量，  充滿無邊一切劫，",
    "T10n0279_005:0022b06": " 假使經於無量劫，  念念觀察無疲厭。",
    "T10n0279_005:0022b07": " 汝應觀佛神通境，  十方國土皆嚴淨，",
    "T10n0279_005:0022b08": " 一切於此悉現前，  念念不同無量種。",
    "T10n0279_005:0022b09": " 觀佛百千無量劫，  不得一毛之分限，",
    "T10n0279_005:0022b10": " 如來無礙方便門，  此光普照難思剎。",
    "T10n0279_005:0022b11": " 如來往劫在世間，  承事無邊諸佛海，",
    "T10n0279_005:0022b12": " 是故一切如川騖，  咸來供養世所尊。",
    "T10n0279_005:0022b13": " 如來出現遍十方，  一一塵中無量土，",
    "T10n0279_005:0022b14": " 其中境界皆無量，  悉住無邊無盡劫。",
    "T10n0279_005:0022b15": " 佛於曩劫為眾生，  修習無邊大悲海，",
    "T10n0279_005:0022b16": " 隨諸眾生入生死，  普化眾會令清淨。",
    "T10n0279_005:0022b17": " 佛住真如法界藏，  無相無形離諸垢，",
    "T10n0279_005:0022b18": " 眾生觀見種種身，  一切苦難皆消滅。」",
    "T10n0279_005:0022b19": "[0022b19] 復次，海月光大明菩薩摩訶薩，得出生菩薩",
    "T10n0279_005:0022b20": "諸地諸波羅蜜教化眾生及嚴淨一切佛國土",
    "T10n0279_005:0022b21": "方便解脫門；雲音海光離垢藏菩薩摩訶薩，",
    "T10n0279_005:0022b22": "得念念中普入法界種種差別處解脫門；智",
    "T10n0279_005:0022b23": "生寶髻菩薩摩訶薩，得不可思議劫於一切",
    "T10n0279_005:0022b24": "眾生前現清淨大功德解脫門；功德自在王",
    "T10n0279_005:0022b25": "淨光菩薩摩訶薩，得普見十方一切菩薩初",
    "T10n0279_005:0022b26": "詣道場時種種莊嚴解脫門；善勇猛蓮華髻",
    "T10n0279_005:0022b27": "菩薩摩訶薩，得隨諸眾生根解海普為顯示",
    "T10n0279_005:0022b28": "一切佛法解脫門；普智雲日幢菩薩摩訶薩，",
    "T10n0279_005:0022b29": "得成就如來智永住無量劫解脫門；大精進",
    "T10n0279_005:0022c01": "金剛臍菩薩摩訶薩，得普入一切無邊法印",
    "T10n0279_005:0022c02": "力解脫門；香焰光幢菩薩摩訶薩，得顯示現",
    "T10n0279_005:0022c03": "在一切佛始修菩薩行乃至成就智慧聚解脫",
    "T10n0279_005:0022c04": "門；大明德深美音菩薩摩訶薩，得安住毘盧",
    "T10n0279_005:0022c05": "遮那一切大願海解脫門；大福光智生菩薩",
    "T10n0279_005:0022c06": "摩訶薩，得顯示如來遍法界甚深境界解脫",
    "T10n0279_005:0022c07": "門。[0022c07] 爾時，海月光大明菩薩摩訶薩，承佛威",
    "T10n0279_005:0022c08": "力，普觀一切菩薩眾莊嚴海已，即說頌言：",
    "T10n0279_005:0022c09": "「諸波羅蜜及諸地，  廣大難思悉圓滿，",
    "T10n0279_005:0022c10": " 無量眾生盡調伏，  一切佛土皆嚴淨。",
    "T10n0279_005:0022c11": " 如佛教化眾生界，  十方國土皆充滿，",
    "T10n0279_005:0022c12": " 一念心中轉法輪，  普應群情無不遍。",
    "T10n0279_005:0022c13": " 佛於無量廣大劫，  普現一切眾生前，",
    "T10n0279_005:0022c14": " 如其往昔廣修治，  示彼所行清淨處。",
    "T10n0279_005:0022c15": " 我&#x89A9;十方無有餘，  亦見諸佛現神通，",
    "T10n0279_005:0022c16": " 悉坐道場成正覺，  眾會聞法共圍遶。",
    "T10n0279_005:0022c17": " 廣大光明佛法身，  能以方便現世間，",
    "T10n0279_005:0022c18": " 普隨眾生心所樂，  悉稱其根而雨法。",
    "T10n0279_005:0022c19": " 真如平等無相身，  離垢光明淨法身，",
    "T10n0279_005:0022c20": " 智慧寂靜身無量，  普應十方而演法。",
    "T10n0279_005:0022c21": " 法王諸力皆清淨，  智慧如空無有邊，",
    "T10n0279_005:0022c22": " 悉為開示無遺隱，  普使眾生同悟入。",
    "T10n0279_005:0022c23": " 如佛往昔所修治，  乃至成於一切智，",
    "T10n0279_005:0022c24": " 今放光明遍法界，  於中顯現悉明了。",
    "T10n0279_005:0022c25": " 佛以本願現神通，  一切十方無不照，",
    "T10n0279_005:0022c26": " 如佛往昔修治行，  光明網中皆演說。",
    "T10n0279_005:0022c27": " 十方境界無有盡，  無等無邊各差別，",
    "T10n0279_005:0022c28": " 佛無礙力發大光，  一切國土皆明顯。」",
    "T10n0279_005:0022c29": "[0022c29] 爾時，如來師子之座，眾寶、妙華、輪臺、基陛，及",
    "T10n0279_005:0023a01": "諸戶牖，如是一切莊嚴具中，一一各出佛剎",
    "T10n0279_005:0023a02": "微塵數菩薩摩訶薩，其名曰：海慧自在神通",
    "T10n0279_005:0023a03": "王菩薩摩訶薩、雷音普震菩薩摩訶薩、眾寶",
    "T10n0279_005:0023a04": "光明髻菩薩摩訶薩、大智日勇猛慧菩薩摩",
    "T10n0279_005:0023a05": "訶薩、不思議功德寶智印菩薩摩訶薩、百目",
    "T10n0279_005:0023a06": "蓮華髻菩薩摩訶薩、金焰圓滿光菩薩摩訶",
    "T10n0279_005:0023a07": "薩、法界普音菩薩摩訶薩、雲音淨月菩薩摩",
    "T10n0279_005:0023a08": "訶薩、善勇猛光明幢菩薩摩訶薩……。如是等而",
    "T10n0279_005:0023a09": "為上首，有眾多佛剎微塵數同時出現。此",
    "T10n0279_005:0023a10": "諸菩薩，各興種種供養雲，所謂：一切摩尼",
    "T10n0279_005:0023a11": "寶華雲、一切蓮華妙香雲、一切寶圓滿光雲、",
    "T10n0279_005:0023a12": "無邊境界香焰雲、日藏摩尼輪光明雲、一切",
    "T10n0279_005:0023a13": "悅意樂音雲、無邊色相一切寶燈光焰雲、眾",
    "T10n0279_005:0023a14": "寶樹枝華果雲、無盡寶清淨光明摩尼王雲、",
    "T10n0279_005:0023a15": "一切莊嚴具摩尼王雲……。如是等諸供養雲，有",
    "T10n0279_005:0023a16": "佛世界微塵數。彼諸菩薩，一一皆興如是供",
    "T10n0279_005:0023a17": "養雲，雨於一切道場眾海，相續不絕。現是",
    "T10n0279_005:0023a18": "雲已，右遶世尊，經無量百千匝，隨其方面，",
    "T10n0279_005:0023a19": "去佛不遠，化作無量種種寶蓮華師子之座；",
    "T10n0279_005:0023a20": "各於其上，結跏趺坐。是諸菩薩所行清淨廣",
    "T10n0279_005:0023a21": "大如海，得智慧光照普門法，隨順諸佛，所行",
    "T10n0279_005:0023a22": "無礙；能入一切辯才法海，得不思議解脫法",
    "T10n0279_005:0023a23": "門，住於如來普門之地；已得一切陀羅尼門，",
    "T10n0279_005:0023a24": "悉能容受一切法海，善住三世平等智地；已",
    "T10n0279_005:0023a25": "得深信，廣大喜樂，無邊福聚，極善清淨；虛",
    "T10n0279_005:0023a26": "空法界靡不觀察，十方世界一切國土，所有",
    "T10n0279_005:0023a27": "佛興，咸勤供養。[0023a27] 爾時，海慧自在神通王菩薩",
    "T10n0279_005:0023a28": "摩訶薩，承佛威力，普觀一切道場眾海，即說",
    "T10n0279_005:0023a29": "頌言：",
    "T10n0279_005:0023b01": "「諸佛所悟悉已知，  如空無礙皆明照，",
    "T10n0279_005:0023b02": " 光遍十方無量土，  處於眾會普嚴潔。",
    "T10n0279_005:0023b03": " 如來功德不可量，  十方法界悉充滿，",
    "T10n0279_005:0023b04": " 普坐一切樹王下，  諸大自在共雲集。",
    "T10n0279_005:0023b05": " 佛有如是神通力，  一念現於無盡相，",
    "T10n0279_005:0023b06": " 如來境界無有邊，  各隨解脫能觀見。",
    "T10n0279_005:0023b07": " 如來往昔經劫海，  在於諸有勤修行，",
    "T10n0279_005:0023b08": " 種種方便化眾生，  令彼受行諸佛法。",
    "T10n0279_005:0023b09": " 毘盧遮那具嚴好，  坐蓮華藏師子座，",
    "T10n0279_005:0023b10": " 一切眾會皆清淨，  寂然而住同瞻仰。",
    "T10n0279_005:0023b11": " 摩尼寶藏放光明，  普發無邊香焰雲，",
    "T10n0279_005:0023b12": " 無量華纓共垂布，  如是座上如來坐。",
    "T10n0279_005:0023b13": " 種種嚴飾吉祥門，  恒放燈光寶焰雲，",
    "T10n0279_005:0023b14": " 廣大熾然無不照，  牟尼處上增嚴好。",
    "T10n0279_005:0023b15": " 種種摩尼綺麗&#x7A93;，  妙寶蓮華所垂飾，",
    "T10n0279_005:0023b16": " 恒出妙音聞者悅，  佛坐其上特明顯。",
    "T10n0279_005:0023b17": " 寶輪承座半月形，  金剛為臺色焰明，",
    "T10n0279_005:0023b18": " 持髻菩薩常圍遶，  佛在其中最光耀。",
    "T10n0279_005:0023b19": " 種種變化滿十方，  演說如來廣大願，",
    "T10n0279_005:0023b20": " 一切影像於中現，  如是座上佛安坐。」",
    "T10n0279_005:0023b21": "[0023b21] 爾時，雷音普震菩薩摩訶薩，承佛威力，普觀",
    "T10n0279_005:0023b22": "一切道場眾海，即說頌言：",
    "T10n0279_005:0023b23": "「世尊往集菩提行，  供養十方無量佛，",
    "T10n0279_005:0023b24": " 善逝威力所加持，  如來座中無不&#x89A9;。",
    "T10n0279_005:0023b25": " 香焰摩尼如意王，  填飾妙華師子座，",
    "T10n0279_005:0023b26": " 種種莊嚴皆影現，  一切眾會悉明矚。",
    "T10n0279_005:0023b27": " 佛座普現莊嚴相，  念念色類各差別，",
    "T10n0279_005:0023b28": " 隨諸眾生解不同，  各見佛坐於其上。",
    "T10n0279_005:0023b29": " 寶枝垂布蓮華網，  華開踊現諸菩薩，",
    "T10n0279_005:0023c01": " 各出微妙悅意聲，  稱讚如來坐於座。",
    "T10n0279_005:0023c02": " 佛功德量如虛空，  一切莊嚴從此生，",
    "T10n0279_005:0023c03": " 一一地中嚴飾事，  一切眾生不能了。",
    "T10n0279_005:0023c04": " 金剛為地無能壞，  廣博清淨極夷坦，",
    "T10n0279_005:0023c05": " 摩尼為網垂布空，  菩提樹下皆周遍。",
    "T10n0279_005:0023c06": " 其地無邊色相殊，  真金為末布其中，",
    "T10n0279_005:0023c07": " 普散名華及眾寶，  悉以光瑩如來座。",
    "T10n0279_005:0023c08": " 地神歡喜而踊躍，  剎那示現無有盡，",
    "T10n0279_005:0023c09": " 普興一切莊嚴雲，  恒在佛前瞻仰住。",
    "T10n0279_005:0023c10": " 寶燈廣大極熾然，  香焰流光無斷絕，",
    "T10n0279_005:0023c11": " 隨時示現各差別，  地神以此為供養。",
    "T10n0279_005:0023c12": " 十方一切剎土中，  彼地所有諸莊嚴，",
    "T10n0279_005:0023c13": " 今此道場無不現，  以佛威神故能爾。」",
    "T10n0279_005:0023c14": "[0023c14] 爾時，眾寶光明髻菩薩摩訶薩，承佛威力，普",
    "T10n0279_005:0023c15": "觀一切道場眾海，即說頌言：",
    "T10n0279_005:0023c16": "「世尊往昔修行時，  見諸佛土皆圓滿，",
    "T10n0279_005:0023c17": " 如是所見地無盡，  此道場中皆顯現。",
    "T10n0279_005:0023c18": " 世尊廣大神通力，  舒光普雨摩尼寶，",
    "T10n0279_005:0023c19": " 如是寶藏散道場，  其地周迴悉嚴麗。",
    "T10n0279_005:0023c20": " 如來福德神通力，  摩尼妙寶普莊嚴，",
    "T10n0279_005:0023c21": " 其地及以菩提樹，  遞發光音而演說。",
    "T10n0279_005:0023c22": " 寶燈無量從空雨，  寶王間錯為嚴飾，",
    "T10n0279_005:0023c23": " 悉吐微妙演法音，  如是地神之所現。",
    "T10n0279_005:0023c24": " 寶地普現妙光雲，  寶炬焰明如電發，",
    "T10n0279_005:0023c25": " 寶網遐張覆其上，  寶枝雜布為嚴好。",
    "T10n0279_005:0023c26": " 汝等普觀於此地，  種種妙寶所莊嚴，",
    "T10n0279_005:0023c27": " 顯示眾生諸業海，  令彼了知真法性。",
    "T10n0279_005:0023c28": " 普遍十方一切佛，  所有圓滿菩提樹，",
    "T10n0279_005:0023c29": " 莫不皆現道場中，  演說如來清淨法。",
    "T10n0279_005:0024a01": " 隨諸眾生心所樂，  其地普出妙音聲，",
    "T10n0279_005:0024a02": " 如佛座上所應演，  一一法門咸具說。",
    "T10n0279_005:0024a03": " 其地恒出妙香光，  光中普演清淨音，",
    "T10n0279_005:0024a04": " 若有眾生堪受法，  悉使得聞煩惱滅。",
    "T10n0279_005:0024a05": " 一一莊嚴悉圓滿，  假使億劫無能說，",
    "T10n0279_005:0024a06": " 如來神力靡不周，  是故其地皆嚴淨。」",
    "T10n0279_005:0024a07": "[0024a07] 爾時，大智日勇猛慧菩薩摩訶薩，承佛威力，",
    "T10n0279_005:0024a08": "普觀一切道場眾海，即說頌言：",
    "T10n0279_005:0024a09": "「世尊凝睟處法堂，  炳然照耀宮殿中，",
    "T10n0279_005:0024a10": " 隨諸眾生心所樂，  其身普現十方土。",
    "T10n0279_005:0024a11": " 如來宮殿不思議，  摩尼寶藏為嚴飾，",
    "T10n0279_005:0024a12": " 諸莊嚴具咸光耀，  佛坐其中特明顯。",
    "T10n0279_005:0024a13": " 摩尼為柱種種色，  真金鈴鐸如雲布，",
    "T10n0279_005:0024a14": " 寶階四面列成行，  門闥隨方咸洞啟。",
    "T10n0279_005:0024a15": " 妙華繒綺莊嚴帳，  寶樹枝條共嚴飾，",
    "T10n0279_005:0024a16": " 摩尼瓔珞四面垂，  智海於中湛然坐。",
    "T10n0279_005:0024a17": " 摩尼為網妙香幢，  光焰燈明若雲布，",
    "T10n0279_005:0024a18": " 覆以種種莊嚴具，  超世正知於此坐。",
    "T10n0279_005:0024a19": " 十方普現變化雲，  其雲演說遍世間，",
    "T10n0279_005:0024a20": " 一切眾生悉調伏，  如是皆從佛宮現。",
    "T10n0279_005:0024a21": " 摩尼為樹發妙華，  十方所有無能匹，",
    "T10n0279_005:0024a22": " 三世國土莊嚴事，  莫不於中現其影。",
    "T10n0279_005:0024a23": " 處處皆有摩尼聚，  光焰熾然無量種，",
    "T10n0279_005:0024a24": " 門牖隨方相間開，  棟宇莊嚴極殊麗。",
    "T10n0279_005:0024a25": " 如來宮殿不思議，  清淨光明具眾相，",
    "T10n0279_005:0024a26": " 一切宮殿於中現，  一一皆有如來坐。",
    "T10n0279_005:0024a27": " 如來宮殿無有邊，  自然覺者處其中，",
    "T10n0279_005:0024a28": " 十方一切諸眾會，  莫不向佛而來集。」",
    "T10n0279_005:0024a29": "[0024a29] 爾時，不思議功德寶智印菩薩摩訶薩，承佛",
    "T10n0279_005:0024b01": "威力，普觀一切道場眾海，即說頌言：",
    "T10n0279_005:0024b02": "「佛昔修治眾福海，  一切剎土微塵數，",
    "T10n0279_005:0024b03": " 神通願力所出生，  道場嚴淨無諸垢。",
    "T10n0279_005:0024b04": " 如意珠王作樹根，  金剛摩尼以為身，",
    "T10n0279_005:0024b05": " 寶網遐施覆其上，  妙香氛氳共旋繞。",
    "T10n0279_005:0024b06": " 樹枝嚴飾備眾寶，  摩尼為幹爭聳擢，",
    "T10n0279_005:0024b07": " 枝條密布如重雲，  佛於其下坐道場。",
    "T10n0279_005:0024b08": " 道場廣大不思議，  其樹周迴盡彌覆，",
    "T10n0279_005:0024b09": " 密葉繁華相庇映，  華中悉結摩尼果。",
    "T10n0279_005:0024b10": " 一切枝間發妙光，  其光遍照道場中，",
    "T10n0279_005:0024b11": " 清淨熾然無有盡，  以佛願力如斯&#x89A9;。",
    "T10n0279_005:0024b12": " 摩尼寶藏以為華，  布影騰輝若綺雲，",
    "T10n0279_005:0024b13": " 匝樹垂芳無不遍，  於道場中普嚴飾。",
    "T10n0279_005:0024b14": " 汝觀善逝道場中，  蓮華寶網俱清淨，",
    "T10n0279_005:0024b15": " 光焰成輪從此現，  鈴音鐸響雲間發。",
    "T10n0279_005:0024b16": " 十方一切國土中，  所有妙色莊嚴樹，",
    "T10n0279_005:0024b17": " 菩提樹中無不現，  佛於其下離眾垢。",
    "T10n0279_005:0024b18": " 道場廣大福所成，  樹枝雨寶恒無盡，",
    "T10n0279_005:0024b19": " 寶中出現諸菩薩，  悉往十方供事佛。",
    "T10n0279_005:0024b20": " 諸佛境界不思議，  普令其樹出樂音，",
    "T10n0279_005:0024b21": " 如昔所集菩提道，  眾會聞音咸得見。」",
    "T10n0279_005:0024b22": "[0024b22] 爾時，百目蓮華髻菩薩摩訶薩，承佛威力，普",
    "T10n0279_005:0024b23": "觀一切道場眾海，即說頌言：",
    "T10n0279_005:0024b24": "「一切摩尼出妙音，  稱揚三世諸佛名，",
    "T10n0279_005:0024b25": " 彼佛無量神通事，  此道場中皆現&#x89A9;。",
    "T10n0279_005:0024b26": " 眾華競發如纓布，  光雲流演遍十方，",
    "T10n0279_005:0024b27": " 菩提樹神持向佛，  一心瞻仰為供養。",
    "T10n0279_005:0024b28": " 摩尼光焰悉成幢，  幢中熾然發妙香，",
    "T10n0279_005:0024b29": " 其香普熏一切眾，  是故其處皆嚴潔。",
    "T10n0279_005:0024c01": " 蓮華垂布金色光，  其光演佛妙聲雲，",
    "T10n0279_005:0024c02": " 普蔭十方諸剎土，  永息眾生煩惱熱。",
    "T10n0279_005:0024c03": " 菩提樹王自在力，  常放光明極清淨，",
    "T10n0279_005:0024c04": " 十方眾會無有邊，  莫不影現道場中。",
    "T10n0279_005:0024c05": " 寶枝光焰若明燈，  其光演音宣大願，",
    "T10n0279_005:0024c06": " 如佛往昔於諸有，  本所修行皆具說。",
    "T10n0279_005:0024c07": " 樹下諸神剎塵數，  悉共依於此道場，",
    "T10n0279_005:0024c08": " 各各如來道樹前，  念念宣揚解脫門。",
    "T10n0279_005:0024c09": " 世尊往昔修諸行，  供養一切諸如來，",
    "T10n0279_005:0024c10": " 本所修行及名聞，  摩尼寶中皆悉現。",
    "T10n0279_005:0024c11": " 道場一切出妙音，  其音廣大遍十方，",
    "T10n0279_005:0024c12": " 若有眾生堪受法，  莫不調伏令清淨。",
    "T10n0279_005:0024c13": " 如來往昔普修治，  一切無量莊嚴事，",
    "T10n0279_005:0024c14": " 十方一切菩提樹，  一一莊嚴無量種。」",
    "T10n0279_005:0024c15": "[0024c15] 爾時，金焰圓滿光菩薩摩訶薩，承佛威力，普",
    "T10n0279_005:0024c16": "觀一切道場眾海，即說頌言：",
    "T10n0279_005:0024c17": "「佛昔修習菩提行，  於諸境界解明了，",
    "T10n0279_005:0024c18": " 處與非處淨無疑，  此是如來初智力。",
    "T10n0279_005:0024c19": " 如昔等觀諸法性，  一切業海皆明徹，",
    "T10n0279_005:0024c20": " 如是今於光網中，  普遍十方能具演。",
    "T10n0279_005:0024c21": " 往劫修治大方便，  隨眾生根而化誘，",
    "T10n0279_005:0024c22": " 普使眾會心清淨，  故佛能成根智力。",
    "T10n0279_005:0024c23": " 如諸眾生解不同，  欲樂諸行各差別，",
    "T10n0279_005:0024c24": " 隨其所應為說法，  佛以智力能如是。",
    "T10n0279_005:0024c25": " 普盡十方諸剎海，  所有一切眾生界，",
    "T10n0279_005:0024c26": " 佛智平等如虛空，  悉能顯現毛孔中。",
    "T10n0279_005:0024c27": " 一切處行佛盡知，  一念三世畢無餘，",
    "T10n0279_005:0024c28": " 十方剎劫眾生時，  悉能開示令現了。",
    "T10n0279_005:0024c29": " 禪定解脫力無邊，  三昧方便亦復然，",
    "T10n0279_005:0025a01": " 佛為示現令歡喜，  普使滌除煩惱闇。",
    "T10n0279_005:0025a02": " 佛智無礙包三世，  剎那悉現毛孔中，",
    "T10n0279_005:0025a03": " 佛法國土及眾生，  所現皆由隨念力。",
    "T10n0279_005:0025a04": " 佛眼廣大如虛空，  普見法界盡無餘，",
    "T10n0279_005:0025a05": " 無礙地中無等用，  彼眼無量佛能演。",
    "T10n0279_005:0025a06": " 一切眾生具諸結，  所有隨眠與習氣，",
    "T10n0279_005:0025a07": " 如來出現遍世間，  悉以方便令除滅。」",
    "T10n0279_005:0025a08": "[0025a08] 爾時，法界普音菩薩摩訶薩，承佛威力，普觀",
    "T10n0279_005:0025a09": "一切道場眾會海已，即說頌言：",
    "T10n0279_005:0025a10": "「佛威神力遍十方，  廣大示現無分別，",
    "T10n0279_005:0025a11": " 大菩提行波羅蜜，  昔所滿足皆令見。",
    "T10n0279_005:0025a12": " 昔於眾生起大悲，  修行布施波羅蜜，",
    "T10n0279_005:0025a13": " 以是其身最殊妙，  能令見者生歡喜。",
    "T10n0279_005:0025a14": " 昔在無邊大劫海，  修治淨戒波羅蜜，",
    "T10n0279_005:0025a15": " 故獲淨身遍十方，  普滅世間諸重苦。",
    "T10n0279_005:0025a16": " 往昔修行忍清淨，  信解真實無分別，",
    "T10n0279_005:0025a17": " 是故色相皆圓滿，  普放光明照十方。",
    "T10n0279_005:0025a18": " 往昔勤修多劫海，  能轉眾生深重障，",
    "T10n0279_005:0025a19": " 故能分身遍十方，  悉現菩提樹王下。",
    "T10n0279_005:0025a20": " 佛久修行無量劫，  禪定大海普清淨，",
    "T10n0279_005:0025a21": " 故令見者深歡喜，  煩惱障垢悉除滅。",
    "T10n0279_005:0025a22": " 如來往修諸行海，  具足般若波羅蜜，",
    "T10n0279_005:0025a23": " 是故舒光普照明，  克殄一切愚癡暗。",
    "T10n0279_005:0025a24": " 種種方便化眾生，  令所修治悉成就，",
    "T10n0279_005:0025a25": " 一切十方皆遍往，  無邊際劫不休息。",
    "T10n0279_005:0025a26": " 佛昔修行大劫海，  淨治諸願波羅蜜，",
    "T10n0279_005:0025a27": " 是故出現遍世間，  盡未來際救眾生。",
    "T10n0279_005:0025a28": " 佛無量劫廣修治，  一切法力波羅蜜，",
    "T10n0279_005:0025a29": " 由是能成自然力，  普現十方諸國土。",
    "T10n0279_005:0025b01": " 佛昔修治普門智，  一切智性如虛空，",
    "T10n0279_005:0025b02": " 是故得成無礙力，  舒光普照十方剎。」",
    "T10n0279_005:0025b03": "[0025b03] 爾時，雲音淨月菩薩摩訶薩，承佛威力，普觀",
    "T10n0279_005:0025b04": "一切道場眾會海已，即說頌言：",
    "T10n0279_005:0025b05": "「神通境界等虛空，  十方眾生靡不見，",
    "T10n0279_005:0025b06": " 如昔修行所成地，  摩尼果中咸具說。",
    "T10n0279_005:0025b07": " 清淨勤修無量劫，  入於初地極歡喜，",
    "T10n0279_005:0025b08": " 出生法界廣大智，  普見十方無量佛。",
    "T10n0279_005:0025b09": " 一切法中離垢地，  等眾生數持淨戒，",
    "T10n0279_005:0025b10": " 已於多劫廣修行，  供養無邊諸佛海。",
    "T10n0279_005:0025b11": " 積集福德發光地，  奢摩他藏堅固忍，",
    "T10n0279_005:0025b12": " 法雲廣大悉已聞，  摩尼果中如是說。",
    "T10n0279_005:0025b13": " 焰海慧明無等地，  善了境界起慈悲，",
    "T10n0279_005:0025b14": " 一切國土平等身，  如佛所治皆演暢。",
    "T10n0279_005:0025b15": " 普藏等門難勝地，  動寂相順無違反，",
    "T10n0279_005:0025b16": " 佛法境界悉平等，  如佛所淨皆能說。",
    "T10n0279_005:0025b17": " 廣大修行慧海地，  一切法門咸遍了，",
    "T10n0279_005:0025b18": " 普現國土如虛空，  樹中演暢此法音。",
    "T10n0279_005:0025b19": " 周遍法界虛空身，  普照眾生智慧燈，",
    "T10n0279_005:0025b20": " 一切方便皆清淨，  昔所遠行令具演。",
    "T10n0279_005:0025b21": " 一切願行所莊嚴，  無量剎海皆清淨，",
    "T10n0279_005:0025b22": " 所有分別無能動，  此無等地咸宣說。",
    "T10n0279_005:0025b23": " 無量境界神通力，  善入教法光明力，",
    "T10n0279_005:0025b24": " 此是清淨善慧地，  劫海所行皆備闡。",
    "T10n0279_005:0025b25": " 法雲廣大第十地，  含藏一切遍虛空，",
    "T10n0279_005:0025b26": " 諸佛境界聲中演，  此聲是佛威神力。」",
    "T10n0279_005:0025b27": "[0025b27] 爾時，善勇猛光幢菩薩摩訶薩，承佛威神，",
    "T10n0279_005:0025b28": "觀察十方，即說頌言：",
    "T10n0279_005:0025b29": "「無量眾生處會中，  種種信解心清淨，",
    "T10n0279_005:0025c01": " 悉能悟入如來智，  了達一切莊嚴境。",
    "T10n0279_005:0025c02": " 各起淨願修諸行，  悉曾供養無量佛，",
    "T10n0279_005:0025c03": " 能見如來真實體，  及以一切諸神變。",
    "T10n0279_005:0025c04": " 或有能見佛法身，  無等無礙普周遍，",
    "T10n0279_005:0025c05": " 所有無邊諸法性，  悉入其身無不盡。",
    "T10n0279_005:0025c06": " 或有見佛妙色身，  無邊色相光熾然，",
    "T10n0279_005:0025c07": " 隨諸眾生解不同，  種種變現十方中。",
    "T10n0279_005:0025c08": " 或見無礙智慧身，  三世平等如虛空，",
    "T10n0279_005:0025c09": " 普隨眾生心樂轉，  種種差別皆令見。",
    "T10n0279_005:0025c10": " 或有能了佛音聲，  普遍十方諸國土，",
    "T10n0279_005:0025c11": " 隨諸眾生所應解，  為出言音無障礙。",
    "T10n0279_005:0025c12": " 或見如來種種光，  種種照耀遍世間，",
    "T10n0279_005:0025c13": " 或有於佛光明中，  復見諸佛現神通。",
    "T10n0279_005:0025c14": " 或有見佛海雲光，  從毛孔出色熾然，",
    "T10n0279_005:0025c15": " 示現往昔修行道，  令生深信入佛智。",
    "T10n0279_005:0025c16": " 或見佛相福莊嚴，  及見此福所從生，",
    "T10n0279_005:0025c17": " 往昔修行諸度海，  皆佛相中明了見。",
    "T10n0279_005:0025c18": " 如來功德不可量，  充滿法界無邊際，",
    "T10n0279_005:0025c19": " 及以神通諸境界，  以佛力故能宣說。」",
    "T10n0279_005:0025c20": "[0025c20] 爾時，華藏莊嚴世界海，以佛神力，其地一切",
    "T10n0279_005:0025c21": "六種、十八相震動。所謂：動、遍動、普遍動；起、",
    "T10n0279_005:0025c22": "遍起、普遍起；涌、遍涌、普遍涌；震、遍震、",
    "T10n0279_005:0025c23": "普遍震；吼、遍吼、普遍吼；擊、遍擊、普遍擊。此",
    "T10n0279_005:0025c24": "諸世主，一一皆現不思議諸供養雲，雨於如",
    "T10n0279_005:0025c25": "來道場眾海。所謂：一切香華莊嚴雲、一切",
    "T10n0279_005:0025c26": "摩尼妙飾雲、一切寶焰華網雲、無邊種類摩",
    "T10n0279_005:0025c27": "尼寶圓光雲、一切眾色寶真珠藏雲、一切寶",
    "T10n0279_005:0025c28": "栴檀香雲、一切寶蓋雲、清淨妙聲摩尼王雲、",
    "T10n0279_005:0025c29": "日光摩尼瓔珞輪雲、一切寶光明藏雲、一切",
    "T10n0279_005:0026a01": "各別莊嚴具雲……。如是等諸供養雲，其數無量",
    "T10n0279_005:0026a02": "不可思議。此諸世主，一一皆現如是供養雲，",
    "T10n0279_005:0026a03": "雨於如來道場眾海，靡不周遍。如此世界中，",
    "T10n0279_005:0026a04": "一一世主，心生歡喜，如是供養；其華藏莊嚴",
    "T10n0279_005:0026a05": "世界海中，一切世界所有世主，悉亦如是而",
    "T10n0279_005:0026a06": "為供養。其一切世界中，悉有如來坐於道場；",
    "T10n0279_005:0026a07": "一一世主，各各信解，各各所緣，各各三昧方",
    "T10n0279_005:0026a08": "便門，各各修習助道法，各各成就，各各歡喜，",
    "T10n0279_005:0026a09": "各各趣入，各各悟解諸法門，各各入如來神",
    "T10n0279_005:0026a10": "通境界，各各入如來力境界，各各入如來解",
    "T10n0279_005:0026a11": "脫門。如於此華藏世界海，十方盡法界、虛空",
    "T10n0279_005:0026a12": "界、一切世界海中，悉亦如是。"
}