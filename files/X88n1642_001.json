{
    "X88n1642_001:0028a02": "No. 1642-A",
    "X88n1642_001:0028a03": " 現果隨錄序",
    "X88n1642_001:0028a05": "[0028a05] 夫因之與果。猶形有影焉。形已有焉則影必從焉。苟",
    "X88n1642_001:0028a06": "欲端其影。先直其形。形直影惡不端。若不直其形而",
    "X88n1642_001:0028a07": "欲其影端。譬如揚湯而不輟火。雖欲其冷無有是處。",
    "X88n1642_001:0028a08": "是我法門之通訓也。世典亦有之。曰陰德。曰陽報。此",
    "X88n1642_001:0028a09": "豈不我之所說因果者哉。世有一等不信因果。其陋",
    "X88n1642_001:0028a10": "尤甚。姑舍弗論云。今茲戊寅余寓黃檗書。林藤氏偶",
    "X88n1642_001:0028a11": "&#x643A;一抄本來謁余曰。此現果隨錄。謀上之木。以布於",
    "X88n1642_001:0028a12": "世可耶否。余把讀之。乃知靈隱罷翁戒顯筆記。戒顯",
    "X88n1642_001:0028a13": "師具德和尚。和尚為我天童門下之人。至其記我徑",
    "X88n1642_001:0028a14": "山費祖舍利一事。其言可徵也。又讀其述論極讚念",
    "X88n1642_001:0028a15": "佛功德。則知蓮社中人也。通編但載所親聞見現業",
    "X88n1642_001:0028a16": "感現果者。他如宿因後報及異熟等。非今所取。余謂",
    "X88n1642_001:0028a17": "罷翁一片婆心。不覺拖泥帶水。世出世間有志之士。",
    "X88n1642_001:0028a18": "勿以其言淺近而忽之也。奚翅罷翁之幸。抑亦讀者",
    "X88n1642_001:0028a19": "之幸。是編與自知．陰&#x96B2;等錄并讀則可。藤氏刻行亦",
    "X88n1642_001:0028a20": "何不可之有。 介石淨壽",
    "X88n1642_001:0028b04": "現果隨錄目錄",
    "X88n1642_001:0028b05": "卷之一",
    "X88n1642_001:0028b06": "陳益修以力護關廟大士賜目",
    "X88n1642_001:0028b07": "趙志清挂冠修行先幾免禍",
    "X88n1642_001:0028b08": "趙時雍施異僧一錢便獲賢嗣",
    "X88n1642_001:0028b09": "徐成民身理陰司刊行冥判",
    "X88n1642_001:0028b10": "圓通師稟受大戒頓脫無常",
    "X88n1642_001:0028b11": "朱綱魂遊冥府論前世判事",
    "X88n1642_001:0028b12": "隱圓師以禮懺放食消解夙冤",
    "X88n1642_001:0028b13": "碧璠毀如來衣&#x9262;頓縮一臂",
    "X88n1642_001:0028b14": "張斌以念佛金錢救主危難",
    "X88n1642_001:0028b15": "吳澆燭以念佛作福剋期善逝",
    "X88n1642_001:0028b16": "吳叔寶以臨終稟戒念佛蓮花湧現",
    "X88n1642_001:0028b17": "王建以誤攝回生親述冥事",
    "X88n1642_001:0028b18": "周秀才以&#x5374;暗中財立登科第",
    "X88n1642_001:0028b19": "顧宗伯以盡節被溺彰顯前因",
    "X88n1642_001:0028b20": "張儀部以持正罹難神祐全節",
    "X88n1642_001:0028b21": "魏應之退念開齋卒致縊死",
    "X88n1642_001:0028b22": "王齋公失念賣齋立致死亡",
    "X88n1642_001:0028b23": "福主神厭惡穢&#x51DF;顯靈拽廟",
    "X88n1642_001:0028b24": "卷之二",
    "X88n1642_001:0028c01": "吳瞻樓修持登簿瑞現西方",
    "X88n1642_001:0028c02": "弱菴師誤用&#x5826;石託顛僧傳信",
    "X88n1642_001:0028c03": "石氏&#x732A;託夢免殺自投禪寺",
    "X88n1642_001:0028c04": "戴星歸矢口誦&#x546A;得免油鍋",
    "X88n1642_001:0028c05": "武昌僧為菜害&#x732A;江心招報",
    "X88n1642_001:0028c06": "王子房捨昭慶棟梁大彰靈異",
    "X88n1642_001:0028c07": "汪司馬魚頂金經鏤板傳世",
    "X88n1642_001:0028c08": "趙朝奉以羅漢帶回因建大寺",
    "X88n1642_001:0028c09": "王御史建毉祖殿得子免難",
    "X88n1642_001:0028c10": "張封翁以還金厚德子孫世顯",
    "X88n1642_001:0028c11": "錢州侯請律師授戒燭現佛像",
    "X88n1642_001:0028c12": "葛朗玉父子刻勸善書施人全家免難",
    "X88n1642_001:0028c13": "孫學憲因羅漢回生塑像&#x7AEA;&#x7891;",
    "X88n1642_001:0028c14": "北高峰五聖募石柱助建靈隱大殿",
    "X88n1642_001:0028c15": "太倉水陸期中神鬼顯異",
    "X88n1642_001:0028c16": "崑山安禪菴地藏懺期紀異",
    "X88n1642_001:0028c17": "張邇求食葷感夢齋戒圓期",
    "X88n1642_001:0028c18": "龔爾茂以廣施勸善文神降顯靈",
    "X88n1642_001:0028c19": "&#x8E08;山大殿天王兩顯靈異",
    "X88n1642_001:0028c20": "李銓部以造像獲嗣始終守節",
    "X88n1642_001:0028c21": "李伯馨心念殺人&#x5374;為心鬼所殺",
    "X88n1642_001:0028c22": "久病翁喜還夙債頓去心蛇",
    "X88n1642_001:0028c23": "馬給諫以禍虧齋素竟歸神道",
    "X88n1642_001:0028c24": "卷之三",
    "X88n1642_001:0029a01": "錢伯韞以老年學佛竟得西歸",
    "X88n1642_001:0029a02": "黃攝六篤志西方剋期善逝",
    "X88n1642_001:0029a03": "王奉常以累世修積科第蟬連",
    "X88n1642_001:0029a04": "譚憲卿創大悲壇祈嗣立生雙璧",
    "X88n1642_001:0029a05": "先府君以精虔事佛屢感奇徵",
    "X88n1642_001:0029a06": "上天竺鑄銅像大士顯靈自賜黃泥",
    "X88n1642_001:0029a07": "金谿縣青蛙使者顯異寶跡",
    "X88n1642_001:0029a08": "黃州安國寺張真君憑小卒降筆",
    "X88n1642_001:0029a09": "徐亦史損財惠民隨獲美報",
    "X88n1642_001:0029a10": "俞春蛟以飯僧免回祿增修福行",
    "X88n1642_001:0029a11": "朱君以僧預為作法火難得全",
    "X88n1642_001:0029a12": "蔣素公以續菩薩指獲薦賢書",
    "X88n1642_001:0029a13": "尹宣子以難地禮懺竟得生全",
    "X88n1642_001:0029a14": "張鎮臺以韋天示夢安國重興",
    "X88n1642_001:0029a15": "二人敬慢關帝榮辱異報",
    "X88n1642_001:0029a16": "張其光違夢烹鱉貪饕致死",
    "X88n1642_001:0029a17": "王指揮以惡性為蛇隔生餘報",
    "X88n1642_001:0029a18": "漢口屠人不聽僧勸立招慘報",
    "X88n1642_001:0029a19": "高郵&#x732A;遺身換蓆始終還債",
    "X88n1642_001:0029a20": "蓬閬鎮屠牛惡戶立招業報",
    "X88n1642_001:0029a21": "居道人亂啖庫物轉身作驢",
    "X88n1642_001:0029a22": "曹翰以屠城為&#x732A;遇緣得救",
    "X88n1642_001:0029a23": "吳江路叢大報恩奇冤立雪",
    "X88n1642_001:0029a24": "王郡丞赴任吳地為蛙伸冤",
    "X88n1642_001:0029b01": "王曉江謝官修行頓躋道果",
    "X88n1642_001:0029b02": "賈客以誠心供佛代殺保全",
    "X88n1642_001:0029b03": "回子擊銅佛不壞禍還賣主",
    "X88n1642_001:0029b04": "癱子以禮拜觀音病愈興緣",
    "X88n1642_001:0029b05": "徽商堅決進香竟免火難",
    "X88n1642_001:0029b06": "卷之四",
    "X88n1642_001:0029b07": "黃州飛火亂焚獨免齋戶",
    "X88n1642_001:0029b08": "貧女捨一錢鑄佛勝跡不磨",
    "X88n1642_001:0029b09": "堯峰僧竊韋天燈油立招譴責",
    "X88n1642_001:0029b10": "毗盧塔鬼勾僧索債酬畢方甦",
    "X88n1642_001:0029b11": "二孝廉侮慢文昌身錄俱損",
    "X88n1642_001:0029b12": "二孝廉襲慢地藏立死受報",
    "X88n1642_001:0029b13": "建昌小民穢汙三寶雷神擊死",
    "X88n1642_001:0029b14": "甬城人以穢觸塔廟立遭奇禍",
    "X88n1642_001:0029b15": "陳祥屠狗怙惡不慘現身招報",
    "X88n1642_001:0029b16": "熊季納以精虔護法刻期獲嗣",
    "X88n1642_001:0029b17": "顧秀才化鶴回生尋訪得實",
    "X88n1642_001:0029b18": "黃封翁以行善感大士送子著大名節",
    "X88n1642_001:0029b19": "吳霞舟以盡節焚身神昇天",
    "X88n1642_001:0029b20": "史封翁以久遠齋僧感子大魁",
    "X88n1642_001:0029b21": "楊君以錯口救人致家溫富",
    "X88n1642_001:0029b22": "吳生遇仙愛命蹉過奇緣",
    "X88n1642_001:0029b23": "瞽者以害心劫殺己命立損",
    "X88n1642_001:0029b24": "吳道媼以虔誦金剛坐化顯異",
    "X88n1642_001:0029c01": "方氏以虔誠禮誦盡室生還",
    "X88n1642_001:0029c02": "許子位以前生撿字得中高科",
    "X88n1642_001:0029c03": "董七以&#x8657;秤取利家財暗耗",
    "X88n1642_001:0029c04": "費隱老和尚逝後荼毗現多舍利",
    "X88n1642_001:0029c05": "曹溪原直禪師以悟道精修末後現瑞",
    "X88n1642_001:0029c06": "天白大德以持誦法華終聞天樂",
    "X88n1642_001:0029c07": "新戒以攢單未完韋天示應",
    "X88n1642_001:0029c08": "王僕以前生行善竟免鬼錄",
    "X88n1642_001:0029c09": "允修以惡性毆妻終受蛇報",
    "X88n1642_001:0029c10": "蔡公子以靈隱伽藍顯應復得回生",
    "X88n1642_001:0029c11": "江北僧繫戀遺財超薦得脫",
    "X88n1642_001:0029c12": "王仰泉以改業修行得生淨土",
    "X88n1642_001:0029c13": "漁船以巧計沒人立報抵命",
    "X88n1642_001:0029c14": "沈文學以塗抹壇經招報劇苦",
    "X88n1642_001:0029c15": "支庠友以誤傷人命祿籍頓消",
    "X88n1642_001:0030a02": "No. 1642",
    "X88n1642_001:0030a03": "現果隨錄卷之一 (凡現在因果係親見聞者皆入此錄)",
    "X88n1642_001:0030a05": "靈隱罷翁晦山樵 戒顯 筆記",
    "X88n1642_001:0030a06": "陳益修以力護關廟大士賜目",
    "X88n1642_001:0030a07": "[0030a07] 陳益修。字玉笥。山東濟寧州人。為諸生時。見回回教",
    "X88n1642_001:0030a08": "門楊生花等欲毀關帝廟。擴大回回清真寺。陳公力",
    "X88n1642_001:0030a09": "訟之官。得寢。後癸未春。流賊破&#x886E;州。生花等集千百",
    "X88n1642_001:0030a10": "眾乘變團練回回兵。途遇陳公。以前忿呼眾捶擊立",
    "X88n1642_001:0030a11": "斃之。且剜去其兩目。復矐以&#x7070;。擲屍於其舍。陳公自",
    "X88n1642_001:0030a12": "見變為中陰身。止二尺許。守其屍中。夜忽見關聖降",
    "X88n1642_001:0030a13": "其家謂曰。我分中亦不在此一廟。只難為汝好心致",
    "X88n1642_001:0030a14": "喪汝命。然汝陽祿還未盡。應有功名分。吾當使汝回",
    "X88n1642_001:0030a15": "生。陳曰。感大聖厚恩。但吾兩目已去。縱回陽世已是",
    "X88n1642_001:0030a16": "盲人。豈能復讀書作舉士業乎。關聖亦沈吟少許。乃",
    "X88n1642_001:0030a17": "曰。無妨。吾當請觀音大士來。必能賜汝目。言已便騰",
    "X88n1642_001:0030a18": "空而去。須臾復至曰。大士來矣。尋見大士身披白衣",
    "X88n1642_001:0030a19": "如仙姥狀。備極相好。關聖指陳公代為乞目。大士微",
    "X88n1642_001:0030a20": "笑曰。此極不難。乃向空中一喚。俄見一天童子手&#x643A;",
    "X88n1642_001:0030a21": "大筐籃。以荷葉蓮花覆上。大士揭開乃皆眼[目*朱]也。即",
    "X88n1642_001:0030a22": "手拈二枚。令取酒一&#x5DF5;吞之。陳公強飲。咯咯有聲。戄",
    "X88n1642_001:0030a23": "然而醒。中陰形即隱。而陳君兩眶中已得眼矣。關聖",
    "X88n1642_001:0030a24": "送大士去。乃謂陳曰。汝不必復思報仇。不久 大清",
    "X88n1642_001:0030b01": "一至。此輩無&#x564D;類矣。明後年汝當聯捷。果乙酉舉于",
    "X88n1642_001:0030b02": "鄉。忽一人遺之書曰。(陳字)東畔方生耳。(益字)草頭八血全。(修字)一夕",
    "X88n1642_001:0030b03": "三人臥。(關字)門內隱八天。(公字)老翁成羽化。(默字)黑犬(佑字)右人牽。(聯字)耳邊",
    "X88n1642_001:0030b04": "絲亂墜。(科字)禾斗永相連。益修不省意義。亟視其人。已失",
    "X88n1642_001:0030b05": "所在。牘背大書陳益修關公默佑聯科九字。始悟其",
    "X88n1642_001:0030b06": "旨。果中丙戌進士。任戶部郎中。權關荊州。後生花作",
    "X88n1642_001:0030b07": "亂。宗族十三人寸磔於市。",
    "X88n1642_001:0030b08": "[0030b08] 罷翁曰。此事初聞之陳旻昭先生。寓余弟子顧伊",
    "X88n1642_001:0030b09": "人刻之武安王集者也。次黃梅令徐長午亦曰。此",
    "X88n1642_001:0030b10": "余姻親也。其事極確。無不目見者。但其眼[目*朱]微小。",
    "X88n1642_001:0030b11": "直視而光外溢。與平人稍異。嗚呼。陳公以好心護",
    "X88n1642_001:0030b12": "廟。感此奇緣。大士以千手眼轉瞽復瞭。神通廣大。",
    "X88n1642_001:0030b13": "海口難宣矣。神佛報應速於反掌。可不懼哉。",
    "X88n1642_001:0030b14": "趙志清挂冠修行先幾免禍",
    "X88n1642_001:0030b15": "[0030b15] 趙志清。山東人。以孝廉選河間府贊皇縣令。居官三",
    "X88n1642_001:0030b16": "年。廉明仁愛。萬民頌德。忽一日至凌聖功大守處告",
    "X88n1642_001:0030b17": "退。大守問何故。趙曰。某以知宿世因緣。故不得不歸。",
    "X88n1642_001:0030b18": "大守益&#x6060;之。問宿世云何。趙曰。某前生於某大法師",
    "X88n1642_001:0030b19": "會下為聽經學者。法師有定力能通惠。余二十六歲",
    "X88n1642_001:0030b20": "以疾臨危。師謂余曰。汝道力未堅。此去已入紅福。以",
    "X88n1642_001:0030b21": "未曾修大福。亦不能登甲榜。僅一孝廉知縣耳。然止",
    "X88n1642_001:0030b22": "許三年。若多一日大禍即至矣。可急流勇退入山修",
    "X88n1642_001:0030b23": "行。還得見我。言訖遂終。自入出母胎本性不迷。歷歷",
    "X88n1642_001:0030b24": "皆驗。今三年既滿。決意入山矣。大守勉白直指公。李",
    "X88n1642_001:0030c01": "灌谿住不及放歸。旋有劉姓者補其闕。未半月。賊至",
    "X88n1642_001:0030c02": "城大破。全家被害。",
    "X88n1642_001:0030c03": "[0030c03] 罷翁曰。凌聖功諱必正余同里同社友也。初以行",
    "X88n1642_001:0030c04": "人選建昌太守。調河間府。任滿回鄉。為余說此事。",
    "X88n1642_001:0030c05": "李灌谿諱模。字子木。長齋學佛。亦余道友。所言無",
    "X88n1642_001:0030c06": "異。",
    "X88n1642_001:0030c07": "趙時雍施異僧一錢便獲賢嗣",
    "X88n1642_001:0030c08": "[0030c08] 麻城西&#x5742;劉某。隨族叔劉伸至真定府固城縣為主",
    "X88n1642_001:0030c09": "文。曾密救二人命。後闖賊至。城潰。縣令出走避難。劉",
    "X88n1642_001:0030c10": "君押其家屬回黃途。遇賊兵被殺。其神魂返麻城謁",
    "X88n1642_001:0030c11": "東嶽。帝曰。汝救二命。應得善生。帝令侍吏訪城中之",
    "X88n1642_001:0030c12": "善門無子者。吏以醫生趙鳳儀。號時雍。報帝。令取善",
    "X88n1642_001:0030c13": "惡簿察之。見趙君曾淹死五女。法當絕嗣。又撿善簿。",
    "X88n1642_001:0030c14": "見某年於大雪中曾施錢一文與寒乞僧。僧乃菩薩",
    "X88n1642_001:0030c15": "假裝寒相試人者也。帝曰。此一錢功德甚大。應與其",
    "X88n1642_001:0030c16": "嗣。遂遣劉君託生。臨行帝語曰。汝去九歲。當有孝廉",
    "X88n1642_001:0030c17": "贈汝妻。某歲入泮。某年補廩。一生享厚福。後趙氏生",
    "X88n1642_001:0030c18": "一子。纔出母胎即&#x544C;云。我西&#x5742;劉某也。東岳帝遣我",
    "X88n1642_001:0030c19": "與趙氏為後已不必言。但吾生前尚有產業借貨。彼",
    "X88n1642_001:0030c20": "此未明。速喚吾妻子來。趙時雍即請其妻拏至。小兒",
    "X88n1642_001:0030c21": "歷數舊逋。令妻子依券索之。分毫不爽。九歲果為鄧",
    "X88n1642_001:0030c22": "孝廉婿。後功名出處一如帝命焉。",
    "X88n1642_001:0030c23": "[0030c23] 罷翁曰。此事余友梅惠連有紀事流布。戊戌冬余",
    "X88n1642_001:0030c24": "在黃州安國寺。患脾疾甚苦。適張龍宇鎮臺請趙",
    "X88n1642_001:0031a01": "君時雍在署令整余疾。應手而愈。余問令嗣生下",
    "X88n1642_001:0031a02": "地即能言真否。趙君曰千真萬真。余詢某名與字。",
    "X88n1642_001:0031a03": "趙曰。特為此故。名曰默。字弱言。而東嶽冥中種種",
    "X88n1642_001:0031a04": "公案。則皆豚兒口述也。",
    "X88n1642_001:0031a05": "徐成民身理陰司刊行冥判",
    "X88n1642_001:0031a06": "[0031a06] 太倉徐成民。庠友季生之子。幼持齋好善。與友結社",
    "X88n1642_001:0031a07": "念佛。忽奉帝命充冥官。從崇禎庚午年始。晝為書生。",
    "X88n1642_001:0031a08": "夜則判斷冥事。每日至夜分中堂暗坐。體氣俱冷。兩",
    "X88n1642_001:0031a09": "眼上&#x6491;。呼鬼兩造判決如流。音響洪厲。陰風颯然。左",
    "X88n1642_001:0031a10": "右耳旁置燈火紙筆記錄。裒成大冊。題曰婁東冥判。",
    "X88n1642_001:0031a11": "九州管內處處流通。判善惡報應如照瞻臺。覽者不",
    "X88n1642_001:0031a12": "寒而慄。",
    "X88n1642_001:0031a13": "[0031a13] 罷翁曰。此余庚午念佛會友也。為人淳厚質撲。木",
    "X88n1642_001:0031a14": "吶寡言。除讀書外止知念佛。忽受冥職。音吐高亮。",
    "X88n1642_001:0031a15": "一字一句斬釘截鐵。固已奇矣。更奇者。三教典籍",
    "X88n1642_001:0031a16": "從未寓目。一當對簿則引經據史。出入佛藏字字",
    "X88n1642_001:0031a17": "精鑿。真不可解。冥判中有數則公案出余手錄。文",
    "X88n1642_001:0031a18": "不加點。未&#x751E;增減一字。如是者十餘年。成民乃作",
    "X88n1642_001:0031a19": "自言。初為閻君分司。死去實受職。此婁東昔年一",
    "X88n1642_001:0031a20": "大異事。今所目擊而身相與者也。",
    "X88n1642_001:0031a21": "圓通師稟受大戒頓脫無常",
    "X88n1642_001:0031a22": "[0031a22] 僧圓通。常熟梅里人。中年持齋。忽奉閻君批文。命追",
    "X88n1642_001:0031a23": "攝生人。初至冥府。見頭門外有一井亭。奉符者到。彼",
    "X88n1642_001:0031a24": "著皮襖。持大&#x88E9;。戴虎面。向井一照。身即騰空。渡海穿",
    "X88n1642_001:0031b01": "山頃刻千萬里。所攝人擐在棍。上肩而飛行。雖一二",
    "X88n1642_001:0031b02": "十人輕如羽也。每五日一值班。圓通心厭之。百計求",
    "X88n1642_001:0031b03": "脫未能也。乃出家剃髮為僧。依舊供職。迨至于乙酉",
    "X88n1642_001:0031b04": "冬同惠天師至玄墓剖石老和尚座下。稟受三壇大",
    "X88n1642_001:0031b05": "戒畢。其役頓除。永不充追魂使矣。",
    "X88n1642_001:0031b06": "[0031b06] 罷菴曰。惠天師與余最為莫逆。亦梅里人。與圓師",
    "X88n1642_001:0031b07": "至交厚親。見其為治無常十餘年乃脫。如來所制",
    "X88n1642_001:0031b08": "清淨大戒。為冥中所重如此。亦異矣哉。",
    "X88n1642_001:0031b09": "朱綱魂遊冥府論前世判事",
    "X88n1642_001:0031b10": "[0031b10] 嘉定一老儒。名朱綱。平生方正不苟。頗信佛老。忽一",
    "X88n1642_001:0031b11": "日見二冥使來請。便相隨前行。至一大宮殿。知為冥",
    "X88n1642_001:0031b12": "府。少頃閻君打鼓陞殿。司門者報云。東昌府知府進。",
    "X88n1642_001:0031b13": "朱君聽是知府。心遂不驚。上至&#x5826;。閻君下座相揖。賓",
    "X88n1642_001:0031b14": "主坐定。閻君曰。公在任時判許昌&#x5F11;母一案。得無過",
    "X88n1642_001:0031b15": "當。朱君一聞此言。前世境事忽然現前。對曰。許昌實",
    "X88n1642_001:0031b16": "不曾&#x5F11;母。毒殺其母者惡妻也。許昌外歸。一知消耗。",
    "X88n1642_001:0031b17": "即當黜妻。首官正罪。方是孝子。乃以情愛難割。含糊",
    "X88n1642_001:0031b18": "隱忍。猶同枕蓆。是雖不親&#x5F11;母。而以春秋許世子不",
    "X88n1642_001:0031b19": "&#x751E;藥趙盾不越境例斷之。是與於&#x5F11;母之甚者也。斷",
    "X88n1642_001:0031b20": "曰&#x5F11;母。誰曰不宜。閻君首肯曰。公言甚當。乃揖令下",
    "X88n1642_001:0031b21": "&#x5826;。敕引遍視地府。方送回陽。朱君由此長齋修行。杜",
    "X88n1642_001:0031b22": "絕世事。",
    "X88n1642_001:0031b23": "[0031b23] 罷翁曰。曾見其子為父刊實錄。遍布道俗。請余作",
    "X88n1642_001:0031b24": "序。故知其詳。",
    "X88n1642_001:0031c01": "隱圓師以禮懺放食消解夙冤",
    "X88n1642_001:0031c02": "[0031c02] 江北僧隱圓。參學天寧。某年六月暴亡。母在泰州。報",
    "X88n1642_001:0031c03": "到。膚已粘席矣。將殮復甦。細言前世曾作令某縣。自",
    "X88n1642_001:0031c04": "侵庫銀嫁禍庫吏。復計殺之以滅口。吏恨極。訟之閻",
    "X88n1642_001:0031c05": "君。追攝對理。冥君勸庫吏云。彼既出家為僧。汝決意",
    "X88n1642_001:0031c06": "報復。何如以法力超薦汝乎。隱圓承旨。遂立願三年。",
    "X88n1642_001:0031c07": "日禮千佛懺。夜放蒙山以釋夙恨。吏首肯。遂得回生。",
    "X88n1642_001:0031c08": "因乞一冥使引遊地府。到一大會處。榜曰補經堂。中",
    "X88n1642_001:0031c09": "有數百僧道。乘光誦經。須臾復暗。隱圓問何處所。冥",
    "X88n1642_001:0031c10": "使曰。此陽間僧道包攬施主藏經。雖得財而經未誦。",
    "X88n1642_001:0031c11": "故在此補也。又問頃刻即暗何也。答曰。以業力深厚。",
    "X88n1642_001:0031c12": "不許便使補完。故遲久光現。現而即收。使久處黑獄",
    "X88n1642_001:0031c13": "也。隱圓回生。三年&#x9167;愿畢。復參學靈隱焉。",
    "X88n1642_001:0031c14": "[0031c14] 罷翁曰。天寧．靈隱衲子屢向余說。情事皆同。補經",
    "X88n1642_001:0031c15": "一&#x6B35;。世間釋道視因果為兒戲。孰知陰中一一不",
    "X88n1642_001:0031c16": "爽如此。與其久處黑暗地獄不得補經。孰若乘此",
    "X88n1642_001:0031c17": "日月三光之下為施主了此功德之為快哉。稍一",
    "X88n1642_001:0031c18": "捱排。噬臍何及矣。",
    "X88n1642_001:0031c19": "碧璠毀如來衣&#x9262;頓縮一臂",
    "X88n1642_001:0031c20": "[0031c20] 麻城一富僧碧璠。曾捐百金。助村民築塞保衛一方。",
    "X88n1642_001:0031c21": "徒無窮欲受戒。璠不許。徒夜走至杏巖和尚處稟戒",
    "X88n1642_001:0031c22": "而回。碧璠一見大怒。裂碎三衣。撲破瓦&#x9262;。當晚方睡。",
    "X88n1642_001:0031c23": "即見韋馱尊天震怒痛罵云。汝是何人。敢毀如來法",
    "X88n1642_001:0031c24": "器耶。立欲以寶杵擊之。璠叩頭求懺。韋天曰。念汝修",
    "X88n1642_001:0032a01": "寨有功。姑去一臂。以杵輕輕向右臂一點。璠狂&#x544C;而",
    "X88n1642_001:0032a02": "醒。數日內忽右臂暗消。止長七八寸。手拳如小橘縣",
    "X88n1642_001:0032a03": "肩上。至今師徒皆在焉。",
    "X88n1642_001:0032a04": "[0032a04] 罷翁曰。余師姪吼木與璠&#x96A3;居。述其事甚詳。",
    "X88n1642_001:0032a05": "張斌以念佛金錢救主危難",
    "X88n1642_001:0032a06": "[0032a06] 寧波一小民張斌。住崔尚書廊房。業織蒲鞋。性好修",
    "X88n1642_001:0032a07": "行。長齋念佛。夜以蒲鞋剪下草鬚。念佛一數珠。即記",
    "X88n1642_001:0032a08": "一莖。裝竹簏中。每歲除夕焚地藏殿寶庫內。已幾十",
    "X88n1642_001:0032a09": "年矣。適崔尚書患發背死。至冥府。冥君怒目數其平",
    "X88n1642_001:0032a10": "日過惡。崔公曰。能縱我回陽。一修福業以贖罪乎。冥",
    "X88n1642_001:0032a11": "君曰。汝所蓄皆作業錢。此間用不著。汝租屋民張斌。",
    "X88n1642_001:0032a12": "反有金錢幾倉在此。能易一萬來。罪可解矣。崔曰。但",
    "X88n1642_001:0032a13": "釋我回。此事極易。張斌赤貧。何以致此。冥君曰。凡人",
    "X88n1642_001:0032a14": "齋戒至心念佛一聲。此間即注一金錢。或又散心念",
    "X88n1642_001:0032a15": "佛一聲。亦注一銀錢。張斌至心念佛。以蒲鞋鬚記數。",
    "X88n1642_001:0032a16": "積有幾倉耳。遂放崔回陽。立呼張斌告曰。汝陰府積",
    "X88n1642_001:0032a17": "有金錢。可兌一萬與我。張斌力言無。崔公曰。汝以蒲",
    "X88n1642_001:0032a18": "鞋鬚記數。燒地藏紙爐者是也。張斌曰。此誠有之。若",
    "X88n1642_001:0032a19": "果有用。但隨尊意。乃令書券以實銀一萬易之。請僧",
    "X88n1642_001:0032a20": "焚券回向。崔疾漸愈。張斌曰。吾年已邁。無用此物矣。",
    "X88n1642_001:0032a21": "乃以其銀造一大橋。費幾千金。復建一菴接眾。至今",
    "X88n1642_001:0032a22": "號張斌焉。",
    "X88n1642_001:0032a23": "[0032a23] 罷翁曰。余昔館錢希聲州侯署中。希翁昆弟數為",
    "X88n1642_001:0032a24": "余言此事。丁丑余參天童密老人。亦曾過此橋。&#x8462;",
    "X88n1642_001:0032b01": "確實非謬者。張斌以至心念佛。致令金錢積成倉",
    "X88n1642_001:0032b02": "庫。後又加以造橋接眾。廣大福德若能回向西方。",
    "X88n1642_001:0032b03": "決定高登不退矣。念佛利益殊勝如此。惜乎幽明",
    "X88n1642_001:0032b04": "相隔。世人不知。安得起張斌而遍告道俗也哉。",
    "X88n1642_001:0032b05": "吳澆燭以念佛作福剋期善逝",
    "X88n1642_001:0032b06": "[0032b06] 蘇州一小民姓吳。業澆燭。故以彰名。僦居婁門一屋。",
    "X88n1642_001:0032b07": "孑身長齋。晝夜念佛。以為人至誠。吳閶內外數十大",
    "X88n1642_001:0032b08": "燭舖皆爭迎。澆燭念燭係供養神物三寶。必念佛數",
    "X88n1642_001:0032b09": "聲乃澆油一杓。一生如此。年七十餘。忽語一至親洽",
    "X88n1642_001:0032b10": "店主云。吾積有薄貲。本為防老。今以念佛功成。至某",
    "X88n1642_001:0032b11": "日吾即去世生善處。無用此矣。敬以相贈。主曰。汝所",
    "X88n1642_001:0032b12": "積者乃眾店物。非吾一家物也。何敢受乎。若必無用",
    "X88n1642_001:0032b13": "處。請為汝作福。吳君大喜。乃以匙鑰授主。令至所居",
    "X88n1642_001:0032b14": "地窖取出約有千金。主為分給蘇州眾大剎齋僧。及",
    "X88n1642_001:0032b15": "菴院接眾處皆分惠。作福竟。吳君如期合掌念佛端",
    "X88n1642_001:0032b16": "然坐逝。吳門道俗送龕火化者千萬人焉。",
    "X88n1642_001:0032b17": "[0032b17] 罷菴曰。此崇禎甲戌年事也。余館周恒中齋。其家",
    "X88n1642_001:0032b18": "僕陸君送龕回。稱述不已。此君與張斌行履相類。",
    "X88n1642_001:0032b19": "一生至誠念佛。末後皆作大福。或佛菩薩來迎徑",
    "X88n1642_001:0032b20": "生西方。未可知也。",
    "X88n1642_001:0032b21": "吳叔寶以臨終稟戒念佛蓮花湧現",
    "X88n1642_001:0032b22": "[0032b22] 太倉上舍吳叔寶。諱鳴珙。家貲殷厚。素好善。預放生",
    "X88n1642_001:0032b23": "會。然不甚通佛法。六十餘自言欲脫化。忽沐浴。命延",
    "X88n1642_001:0032b24": "隆福寺印初法師宣授三歸五戒竟。大呼出去者再。",
    "X88n1642_001:0032c01": "合掌逝矣。頃復開目語妻兄王煙客生先曰。吾纔發",
    "X88n1642_001:0032c02": "永絕塵世願。勇猛念阿彌陀佛。從床下躍出竟是蓮",
    "X88n1642_001:0032c03": "花世界。自省平日何善乃獲此。世人努力。言訖索水",
    "X88n1642_001:0032c04": "自照。中夜恍然悟曰。今生吳叔寶。前生徐和尚。復大",
    "X88n1642_001:0032c05": "呼快哉而逝。傳有異香發于室。",
    "X88n1642_001:0032c06": "[0032c06] 罷翁曰。佛法一也。然臨行發願。冥地念佛。功必烈",
    "X88n1642_001:0032c07": "于平時者。專與不專也。平時散心念佛萬千。未必",
    "X88n1642_001:0032c08": "得力。屠者張善和十念遂得往生。獵夫聞杈上鈴",
    "X88n1642_001:0032c09": "響。一聲稱佛。蓮花湧現者何哉。&#x8462;由死臨冥界。獄",
    "X88n1642_001:0032c10": "火在目。大怖切心更無攀緣。更無審顧。驀然佛號",
    "X88n1642_001:0032c11": "一聲如大震雷。如泰山崩。平時積業不啻陰霾迸",
    "X88n1642_001:0032c12": "散而累卵粉碎矣。尚何地獄不空而淨土不現哉。",
    "X88n1642_001:0032c13": "叔寶以僧轉劫。既有夙根。臨行又稟歸戒。勇猛念",
    "X88n1642_001:0032c14": "佛。蓮花湧現。無是疑者。世人努力。實乃至言也。庚",
    "X88n1642_001:0032c15": "午余曾同叔寶放生。海印菴王煙翁奉常父子皆",
    "X88n1642_001:0032c16": "有傳記。見聞最確。",
    "X88n1642_001:0032c17": "王建以誤攝回生親述冥事",
    "X88n1642_001:0032c18": "[0032c18] 吳門王建。素行謹節。忽一日無疾晝死。隨青衣至冥",
    "X88n1642_001:0032c19": "府。閻君鞫勘。係是誤攝。所應攝者乃山東王建也。建",
    "X88n1642_001:0032c20": "由是得生。出冥殿。見地獄黑焰蔽空。&#x5637;&#x544C;聲如雷吼。",
    "X88n1642_001:0032c21": "三老僧跏趺大樹巔。每獄人痛聲騰沸。以淨水灑之。",
    "X88n1642_001:0032c22": "聲即停寢。建近前詢之。則觀音．普賢．地藏三大士也。",
    "X88n1642_001:0032c23": "建與報國茂林律師。素相識見。亦在冥府。袈裟杖錫",
    "X88n1642_001:0032c24": "如平時。",
    "X88n1642_001:0033a01": "[0033a01] 罷翁曰。建自有回生記。茲止撮大略。",
    "X88n1642_001:0033a02": "周秀才以&#x5374;暗中財立登科第",
    "X88n1642_001:0033a03": "[0033a03] 明中葉有周秀才。諱某。素方正。家極貧。賃婁門韓家",
    "X88n1642_001:0033a04": "潭子屋一間折舊&#x7AC8;。&#x7AC8;底方磚下得二元寶。妻大喜。",
    "X88n1642_001:0033a05": "周君曰。此不義財也。豈可得乎。取筆書銀面云。若是",
    "X88n1642_001:0033a06": "我的財。須是明白來。竟袖至胥門外。登渡船擲之中",
    "X88n1642_001:0033a07": "流而返。舟子親見。立呼漁翁投之摸之。漁翁藏銀別",
    "X88n1642_001:0033a08": "處。詐言不見。二人大&#x95A7;。訟之大守。大守欲加刑。二人",
    "X88n1642_001:0033a09": "吐實。乃押漁翁立取銀至。見面有字。命貯庫。是秋鄉",
    "X88n1642_001:0033a10": "試。周公竟中。舊例本府小鹿鳴宴。每舉子。有牌坊銀",
    "X88n1642_001:0033a11": "百金置面前。書字銀二笏恰在周君前。眾共驚異。後",
    "X88n1642_001:0033a12": "成進士。",
    "X88n1642_001:0033a13": "[0033a13] 罷翁曰。此所謂明白來也。周公絕世迂闊。成絕世",
    "X88n1642_001:0033a14": "方正。使染指暗物。福澤定止此矣。安有後一段奇",
    "X88n1642_001:0033a15": "事乎。人人知科甲為大利。當小利現前。人人忍不",
    "X88n1642_001:0033a16": "過。嗚呼。周公迂闊真大學問。豈易及哉。此周翼宣",
    "X88n1642_001:0033a17": "業師鄉友業師古君子也。累為顯言如此。",
    "X88n1642_001:0033a18": "顧宗伯以盡節被溺彰顯前因",
    "X88n1642_001:0033a19": "[0033a19] 崑山顧瑞屏先生。諱錫疇。字九疇。崇禎朝官大宗伯。",
    "X88n1642_001:0033a20": "甲申國變後。闔門悲慘。誓以死殉。父筍州翁自餓死。",
    "X88n1642_001:0033a21": "瑞翁復在溫州。丙戌六月十六日為同事賀君堯所",
    "X88n1642_001:0033a22": "害。沈之。江華亭令張調鼎。字大&#x7FAE;。公門生也。好請乩",
    "X88n1642_001:0033a23": "仙。忽瑞翁來降。大&#x7FAE;怪問曰。老師何時登道山。乩曰。",
    "X88n1642_001:0033a24": "吾於前六月十六日被副將賀君堯害我於江中矣。",
    "X88n1642_001:0033b01": "張問賀與師何仇。乩曰。老夫前世乃天台一老僧也。",
    "X88n1642_001:0033b02": "因托&#x9262;回路逢巨蛇。以杖擊殺之。賀即蛇後身也。冤",
    "X88n1642_001:0033b03": "對相尋。因果應受。可語我兩兒。切勿報仇。張公立遣",
    "X88n1642_001:0033b04": "人至溫州蹤跡之。一一不爽。",
    "X88n1642_001:0033b05": "[0033b05] 罷翁曰。余己丑秋在吳中開元寺。硯友吳純祐承",
    "X88n1642_001:0033b06": "晤余。以其曾為永嘉令。談及瑞翁事。純祐曰。此弟",
    "X88n1642_001:0033b07": "所身經而目擊者也。丙戌六月十六日弟讌瑞老",
    "X88n1642_001:0033b08": "於江心寺月夜話別。明晨報瑞翁被害。弟召募漁",
    "X88n1642_001:0033b09": "人捕之無影嚮。當夜夢瑞翁立水中。余急命掖之",
    "X88n1642_001:0033b10": "登舟。瑞翁曰。余前世為天台老僧。誤殺一蛇。今抵",
    "X88n1642_001:0033b11": "其命。承公厚意。營我後事者。以公前世係我徒孫。",
    "X88n1642_001:0033b12": "有方外一&#x8109;親故也。明日但向某灣尋之。余即在",
    "X88n1642_001:0033b13": "矣。早起詢漁人。果有其灣。一尋而獲。乃力助扶[打-丁+親]",
    "X88n1642_001:0033b14": "歸崑祖塋焉。純祐。諱國杰。庚辰進士。後君堯入海。",
    "X88n1642_001:0033b15": "亦為人所殺。",
    "X88n1642_001:0033b16": "張儀部以持正罹難神祐全節",
    "X88n1642_001:0033b17": "[0033b17] 太倉張受先先生。諱釆。事母至孝。崇禎戊辰未發榜",
    "X88n1642_001:0033b18": "前。有友夢會榜第三名。下註孝子二字。生平不甚信",
    "X88n1642_001:0033b19": "佛。獨信關帝。乙酉元旦夢帝送一乾坤正氣扁到家。",
    "X88n1642_001:0033b20": "公大喜。逢人說項。先是州中豪傑吏胥多結黨&#x8827;民。",
    "X88n1642_001:0033b21": "公負性剛正。白於錢希聲州侯案。治其罪。群小銜恨。",
    "X88n1642_001:0033b22": "欲甘心焉。是歲五月十三乘亂要。劫公於路。擁至城",
    "X88n1642_001:0033b23": "隍廟。叢毆慘酷血肉糜爛。有童子自外入。見城隍神",
    "X88n1642_001:0033b24": "以身翼蔽公。公僵仆不動。群小謂已死也。命丐者負",
    "X88n1642_001:0033c01": "公屍棄之小較場關王廟側。夜分。廟中一僧謂同住",
    "X88n1642_001:0033c02": "者曰。張公正人也。屍棄於此。恐有毀傷。吾等當舁還",
    "X88n1642_001:0033c03": "其家。然無別物可盛。乃下一乾坤正氣扁舁焉。到家",
    "X88n1642_001:0033c04": "以酒漿灌之。忽唇動得甦。調養不半月而愈。真神祐",
    "X88n1642_001:0033c05": "也。明年捕兇黨駢斬於市。",
    "X88n1642_001:0033c06": "[0033c06] 戒顯曰。公係余諸生時業師也。素不信僧。獨敬崑",
    "X88n1642_001:0033c07": "山西寺空林禪師。謂是真僧。戊子五月三十日垂",
    "X88n1642_001:0033c08": "易簀命請至語曰。吾儒書都讀過。獨未留心內典。",
    "X88n1642_001:0033c09": "今命已垂盡。靜思佛法一著最妙。生死關頭斷斷",
    "X88n1642_001:0033c10": "少他不得。惜無及矣。生平以僻見反。有口業。特請",
    "X88n1642_001:0033c11": "數僧禮梁懺。一為洗滌。懺完吾即去矣。故此告別。",
    "X88n1642_001:0033c12": "至酉分問曰。懺完未。答已完。遂泊然而逝。嗚呼。師",
    "X88n1642_001:0033c13": "嚴氣正性動思濟世。雖以忤群小罹難。然自此以",
    "X88n1642_001:0033c14": "後絕跡人世。不入城闉不面當事。遯于荒野。卒得",
    "X88n1642_001:0033c15": "全歸焉。知天不以此玉成其志節哉。平日雖與佛",
    "X88n1642_001:0033c16": "法無緣。而臨行悔悟。其言大善。豈非夙有惠性。現",
    "X88n1642_001:0033c17": "名士宰官身者耶。昔顯頻侍師側。商確古今文藝。",
    "X88n1642_001:0033c18": "極蒙器受。一談及佛法。便面赤責讓。及顯以甲申",
    "X88n1642_001:0033c19": "之變&#x50CD;哭別廟。焚書出家。師&#x5374;極口讚歎。甫里許",
    "X88n1642_001:0033c20": "孟宏居士請余闢梅花墅為海藏菴。師遺書獎曰。",
    "X88n1642_001:0033c21": "原達以勝人宜居勝地。吾師乎惡知他生後世不",
    "X88n1642_001:0033c22": "為佛法中一大知己乎。周相與至深。悉顛末甚詳。",
    "X88n1642_001:0033c23": "附記於此。",
    "X88n1642_001:0033c24": "魏應之退念開齋卒致縊死",
    "X88n1642_001:0034a01": "[0034a01] 崑山魏應之。居真義鎮。魏子詔族姪也。崇禎庚午春",
    "X88n1642_001:0034a02": "與子韶同榻寢。忽夢中狂哭大聲念佛。子韶驚問故。",
    "X88n1642_001:0034a03": "應之曰。夢至冥府。見曹官抱生死簿至。余問我在簿",
    "X88n1642_001:0034a04": "否。官曰汝別在一簿。固索之。乃在縊死簿上。名下註",
    "X88n1642_001:0034a05": "云。三年後某日當自縊書寮。余哭問曰。我何罪至此。",
    "X88n1642_001:0034a06": "官曰定業難逃。問何法可免。官曰。除非齋戒念佛。精",
    "X88n1642_001:0034a07": "進修行。庶或可免。遂語子韶曰。姪從此一志修行矣。",
    "X88n1642_001:0034a08": "遂持長齋。曉夕念佛精進者八閱月。後文社友眾咻",
    "X88n1642_001:0034a09": "曰。此夢耳。何為所惑乎。漸漸意改。遂開齋戒。癸酉春",
    "X88n1642_001:0034a10": "無故&#x6244;書齋門縊死。屈指舊夢。恰恰三年。",
    "X88n1642_001:0034a11": "[0034a11] 罷翁曰。癸酉余下帷子韶春祺堂中。應之時來聚",
    "X88n1642_001:0034a12": "首。忽一日袖一宋搨黃蘇帖贈余曰。此舊&#x8218;范長",
    "X88n1642_001:0034a13": "白司馬家物也。余不受應之。固留余案。不三日。其",
    "X88n1642_001:0034a14": "子披髮蒙面哭報應之已縊死。余大驚。乃售此帖",
    "X88n1642_001:0034a15": "與社友顧仲莊得二金。易棺與之。其大異事。",
    "X88n1642_001:0034a16": "王齋公失念賣齋立致死亡",
    "X88n1642_001:0034a17": "[0034a17] 麻城東郊外齋公王君。長齋三載。忽染惡瘡。周身糜",
    "X88n1642_001:0034a18": "爛痛不能忍。心生退悔。一親友往問疾慰諭曰。公持",
    "X88n1642_001:0034a19": "齋人也。佛天當嘿祐汝。王君曰。吾持齋三載。反招此",
    "X88n1642_001:0034a20": "惡報。齋有何益乎。友曰。汝意不欲此齋。賣與我得否。",
    "X88n1642_001:0034a21": "王君曰如何賣。友曰。算一分一日。三年當得銀十兩",
    "X88n1642_001:0034a22": "八錢也。王君大喜。遂書券得銀。明日將破齋戒。當晚",
    "X88n1642_001:0034a23": "忽見二鬼使來大罵曰。汝以薄福。十箇月前命祿已",
    "X88n1642_001:0034a24": "盡。以持齋故延捱至今。今乃賣去。命算反透在汝身",
    "X88n1642_001:0034b01": "矣。立勾攝逼行。王君叩頭流血求緩一夕。當退銀誓",
    "X88n1642_001:0034b02": "復長齋。急呼親友索券。友曰。吾昨持券歸。便於佛前",
    "X88n1642_001:0034b03": "禱告焚化矣。王君悔恨立死。",
    "X88n1642_001:0034b04": "[0034b04] 罷翁曰。余丙申閱藏麻城新禪堂闔縣齋公來言。",
    "X88n1642_001:0034b05": "親見此事。",
    "X88n1642_001:0034b06": "福主神厭惡穢&#x51DF;顯靈拽廟",
    "X88n1642_001:0034b07": "[0034b07] 麻城東宜州市上有一福主神甚靈。其廟向河。隔河",
    "X88n1642_001:0034b08": "市人不知迴避。排數十尿桶。往來人溲溺。恰對廟門。",
    "X88n1642_001:0034b09": "忽一夜福主運神力拽轉其廟背河向野。至今稱反",
    "X88n1642_001:0034b10": "壁廟焉。",
    "X88n1642_001:0034b11": "[0034b11] 罷翁曰。不論僧俗當修細行。凡大小便利須擇隱",
    "X88n1642_001:0034b12": "處。或面牆壁或傍竹樹。斷不可向三寶塔寺及大",
    "X88n1642_001:0034b13": "小神廟。即&#x8657;空日月星宿等皆宜迴避。若恣意溲",
    "X88n1642_001:0034b14": "溺獲罪無量。戒律部中極論此事。觀反壁廟事可"
}