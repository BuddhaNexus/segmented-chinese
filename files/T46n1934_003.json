{
    "T46n1934_003:0808a07": "國清百錄卷第三",
    "T46n1934_003:0808a09": "隋沙門灌頂纂",
    "T46n1934_003:0808a10": "王謝義疏書第五十一",
    "T46n1934_003:0808a11": "弟子總持和南。逮旨送初卷義疏。跪承法寶。",
    "T46n1934_003:0808a12": "粗覽綱宗。悉檀內外耳未曾聞。故知龍樹代",
    "T46n1934_003:0808a13": "佛不可思議。今所著述肉眼未覩明闇。謹復",
    "T46n1934_003:0808a14": "研尋遲此覲接。謹和南。",
    "T46n1934_003:0808a15": "王論荊州諸寺書第五十二",
    "T46n1934_003:0808a16": "弟子總持和南。荊州玉泉十住兩寺。近既賜",
    "T46n1934_003:0808a17": "令檢校。今須書及江陵總管。當勒所由終聽",
    "T46n1934_003:0808a18": "僧使。奢促弟子仰蒙淨戒。宿世因緣稍希義",
    "T46n1934_003:0808a19": "理。智波羅蜜爰降開許。始制義疏。方憑啟沃",
    "T46n1934_003:0808a20": "向入慧門。昔年仰請棲霞時往。觀行政為密",
    "T46n1934_003:0808a21": "邇。朝發暮到應可諮決。不異邑居。行道本貴",
    "T46n1934_003:0808a22": "安心。寧勞過遠。天台之路幸願輟情。屈己為",
    "T46n1934_003:0808a23": "人菩薩有賜。於專契弗敢違。前都不知淨人。",
    "T46n1934_003:0808a24": "善心已墮僧數。濟度無隔唯用隨喜。謹和南。",
    "T46n1934_003:0808a25": "七月二十七日。",
    "T46n1934_003:0808a26": "重述還天台書第五十三",
    "T46n1934_003:0808a27": "前所諮天台山事。本聽後期爰逮報示。不然",
    "T46n1934_003:0808a28": "夙志棲霞。乃言咫尺非關本誓之心。天台既",
    "T46n1934_003:0808a29": "是寄終之地。所以恒思果遂。每囑弟子。恐命",
    "T46n1934_003:0808b01": "不待期。一旦無常身充禽鳥。焚燒餘骨送往",
    "T46n1934_003:0808b02": "天台。願得次生還棲山谷。修業成辦乃可利",
    "T46n1934_003:0808b03": "人。但仰赴義門多慚芻淺。發心既重輒課庸",
    "T46n1934_003:0808b04": "微。去聽慈恩庶無怱促。政言天台營理本擬",
    "T46n1934_003:0808b05": "十方。安立僧徒非專為己。昔年修葺願創伽",
    "T46n1934_003:0808b06": "藍。形可隨緣香燈難絕。故欲遣修葺冀憑方",
    "T46n1934_003:0808b07": "便。同途校具。淨人得蒙勝舉。并祈一旨事並",
    "T46n1934_003:0808b08": "前諮。方乞寺名屈作檀越。懼多煩沓未敢同",
    "T46n1934_003:0808b09": "時。處處結緣功德彌大。玉泉十住許垂恩為。",
    "T46n1934_003:0808b10": "唯待教旨即遣僧使。冀藉光威三寺遙荷。伽",
    "T46n1934_003:0808b11": "藍未整功德已圓。仰鬧頻煩言何能謝。沙門",
    "T46n1934_003:0808b12": "某白。三月二十日。",
    "T46n1934_003:0808b13": "王答書第五十四",
    "T46n1934_003:0808b14": "總持和南。復垂誨旨益具仁慈。開士虛懷隨",
    "T46n1934_003:0808b15": "感。必應本誓願力。何患不果。政言服道日淺",
    "T46n1934_003:0808b16": "未堪違遠。深憑護念開示悟入。玉泉十住天",
    "T46n1934_003:0808b17": "台本居。仰由勝功能得建立。方須影響永至",
    "T46n1934_003:0808b18": "金剛。江陵書及會稽教下。並勒所司以時發",
    "T46n1934_003:0808b19": "遣。謹和南。七月二十九日。",
    "T46n1934_003:0808b20": "王與上柱國蘄郡公荊州總管達奚儒書",
    "T46n1934_003:0808b21": "第五十五",
    "T46n1934_003:0808b22": "智者禪師德尊望重。近年紆道爰授淨戒。今",
    "T46n1934_003:0808b23": "修治彼州十住寺。造立西徂玉泉寺。並見請",
    "T46n1934_003:0808b24": "為檀越。復聞公等多結勝緣。大乘運通良深",
    "T46n1934_003:0808b25": "隨喜。師今遣僧使志果法才二人。還就玉泉",
    "T46n1934_003:0808b26": "寺法璨道慧法師。十住寺道臻法師。經理想",
    "T46n1934_003:0808b27": "加心影響。獎成妙業。公私覃福幽顯同賴。法",
    "T46n1934_003:0808b28": "事遠白不復暄涼也。楊廣呈。八月二日。",
    "T46n1934_003:0808b29": "答度人出家書第五十六",
    "T46n1934_003:0808c01": "切以今月嘉辰。菩薩應世奉為至尊皇后。報",
    "T46n1934_003:0808c02": "恩功德鎔寫靈像。度人出家。現在因緣福業",
    "T46n1934_003:0808c03": "無量。使五沙彌為弟子。輒當恭旨。作說戒師。",
    "T46n1934_003:0808c04": "年歲既小別須和尚。必選名德為作依止。並",
    "T46n1934_003:0808c05": "賜法衣。即於眾前歡喜頂戴。沙門某敬白。七",
    "T46n1934_003:0808c06": "月十九日。",
    "T46n1934_003:0808c07": "答放徒流書第五十七",
    "T46n1934_003:0808c08": "開府學士柳顧言。宣教金光明行法究竟。如",
    "T46n1934_003:0808c09": "十五月清淨圓滿。恩放徒流矜免鞭罰。上開",
    "T46n1934_003:0808c10": "府潘惠達。儀同張四娘等。凡四十五人。賜令",
    "T46n1934_003:0808c11": "斟酌。謹即依事詢詳切。以一人出世多人利",
    "T46n1934_003:0808c12": "益。淳善御俗仰屬輪王。案此經云。若犯王法",
    "T46n1934_003:0808c13": "繫縛枷鎖。諸苦惱等悉令解脫。又灌頂經云。",
    "T46n1934_003:0808c14": "王當放赦屈厄之人。徒鎖解脫。王得其福。天",
    "T46n1934_003:0808c15": "下太平雨澤以時。人民安樂。教旨符應經",
    "T46n1934_003:0808c16": "文。豈非宿植德本慈善根力。謬以多幸忝此",
    "T46n1934_003:0808c17": "大緣。率勵僧徒清齋洗浣。龍王注雨甘澤並",
    "T46n1934_003:0808c18": "周。爰開獄門杻械解脫。徒流原宥莫不蹈舞。",
    "T46n1934_003:0808c19": "殿庭稱恩感戴加復。送以勝幡仍懸寶塔。登",
    "T46n1934_003:0808c20": "高散華燒香朗燭。並留供設說法開示。咸令",
    "T46n1934_003:0808c21": "向善。其僧法運等。雖著法衣不能修心。身犯",
    "T46n1934_003:0808c22": "國憲取穢道流。思乃上來戰深下恥。白大眾",
    "T46n1934_003:0808c23": "留七日。晨夜訓賚暫依擯黜。使慚誡獎耳。沙",
    "T46n1934_003:0808c24": "門某敬白。十月十六日。",
    "T46n1934_003:0808c25": "答施物書第五十八",
    "T46n1934_003:0808c26": "開府柳顧言。宣教以法歲圓滿。爰降勞問。并",
    "T46n1934_003:0808c27": "施金色新製香罏奩一具。法衣一通。綿絹百",
    "T46n1934_003:0808c28": "段。燭三十挺。紙二千張。上厨果食等。剎那不",
    "T46n1934_003:0808c29": "住節序相催。老至易悲觀心難諦。幸憑弘建",
    "T46n1934_003:0809a01": "正法。省無戒慧。實懼難銷。香罏起峯蓮華奪",
    "T46n1934_003:0809a02": "艶。忍辱離塵安行履躡。經稱受用無作恒住。",
    "T46n1934_003:0809a03": "燭俟夜燎。紙擬淨名。當機要施法事忘謝。果",
    "T46n1934_003:0809a04": "食縑綺道場同沾。歸福有在辭略言外。沙門",
    "T46n1934_003:0809a05": "某敬白。七月十五日。",
    "T46n1934_003:0809a06": "王迎入城礙雨移日書第五十九",
    "T46n1934_003:0809a07": "總持和南方要仰延。雨乃暫阻。明間若晴別",
    "T46n1934_003:0809a08": "當遣信。謹和南。七月二十六日。",
    "T46n1934_003:0809a09": "王迎入城書第六十",
    "T46n1934_003:0809a10": "總持和南。霜寒道體康勝。弟子還來甫爾。未",
    "T46n1934_003:0809a11": "暇迎延。馳誠已深。今遣候接異近祇覲。謹和",
    "T46n1934_003:0809a12": "南。九月十六日。",
    "T46n1934_003:0809a13": "王遣使入天台參書第六十一",
    "T46n1934_003:0809a14": "總持和南。麥序氣清道體和適。福慧莊嚴與",
    "T46n1934_003:0809a15": "時高勝。弟子至來未久。粗復可行。近頻降兩",
    "T46n1934_003:0809a16": "書。爰垂示功德。玄義刪削。文句入初。其舊維",
    "T46n1934_003:0809a17": "新從麁至妙。會須披接方豁煙雲。春律已謝",
    "T46n1934_003:0809a18": "夏坐方結。敢違經教涉暑出迎。白露宵團秋",
    "T46n1934_003:0809a19": "風葉下。必預舟檝迎覲江陽。然仰勞著述已",
    "T46n1934_003:0809a20": "涉數載。般若多障近願成功。日就月將庶方",
    "T46n1934_003:0809a21": "啟沃。率貢別牒示表虔誠。在敬無文仰揆弘",
    "T46n1934_003:0809a22": "亮。其間珍德續事音語。謹和南。",
    "T46n1934_003:0809a23": "納袈裟十領。龍鬚席二領。須彌氈二領。猫牛",
    "T46n1934_003:0809a24": "酥三瓶。熏陸香一合。",
    "T46n1934_003:0809a25": "王遣使入天台迎書第六十二",
    "T46n1934_003:0809a26": "總持和南。霜氣已緊蚊熱久祛。方恐洞沍預",
    "T46n1934_003:0809a27": "取調適。今遣奉迎祇禮非奢。謹和南。九月二",
    "T46n1934_003:0809a28": "十二日。",
    "T46n1934_003:0809a29": "王參病書第六十三",
    "T46n1934_003:0809b01": "總持和南。仰承出天台。已次到　石城寺。感",
    "T46n1934_003:0809b02": "患未歇。菩薩示疾。在疾亦愈。但於翹誠交用",
    "T46n1934_003:0809b03": "悚灼。今遣毉李膺往處治。小得康損願徐進",
    "T46n1934_003:0809b04": "路遲禮覲無遠。謹和南。",
    "T46n1934_003:0809b05": "發願疏文第六十四",
    "T46n1934_003:0809b06": "吳縣維衛迦葉二像。願更聚合修復鄮縣。阿",
    "T46n1934_003:0809b07": "育王塔寺頹毀。願更修治。剡縣十丈彌勒石",
    "T46n1934_003:0809b08": "像。金色剝壞願更莊嚴。右三處功德乞修。沙",
    "T46n1934_003:0809b09": "門某敬白。",
    "T46n1934_003:0809b10": "稽首和南三世諸佛。伏惟。法身無像。隨機顯",
    "T46n1934_003:0809b11": "現淨土。不毀人眾見燒滬瀆。浮來靈塔地涌",
    "T46n1934_003:0809b12": "剡山。天樂通夢陸咸三處。尊儀表代三世慈",
    "T46n1934_003:0809b13": "善根力。利益斯土。但年深歲曩。聖跡凌遲。諸",
    "T46n1934_003:0809b14": "佛影像若淪。眾生善根無寄。某宿世有幸。忝",
    "T46n1934_003:0809b15": "預法門。德行輕微功業無取。謬為道俗所知。",
    "T46n1934_003:0809b16": "顧影羞躬無以自處。上慚三寶無興顯之能。",
    "T46n1934_003:0809b17": "下愧群生。少提拔之力。刻骨刻肌將何所補。",
    "T46n1934_003:0809b18": "幸值明時棟梁佛日。願賴皇風又承眾力。將",
    "T46n1934_003:0809b19": "勸有緣修治三處。先為興顯三世佛法。次為",
    "T46n1934_003:0809b20": "擁護大隋國土。下為法界一切眾生。若塔像",
    "T46n1934_003:0809b21": "莊嚴則紹隆不絕。用報佛恩。若處處光新國",
    "T46n1934_003:0809b22": "界。自然殊特妙好。則報至尊水土之澤。若見",
    "T46n1934_003:0809b23": "聞者發菩提心。則利益一切種出世業。但久",
    "T46n1934_003:0809b24": "域此心緣障未果。此際赴期西。出氣疾增動。",
    "T46n1934_003:0809b25": "毒器坏瓶固非保惜。先以身命奉給三寶。謹",
    "T46n1934_003:0809b26": "聽威神。若形命停留能生物善。不污佛法",
    "T46n1934_003:0809b27": "者。伏聽。使乞早除差行願速圓。若命雖未盡。",
    "T46n1934_003:0809b28": "方多魔障損物善根。污亂佛法者。豈須停世。",
    "T46n1934_003:0809b29": "願早灰滅。滅後以諸誓願付囑後人。使經紀",
    "T46n1934_003:0809c01": "修立。乞三寶加建速得圓滿。前於佛隴金光",
    "T46n1934_003:0809c02": "明道場。已發此願。今重於石尊再述愚誠。伏",
    "T46n1934_003:0809c03": "願。聖凡重垂攝受謹疏。開皇十七年十一月",
    "T46n1934_003:0809c04": "二十一日。",
    "T46n1934_003:0809c05": "遺書與晉王第六十五",
    "T46n1934_003:0809c06": "貧道初遇勝緣。發心之始。上期無生法忍。",
    "T46n1934_003:0809c07": "下求六根清淨。三業殷勤。一生望獲。不謂宿",
    "T46n1934_003:0809c08": "罪殃深致諸留難。內無實德外召虛譽。學徒",
    "T46n1934_003:0809c09": "強集檀越自來。既不能絕域遠避。而復依違",
    "T46n1934_003:0809c10": "順彼自招惱亂。道退為虧應得不得。憂悔",
    "T46n1934_003:0809c11": "何補。上負三寶下愧本心。此一恨也。然聖法",
    "T46n1934_003:0809c12": "既差自審非分。欲以先師禪慧授與學人。故",
    "T46n1934_003:0809c13": "留滯陳都八年。弘法諸來學者。或易悟而早",
    "T46n1934_003:0809c14": "亡。或隨分而自益。無兼他之才。空延教化。略",
    "T46n1934_003:0809c15": "成斷種。自行前缺利物次虛。再負先師百金",
    "T46n1934_003:0809c16": "之寄。此二恨也。而年既西夕恒惜妙道。思值",
    "T46n1934_003:0809c17": "明時願逢外護。初蒙四事既勵朽年。師與學",
    "T46n1934_003:0809c18": "徒四十。餘僧三百許。日於江都行道。亦復",
    "T46n1934_003:0809c19": "開懷待來問者。儻逢易悟用答王恩。而不見",
    "T46n1934_003:0809c20": "一人求禪求慧。與物無緣頓至於此。謬當信",
    "T46n1934_003:0809c21": "施化導無功。此三恨也。又作是念。此處無緣。",
    "T46n1934_003:0809c22": "餘方或有先因。荊潭之願願報地恩。大王弘",
    "T46n1934_003:0809c23": "慈霈然垂許。於湘潭功德粗展微心。雖結緣",
    "T46n1934_003:0809c24": "者眾孰堪委業。初謂緣者不來。今則往求不",
    "T46n1934_003:0809c25": "得。推想既謬此四恨也。於荊州法集。聽眾一",
    "T46n1934_003:0809c26": "千餘僧。學禪三百。州司惶慮謂乖國式。豈可",
    "T46n1934_003:0809c27": "聚眾用惱官人。故朝同雲合暮如雨散。設有",
    "T46n1934_003:0809c28": "善萠不獲增長。此乃世調無堪。不能諧和得",
    "T46n1934_003:0809c29": "所。五恨也。既再遊江都。聖心重法令著淨名",
    "T46n1934_003:0810a01": "疏。不揆闇識輒述偏懷。玄義始竟麾蓋入謁。",
    "T46n1934_003:0810a02": "復許東歸而吳會之僧。咸欣聽學。山間虛乏",
    "T46n1934_003:0810a03": "不可聚眾。束心待出訪求法門。暮年衰弱許",
    "T46n1934_003:0810a04": "當開化。今出期既斷法緣亦絕此六恨也。在",
    "T46n1934_003:0810a05": "山兩夏專治玄義。進解經文至佛道品。為三",
    "T46n1934_003:0810a06": "十一卷。將身不慎遂動熱渴。一百餘日競疾",
    "T46n1934_003:0810a07": "治改。際此夏末慮有追呼。束裝待期。去月",
    "T46n1934_003:0810a08": "十七日使人至山。止留一宿遽比螢光。早希",
    "T46n1934_003:0810a09": "進路行過剡嶺。次至石城氣疾兼篤。不能復",
    "T46n1934_003:0810a10": "前。此之義疏。口授出本一遍自治。皆未搜簡。",
    "T46n1934_003:0810a11": "經論僻謬尚多。不堪流布。既為王造寧羞其",
    "T46n1934_003:0810a12": "拙。囑弟子抄寫後本仰簡。前所送玄義及入",
    "T46n1934_003:0810a13": "文者。請付弟子焚之。天挺睿智願一遍開讀。",
    "T46n1934_003:0810a14": "覽其大意餘無可觀。貧道灰壞雖謝。願留心",
    "T46n1934_003:0810a15": "佛法。詢訪勝德。使義門無廢。深窮佛教。治道",
    "T46n1934_003:0810a16": "益明。遍行遍學是菩薩行。如來滅度法付國",
    "T46n1934_003:0810a17": "王。貧道何人慧門憑委。欣然就盡沒有餘榮。",
    "T46n1934_003:0810a18": "但著述延歲。文義不同。悵然自慚。生來所以",
    "T46n1934_003:0810a19": "周章者。皆為佛法為國土為眾生。今得法門",
    "T46n1934_003:0810a20": "仰寄三為具足六根釋矣。命盡之後。若有神",
    "T46n1934_003:0810a21": "力。誓當影護王之土境。使願法流衍以答王",
    "T46n1934_003:0810a22": "恩。以副本志。菩薩誓願誠而不欺。香火義深",
    "T46n1934_003:0810a23": "安知仰謝。願觀泡幻知有為法。一切無常會而",
    "T46n1934_003:0810a24": "不離。終不可得。唯當勤戒施惠以拒四山。早",
    "T46n1934_003:0810a25": "求出要。豈須傷法煩勞聖懷。蓮華香罏犀角",
    "T46n1934_003:0810a26": "如意。是王所施。今以仰別。願德香遐遠。長保",
    "T46n1934_003:0810a27": "如意也。南嶽大師滅度之後。未有碑頌。前蒙",
    "T46n1934_003:0810a28": "教許自制。願不忘此旨。南嶽師於潭州立大",
    "T46n1934_003:0810a29": "明寺。彌天道安於荊州立上明寺。前蒙教影",
    "T46n1934_003:0810b01": "護願光飾先德。為作檀越主。貧道在世六十",
    "T46n1934_003:0810b02": "年。未嘗作有為功德。年暮力弱多闕用心。又",
    "T46n1934_003:0810b03": "香火施重。近於荊州仰為造玉泉寺。修治十",
    "T46n1934_003:0810b04": "住寺。並蒙教囑。彼總管蘄郡公達奚儒。僧齎",
    "T46n1934_003:0810b05": "教書至夏口。而蘄公亡。書未及付。慈恩已足。",
    "T46n1934_003:0810b06": "願為玉泉作檀越主。今天台頂寺茅菴稍整。",
    "T46n1934_003:0810b07": "山下一處非常之好。又更仰為立一伽藍。始",
    "T46n1934_003:0810b08": "剪木位基命弟子營立。不見寺成冥目為恨。",
    "T46n1934_003:0810b09": "天台未有公額。願乞一名移荊州玉泉寺。貫",
    "T46n1934_003:0810b10": "十僧住天台寺。乞廢寺田為天台基業。寺圖",
    "T46n1934_003:0810b11": "并石像。發願疏悉留仰簡。泰平聖世皇風整",
    "T46n1934_003:0810b12": "肅。菩薩淨土不可思議。切見諸州迭送租米。",
    "T46n1934_003:0810b13": "車脚皆三五倍。於公斂不多私費。為重典章。",
    "T46n1934_003:0810b14": "處分別有深規。貧道不閑忽言國式。輒謂無",
    "T46n1934_003:0810b15": "米之州。運送宜爾。有米之州當地輪送。則無",
    "T46n1934_003:0810b16": "此私費。管窺未見。理若於式有妨請不須論。",
    "T46n1934_003:0810b17": "於事有益願為諮奏。使蒼生慶賴然國是王",
    "T46n1934_003:0810b18": "國。民是王民。加修慈心撫育黎庶。犬馬識養",
    "T46n1934_003:0810b19": "人豈忘恩乎。昔聞齊高氏。見負炭兵形容憔",
    "T46n1934_003:0810b20": "悴。愍其辛苦放令出家。唯一人樂去。齊主歎",
    "T46n1934_003:0810b21": "曰。人皆有妻子之愛。誰肯孤房獨宿。瞪視四",
    "T46n1934_003:0810b22": "壁。自儐山林。以此觀之。出家難得。今天下曠",
    "T46n1934_003:0810b23": "大賦斂寬平。出家者少。老僧零落日就減。前",
    "T46n1934_003:0810b24": "貫帳時。或隨緣聽學。或山林修道不及帳名。",
    "T46n1934_003:0810b25": "雖復用心常懷憂懼。此例不多悉有行業。願",
    "T46n1934_003:0810b26": "許其首貫則是度人。出家增益僧眾熾然。佛",
    "T46n1934_003:0810b27": "法得無量功德。昔三方鼎立。用武惜人。今",
    "T46n1934_003:0810b28": "太平一軌修文修福。正是其宜。又末法眾僧",
    "T46n1934_003:0810b29": "多行不稱服。尚不挾人意。況扶經律。王秉國",
    "T46n1934_003:0810c01": "法兼匡佛教。有罪者治之。無罪者敬之。起平",
    "T46n1934_003:0810c02": "等不可思議心。則功德無量。此等之事本欲",
    "T46n1934_003:0810c03": "面諮。未逢機會奄成遺囑。亦是為佛法為國",
    "T46n1934_003:0810c04": "土為眾生。若能留心功德仰賽。臨命口授言",
    "T46n1934_003:0810c05": "盡力窮。期迫戀多知復。分說大善知識。菩提",
    "T46n1934_003:0810c06": "為期。沙門某開皇十七年十一月。",
    "T46n1934_003:0810c07": "王答遺旨文第六十六",
    "T46n1934_003:0810c08": "菩薩戒弟子總持稽首和南。先師天台智者",
    "T46n1934_003:0810c09": "內弟子灌頂普明至奉接。十七年十一月二",
    "T46n1934_003:0810c10": "十一日遺書七紙。手迹四十六字。并淨名義",
    "T46n1934_003:0810c11": "疏三十一卷。犀角如意蓮華香罏等。跪對修",
    "T46n1934_003:0810c12": "讀摧振于心舍利儼然德音具在。迦葉狼跡",
    "T46n1934_003:0810c13": "身證遙追曇光。天台安禪近躡誠復。如來雙",
    "T46n1934_003:0810c14": "林四部號慟。而涅槃遺教法更殷重。況乎五",
    "T46n1934_003:0810c15": "百歲後。四依拯溺深順佛旨。居世同凡將欲",
    "T46n1934_003:0810c16": "泥洹。現希有事。五品十信已自皎然。彌陀",
    "T46n1934_003:0810c17": "觀音親來接引。去德茲永乃增悲戀。追悟今",
    "T46n1934_003:0810c18": "生還慶夙稟。所恨淨名經疏。不重親承。由冀",
    "T46n1934_003:0810c19": "尋研用補咎悔。追惟。障惱現機未發。逖聽前",
    "T46n1934_003:0810c20": "聞亦有成就。非徒悟有淺深。抑又時或早晚。",
    "T46n1934_003:0810c21": "佛滅度後得聖巨多。道耀他方冥來曉示。再",
    "T46n1934_003:0810c22": "思即世忽奉大師。良由宿緣積曾親近。愛覃",
    "T46n1934_003:0810c23": "來命必垂影響。不捨本誓筆迹具存。是用歸",
    "T46n1934_003:0810c24": "誠憑靈戒懇。跪受經疏如意香罏。虔禮西方",
    "T46n1934_003:0810c25": "心口相誓。手探卷軸最後殷勤。即於今月十",
    "T46n1934_003:0810c26": "八日。仍感瑞夢。是知濟度已降舟航。唯願",
    "T46n1934_003:0810c27": "即日在寶池。遙開蓮華。今居淨域。近溉濁",
    "T46n1934_003:0810c28": "心世世生生。師資不闕革凡登聖給侍無虧。",
    "T46n1934_003:0810c29": "但義府鉤深遺文淵博。雖加策駘終畏面牆。",
    "T46n1934_003:0811a01": "特希溉以醍醐如出香乳。照以暗井即顯真",
    "T46n1934_003:0811a02": "金。然後仰藉神通俯厲精力。別詢名僧奉揚",
    "T46n1934_003:0811a03": "法味。普共含生作大利益。斯則弗違提獎同",
    "T46n1934_003:0811a04": "登彼岸。最勝最上就此為尊。灌頂所送最後",
    "T46n1934_003:0811a05": "淨名義疏三十一卷。至佛道品謹即裝治。繕",
    "T46n1934_003:0811a06": "書習讀逮旨。爾前玄義及入文解釋。付弟子",
    "T46n1934_003:0811a07": "焚之。即付還使遣對燒蕩。犀角如意蓮華香",
    "T46n1934_003:0811a08": "罏。遠以垂別輒當服之無斁。永充法事。今",
    "T46n1934_003:0811a09": "奉施瓷瓦香罏供養龕室。遺旨以天台山下。",
    "T46n1934_003:0811a10": "遇得一處非常之好。垂為造寺始得開剪林",
    "T46n1934_003:0811a11": "木位置基階。今遣司馬王弘創建伽藍。一",
    "T46n1934_003:0811a12": "遵指畫。寺須公額并立嘉名。亦不違旨。佛隴",
    "T46n1934_003:0811a13": "頭陀並各仍舊使移荊州玉泉。十僧守天台",
    "T46n1934_003:0811a14": "者。今山內現前之眾。多是渚宮之人。已皆",
    "T46n1934_003:0811a15": "約勒不使張散。豈直十僧而已。所求廢寺水",
    "T46n1934_003:0811a16": "田以充基業。亦勒王弘施肥田良地。深蒙擁",
    "T46n1934_003:0811a17": "護。當年別資給行。送經一藏。依法為先師",
    "T46n1934_003:0811a18": "別供養具鍾幡香等。又施錢直且充日費。鄮",
    "T46n1934_003:0811a19": "境靈塔吳內石像剡縣彌勒。尊儀臥疾之處。",
    "T46n1934_003:0811a20": "並使裝飾亦不仰異。荊州玉泉寺既是為造",
    "T46n1934_003:0811a21": "理。當異餘道場。其潭州大明寺。荊州十住上",
    "T46n1934_003:0811a22": "明寺等。先以敬許為檀越。無容復乖。今誨",
    "T46n1934_003:0811a23": "使製南嶽師碑。即命開府學士柳顧言為序。",
    "T46n1934_003:0811a24": "自撰銘頌所囑。僧有罪治無罪平等。切以涅",
    "T46n1934_003:0811a25": "槃羯磨。經有誠文。正論治國。金光明品。住持",
    "T46n1934_003:0811a26": "三寶弗敢墜失。又令加修慈心。撫育民庶犬",
    "T46n1934_003:0811a27": "馬識養。人豈忘恩。蓋聞外書為教仁尚恕物。",
    "T46n1934_003:0811a28": "內典居宗大慈為首。在文雖異詣理實同。不",
    "T46n1934_003:0811a29": "有君子其能為國。不有菩薩豈濟含生。又以",
    "T46n1934_003:0811b01": "僧未貫籍。許其出首適奉詔書。冥符來及見",
    "T46n1934_003:0811b02": "機而作。所謂後天而奉天時。糧運轉輸深關",
    "T46n1934_003:0811b03": "軍國。前已表聞所司未報。終當方便必期諧",
    "T46n1934_003:0811b04": "果。及承寄囑斯復能照他心。前來仰答無違",
    "T46n1934_003:0811b05": "意旨。庶藉熏修福祐國家。灌頂普明面引詢",
    "T46n1934_003:0811b06": "訪具述。遣形宴坐宛若平生。轉恨失時不重",
    "T46n1934_003:0811b07": "餐。義味仰揆定力如須彌峙。法臘云竟。切",
    "T46n1934_003:0811b08": "願輿迎一到江陽。還入禪眾道俗接足人神",
    "T46n1934_003:0811b09": "頂禮即當奉送。復彼山龕庶藉瞻仰。能開",
    "T46n1934_003:0811b10": "心目。深願道力不孤。所請雖厚恩申報。具",
    "T46n1934_003:0811b11": "在願文而實宜加護。實須酬仰。二僧今返輕",
    "T46n1934_003:0811b12": "奉報書。遠拜靈儀心載嗚咽。謹和南。開皇十",
    "T46n1934_003:0811b13": "八年正月二十日。",
    "T46n1934_003:0811b14": "王遣使入天台建功德願文第六十七",
    "T46n1934_003:0811b15": "菩薩戒弟子總持和南。十方三世諸佛。一切",
    "T46n1934_003:0811b16": "尊法三乘聖眾。上界天仙龍神。他心道眼護",
    "T46n1934_003:0811b17": "持應現。畟塞虛空無量幽顯。切聞諸佛菩薩",
    "T46n1934_003:0811b18": "不捨本誓。為天人師拔濟含識。次令和尚闍",
    "T46n1934_003:0811b19": "黎代作宗範。引接後來與佛無異。資敬之重",
    "T46n1934_003:0811b20": "具在經律。不有明導豈濟苦海。匪報厚德豈",
    "T46n1934_003:0811b21": "收福田。遺行可追。謹依佛語。菩薩戒先師天",
    "T46n1934_003:0811b22": "台智者。來踰剡嶺遷化石城。初聞訊至哀情",
    "T46n1934_003:0811b23": "摧勔。敬惟勝行逾滿熙連。佛許臨終自說所",
    "T46n1934_003:0811b24": "得。今開侍者所書。巨有異相。稱我位居五",
    "T46n1934_003:0811b25": "品弟子。事在法華。十住信心誠文具瓔珞。於",
    "T46n1934_003:0811b26": "是空聲異響遍滿山房。索披大衣云觀音來",
    "T46n1934_003:0811b27": "至。驗知入決定聚面覩彌陀。諍攝遷神安",
    "T46n1934_003:0811b28": "坐身證。及移晦朔容相儼然。斯蓋無量劫來",
    "T46n1934_003:0811b29": "檀慧具足。深護佛法發起群生。非夫顯誨出",
    "T46n1934_003:0811c01": "沒。其孰能於此歟。有始有終者。其唯聖人",
    "T46n1934_003:0811c02": "乎。設以辯才千萬億偈。讚師福慧終不能盡。",
    "T46n1934_003:0811c03": "夏初遣信到山期法歲竟迎接僧臘既滿。尚",
    "T46n1934_003:0811c04": "疑谿谷毒厲意取氣交霜雪。杯渡鏡水及屆",
    "T46n1934_003:0811c05": "剡下。便承臥痾豈言信次。騰神淨域遂不獲",
    "T46n1934_003:0811c06": "重覩音容。再諮法味。維摩義疏蘊而莫宣。",
    "T46n1934_003:0811c07": "良由宿障根深致違心契已誨。於前須補于",
    "T46n1934_003:0811c08": "後。近於此州禪眾舊居。仰為設會。并就天",
    "T46n1934_003:0811c09": "台指畫之地。創造寺塔。而於彼山頭陀之處。",
    "T46n1934_003:0811c10": "未獲熏修今夤覽。別書囑寄。佛法不思議事。",
    "T46n1934_003:0811c11": "感歎銘矜無已之誠。今遣往於佛隴峯頂。集",
    "T46n1934_003:0811c12": "眾結齋。願承三寶之力。速達西方。智者證知",
    "T46n1934_003:0811c13": "淨土記莂。生生世世長為大師弟子。未得佛",
    "T46n1934_003:0811c14": "前早相度脫。不棄緣感弘到菩提。并乞眾力",
    "T46n1934_003:0811c15": "為弟子懺悔。自從無明住地以來。至于今日",
    "T46n1934_003:0811c16": "恒沙惑障。煩惱迷昏五蓋十纏。輪迴界內八",
    "T46n1934_003:0811c17": "萬四千。塵勞增長。願憑積慶及茲功德。眾罪",
    "T46n1934_003:0811c18": "霜露慧日消除。眾善普會法雨洋溢。神通道",
    "T46n1934_003:0811c19": "力照藹皇家。寶祚靈長覃被億兆。開皇十八",
    "T46n1934_003:0811c20": "年正月二十九日。",
    "T46n1934_003:0811c21": "王弔大眾文第六十八",
    "T46n1934_003:0811c22": "正月二十九日總持和南白。諸行無常是生",
    "T46n1934_003:0811c23": "滅法。諸佛及緣覺尚捨無常身。大師智者移",
    "T46n1934_003:0811c24": "應遷神。哀摧抽惱不能自勝。念當戀慕追慟",
    "T46n1934_003:0811c25": "難忍。永矣奈何當復奈何。侍者灌頂普明二",
    "T46n1934_003:0811c26": "人。齎送別書。觀心論。淨名疏。犀角如意。蓮",
    "T46n1934_003:0811c27": "華香罏。并智越法師一眾啟。見對增哽。德音",
    "T46n1934_003:0811c28": "若存。即遣條流移神靈迹。祥瑞炳著自述分",
    "T46n1934_003:0811c29": "明。舍利全身于今安坐。非證聲聞小果定入",
    "T46n1934_003:0812a01": "菩薩大位。素聞得法華三昧。方驗不退法輪。",
    "T46n1934_003:0812a02": "面覩彌陀觀音大勢至。以宿命智反照斯土。",
    "T46n1934_003:0812a03": "四部弟子豈不努力。自揆寡薄無以申報。唯",
    "T46n1934_003:0812a04": "當敬依付囑。不敢弭忘。應建伽藍指畫區域。",
    "T46n1934_003:0812a05": "須達引繩。天宮即應至金剛際。既有要道。當",
    "T46n1934_003:0812a06": "建繕造一遵本意。昔宣尼亡歿。弟子守墓三",
    "T46n1934_003:0812a07": "年。子貢之徒乃至六載。況乎方置精舍。永樹",
    "T46n1934_003:0812a08": "福基彼現。前僧慎勿張散。但使謀道何患無",
    "T46n1934_003:0812a09": "食。期取來生西方非遠。必若懈退寶池極遙。",
    "T46n1934_003:0812a10": "今遣使人。於佛隴峯頂虔誠懺禮。修福建齋",
    "T46n1934_003:0812a11": "具如願文。略申鄙意。二僧今返特此慰書。楊",
    "T46n1934_003:0812a12": "廣白。十一月五日。",
    "T46n1934_003:0812a13": "天台山眾謝啟第六十九",
    "T46n1934_003:0812a14": "天台沙門智越一眾啟。司馬王弘至。僧使灌",
    "T46n1934_003:0812a15": "頂普明還奉正月二十九日。教賜垂慰問并",
    "T46n1934_003:0812a16": "宣口教。優訪殷勤謹對龕門。焚香跪讀言理",
    "T46n1934_003:0812a17": "哀切。痛絕魂心。遺囑累從亡存載荷。師在之",
    "T46n1934_003:0812a18": "日常有誨云。今得寺基為王創造。非爾小僧",
    "T46n1934_003:0812a19": "所辦。別有大力勢人。後當成就。恨吾不見寺",
    "T46n1934_003:0812a20": "成。爾時莫測所由。今蒙繕造方醒前記。冥相",
    "T46n1934_003:0812a21": "符合不可思議。經藏法寶出世舟航。諸佛所",
    "T46n1934_003:0812a22": "師眾生津導。永鎮佛隴依止受持。鍾幡香等",
    "T46n1934_003:0812a23": "施安供養。法鼓警悟利益人神。千僧法會功",
    "T46n1934_003:0812a24": "德圓滿。伏想幽靈慈悲遠鑑。謹於齋日披讀",
    "T46n1934_003:0812a25": "願文。法席悚心求入願海。蒙賚齋糧恩給田",
    "T46n1934_003:0812a26": "地。基業無盡施命無窮。有待多煩隆恩。難答",
    "T46n1934_003:0812a27": "教旨。維是現前僧。不令張散。伏惟。弘護事重",
    "T46n1934_003:0812a28": "精舍將圓。同學門人方憑依止。龕室儼然何",
    "T46n1934_003:0812a29": "心違離。況垂嚴教益懼丹誠。謹當克厲倍加",
    "T46n1934_003:0812b01": "心力。但一眾失廕永遠慈願。追慶夙緣還蒙",
    "T46n1934_003:0812b02": "覆護。欣悲交至臨啟涕零謹啟。開皇十八年",
    "T46n1934_003:0812b03": "二月十五日。",
    "T46n1934_003:0812b04": "王遣使入天台設周忌書第七十",
    "T46n1934_003:0812b05": "歲序推移日月如逝。智者遷化已將一周。追",
    "T46n1934_003:0812b06": "深悲痛情不能已。念慕感慟何堪自居。今遣",
    "T46n1934_003:0812b07": "典籤吳景賢往。彼設齋奉為亡日追福。遲知",
    "T46n1934_003:0812b08": "一二。楊廣和南。開皇十八年。",
    "T46n1934_003:0812b09": "天台山眾謝功德啟第七十一",
    "T46n1934_003:0812b10": "天台沙門智越一眾啟。典籤吳景賢至。奉教",
    "T46n1934_003:0812b11": "為先師亡日設齋。僧眾五百一時雲集。冥途",
    "T46n1934_003:0812b12": "雖隔感應道通。越等不能灰滅。奄及諱晨追",
    "T46n1934_003:0812b13": "慕慈顏。悲哽稽首抆淚銜餐。不勝荷。戴謹啟",
    "T46n1934_003:0812b14": "謝聞。謹啟。",
    "T46n1934_003:0812b15": "天台眾賀啟第七十二",
    "T46n1934_003:0812b16": "天台寺故智者弟子沙門智越一眾啟。伏惟。",
    "T46n1934_003:0812b17": "殿下睿德自天。恭膺儲副。生民慶賴萬國歡",
    "T46n1934_003:0812b18": "寧。凡在道俗莫不舞抃。況復越等早蒙覆護。",
    "T46n1934_003:0812b19": "曲奉慈惠。不任悅豫之誠。謹遣僧使灌頂智",
    "T46n1934_003:0812b20": "璪等奉啟以聞。謹啟。",
    "T46n1934_003:0812b21": "天台眾謝造寺成啟第七十三",
    "T46n1934_003:0812b22": "仁壽元年十月三日天台寺故智者弟子沙門",
    "T46n1934_003:0812b23": "智越一眾啟。伏聞。龍樹遷化。天竺為立伽",
    "T46n1934_003:0812b24": "藍。寶誌云。亡梁國盛修開善良由菩薩本誓",
    "T46n1934_003:0812b25": "互相顯發。凡是聲聞但知稱讚。伏惟。亡故和",
    "T46n1934_003:0812b26": "尚。具難思之德。作天人之師。安禪涅槃示希",
    "T46n1934_003:0812b27": "有事。披按經律千載一聞。妙德昭彰興於聖",
    "T46n1934_003:0812b28": "世。伏惟。尊師重道爰繕伽藍。建立之所甚",
    "T46n1934_003:0812b29": "得山相。先師嘗言。其地必待良緣。追尋此記",
    "T46n1934_003:0812c01": "彌會今日。即寺居五峯之內。夾兩澗之流。",
    "T46n1934_003:0812c02": "堂殿華敝房宇嚴祕。方之淨土用集神仙。成",
    "T46n1934_003:0812c03": "就已來先師恒垂影迹。聖境雖遙有感斯應。",
    "T46n1934_003:0812c04": "既興塔廟故現靈奇。爰示諸佛咸同攝受。越",
    "T46n1934_003:0812c05": "等庸薄謬齒門徒。仰慚棟宇俯勵心力。常於",
    "T46n1934_003:0812c06": "寺內別修齋懺。恒專禪禮庶藉熏修。奉酬聖",
    "T46n1934_003:0812c07": "澤不任喜荷。謹遣使灌頂智璪奉啟謝聞。謹",
    "T46n1934_003:0812c08": "啟。",
    "T46n1934_003:0812c09": "僧使對皇太子問答第七十四",
    "T46n1934_003:0812c10": "仁壽元年十一月初三日。右庶子張衡宣令",
    "T46n1934_003:0812c11": "僧。使灌頂智璪進內齋令旨。自問先師亡後",
    "T46n1934_003:0812c12": "有何靈異。對云。先師以開皇十七年十一月",
    "T46n1934_003:0812c13": "二十四日。結跏趺坐遷神入滅。到十八年四",
    "T46n1934_003:0812c14": "月十六日。眾於初夜各就繩床。方欲攝念僧",
    "T46n1934_003:0812c15": "名道修。見先師服本衣裳。手提竹杖從西戶",
    "T46n1934_003:0812c16": "入。倚望少時從東戶出。道修驚起奉拜。拜",
    "T46n1934_003:0812c17": "訖隱形。闔眾問修何意。搔擾修具說因緣。",
    "T46n1934_003:0812c18": "眾共悲歎。令旨云。大異大異。更有不。對云。",
    "T46n1934_003:0812c19": "到十八年。十一月二日午時。有海州沐陽縣",
    "T46n1934_003:0812c20": "須仁。鄉義全里軍人房伯奴。徐州釗縣眸陵",
    "T46n1934_003:0812c21": "鄉東釗里軍人衛伯生二人。於先師舊房階",
    "T46n1934_003:0812c22": "治地。此房門簾先卷。忽見一僧入房。手自",
    "T46n1934_003:0812c23": "下簾。二人疑是神異。進房尋覓了復不見。驚",
    "T46n1934_003:0812c24": "駭報僧。說如上事。令旨云。大異大異。更有",
    "T46n1934_003:0812c25": "不。對云。到其月八日海州連水縣人於丘彪",
    "T46n1934_003:0812c26": "在山頂鋸木。暮旦拜龕求乞平安。日日如此。",
    "T46n1934_003:0812c27": "即於亥時始欲就臥。忽見一僧執杖排戶而",
    "T46n1934_003:0812c28": "進。彪匡攘欲起已到床前。語云。好努力當",
    "T46n1934_003:0812c29": "得平安。彪應爾爾而又致拜。拜起見出戶。",
    "T46n1934_003:0813a01": "遶修禪寺一匝。面向佛殿舉杖指撝。撝竟",
    "T46n1934_003:0813a02": "出門行二十步隱不復見。彪從後行委悉瞻",
    "T46n1934_003:0813a03": "視。旦向僧說。僧問披服何衣。答披鵄納僧。",
    "T46n1934_003:0813a04": "引入香床示生平本納。彪云。色狀正爾。令旨",
    "T46n1934_003:0813a05": "云。大異。更有不對云。到十九年十一月二十",
    "T46n1934_003:0813a06": "六日。土人張造拜龕云。本蒙香火願世世度",
    "T46n1934_003:0813a07": "脫。即聞彈指四顧無人。重呪願審是靈。願",
    "T46n1934_003:0813a08": "更彈指即復重聞。造具向陳敘此瑞。令旨云。",
    "T46n1934_003:0813a09": "大異。更有不。對云。到今元年三月十九日。永",
    "T46n1934_003:0813a10": "嘉縣僧皎生聞聲德歿聞靈異。故詣龕所懺",
    "T46n1934_003:0813a11": "悔。遶龕千匝仍禮千拜。於亥時龕外門扉豁",
    "T46n1934_003:0813a12": "然自開。光從龕出。遍照左右林谷洞明。樹木",
    "T46n1934_003:0813a13": "枝葉了了覩見。一眾不知何光。競出推尋。皎",
    "T46n1934_003:0813a14": "亦奔還。報眾對共悲喜頂禮。光久久乃闇。人",
    "T46n1934_003:0813a15": "人不復相見。令旨云。大異。弟子欲開龕墳。經",
    "T46n1934_003:0813a16": "論有開法不。對云。灌頂闇短未知餘經論。伏",
    "T46n1934_003:0813a17": "聞法華經說。釋迦如來自以右手開多寶塔",
    "T46n1934_003:0813a18": "戶。八部覩見全身。令旨欲開龕墳。深會經教。",
    "T46n1934_003:0813a19": "門人違離既久。又覩奇特瑞相。此乃顒顒如",
    "T46n1934_003:0813a20": "饑如渴。若蒙開顯重拜尊靈。畢命何恨因流",
    "T46n1934_003:0813a21": "淚嗚咽。令旨云。可與使人還山。設齋開竟兩",
    "T46n1934_003:0813a22": "師還。更來勿辭辛苦。對云爾。開皇二十一年",
    "T46n1934_003:0813a23": "改為仁壽元年。以晉王受皇太子。",
    "T46n1934_003:0813a24": "皇太子敬靈龕文第七十五",
    "T46n1934_003:0813a25": "維隋仁壽元年歲次辛酉。十二月十七日丙",
    "T46n1934_003:0813a26": "寅。菩薩戒弟子皇太子總持和南。敬告天台",
    "T46n1934_003:0813a27": "山寺先師智者全身舍利靈龕之座曰。竊聞。",
    "T46n1934_003:0813a28": "民生在三事之如一皆資聖範。能遂賢功。顏",
    "T46n1934_003:0813a29": "回不值宣尼。豈隣殆庶。尹喜不逢老氏。安致",
    "T46n1934_003:0813b01": "長齡。況乎乘般若之舟。望菩提之岸。弗有明",
    "T46n1934_003:0813b02": "導豈至寶所。復因信使俱次法城。所謂自利",
    "T46n1934_003:0813b03": "利他人我兼利。師及弟子智斷具足。抑又聞",
    "T46n1934_003:0813b04": "曰疎傅告老。太子贈以黃金。桓師退辭家庭",
    "T46n1934_003:0813b05": "陳於喪服。斯並有為方內少用。報恩豈臻。",
    "T46n1934_003:0813b06": "無際空表。盡酬師力。弟子宿植德本。早承道",
    "T46n1934_003:0813b07": "教。身戒心慧蒙瑩明珠。旱穗寒菱盡沾甘露。",
    "T46n1934_003:0813b08": "雖復時流歲永生滅不追。行住坐臥伏膺如",
    "T46n1934_003:0813b09": "在。爰以景昧謬齒元良。守器非才昇離多懼。",
    "T46n1934_003:0813b10": "復奉明詔曩經作伯。暫輟監撫還省宸方。瞻",
    "T46n1934_003:0813b11": "望天台有如地踊。僧使續來龕瑞重疊。多寶",
    "T46n1934_003:0813b12": "妙塔如意分身。玉毫金光分宵破闇。應念彈",
    "T46n1934_003:0813b13": "指自室空聲。有一於此已稱顯應。四者難并",
    "T46n1934_003:0813b14": "豈非希有。自曇光坐滅之後。道猷身證已來。",
    "T46n1934_003:0813b15": "興公飛錫所不能稱。靈運山居未有斯事。盛",
    "T46n1934_003:0813b16": "矣哉。是我大師證道之基趾也。至矣哉。是我",
    "T46n1934_003:0813b17": "良田之報歲也。詩云。無言不酬無德不報。",
    "T46n1934_003:0813b18": "經稱知恩報恩。諸佛皆爾。近年雖遵誡約修",
    "T46n1934_003:0813b19": "搆祇桓多慚布金。止因山宇庶同心淨域。勝",
    "T46n1934_003:0813b20": "土莊嚴幸僧眾無虧。熏練不輟冥力深扶。人",
    "T46n1934_003:0813b21": "功多愧。今遣員外散騎侍郎兼通事舍人張",
    "T46n1934_003:0813b22": "乾威。送僧使灌頂等還山。於寺設會稽首接",
    "T46n1934_003:0813b23": "足。十方三世一切三寶無量幽顯。現前大眾",
    "T46n1934_003:0813b24": "以此功德。仰資先師。智者早證正覺。具如",
    "T46n1934_003:0813b25": "臨終證現已生安養。頃來留瑞。久現彌陀。",
    "T46n1934_003:0813b26": "踵武觀音。連衡大勢。迴眸東視不捨娑婆。轉",
    "T46n1934_003:0813b27": "睇南閻彌憐震旦。滄溟巨海尚不讓於涓流。",
    "T46n1934_003:0813b28": "嵩華峻極安苟排於微壒。敢陳薄供。願垂攝",
    "T46n1934_003:0813b29": "受。當使無邊法身盡承甘露。無量化影咸進",
    "T46n1934_003:0813c01": "醍醐。涅槃餐之不可窮。般若味之而不竭盡。",
    "T46n1934_003:0813c02": "我念力遵我師道。銷我煩惱滿我誓願。現在",
    "T46n1934_003:0813c03": "未來長惠提拔。家國眷屬俱入大乘。密往潛",
    "T46n1934_003:0813c04": "來恒垂影響。塵勞障累銷除隱塞。究竟等虛",
    "T46n1934_003:0813c05": "空。圓滿如法界斯則大師勝力。諸佛荷擔弟",
    "T46n1934_003:0813c06": "子銜慈。出如來藏。無離文字。以求解脫。文",
    "T46n1934_003:0813c07": "字之性即解脫也。不著世間如蓮華。常善入",
    "T46n1934_003:0813c08": "於空寂行。達諸法相無罣礙。稽首如空無所",
    "T46n1934_003:0813c09": "依。",
    "T46n1934_003:0813c10": "皇太子於天台設齋願文第七十六",
    "T46n1934_003:0813c11": "菩薩戒弟子皇太子總持稽首和南。十方三",
    "T46n1934_003:0813c12": "世法佛報佛應佛。法身應身化身。諸佛所師",
    "T46n1934_003:0813c13": "所謂法也。以法常故諸佛亦常。佛常法常比",
    "T46n1934_003:0813c14": "丘僧常。世間皆空而實不空。諸佛妙有而實",
    "T46n1934_003:0813c15": "不有。不有而有。不空而空。至寂恬然始名",
    "T46n1934_003:0813c16": "至樂。凡情弊報皆生極苦。迷之者則生盲皓",
    "T46n1934_003:0813c17": "首。得之者則罔像玄珠。弟子幸憑勝緣。微因",
    "T46n1934_003:0813c18": "宿種方便智度。生在佛家。至尊皇后慈仁胎",
    "T46n1934_003:0813c19": "教。有八王子日月燈明之恩。十六沙彌大通",
    "T46n1934_003:0813c20": "智勝之勗。加以昔蒞淮海欽尚釋門。先師天",
    "T46n1934_003:0813c21": "台智者顗禪師。膺請江都授菩薩戒。由是開",
    "T46n1934_003:0813c22": "悟歸憑有在。而夢楹託諷梁木先頹。合掌安",
    "T46n1934_003:0813c23": "禪端坐示滅。于今數載儼然若思。適現儀形",
    "T46n1934_003:0813c24": "續於光焰。彈指之聲震于龕室。僧使報述遐",
    "T46n1934_003:0813c25": "邇聳踊。皆由佛法僧力。感應相關汲引含靈。",
    "T46n1934_003:0813c26": "故現斯瑞肅奉明詔。暫輟監國巡慰淮海。銜",
    "T46n1934_003:0813c27": "籲毘黎思報佛恩少酬師道。以今大隋仁",
    "T46n1934_003:0813c28": "壽元年歲次辛酉十二月十七日。謹遣員外",
    "T46n1934_003:0813c29": "散騎侍郎通事舍人張乾威。到天台山寺敬",
    "T46n1934_003:0814a01": "設蔬飯。雖調八水多慚百味。庶同純陀之末",
    "T46n1934_003:0814a02": "供。有如淨名之遙請。色香細軟遍滿十方。歡",
    "T46n1934_003:0814a03": "喜甘餐寧唯百億。天仙龍神並希雲布。任持",
    "T46n1934_003:0814a04": "世界盡望星羅。以智者之分身。納師資之攝",
    "T46n1934_003:0814a05": "受。經稱信為能入。智為能度。願銷甘露咸濟",
    "T46n1934_003:0814a06": "苦海。應變穢土通同淨國。天覆地載長轉金",
    "T46n1934_003:0814a07": "輪。七廟六宗永安玉座。本支百世紹隆萬紀。",
    "T46n1934_003:0814a08": "男女緇素皆染大乘。水陸空行咸知佛性。須",
    "T46n1934_003:0814a09": "彌入於芥子。未足成難。食頃猶如巨劫。曷以",
    "T46n1934_003:0814a10": "為怪。井蛙不識江海。蚊睫安知鵬翼。以我今",
    "T46n1934_003:0814a11": "懺並乞氷銷。以我今誠皆入願海。發菩提心",
    "T46n1934_003:0814a12": "遍在諸物。菩提心者即是佛心。下度眾生上",
    "T46n1934_003:0814a13": "求佛果。不可以身得。不可以心得。以無所得",
    "T46n1934_003:0814a14": "即菩提心。無所得即是得無所得。稽首歸命",
    "T46n1934_003:0814a15": "十方三寶。",
    "T46n1934_003:0814a16": "皇太子令書與天台山眾第七十七",
    "T46n1934_003:0814a17": "僧使灌頂智璪至。覽十一月三日書。并陳靈",
    "T46n1934_003:0814a18": "龕應迹現形放光彈指流音應念傳響。斯實",
    "T46n1934_003:0814a19": "不思議力。變化多方感悟有緣。示希有事。慎",
    "T46n1934_003:0814a20": "終追遠。感歎相深。在昔雙林示滅非滅。多寶",
    "T46n1934_003:0814a21": "獨塔俟時涌現。爰在狼迹迦葉分身。乃至鷲",
    "T46n1934_003:0814a22": "山迦文留影。眉毫散彩指端震室。豈非像教",
    "T46n1934_003:0814a23": "能度無邊。是大因緣聞善知識。永惟宿昔獲",
    "T46n1934_003:0814a24": "承師範。德音盈耳神光在目。方憑靈瑞係踵",
    "T46n1934_003:0814a25": "菩提。肅承靈誥宣慰南服。山眾法徒同志為",
    "T46n1934_003:0814a26": "友。會成等侶方共舟航。歲暮凝寒念皆道勝。",
    "T46n1934_003:0814a27": "天台名嶽海岸所推。修建大林多慚重閣。三",
    "T46n1934_003:0814a28": "時設供四事不周。想甘禪悅以同法喜。其間",
    "T46n1934_003:0814a29": "敬德信次相聞。今遣員外散騎侍郎張乾威。",
    "T46n1934_003:0814b01": "送僧使還山。於舊所設供庶同甘露。能變麁",
    "T46n1934_003:0814b02": "澁。亦憑香積證道融。鎖書不盡言反此無悉。",
    "T46n1934_003:0814b03": "楊廣和南。僧使灌頂等所領。今施物目。仁壽",
    "T46n1934_003:0814b04": "元年十二月十七日白。石香罏一具(并香合三枚)大",
    "T46n1934_003:0814b05": "銅鐘一口。鵄納袈裟一領。鵄納褊袒二領。四",
    "T46n1934_003:0814b06": "十九尺幡七口。黃綾裙一腰。氈二百領。絲",
    "T46n1934_003:0814b07": "布祇支二領。小幡一百口。和香二合。胡桃一",
    "T46n1934_003:0814b08": "籠。衣物三百段。奈[麩夫+少]一合。石鹽一合。酥六瓶。",
    "T46n1934_003:0814b09": "天台眾謝啟第七十八",
    "T46n1934_003:0814b10": "天台寺故智者弟子沙門智越一眾啟。使人",
    "T46n1934_003:0814b11": "兼通事舍人張乾威至。謹領前件物等。並皆",
    "T46n1934_003:0814b12": "完淨。仍即陳羅先師舍利龕前。具宣來令并",
    "T46n1934_003:0814b13": "唱施物。又千僧法齋。伏惟。弘護殷勤。慈澤周",
    "T46n1934_003:0814b14": "至。香罏微妙天匠莊嚴。洪鐘和雅震集凡",
    "T46n1934_003:0814b15": "聖。勝旛舒斾疑懸梵宮。酥[麩夫+少]鹽桃請同香積。",
    "T46n1934_003:0814b16": "法衣淨飾無著離塵。氈物豐多驚眩視聽。千",
    "T46n1934_003:0814b17": "僧雲集布滿山庭。爰降王人光顯林谷。奉對",
    "T46n1934_003:0814b18": "靈龕。必神通攝受。標擬眾聖。冀願海莊嚴。越",
    "T46n1934_003:0814b19": "等凡微謬當恩沐。慈潤重沓難可克勝。合眾",
    "T46n1934_003:0814b20": "虔虔如履氷刃。不任戴荷之至。謹啟謝聞。謹",
    "T46n1934_003:0814b21": "啟。仁壽二年正月六日。",
    "T46n1934_003:0814b22": "皇太子重令書第七十九",
    "T46n1934_003:0814b23": "灌頂智璪等至。枉寺眾來書。財施為輕。法門",
    "T46n1934_003:0814b24": "標重。檀波羅蜜般若尊成。不具兩緣寧俱解",
    "T46n1934_003:0814b25": "脫。施受咸共忘言理至。迹指寧復辭弗。楊廣",
    "T46n1934_003:0814b26": "和南。",
    "T46n1934_003:0814b27": "右庶子王弘宣令。施天台物目。飛龍綾法衣",
    "T46n1934_003:0814b28": "一百六十領。幡一百五十張。光明鹽一石。酥",
    "T46n1934_003:0814b29": "五瓶。",
    "T46n1934_003:0814c01": "天台眾謝啟第八十",
    "T46n1934_003:0814c02": "天台寺故智者弟子沙門智越一眾啟。慈澤",
    "T46n1934_003:0814c03": "隆重喜捨頻煩。僧使後還復垂恩賚。雜彩勝",
    "T46n1934_003:0814c04": "幡莊嚴殿宇。綾羅法服光洽眾僧。猫酥五瓶",
    "T46n1934_003:0814c05": "充身去患。光明一斛藥食兼濃。越等山野糞",
    "T46n1934_003:0814c06": "掃分衛。今則被服溫華。食味珍甘。不自度",
    "T46n1934_003:0814c07": "量。彌增戰懼。不任敬悚。謹啟謝聞。謹啟。仁",
    "T46n1934_003:0814c08": "壽二年四月十五日。",
    "T46n1934_003:0814c09": "皇太子弘淨名疏書第八十一",
    "T46n1934_003:0814c10": "右庶子張衡宣令。慧日道場僧慧莊法論二",
    "T46n1934_003:0814c11": "師。於東宮講淨名經。全用智者疏。判釋經文。",
    "T46n1934_003:0814c12": "一日兩時躬親臨聽。令楊州總管府。遣參軍",
    "T46n1934_003:0814c13": "張諧到天台。有諳委智者法華義者一人。仍",
    "T46n1934_003:0814c14": "齎疏入京使到寺。寺差灌頂隨使應令。疏到",
    "T46n1934_003:0814c15": "付司繕寫。寫竟付灌頂校勘。勘訖入宮受持。",
    "T46n1934_003:0814c16": "右庶子張衡宣令。引灌頂入辭面奉。仁壽二",
    "T46n1934_003:0814c17": "年八月十八日令旨云。弟子重先師法門。故",
    "T46n1934_003:0814c18": "相勞苦。師亦須為法勿以為辭。今遣大都督",
    "T46n1934_003:0814c19": "段智興送師還寺。為和南大眾好依先師法",
    "T46n1934_003:0814c20": "用行道勿損風望也。好去并有布施。飛龍綾",
    "T46n1934_003:0814c21": "法衣三百二十領。猫牛酥兩瓶。光明鹽一斛。",
    "T46n1934_003:0814c22": "右庶子張衡宣令。別賜灌頂物。金縷成彌勒",
    "T46n1934_003:0814c23": "像。并夾侍菩薩。聖僧周匝。五十三佛織成經",
    "T46n1934_003:0814c24": "壇七張。織成經袋二口。熏陸香一百斤。酥合",
    "T46n1934_003:0814c25": "和香一斤。又令書一函與眾。又遣楊州司功",
    "T46n1934_003:0814c26": "參軍蔡恪到。為智者設千僧齋。",
    "T46n1934_003:0814c27": "仁壽四年皇太子登極天台眾賀至尊第",
    "T46n1934_003:0814c28": "八十二",
    "T46n1934_003:0814c29": "天台寺沙門智越一眾啟。竊聞。金輪紺寶。奕",
    "T46n1934_003:0815a01": "世相傳。重離少陽時垂御辨。伏惟。皇帝菩薩",
    "T46n1934_003:0815a02": "聖業。平成纂臨洪祚四海。萬邦道俗稱幸。越",
    "T46n1934_003:0815a03": "等不任喜踊之至。謹遣僧使智璪奉啟以聞。",
    "T46n1934_003:0815a04": "謹啟。仁壽四年十一年三日。括州臨海縣天",
    "T46n1934_003:0815a05": "台寺僧智越等啟。",
    "T46n1934_003:0815a06": "至尊勅第八十三",
    "T46n1934_003:0815a07": "皇帝敬問括州天台寺沙門智越法師等。餘",
    "T46n1934_003:0815a08": "寒道體如宜也。僧使智璪至得書具意。大業",
    "T46n1934_003:0815a09": "元年正月十三日。柱國內史令莒國公臣未",
    "T46n1934_003:0815a10": "上。大都督兼內史侍郎臣虞世基。兼內史舍",
    "T46n1934_003:0815a11": "人臣封德彛。舍人封德彛。宣勅僧使智璪云。",
    "T46n1934_003:0815a12": "師能如此遠來在道寒苦。好去還寺宣朕意。",
    "T46n1934_003:0815a13": "向大眾好行道。勿損先師風望。右僕射蘇宣",
    "T46n1934_003:0815a14": "勅賜天台寺物五百段。至楊州庫參軍向德",
    "T46n1934_003:0815a15": "元。送物到寺。",
    "T46n1934_003:0815a16": "天台眾謝啟第八十四",
    "T46n1934_003:0815a17": "天台寺沙門智越等啟。使智璪還奉宣。正月",
    "T46n1934_003:0815a18": "十三日勅旨并施物五百段。謹即集眾佛前。",
    "T46n1934_003:0815a19": "敬對使人如法呪願。越等有幸喜逢聖世。伏",
    "T46n1934_003:0815a20": "蒙慈勅喜懼已隆。復領厚賚恩賜彌重。竊惟。",
    "T46n1934_003:0815a21": "輪王地水已覺難消。況天府妙物寧恭受用。",
    "T46n1934_003:0815a22": "庶藉勅慈。又承佛力罄竭心膂。導師遺訓專",
    "T46n1934_003:0815a23": "修禮誦。上答天澤。不任悚荷之至。謹附楊",
    "T46n1934_003:0815a24": "州使奉謝以聞。謹啟。大業元年三月十七",
    "T46n1934_003:0815a25": "日。",
    "T46n1934_003:0815a26": "輿駕巡江都宮寺眾參啟第八十五",
    "T46n1934_003:0815a27": "天台寺沙門智越一眾啟。仲秋已冷伏惟。皇",
    "T46n1934_003:0815a28": "帝陛下起居萬福。越等早蒙垂覆曲荷慈恩。",
    "T46n1934_003:0815a29": "山眾常得安心奉國行道。伏聞輿駕巡撫。江",
    "T46n1934_003:0815b01": "都寺眾欣踊。不任馳戀之誠。謹遣僧使智璪",
    "T46n1934_003:0815b02": "奉啟以聞。謹啟。大業元年八月三十日。",
    "T46n1934_003:0815b03": "僧使對問答第八十六",
    "T46n1934_003:0815b04": "九月十九日僧使智璪。於楚州華林園通起",
    "T46n1934_003:0815b05": "居表。通事舍人李大方宣勅云。師能如許遠",
    "T46n1934_003:0815b06": "道來在路辛苦。至楊州與師相見。九月二十",
    "T46n1934_003:0815b07": "六日共諸州僧使。引對大牙殿前。邳國公蘇",
    "T46n1934_003:0815b08": "威宣勅云。和南師等漸冷。師等各堪行道。",
    "T46n1934_003:0815b09": "弟子巡撫舊住師等。故能來相覓。師等好去。",
    "T46n1934_003:0815b10": "十一月二十日。舍人李大方引入殿口。勅云。",
    "T46n1934_003:0815b11": "師上座坐。坐訖黃門侍郎張衡宣勅云。師等",
    "T46n1934_003:0815b12": "是先師之寺僧眾和合不。相諍競是非不。璪",
    "T46n1934_003:0815b13": "欲起對。勅云師坐。師坐勿起。璪對云。門人一",
    "T46n1934_003:0815b14": "眾掃灑先師之寺。上下和如水乳。盡此一生",
    "T46n1934_003:0815b15": "奉國行道不敢有競是非。常以寒心戰懼。勅",
    "T46n1934_003:0815b16": "云好。張衡又宣勅云師等既是先師之寺。行",
    "T46n1934_003:0815b17": "道與諸處同。為當有異。對云。先師之法與",
    "T46n1934_003:0815b18": "諸寺有異。六時行道四時坐禪。處別行異。",
    "T46n1934_003:0815b19": "道場常以行法奉為至尊。勅旨云。大好大好。",
    "T46n1934_003:0815b20": "張衡又宣勅云。師等既是行道之眾。勿容受",
    "T46n1934_003:0815b21": "北僧及外州客僧。乃至私度出家。冐死相替",
    "T46n1934_003:0815b22": "頻多假偽。並不得容受。對云。天台一寺即是",
    "T46n1934_003:0815b23": "天之所覆。寺立常規不敢容外邑客僧。乃至",
    "T46n1934_003:0815b24": "私度以生代死。勅云好。張衡又宣勅云。弟",
    "T46n1934_003:0815b25": "子為先師度四十九人出家。停寺受業紹繼",
    "T46n1934_003:0815b26": "於後。師可檢校。有道心者必須係籍人。非私",
    "T46n1934_003:0815b27": "度者。對云爾。張衡又宣勅云。爾後更開先師",
    "T46n1934_003:0815b28": "龕以不。對云。仁壽元年奉勅開竟。爾後更不",
    "T46n1934_003:0815b29": "敢開。勅旨云知。張衡又宣。勅云。師還寺不更",
    "T46n1934_003:0815c01": "開先師龕。必當大異。對云爾勅旨云。弟子",
    "T46n1934_003:0815c02": "欲為先師造碑。先師有若為行狀。對云。先師",
    "T46n1934_003:0815c03": "從生以來。訖至無常。其間靈異非止一條。並",
    "T46n1934_003:0815c04": "是弟子灌頂記錄為行狀一卷。由在山內未",
    "T46n1934_003:0815c05": "敢啟。勅云。大好大好。弟子正欲為先師造碑。",
    "T46n1934_003:0815c06": "師等可即將隨使人出。對云爾。張衡又宣勅",
    "T46n1934_003:0815c07": "云。問灌頂師何在。對云。灌頂師在寺。本應出",
    "T46n1934_003:0815c08": "奉參見。為患痢四十餘日不堪在道。勅云好。",
    "T46n1934_003:0815c09": "張衡又宣勅云師等僧悉在寺不勿使名係。",
    "T46n1934_003:0815c10": "在寺身住於外。對云。先師在世有十條制約。",
    "T46n1934_003:0815c11": "名係於寺。若身居別處則不同止。勅云。大好",
    "T46n1934_003:0815c12": "大好。張衡又宣勅云。師寺舍有穿漏欹斜",
    "T46n1934_003:0815c13": "不。對云當起寺時既是春初。竹木並非時節。",
    "T46n1934_003:0815c14": "至今已有穿漏。亦得臨海鎮官人恒檢校修",
    "T46n1934_003:0815c15": "理。勅云好。若未整頓。弟子即勅使人檢校。對",
    "T46n1934_003:0815c16": "云爾。張衡又宣勅云施師物充師等衣資。勿",
    "T46n1934_003:0815c17": "作餘用。欲作功德亦得。須得弟子意。弟子看",
    "T46n1934_003:0815c18": "師與餘有異。供給繼連必令不斷。勿使寺僧",
    "T46n1934_003:0815c19": "在外多求。損先師之後。對云爾。張衡又宣勅",
    "T46n1934_003:0815c20": "云。弟子遣使送師等還寺。為先師作功德。",
    "T46n1934_003:0815c21": "度人出家竟可開師龕。必當大異。師可急去",
    "T46n1934_003:0815c22": "功德竟。師等即隨使人出。對云爾。璪等起",
    "T46n1934_003:0815c23": "辭。勅云。弟子已答大眾書竟。對云爾。辭出到",
    "T46n1934_003:0815c24": "棲靈寺。祕書監柳顧言來宣勅云。我意令公",
    "T46n1934_003:0815c25": "為智者製碑。若非公作則不得我心。可語僧",
    "T46n1934_003:0815c26": "使急將行狀出至。二月即取碑成。勅楊州僧",
    "T46n1934_003:0815c27": "五十人云。經論之內。若為尊於師氏勝於智",
    "T46n1934_003:0815c28": "者。",
    "T46n1934_003:0815c29": "勅立國清寺名第八十七",
    "T46n1934_003:0816a01": "又前為智者造寺。權因山稱。經論之內。復有",
    "T46n1934_003:0816a02": "勝名。可各述所懷。朕自詳擇。",
    "T46n1934_003:0816a03": "表國清啟第八十八",
    "T46n1934_003:0816a04": "諸僧表。戒師有行者。聖表寺為禪門五淨居。",
    "T46n1934_003:0816a05": "其表未奏。僧使智璪啟云。昔陳世有定光禪",
    "T46n1934_003:0816a06": "師。德行難測。遷神已後。智者夢見其靈云。今",
    "T46n1934_003:0816a07": "欲造寺未是其時。若三國為一家。有大力勢",
    "T46n1934_003:0816a08": "人當為禪師起寺。寺若成國即清。必呼為國",
    "T46n1934_003:0816a09": "清寺。伏聞勅旨欲立寺名。不敢默然。謹以啟",
    "T46n1934_003:0816a10": "聞。謹啟通事舍人李大方奏聞。勅云。此是",
    "T46n1934_003:0816a11": "我先師之靈瑞。即用即用。可取大牙殿牓。填",
    "T46n1934_003:0816a12": "以雌黃書以大篆。付使人安寺門。",
    "T46n1934_003:0816a13": "國清百錄卷第三"
}