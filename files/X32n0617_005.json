{
    "X32n0617_005:0270a14": "妙法蓮華經卓解卷第五",
    "X32n0617_005:0270a16": "姚秦三歲法師 鳩摩羅什 原譯",
    "X32n0617_005:0270a17": "武原無依道人徐昌治覲周氏逗註",
    "X32n0617_005:0270a18": "[0270a18] ○安樂行品第十四",
    "X32n0617_005:0270a19": "[0270a19] (心無他適而自若。謂之安。性得其所而圓順。謂之樂。久不變動而功高。謂之行)。",
    "X32n0617_005:0270a20": " (要能安樂行無虧  念念心休向外馳  日久功深成一片  大千世界碧琉璃)",
    "X32n0617_005:0270a21": "[0270a21] 爾時文殊師利法王子菩薩摩訶薩。白佛言世尊。是",
    "X32n0617_005:0270a22": "諸菩薩甚為難有。敬順佛故。發大誓願。於後惡世。護",
    "X32n0617_005:0270a23": "持讀誦是法華經。",
    "X32n0617_005:0270a24": "[0270a24] (此歎前品深行菩薩。於濁惡世。能奉命弘經也)。",
    "X32n0617_005:0270b01": "[0270b01] 世尊。菩薩摩訶薩。於後惡世。云何能說是經。佛告文",
    "X32n0617_005:0270b02": "殊師利。若菩薩摩訶薩。於後惡世。欲說是經。當安住",
    "X32n0617_005:0270b03": "四法。",
    "X32n0617_005:0270b04": "[0270b04] (此標身口意誓願。四安樂也)。",
    "X32n0617_005:0270b05": "[0270b05] 一者安住菩薩。行處。親近處。能為眾生演說是經。文",
    "X32n0617_005:0270b06": "殊師利。云何名菩薩摩訶薩行處。若菩薩摩訶薩住",
    "X32n0617_005:0270b07": "忍辱地。柔和善順。而不卒暴。心亦不驚。又復於法無",
    "X32n0617_005:0270b08": "所行。而觀諸法如實相。亦不行不分別。是名菩薩摩",
    "X32n0617_005:0270b09": "訶薩行處。",
    "X32n0617_005:0270b10": "[0270b10] (約三法明行處。初約一法。二約二法。三約三法。皆安樂行)。",
    "X32n0617_005:0270b11": "[0270b11] 云何名菩薩摩訶薩親近處。菩薩摩訶薩。不親近國",
    "X32n0617_005:0270b12": "王王子大臣官長。",
    "X32n0617_005:0270b13": "[0270b13] (此下釋近處明。遠十惱亂。乃即遠而論近也)。",
    "X32n0617_005:0270b14": "[0270b14] 不親近諸外道。梵志尼犍子等。及造世俗文筆。讚&#x548F;",
    "X32n0617_005:0270b15": "外書。及路伽耶陀。逆路伽耶陀者。",
    "X32n0617_005:0270b16": "[0270b16] (此第二遠邪人法)。",
    "X32n0617_005:0270b17": "[0270b17] (梵志出家外道。尼犍在家外道。伽陀順世外道。逆伽陀不順世間故)。",
    "X32n0617_005:0270b18": "[0270b18] 亦不親近諸有兇戲。相扠相撲。及那羅等。種種變現。",
    "X32n0617_005:0270b19": "[0270b19] (此第三遠兇戲也。相扠相撲。即兇戲也。那羅。此云力。即是角力&#x6231;。亦是設筋力戲也)。",
    "X32n0617_005:0270b20": "[0270b20] 又不親近旃陀羅。及畜&#x732A;羊雞狗。畋獵漁捕。諸惡律",
    "X32n0617_005:0270b21": "儀。如是人等。或時來者。則為說法。無所希望。",
    "X32n0617_005:0270b22": "[0270b22] (此第四遠旃陀羅也。旃陀羅云屠者。若親近。令人少慈)。",
    "X32n0617_005:0270b23": "[0270b23] 又不親近求聲聞比丘。比丘尼。優婆塞。優婆夷。亦不",
    "X32n0617_005:0270b24": "問訊。若於房中。若經行處。若在講堂中。不共住止。或",
    "X32n0617_005:0270c01": "時來者。隨宜說法。無所希求。",
    "X32n0617_005:0270c02": "[0270c02] (此第五遠二乘眾也。二乘之人。沉滯空寂。不能發菩提心也)。",
    "X32n0617_005:0270c03": "[0270c03] 文殊師利。又菩薩摩訶薩。不應於女人身。取能生欲",
    "X32n0617_005:0270c04": "想相。而為說法。亦不樂見。若入他家。不與小女處女",
    "X32n0617_005:0270c05": "寡女等共語。",
    "X32n0617_005:0270c06": "[0270c06] (此第六遠欲想也。欲想能害菩提心)。",
    "X32n0617_005:0270c07": "[0270c07] 亦復不近五種不男之人。以為親厚。",
    "X32n0617_005:0270c08": "[0270c08] (此第七遠不男也)。",
    "X32n0617_005:0270c09": "[0270c09] 不獨入他家。若有因緣。須獨入時。但一心念佛。",
    "X32n0617_005:0270c10": "[0270c10] (第八遠害)。",
    "X32n0617_005:0270c11": "[0270c11] 若為女人說法。不露齒笑。不現胸臆。乃至為法。猶不",
    "X32n0617_005:0270c12": "親厚。況復餘事。",
    "X32n0617_005:0270c13": "[0270c13] (此第九遠譏嫌也)。",
    "X32n0617_005:0270c14": "[0270c14] 不樂畜年少弟子。沙彌小兒。亦不樂與同師。",
    "X32n0617_005:0270c15": "[0270c15] (第十遠畜養也)。",
    "X32n0617_005:0270c16": "[0270c16] 常好坐禪。在於閑處。修攝其心。文殊師利。是名初親",
    "X32n0617_005:0270c17": "近處。復次菩薩摩訶薩。觀一切法空。",
    "X32n0617_005:0270c18": "[0270c18] (前遠離十種惱亂。即是修戒。今常好坐禪。即是修定。次觀一切法空。即是修慧)。",
    "X32n0617_005:0270c19": "[0270c19] 如實相不顛倒。不動不退不轉。如&#x8657;空無所有性。一",
    "X32n0617_005:0270c20": "切語言道斷。不生不出不起。無名無相。實無所有。無",
    "X32n0617_005:0270c21": "量無邊無礙無障。",
    "X32n0617_005:0270c22": "[0270c22] (不顛等者。凡夫依正二報之法。本是無常。反執為常。本是苦。反執為樂。本無我。反執為我。本不淨。反執為",
    "X32n0617_005:0270c23": "淨。此凡夫四倒也。二乘於常樂我淨四德。反執為苦無常無我不淨。此二乘四倒也。菩薩無此八倒。故云",
    "X32n0617_005:0270c24": "不顛倒。不動者。不為分段變易二種生死所動也。不退者。契寂滅理也。不轉者。不似凡夫流轉生死。不似",
    "X32n0617_005:0271a01": "二乘轉凡成聖也)。",
    "X32n0617_005:0271a02": "[0271a02] 但以因緣有。從顛倒生。故說常樂。觀如是法相。是名",
    "X32n0617_005:0271a03": "菩薩摩訶薩第二親近處。",
    "X32n0617_005:0271a04": "[0271a04] (上直明中道觀慧。非解非惑。絕二邊之相。今明雙照二邊。從惑因緣。生生死。從解因緣。生涅槃)。",
    "X32n0617_005:0271a05": "[0271a05] 爾時世尊。欲重宣此義而說偈言。",
    "X32n0617_005:0271a06": " 若有菩薩  於後惡世  無怖畏心",
    "X32n0617_005:0271a07": " 欲說是經  應入行處  及親近處",
    "X32n0617_005:0271a08": " 常離國王  及國王子  大臣官長",
    "X32n0617_005:0271a09": " 凶險戲者  及旃陀羅  外道梵志",
    "X32n0617_005:0271a10": " 亦不親近  增上慢人  貪著小乘",
    "X32n0617_005:0271a11": " 三藏學者  破戒比丘  名字羅漢",
    "X32n0617_005:0271a12": " 及比丘尼  好戲笑者  深著五欲",
    "X32n0617_005:0271a13": " 求現滅度  諸優婆夷  皆勿親近",
    "X32n0617_005:0271a14": " 若是人等  以好心來  到菩薩所",
    "X32n0617_005:0271a15": " 為聞佛道  菩薩則以  無所畏心",
    "X32n0617_005:0271a16": " 不懷希望  而為說法  寡女處女",
    "X32n0617_005:0271a17": " 及諸不男  皆勿親近  以為親厚",
    "X32n0617_005:0271a18": " 亦莫親近  屠兒魁膾  畋獵漁捕",
    "X32n0617_005:0271a19": " 為利殺害  販肉自活  衒賣女色",
    "X32n0617_005:0271a20": " 如是之人  皆勿親近  兇險相撲",
    "X32n0617_005:0271a21": " 種種嬉戲  諸婬女等  盡勿親近",
    "X32n0617_005:0271a22": " 莫獨屏處  為女說法  若說法時",
    "X32n0617_005:0271a23": " 無得戲笑  入里乞食  將一比丘",
    "X32n0617_005:0271a24": " 若無比丘  一心念佛  是則名為",
    "X32n0617_005:0271b01": " 行處近處  以此二處  能安樂說",
    "X32n0617_005:0271b02": " 又復不行  上中下法  有為無為",
    "X32n0617_005:0271b03": " 實不實法  亦不分別  是男是女",
    "X32n0617_005:0271b04": " 不得諸法  不知不見  是則名為",
    "X32n0617_005:0271b05": " 菩薩行處  一切諸法  空無所有",
    "X32n0617_005:0271b06": " 無有常住  亦無起滅  是名智者",
    "X32n0617_005:0271b07": " 所親近處  顛倒分別  諸法有無",
    "X32n0617_005:0271b08": " 是實非實  是生非生  在於閑處",
    "X32n0617_005:0271b09": " 修攝其心  安住不動  如須彌山",
    "X32n0617_005:0271b10": " 觀一切法  皆無所有  猶如&#x8657;空",
    "X32n0617_005:0271b11": " 無有堅固  不生不出  不動不退",
    "X32n0617_005:0271b12": " 常住一相  是名近處  若有比丘",
    "X32n0617_005:0271b13": " 於我滅後  入是行處  及親近處",
    "X32n0617_005:0271b14": " 說斯經時  無有怯弱  菩薩有時",
    "X32n0617_005:0271b15": " 入於靜室  以正憶念  隨義觀法",
    "X32n0617_005:0271b16": " 從禪定起  為諸國王  王子臣民",
    "X32n0617_005:0271b17": " 婆羅門等  開化演暢  說斯經典",
    "X32n0617_005:0271b18": " 其心安隱  無有怯弱",
    "X32n0617_005:0271b19": "[0271b19] (此釋安樂之因。因正憶念。修智慧故。離諸取著。得法無我。內無顛倒。心不怯弱。名安樂也)。",
    "X32n0617_005:0271b20": " 文殊師利  是名菩薩  安住初法",
    "X32n0617_005:0271b21": " 能於後世  說法華經",
    "X32n0617_005:0271b22": "[0271b22] 又文殊師利。如來滅後。於末法中。欲說是經。應住安",
    "X32n0617_005:0271b23": "樂行。若口宣說。若讀經時。不樂說人。及經典過。亦不",
    "X32n0617_005:0271b24": "輕慢諸餘法師。",
    "X32n0617_005:0271c01": "[0271c01] (始行弘經之人。遇求法者。但以大乘而為解說。深住弘經者。始末以三藏等三。顯於圓頓也)。",
    "X32n0617_005:0271c02": "[0271c02] 不說他人好惡長短。於聲聞人。亦不稱名說其過惡。",
    "X32n0617_005:0271c03": "亦不稱名讚歎其美。",
    "X32n0617_005:0271c04": "[0271c04] (不稱他短。不說己長。於聲聞等者。聲聞根性不定。若歎二乘。或令彼退大取小。若毀呰二乘。或令其大小",
    "X32n0617_005:0271c05": "俱失。所以毀讚俱不應也)。",
    "X32n0617_005:0271c06": "[0271c06] 又亦不生怨嫌之心。善修如是安樂心故。諸有聽者。",
    "X32n0617_005:0271c07": "不逆其意。有所難問。不以小乘法答。但以大乘而為",
    "X32n0617_005:0271c08": "解說。令得一切種智。",
    "X32n0617_005:0271c09": "[0271c09] (上既觀諸法空。心已住於空理。無所取著。必不執大而輕於小。但隨順物情。復不違於大乘法相)。",
    "X32n0617_005:0271c10": "[0271c10] 爾時世尊。欲重宣此義而說偈言。",
    "X32n0617_005:0271c11": " 菩薩常樂  安隱說法  於清淨地",
    "X32n0617_005:0271c12": " 而施&#x7240;座  以油塗身  澡浴塵穢",
    "X32n0617_005:0271c13": " 著新淨衣  內外俱淨  安處法座",
    "X32n0617_005:0271c14": " 隨問為說  若有比丘  及比丘尼",
    "X32n0617_005:0271c15": " 諸優婆塞  及優婆夷  國王王子",
    "X32n0617_005:0271c16": " 群臣士民  以微妙義  和顏為說",
    "X32n0617_005:0271c17": " 若有難問  隨義而答  因緣譬喻",
    "X32n0617_005:0271c18": " 敷演分別  以是方便  皆使發心",
    "X32n0617_005:0271c19": " 漸漸增益  入於佛道  除懶墯意",
    "X32n0617_005:0271c20": " 及懈怠想  離諸憂惱  慈心說法",
    "X32n0617_005:0271c21": "[0271c21] (怨嫌心起。則懈懶憂惱。今慈心說法。絕無怨嫌。精進無憂)。",
    "X32n0617_005:0271c22": " 晝夜常說  無上道教  以諸因緣",
    "X32n0617_005:0271c23": " 無量譬喻  開示眾生  咸令歡喜",
    "X32n0617_005:0271c24": " 衣服臥具  飲食醫藥  而於其中",
    "X32n0617_005:0272a01": " 無所希望  但一心念  說法因緣",
    "X32n0617_005:0272a02": " 願成佛道  令眾亦爾  是則大利",
    "X32n0617_005:0272a03": " 安樂供養  我滅度後  若有比丘",
    "X32n0617_005:0272a04": " 能演說斯  妙法華經  心無嫉恚",
    "X32n0617_005:0272a05": " 諸惱障礙  亦無憂愁  及罵詈者",
    "X32n0617_005:0272a06": " 又無怖畏  加刀杖等  亦無擯出",
    "X32n0617_005:0272a07": " 安住忍故  智者如是  善修其心",
    "X32n0617_005:0272a08": " 能住安樂  如我上說  其人功德",
    "X32n0617_005:0272a09": " 千萬億劫  筭數譬喻  說不能盡",
    "X32n0617_005:0272a10": "[0272a10] 又文殊師利。菩薩摩訶薩。於後末世。法欲滅時。受持",
    "X32n0617_005:0272a11": "讀誦斯經典者。無懷嫉&#x59AC;諂誑之心。",
    "X32n0617_005:0272a12": "[0272a12] (二乘欲出生死。故先除貪欲。菩薩欲化他。故先除嗔見。嫉&#x59AC;違慈悲。非化他之法。諂誑乖智慧。非自行之",
    "X32n0617_005:0272a13": "法)。",
    "X32n0617_005:0272a14": "[0272a14] 亦勿輕罵學佛道者。求其長短。若比丘。比丘尼。優婆",
    "X32n0617_005:0272a15": "塞。優婆夷。求聲聞者。求辟支佛者。求菩薩道者。無得",
    "X32n0617_005:0272a16": "惱之。令其疑悔。語其人言。汝等去道甚遠。終不能得",
    "X32n0617_005:0272a17": "一切種智。所以者何。汝是放逸之人。於道懈怠故。",
    "X32n0617_005:0272a18": "[0272a18] (比丘等四眾。皆有三乘之機。故云求聲聞等。此戒不應以圓。呵通教三乘者)。",
    "X32n0617_005:0272a19": "[0272a19] 又亦不應戲論諸法。有所諍競。當於一切眾生。起大",
    "X32n0617_005:0272a20": "慈悲。於諸如來。起慈父想。於諸菩薩。起大師想。於十",
    "X32n0617_005:0272a21": "方諸大菩薩。常應深心恭敬禮拜。於一切眾生。平等",
    "X32n0617_005:0272a22": "說法。以順法故。不多不少。乃至深愛法者。亦不為多",
    "X32n0617_005:0272a23": "說。",
    "X32n0617_005:0272a24": "[0272a24] (平等破偏執之諍。法本平等。故云順法。不多不少者。量其機器之利鈍也)。",
    "X32n0617_005:0272b01": "[0272b01] 文殊師利。是菩薩摩訶薩。於後末世。法欲滅時。有成",
    "X32n0617_005:0272b02": "就是第三安樂行者。說是法時。無能惱亂。",
    "X32n0617_005:0272b03": "[0272b03] (此結意安樂行也)。",
    "X32n0617_005:0272b04": "[0272b04] 得好同學。共讀誦是經。亦得大眾而來聽受。聽已能",
    "X32n0617_005:0272b05": "持。持已能誦。誦已能說。說已能書。若使人書。供養經",
    "X32n0617_005:0272b06": "卷。恭敬尊重讚歎。爾時世尊。欲重宣此義而說偈言。",
    "X32n0617_005:0272b07": " 若欲說是經  當捨嫉恚慢  諂誑邪偽心",
    "X32n0617_005:0272b08": " 常修質直行  不輕蔑於人  亦不戲論法",
    "X32n0617_005:0272b09": " 不令它疑悔  云汝不得佛  是佛子說法",
    "X32n0617_005:0272b10": " 常柔和能忍  慈悲於一切  不生懈怠心",
    "X32n0617_005:0272b11": " 十方大菩薩  愍眾故行道  應生恭敬心",
    "X32n0617_005:0272b12": " 是則我大師  於諸佛世尊  生無上父想",
    "X32n0617_005:0272b13": " 破於憍慢心  說法無障礙  第三法如是",
    "X32n0617_005:0272b14": " 智者應守護  一心安樂行  無量眾所敬",
    "X32n0617_005:0272b15": "[0272b15] 又文殊師利。菩薩摩訶薩。於後末世。法欲滅時。有持",
    "X32n0617_005:0272b16": "是法華經者。",
    "X32n0617_005:0272b17": "[0272b17] (此下第四誓願安樂行也。以身口意與慈悲。發願流通此經)。",
    "X32n0617_005:0272b18": "[0272b18] 於在家出家人中。生大慈心。於非菩薩人中。生大悲",
    "X32n0617_005:0272b19": "心。應作是念。如是之人。則為大失。如來方便隨宜說",
    "X32n0617_005:0272b20": "法。不聞不知。不覺不問。不信不解。其人雖不問不信",
    "X32n0617_005:0272b21": "不解是經。我得阿耨多羅三藐三菩提時。隨在何地。",
    "X32n0617_005:0272b22": "以神通力。智慧力。引之令得住是法中。文殊師利。是",
    "X32n0617_005:0272b23": "菩薩摩訶薩。於如來滅後。有成就此第四法者。說是",
    "X32n0617_005:0272b24": "法時。無有過失。常為比丘。比丘尼。優婆塞。優婆夷。國",
    "X32n0617_005:0272c01": "王王子。大臣人民。婆羅門居士等。供養恭敬。尊重讚",
    "X32n0617_005:0272c02": "歎。&#x8657;空諸天為聽法故。亦常隨侍。若在聚落城邑。空",
    "X32n0617_005:0272c03": "閑林中。有人來欲難問者。諸天晝夜常為法故。而衛",
    "X32n0617_005:0272c04": "護之。能令聽者皆得歡喜。所以者何。此經是一切過",
    "X32n0617_005:0272c05": "去未來現在諸佛神力所護故。文殊師利。是法華經。",
    "X32n0617_005:0272c06": "於無量國中。乃至名字不可得聞。何況得見受持讀",
    "X32n0617_005:0272c07": "誦。文殊師利。譬如強力轉輪聖王。欲以威勢降伏諸",
    "X32n0617_005:0272c08": "國。而諸小王不順其命。時轉輪王起種種兵而往討",
    "X32n0617_005:0272c09": "伐。王見兵眾戰有功者。即大歡喜。隨功賞賜。或與田",
    "X32n0617_005:0272c10": "宅。聚落城邑。或與衣服嚴身之具。或與種種珍寶。金",
    "X32n0617_005:0272c11": "銀琉璃硨磲碼&#x78AF;珊瑚琥珀象馬車乘奴婢人民。",
    "X32n0617_005:0272c12": "[0272c12] (田即三昧。宅即智慧。邑即三果。城即四果涅槃。衣服即慚忍善法。嚴身之具。種種七寶。即七覺支等)。",
    "X32n0617_005:0272c13": "[0272c13] 唯髻中明珠。不以與之。所以者何。獨王頂上有此一",
    "X32n0617_005:0272c14": "珠。若以與之。王諸眷屬。必大驚怪。",
    "X32n0617_005:0272c15": "[0272c15] (髻喻權。珠喻實。在頂上者。極果所宗。驚怪者。眾生大機未動。二乘疑惑驚怪)。",
    "X32n0617_005:0272c16": "[0272c16] 文殊師利。如來亦復如是。以禪定智慧力。得法國土。",
    "X32n0617_005:0272c17": "王於三界。而諸魔王不肯順伏。如來賢聖諸將。與之",
    "X32n0617_005:0272c18": "共戰。其有功者。心亦歡喜。於四眾中。為說諸經。令其",
    "X32n0617_005:0272c19": "心悅。賜以禪定解脫無漏根力。諸法之財。又復賜與",
    "X32n0617_005:0272c20": "涅槃之城。言得滅度。引導其心。令皆歡喜。而不為說",
    "X32n0617_005:0272c21": "是法華經。文殊師利。如轉輪王。見諸兵眾。有大功者。",
    "X32n0617_005:0272c22": "心甚歡喜。以此難信之珠。久在髻中。不妄與人。而今",
    "X32n0617_005:0272c23": "與之。",
    "X32n0617_005:0272c24": "[0272c24] (解髻。即開權。與珠即顯實)。",
    "X32n0617_005:0273a01": "[0273a01] 如來亦復如是。於三界中。為大法王。以法教化一切",
    "X32n0617_005:0273a02": "眾生。見賢聖軍。與五陰魔。煩惱魔。死魔。共戰。有大功",
    "X32n0617_005:0273a03": "勳。滅三毒。出三界。破魔網。爾時如來亦大歡喜。此法",
    "X32n0617_005:0273a04": "華經。能令眾生至一切智。一切世間多怨難信。先所",
    "X32n0617_005:0273a05": "未說而今說之。文殊師利。此法華經。是諸如來第一",
    "X32n0617_005:0273a06": "之說。於諸說中。最為甚深。末後賜與。如彼強力之王。",
    "X32n0617_005:0273a07": "久護明珠。今乃與之。文殊師利。此法華經。諸佛如來",
    "X32n0617_005:0273a08": "秘密之藏。於諸經中。最在其上。長夜守護。不妄宣說。",
    "X32n0617_005:0273a09": "始於今日。乃與汝等而敷演之。",
    "X32n0617_005:0273a10": "[0273a10] (一切內法內名。能知解。一切外法外名。亦能知解。但不能以一切道。起一切種。故名一切智)。",
    "X32n0617_005:0273a11": "[0273a11] 爾時世尊。欲重宣此義而說偈言。",
    "X32n0617_005:0273a12": " 常行忍辱  哀愍一切  乃能演說",
    "X32n0617_005:0273a13": " 佛所讚經  後末世時  持此經者",
    "X32n0617_005:0273a14": " 於家出家  及非菩薩  應生慈悲",
    "X32n0617_005:0273a15": " 斯等不聞  不信是經  則為大失",
    "X32n0617_005:0273a16": " 我得佛道  以諸方便  為說此法",
    "X32n0617_005:0273a17": " 令住其中  譬如強力  轉輪之王",
    "X32n0617_005:0273a18": " 兵戰有功  賞賜諸物  象馬車乘",
    "X32n0617_005:0273a19": " 嚴身之具  及諸田宅  聚落城邑",
    "X32n0617_005:0273a20": " 或與衣服  種種珍寶  奴婢財物",
    "X32n0617_005:0273a21": " 歡喜賜與  如有勇健  能為難事",
    "X32n0617_005:0273a22": " 王解髻中  明珠賜之  如來亦爾",
    "X32n0617_005:0273a23": " 為諸法王  忍辱大力  智慧寶藏",
    "X32n0617_005:0273a24": " 以大慈悲  如法化世  見一切人",
    "X32n0617_005:0273b01": " 受諸苦惱  欲求解脫  與諸魔戰",
    "X32n0617_005:0273b02": " 為是眾生  說種種法  以大方便",
    "X32n0617_005:0273b03": " 說此諸經  既知眾生  得其力已",
    "X32n0617_005:0273b04": " 末後乃為  說是法華  如王解髻",
    "X32n0617_005:0273b05": " 明珠與之  此經為尊  眾經中上",
    "X32n0617_005:0273b06": " 我常守護  不妄開示  今正是時",
    "X32n0617_005:0273b07": " 為汝等說  我滅度後  求佛道者",
    "X32n0617_005:0273b08": " 欲得安隱  演說斯經  應當親近",
    "X32n0617_005:0273b09": " 如是四法  讀是經者  常無憂惱",
    "X32n0617_005:0273b10": " 又無病痛  顏色鮮白  不生貧窮",
    "X32n0617_005:0273b11": " 卑賤醜陋  眾生樂見  如慕賢聖",
    "X32n0617_005:0273b12": " 天諸童子  以為給使  刀杖不加",
    "X32n0617_005:0273b13": " 毒不能害  若人惡罵  口則閉塞",
    "X32n0617_005:0273b14": " 遊行無畏  如師子王  智慧光明",
    "X32n0617_005:0273b15": " 如日之照  若於夢中  但見妙事",
    "X32n0617_005:0273b16": " 見諸如來  坐師子座  諸比丘眾",
    "X32n0617_005:0273b17": " 圍繞說法  又見龍神  阿修羅等",
    "X32n0617_005:0273b18": " 數如恒沙  恭敬合掌  自見其身",
    "X32n0617_005:0273b19": " 而為說法  又見諸佛  身相金色",
    "X32n0617_005:0273b20": " 放無量光  照於一切  以梵音聲",
    "X32n0617_005:0273b21": " 演說諸法  佛為四眾  說無上法",
    "X32n0617_005:0273b22": " 見身處中  合掌讚佛  聞法歡喜",
    "X32n0617_005:0273b23": " 而為供養  得陀羅尼  證不退智",
    "X32n0617_005:0273b24": " 佛知其心  深入佛道  即為授記",
    "X32n0617_005:0273c01": " 成最正覺  汝善男子  當於來世",
    "X32n0617_005:0273c02": " 得無量智  佛之大道  國土嚴淨",
    "X32n0617_005:0273c03": " 廣大無比  亦有四眾  合掌聽法",
    "X32n0617_005:0273c04": " 又見自身  在山林中  修習善法",
    "X32n0617_005:0273c05": " 證諸實相  深入禪定  見十方佛",
    "X32n0617_005:0273c06": " 諸佛身金色  百福相莊嚴  聞法為人說",
    "X32n0617_005:0273c07": " 常有是好夢  又夢作國王  捨宮殿眷屬",
    "X32n0617_005:0273c08": " 及上妙五欲  行詣於道場  在菩提樹下",
    "X32n0617_005:0273c09": " 而處師子座  求道過七日  得諸佛之智",
    "X32n0617_005:0273c10": " 成無上道已  起而轉法輪  為四眾說法",
    "X32n0617_005:0273c11": " 經千萬億劫  說無漏妙法  度無量眾生",
    "X32n0617_005:0273c12": " 後當入涅槃  如煙盡燈滅  若後惡世中",
    "X32n0617_005:0273c13": " 說是第一法  是人得大利  如上諸功德",
    "X32n0617_005:0273c14": "[0273c14] ○從地涌出品第十五",
    "X32n0617_005:0273c15": " (法身無去亦無來  可嘆時人空自猜  三際十方俱坐斷  乾坤信是眼中埃)",
    "X32n0617_005:0273c16": "[0273c16] 爾時他方國土諸來菩薩摩訶薩。過八恒河沙數。於",
    "X32n0617_005:0273c17": "大眾中起。合掌作禮而白佛言。世尊。若聽我等於佛",
    "X32n0617_005:0273c18": "滅後。在此娑婆世界。勤加精進。護持讀誦。書寫供養",
    "X32n0617_005:0273c19": "是經典者。當於此土而廣說之。爾時佛告諸菩薩摩",
    "X32n0617_005:0273c20": "訶薩眾。止善男子。不須汝等護持此經。所以者何。我",
    "X32n0617_005:0273c21": "娑婆世界。自有六萬恒河沙等菩薩摩訶薩。一一菩",
    "X32n0617_005:0273c22": "薩。各有六萬恒河沙眷屬。是諸人等。能於我滅後。護",
    "X32n0617_005:0273c23": "持讀誦。廣說此經。佛說是時。娑婆世界。三千大千國",
    "X32n0617_005:0273c24": "土。地皆振裂。而於其中。有無量千萬億菩薩摩訶薩。",
    "X32n0617_005:0274a01": "同時涌出。是諸菩薩身皆金色。三十二相。無量光明。",
    "X32n0617_005:0274a02": "先盡在此娑婆世界之下。此界&#x8657;空中住。",
    "X32n0617_005:0274a03": "[0274a03] (住處者。常寂光也。常即常德。寂即樂德。光即淨我二德。此四德秘密之藏。是其住處)。",
    "X32n0617_005:0274a04": "[0274a04] 是諸菩薩。聞釋迦牟尼佛所說音聲。從下發來。一一",
    "X32n0617_005:0274a05": "菩薩。皆是大眾唱導之首。各將六萬恒河沙眷屬。況",
    "X32n0617_005:0274a06": "將五萬四萬三萬二萬一萬恒河沙等眷屬者。況復",
    "X32n0617_005:0274a07": "乃至一恒河沙半恒河沙四分之一。乃至千萬億那",
    "X32n0617_005:0274a08": "由他分之一。況復千萬億那由他眷屬。況復億萬眷",
    "X32n0617_005:0274a09": "屬。況復千萬百萬乃至一萬。況復一千一百乃至一",
    "X32n0617_005:0274a10": "十。況復將五四三二一弟子者。況復單己樂遠離行。",
    "X32n0617_005:0274a11": "如是等比。無量無邊。筭數譬喻所不能知。是諸菩薩。",
    "X32n0617_005:0274a12": "從地出已。各詣&#x8657;空七寶妙塔多寶如來。釋迦牟尼",
    "X32n0617_005:0274a13": "佛所。到已。向二世尊。頭面禮足。及至諸寶樹下。師子",
    "X32n0617_005:0274a14": "座上佛所。亦皆作禮。右遶三&#x5E00;。合掌恭敬。以諸菩薩",
    "X32n0617_005:0274a15": "種種讚法。而以讚歎。住在一面。欣樂瞻仰於二世尊。",
    "X32n0617_005:0274a16": "是諸菩薩摩訶薩。從初涌出。以諸菩薩種種讚法而",
    "X32n0617_005:0274a17": "讚於佛。如是時間。經五十小劫。是時釋迦牟尼佛默",
    "X32n0617_005:0274a18": "然而坐。及諸四眾亦皆默然。五十小劫。佛神力故。令",
    "X32n0617_005:0274a19": "諸大眾。謂如半日。",
    "X32n0617_005:0274a20": "[0274a20] (五十小劫謂如半日。四眾&#x5FA7;見。此乃隱長而現短。借其神力。令狹而見廣。俱是不可思議也)。",
    "X32n0617_005:0274a21": "[0274a21] 爾時四眾亦以佛神力故。見諸菩薩。&#x5FA7;滿無量百千",
    "X32n0617_005:0274a22": "萬億國土&#x8657;空。是菩薩眾中有四導師。一名上行。二",
    "X32n0617_005:0274a23": "名無邊行。三名淨行。四名安立行。是四菩薩。於其眾",
    "X32n0617_005:0274a24": "中最為上首唱導之師。在大眾前。各共合掌觀釋迦",
    "X32n0617_005:0274b01": "牟尼佛而問訊言。世尊。少病少惱。安樂行不。所應度",
    "X32n0617_005:0274b02": "者受教易不。不令世尊生疲勞耶。爾時四大菩薩而",
    "X32n0617_005:0274b03": "說偈言。",
    "X32n0617_005:0274b04": " 世尊安樂  少病少惱  教化眾生",
    "X32n0617_005:0274b05": " 得無疲倦  又諸眾生  受化易不",
    "X32n0617_005:0274b06": " 不令世尊  生疲勞耶",
    "X32n0617_005:0274b07": "[0274b07] 爾時世尊。於菩薩大眾中而作是言。如是如是。諸善",
    "X32n0617_005:0274b08": "男子。如來安樂。少病少惱。諸眾生等。易可化度。無有",
    "X32n0617_005:0274b09": "疲勞。所以者何。是諸眾生。世世已來。常受我化。亦於",
    "X32n0617_005:0274b10": "過去諸佛恭敬尊重。種諸善根。此諸眾生。始見我身。",
    "X32n0617_005:0274b11": "聞我所說。即皆信受。入如來慧。除先修習。學小乘者。",
    "X32n0617_005:0274b12": "如是之人。我今亦令得聞是經。入於佛慧。",
    "X32n0617_005:0274b13": "[0274b13] (根鈍德薄者。世世已來。不受大化。故須開頓說漸。亦令此人。今聞法華。入於佛慧)。",
    "X32n0617_005:0274b14": "[0274b14] 爾時諸大菩薩而說偈言。",
    "X32n0617_005:0274b15": " 善哉善哉  大雄世尊  諸眾生等",
    "X32n0617_005:0274b16": " 易可化度  能問諸佛  甚深智慧",
    "X32n0617_005:0274b17": " 聞已信行  我等隨喜",
    "X32n0617_005:0274b18": "[0274b18] 於時世尊。讚歎上首諸大菩薩。善哉善哉。善男子。汝",
    "X32n0617_005:0274b19": "等能於如來發隨喜心。爾時彌勒菩薩。及八千恒河",
    "X32n0617_005:0274b20": "沙諸菩薩眾。皆作是念。我等從昔已來。不見不聞。如",
    "X32n0617_005:0274b21": "是大菩薩摩訶薩眾。從地涌出。住世尊前。合掌供養",
    "X32n0617_005:0274b22": "問訊如來。時彌勒菩薩摩訶薩。知八千恒河沙諸菩",
    "X32n0617_005:0274b23": "薩等心之所念。并欲自決所疑。合掌向佛以偈問曰。",
    "X32n0617_005:0274b24": " 無量千萬億  大眾諸菩薩  昔所未曾見",
    "X32n0617_005:0274c01": " 願兩足尊說  是從何所來  以何因緣集",
    "X32n0617_005:0274c02": " 巨身大神通  智慧叵思議  其志念堅固",
    "X32n0617_005:0274c03": " 有大忍辱力  眾生所樂見  為從何所來",
    "X32n0617_005:0274c04": " 一一諸菩薩  所將諸眷屬  其數無有量",
    "X32n0617_005:0274c05": " 如恒河沙等  或有大菩薩  將六萬恒沙",
    "X32n0617_005:0274c06": " 如是諸大眾  一心求佛道  是諸大師等",
    "X32n0617_005:0274c07": " 六萬恒河沙  俱來供養佛  及護持是經",
    "X32n0617_005:0274c08": " 將五萬恒沙  其數過於是  四萬及三萬",
    "X32n0617_005:0274c09": " 二萬至一萬  一千一百等  乃至一恒沙",
    "X32n0617_005:0274c10": " 半及三四分  億萬分之一  千萬那由他",
    "X32n0617_005:0274c11": " 萬億諸弟子  乃至於半億  其數復過上",
    "X32n0617_005:0274c12": " 百萬至一萬  一千及一百  五十與一十",
    "X32n0617_005:0274c13": " 乃至三二一  單己無眷屬  樂於獨處者",
    "X32n0617_005:0274c14": " 俱來至佛所  其數轉過上  如是諸大眾",
    "X32n0617_005:0274c15": " 若人行籌數  過於恒沙劫  猶不能盡知",
    "X32n0617_005:0274c16": " 是諸大威德  精進菩薩眾  誰為其說法",
    "X32n0617_005:0274c17": " 教化而成就  從誰初發心  稱揚何佛法",
    "X32n0617_005:0274c18": " 受持行誰經  修習何佛道  如是諸菩薩",
    "X32n0617_005:0274c19": " 神通大智力  四方地振裂  皆從中涌出",
    "X32n0617_005:0274c20": " 世尊我昔來  未曾見是事  願說其所從",
    "X32n0617_005:0274c21": " 國土之名號  我常遊諸國  未曾見是眾",
    "X32n0617_005:0274c22": " 我於此眾中  乃不識一人  忽然從地出",
    "X32n0617_005:0274c23": " 願說其因緣  今此之大會  無量百千億",
    "X32n0617_005:0274c24": " 是諸菩薩等  皆欲知此事  是諸菩薩眾",
    "X32n0617_005:0275a01": " 本末之因緣  無量德世尊  惟願決眾疑",
    "X32n0617_005:0275a02": "[0275a02] 爾時釋迦牟尼分身諸佛。從無量千萬億他方國土",
    "X32n0617_005:0275a03": "來者。在於八方諸寶樹下師子座上。結跏趺坐。其佛",
    "X32n0617_005:0275a04": "侍者。各各見是菩薩大眾。於三千大千世界四方從",
    "X32n0617_005:0275a05": "地涌出。住於&#x8657;空。各白其佛言。世尊。此諸無量無邊",
    "X32n0617_005:0275a06": "阿僧祇菩薩大眾。從何所來。爾時諸佛各告侍者。諸",
    "X32n0617_005:0275a07": "善男子。且待須臾。有菩薩摩訶薩。名曰彌勒。釋迦牟",
    "X32n0617_005:0275a08": "尼佛之所授記。次後作佛。已問斯事。佛今答之。汝等",
    "X32n0617_005:0275a09": "自當因是得聞。",
    "X32n0617_005:0275a10": "[0275a10] (此他土菩薩疑也。其佛侍者。即他方菩薩分身眷屬)。",
    "X32n0617_005:0275a11": "[0275a11] 爾時釋迦牟尼佛告彌勒菩薩。善哉善哉。阿逸多。乃",
    "X32n0617_005:0275a12": "能問佛如是大事。汝等當共一心。被精進鎧。發堅固",
    "X32n0617_005:0275a13": "意。如來今欲顯發宣示諸佛智慧。諸佛自在神通之",
    "X32n0617_005:0275a14": "力。諸佛師子奮迅之力。諸佛威猛大勢之力。",
    "X32n0617_005:0275a15": "[0275a15] (自在神力者。過去益物也。師子奮迅者。十方分身所被之處。現在益物也。大勢威猛。未來益物也)。",
    "X32n0617_005:0275a16": "[0275a16] 爾時世尊。欲重宣此義而說偈言。",
    "X32n0617_005:0275a17": " 當精進一心  我欲說此事  勿得有疑悔",
    "X32n0617_005:0275a18": " 佛智叵思議  汝今出信力  住於忍善中",
    "X32n0617_005:0275a19": " 昔所未聞法  今皆當得聞  我今安慰汝",
    "X32n0617_005:0275a20": " 勿得懷疑懼  佛無不實語  智慧不可量",
    "X32n0617_005:0275a21": " 所得第一法  甚深叵分別  如是今當說",
    "X32n0617_005:0275a22": " 汝等一心聽",
    "X32n0617_005:0275a23": "[0275a23] 爾時世尊。說此偈已。告彌勒菩薩。我今於此大眾宣",
    "X32n0617_005:0275a24": "告汝等。阿逸多。是諸大菩薩摩訶薩。無量無數阿僧",
    "X32n0617_005:0275b01": "祇。從地涌出。汝等昔所未見者。我於是娑婆世界得",
    "X32n0617_005:0275b02": "阿耨多羅三藐三菩提已。教化示導是諸菩薩。調伏",
    "X32n0617_005:0275b03": "其心。令發道意。此諸菩薩。皆於是娑婆世界之下。此",
    "X32n0617_005:0275b04": "界&#x8657;空中住。於諸經典。讀誦通利。思惟分別。正憶念。",
    "X32n0617_005:0275b05": "阿逸多。是諸善男子等。不樂在眾。多有所說。常樂靜",
    "X32n0617_005:0275b06": "處。勤行精進。未曾休息。亦不依止人天而住。常樂深",
    "X32n0617_005:0275b07": "智。無有障礙。亦常樂於諸佛之法。一心精進。求無上",
    "X32n0617_005:0275b08": "慧。爾時世尊。欲重宣此義而說偈言。",
    "X32n0617_005:0275b09": " 阿逸汝當知  是諸大菩薩  從無數劫來",
    "X32n0617_005:0275b10": " 修習佛智慧  悉是我所化  令發大道心",
    "X32n0617_005:0275b11": " 此等是我子  依止是世界  常行頭陀事",
    "X32n0617_005:0275b12": " 志樂於靜處  捨大眾憒&#x9599;  不樂多所說",
    "X32n0617_005:0275b13": " 如是諸子等  學習我道法  晝夜常精進",
    "X32n0617_005:0275b14": " 為求佛道故  在娑婆世界  下方空中住",
    "X32n0617_005:0275b15": " 志念力堅固  常勤求智慧  說種種妙法",
    "X32n0617_005:0275b16": " 其心無所畏  我於伽耶城  菩提樹下坐",
    "X32n0617_005:0275b17": " 得成最正覺  轉無上法輪  爾乃教化之",
    "X32n0617_005:0275b18": " 令初發道心  今皆住不退  悉當得成佛",
    "X32n0617_005:0275b19": " 我今說實語  汝等一心信  我從久遠來",
    "X32n0617_005:0275b20": " 教化是等眾",
    "X32n0617_005:0275b21": "[0275b21] (阿逸多。云無能勝。伽耶。山名)。",
    "X32n0617_005:0275b22": "[0275b22] 爾時彌勒菩薩摩訶薩。及無數諸菩薩等。心生疑惑",
    "X32n0617_005:0275b23": "怪未曾有。而作是念。云何世尊。於少時間。教化如是",
    "X32n0617_005:0275b24": "無量無邊阿僧祇諸大菩薩。令住阿耨多羅三藐三",
    "X32n0617_005:0275c01": "菩提。即白佛言。世尊。如來為太子時。出於釋宮。去伽",
    "X32n0617_005:0275c02": "耶城不遠。坐於道場。得成阿耨多羅三藐三菩提。從",
    "X32n0617_005:0275c03": "是已來。始過四十餘年。世尊。云何於此少時。大作佛",
    "X32n0617_005:0275c04": "事。以佛勢力。以佛功德。教化如是無量大菩薩眾。當",
    "X32n0617_005:0275c05": "成阿耨多羅三藐三菩提。世尊。此大菩薩眾。假使有",
    "X32n0617_005:0275c06": "人。於千萬億劫。數不能盡。不得其邊。斯等久遠已來。",
    "X32n0617_005:0275c07": "於無量無邊諸佛所。植諸善根。成就菩薩道。常修梵",
    "X32n0617_005:0275c08": "行。",
    "X32n0617_005:0275c09": "[0275c09] (此所化既多。行位深妙。又執遠而疑近也)。",
    "X32n0617_005:0275c10": "[0275c10] 世尊。如此之事。世所難信。譬如有人。色美髮黑。年二",
    "X32n0617_005:0275c11": "十五。指百歲人。言是我子。其百歲人。亦指年少。言是",
    "X32n0617_005:0275c12": "我父。生育我等。是事難信。",
    "X32n0617_005:0275c13": "[0275c13] (色美髮黑。總在年少。比如來是父。譬上成道近也。指百歲人。比地涌諸菩薩是子。譬上所化甚多也)。",
    "X32n0617_005:0275c14": "[0275c14] 佛亦如是。得道已來。其實未久。而此大眾諸菩薩等。",
    "X32n0617_005:0275c15": "已於無量千萬億劫。為佛道故。勤行精進。善入出住",
    "X32n0617_005:0275c16": "無量百千萬億三昧。得大神通。久修梵行。善能次第",
    "X32n0617_005:0275c17": "習諸善法。巧於問答。人中之寶。一切世間甚為希有。",
    "X32n0617_005:0275c18": "[0275c18] (善入出住者。九次第定。是善入。師子奮迅三昧。是善出。超越三昧。是善住)。",
    "X32n0617_005:0275c19": "[0275c19] 今日世尊。方云得佛道時。初令發心。教化示導。令向",
    "X32n0617_005:0275c20": "阿耨多羅三藐三菩提。世尊得佛未久。乃能作此大",
    "X32n0617_005:0275c21": "功德事。我等雖復信佛隨宜所說。佛所出言未曾&#x8657;",
    "X32n0617_005:0275c22": "妄。佛所知者皆悉通達。然諸新發意菩薩。於佛滅後。",
    "X32n0617_005:0275c23": "若聞是語。或不信受。而起破法罪業因緣。",
    "X32n0617_005:0275c24": "[0275c24] (分別而說。令謗者則生信。信者則增道)。",
    "X32n0617_005:0276a01": "[0276a01] 唯然世尊。願為解說。除我等疑。及未來世諸善男子。",
    "X32n0617_005:0276a02": "聞此事已。亦不生疑。爾時彌勒菩薩。欲重宣此義而",
    "X32n0617_005:0276a03": "說偈言。",
    "X32n0617_005:0276a04": " 佛昔從釋種  出家近伽耶  坐於菩提樹",
    "X32n0617_005:0276a05": " 爾來尚未久  此諸佛子等  其數不可量",
    "X32n0617_005:0276a06": " 久已行佛道  住於神通力  善學菩薩道",
    "X32n0617_005:0276a07": " 不染世間法  如蓮華在水  從地而涌出",
    "X32n0617_005:0276a08": " 皆起恭敬心  住於世尊前  是事難思議",
    "X32n0617_005:0276a09": " 云何而可信  佛得道甚近  所成就甚多",
    "X32n0617_005:0276a10": " 願為除眾疑  如實分別說  譬如少壯人",
    "X32n0617_005:0276a11": " 年始二十五  示人百歲子  髮白而面皺",
    "X32n0617_005:0276a12": " 是等我所生  子亦說是父  父少而子老",
    "X32n0617_005:0276a13": " 舉世所不信  世尊亦如是  得道來甚近",
    "X32n0617_005:0276a14": " 是諸菩薩等  志固無怯弱  從無量劫來",
    "X32n0617_005:0276a15": " 而行菩薩道  巧於難問答  其心無所畏",
    "X32n0617_005:0276a16": " 忍辱心決定  端正有威德  十方佛所讚",
    "X32n0617_005:0276a17": " 善能分別說  不樂在人中  常好在禪定",
    "X32n0617_005:0276a18": " 為求佛道故  於下空中住  我等從佛聞",
    "X32n0617_005:0276a19": " 於此事無疑  願佛為未來  演說令開解",
    "X32n0617_005:0276a20": " 若有於此經  生疑不信者  即當墮惡道",
    "X32n0617_005:0276a21": " 願今為解說  是無量菩薩  云何於少時",
    "X32n0617_005:0276a22": " 教化令發心  而住不退地",
    "X32n0617_005:0276a23": "[0276a23] ○如來壽量品第十六",
    "X32n0617_005:0276a24": " (乾坤大道本圓成  水自綠來山自青  更欲向人尋究竟  信知無雨是天情)",
    "X32n0617_005:0276b01": "[0276b01] 爾時佛告諸菩薩。及一切大眾。諸善男子。汝等當信",
    "X32n0617_005:0276b02": "解如來誠諦之語。復告大眾。汝等當信解如來誠諦",
    "X32n0617_005:0276b03": "之語。又復告諸大眾。汝等當信解如來誠諦之語。",
    "X32n0617_005:0276b04": "[0276b04] (佛旨嚴論為誡。眾機領受為信。又不疑近成曰信。明了遠本曰解。昔為七方便人。凡有所說。皆是隨他意",
    "X32n0617_005:0276b05": "語。今法華純圓開顯之教。示之以要。故言誠諦)。",
    "X32n0617_005:0276b06": "[0276b06] 是時菩薩大眾。彌勒為首。合掌白佛言。世尊。惟願說",
    "X32n0617_005:0276b07": "之。我等當信受佛語。如是三白已。復言惟願說之。我",
    "X32n0617_005:0276b08": "等當信受佛語。爾時世尊。知諸菩薩三請不止。而告",
    "X32n0617_005:0276b09": "之言。汝等諦聽。如來秘密神通之力。一切世間天人。",
    "X32n0617_005:0276b10": "及阿修羅。皆謂今釋迦牟尼佛。出釋氏宮。去伽耶城",
    "X32n0617_005:0276b11": "不遠。坐於道場。得阿耨多羅三藐三菩提。然善男子。",
    "X32n0617_005:0276b12": "我實成佛已來。無量無邊百千萬億那由他劫。",
    "X32n0617_005:0276b13": "[0276b13] (下明破執遣迷)。",
    "X32n0617_005:0276b14": "[0276b14] 譬如五百千萬億那由他阿僧祇。三千大千世界。假",
    "X32n0617_005:0276b15": "使有人。抹為微塵。過於東方五百千萬億那由他阿",
    "X32n0617_005:0276b16": "僧祇國。乃下一塵。如是東行盡是微塵。諸善男子。於",
    "X32n0617_005:0276b17": "意云何。是諸世界。可得思惟校計知其數不。彌勒菩",
    "X32n0617_005:0276b18": "薩等。俱白佛言。世尊。是諸世界。無量無邊。非筭數所",
    "X32n0617_005:0276b19": "知。亦非心力所及。一切聲聞辟支佛。以無漏智。不能",
    "X32n0617_005:0276b20": "思惟知其限數。我等住阿惟越致地。於是事中。亦所",
    "X32n0617_005:0276b21": "不達。世尊。如是諸世界。無量無邊。爾時佛告大菩薩",
    "X32n0617_005:0276b22": "眾。諸善男子。今當分明宣語汝等。是諸世界。若著微",
    "X32n0617_005:0276b23": "塵。及不著者。盡以為塵。一塵一劫。我成佛已來。復過",
    "X32n0617_005:0276b24": "於此。百千萬億那由他阿僧祇劫。自從是來。我常在",
    "X32n0617_005:0276c01": "此娑婆世界。說法教化。亦於餘處。百千萬億那由他",
    "X32n0617_005:0276c02": "阿僧祇國。導利眾生。諸善男子。於是中間。我說然燈",
    "X32n0617_005:0276c03": "佛等。又復言其入於涅槃。如是皆以方便分別。",
    "X32n0617_005:0276c04": "[0276c04] (昔見諸教所說處處行因不同。即是疑因。又見處處得記不同。即是疑果。今拂除此疑。故指然燈佛時行",
    "X32n0617_005:0276c05": "因。即拂因疑。又指然燈佛時得記及入涅槃。即拂果疑)。",
    "X32n0617_005:0276c06": "[0276c06] 諸善男子。若有眾生。來至我所。我以佛眼觀其信等。",
    "X32n0617_005:0276c07": "諸根利鈍。隨所應度。",
    "X32n0617_005:0276c08": "[0276c08] (至我所者。即是過去眾生漸頓兩機。冥扣法身也。佛眼觀者。即是久已成佛。用佛眼鑑照無有遺差。信等",
    "X32n0617_005:0276c09": "諸根者。即信。進。念。定。慧。五根也。如來悉照十界善機。隨所應度而現形聲饒益)。",
    "X32n0617_005:0276c10": "[0276c10] 處處自說名字不同。年紀大小。亦復現言當入涅槃。",
    "X32n0617_005:0276c11": "[0276c11] (應以滅度而得度者。即現滅度。令其戀仰。而得解脫也)。",
    "X32n0617_005:0276c12": "[0276c12] 又以種種方便說微妙法。能令眾生發歡喜心。",
    "X32n0617_005:0276c13": "[0276c13] (雖初用漸。終令入大。故言能令歡喜)。",
    "X32n0617_005:0276c14": "[0276c14] 諸善男子。如來見諸眾生樂於小法。德薄垢重者。為",
    "X32n0617_005:0276c15": "是人說。我少出家。得阿耨多羅三藐三菩提。然我實",
    "X32n0617_005:0276c16": "成佛已來久遠若斯。但以方便教化眾生令入佛道。",
    "X32n0617_005:0276c17": "作如是說。諸善男子。如來所演經典。皆為度脫眾生。",
    "X32n0617_005:0276c18": "或說己身。或說他身。或示己身。或示他身。或示己事。",
    "X32n0617_005:0276c19": "或示他事。諸所言說。皆實不&#x8657;。所以者何。如來如實",
    "X32n0617_005:0276c20": "知見三界之相。無有生死。若退若出。亦無在世及滅",
    "X32n0617_005:0276c21": "度者。非實非&#x8657;。非如非異。",
    "X32n0617_005:0276c22": "[0276c22] (六道眾生見三界為異。二乘見三界為如)。",
    "X32n0617_005:0276c23": "[0276c23] 不如三界見於三界。如斯之事。如來明見。無有錯謬。",
    "X32n0617_005:0276c24": "[0276c24] (唯佛內具實智之用。故如實窮照三界之實)。",
    "X32n0617_005:0277a01": "[0277a01] 以諸眾生。有種種性。種種欲。種種行。種種憶想分別",
    "X32n0617_005:0277a02": "故。",
    "X32n0617_005:0277a03": "[0277a03] (諸眾生根機利鈍。漸頓不同。欲令增諸善根。故說己他之教)。",
    "X32n0617_005:0277a04": "[0277a04] 欲令生諸善根。以若干因緣譬喻言辭種種說法。所",
    "X32n0617_005:0277a05": "作佛事。未曾暫廢。",
    "X32n0617_005:0277a06": "[0277a06] (此正對機施益。欲令漸頓之機。生種種善根)。",
    "X32n0617_005:0277a07": "[0277a07] 如是我成佛已來甚大久遠。壽命無量阿僧祇劫。常",
    "X32n0617_005:0277a08": "住不滅。諸善男子。我本行菩薩道。所成壽命今猶未",
    "X32n0617_005:0277a09": "盡。復倍上數。然今非實滅度。而便唱言當取滅度。",
    "X32n0617_005:0277a10": "[0277a10] (法身非滅唱滅者。法本不生。故無可滅。報身非滅唱滅者。誰有智慧。誰有煩惱。而言智慧能破。應身非滅",
    "X32n0617_005:0277a11": "唱滅者。應是報之用。體既無滅。用豈有窮)。",
    "X32n0617_005:0277a12": "[0277a12] 如來以是方便教化眾生。所以者何。若佛久住於世。",
    "X32n0617_005:0277a13": "薄德之人。不種善根。貧窮下賤。貪著五欲。入於憶想",
    "X32n0617_005:0277a14": "妄見網中。若見如來常在不滅。便起憍恣。而懷厭怠。",
    "X32n0617_005:0277a15": "不能生難遭之想。恭敬之心。",
    "X32n0617_005:0277a16": "[0277a16] (若見佛常在世。便起憍怠。不能生恭敬。憍恣即增見惑。厭怠即生思惑。不生難遭想。即不能生見諦解。故",
    "X32n0617_005:0277a17": "不能斷見。不恭敬。即不能生思惟道。故不能斷思)。",
    "X32n0617_005:0277a18": "[0277a18] 是故如來以方便說。比丘當知。諸佛出世難可值遇。",
    "X32n0617_005:0277a19": "所以者何。諸薄德人。過無量百千萬億劫。或有見佛。",
    "X32n0617_005:0277a20": "或不見者。以此事故。我作是言。諸比丘。如來難可得",
    "X32n0617_005:0277a21": "見。斯眾生等聞如是語。必當生於難遭之想。心懷戀",
    "X32n0617_005:0277a22": "慕。渴仰於佛。便種善根。是故如來雖不實滅。而言滅",
    "X32n0617_005:0277a23": "度。又善男子。諸佛如來。法皆如是。為度眾生。皆實不",
    "X32n0617_005:0277a24": "&#x8657;。譬如良醫。智慧聰達。明鍊方藥。善治眾病。",
    "X32n0617_005:0277b01": "[0277b01] (良醫。喻佛內有三達五眼。即是八術。妙得藥性。外識一切眾生起病之根源也。智慧者。權實二智。深知二",
    "X32n0617_005:0277b02": "諦也。聰達者。五眼鑒機。頓漸不差也。十二部教。文理甚深。如明鍊方藥也)。",
    "X32n0617_005:0277b03": "[0277b03] 其人多諸子息。若十。二十。乃至百數。以有事緣。遠至",
    "X32n0617_005:0277b04": "餘國。諸子於後。飲他毒藥。藥發悶亂。踠轉於地。是時",
    "X32n0617_005:0277b05": "其父。還來歸家。諸子飲毒。或失本心。或不失者。遙見",
    "X32n0617_005:0277b06": "其父。皆大歡喜。拜跪問訊。善安隱歸。我等愚癡。誤服",
    "X32n0617_005:0277b07": "毒藥。願見救療。更賜壽命。",
    "X32n0617_005:0277b08": "[0277b08] (譬形益。父歸家者。譬佛復應生此土也。信受邪師之法。名為飲毒。失心者。貪著三界五欲。失先所種三乘",
    "X32n0617_005:0277b09": "善根也)。",
    "X32n0617_005:0277b10": "[0277b10] 父見子等。苦惱如是。依諸經方。求好藥草。色香美味。",
    "X32n0617_005:0277b11": "皆悉具足。擣篩和合。與子令服。",
    "X32n0617_005:0277b12": "[0277b12] (色者。譬戒。戒防身口。事相彰顯。故如色。香者譬定。功德妙香熏一切也。味者譬慧。能得理味也)。",
    "X32n0617_005:0277b13": "[0277b13] 而作是言。此大良藥。色香美味。皆悉具足。汝等可服。",
    "X32n0617_005:0277b14": "速除苦惱。無復眾患。其諸子中。不失心者。見此良藥。",
    "X32n0617_005:0277b15": "色香俱好。即便服之。病盡除愈。餘失心者。見其父來。",
    "X32n0617_005:0277b16": "雖亦歡喜問訊。求索治病。然與其藥而不肯服。所以",
    "X32n0617_005:0277b17": "者何。毒氣深入。失本心故。於此好色香藥而謂不美。",
    "X32n0617_005:0277b18": "父作是念。此子可愍。為毒所中。心皆顛倒。雖見我喜。",
    "X32n0617_005:0277b19": "求索救療。如是好藥而不肯服。",
    "X32n0617_005:0277b20": "[0277b20] (此譬現滅之由。正由眾生薄德。見佛常住。但增憍恣而不修行。即是不肯服藥也)。",
    "X32n0617_005:0277b21": "[0277b21] 我今當設方便。令服此藥。",
    "X32n0617_005:0277b22": "[0277b22] (譬上住世有損。現滅有益。當設方便)。",
    "X32n0617_005:0277b23": "[0277b23] 即作是言。汝等當知。我今衰老。死時已至。是好良藥。",
    "X32n0617_005:0277b24": "今留在此。汝可取服。勿憂不差。作是教已。復至他國。",
    "X32n0617_005:0277c01": "遣使還告。汝父已死。",
    "X32n0617_005:0277c02": "[0277c02] (佛雖滅度。留經在世。是好良藥。復至他國者。即是此方現滅。他方現生也。遣使等者。論留此法。我今宣弘。",
    "X32n0617_005:0277c03": "汝當受行也)。",
    "X32n0617_005:0277c04": "[0277c04] 是時諸子。聞父背喪。心大憂惱。而作是念。若父在者。",
    "X32n0617_005:0277c05": "慈愍我等。能見救護。今者捨我。遠喪他國。自惟孤露。",
    "X32n0617_005:0277c06": "無復恃怙。常懷悲感。心遂醒悟。乃知此藥。色香美味。",
    "X32n0617_005:0277c07": "即便服之。毒病皆愈。",
    "X32n0617_005:0277c08": "[0277c08] (良由如來滅後。眾生醒悟。服藥修行。以作因緣)。",
    "X32n0617_005:0277c09": "[0277c09] 其父聞子。悉已得差。尋便來歸。咸使見之。",
    "X32n0617_005:0277c10": "[0277c10] (此譬未來益物。父聞子差。即成能感之機。咸使見之。是起未來之應)。",
    "X32n0617_005:0277c11": "[0277c11] 諸善男子。於意云何。頗有人能說此良醫。&#x8657;妄罪不。",
    "X32n0617_005:0277c12": "不也世尊。佛言我亦如是。成佛已來。無量無邊。百千",
    "X32n0617_005:0277c13": "萬億那由他阿僧祇劫。為眾生故。以方便力。言當滅",
    "X32n0617_005:0277c14": "度。亦無有能如法說我&#x8657;妄過者。爾時世尊。欲重宣",
    "X32n0617_005:0277c15": "此義而說偈言。",
    "X32n0617_005:0277c16": " 自我得佛來  所經諸劫數  無量百千萬",
    "X32n0617_005:0277c17": " 億載阿僧祇  常說法教化  無數億眾生",
    "X32n0617_005:0277c18": " 令入於佛道  爾來無量劫  為度眾生故",
    "X32n0617_005:0277c19": " 方便現涅槃  而實不滅度  常住此說法",
    "X32n0617_005:0277c20": " 我常住於此  以諸神通力  令顛倒眾生",
    "X32n0617_005:0277c21": " 雖近而不見  眾見我滅度  廣供養舍利",
    "X32n0617_005:0277c22": " 咸皆懷戀慕  而生渴仰心  眾生既信伏",
    "X32n0617_005:0277c23": " 質直意柔軟  一心欲見佛  不自惜身命",
    "X32n0617_005:0277c24": " 時我及眾僧  俱出靈鷲山  我時語眾生",
    "X32n0617_005:0278a01": " 常在此不滅  以方便力故  現有滅不滅",
    "X32n0617_005:0278a02": " 餘國有眾生  恭敬信樂者  我復於彼中",
    "X32n0617_005:0278a03": " 為說無上法  汝等不聞此  但謂我滅度",
    "X32n0617_005:0278a04": " 我見諸眾生  沒在於苦惱  故不為現身",
    "X32n0617_005:0278a05": " 令其生渴仰  因其心戀慕  乃出為說法",
    "X32n0617_005:0278a06": " 神通力如是  於阿僧祇劫  常在靈鷲山",
    "X32n0617_005:0278a07": " 及餘諸住處  眾生見劫盡  大火所燒時",
    "X32n0617_005:0278a08": " 我此土安隱  天人常充滿  園林諸堂閣",
    "X32n0617_005:0278a09": " 種種寶莊嚴  寶樹多華果  眾生所遊樂",
    "X32n0617_005:0278a10": " 諸天擊天&#x76B7;  常作眾伎樂  雨曼陀羅華",
    "X32n0617_005:0278a11": " 散佛及大眾  我淨土不毀  而眾見燒盡",
    "X32n0617_005:0278a12": " 憂怖諸苦惱  如是悉充滿  是諸罪眾生",
    "X32n0617_005:0278a13": " 以惡業因緣  過阿僧祇劫  不聞三寶名",
    "X32n0617_005:0278a14": " 諸有修功德  柔和質直者  則皆見我身",
    "X32n0617_005:0278a15": " 在此而說法  或時為此眾  說佛壽無量",
    "X32n0617_005:0278a16": " 久乃見佛者  為說佛難值  我智力如是",
    "X32n0617_005:0278a17": " 慧光照無量  壽命無數劫  久修業所得",
    "X32n0617_005:0278a18": " 汝等有智者  勿於此生疑  當斷令求盡",
    "X32n0617_005:0278a19": " 佛語實不&#x8657;  如醫善方便  為治狂子故",
    "X32n0617_005:0278a20": " 實在而言死  無能說&#x8657;妄  我亦為世父",
    "X32n0617_005:0278a21": " 救諸苦患者  為凡夫顛倒  實在而言滅",
    "X32n0617_005:0278a22": " 以常見我故  而生憍恣心  放逸著五欲",
    "X32n0617_005:0278a23": " 墮於惡道中  我常知眾生  行道不行道",
    "X32n0617_005:0278a24": " 隨所應可度  為說種種法  每自作是念",
    "X32n0617_005:0278b01": " 以何令眾生  得入無上慧  速成就佛身",
    "X32n0617_005:0278b02": "[0278b02] ○分別功德品第十七",
    "X32n0617_005:0278b03": "[0278b03] (佛說壽量時。地涌過去弟子。靈山現在弟子。得種種益。故言功德。淺深不同。故言分別)。",
    "X32n0617_005:0278b04": " (此經一句信無疑  便是圓融法界時  萬種有為皆費力  吾心頓悟即菩提)",
    "X32n0617_005:0278b05": "[0278b05] 爾時大會聞佛說壽命劫數長遠如是。無量無邊阿",
    "X32n0617_005:0278b06": "僧祇眾生。得大饒益。於是世尊告彌勒菩薩摩訶薩。",
    "X32n0617_005:0278b07": "阿逸多。我說是如來壽命長遠時。六百八十萬億那",
    "X32n0617_005:0278b08": "由他恒河沙眾生。得無生法忍。復有千倍菩薩摩訶",
    "X32n0617_005:0278b09": "薩。得聞持陀羅尼門。",
    "X32n0617_005:0278b10": "[0278b10] (一聞持陀羅尼。一切語言諸法。耳所聞者。皆不忘失。二分別知陀羅尼。三入音聲陀羅尼)。",
    "X32n0617_005:0278b11": "[0278b11] 復有一世界微塵數菩薩摩訶薩。得樂說無礙辯才。",
    "X32n0617_005:0278b12": "復有一世界微塵數菩薩摩訶薩。得百千萬億無量",
    "X32n0617_005:0278b13": "旋陀羅尼。復有三千大千世界微塵數菩薩摩訶薩。",
    "X32n0617_005:0278b14": "能轉不退法輪。復有二千中國土微塵數菩薩摩訶",
    "X32n0617_005:0278b15": "薩。能轉清淨法輪。復有小千國土微塵數菩薩摩訶",
    "X32n0617_005:0278b16": "薩。八生當得阿耨多羅三藐三菩提。復有四四天下",
    "X32n0617_005:0278b17": "微塵數菩薩摩訶薩。四生當得阿耨多羅三藐三菩",
    "X32n0617_005:0278b18": "提。復有三四天下微塵數菩薩摩訶薩。三生當得阿",
    "X32n0617_005:0278b19": "耨多羅三藐三菩提。復有二四天下微塵數菩薩摩",
    "X32n0617_005:0278b20": "訶薩。二生當得阿耨多羅三藐三菩提。復有一四天",
    "X32n0617_005:0278b21": "下微塵數菩薩摩訶薩。一生當得阿耨多羅三藐三",
    "X32n0617_005:0278b22": "菩提。",
    "X32n0617_005:0278b23": "[0278b23] (一生。入等覺金剛心也。自初住等覺。位位各破一品無明。更破一品微細無明。入妙覺位)。",
    "X32n0617_005:0278b24": "[0278b24] 復有八世界微塵數眾生。皆發阿耨多羅三藐三菩",
    "X32n0617_005:0278c01": "提心。佛說是諸菩薩摩訶薩。得大法利時。於&#x8657;空中。",
    "X32n0617_005:0278c02": "雨曼陀羅華。摩訶曼陀羅華。以散無量百千萬億寶",
    "X32n0617_005:0278c03": "樹下。師子座上諸佛。并散七寶塔中。師子座上釋迦",
    "X32n0617_005:0278c04": "牟尼佛。及久滅度多寶如來。亦散一切諸大菩薩。及",
    "X32n0617_005:0278c05": "四部眾。又雲細抹栴檀沉水香等。於&#x8657;空中。天&#x76B7;自",
    "X32n0617_005:0278c06": "鳴。妙聲深遠。又雨千種天衣。垂諸瓔珞。真珠瓔珞。摩",
    "X32n0617_005:0278c07": "尼珠瓔珞。如意珠瓔珞。&#x5FA7;於九方。眾寶香鑪。燒無價",
    "X32n0617_005:0278c08": "香。自然周至供養大會。一一佛上。有諸菩薩。執持幡",
    "X32n0617_005:0278c09": "蓋。次第而上。至於梵天。是諸菩薩。以妙音聲。歌無量",
    "X32n0617_005:0278c10": "頌。讚歎諸佛。",
    "X32n0617_005:0278c11": "[0278c11] (時眾聞深遠法。得大饒益。欲報佛恩。而設供養)。",
    "X32n0617_005:0278c12": "[0278c12] 爾時彌勒菩薩。從座而起。偏袒右肩。合掌向佛。而說",
    "X32n0617_005:0278c13": "偈言。",
    "X32n0617_005:0278c14": " 佛說希有法  昔所未曾聞  世尊有大力",
    "X32n0617_005:0278c15": " 壽命不可量  無數諸佛子  聞世尊分別",
    "X32n0617_005:0278c16": " 說得法利者  歡喜充&#x5FA7;身  或住不退地",
    "X32n0617_005:0278c17": " 或得陀羅尼  或無礙樂說  萬億旋總持",
    "X32n0617_005:0278c18": " 或有大千界  微塵數菩薩  各各皆能轉",
    "X32n0617_005:0278c19": " 不退之法輪  復有中千界  微塵數菩薩",
    "X32n0617_005:0278c20": " 各各皆能轉  清淨之法輪  復有小千界",
    "X32n0617_005:0278c21": " 微塵數菩薩  餘各八生在  當得成佛道",
    "X32n0617_005:0278c22": " 復有四三二  如在四天下  微塵諸菩薩",
    "X32n0617_005:0278c23": " 隨數生成佛  或一四天下  微塵數菩薩",
    "X32n0617_005:0278c24": " 餘有一生在  當成一切智  如是等眾生",
    "X32n0617_005:0279a01": " 聞佛壽長遠  得無量無漏  清淨之果報",
    "X32n0617_005:0279a02": " 復有八世界  微塵數眾生  聞佛說壽命",
    "X32n0617_005:0279a03": " 皆發無上心  世尊說無量  不可思議法",
    "X32n0617_005:0279a04": " 多有所饒益  如&#x8657;空無邊",
    "X32n0617_005:0279a05": "[0279a05] (隨數生成佛者。頌四天下微塵數菩薩。得菩提也。成一切智者。等覺一生之後。成妙覺果佛之智也。得無",
    "X32n0617_005:0279a06": "漏清淨果報者。揀異二乘有量。故言無量。妙因所感。故言清淨。無障礙土。故言果報)。",
    "X32n0617_005:0279a07": " 雨天曼陀羅  摩訶曼陀羅  釋梵如恒沙",
    "X32n0617_005:0279a08": " 無數佛土來  雨栴檀沉水  繽紛而亂墜",
    "X32n0617_005:0279a09": " 如鳥飛空下  供養於諸佛  天&#x76B7;&#x8657;空中",
    "X32n0617_005:0279a10": " 自然出妙聲  天衣千萬種  旋轉而來下",
    "X32n0617_005:0279a11": " 眾寶妙香鑪  燒無價之香  自然悉周&#x5FA7;",
    "X32n0617_005:0279a12": " 供養諸世尊  其大菩薩眾  執七寶幡蓋",
    "X32n0617_005:0279a13": " 高妙萬億種  次第至梵天  一一諸佛前",
    "X32n0617_005:0279a14": " 寶幢懸勝幡  亦以千萬偈  歌詠諸如來",
    "X32n0617_005:0279a15": " 如是種種事  昔所未曾有  聞佛壽無量",
    "X32n0617_005:0279a16": " 一切皆歡喜  佛名聞十方  廣饒益眾生",
    "X32n0617_005:0279a17": " 一切具善根  以助無上心",
    "X32n0617_005:0279a18": "[0279a18] 爾時佛告彌勒菩薩摩訶薩。阿逸多。其有眾生聞佛",
    "X32n0617_005:0279a19": "壽命長遠如是。乃至能生一念信解。",
    "X32n0617_005:0279a20": "[0279a20] (是明現在四信。四信者。一一念信解。未能演說。二略解言趣。三廣為他說。四深信觀成)。",
    "X32n0617_005:0279a21": "[0279a21] 所得功德。無有限量。若有善男子。善女人。為阿耨多",
    "X32n0617_005:0279a22": "羅三藐三菩提故。於八十萬億那由他劫。行五波羅",
    "X32n0617_005:0279a23": "蜜。檀波羅蜜。尸羅波羅蜜。羼提波羅蜜。毘梨耶波羅",
    "X32n0617_005:0279a24": "蜜。禪波羅蜜。除般若波羅蜜。",
    "X32n0617_005:0279b01": "[0279b01] (般若即是今校量五度之正慧。故言除般若也)。",
    "X32n0617_005:0279b02": "[0279b02] 以是功德。比前功德。百分千分。百千萬億分。不及其",
    "X32n0617_005:0279b03": "一。乃至算數譬喻所不能知。若善男子。善女人。有如",
    "X32n0617_005:0279b04": "是功德。於阿耨多羅三藐三菩提退者。無有是處。",
    "X32n0617_005:0279b05": "[0279b05] (圓教十信初心。聞壽量功德。自外而資。圓順信解。自內而熏。所以不退。尸羅戒。羼提忍辱。毘梨精進)。",
    "X32n0617_005:0279b06": "[0279b06] 爾時世尊。欲重宣此義而說偈言。",
    "X32n0617_005:0279b07": " 若人求佛慧  於八十萬億  那由他劫數",
    "X32n0617_005:0279b08": " 行五波羅蜜  於是諸劫中  布施供養佛",
    "X32n0617_005:0279b09": " 及緣覺弟子  并諸菩薩眾  珍異之飲食",
    "X32n0617_005:0279b10": " 上服與臥具  栴檀立精舍  以園林莊嚴",
    "X32n0617_005:0279b11": " 如是等布施  種種皆微妙  盡此諸劫數",
    "X32n0617_005:0279b12": " 以迴向佛道  若復持禁戒  清淨無缺漏",
    "X32n0617_005:0279b13": " 求於無上道  諸佛之所歎  若復行忍辱",
    "X32n0617_005:0279b14": " 住於調柔地  設眾惡來加  其心不傾動",
    "X32n0617_005:0279b15": " 諸有得法者  懷於增上慢  為斯所輕惱",
    "X32n0617_005:0279b16": " 如是亦能忍  若復勤精進  志念常堅固",
    "X32n0617_005:0279b17": " 於無量億劫  一心不懈息  又於無數劫",
    "X32n0617_005:0279b18": " 住於空閒處  若坐若經行  除睡常攝心",
    "X32n0617_005:0279b19": " 以是因緣故  能生諸禪定  八十億萬劫",
    "X32n0617_005:0279b20": " 安住心不亂  持此一心福  願求無上道",
    "X32n0617_005:0279b21": " 我得一切智  盡諸禪定除  是人於百千",
    "X32n0617_005:0279b22": " 萬億劫數中  行此諸功德  如上之所說",
    "X32n0617_005:0279b23": " 有善男女等  聞我說壽命  乃至一念信",
    "X32n0617_005:0279b24": " 其福過於彼  若人悉無有  一切諸疑悔",
    "X32n0617_005:0279c01": " 深心須臾信  其福為如此  其有諸菩薩",
    "X32n0617_005:0279c02": " 無量劫行道  聞我說壽命  是則能信受",
    "X32n0617_005:0279c03": " 如是諸人等  頂受此經典  願我於未來",
    "X32n0617_005:0279c04": " 長壽度眾生  如今日世尊  諸釋中之王",
    "X32n0617_005:0279c05": " 道場師子吼  說法無所畏  我等未來世",
    "X32n0617_005:0279c06": " 一切所尊敬  坐於道場時  說壽亦如是",
    "X32n0617_005:0279c07": " 若有深心者  清淨而質直  多聞能總持",
    "X32n0617_005:0279c08": " 隨義解佛語  如是之人等  於此無有疑",
    "X32n0617_005:0279c09": "[0279c09] (無量劫行道者。久修諸度也。願我於未來等者。起慈悲願也。既聞長壽。又聞此經。信解功也)。",
    "X32n0617_005:0279c10": "[0279c10] 又阿逸多。若有聞佛壽命長遠。解其言趣。是人所得",
    "X32n0617_005:0279c11": "功德。無有限量。能起如來無上之慧。",
    "X32n0617_005:0279c12": "[0279c12] (此是第二信。略解言趣)。",
    "X32n0617_005:0279c13": "[0279c13] 何況廣聞是經。若教人聞。若自持。若教人持。若自書。",
    "X32n0617_005:0279c14": "若教人書。若以華香瓔珞幢幡繒&#x8462;香油蘇燈供養",
    "X32n0617_005:0279c15": "經卷。是人功德無量無邊。能生一切種智。",
    "X32n0617_005:0279c16": "[0279c16] (此第三信。廣為他說)。",
    "X32n0617_005:0279c17": "[0279c17] 阿逸多。若善男子。善女人。聞我說壽命長遠。深心信",
    "X32n0617_005:0279c18": "解。則為見佛。常在耆闍崛山。共大菩薩。諸聲聞眾。圍",
    "X32n0617_005:0279c19": "遶說法。又見此娑婆世界。其地琉璃。坦然平正。閻浮",
    "X32n0617_005:0279c20": "檀金。以界八道。寶樹行列。諸臺樓觀。皆悉寶成。其菩",
    "X32n0617_005:0279c21": "薩眾。咸處處中。若有能如是觀者。當知是為深信解",
    "X32n0617_005:0279c22": "相。",
    "X32n0617_005:0279c23": "[0279c23] (此是第四信。深信觀成。謂具上三信。加修觀行。入禪用慧)。",
    "X32n0617_005:0279c24": "[0279c24] 又復如來滅後。若聞是經。而不毀訾。起隨喜心。當知",
    "X32n0617_005:0280a01": "已為深信解相。",
    "X32n0617_005:0280a02": "[0280a02] (明如來滅後五品。一隨喜。二自受持。三勸受持。四兼行六度。五正行六度)。",
    "X32n0617_005:0280a03": "[0280a03] 何況讀誦受持之者。斯人則為頂戴如來。阿逸多。是",
    "X32n0617_005:0280a04": "善男子。善女人。不須為我復起塔寺。及作僧坊。以四",
    "X32n0617_005:0280a05": "事供養眾僧。所以者何。是善男子。善女人。受持讀誦",
    "X32n0617_005:0280a06": "是經典者。為已起塔。造立僧坊。供養眾僧。則為以佛",
    "X32n0617_005:0280a07": "舍利。起七寶塔。高廣漸小至於梵天。懸諸幡&#x8462;。及眾",
    "X32n0617_005:0280a08": "寶鈴。華香瓔珞。抹香塗香燒香。眾&#x76B7;伎樂。簫笛箜篌。",
    "X32n0617_005:0280a09": "種種舞戲。以妙音聲。歌唄讚頌。則為於無量千萬億",
    "X32n0617_005:0280a10": "劫。作是供養已。",
    "X32n0617_005:0280a11": "[0280a11] (此格量第二品功德。慮恐初心之人。世緣紛動。妨修正業。但專頌持此經。則為頂戴如來。供養眾僧)。",
    "X32n0617_005:0280a12": "[0280a12] 阿逸多。若我滅後。聞是經典。有能受持。若自書。若教",
    "X32n0617_005:0280a13": "人書。",
    "X32n0617_005:0280a14": "[0280a14] (上但自誦持。今復能教他)。",
    "X32n0617_005:0280a15": "[0280a15] 則為起立僧坊。以赤栴檀。作諸殿堂。三十有二。高八",
    "X32n0617_005:0280a16": "多羅樹。高廣嚴好。百千比丘。於其中止。園林浴池。經",
    "X32n0617_005:0280a17": "行禪窟。衣服飲食&#x7240;褥湯藥。一切樂具充滿其中。如",
    "X32n0617_005:0280a18": "是僧坊堂閣若干。百千萬億其數無量。以此現前供",
    "X32n0617_005:0280a19": "養於我。及比丘僧。是故我說如來滅後。若有受持讀",
    "X32n0617_005:0280a20": "誦為他人說。若自書。若教人書。供養經卷。不須復起",
    "X32n0617_005:0280a21": "塔寺。及造僧坊。供養眾僧。",
    "X32n0617_005:0280a22": "[0280a22] (此格量第三品功德。多羅形如&#x6936;櫚。果熟赤色)。",
    "X32n0617_005:0280a23": "[0280a23] 況復有人。能持是經。兼行布施。持戒忍辱精進一心",
    "X32n0617_005:0280a24": "智慧。",
    "X32n0617_005:0280b01": "[0280b01] (初品至此。理觀若熟。涉外不妨內。事資於道。如順流揚帆)。",
    "X32n0617_005:0280b02": "[0280b02] 其德最勝。無量無邊。譬如&#x8657;空。東南西北。四維上下。",
    "X32n0617_005:0280b03": "無量無邊。是人功德。亦復如是無量無邊。疾至一切",
    "X32n0617_005:0280b04": "種智。",
    "X32n0617_005:0280b05": "[0280b05] (此格量第四品功德德)。",
    "X32n0617_005:0280b06": "[0280b06] 若人讀誦受持是經。為他人說。若自書。若教人書。復",
    "X32n0617_005:0280b07": "能起塔。及造僧坊。供養讚歎。聲聞眾僧。亦以百千萬",
    "X32n0617_005:0280b08": "億讚歎之法。讚歎菩薩功德。又為他人種種因緣。隨",
    "X32n0617_005:0280b09": "義解說此法華經。復能清淨持戒。與柔和者而共同",
    "X32n0617_005:0280b10": "止。忍辱無嗔。志念堅固。常貴坐禪。得諸深定。精進勇",
    "X32n0617_005:0280b11": "猛攝諸善法。利根智慧善答問難。",
    "X32n0617_005:0280b12": "[0280b12] (至第五品圓觀稍熟。理事欲融。涉事不妨理。在理不隔事。故具行六度)。",
    "X32n0617_005:0280b13": "[0280b13] 阿逸多。若我滅後。諸善男子。善女人。受持讀誦是經",
    "X32n0617_005:0280b14": "典者。復有如是諸善功德。當知是人。已趣道場。近阿",
    "X32n0617_005:0280b15": "耨多羅三藐三菩提。坐道樹下。阿逸多。是善男子。善",
    "X32n0617_005:0280b16": "女人。若坐若立。若行處。此中便應起塔。一切天人皆",
    "X32n0617_005:0280b17": "應供養如佛之塔。",
    "X32n0617_005:0280b18": "[0280b18] (此格量第五品功德也)。",
    "X32n0617_005:0280b19": "[0280b19] 爾時世尊。欲重宣此義而說偈言。",
    "X32n0617_005:0280b20": " 若我滅度後  能奉持此經  斯人福無量",
    "X32n0617_005:0280b21": " 如上之所說  是則為具足  一切諸供養",
    "X32n0617_005:0280b22": " 以舍利起塔  七寶而莊嚴  表剎甚高廣",
    "X32n0617_005:0280b23": " 漸小至梵天  寶鈴千萬億  風動出妙音",
    "X32n0617_005:0280b24": " 又於無量劫  而供養此塔  華香諸瓔珞",
    "X32n0617_005:0280c01": " 天衣眾伎樂  然香油蘇燈  周&#x5E00;常照明",
    "X32n0617_005:0280c02": " 惡世法末時  能持是經者  則為已如上",
    "X32n0617_005:0280c03": " 具足諸供養  若能持此經  則如佛現在",
    "X32n0617_005:0280c04": " 以牛頭栴檀  起僧坊供養  堂有三十二",
    "X32n0617_005:0280c05": " 高八多羅樹  上饌妙衣服  床臥皆具足",
    "X32n0617_005:0280c06": " 百千眾住處  園林諸浴池  經行及禪窟",
    "X32n0617_005:0280c07": " 種種皆嚴好",
    "X32n0617_005:0280c08": "[0280c08] (摩羅耶山。出栴檀香。名曰牛頭。若以塗身。設入火坑。火不能燒)。",
    "X32n0617_005:0280c09": " 若有信解心  受持讀誦書  若復教人書",
    "X32n0617_005:0280c10": " 及供養經卷  散華香末香  以須曼薝蔔",
    "X32n0617_005:0280c11": " 阿提目多伽  熏油常然之  如是供養者",
    "X32n0617_005:0280c12": " 得無量功德  如&#x8657;空無邊  其福亦如是",
    "X32n0617_005:0280c13": " 況復持此經  兼布施持戒  忍辱樂禪定",
    "X32n0617_005:0280c14": " 不瞋不惡口",
    "X32n0617_005:0280c15": "[0280c15] (須曼。此云善攝意。其華色黃白。而極香。簷蔔。亦云黃華。小而香。阿提。香草)。",
    "X32n0617_005:0280c16": " 恭敬於塔廟  謙下諸比丘  遠離自高心",
    "X32n0617_005:0280c17": " 常思惟智慧  有問難不瞋  隨順為解說",
    "X32n0617_005:0280c18": " 若能行是行  功德不可量  若見此法師",
    "X32n0617_005:0280c19": " 成就如是德  應以天華散  天衣覆其身",
    "X32n0617_005:0280c20": " 頭面接足禮  生心如佛想  又應作是念",
    "X32n0617_005:0280c21": " 不久詣道樹  得無漏無為  廣利諸人天",
    "X32n0617_005:0280c22": " 其所住止處  經行若坐臥  乃至說一偈",
    "X32n0617_005:0280c23": " 是中應起塔  莊嚴令妙好  種種以供養",
    "X32n0617_005:0280c24": " 佛子住此地  則是佛受用  常在於其中",
    "X32n0617_005:0281a01": " 經行及坐臥"
}