{
    "T29n1563_019:0864c04": "阿毘達磨藏顯宗論卷第十九",
    "T29n1563_019:0864c06": "尊者眾賢造",
    "T29n1563_019:0864c07": "三藏法師玄奘奉 詔譯",
    "T29n1563_019:0864c08": "辯業品第五之二",
    "T29n1563_019:0864c09": "[0864c09] 如上所言。由等起力身語二業成善不善。等",
    "T29n1563_019:0864c10": "起有幾。何等起力令身語業成善不善。等起",
    "T29n1563_019:0864c11": "相望差別云何。頌曰。",
    "T29n1563_019:0864c12": " 等起有二種  因及彼剎那",
    "T29n1563_019:0864c13": " 如次第應知  名轉名隨轉",
    "T29n1563_019:0864c14": " 見斷識唯轉  唯隨轉五識",
    "T29n1563_019:0864c15": " 修斷意通二  俱非修所成",
    "T29n1563_019:0864c16": " 於轉善等性  隨轉各容三",
    "T29n1563_019:0864c17": " 牟尼善必同  無記隨或善",
    "T29n1563_019:0864c18": "[0864c18] 論曰。身語二業等起有二。謂因等起。剎那",
    "T29n1563_019:0864c19": "等起。在先為因故。彼剎那有故。如次初名",
    "T29n1563_019:0864c20": "轉。第二名隨轉。謂因等起。將作業時。作是思",
    "T29n1563_019:0864c21": "惟。我今當作如是如是所應作業。能引發故",
    "T29n1563_019:0864c22": "說名為轉。剎那等起。正作業時。與先轉心所",
    "T29n1563_019:0864c23": "引發業俱時行故說名隨轉。若無隨轉。雖有",
    "T29n1563_019:0864c24": "先因為能引發。如無心位。或如死屍。表應不",
    "T29n1563_019:0864c25": "轉。隨轉於表有轉功能。無表不依隨轉而轉。",
    "T29n1563_019:0864c26": "無心亦有無表轉故。如上所言。見所斷惑。",
    "T29n1563_019:0864c27": "內門轉故不能發表。若爾何緣薄伽梵說。由",
    "T29n1563_019:0864c28": "邪見故。起邪思惟邪語邪業及邪命等。此",
    "T29n1563_019:0864c29": "不相違。見所斷識。於發表業但能為轉。於",
    "T29n1563_019:0865a01": "能起表尋伺生中。為資糧故不為隨轉。於外",
    "T29n1563_019:0865a02": "門心正起業時。此無有故由此故說。見所斷",
    "T29n1563_019:0865a03": "心為因等起。發身語業定不能為。剎那等起。",
    "T29n1563_019:0865a04": "見所斷識雖能思量。而無功能動身發語。然",
    "T29n1563_019:0865a05": "於動發一表業中。容有多心思量動發。唯後",
    "T29n1563_019:0865a06": "一念與表俱行。異此表應非剎那性。見所斷",
    "T29n1563_019:0865a07": "識雖能為轉發有表業。然非表業。於此識後",
    "T29n1563_019:0865a08": "無間即生。內門轉心不能引起。與身語表俱",
    "T29n1563_019:0865a09": "行識故。若異此者。見所斷心。亦應於表業為",
    "T29n1563_019:0865a10": "剎那等起。以修所斷加行意識能無間引表",
    "T29n1563_019:0865a11": "俱行心。亦與表俱行為剎那等起。故見所斷",
    "T29n1563_019:0865a12": "雖能為因引諸表業。離修所斷因等起心。表",
    "T29n1563_019:0865a13": "俱行心無容得起是故欲界無有有覆無記表",
    "T29n1563_019:0865a14": "業。然契經中。但據展轉為因等起。密作是",
    "T29n1563_019:0865a15": "言。由邪見故起邪語等。阿毘達磨據彼不能",
    "T29n1563_019:0865a16": "無間引生表俱行識。故密意說。見所斷心。",
    "T29n1563_019:0865a17": "內門轉故。不能發表。是故經論理不相違。又",
    "T29n1563_019:0865a18": "見所斷若發表色。此色則應是見所斷。色非",
    "T29n1563_019:0865a19": "見斷前已成立。若五識身唯作隨轉。無分別",
    "T29n1563_019:0865a20": "故。外門轉故。修斷意識有通二種。有分別",
    "T29n1563_019:0865a21": "故。外門轉故。由此應成四句分別。有轉非",
    "T29n1563_019:0865a22": "隨轉。謂見所斷心。有隨轉非轉。謂眼等五識。",
    "T29n1563_019:0865a23": "有轉亦隨轉。謂修所斷一分意識。有非轉隨",
    "T29n1563_019:0865a24": "轉。謂餘一切修所成識。以修所成無分別故。",
    "T29n1563_019:0865a25": "異熟生識亦為隨轉。如順正理成立此義。轉",
    "T29n1563_019:0865a26": "隨轉識性必同耶。不爾。云何。謂前轉識若",
    "T29n1563_019:0865a27": "是善性。後隨轉識通善等三。不善無記為轉",
    "T29n1563_019:0865a28": "亦爾。唯牟尼尊轉隨轉識。多分同性少有",
    "T29n1563_019:0865a29": "不同。謂轉若善心隨轉。亦善轉。心若無記隨",
    "T29n1563_019:0865b01": "轉亦然。於續剎那定無迷故。而或有位善隨",
    "T29n1563_019:0865b02": "無記轉。曾無有時無記隨善轉。以佛世尊於",
    "T29n1563_019:0865b03": "說法等心或增長無萎歇故。既說善等轉隨轉",
    "T29n1563_019:0865b04": "各三。准此標釋中足為明證。所發諸業成善",
    "T29n1563_019:0865b05": "惡等。隨因等起非隨剎那異此善心所引發",
    "T29n1563_019:0865b06": "業。既與不善無記心俱。何理能遮成惡無記。",
    "T29n1563_019:0865b07": "是則應有從別思惟為因引生別性類業。如",
    "T29n1563_019:0865b08": "是勤勵。欲為善者。翻有不善無記業生。或此",
    "T29n1563_019:0865b09": "相違便乖正理。故業成善等定由轉力。非由",
    "T29n1563_019:0865b10": "隨轉力。其理善成。然隨定心諸無表業。與俱",
    "T29n1563_019:0865b11": "時起心一果故。由隨轉力善性得成。定屬此",
    "T29n1563_019:0865b12": "心而得生故。辯業界地傍論已周。復應辯前",
    "T29n1563_019:0865b13": "表無表相。頌曰。",
    "T29n1563_019:0865b14": " 無表三律儀  不律儀非二",
    "T29n1563_019:0865b15": "[0865b15] 論曰。應知無表略說有三。一者律儀。二不律",
    "T29n1563_019:0865b16": "儀。三者非二。謂非律儀非不律儀。能遮能滅",
    "T29n1563_019:0865b17": "惡戒相續。故名律儀。如是律儀差別有幾。頌",
    "T29n1563_019:0865b18": "曰。",
    "T29n1563_019:0865b19": " 律儀別解脫  靜慮及道生",
    "T29n1563_019:0865b20": "[0865b20] 論曰。律儀差別略有三種。一別解脫律儀。謂",
    "T29n1563_019:0865b21": "欲界戒。二靜慮生律儀。謂色界戒。三道生律",
    "T29n1563_019:0865b22": "儀。謂無漏戒。初律儀相差別云何。頌曰。",
    "T29n1563_019:0865b23": " 初律儀八種  實體唯有四",
    "T29n1563_019:0865b24": " 形轉名異故  各別不相違",
    "T29n1563_019:0865b25": "[0865b25] 論曰。別解脫律儀相。差別有八。一苾芻律",
    "T29n1563_019:0865b26": "儀。二苾芻尼律儀。三正學律儀。四勤策律",
    "T29n1563_019:0865b27": "儀。五勤策女律儀。六近事律儀。七近事女律",
    "T29n1563_019:0865b28": "儀。八近住律儀。如是八種律儀相差別。總",
    "T29n1563_019:0865b29": "名第一別解脫律儀。此中依能修離惡行及",
    "T29n1563_019:0865c01": "離欲行補特伽羅。安立前五律儀差別。以如",
    "T29n1563_019:0865c02": "是類補特伽羅乃至命終能離殺等諸惡行",
    "T29n1563_019:0865c03": "故。及能遠離非梵行故。次復依能修離惡行",
    "T29n1563_019:0865c04": "非離欲行補特伽羅。安立盡形在家二眾律",
    "T29n1563_019:0865c05": "儀差別。以如是類補特伽羅乃至命終能離",
    "T29n1563_019:0865c06": "殺等諸惡行故。不能遠離非梵行故。由是經",
    "T29n1563_019:0865c07": "中但作是說。離欲邪行非非梵行。後復依能",
    "T29n1563_019:0865c08": "修非全離惡行欲行補特伽羅。安立在家一",
    "T29n1563_019:0865c09": "晝一夜律儀差別。以如是類補特伽羅不能",
    "T29n1563_019:0865c10": "全離惡行諸欲為令漸習全離惡行及諸欲",
    "T29n1563_019:0865c11": "行方便住故。雖名有八。實體唯四。一苾芻",
    "T29n1563_019:0865c12": "律儀。二勤策律儀。三近事律儀。四近住律儀。",
    "T29n1563_019:0865c13": "唯此四種別解律儀。皆有體實相各別故。",
    "T29n1563_019:0865c14": "所以者何。離苾芻律儀無別苾芻尼律儀。離",
    "T29n1563_019:0865c15": "勤策律儀無別正學勤策女律儀。離近事律",
    "T29n1563_019:0865c16": "儀無別近事女律儀。云何知然。由形改轉",
    "T29n1563_019:0865c17": "體。雖無捨得而名有異故。形謂形相。即男女",
    "T29n1563_019:0865c18": "根。由此二根男女形別。但由形轉令諸律儀",
    "T29n1563_019:0865c19": "名為苾芻苾芻尼等。謂轉根位令本苾芻律",
    "T29n1563_019:0865c20": "儀名苾芻尼律儀。或苾芻尼律儀名苾芻律",
    "T29n1563_019:0865c21": "儀。令本勤策律儀名勤策女律儀。或勤策",
    "T29n1563_019:0865c22": "女律儀及正學律儀名勤策律儀。令本近事",
    "T29n1563_019:0865c23": "律儀名近事女律儀。或近事女律儀名近事",
    "T29n1563_019:0865c24": "律儀。非轉根位有捨先得得先未得律儀因",
    "T29n1563_019:0865c25": "緣。故四律儀非異三體。若從近事律儀受勤",
    "T29n1563_019:0865c26": "策律儀。復從勤策律儀受苾芻律儀。此三",
    "T29n1563_019:0865c27": "律儀為由增足遠離方便立別別名如隻雙金",
    "T29n1563_019:0865c28": "錢及五十二十為體各別具足頓生。三種律",
    "T29n1563_019:0865c29": "儀體不相雜。其相各別具足頓生。三律儀",
    "T29n1563_019:0866a01": "中具三離殺。一一離殺其體各異。餘隨所應",
    "T29n1563_019:0866a02": "當知亦爾。由因緣別故體不同。如如求受多",
    "T29n1563_019:0866a03": "種學處。如是如是能離多種。高廣床座飲諸",
    "T29n1563_019:0866a04": "酒等憍逸處時。即離眾多殺等緣起。以諸遠",
    "T29n1563_019:0866a05": "離依因緣發。故因緣別遠離有異。若無此事",
    "T29n1563_019:0866a06": "捨苾芻律儀。爾時則應三律儀皆捨。前二攝",
    "T29n1563_019:0866a07": "在後一中故。既不許然故三各別。然此三種",
    "T29n1563_019:0866a08": "互不相違。於一身中俱時而轉。非由受後捨",
    "T29n1563_019:0866a09": "前律儀。勿捨苾芻戒便非近事等。先已捨彼",
    "T29n1563_019:0866a10": "二律儀故。近事近住勤策苾芻四種律儀云",
    "T29n1563_019:0866a11": "何安立。頌曰。",
    "T29n1563_019:0866a12": " 受離五八十  一切所應離",
    "T29n1563_019:0866a13": " 立近事近住  勤策及苾芻",
    "T29n1563_019:0866a14": "[0866a14] 論曰。應知此中如數次第。依四遠離立四律",
    "T29n1563_019:0866a15": "儀。謂受離五所應離法。建立第一近事律儀。",
    "T29n1563_019:0866a16": "何等為五所應離法。一者殺生。二不與取。三",
    "T29n1563_019:0866a17": "欲邪行。四虛誑語。五飲諸酒。若受離八所應",
    "T29n1563_019:0866a18": "離法。建立第二近住律儀。何等為八所應離",
    "T29n1563_019:0866a19": "法。一者殺生。二不與取。三非梵行。四虛誑",
    "T29n1563_019:0866a20": "語。五飲諸酒。六塗飾香鬘舞歌觀聽。七坐臥",
    "T29n1563_019:0866a21": "高廣嚴麗床座。八食非時食。若受離十所應",
    "T29n1563_019:0866a22": "離法。建立第三勤策律儀。何等為十所應離",
    "T29n1563_019:0866a23": "法。謂於前八塗飾香鬘舞歌觀聽開為二種。",
    "T29n1563_019:0866a24": "復加受畜金銀等寶以為第十。為引怖怯眾",
    "T29n1563_019:0866a25": "多學處。在家有情顯易受持。故於八戒合",
    "T29n1563_019:0866a26": "二為一。如為佛栗氏子略說學處有三。若受",
    "T29n1563_019:0866a27": "離一切應離身語業。建立第四苾芻律儀。別",
    "T29n1563_019:0866a28": "解脫律儀眾名差別者。頌曰。",
    "T29n1563_019:0866a29": " 俱得名尸羅  妙行業律儀",
    "T29n1563_019:0866b01": " 唯初表無表  名別解業道",
    "T29n1563_019:0866b02": "[0866b02] 論曰。以清涼故。名曰尸羅。此中尸羅是平治",
    "T29n1563_019:0866b03": "義。戒能平險業。故得尸羅名。智者稱揚故名",
    "T29n1563_019:0866b04": "妙行。或修行此得愛果故。所作自體故名為",
    "T29n1563_019:0866b05": "業。亦名律儀。如前已釋如是應知。別解脫戒。",
    "T29n1563_019:0866b06": "通初後位無差別名。唯初剎那表及無表。得",
    "T29n1563_019:0866b07": "別解脫及業道名。謂受戒時。初表無表別別",
    "T29n1563_019:0866b08": "棄捨種種惡故。依初別捨義。立別解脫名。或",
    "T29n1563_019:0866b09": "初所應修。故名別解脫。或彼初起最能超過。",
    "T29n1563_019:0866b10": "如獄險惡趣。故名別解脫。即初剎那表與無",
    "T29n1563_019:0866b11": "表。亦得名為根本業道。初防身語暢思業故。",
    "T29n1563_019:0866b12": "從第二念乃至未捨。不名別解脫。名別解",
    "T29n1563_019:0866b13": "律儀不名業道。但名後起。已辯安立差別律",
    "T29n1563_019:0866b14": "儀。當辯律儀成就差別。誰成就何律儀。頌曰。",
    "T29n1563_019:0866b15": " 八成別解脫  得靜慮聖者",
    "T29n1563_019:0866b16": " 成靜慮道生  後二隨心轉",
    "T29n1563_019:0866b17": "[0866b17] 論曰。八眾皆成就別解脫律儀。謂從苾芻乃",
    "T29n1563_019:0866b18": "至近住。靜慮生者。謂此律儀。由從或依靜慮",
    "T29n1563_019:0866b19": "生故。若得靜慮者。定成此律儀。靜慮眷屬亦",
    "T29n1563_019:0866b20": "名靜慮道生。律儀聖者皆成就此。復二種謂",
    "T29n1563_019:0866b21": "學及無學。於前所說三律儀中。靜慮道生隨",
    "T29n1563_019:0866b22": "心而轉。非別解脫。所以者何。異心無心亦恒",
    "T29n1563_019:0866b23": "轉故。靜慮無漏二種律儀。亦名斷律儀。依何",
    "T29n1563_019:0866b24": "位建立。頌曰。",
    "T29n1563_019:0866b25": " 未至九無間  俱生二名斷",
    "T29n1563_019:0866b26": "[0866b26] 論曰。未至定中九無間道。俱生靜慮無漏律",
    "T29n1563_019:0866b27": "儀。以能永斷欲纏惡戒。及能起惑名斷律儀。",
    "T29n1563_019:0866b28": "唯未至定中。有斷對治故。由此但攝九無間",
    "T29n1563_019:0866b29": "道。此中尸羅滅惡戒故。由此或有靜慮律儀。",
    "T29n1563_019:0866c01": "非斷律儀。應作四句。第一句者。除未至定九",
    "T29n1563_019:0866c02": "無間道。所餘有漏靜慮律儀第二句者。依未",
    "T29n1563_019:0866c03": "至定九無間道無漏律儀。第三句者。依未至",
    "T29n1563_019:0866c04": "定九無間道有漏律儀。第四句者。除未至定",
    "T29n1563_019:0866c05": "九無間道。所餘一切無漏律儀。如是或有無",
    "T29n1563_019:0866c06": "漏律儀。非斷律儀。應作四句。謂前四句逆次",
    "T29n1563_019:0866c07": "應知。若爾世尊所說略戒。",
    "T29n1563_019:0866c08": " 身律儀善哉  善哉語律儀",
    "T29n1563_019:0866c09": " 意律儀善哉  善哉遍律儀",
    "T29n1563_019:0866c10": "[0866c10] 又契經說。應善守護。應善安住眼根律儀。此",
    "T29n1563_019:0866c11": "意根律儀。以何為自性。此二自性非無表色。",
    "T29n1563_019:0866c12": "若爾是何。頌曰。",
    "T29n1563_019:0866c13": " 正知正念合  名意根律儀",
    "T29n1563_019:0866c14": "[0866c14] 論曰。意根律儀一一各用正知正念合為自",
    "T29n1563_019:0866c15": "體。故契經說。眼見色已不喜不憂。恒安住捨",
    "T29n1563_019:0866c16": "正知正念。如是乃至意了法已。列別名已。重",
    "T29n1563_019:0866c17": "說合言。遮謂二律儀。如次二為體。今應思擇",
    "T29n1563_019:0866c18": "表及無表。誰成就何。齊何時分。且辯成無表",
    "T29n1563_019:0866c19": "律儀不律儀。頌曰。",
    "T29n1563_019:0866c20": " 住別解無表  未捨恒成現",
    "T29n1563_019:0866c21": " 剎那後成過  不律儀亦然",
    "T29n1563_019:0866c22": " 得靜慮律儀  多恒成過未",
    "T29n1563_019:0866c23": " 聖初除過去  入定道成中",
    "T29n1563_019:0866c24": "[0866c24] 論曰。住別解脫補特伽羅。從初剎那乃至未",
    "T29n1563_019:0866c25": "遇捨學處等諸捨戒緣。恒成現世。此別解脫",
    "T29n1563_019:0866c26": "律儀無表。初剎那後亦成過去。前未捨言遍",
    "T29n1563_019:0866c27": "流至後。如說安住別解律儀。住不律儀應",
    "T29n1563_019:0866c28": "知亦爾。謂從初念乃至未遇受律儀等捨惡",
    "T29n1563_019:0866c29": "戒緣。恒成現世。惡戒無表。初剎那後亦成",
    "T29n1563_019:0867a01": "過去。諸有獲得靜慮律儀。乃至未捨來。多",
    "T29n1563_019:0867a02": "恒成過未。前生所失過去定律儀。今初剎那",
    "T29n1563_019:0867a03": "必還得彼故。以順決擇分所攝定律儀。初剎",
    "T29n1563_019:0867a04": "那中不成過去。餘生所得命終時捨。今生無",
    "T29n1563_019:0867a05": "容重得彼法。為簡彼法。故說多言。無漏律儀。",
    "T29n1563_019:0867a06": "一切聖者多成過未。唯初剎那不成過去。",
    "T29n1563_019:0867a07": "此類聖道先未生故。昔曾未得創得名初。先",
    "T29n1563_019:0867a08": "得已失今創得時亦得過去。已曾生者。初剎",
    "T29n1563_019:0867a09": "那後乃至未捨。亦成過去未來成就。乃至未",
    "T29n1563_019:0867a10": "般無餘涅槃。若入靜慮及無漏道。如次成現",
    "T29n1563_019:0867a11": "在靜慮道律儀。非出觀時有成現在。定道無",
    "T29n1563_019:0867a12": "表隨心轉故。散心現前必無彼故。已辯安住",
    "T29n1563_019:0867a13": "善惡律儀。住中云何。頌曰。",
    "T29n1563_019:0867a14": " 住中有無表  初成中後二",
    "T29n1563_019:0867a15": "[0867a15] 論曰。言住中者。謂非律儀非不律儀。彼所",
    "T29n1563_019:0867a16": "起業不必一切皆有無表。若有無表即是善",
    "T29n1563_019:0867a17": "戒。或是惡戒種類所攝。或非二類。彼初剎那",
    "T29n1563_019:0867a18": "但成中世。謂成現在。此是過去未來中故。初",
    "T29n1563_019:0867a19": "剎那後未捨以來。恒成過現二世無表若有",
    "T29n1563_019:0867a20": "安住律不律儀。亦有成惡善無表不。設有成",
    "T29n1563_019:0867a21": "者為經幾時。頌曰。",
    "T29n1563_019:0867a22": " 住律不律儀  起染淨無表",
    "T29n1563_019:0867a23": " 初成中後二  至染淨勢終",
    "T29n1563_019:0867a24": "[0867a24] 論曰。若住律儀。由勝煩惱作殺縛等諸不善",
    "T29n1563_019:0867a25": "業。由此便發不善無表住不律儀。由淳淨信",
    "T29n1563_019:0867a26": "作禮佛等諸勝善業。由此亦發諸善無表。乃",
    "T29n1563_019:0867a27": "至此二心未斷來。所發無表恒時相續。然其",
    "T29n1563_019:0867a28": "初念唯成現在。第二念等通成過現。已辯成",
    "T29n1563_019:0867a29": "無表。成表業云何。頌曰。",
    "T29n1563_019:0867b01": " 表正作成中  後成過非未",
    "T29n1563_019:0867b02": " 有覆及無覆  唯成就現在",
    "T29n1563_019:0867b03": "[0867b03] 論曰。一切安住律不律儀及住中者。乃至正",
    "T29n1563_019:0867b04": "作諸表業來恒成現表。初剎那後至未捨來",
    "T29n1563_019:0867b05": "恒成過去。必無成就未來表者。不隨心色勢",
    "T29n1563_019:0867b06": "微劣故。諸散無表亦同此釋。有覆無覆亦無",
    "T29n1563_019:0867b07": "記表。定無有能成就過未。法力劣故。唯能",
    "T29n1563_019:0867b08": "引起法俱行得。得力劣故。不能引生自類相",
    "T29n1563_019:0867b09": "續可法滅已追得言成。亦無功能逆得當法。",
    "T29n1563_019:0867b10": "豈不此表如能起心。亦應有成去來世者。此",
    "T29n1563_019:0867b11": "表力劣。由彼劣故此責非理。所起劣於能起",
    "T29n1563_019:0867b12": "心故。所以然者。如無記心能發表業。所發表",
    "T29n1563_019:0867b13": "業不生無表。故知所起劣能起心。如律儀名",
    "T29n1563_019:0867b14": "既有差別。不律儀號亦有別耶。亦有。云何。頌",
    "T29n1563_019:0867b15": "曰。",
    "T29n1563_019:0867b16": " 惡行惡戒業  業道不律儀",
    "T29n1563_019:0867b17": "[0867b17] 論曰。此惡行等五種異名。是不律儀名之差",
    "T29n1563_019:0867b18": "別。是諸智者所訶厭故。果非愛故立惡行名。",
    "T29n1563_019:0867b19": "障淨尸羅故名惡戒。身語所造故名為業。根",
    "T29n1563_019:0867b20": "本所攝能暢業思。業所遊路故名業道。不",
    "T29n1563_019:0867b21": "靜身語名不律儀。然業道名唯目初念。通初",
    "T29n1563_019:0867b22": "後位立餘四名。今應思擇。若成就表亦無表",
    "T29n1563_019:0867b23": "耶。應作四句。頌曰。",
    "T29n1563_019:0867b24": " 成表非無表  住中劣思作",
    "T29n1563_019:0867b25": " 捨未生表定  成無表非表",
    "T29n1563_019:0867b26": "[0867b26] 論曰。唯成就表非無表者。謂住非律非不律",
    "T29n1563_019:0867b27": "儀。劣善惡思造善造惡。身語二業唯能發表。",
    "T29n1563_019:0867b28": "此尚不能發無表業。況諸無記思所發表。除",
    "T29n1563_019:0867b29": "有依福及成業道。彼雖劣思起亦發無表故。",
    "T29n1563_019:0867c01": "唯成無表。非表業者。謂得靜慮補特伽羅。今",
    "T29n1563_019:0867c02": "表未生先生已捨。俱成非句。如理應思。如是",
    "T29n1563_019:0867c03": "建立表與無表及成就已。於中律儀三種差",
    "T29n1563_019:0867c04": "別云何而得。頌曰。",
    "T29n1563_019:0867c05": " 定生得靜慮  彼聖得道生",
    "T29n1563_019:0867c06": " 別解脫律儀  得由他教等",
    "T29n1563_019:0867c07": "[0867c07] 論曰。靜慮律儀與心俱得。若得有漏近分根",
    "T29n1563_019:0867c08": "本。靜慮地心靜慮律儀。爾時便得彼心俱故。",
    "T29n1563_019:0867c09": "從無色界沒生色界。時隨得彼地中生得靜慮",
    "T29n1563_019:0867c10": "即亦得彼俱行律儀。無漏律儀亦心俱故。若",
    "T29n1563_019:0867c11": "得無漏近分根本。靜慮地心。爾時便得彼聲",
    "T29n1563_019:0867c12": "為顯。前靜慮心復說聖言。簡取無漏六靜慮",
    "T29n1563_019:0867c13": "地。有無漏心。謂未至中間及四根本。定非三",
    "T29n1563_019:0867c14": "近分。如後當辯。別解脫律儀。由他教等得。能",
    "T29n1563_019:0867c15": "教他者說名為他。從如是他教力發戒。故說",
    "T29n1563_019:0867c16": "此戒由他教得。此復二種。謂從僧伽補特伽",
    "T29n1563_019:0867c17": "羅有差別故。從僧伽得者。謂苾芻苾芻尼及",
    "T29n1563_019:0867c18": "正學戒。從補特伽羅得者。謂餘五種戒。諸毘",
    "T29n1563_019:0867c19": "奈耶毘婆沙師。說有十種得具戒法。為攝彼",
    "T29n1563_019:0867c20": "故復說等言。何者為十。一由自然。謂佛獨覺",
    "T29n1563_019:0867c21": "自然。謂智以不從師證此智時得具足戒。二",
    "T29n1563_019:0867c22": "由佛命善來苾芻。謂耶舍等由本願力佛威",
    "T29n1563_019:0867c23": "加故。三由得入正性離。生謂五苾芻由證見",
    "T29n1563_019:0867c24": "道得具足戒。四由信受佛為大師。謂大迦葉。",
    "T29n1563_019:0867c25": "五由善巧酬答所問。謂蘇陀夷。六由敬受八",
    "T29n1563_019:0867c26": "尊重法。謂大生主。七由遣使。謂法授尼。八",
    "T29n1563_019:0867c27": "由持律為第五人。謂於邊國。九由十眾。謂於",
    "T29n1563_019:0867c28": "中國。十由三說歸佛法僧。謂六十賢部共集",
    "T29n1563_019:0867c29": "受具戒。此中或由本願力故。或阿世耶極圓",
    "T29n1563_019:0868a01": "滿故。或薄伽梵威所加故。隨其所應得具足",
    "T29n1563_019:0868a02": "戒。如是所說別解律儀。應齊幾時要期而",
    "T29n1563_019:0868a03": "受。頌曰。",
    "T29n1563_019:0868a04": " 別解脫律儀  盡壽或晝夜",
    "T29n1563_019:0868a05": "[0868a05] 論曰。七眾所依別解脫戒。唯應盡壽要期而",
    "T29n1563_019:0868a06": "受。近住所依別解脫戒唯一晝夜要期而受。",
    "T29n1563_019:0868a07": "此時定爾何因故然。非毘奈耶。相應義理。非",
    "T29n1563_019:0868a08": "一切智者能測量其實。有餘師說。世尊覺知",
    "T29n1563_019:0868a09": "戒時邊際但有二種。一壽命邊際。二晝夜邊",
    "T29n1563_019:0868a10": "際。重說晝夜為半月等。故佛但說二受戒時。",
    "T29n1563_019:0868a11": "以佛經中唯說晝夜。故對法者亦作是言。近",
    "T29n1563_019:0868a12": "住律儀唯晝夜受。必應有法能為障礙令過",
    "T29n1563_019:0868a13": "晝夜彼戒不生。故佛經中唯說晝夜。不說或",
    "T29n1563_019:0868a14": "五或十等時。然有說言。佛觀所化根難調者。",
    "T29n1563_019:0868a15": "且應授與一晝夜戒非無過此。依何理教作",
    "T29n1563_019:0868a16": "如是言。過此戒生不違理故。復減於此何理",
    "T29n1563_019:0868a17": "相違。謂所化根有難調者。已許為說晝夜律",
    "T29n1563_019:0868a18": "儀。何不為調漸難調者。說唯一夜一晝須臾。",
    "T29n1563_019:0868a19": "以難調根有多品故。然曾不說由此知有近",
    "T29n1563_019:0868a20": "住定時。若減若增便不發戒。世尊觀是。故",
    "T29n1563_019:0868a21": "唯說此。依何邊際得不律儀。頌曰。",
    "T29n1563_019:0868a22": " 惡戒無晝夜  以非如善受",
    "T29n1563_019:0868a23": "[0868a23] 論曰。要期盡壽造諸惡業。得不律儀非一晝",
    "T29n1563_019:0868a24": "夜。如近住戒。所以者何。以此非如善戒受故。",
    "T29n1563_019:0868a25": "謂必無有立限對師。受不律儀如近住戒。我",
    "T29n1563_019:0868a26": "一晝夜定受不律儀。此是智人所訶厭業故。",
    "T29n1563_019:0868a27": "雖亦無有立限對師。我當盡形造諸惡業。而",
    "T29n1563_019:0868a28": "由發起壞善意樂。欲永造惡得不律儀。非起",
    "T29n1563_019:0868a29": "暫時造惡意樂。無師而有得不律儀。故不律",
    "T29n1563_019:0868b01": "儀無一晝夜。然近住戒功德可欣。由現對師",
    "T29n1563_019:0868b02": "要期受力。雖無畢竟壞惡意樂。而於一晝夜。",
    "T29n1563_019:0868b03": "得近住律儀。故得不律儀與得律儀異。說一",
    "T29n1563_019:0868b04": "晝夜近住律儀。欲正受時當如何受。頌曰。",
    "T29n1563_019:0868b05": " 近住於晨旦  下座從師受",
    "T29n1563_019:0868b06": " 隨教說具支  離嚴飾晝夜",
    "T29n1563_019:0868b07": "[0868b07] 論曰。近住律儀於晨旦受。謂受此戒要日出",
    "T29n1563_019:0868b08": "時。此戒要經一晝夜故。諸有先作如是要期。",
    "T29n1563_019:0868b09": "我當恒於月八日等決定受此近住律儀。若",
    "T29n1563_019:0868b10": "旦有礙緣。齋竟亦得受。言下座者。謂在師",
    "T29n1563_019:0868b11": "前居卑劣座身心謙敬。身謙敬者。或蹲或跪",
    "T29n1563_019:0868b12": "曲躬合掌。唯除有病。心謙敬者。於施戒師",
    "T29n1563_019:0868b13": "心不輕慢。於三寶所生極尊重慇淨信心。以",
    "T29n1563_019:0868b14": "諸律儀從敬信發。若不謙敬不發律儀。此必",
    "T29n1563_019:0868b15": "從師無容自受。以後若遇諸犯戒緣。由愧戒",
    "T29n1563_019:0868b16": "師能不違犯。謂彼雖闕自法增上。由世增上",
    "T29n1563_019:0868b17": "亦能無犯。受此律儀應隨師教。受者後說",
    "T29n1563_019:0868b18": "勿前勿俱。如是方成從師教受。異此授受",
    "T29n1563_019:0868b19": "二俱不成。具受八支方成近住。隨有所闕近",
    "T29n1563_019:0868b20": "住不成。諸遠離支互相屬故。由是四種離殺",
    "T29n1563_019:0868b21": "等支。於一身中可俱時記。以諸遠離相繫屬",
    "T29n1563_019:0868b22": "中或少或多相差別故。受此戒者心離嚴飾。",
    "T29n1563_019:0868b23": "憍逸處故。常嚴身具不必須捨。緣彼不能生",
    "T29n1563_019:0868b24": "其憍逸。如新異故。受此律儀心須晝夜。謂",
    "T29n1563_019:0868b25": "至明旦日初出時。經如是時戒恒相續。異此",
    "T29n1563_019:0868b26": "受者。雖生妙行不得律儀。然為令招可愛果",
    "T29n1563_019:0868b27": "故。亦應為受。言近住者。謂此律儀近阿羅",
    "T29n1563_019:0868b28": "漢住。以隨學彼故。有說此近盡壽戒住。有",
    "T29n1563_019:0868b29": "說此戒近時而住。如是律儀或名長養。長養",
    "T29n1563_019:0868c01": "薄少善根有情。令其善根漸增多故。何緣受",
    "T29n1563_019:0868c02": "此近住律儀。必具八支非增非減。頌曰。",
    "T29n1563_019:0868c03": " 戒不逸禁支  四一三如次",
    "T29n1563_019:0868c04": " 為防諸性罪  失念及憍逸",
    "T29n1563_019:0868c05": "[0868c05] 論曰。八中前四是尸羅支。謂離殺生至虛誑",
    "T29n1563_019:0868c06": "語。由此四種離性罪故。次有一種。是不放逸",
    "T29n1563_019:0868c07": "支。謂離飲諸酒生放逸處。雖受尸羅若飲諸",
    "T29n1563_019:0868c08": "酒。則心放逸毀犯尸羅。醉必不能護餘支故。",
    "T29n1563_019:0868c09": "後有三種。是禁約支。謂離塗飾香鬘乃至食",
    "T29n1563_019:0868c10": "非時食。以能隨順厭離心故。厭離能證律儀",
    "T29n1563_019:0868c11": "果故。何緣具受如是三支。若不具支便不能",
    "T29n1563_019:0868c12": "離性罪失念憍逸過失。謂初離殺至虛誑語。",
    "T29n1563_019:0868c13": "能防性罪離貪瞋癡所起殺等諸惡業故。次",
    "T29n1563_019:0868c14": "離飲酒能防失念。以飲酒時能令忘失應不",
    "T29n1563_019:0868c15": "應作諸事業故。則不能護餘遠離支。後離餘",
    "T29n1563_019:0868c16": "三能防憍逸。以若受用種種香鬘高廣床座",
    "T29n1563_019:0868c17": "習近歌舞心便憍舉尋即毀戒。由離彼故心",
    "T29n1563_019:0868c18": "便離憍。謂香鬘等若恒受用。尚順憍慢為犯",
    "T29n1563_019:0868c19": "戒緣。況受新奇曾未受者。故一切種皆應捨",
    "T29n1563_019:0868c20": "離。若有能持依時食者。以能遮止恒時食故。",
    "T29n1563_019:0868c21": "便憶自受近住律儀。能於世間深生厭離。若",
    "T29n1563_019:0868c22": "非時食二事俱無。數食能令心縱逸故。由此",
    "T29n1563_019:0868c23": "大義故具受三。於此八中離非時食是齋亦",
    "T29n1563_019:0868c24": "齋支。所餘七支是齋支非齋。如正見是道亦",
    "T29n1563_019:0868c25": "道支。餘七支是道支非道。為唯近事得受近",
    "T29n1563_019:0868c26": "住。為餘亦有受近住耶。頌曰。",
    "T29n1563_019:0868c27": " 近住餘亦有  不受三歸無",
    "T29n1563_019:0868c28": "[0868c28] 論曰。諸有未受近事律儀。一晝夜中歸依三",
    "T29n1563_019:0868c29": "寶。說三歸已受近住戒。彼亦受得近住律儀。",
    "T29n1563_019:0869a01": "異此則無。除不知者。由意樂力亦發律儀。豈",
    "T29n1563_019:0869a02": "不三歸則成近事。如契經說。佛告大名。諸有",
    "T29n1563_019:0869a03": "在家白衣男子男根成就。歸佛法僧起殷淨",
    "T29n1563_019:0869a04": "心。發誠諦語自稱我是鄔波索迦。願尊憶持",
    "T29n1563_019:0869a05": "慈悲護念。齊是名曰鄔波索迦。此不相違受",
    "T29n1563_019:0869a06": "三歸位未成近事。所以者何。要發律儀成近",
    "T29n1563_019:0869a07": "事故。"
}