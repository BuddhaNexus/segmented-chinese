{
    "X72n1428_004:0144b04": "靈竺淨慈自得禪師錄卷第四",
    "X72n1428_004:0144b06": "[0144b06] 示眾曰。山僧這裡有一物。看時有還&#x8994;時無。是什麼。",
    "X72n1428_004:0144b07": "雖然恁麼也。滿眼滿耳通身手眼。故經曰。父母所生",
    "X72n1428_004:0144b08": "清淨肉眼。見於三千大千世界。拈起佛光普照之幡。",
    "X72n1428_004:0144b09": "撥盡凡見不明之陣。還有人勝得者麼。若是大丈夫",
    "X72n1428_004:0144b10": "漢。鐵輪旋頂上。定慧圓明終不失。若又未了漢。須知",
    "X72n1428_004:0144b11": "有別生涯。山僧曲為諸人。有&#x7AEA;拂拈杖。據實而論。皆",
    "X72n1428_004:0144b12": "是剩底法。畢竟如何。體悉去也。昔委謬向途中&#x8994;。今",
    "X72n1428_004:0144b13": "日看來火裡&#x6C37;。",
    "X72n1428_004:0144b14": "[0144b14] 示眾云。曠遠而無涯。明淨而無垢。這田地&#x4E98;徹古今。",
    "X72n1428_004:0144b15": "透脫生死也。所以道。心王不動八方通。清淨分身元",
    "X72n1428_004:0144b16": "不分。了玄而絕朕兆。浩密而離色偏。直到此處。無無",
    "X72n1428_004:0144b17": "方。不不動。&#x6692;&#x6692;皓皓。如如密密。還見麼。若於此透徹。",
    "X72n1428_004:0144b18": "許汝作活計。若未然。柰何目前生死。故經曰。若悟正",
    "X72n1428_004:0144b19": "法眼藏則是真佛子。未得謂得者可招地獄業。須知",
    "X72n1428_004:0144b20": "多&#x8657;不如少實。吾又論實不論&#x8657;。諸人又作麼生委",
    "X72n1428_004:0144b21": "悉去也。欲得忘形泯蹤跡。努力慇懃空裡步。",
    "X72n1428_004:0144b22": "[0144b22] 示眾曰。衲子三昧。眼視東南。意在西北。全非常情之",
    "X72n1428_004:0144b23": "所測。學人著力。心在深潭。&#x920E;擲波底。若能了得。君子",
    "X72n1428_004:0144b24": "上龍床。太平賀此辰。獨發無師自然智。正見無證一",
    "X72n1428_004:0144c01": "切智。故經曰。諸佛念眾生。眾生不念佛。方知佛度凡",
    "X72n1428_004:0144c02": "夫時。凡夫度諸佛。至這裡。龍蛇混雜。凡聖同居。自入",
    "X72n1428_004:0144c03": "法界之性。獨觀世間之相。性相了然無有二。諸禪德。",
    "X72n1428_004:0144c04": "如何商量去也。葉為風多落。花因露重傾。",
    "X72n1428_004:0144c05": "[0144c05] 示眾曰。一念及盡底漢。千人萬箇中一人難得。淵源",
    "X72n1428_004:0144c06": "透徹底漢。萬箇千人中一箇難逢。且道為什麼恁麼。",
    "X72n1428_004:0144c07": "只求枝葉為不知根株。過在什麼處。從前未了此時",
    "X72n1428_004:0144c08": "意。今日分明看取來。若有箇漢出來與你相見。直取",
    "X72n1428_004:0144c09": "乾坤七尺杖自旋。天下任足行。無一物也纏遶&#x811A;跟。",
    "X72n1428_004:0144c10": "一箇了事衲僧。諸人還恁麼也未。故經曰。三界唯一",
    "X72n1428_004:0144c11": "心。心外無別法。心佛及眾生。是三無差別。如何得與",
    "X72n1428_004:0144c12": "麼透徹去也。星拱北矣水朝東。",
    "X72n1428_004:0144c13": "[0144c13] 示眾曰。明明而無私曲。皎皎而有真照也。縱徹底恁",
    "X72n1428_004:0144c14": "麼。也只是獨在之照也。未向上關&#x68D9;子風波滅盡心",
    "X72n1428_004:0144c15": "海。如如心海盡底始見驪珠。還會麼。了了了時無可",
    "X72n1428_004:0144c16": "了。玄玄玄處直須呵。此是山僧不知好惡底語。明眼",
    "X72n1428_004:0144c17": "人前不免一場笑。諸人如何體取。經曰。佛心不思議。",
    "X72n1428_004:0144c18": "非凡情而妙。若能如此見。得有少分相應分。還委悉",
    "X72n1428_004:0144c19": "麼。月朗高天。水寒曉潭。",
    "X72n1428_004:0144c20": "[0144c20] 示眾曰。山僧苟見今時師僧。或&#x7AEA;拂拈杖說心說性。",
    "X72n1428_004:0144c21": "或掩室杜詞絕是絕非。或橫行天下掀倒禪床喝散",
    "X72n1428_004:0144c22": "大眾。或覆藏朕&#x8FF9;罵辱諸方。舉&#x5374;他事。畢竟是什麼",
    "X72n1428_004:0144c23": "道理。至這裡。一點用不得。皆是杜撰漢。雖然與麼也。",
    "X72n1428_004:0144c24": "老僧又兼身在內。正得人怪笑。如何免此過去也。海",
    "X72n1428_004:0145a01": "自深山自高。",
    "X72n1428_004:0145a02": "[0145a02] 示眾曰。一段宗要&#x4E98;今照古曾無欠餘。在天同天在",
    "X72n1428_004:0145a03": "地同地。體用賓主處處自在。入神通游戲三昧。開大",
    "X72n1428_004:0145a04": "脫空之法門。到這裡。見紫磨金色軀。一智如如。一如",
    "X72n1428_004:0145a05": "智智。故經曰。一切智智清淨。無二無二分。無別無斷",
    "X72n1428_004:0145a06": "故。諸人者。如何見得去也。恁麼也得。不恁麼也得。恁",
    "X72n1428_004:0145a07": "麼不恁麼總得。畢竟如何委悉。棒頭挑日月。掌內握",
    "X72n1428_004:0145a08": "乾坤。",
    "X72n1428_004:0145a09": "[0145a09] 示眾曰。稜稜而月冷。皎皎而潭清。縱恁麼行履也未",
    "X72n1428_004:0145a10": "夢見在。直絕功勳事。正到隱密地。正當與麼時。通身",
    "X72n1428_004:0145a11": "合大道。君臣道合時。令誰人識得。吾家家法密密現",
    "X72n1428_004:0145a12": "成。浩浩相應。還歸來辨取麼。風月夜寒鶴夢孤。",
    "X72n1428_004:0145a13": "[0145a13] 示眾曰。老叟見今時道人都盧無相應樣子。何故如",
    "X72n1428_004:0145a14": "此。或接心令澄中。或&#x53CE;念令入定。皆是造作底漢子",
    "X72n1428_004:0145a15": "也。據實而論。全非自家屋裡主人公。若能要見取。此",
    "X72n1428_004:0145a16": "人須轉此無心境。豈無相委分乎。故經曰。初心菩薩",
    "X72n1428_004:0145a17": "入三昧。猶未除斯三昧事。又經曰。勞慮永斷得法界",
    "X72n1428_004:0145a18": "淨。即彼淨解作自障礙。須知別有深心大德。如何恁",
    "X72n1428_004:0145a19": "麼得履踐去。及盡白雲功。精到青山頂。",
    "X72n1428_004:0145a20": "[0145a20] 示眾曰。衲僧家自到自見。正到自證之田地。親見自",
    "X72n1428_004:0145a21": "然之所處。然後在彼同彼在此同此。彼此相應而無",
    "X72n1428_004:0145a22": "分辯處。凄凄屋後風。颯颯寺前松。無心而能作用。作",
    "X72n1428_004:0145a23": "用亦自然無心。故經曰。雲駃者月移。船行者岸運。以",
    "X72n1428_004:0145a24": "何故。岩雲輕弄。谷響遠幽。是誰境界。子細點撿將來。",
    "X72n1428_004:0145b01": "皆是按排。且道紙衣下衲僧如何行履。雲晴月出光。",
    "X72n1428_004:0145b02": "水冷潭懷珠。",
    "X72n1428_004:0145b03": "[0145b03] 示眾曰。三句之外徹去。六句之中會取。直透萬重關。",
    "X72n1428_004:0145b04": "不住青霄中。先了&#x5374;那邊。&#x5374;須這邊行履。何故。不因",
    "X72n1428_004:0145b05": "今日事。爭話昨夜夢。恁麼參到徹取而自由自在。衲",
    "X72n1428_004:0145b06": "僧若未然。爭奈喫鐵棒何。還吾平生粥飯來。故經曰。",
    "X72n1428_004:0145b07": "若不見佛知見。未出凡夫境。若悟入佛知見。不出三",
    "X72n1428_004:0145b08": "界出貪嗔痴。一句了然。道著分明。許你作大活計。畢",
    "X72n1428_004:0145b09": "竟還恁麼也。公私分曉長安道。",
    "X72n1428_004:0145b10": "[0145b10] 示眾曰。大乘妙法蓮華經。字字含玄感應新。舉起一",
    "X72n1428_004:0145b11": "卷玉軸則瞿曇鼻孔人人皆&#x53CE;手裡。拈取一經太意",
    "X72n1428_004:0145b12": "則諸佛正眼箇箇悉在心中。絲毫許無移易。毛髮許",
    "X72n1428_004:0145b13": "無滲漏。故經曰。一切治生產業皆與實相不相違背。",
    "X72n1428_004:0145b14": "若恁麼。大地有情悉是同時成道作佛去。且道誰人",
    "X72n1428_004:0145b15": "如此。頭長三尺。頸短二寸。",
    "X72n1428_004:0145b16": "[0145b16] 示眾曰。教意親參。祖意正到。祖意親參。教意正到。祖",
    "X72n1428_004:0145b17": "教不二。意句無別。雖然與麼。實到此田地始得。若未",
    "X72n1428_004:0145b18": "到。切忌舉教拈祖。知趣能有幾人。故經曰。此眾無枝",
    "X72n1428_004:0145b19": "葉。唯有諸貞實。增上慢人退亦佳矣。若然。向上一路",
    "X72n1428_004:0145b20": "千聖不傳。是向上人而應辨得。初心未改還同後心。",
    "X72n1428_004:0145b21": "則又何愁不會。人人須是發悟。諸佛中未了漢名眾",
    "X72n1428_004:0145b22": "生。眾生中了義漢名諸佛。所以達磨大師曰。直指人",
    "X72n1428_004:0145b23": "心見性成佛。如何是正當恁麼時。教外別傳不立文",
    "X72n1428_004:0145b24": "字。畢竟恁麼去時如何道著。月落波心碧潭空。",
    "X72n1428_004:0145c01": "[0145c01] 示眾曰。左邊作群。右邊成隊。面前如麻。後面似粟。畢",
    "X72n1428_004:0145c02": "竟而這裡是什麼所在。天上天下唯我獨尊。誰道未",
    "X72n1428_004:0145c03": "太平。正當獨尊時。滿溝塞壑何處不太平時節。故經",
    "X72n1428_004:0145c04": "曰。性自平等無平等者。所以祖師曰。須彌山及鐵圍",
    "X72n1428_004:0145c05": "山。皆是一法所印。森羅及萬象悉是古佛身現。如何",
    "X72n1428_004:0145c06": "得去。月當松頂露沾襟。",
    "X72n1428_004:0145c07": "[0145c07] 示眾曰。須知佛國三千界。祇在吾皇一化中。四海&#x70DF;",
    "X72n1428_004:0145c08": "塵淨。六合一家昌。故曰帝力山岳重。君恩雨露深。正",
    "X72n1428_004:0145c09": "當恁麼時。曇花一朵再逢春。宛如臘月蓮華相似。諸",
    "X72n1428_004:0145c10": "人若欲知佛性義。須觀時節因緣。時節若到其理自",
    "X72n1428_004:0145c11": "顯。何各不進取。所以經曰。晨走夕步無處不到。你諸",
    "X72n1428_004:0145c12": "人如何辨別去。把須彌鎚。打&#x8657;空&#x76B7;。",
    "X72n1428_004:0145c13": "[0145c13] 示眾曰。萬里長天無生無心。浮雲消散太&#x8657;朗晴。還",
    "X72n1428_004:0145c14": "見得耶。若能見得。許汝報佛恩。此箇消息三世諸佛",
    "X72n1428_004:0145c15": "歷代祖師也全提不起。為什麼恁麼。還會麼。山僧也",
    "X72n1428_004:0145c16": "說不得。何故。山高不礙白雲。飛竹密不妨流水過。且",
    "X72n1428_004:0145c17": "道問諸人端的也未。何不聞取。至這裡。達磨不會。大",
    "X72n1428_004:0145c18": "難大難。",
    "X72n1428_004:0145c19": "[0145c19] 示眾曰。只箇相應時節。如地擎山不知山之孤峻。似",
    "X72n1428_004:0145c20": "石含玉不知玉之無瑕。到這裡。無辨白處。無湊泊處。",
    "X72n1428_004:0145c21": "絕蹤跡。絕對待。是衲僧自到處。是學人自證處。是三",
    "X72n1428_004:0145c22": "世諸佛底。是六代祖師底。各各分上曾不欠歇。是箇",
    "X72n1428_004:0145c23": "什麼。古德曰。雁過長空。影沈寒水。雁無遺蹤之意。水",
    "X72n1428_004:0145c24": "無沉影之心。若能如此。是真出家。未然。痛喫白棒始",
    "X72n1428_004:0146a01": "得少分相應。還會麼。荊谷清泉洗白玉。太華杲日照",
    "X72n1428_004:0146a02": "清川。",
    "X72n1428_004:0146a03": "[0146a03] 示眾曰。山河大地日月星辰。各磨一面之古鏡。各洗",
    "X72n1428_004:0146a04": "三餘之閑眠。諸人與我相見。還有磨古鏡底手段麼。",
    "X72n1428_004:0146a05": "大眾。若有道得者出來。我為你證明。苦哉。自朝至夕",
    "X72n1428_004:0146a06": "口喃喃地說是宣非。更無休歇之時節。是什麼用處。",
    "X72n1428_004:0146a07": "只管喫飯飲茶開眼寐語。可憐打睡夢漢幾時得&#x7772;",
    "X72n1428_004:0146a08": "&#x7772;去也。謹申學道人。光陰可惜。歲華似流。生死事大。",
    "X72n1428_004:0146a09": "無常迅速。山崩成海。淵變成瀨。諸法各無常。何不進",
    "X72n1428_004:0146a10": "取去。還會麼。五蘊身全尚不識。百骸散後何處求。",
    "X72n1428_004:0146a11": "[0146a11] 示眾曰。恁麼田地。恁麼做處。到得而妙。至得而玄。撥",
    "X72n1428_004:0146a12": "得轉。斡得開。衲僧轉身處。諸人悟入門。還見麼。要見",
    "X72n1428_004:0146a13": "即見。更莫擬議。若於此撥得。許汝具正眼。不恁麼處",
    "X72n1428_004:0146a14": "不恁麼時。三世諸佛也說著不得。六代祖師也提起",
    "X72n1428_004:0146a15": "不下。至這裡。如如玄玄。深深密密。透頂透底承當擔",
    "X72n1428_004:0146a16": "荷。若能如是。是把不住漢去在。如何得恁麼不恁麼",
    "X72n1428_004:0146a17": "底道理。去&#x5374;雲中千古處。來&#x5374;江上萬水邊。還有知",
    "X72n1428_004:0146a18": "音耶。驀頭一點。莫道不道。",
    "X72n1428_004:0146a19": "[0146a19] 示眾曰。豁開向上一竅。千聖齊立下風。到得這箇田",
    "X72n1428_004:0146a20": "地。裂開也在我。&#x63D1;聚也在我。天地同根萬物一體底",
    "X72n1428_004:0146a21": "漢。此時橫足佗方世界。移身須彌頂上。有時坐菩提",
    "X72n1428_004:0146a22": "樹下開金剛眼。有時向鐵圍山上側堅固耳。且道此",
    "X72n1428_004:0146a23": "人具何面目。子細商量。何故全身活卓卓。通體明歷",
    "X72n1428_004:0146a24": "歷。畢竟如何。釋迦在前。彌勒在後。"
}