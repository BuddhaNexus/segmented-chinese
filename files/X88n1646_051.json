{
    "X88n1646_051:0280b04": "居士傳五十一",
    "X88n1646_051:0280b06": "蔡劉三黃傳",
    "X88n1646_051:0280b07": "蔡維立[0280b07] 名懋德。蘇州崑山人。祖母沈氏修淨業。一日",
    "X88n1646_051:0280b08": "&#x5FA7;謝諸親鄰。無疾而逝。臨終念佛聲不絕也。父允忠。",
    "X88n1646_051:0280b09": "為人慈善。有節概。持佛戒。維立母徐氏。長齋六十年。",
    "X88n1646_051:0280b10": "年七十餘忽識字。日誦金剛經。維立少好陽明王子",
    "X88n1646_051:0280b11": "之書。萬歷四十七年成進士。授杭州推官。尋遷禮部",
    "X88n1646_051:0280b12": "主事。崇禎初由主客郎中出為江西提學副使。發明",
    "X88n1646_051:0280b13": "良知之學。尤致嚴善利之間。作聖門律令繩切學者。",
    "X88n1646_051:0280b14": "遷浙江右參政。分守嘉湖。以母憂去官。家居往來鄧",
    "X88n1646_051:0280b15": "尉。參三&#x5CEF;藏公有省。作三頓棒頌曰。原來佛法無多",
    "X88n1646_051:0280b16": "子。三頓三拳已較多。悟去即今便一掌。錯向高安參",
    "X88n1646_051:0280b17": "老婆。嘗與金正希．黃元公．錢啟忠．蕭士瑋諸賢訂為",
    "X88n1646_051:0280b18": "密社。究竟大事。每言修行人多怕去後黑漫漫地。不",
    "X88n1646_051:0280b19": "知現前黑漫漫地更苦。盡說生死事大。不知現前剎",
    "X88n1646_051:0280b20": "那生生死死更切。此際重關一擊。如何下手。聞者竦",
    "X88n1646_051:0280b21": "然。服除。起井陘兵備道。歷調寧遠濟南。崇禎十四年",
    "X88n1646_051:0280b22": "擢山西巡撫。維立居官清苦。能知人。曲盡其用。習於",
    "X88n1646_051:0280b23": "用兵。屢平劇盜。在帝前論治。以大學為先。曰。自儒者",
    "X88n1646_051:0280b24": "心學不明。執一自是。多陷於偏黨。不知有大中至正",
    "X88n1646_051:0280c01": "之道。此亂之所由興也。其將之山西也。帝問何以治",
    "X88n1646_051:0280c02": "盜。對曰。盜之起。皆由民窮。臣任撫綏。當使窮民有飯",
    "X88n1646_051:0280c03": "喫耳。然愛民先察吏。察吏莫先臣自察。願正己率屬",
    "X88n1646_051:0280c04": "俾民不為盜。而臣無可見之功。不願殺害百姓以成",
    "X88n1646_051:0280c05": "一己之名。在官時與姪方暹書。勉其學道曰。吾姪經",
    "X88n1646_051:0280c06": "歷大變。備嘗諸苦。於此中要得個翻身吐氣法。便步",
    "X88n1646_051:0280c07": "步是真道場。著著是斬魔寶&#x5292;矣。即今眼界漸開。胸",
    "X88n1646_051:0280c08": "次漸闊。諸苦中自有安身立命處。若捧住琉璃瓶。坐",
    "X88n1646_051:0280c09": "定安樂窩中。轉動不得。亦是苦趣。姪於勞倦乍息時。",
    "X88n1646_051:0280c10": "庭除閒步時。五更枕上纔覺時。陡然猛醒。當了了自",
    "X88n1646_051:0280c11": "知。非可與他人道也。我於三十歲後粗知信向。只未",
    "X88n1646_051:0280c12": "經大爐錘鍛煉。生死&#x5872;中未能直入橫出。然借諸苦",
    "X88n1646_051:0280c13": "境為吾道&#x5872;。&#x76D6;亦步步不敢放過耳。此中分猷更無",
    "X88n1646_051:0280c14": "人獨力支撐。更苦功名久置度外。死生亦復了然。惟",
    "X88n1646_051:0280c15": "恐有&#x609E;疆事。仰負聖明。如何如何。然一死自誓。則吾",
    "X88n1646_051:0280c16": "末後一著也。十六年流賊陷陝西。惟立帥三千兵拒",
    "X88n1646_051:0280c17": "賊河上。三敗之。而賊復自西安破榆林。逼太原。晉王",
    "X88n1646_051:0280c18": "手書召之還。賊遂渡河陷平陽。攻太原。惟立誓眾死",
    "X88n1646_051:0280c19": "守。巡按御史汪宗友劾惟立不當歸太原。遂解職聽",
    "X88n1646_051:0280c20": "勘。或謂惟立曰。事急矣。委之可也。曰不可。曰移鎮候",
    "X88n1646_051:0280c21": "代可乎。曰不可。賊使使招之降。斬其頭懸於城上。賊",
    "X88n1646_051:0280c22": "薄城禦之。所殺甚眾。城陷。北向再拜。出遺表付使者。",
    "X88n1646_051:0280c23": "至三立祠自縊死。福王時追諡忠襄(明文偶鈔．三峰燈史．忠襄逸稿)。",
    "X88n1646_051:0280c24": "劉長倩[0280c24] 名道貞。一名濟斌。四川&#x536D;州人。少通經術舉",
    "X88n1646_051:0281a01": "於鄉。一日過岳祠。見六祖壇經有所發。遂信向宗門。",
    "X88n1646_051:0281a02": "已而疊遭憂患。一意參禪。以大慧中&#x5CEF;二錄為指南。",
    "X88n1646_051:0281a03": "恒自逼迫。每到言語道斷心行處滅。眼前如銀山鐵",
    "X88n1646_051:0281a04": "壁。愈不放捨。如是者十八年。崇禎四年下第南游。抵",
    "X88n1646_051:0281a05": "南京。遇一僧從杭州安隱寺來。得三峰藏公語錄。讀",
    "X88n1646_051:0281a06": "之歎曰。何意末世遇此法寶。亟趨吳門謁頂目徹公。",
    "X88n1646_051:0281a07": "問石乘公。二公皆三峰之門人也。參竹篦子話。疑情",
    "X88n1646_051:0281a08": "奮發。歷七十餘日終不契。後參三&#x5CEF;。於鄧尉山中結",
    "X88n1646_051:0281a09": "制度夏。轉益迷悶。一日大樹證公自虞山來。往叩之。",
    "X88n1646_051:0281a10": "忽於言下心地豁然。述偈曰。妙喜老人。無風起浪。咄",
    "X88n1646_051:0281a11": "哉三&#x5CEF;。添鹽合醬。跳出雲門觸背關。夜懸明月青天",
    "X88n1646_051:0281a12": "上。三&#x5CEF;命之入室。問不得有語不得無語。長倩撫掌",
    "X88n1646_051:0281a13": "一下。三峰曰速道。長倩大聲曰。黃鶴樓前鸚鵡洲。三",
    "X88n1646_051:0281a14": "&#x5CEF;曰未在。長倩以手掣竹篦於地禮拜而出。次日三",
    "X88n1646_051:0281a15": "峰舉句中無意。意在句中語。長倩茫然。三峰云。豈不",
    "X88n1646_051:0281a16": "聞不疑言句是為大病。此後不惟參古人意旨。即自",
    "X88n1646_051:0281a17": "己下語意旨亦須透徹。方得受用。長倩乃更加策發。",
    "X88n1646_051:0281a18": "久之偶舉古德語。忽悟句中意旨。方明柏樹子．[車*度]轢",
    "X88n1646_051:0281a19": "鑽．新婦騎驢阿家牽等句。三峰曰。且喜居士會得一",
    "X88n1646_051:0281a20": "句子也。已而看有無句公案。於樹倒藤枯呵呵大笑。",
    "X88n1646_051:0281a21": "更無下手處。三峰屢詰之曰。非不更有進處。意必於",
    "X88n1646_051:0281a22": "此契證一番耳。三峰曰。子已悟得一句。便知根本智",
    "X88n1646_051:0281a23": "矣。若其中差別難明。迫欲契證。無有是處。日久溫研",
    "X88n1646_051:0281a24": "證入無心三昧。自然入佛入魔。生死自由也。長倩爽",
    "X88n1646_051:0281b01": "然。後於百丈再參德山托&#x9262;臨濟元要等語。深悟旨",
    "X88n1646_051:0281b02": "趣。乃辭去。三峰書法語并拄杖授之。有問如何是佛",
    "X88n1646_051:0281b03": "法的的大意。曰淮安城外兩水交流。如何是轉身一",
    "X88n1646_051:0281b04": "句。曰滿船&#x70DF;月下揚州。向上還有事也無。曰長干寺",
    "X88n1646_051:0281b05": "裏千尋塔。夜半長明五色光。後歸&#x536D;州。張獻忠陷蜀。",
    "X88n1646_051:0281b06": "&#x7FA3;議乞降。長倩曰。如何提筆寫得個降字。被執。席地",
    "X88n1646_051:0281b07": "坐罵不絕口。坐脫去。有問道錄行於世(三&#x5CEF;燈史)。",
    "X88n1646_051:0281b08": "黃元公[0281b08] 名端伯。建昌新城人。崇禎元年進士。歷寧波",
    "X88n1646_051:0281b09": "杭州二府推官。廉辨有聲。以喪歸。篤志宗乘。&#x5FA7;參天",
    "X88n1646_051:0281b10": "童徑山三峰諸老師。最後師事壽昌經公。時明政不",
    "X88n1646_051:0281b11": "綱。元公數上書當路。言寇禍。不納。遂披薙入廬山。初",
    "X88n1646_051:0281b12": "謁壽昌。問百丈野狐公案。壽昌厲聲曰。總無干。至是",
    "X88n1646_051:0281b13": "夜坐開先寺。驀然有省。始識得壽昌用處。揚維節嘗",
    "X88n1646_051:0281b14": "從元公問經義。復書曰。依經解義三世佛冤。即清&#x51C9;",
    "X88n1646_051:0281b15": "圭峰諸公猶未免作他家奴婢。看他過量大人呵佛",
    "X88n1646_051:0281b16": "罵祖。寧被古人語&#x8109;轉哉。我為法王。於法自在。獅音",
    "X88n1646_051:0281b17": "吼處。裂破山河。豈有義路可尋&#x8994;乎。已而南京立福",
    "X88n1646_051:0281b18": "王。大學士姜曰廣薦起之。授儀制主事。我兵下南京。",
    "X88n1646_051:0281b19": "元公方寓能仁寺。榜其名於門。遂被逮。大帥者元公",
    "X88n1646_051:0281b20": "同年友。諭降不從。欲以善知識禮全之。亦不許。居獄",
    "X88n1646_051:0281b21": "中。作明夷錄以見志。既大帥復遣騎諭降。不從。乃引",
    "X88n1646_051:0281b22": "出通濟門外。過水草亭。元公北面叩頭坐。受戮顏色",
    "X88n1646_051:0281b23": "不變。行刑者憚之。舉刃&#x8F19;手顫墮其刀。易卒亦如之。",
    "X88n1646_051:0281b24": "元公厲聲曰。何不刺我心。刺其心乃死。先是元公自",
    "X88n1646_051:0281c01": "號海岸道人。鐫石印佩之。及再出。磨去。更鐫忠孝廉",
    "X88n1646_051:0281c02": "節四字。南京城守時作詩曰。巍巍不動寰中主。一座",
    "X88n1646_051:0281c03": "堅城似鐵山。刀鋸在前無怯志。只緣勘破死生關。臨",
    "X88n1646_051:0281c04": "死又作偈曰。覿面絕商量。獨露金剛王。若問安身處。",
    "X88n1646_051:0281c05": "刀山是道場。已而大帥給傳護元公柩歸新城門下。",
    "X88n1646_051:0281c06": "士葬之於忠孝橋側。初元公母李孺人。賢明仁慈。信",
    "X88n1646_051:0281c07": "樂佛法。晚歲誦金剛經．地藏經日虔。一夕夢趺坐山",
    "X88n1646_051:0281c08": "巔。佛光照身。覺謂元公曰。西方之期至矣。無何示微",
    "X88n1646_051:0281c09": "疾念佛而逝。而元公之妾范氏者。免喪後薙染入麻",
    "X88n1646_051:0281c10": "姑山老焉(明史．建昌志．新城志．瑤光閣集．蒿菴集)。",
    "X88n1646_051:0281c11": "黃介子[0281c11] 名毓祺。常州江陰人。崇禎中以諸生貢太學。",
    "X88n1646_051:0281c12": "好與禪門諸老宿游。依天童密雲禪師最久。默契法",
    "X88n1646_051:0281c13": "源。得密雲印可。授以衲衣。國變後。同縣人張大圓棄",
    "X88n1646_051:0281c14": "官歸。約介子俱隱。結白社為終老計。介子不可。曰不",
    "X88n1646_051:0281c15": "舉事何以報國。不授命何以成人。我師下江東江。陰",
    "X88n1646_051:0281c16": "典史陳明遇等起兵城守。介子與門人徐趨集眾行",
    "X88n1646_051:0281c17": "塘應之。城陷逸去。已而事露見執。當事者欲輕其罪",
    "X88n1646_051:0281c18": "以盜論。介子不可曰。毓祺豈為盜者。將刑。其門人告",
    "X88n1646_051:0281c19": "之期。作絕命詞。遂取襲衣自斂趺坐而化。子晞亦繫",
    "X88n1646_051:0281c20": "獄。晞妻周氏當沒官。自縊不死。絕粒數日者再不死。",
    "X88n1646_051:0281c21": "赴水不死。再吞金不死。自刎不死。終自縊而死。晞之",
    "X88n1646_051:0281c22": "姊寒輝菴主。言周氏&#x751E;宿菴中。夜深經行琉璃燈下。",
    "X88n1646_051:0281c23": "顧盻英毅絕無女子態。真法器也。晞既被繫。周日誦",
    "X88n1646_051:0281c24": "大悲心&#x546A;。至死神氣不亂。澹歸道人曰。文信國吞腦",
    "X88n1646_051:0282a01": "子不死。絕食不死。卒死於柴市。三死耳。而周乃八死。",
    "X88n1646_051:0282a02": "嗚呼雄哉(明史．餘學集．明文偶鈔)。",
    "X88n1646_051:0282a03": "黃蘊生[0282a03] 名淳耀。蘇州嘉定人。父中年無子。日誦觀音",
    "X88n1646_051:0282a04": "經。一夕夢大士抱一兒與之曰。念汝勤苦誦經。尋得",
    "X88n1646_051:0282a05": "一好秀才與汝。已而生蘊生。早歲為諸生。蘊袍糲食",
    "X88n1646_051:0282a06": "研索遺經。以名節自勵。著自鑒錄。晝所行事及念慮",
    "X88n1646_051:0282a07": "純&#x894D;。夜必書之。同縣諸生唐昌全有道行。能以乩降",
    "X88n1646_051:0282a08": "神呂真人感而憑焉。其所言出入仙佛。蘊生聞而信",
    "X88n1646_051:0282a09": "樂之。與弟淵耀。友陳俶侯．元演．元潔．夏雲蛟等十餘",
    "X88n1646_051:0282a10": "人俱往問法。惠雲地菩薩者。生宋仁宗。時年二十。棄",
    "X88n1646_051:0282a11": "家入金粟山從師學道。參究精猛。卒證道果。時與呂",
    "X88n1646_051:0282a12": "真人同降。或問禪宗差別。菩薩示曰。大道一門。不留",
    "X88n1646_051:0282a13": "權識。本無宗教。安有分別。吾佛出世。哀憫眾生。執心",
    "X88n1646_051:0282a14": "不破。自伐其根。故用止啼。權流言句。有本非真。無亦",
    "X88n1646_051:0282a15": "非實。兩義破除。一中為的。佛氏真源。超乎道德。痴人",
    "X88n1646_051:0282a16": "索夢。尋&#x8E2A;肖跡。故下&#x5257;除。權機各出。總斷習心。歸於",
    "X88n1646_051:0282a17": "不習。不習者良。習者是賊。同出見聞。聖狂不一。本性",
    "X88n1646_051:0282a18": "天良。物必有則。倣古摹今。精神自失。不急求心。自度",
    "X88n1646_051:0282a19": "何日。宗門昌教。無非革習。正令日新。自明則一。執此",
    "X88n1646_051:0282a20": "泥彼。何異生食。物肖化工。萬不得一。化工肖物。不謀",
    "X88n1646_051:0282a21": "而集。其故云何。至誠惟一。一則天全。隱微莫測。求此",
    "X88n1646_051:0282a22": "良方。莫如除識。識空性現。識在性窒。譬之夜人。空自",
    "X88n1646_051:0282a23": "謗日。亦猶求星。往而捫石。不見其真。惟辨其&#x8FF9;。性海",
    "X88n1646_051:0282a24": "靈光。反成六賊。一心不運。天地皆忒。吾不開宗。亦無",
    "X88n1646_051:0282b01": "教立。釋迦達摩。驢&#x8E2A;馬跡。吾有一心。萬古不識。非不",
    "X88n1646_051:0282b02": "可識。無形可執。澗底泉聲。碧天朗日。可見可聞。孰&#x89A9;",
    "X88n1646_051:0282b03": "孰執。有色有聲。無象無質。靈光周&#x5FA7;。一理不忒。子等",
    "X88n1646_051:0282b04": "求心。斷莫泥跡。佛氏真詮。不在行墨。一一歸心。魔說",
    "X88n1646_051:0282b05": "亦得。苟二於心。佛說亦失。破此佛魔。心心無惑。閱十",
    "X88n1646_051:0282b06": "年諸弟子&#x5F5A;先後訓辭為一書。名正教錄。陳俶將刻",
    "X88n1646_051:0282b07": "板行世。蘊生疑之曰。師以道教。道不在言。上品利根。",
    "X88n1646_051:0282b08": "超然言外。中根小品。反墮言中。況謗語之易興。致業",
    "X88n1646_051:0282b09": "因之反重。是欲度人而適成其罪也。俶曰。不然。予欲",
    "X88n1646_051:0282b10": "無言。猶有麟經之著。未&#x751E;說字。今流大藏之文。故古",
    "X88n1646_051:0282b11": "人發魯壁而求書。歷鷲峰而譯典。況乎真靈伊邇。不",
    "X88n1646_051:0282b12": "煩負笈之勞。典誥在陳。具有叩鐘之樂。如愚可以默",
    "X88n1646_051:0282b13": "識。知二亦得承流。至於太陽懸燭。豈有目者弗明。時",
    "X88n1646_051:0282b14": "雨灑枯。豈祈年者罔戴。苟人心之不死。則此道之宜",
    "X88n1646_051:0282b15": "明。如其未挹真源。反嗤異學。聞道大笑下士故常。彼",
    "X88n1646_051:0282b16": "則坐井之觀。吾則同胞之視而已。蘊生善其言。從之。",
    "X88n1646_051:0282b17": "蘊生自聞法後。默究向上事。益自刻厲。時與同事宣",
    "X88n1646_051:0282b18": "說佛法。友張子灝新持不殺戒。謂蘊生曰。子姑現老",
    "X88n1646_051:0282b19": "齋公身而說法可乎。蘊生喜為和蘇子瞻岐亭詩示",
    "X88n1646_051:0282b20": "之。詩曰。罟師貪得魚。不惜魚化汁。屠伯恬殺牛。不見",
    "X88n1646_051:0282b21": "牛眼濕。嗟彼殺業多。所以遭汝得。彼債既已償。汝憂",
    "X88n1646_051:0282b22": "差獨急。微性憐朱朱。愚仁赦鴨鴨。三品戒庖&#x53A8;。百籩",
    "X88n1646_051:0282b23": "謝巾羃。獸炭與松明。入爐平等赤。象髓與&#x97EE;菹。入喉",
    "X88n1646_051:0282b24": "平等白。深坐不橫參。大歡不洿幘。敢邀天公憐。庶免",
    "X88n1646_051:0282c01": "佛子泣。靜念古賢人。飢驅食常缺。今我餘草蔬。猶堪",
    "X88n1646_051:0282c02": "饗嘉客。推此告同心。暴殄非雅集。其二曰。昔有愚小",
    "X88n1646_051:0282c03": "兒。垂死思肉汁。世人與彼同。談食口常濕。大罰方後",
    "X88n1646_051:0282c04": "隨。無肴汝猶得。胡然一晌甘。易此八難急。列柵囚&#x9DC4;",
    "X88n1646_051:0282c05": "豚。排籤戮鵝鴨。驅驅黑業中。何由發其羃。我喜周生",
    "X88n1646_051:0282c06": "&#x53A8;。堆盤葵蓼赤。我念唐帝庖。剖蛤毫光白。為生雖有",
    "X88n1646_051:0282c07": "累。如僧但加幘。為帝苟推心。何異下車泣。所嗟願力",
    "X88n1646_051:0282c08": "微。不救世界缺。鸞刀啟烝嘗。折俎供賓客。大哉食時",
    "X88n1646_051:0282c09": "觀。觀彼諸苦集。崇禎十六年成進士。歸杜門不出。福",
    "X88n1646_051:0282c10": "王時諸進士悉授官。蘊生獨不起。南京破。我師至嘉",
    "X88n1646_051:0282c11": "定。士民共推前浙江右參政候峒曾為主。峒曾者元",
    "X88n1646_051:0282c12": "演元潔父也。蘊生與昌全．雲蛟等並嬰城固守。且一",
    "X88n1646_051:0282c13": "月大雨城陷。峒曾挈二子沉於池。蘊生入僧舍與淵",
    "X88n1646_051:0282c14": "耀相對縊。昌全．雲蛟並死之。昌全妻亦從死。淵耀。字",
    "X88n1646_051:0282c15": "偉恭。諸生。好學敦行如其兄(明史．陶菴文集．正教錄)。",
    "X88n1646_051:0282c16": "[0282c16] 知歸子曰。自古忠孝之士。大都以白淨因現慈忍力。",
    "X88n1646_051:0282c17": "觸機遇緣。根種勃發。或入於仙。或歸於佛。各有由來。",
    "X88n1646_051:0282c18": "小生詹詹。橫滋謗議。責斄牛使執鼠。誇海若以灌河。",
    "X88n1646_051:0282c19": "豈有當焉。蔡劉諸先生俱現身儒門。皎然於生死之",
    "X88n1646_051:0282c20": "際。其入道之由不可誣也。經言。菩薩從初發心。精進",
    "X88n1646_051:0282c21": "不退。以不可說身命而為布施。其諸先生之謂乎。",
    "X88n1646_051:0282c22": "[0282c22] 汪大紳云。蜻蜓許是好蜻蜓。飛來飛去不曾停。被",
    "X88n1646_051:0282c23": "我捉來摘&#x5374;兩邊翼。恰是一枚大鐵釘。即此一枚",
    "X88n1646_051:0282c24": "鐵釘。是真聖種。是真佛種。是真忠孝根種。此種人",
    "X88n1646_051:0283a01": "之所自具。只因喜歡飛來飛去。捨不得那雙翼。把",
    "X88n1646_051:0283a02": "一枚鐵釘弄壞了。諸公只是能捨。箇箇好似一枚"
}