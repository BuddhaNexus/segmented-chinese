{
    "T12n0365_001:0340b23": "御製無量壽佛贊",
    "T12n0365_001:0340b24": "　西方極樂世界尊，　　無量壽佛世希有；",
    "T12n0365_001:0340b25": "　能滅無始億劫業，　　令彼苦惱悉消除。",
    "T12n0365_001:0340b26": "　若人能以微妙心，　　甞以極樂為觀想，",
    "T12n0365_001:0340b27": "　廣與眾生分別說，　　舉目即見阿彌陀。",
    "T12n0365_001:0340b28": "　佛身色相顯光明，　　閻浮檀金無與等，",
    "T12n0365_001:0340b29": "　其高無比由旬數，　　六十萬億那由他；",
    "T12n0365_001:0340c01": "　眉間白毫五須彌，　　紺眼弘澄四大海，",
    "T12n0365_001:0340c02": "　光明演出諸毛孔，　　一孔遍含諸大千。",
    "T12n0365_001:0340c03": "　一界中有一河沙，　　沙有八萬四千相，",
    "T12n0365_001:0340c04": "　一一相中復如是，　　作者觀者隨現前。",
    "T12n0365_001:0340c05": "　以觀佛身見佛心，　　眾生憶想見化佛，",
    "T12n0365_001:0340c06": "　從相入得無生忍，　　以三昧受無邊慈。",
    "T12n0365_001:0340c07": "　佛身無量廣無邊，　　化導以彼宿願力，",
    "T12n0365_001:0340c08": "　有憶想者得成就，　　神通如意滿虛空。",
    "T12n0365_001:0340c09": "　眾生三種具三心，　　精進勇猛無退轉，",
    "T12n0365_001:0340c10": "　即得如來手接引，　　七寶宮殿大光明。",
    "T12n0365_001:0340c11": "　其身踴躍金剛臺，　　隨從佛後彈指頃，",
    "T12n0365_001:0340c12": "　行大乘解第一義，　　即生七寶蓮池中。",
    "T12n0365_001:0340c13": "　阿彌陀佛大慈悲，　　十力威德難贊說，",
    "T12n0365_001:0340c14": "　稱名一聲起一念，　　八十億劫罪皆除；",
    "T12n0365_001:0340c15": "　以是濟拔無有窮，　　是以名為無量壽。",
    "T12n0365_001:0340c16": "　昔世尊居耆闍崛，　　與大眾說妙因緣，",
    "T12n0365_001:0340c17": "　離憂惱與閻浮提，　　超脫一切諸苦趣。",
    "T12n0365_001:0340c18": "　淨妙國即極樂界，　　修三福發菩提心，",
    "T12n0365_001:0340c19": "　作是念者住堅專，　　故說無量壽佛觀。",
    "T12n0365_001:0340c20": "　如是功德不可說，　　不可說者妙光明，",
    "T12n0365_001:0340c21": "　無量清淨平等施，　　五濁眾生咸作佛。",
    "T12n0365_001:0340c22": "　斷彼一切顛倒想，　　猶如以水投海中，",
    "T12n0365_001:0340c23": "　濕性混合無不同，　　雖有聖智難分別，",
    "T12n0365_001:0340c24": "　人人皆為無量壽，　　稽首瞻禮即西方。",
    "T12n0365_001:0340c26": "佛說觀無量壽佛經",
    "T12n0365_001:0340c28": "宋西域三藏畺良耶舍譯",
    "T12n0365_001:0340c29": "如是我聞：一時，佛在王舍城耆闍崛山中，",
    "T12n0365_001:0341a01": "與大比丘眾千二百五十人俱；菩薩三萬二",
    "T12n0365_001:0341a02": "千，文殊師利法王子而為上首。爾時王舍",
    "T12n0365_001:0341a03": "大城有一太子，名阿闍世，隨順調達惡友",
    "T12n0365_001:0341a04": "之教，收執父王頻婆娑羅，幽閉置於七重室",
    "T12n0365_001:0341a05": "內，制諸群臣，一不得往。國大夫人，名韋提",
    "T12n0365_001:0341a06": "希，恭敬大王，澡浴清淨，以酥蜜和[麩夫+少]，用塗",
    "T12n0365_001:0341a07": "其身，諸瓔珞中盛葡萄漿，密以上王。爾時",
    "T12n0365_001:0341a08": "大王，食[麩夫+少]飲漿，求水漱口；漱口畢已，合",
    "T12n0365_001:0341a09": "掌恭敬，向耆闍崛山，遙禮世尊，而作是言：",
    "T12n0365_001:0341a10": "「大目乾連是吾親友，願興慈悲，授我八戒。」",
    "T12n0365_001:0341a11": "時目乾連如鷹隼飛，疾至王所；日日如是，",
    "T12n0365_001:0341a12": "授王八戒。世尊亦遣尊者富樓那，為王說",
    "T12n0365_001:0341a13": "法。如是時間經三七日，王食[麩夫+少]蜜得聞",
    "T12n0365_001:0341a14": "法故，顏色和悅。時阿闍世問守門人：「父王",
    "T12n0365_001:0341a15": "今者猶存在耶？」時守門者白言：「大王！國",
    "T12n0365_001:0341a16": "大夫人身塗[麩夫+少]蜜，瓔珞盛漿，持用上王；",
    "T12n0365_001:0341a17": "沙門目連及富樓那，從空而來，為王說法，",
    "T12n0365_001:0341a18": "不可禁制。」時阿闍世聞此語已，怒其母",
    "T12n0365_001:0341a19": "曰：「我母是賊，與賊為伴；沙門惡人，幻惑呪",
    "T12n0365_001:0341a20": "術，令此惡王多日不死。」即執利劍欲害",
    "T12n0365_001:0341a21": "其母。時有一臣，名曰月光，聰明多智，及",
    "T12n0365_001:0341a22": "與耆婆，為王作禮。白言：「大王！臣聞毘陀論",
    "T12n0365_001:0341a23": "經說：『劫初已來，有諸惡王貪國位故，殺害",
    "T12n0365_001:0341a24": "其父一萬八千。』未曾聞有無道害母。王今",
    "T12n0365_001:0341a25": "為此殺逆之事，污剎利種，臣不忍聞！是栴",
    "T12n0365_001:0341a26": "陀羅，我等不宜復住於此。」時二大臣說此",
    "T12n0365_001:0341a27": "語竟，以手按劍，却行而退。時阿闍世驚怖",
    "T12n0365_001:0341a28": "惶懼，告耆婆言：「汝不為我耶？」耆婆白言：",
    "T12n0365_001:0341a29": "「大王！慎莫害母。」王聞此語，懺悔求救，即",
    "T12n0365_001:0341b01": "便捨劍，止不害母，勅語內官：「閉置深宮，不",
    "T12n0365_001:0341b02": "令復出。」時韋提希被幽閉已，愁憂憔悴；遙",
    "T12n0365_001:0341b03": "向耆闍崛山，為佛作禮，而作是言：「如來世",
    "T12n0365_001:0341b04": "尊在昔之時，恒遣阿難來慰問我；我今愁",
    "T12n0365_001:0341b05": "憂，世尊威重，無由得見；願遣目連、尊者阿",
    "T12n0365_001:0341b06": "難，與我相見。」作是語已，悲泣雨淚，遙向佛",
    "T12n0365_001:0341b07": "禮。未舉頭頃，爾時世尊在耆闍崛山，知韋",
    "T12n0365_001:0341b08": "提希心之所念，即勅大目揵連及以阿難，",
    "T12n0365_001:0341b09": "從空而來。佛從耆闍崛山沒，於王宮出。",
    "T12n0365_001:0341b10": "時韋提希禮已舉頭，見世尊釋迦牟尼佛，",
    "T12n0365_001:0341b11": "身紫金色坐百寶蓮華。目連侍左，阿難在",
    "T12n0365_001:0341b12": "右，釋梵護世諸天在虛空中，普雨天華，持",
    "T12n0365_001:0341b13": "用供養。時韋提希見佛世尊，自絕瓔珞，舉",
    "T12n0365_001:0341b14": "身投地，號泣向佛。白言：「世尊！我宿何罪，生",
    "T12n0365_001:0341b15": "此惡子？世尊復有何等因緣，與提婆達多",
    "T12n0365_001:0341b16": "共為眷屬？唯願世尊，為我廣說無憂惱處，",
    "T12n0365_001:0341b17": "我當往生，不樂閻浮提濁惡世也。此濁惡",
    "T12n0365_001:0341b18": "處，地獄、餓鬼、畜生盈滿，多不善聚。願我未",
    "T12n0365_001:0341b19": "來不聞惡聲，不見惡人。今向世尊五體投",
    "T12n0365_001:0341b20": "地，求哀懺悔。唯願佛日教我觀於清淨業",
    "T12n0365_001:0341b21": "處。」爾時世尊放眉間光，其光金色，遍照十",
    "T12n0365_001:0341b22": "方無量世界；還住佛頂，化為金臺，如須彌",
    "T12n0365_001:0341b23": "山。十方諸佛淨妙國土，皆於中現。或有國",
    "T12n0365_001:0341b24": "土七寶合成；復有國土純是蓮花；復有國",
    "T12n0365_001:0341b25": "土如自在天宮；復有國土如頗梨鏡；十",
    "T12n0365_001:0341b26": "方國土皆於中現。有如是等無量諸佛國土",
    "T12n0365_001:0341b27": "嚴顯可觀，令韋提希見。時韋提希白佛言：",
    "T12n0365_001:0341b28": "「世尊！是諸佛土，雖復清淨，皆有光明；我今",
    "T12n0365_001:0341b29": "樂生極樂世界阿彌陀佛所。唯願世尊，教",
    "T12n0365_001:0341c01": "我思惟，教我正受。」爾時世尊即便微笑，有",
    "T12n0365_001:0341c02": "五色光，從佛口出，一一光照頻婆娑羅王",
    "T12n0365_001:0341c03": "頂。爾時大王雖在幽閉，心眼無障，遙見世",
    "T12n0365_001:0341c04": "尊，頭面作禮；自然增進，成阿那含。爾時世",
    "T12n0365_001:0341c05": "尊告韋提希：「汝今知不？阿彌陀佛去此不",
    "T12n0365_001:0341c06": "遠；汝當繫念，諦觀彼國淨業成者。我今為",
    "T12n0365_001:0341c07": "汝廣說眾譬，亦令未來世一切凡夫欲修",
    "T12n0365_001:0341c08": "淨業者，得生西方極樂國土。欲生彼國",
    "T12n0365_001:0341c09": "者，當修三福：一者、孝養父母，奉事師長，",
    "T12n0365_001:0341c10": "慈心不殺，修十善業。二者、受持三歸，具足",
    "T12n0365_001:0341c11": "眾戒，不犯威儀。三者、發菩提心，深信因",
    "T12n0365_001:0341c12": "果，讀誦大乘，勸進行者。如此三事名為淨",
    "T12n0365_001:0341c13": "業。」佛告韋提希：「汝今知不？此三種業，乃是",
    "T12n0365_001:0341c14": "過去、未來、現在三世諸佛淨業正因。」",
    "T12n0365_001:0341c15": "佛告阿難及韋提希：「諦聽，諦聽！善思念之。如",
    "T12n0365_001:0341c16": "來今者，為未來世一切眾生為煩惱賊之所",
    "T12n0365_001:0341c17": "害者，說清淨業。善哉韋提希！快問此事。阿",
    "T12n0365_001:0341c18": "難！汝當受持，廣為多眾宣說佛語。如來今",
    "T12n0365_001:0341c19": "者，教韋提希及未來世一切眾生觀於西方",
    "T12n0365_001:0341c20": "極樂世界。以佛力故，當得見彼清淨國土，",
    "T12n0365_001:0341c21": "如執明鏡自見面像。見彼國土極妙樂事，",
    "T12n0365_001:0341c22": "心歡喜故，應時即得無生法忍。」佛告韋提",
    "T12n0365_001:0341c23": "希：「汝是凡夫，心想羸劣，未得天眼，不能遠",
    "T12n0365_001:0341c24": "觀；諸佛如來有異方便，令汝得見。」時韋提",
    "T12n0365_001:0341c25": "希白佛言：「世尊！如我今者，以佛力故見彼",
    "T12n0365_001:0341c26": "國土。若佛滅後，諸眾生等，濁惡不善，五苦",
    "T12n0365_001:0341c27": "所逼，云何當見阿彌陀佛極樂世界？」佛告",
    "T12n0365_001:0341c28": "韋提希：「汝及眾生應當專心，繫念一處，",
    "T12n0365_001:0341c29": "想於西方。云何作想？凡作想者，一切眾生",
    "T12n0365_001:0342a01": "自非生盲，有目之徒，皆見日沒。當起想念，",
    "T12n0365_001:0342a02": "正坐西向，諦觀於日，令心堅住，專想不",
    "T12n0365_001:0342a03": "移。見日欲沒，狀如懸鼓。既見日已，閉目",
    "T12n0365_001:0342a04": "開目皆令明了。是為日想，名曰初觀。作",
    "T12n0365_001:0342a05": "是觀者，名為正觀。若他觀者，名為邪觀。」佛",
    "T12n0365_001:0342a06": "告阿難及韋提希：「初觀成已，次作水想。想",
    "T12n0365_001:0342a07": "見西方一切皆是大水，見水澄清，亦令明",
    "T12n0365_001:0342a08": "了，無分散意。既見水已，當起氷想。見氷映",
    "T12n0365_001:0342a09": "徹，作琉璃想。此想成已，見琉璃地，內外映",
    "T12n0365_001:0342a10": "徹。下有金剛七寶金幢，擎琉璃地。其幢八方，",
    "T12n0365_001:0342a11": "八楞具足，一一方面，百寶所成，一一寶珠，有",
    "T12n0365_001:0342a12": "千光明，一一光明，八萬四千色，映琉璃地，如",
    "T12n0365_001:0342a13": "億千日，不可具見。琉璃地上，以黃金繩，雜",
    "T12n0365_001:0342a14": "廁間錯，以七寶界，分齊分明，一一寶中，有",
    "T12n0365_001:0342a15": "五百色光。其光如花，又似星月，懸處虛空，",
    "T12n0365_001:0342a16": "成光明臺。樓閣千萬，百寶合成，於臺兩邊，",
    "T12n0365_001:0342a17": "各有百億花幢，無量樂器，以為莊嚴。八種清",
    "T12n0365_001:0342a18": "風從光明出，鼓此樂器，演說苦、空、無常、無",
    "T12n0365_001:0342a19": "我之音，是為水想，名第二觀。此想成時，一",
    "T12n0365_001:0342a20": "一觀之，極令了了。閉目開目，不令散失，唯",
    "T12n0365_001:0342a21": "除食時，恒憶此事。作此觀者，名為正觀。",
    "T12n0365_001:0342a22": "若他觀者，名為邪觀。」佛告阿難及韋提希：「水",
    "T12n0365_001:0342a23": "想成已，名為粗見極樂國地。若得三昧，",
    "T12n0365_001:0342a24": "見彼國地，了了分明，不可具說。是為地想，",
    "T12n0365_001:0342a25": "名第三觀。」",
    "T12n0365_001:0342a26": "佛告阿難：「汝持佛語，為未來世一切大眾",
    "T12n0365_001:0342a27": "欲脫苦者，說是觀地法。若觀是地者，除八",
    "T12n0365_001:0342a28": "十億劫生死之罪。捨身他世，必生淨國，心",
    "T12n0365_001:0342a29": "得無疑。作是觀者，名為正觀。若他觀者，名",
    "T12n0365_001:0342b01": "為邪觀。」佛告阿難及韋提希：「地想成已，次",
    "T12n0365_001:0342b02": "觀寶樹。觀寶樹者，一一觀之，作七重行樹",
    "T12n0365_001:0342b03": "想。一一樹高八千由旬，其諸寶樹，七寶花葉",
    "T12n0365_001:0342b04": "無不具足。一一華葉，作異寶色。琉璃色中",
    "T12n0365_001:0342b05": "出金色光；頗梨色中出紅色光；馬腦色中",
    "T12n0365_001:0342b06": "出車璩光；車璩色中出綠真珠光；珊瑚琥",
    "T12n0365_001:0342b07": "珀一切眾寶以為映飾。妙真珠網彌覆樹上，",
    "T12n0365_001:0342b08": "一一樹上有七重網，一一網間有五百億妙",
    "T12n0365_001:0342b09": "華宮殿，如梵王宮。諸天童子自然在中，一",
    "T12n0365_001:0342b10": "一童子有五百億釋迦毘楞伽摩尼寶以",
    "T12n0365_001:0342b11": "為瓔珞；其摩尼光照百由旬，猶如和合百",
    "T12n0365_001:0342b12": "億日月，不可具名，眾寶間錯色中上者。此",
    "T12n0365_001:0342b13": "諸寶樹，行行相當，葉葉相次，於眾葉間生",
    "T12n0365_001:0342b14": "諸妙花，花上自然有七寶果。一一樹葉，縱廣",
    "T12n0365_001:0342b15": "正等二十五由旬；其葉千色有百種畫，如天",
    "T12n0365_001:0342b16": "纓珞；有眾妙華，作閻浮檀金色；如旋火",
    "T12n0365_001:0342b17": "輪，宛轉葉間，踊生諸果，如帝釋瓶；有大",
    "T12n0365_001:0342b18": "光明，化成幢幡無量寶蓋。是寶蓋中，映現三",
    "T12n0365_001:0342b19": "千大千世界一切佛事；十方佛國亦於中現。",
    "T12n0365_001:0342b20": "見此樹已，亦當次第一一觀之，觀見樹莖、",
    "T12n0365_001:0342b21": "枝葉、華果，皆令分明。是為樹想，名第四觀。",
    "T12n0365_001:0342b22": "作是觀者，名為正觀。若他觀者，名為邪觀。」",
    "T12n0365_001:0342b23": "佛告阿難及韋提希：「樹想成已，次當想水。",
    "T12n0365_001:0342b24": "欲想水者，極樂國土有八池水。一一池水",
    "T12n0365_001:0342b25": "七寶所成；其寶柔軟從如意珠王生，分為",
    "T12n0365_001:0342b26": "十四支；一一支作七寶色。黃金為渠，渠下",
    "T12n0365_001:0342b27": "皆以雜色金剛以為底沙。一一水中有六",
    "T12n0365_001:0342b28": "十億七寶蓮花，一一蓮華團圓正等十二由",
    "T12n0365_001:0342b29": "旬。其摩尼水流注華間，尋樹上下。其聲微",
    "T12n0365_001:0342c01": "妙，演說苦、空、無常、無我、諸波羅蜜，復有讚歎",
    "T12n0365_001:0342c02": "諸佛相好者。從如意珠王踊出金色微",
    "T12n0365_001:0342c03": "妙光明，其光化為百寶色鳥，和鳴哀雅，常",
    "T12n0365_001:0342c04": "讚念佛、念法、念僧，是為八功德水想，名第",
    "T12n0365_001:0342c05": "五觀。作是觀者，名為正觀。若他觀者，名為",
    "T12n0365_001:0342c06": "邪觀。」佛告阿難及韋提希：「眾寶國土，一一界",
    "T12n0365_001:0342c07": "上有五百億寶樓，其樓閣中有無量諸天，",
    "T12n0365_001:0342c08": "作天伎樂。又有樂器懸處虛空，如天寶幢",
    "T12n0365_001:0342c09": "不鼓自鳴。此眾音中，皆說念佛、念法、念比",
    "T12n0365_001:0342c10": "丘僧。此想成已，名為粗見極樂世界寶樹、",
    "T12n0365_001:0342c11": "寶地、寶池，是為總觀想，名第六觀。若見此",
    "T12n0365_001:0342c12": "者，除無量億劫極重惡業，命終之後必生彼",
    "T12n0365_001:0342c13": "國。作是觀者，名為正觀。若他觀者，名為邪",
    "T12n0365_001:0342c14": "觀。」佛告阿難及韋提希：「諦聽，諦聽！善思念",
    "T12n0365_001:0342c15": "之。吾當為汝分別解說除苦惱法，汝等",
    "T12n0365_001:0342c16": "憶持，廣為大眾分別解說。」說是語時，無量",
    "T12n0365_001:0342c17": "壽佛住立空中，觀世音、大勢至，是二大士侍",
    "T12n0365_001:0342c18": "立左右。光明熾盛不可具見，百千閻浮檀",
    "T12n0365_001:0342c19": "金色不可為比。時韋提希見無量壽佛已，",
    "T12n0365_001:0342c20": "接足作禮，白佛言：「世尊！我今因佛力故，",
    "T12n0365_001:0342c21": "得見無量壽佛及二菩薩，未來眾生，當云",
    "T12n0365_001:0342c22": "何觀無量壽佛及二菩薩？」佛告韋提希：「欲",
    "T12n0365_001:0342c23": "觀彼佛者，當起想念，於七寶地上作蓮",
    "T12n0365_001:0342c24": "花想，令其蓮花一一葉作百寶色。有八萬",
    "T12n0365_001:0342c25": "四千脈，猶如天畫；一一脈有八萬四千光，",
    "T12n0365_001:0342c26": "了了分明，皆令得見。華葉小者，縱廣二百五",
    "T12n0365_001:0342c27": "十由旬；如是蓮華有八萬四千大葉，一一",
    "T12n0365_001:0342c28": "葉間，有百億摩尼珠王以為映飾。一一摩",
    "T12n0365_001:0342c29": "尼珠放千光明，其光如蓋，七寶合成，遍覆",
    "T12n0365_001:0343a01": "地上。釋迦毘楞伽摩尼寶以為其臺；此蓮",
    "T12n0365_001:0343a02": "花臺，八萬金剛甄叔迦寶，梵摩尼寶，妙真珠",
    "T12n0365_001:0343a03": "網，以為交飾。於其臺上，自然而有四柱",
    "T12n0365_001:0343a04": "寶幢，一一寶幢如百千萬億須彌山；幢上寶",
    "T12n0365_001:0343a05": "縵如夜摩天宮，復有五百億微妙寶珠，以",
    "T12n0365_001:0343a06": "為映飾。一一寶珠有八萬四千光，一一光",
    "T12n0365_001:0343a07": "作八萬四千異種金色，一一金色遍其寶土，",
    "T12n0365_001:0343a08": "處處變化，各作異相；或為金剛臺，或作真",
    "T12n0365_001:0343a09": "珠網，或作雜花雲，於十方面隨意變現，施",
    "T12n0365_001:0343a10": "作佛事，是為花座想，名第七觀。」",
    "T12n0365_001:0343a11": "佛告阿難：「如此妙花，是本法藏比丘願力所",
    "T12n0365_001:0343a12": "成，若欲念彼佛者，當先作此妙花座想。",
    "T12n0365_001:0343a13": "作此想時不得雜觀；皆應一一觀之，一一",
    "T12n0365_001:0343a14": "葉，一一珠，一一光，一一臺，一一幢，皆令分明，",
    "T12n0365_001:0343a15": "如於鏡中自見面像。此想成者，滅除五",
    "T12n0365_001:0343a16": "百億劫生死之罪，必定當生極樂世界。作",
    "T12n0365_001:0343a17": "是觀者，名為正觀。若他觀者，名為邪觀。」",
    "T12n0365_001:0343a18": "佛告阿難及韋提希：「見此事已，次當想佛。",
    "T12n0365_001:0343a19": "所以者何？諸佛如來是法界身，遍入一切",
    "T12n0365_001:0343a20": "眾生心想中；是故汝等心想佛時，是心即是",
    "T12n0365_001:0343a21": "三十二相、八十隨形好。是心作佛，是心是佛。",
    "T12n0365_001:0343a22": "諸佛正遍知海，從心想生，是故應當一心繫",
    "T12n0365_001:0343a23": "念，諦觀彼佛、多陀阿伽度、阿羅呵、三藐三佛",
    "T12n0365_001:0343a24": "陀。想彼佛者，先當想像。閉目開目，見一寶",
    "T12n0365_001:0343a25": "像，如閻浮檀金色，坐彼華上。像既坐已，心",
    "T12n0365_001:0343a26": "眼得開，了了分明，見極樂國七寶莊嚴，寶地、",
    "T12n0365_001:0343a27": "寶池、寶樹行列，諸天寶縵彌覆樹上，眾寶",
    "T12n0365_001:0343a28": "羅網滿虛空中。見如此事，極令明了，如觀",
    "T12n0365_001:0343a29": "掌中。見此事已，復當更作一大蓮華在佛",
    "T12n0365_001:0343b01": "左邊，如前蓮華等無有異。復作一大蓮華",
    "T12n0365_001:0343b02": "在佛右邊，想一觀世音菩薩像坐左華座，",
    "T12n0365_001:0343b03": "亦放金光如前無異。想一大勢至菩薩像",
    "T12n0365_001:0343b04": "坐右華座。此想成時，佛菩薩像皆放妙光；",
    "T12n0365_001:0343b05": "其光金色，照諸寶樹。一一樹下亦有三蓮華，",
    "T12n0365_001:0343b06": "諸蓮華上各有一佛二菩薩像，遍滿彼國。",
    "T12n0365_001:0343b07": "此想成時，行者當聞水流、光明及諸寶樹、鳧",
    "T12n0365_001:0343b08": "鴈、鴛鴦皆說妙法。出定、入定恒聞妙法。行者",
    "T12n0365_001:0343b09": "所聞，出定之時憶持不捨，令與修多羅合。",
    "T12n0365_001:0343b10": "若不合者，名為妄想，若與合者，名為麁",
    "T12n0365_001:0343b11": "想見極樂世界。是為想像，名第八觀。作",
    "T12n0365_001:0343b12": "是觀者，除無量億劫生死之罪，於現身中",
    "T12n0365_001:0343b13": "得念佛三昧。作是觀者，名為正觀。若他觀",
    "T12n0365_001:0343b14": "者，名為邪觀。」",
    "T12n0365_001:0343b15": "佛告阿難及韋提希：「此想成已，次當更觀",
    "T12n0365_001:0343b16": "無量壽佛身相光明。阿難當知！無量壽佛身，",
    "T12n0365_001:0343b17": "如百千萬億夜摩天閻浮檀金色。佛身高六",
    "T12n0365_001:0343b18": "十萬億那由他恒河沙由旬；眉間白毫右旋",
    "T12n0365_001:0343b19": "宛轉，如五須彌山。佛眼清淨如四大海水，",
    "T12n0365_001:0343b20": "清白分明。身諸毛孔演出光明，如須彌山。",
    "T12n0365_001:0343b21": "彼佛圓光如百億三千大千世界；於圓光中，",
    "T12n0365_001:0343b22": "有百萬億那由他恒河沙化佛；一一化佛，亦",
    "T12n0365_001:0343b23": "有眾多無數化菩薩，以為侍者。無量壽佛",
    "T12n0365_001:0343b24": "有八萬四千相；一一相中，各有八萬四千",
    "T12n0365_001:0343b25": "隨形好；一一好中復有八萬四千光明；一一",
    "T12n0365_001:0343b26": "光明遍照十方世界，念佛眾生攝取不捨。其",
    "T12n0365_001:0343b27": "光相好及與化佛，不可具說；但當憶想",
    "T12n0365_001:0343b28": "令心明見。見此事者，即見十方一切諸",
    "T12n0365_001:0343b29": "佛，以見諸佛故名念佛三昧。作是觀者，名",
    "T12n0365_001:0343c01": "觀一切佛身，以觀佛身故亦見佛心。諸",
    "T12n0365_001:0343c02": "佛心者大慈悲是，以無緣慈攝諸眾生。作",
    "T12n0365_001:0343c03": "此觀者，捨身他世，生諸佛前，得無生忍。",
    "T12n0365_001:0343c04": "是故智者應當繫心諦觀無量壽佛。觀無",
    "T12n0365_001:0343c05": "量壽佛者，從一相好入，但觀眉間白毫，極",
    "T12n0365_001:0343c06": "令明了。見眉間白毫相者，八萬四千相好",
    "T12n0365_001:0343c07": "自然當見。見無量壽佛者，即見十方無量",
    "T12n0365_001:0343c08": "諸佛；得見無量諸佛故，諸佛現前受記。是",
    "T12n0365_001:0343c09": "為遍觀一切色想，名第九觀。作是觀者，",
    "T12n0365_001:0343c10": "名為正觀。若他觀者，名為邪觀。」",
    "T12n0365_001:0343c11": "佛告阿難及韋提希：「見無量壽佛了了分明",
    "T12n0365_001:0343c12": "已，次亦應觀觀世音菩薩。此菩薩身長八",
    "T12n0365_001:0343c13": "十億那由他恒河沙由旬，身紫金色，頂有",
    "T12n0365_001:0343c14": "肉髻，項有圓光，面各百千由旬。其圓光中",
    "T12n0365_001:0343c15": "有五百化佛，如釋迦牟尼。一一化佛，有五",
    "T12n0365_001:0343c16": "百菩薩，無量諸天，以為侍者。舉身光中五",
    "T12n0365_001:0343c17": "道眾生，一切色相皆於中現。頂上毘楞伽摩",
    "T12n0365_001:0343c18": "尼妙寶，以為天冠。其天冠中有一立化佛，",
    "T12n0365_001:0343c19": "高二十五由旬。觀世音菩薩面如閻浮檀金",
    "T12n0365_001:0343c20": "色；眉間毫相備七寶色，流出八萬四千種光",
    "T12n0365_001:0343c21": "明；一一光明，有無量無數百千化佛；一一",
    "T12n0365_001:0343c22": "化佛，無數化菩薩以為侍者，變現自在滿",
    "T12n0365_001:0343c23": "十方界。臂如紅蓮花色，有八十億微妙",
    "T12n0365_001:0344a01": "光明，以為瓔珞；其瓔珞中，普現一切諸莊",
    "T12n0365_001:0344a02": "嚴事。手掌作五百億雜蓮華色；手十指端，",
    "T12n0365_001:0344a03": "一一指端有八萬四千畫，猶如印文。一一畫",
    "T12n0365_001:0344a04": "有八萬四千色；一一色有八萬四千光，其",
    "T12n0365_001:0344a05": "光柔軟普照一切，以此寶手接引眾生。舉",
    "T12n0365_001:0344a06": "足時，足下有千輻輪相，自然化成五百億",
    "T12n0365_001:0344a07": "光明臺。下足時，有金剛摩尼花，布散一切",
    "T12n0365_001:0344a08": "莫不彌滿。其餘身相，眾好具足，如佛無異，",
    "T12n0365_001:0344a09": "唯頂上肉髻及無見頂相，不及世尊。是為",
    "T12n0365_001:0344a10": "觀觀世音菩薩真實色身相，名第十觀。」",
    "T12n0365_001:0344a11": "佛告阿難：「若欲觀觀世音菩薩當作是",
    "T12n0365_001:0344a12": "觀。作是觀者不遇諸禍，淨除業障，除無",
    "T12n0365_001:0344a13": "數劫生死之罪。如此菩薩，但聞其名，獲無",
    "T12n0365_001:0344a14": "量福，何況諦觀！若有欲觀觀世音菩薩者，",
    "T12n0365_001:0344a15": "當先觀頂上肉髻，次觀天冠。其餘眾相亦",
    "T12n0365_001:0344a16": "次第觀之，悉令明了，如觀掌中。作是觀",
    "T12n0365_001:0344a17": "者，名為正觀。若他觀者，名為邪觀。」",
    "T12n0365_001:0344a18": "佛告阿難及韋提希：「次觀大勢至菩薩。",
    "T12n0365_001:0344a19": "此菩薩身量大小亦如觀世音，圓光面各二",
    "T12n0365_001:0344a20": "百二十五由旬，照二百五十由旬。舉身光",
    "T12n0365_001:0344a21": "明照十方國，作紫金色。有緣眾生皆悉得",
    "T12n0365_001:0344a22": "見。但見此菩薩一毛孔光，即見十方無量",
    "T12n0365_001:0344a23": "諸佛淨妙光明，是故號此菩薩名無邊光。",
    "T12n0365_001:0344a24": "以智慧光普照一切，令離三塗，得無上",
    "T12n0365_001:0344a25": "力，是故號此菩薩名大勢至。此菩薩天冠",
    "T12n0365_001:0344a26": "有五百寶蓮華；一一寶華有五百寶臺。一",
    "T12n0365_001:0344a27": "一臺中，十方諸佛淨妙國土廣長之相，皆於",
    "T12n0365_001:0344a28": "中現。頂上肉髻如鉢頭摩花。於肉髻上有",
    "T12n0365_001:0344a29": "一寶瓶，盛諸光明，普現佛事。餘諸身相如",
    "T12n0365_001:0344b01": "觀世音，等無有異。此菩薩行時，十方世界",
    "T12n0365_001:0344b02": "一切震動，當地動處各有五百億寶花。一",
    "T12n0365_001:0344b03": "一寶花莊嚴高顯，如極樂世界。此菩薩坐時，",
    "T12n0365_001:0344b04": "七寶國土一時動搖。從下方金光佛剎，乃至",
    "T12n0365_001:0344b05": "上方光明王佛剎，於其中間無量塵數分身",
    "T12n0365_001:0344b06": "無量壽佛，分身觀世音、大勢至，皆悉雲集極",
    "T12n0365_001:0344b07": "樂國土，側塞空中坐蓮華座，演說妙法，",
    "T12n0365_001:0344b08": "度苦眾生。作此觀者，名為觀見大勢至",
    "T12n0365_001:0344b09": "菩薩；是為觀大勢至色身相。觀此菩薩",
    "T12n0365_001:0344b10": "者名第十一觀，除無數劫阿僧祇生死之",
    "T12n0365_001:0344b11": "罪；作是觀者不處胞胎，常遊諸佛淨妙國",
    "T12n0365_001:0344b12": "土。此觀成已，名為具足觀觀世音及大勢",
    "T12n0365_001:0344b13": "至。作是觀者，名為正觀。若他觀者，名為邪",
    "T12n0365_001:0344b14": "觀。」佛告阿難及韋提希：「見此事時當起",
    "T12n0365_001:0344b15": "想作心，自見生於西方極樂世界，於蓮華",
    "T12n0365_001:0344b16": "中結跏趺坐，作蓮華合想，作蓮華開想。",
    "T12n0365_001:0344b17": "蓮華開時，有五百色光來照身想；眼目開",
    "T12n0365_001:0344b18": "想，見佛菩薩滿虛空中，水鳥、樹林及與諸",
    "T12n0365_001:0344b19": "佛，所出音聲，皆演妙法，與十二部經合。若",
    "T12n0365_001:0344b20": "出定時憶持不失。見此事已，名見無量壽",
    "T12n0365_001:0344b21": "佛極樂世界。是為普觀想，名第十二觀。無",
    "T12n0365_001:0344b22": "量壽佛化身無數，與觀世音及大勢至，常",
    "T12n0365_001:0344b23": "來至此行人之所。作是觀者，名為正觀。",
    "T12n0365_001:0344b24": "若他觀者，名為邪觀。」",
    "T12n0365_001:0344b25": "佛告阿難及韋提希：「若欲至心生西方者，",
    "T12n0365_001:0344b26": "先當觀於一丈六像在池水上。如先所說，",
    "T12n0365_001:0344b27": "無量壽佛身量無邊，非是凡夫心力所及。然",
    "T12n0365_001:0344b28": "彼如來宿願力故，有憶想者必得成就。但",
    "T12n0365_001:0344b29": "想佛像得無量福，況復觀佛具足身相！",
    "T12n0365_001:0344c01": "阿彌陀佛神通如意，於十方國變現自在。或",
    "T12n0365_001:0344c02": "現大身滿虛空中；或現小身丈六八尺。所",
    "T12n0365_001:0344c03": "現之形皆真金色，圓光化佛及寶蓮花，如上",
    "T12n0365_001:0344c04": "所說。觀世音菩薩及大勢至，於一切處身",
    "T12n0365_001:0344c05": "同眾生，但觀首相，知是觀世音，知是大",
    "T12n0365_001:0344c06": "勢至，此二菩薩助阿彌陀佛，普化一切。是",
    "T12n0365_001:0344c07": "為雜想觀，名第十三觀。作是觀者，名為",
    "T12n0365_001:0344c08": "正觀。若他觀者，名為邪觀。」",
    "T12n0365_001:0344c09": "佛告阿難及韋提希：「凡生西方有九品",
    "T12n0365_001:0344c10": "人。上品上生者，若有眾生願生彼國者，",
    "T12n0365_001:0344c11": "發三種心，即便往生。何等為三？一者、至誠",
    "T12n0365_001:0344c12": "心。二者、深心。三者、迴向發願心。具三心者",
    "T12n0365_001:0344c13": "必生彼國。復有三種眾生，當得往生。何等",
    "T12n0365_001:0344c14": "為三？一者、慈心不殺，具諸戒行。二者、讀誦",
    "T12n0365_001:0344c15": "大乘方等經典。三者、修行六念，迴向發願",
    "T12n0365_001:0344c16": "生彼佛國。具此功德，一日乃至七日，即得",
    "T12n0365_001:0344c17": "往生。生彼國時，此人精進勇猛故，阿彌陀",
    "T12n0365_001:0344c18": "如來與觀世音及大勢至，無數化佛，百千比",
    "T12n0365_001:0344c19": "丘，聲聞大眾，無量諸天，七寶宮殿，觀世音菩",
    "T12n0365_001:0344c20": "薩執金剛臺，與大勢至菩薩至行者前。阿",
    "T12n0365_001:0344c21": "彌陀佛放大光明，照行者身，與諸菩薩授",
    "T12n0365_001:0344c22": "手迎接。觀世音、大勢至與無數菩薩，讚歎",
    "T12n0365_001:0344c23": "行者，勸進其心。行者見已，歡喜踊躍。自見",
    "T12n0365_001:0344c24": "其身乘金剛臺，隨從佛後，如彈指頃，往生",
    "T12n0365_001:0344c25": "彼國。生彼國已，見佛色身眾相具足，見諸",
    "T12n0365_001:0345a01": "菩薩色相具足。光明寶林，演說妙法。聞已即",
    "T12n0365_001:0345a02": "悟無生法忍。經須臾間歷事諸佛，遍十",
    "T12n0365_001:0345a03": "方界，於諸佛前次第受記。還至本國，得",
    "T12n0365_001:0345a04": "無量百千陀羅尼門，是名上品上生者。「上",
    "T12n0365_001:0345a05": "品中生者，不必受持讀誦方等經典。善解",
    "T12n0365_001:0345a06": "義趣，於第一義心不驚動，深信因果，不",
    "T12n0365_001:0345a07": "謗大乘；以此功德，迴向願求生極樂國。行",
    "T12n0365_001:0345a08": "此行者命欲終時，阿彌陀佛與觀世音及",
    "T12n0365_001:0345a09": "大勢至，無量大眾，眷屬圍繞，持紫金臺至",
    "T12n0365_001:0345a10": "行者前，讚言：『法子！汝行大乘，解第一義，",
    "T12n0365_001:0345a11": "是故我今來迎接汝。』與千化佛一時授手。行",
    "T12n0365_001:0345a12": "者自見坐紫金臺，合掌叉手，讚歎諸佛，如",
    "T12n0365_001:0345a13": "一念頃，即生彼國七寶池中。此紫金臺如大",
    "T12n0365_001:0345a14": "寶花，經宿即開。行者身作紫磨金色，足下",
    "T12n0365_001:0345a15": "亦有七寶蓮華。佛及菩薩俱放光明，照行",
    "T12n0365_001:0345a16": "者身，目即開明。因前宿習，普聞眾聲，純說",
    "T12n0365_001:0345a17": "甚深第一義諦。即下金臺，禮佛合掌讚歎",
    "T12n0365_001:0345a18": "世尊。經於七日，應時即於阿耨多羅三藐",
    "T12n0365_001:0345a19": "三菩提，得不退轉。應時即能飛至十方，",
    "T12n0365_001:0345a20": "歷事諸佛，於諸佛所修諸三昧。經一小劫",
    "T12n0365_001:0345a21": "得無生法忍，現前受記，是名上品中生",
    "T12n0365_001:0345a22": "者。「上品下生者，亦信因果，不謗大乘，但發",
    "T12n0365_001:0345a23": "無上道心，以此功德，迴向願求生極樂國。",
    "T12n0365_001:0345a24": "彼行者命欲終時，阿彌陀佛及觀世音并",
    "T12n0365_001:0345a25": "大勢至，與諸眷屬持金蓮華，化作五百",
    "T12n0365_001:0345a26": "化佛，來迎此人。五百化佛一時授手，讚言：",
    "T12n0365_001:0345a27": "『法子！汝今清淨，發無上道心，我來迎汝。』見",
    "T12n0365_001:0345a28": "此事時，即自見身坐金蓮花。坐已華合，隨",
    "T12n0365_001:0345a29": "世尊後，即得往生七寶池中。一日一夜蓮花",
    "T12n0365_001:0345b01": "乃開，七日之中乃得見佛。雖見佛身，於",
    "T12n0365_001:0345b02": "眾相好心不明了，於三七日後乃了了見。",
    "T12n0365_001:0345b03": "聞眾音聲，皆演妙法。遊歷十方，供養諸佛。",
    "T12n0365_001:0345b04": "於諸佛前聞甚深法，經三小劫得百法明",
    "T12n0365_001:0345b05": "門，住歡喜地。是名上品下生者。是名上輩",
    "T12n0365_001:0345b06": "生想，名第十四觀。作是觀者，名為正觀。",
    "T12n0365_001:0345b07": "若他觀者，名為邪觀。」",
    "T12n0365_001:0345b08": "佛告阿難及韋提希：「中品上生者，若有眾",
    "T12n0365_001:0345b09": "生受持五戒，持八戒齋，修行諸戒，不造",
    "T12n0365_001:0345b10": "五逆，無眾過惡；以此善根，迴向願求生",
    "T12n0365_001:0345b11": "於西方極樂世界。行者臨命終時，阿彌陀",
    "T12n0365_001:0345b12": "佛與諸比丘，眷屬圍繞，放金色光至其人",
    "T12n0365_001:0345b13": "所，演說苦、空、無常、無我，讚歎出家得離眾",
    "T12n0365_001:0345b14": "苦。行者見已，心大歡喜。自見己身坐蓮花",
    "T12n0365_001:0345b15": "臺，長跪合掌為佛作禮。未舉頭頃即得往",
    "T12n0365_001:0345b16": "生極樂世界，蓮花尋開。當華敷時，聞眾音",
    "T12n0365_001:0345b17": "聲讚歎四諦，應時即得阿羅漢道，三明、六",
    "T12n0365_001:0345b18": "通、具八解脫；是名中品上生者。「中品中生",
    "T12n0365_001:0345b19": "者，若有眾生，若一日一夜持八戒齋，若一",
    "T12n0365_001:0345b20": "日一夜持沙彌戒，若一日一夜持具足戒，威",
    "T12n0365_001:0345b21": "儀無缺。以此功德，迴向願求生極樂國。戒",
    "T12n0365_001:0345b22": "香薰修，如此行者命欲終時，見阿彌陀佛",
    "T12n0365_001:0345b23": "與諸眷屬放金色光，持七寶蓮花至行",
    "T12n0365_001:0345b24": "者前，行者自聞空中有聲，讚言：『善男子！如",
    "T12n0365_001:0345b25": "汝善人，隨順三世諸佛教故，我來迎汝。』行",
    "T12n0365_001:0345b26": "者自見坐蓮花上，蓮花即合，生於西方極樂",
    "T12n0365_001:0345b27": "世界。在寶池中，經於七日蓮花乃敷。花",
    "T12n0365_001:0345b28": "既敷已，開目合掌，讚歎世尊。聞法歡喜，得",
    "T12n0365_001:0345b29": "須陀洹，經半劫已成阿羅漢；是名中品中",
    "T12n0365_001:0345c01": "生者。「中品下生者，若有善男子、善女人，孝養",
    "T12n0365_001:0345c02": "父母，行世仁義，此人命欲終時，遇善知識",
    "T12n0365_001:0345c03": "為其廣說阿彌陀佛國土樂事，亦說法藏比",
    "T12n0365_001:0345c04": "丘四十八大願。聞此事已，尋即命終。譬如",
    "T12n0365_001:0345c05": "壯士屈伸臂頃，即生西方極樂世界。生經",
    "T12n0365_001:0345c06": "七日，遇觀世音及大勢至，聞法歡喜得",
    "T12n0365_001:0345c07": "須陀洹。過一小劫，成阿羅漢。是名中品下",
    "T12n0365_001:0345c08": "生者。是名中輩生想，名第十五觀。作是",
    "T12n0365_001:0345c09": "觀者，名為正觀。若他觀者，名為邪觀。」",
    "T12n0365_001:0345c10": "佛告阿難及韋提希：「下品上生者，或有眾",
    "T12n0365_001:0345c11": "生作眾惡業，雖不誹謗方等經典，如此愚",
    "T12n0365_001:0345c12": "人，多造惡法，無有慚愧，命欲終時遇善",
    "T12n0365_001:0345c13": "知識，為讚大乘十二部經首題名字。以聞",
    "T12n0365_001:0345c14": "如是諸經名故，除却千劫極重惡業。智者",
    "T12n0365_001:0345c15": "復教合掌叉手，稱南無阿彌陀佛。稱佛名",
    "T12n0365_001:0345c16": "故，除五十億劫生死之罪。爾時彼佛，即遣",
    "T12n0365_001:0345c17": "化佛，化觀世音，化大勢至，至行者前，讚言：",
    "T12n0365_001:0345c18": "『善哉！善男子！汝稱佛名故諸罪消滅，我來",
    "T12n0365_001:0345c19": "迎汝。』作是語已，行者即見化佛光明，遍",
    "T12n0365_001:0345c20": "滿其室，見已歡喜，即便命終。乘寶蓮花，隨化",
    "T12n0365_001:0345c21": "佛後，生寶池中，經七七日蓮花乃敷。當花",
    "T12n0365_001:0345c22": "敷時，大悲觀世音菩薩，及大勢至菩薩，放",
    "T12n0365_001:0345c23": "大光明，住其人前，為說甚深十二部經。聞已",
    "T12n0365_001:0345c24": "信解，發無上道心。經十小劫，具百法明門，",
    "T12n0365_001:0345c25": "得入初地；是名下品上生者；得聞佛名、",
    "T12n0365_001:0345c26": "法名及聞僧名，聞三寶名即得往生。」佛",
    "T12n0365_001:0345c27": "告阿難及韋提希：「下品中生者，或有眾生，",
    "T12n0365_001:0345c28": "毀犯五戒、八戒及具足戒，如此愚人，偷僧",
    "T12n0365_001:0345c29": "祇物，盜現前僧物，不淨說法，無有慚愧，以",
    "T12n0365_001:0346a01": "諸惡法而自莊嚴。如此罪人，以惡業故應",
    "T12n0365_001:0346a02": "墮地獄。命欲終時，地獄眾火一時俱至，遇",
    "T12n0365_001:0346a03": "善知識以大慈悲，即為讚說阿彌陀佛十",
    "T12n0365_001:0346a04": "力威德，廣讚彼佛光明神力，亦讚戒、定、慧、",
    "T12n0365_001:0346a05": "解脫、解脫知見。此人聞已，除八十億劫生死",
    "T12n0365_001:0346a06": "之罪。地獄猛火化為涼風，吹諸天華。華",
    "T12n0365_001:0346a07": "上皆有化佛菩薩，迎接此人。如一念頃，即",
    "T12n0365_001:0346a08": "得往生七寶池中蓮花之內，經於六劫，蓮",
    "T12n0365_001:0346a09": "花乃敷。當華敷時，觀世音、大勢至，以梵音",
    "T12n0365_001:0346a10": "聲安慰彼人，為說大乘甚深經典。聞此法",
    "T12n0365_001:0346a11": "已，應時即發無上道心。是名下品中生者。」",
    "T12n0365_001:0346a12": "佛告阿難及韋提希：「下品下生者，或有眾",
    "T12n0365_001:0346a13": "生作不善業，五逆、十惡，具諸不善。如此愚",
    "T12n0365_001:0346a14": "人以惡業故，應墮惡道，經歷多劫，受苦",
    "T12n0365_001:0346a15": "無窮。如此愚人臨命終時，遇善知識，種種",
    "T12n0365_001:0346a16": "安慰，為說妙法，教令念佛，彼人苦逼不遑",
    "T12n0365_001:0346a17": "念佛。善友告言：『汝若不能念彼佛者，應",
    "T12n0365_001:0346a18": "稱歸命無量壽佛。』如是至心令聲不絕，",
    "T12n0365_001:0346a19": "具足十念，稱南無阿彌陀佛。稱佛名故，",
    "T12n0365_001:0346a20": "於念念中，除八十億劫生死之罪。命終之",
    "T12n0365_001:0346a21": "時見金蓮花，猶如日輪，住其人前，如一念",
    "T12n0365_001:0346a22": "頃，即得往生極樂世界。於蓮花中滿十",
    "T12n0365_001:0346a23": "二大劫，蓮花方開。當花敷時，觀世音、大勢",
    "T12n0365_001:0346a24": "至以大悲音聲，即為其人廣說實相，除滅",
    "T12n0365_001:0346a25": "罪法。聞已歡喜，應時即發菩提之心；是名",
    "T12n0365_001:0346a26": "下品下生者。是名下輩生想，名第十六觀。」",
    "T12n0365_001:0346a27": "爾時世尊說是語時，韋提希與五百侍女，",
    "T12n0365_001:0346a28": "聞佛所說，應時即見極樂世界廣長之相，",
    "T12n0365_001:0346a29": "得見佛身及二菩薩。心生歡喜，歎未曾有，",
    "T12n0365_001:0346b01": "豁然大悟，得無生忍。五百侍女發阿耨多",
    "T12n0365_001:0346b02": "羅三藐三菩提心，願生彼國。世尊悉記，皆",
    "T12n0365_001:0346b03": "當往生，生彼國已，獲得諸佛現前三昧。",
    "T12n0365_001:0346b04": "無量諸天，發無上道心。",
    "T12n0365_001:0346b05": "爾時阿難，即從座起，前白佛言：「世尊！當",
    "T12n0365_001:0346b06": "何名此經？此法之要，當云何受持？」佛告阿",
    "T12n0365_001:0346b07": "難：「此經名『觀極樂國土無量壽佛觀世音菩",
    "T12n0365_001:0346b08": "薩大勢至菩薩』，亦名『淨除業障生諸佛前』。汝",
    "T12n0365_001:0346b09": "當受持，無令忘失！行此三昧者，現身得見",
    "T12n0365_001:0346b10": "無量壽佛及二大士。若善男子及善女人，但",
    "T12n0365_001:0346b11": "聞佛名、二菩薩名，除無量劫生死之罪，何況",
    "T12n0365_001:0346b12": "憶念！若念佛者，當知此人即是人中芬陀",
    "T12n0365_001:0346b13": "利花，觀世音菩薩、大勢至菩薩為其勝友，",
    "T12n0365_001:0346b14": "當坐道場，生諸佛家。」",
    "T12n0365_001:0346b15": "佛告阿難：「汝好持是語。持是語者，即是持",
    "T12n0365_001:0346b16": "無量壽佛名。」佛說此語時，尊者目連、尊",
    "T12n0365_001:0346b17": "者阿難及韋提希等，聞佛所說，皆大歡喜。",
    "T12n0365_001:0346b18": "爾時世尊，足步虛空，還耆闍崛山。爾時，阿",
    "T12n0365_001:0346b19": "難廣為大眾說如上事。無量人、天、龍、神、",
    "T12n0365_001:0346b20": "夜叉，聞佛所說，皆大歡喜，禮佛而退。",
    "T12n0365_001:0346b21": "佛說觀無量壽佛經"
}