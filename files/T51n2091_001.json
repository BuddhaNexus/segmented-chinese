{
    "T51n2091_001:0997c02": "No. 2091",
    "T51n2091_001:0997c03": "燉煌錄",
    "T51n2091_001:0997c05": "[0997c05] &#x52B9;穀城本是漁澤。漢孝帝時。崔不意教人力",
    "T51n2091_001:0997c06": "田得穀。因名。後為縣。貳師泉去沙城東三程。",
    "T51n2091_001:0997c07": "漢時李廣利軍行渴乏。祝山神以劍劄山。因",
    "T51n2091_001:0997c08": "之水下。流向西數十里黃章泊。後有將。渴甚",
    "T51n2091_001:0997c09": "飲水。泉側而終。水遂不流。祇及平地。後來若",
    "T51n2091_001:0997c10": "人多即水多。若人少即水少。若郡眾大噉水",
    "T51n2091_001:0997c11": "則猛下。至今如然。其二師廟在路傍。久廢。但",
    "T51n2091_001:0997c12": "有積石。駝馬行人祈福之所。次東入瓜州界。",
    "T51n2091_001:0997c13": "州南有莫高窟。去州二十五里。中過石磧。帶",
    "T51n2091_001:0997c14": "山坡至彼。斗下谷中。其東即三危山。西即",
    "T51n2091_001:0997c15": "鳴沙山。中有自南流水。名之宕泉。古寺僧舍",
    "T51n2091_001:0997c16": "絕多。亦有洪鐘。其谷南北兩頭有天王堂及",
    "T51n2091_001:0997c17": "神祠。壁畫吐蕃贊普部從。其山西壁南北二",
    "T51n2091_001:0997c18": "里。並是鐫鑿高大沙窟。塑畫佛像。每窟動計",
    "T51n2091_001:0997c19": "費稅百萬。前設樓閣數層。有大像堂殿。其像",
    "T51n2091_001:0997c20": "長一百六十尺。其小龕無數。悉有虛檻通。連",
    "T51n2091_001:0997c21": "巡禮遊覽之景。次南山有觀音菩薩會現之",
    "T51n2091_001:0997c22": "處。郡人每詣彼。必徒行來往。其恭敬如是。鳴",
    "T51n2091_001:0997c23": "沙山去州十里。其山東西八十里。南北四十",
    "T51n2091_001:0997c24": "里。高處五百尺。悉純沙聚起。此山神異。&#x5CEF;如",
    "T51n2091_001:0997c25": "削成。其間有井。沙不能蔽。盛夏自鳴。人馬踐",
    "T51n2091_001:0997c26": "之聲振數十里。風俗端午日。城中子女皆躋",
    "T51n2091_001:0997c27": "高&#x5CEF;。一齊蹙下。其沙聲吼如雷。至曉看之。峭",
    "T51n2091_001:0997c28": "崿如舊。古號鳴沙。神沙而祠焉。近南有甘泉。",
    "T51n2091_001:0997c29": "自沙山南。其上源出大雪山。於西南壽昌縣",
    "T51n2091_001:0998a01": "界入燉煌。以其沃潤之功俗號甘泉。",
    "T51n2091_001:0998a02": "[0998a02] 金鞍山在沙山西南。經夏常有雪。山中有神",
    "T51n2091_001:0998a03": "祠。甚靈。人不敢近。每歲土主望祀獻駿馬。驅",
    "T51n2091_001:0998a04": "入山中。稍近立致雷電風雹之患。州西南有",
    "T51n2091_001:0998a05": "李先王廟。即西涼昭王先世之廟。乾封年。廟",
    "T51n2091_001:0998a06": "側得瑞石。其色翠碧。有赤文古字云。卜世三",
    "T51n2091_001:0998a07": "十。卜年七百。今人呼為李廟。",
    "T51n2091_001:0998a08": "[0998a08] 州西有陽關。即故玉門關。因沙州刺史陽明",
    "T51n2091_001:0998a09": "詔追拒命奔出此關。後人呼為陽關。接鄯善",
    "T51n2091_001:0998a10": "城。險阻乏水草。不通人行。其關後移州東。城",
    "T51n2091_001:0998a11": "西八十五里。有玉女泉。人傳頗有虛。每歲",
    "T51n2091_001:0998a12": "此郡率童男女各一人。充祭湫神。年則順成。",
    "T51n2091_001:0998a13": "不爾損苗。父母雖苦生離兒女。為神所錄。歡",
    "T51n2091_001:0998a14": "然&#x643A;手而沒神龍中。刺史張孝嵩下車求。郡",
    "T51n2091_001:0998a15": "人告之。大守怒曰。豈有川源妖怪害我生靈。",
    "T51n2091_001:0998a16": "遂設壇備性泉側曰。願見本身。欲親享。神乃",
    "T51n2091_001:0998a17": "化為一龍從水而出。太守應弦中喉。拔劍斬",
    "T51n2091_001:0998a18": "首。親詣闕進上。玄宗嘉稱再三。遂賜龍舌。&#x52C5;",
    "T51n2091_001:0998a19": "號龍舌。張氏編在簡書。郡城西北一里有寺。",
    "T51n2091_001:0998a20": "古木陰森。中有小堡。上設廊殿。具體而徵。先",
    "T51n2091_001:0998a21": "有沙倅張球。已邁從心。寓止于此。雖非博學。",
    "T51n2091_001:0998a22": "亦甚苦心。蓋經亂年多。習業人少。遂集後進。",
    "T51n2091_001:0998a23": "以闡大猷。天不愍遺。民受其賜。",
    "T51n2091_001:0998a24": "[0998a24] 石膏山在州北二百五十六里。烏山烽山石",
    "T51n2091_001:0998a25": "間出其膏。開皇十九年。烏山變白。中驗不虛",
    "T51n2091_001:0998a26": "遣道士皇甫德琮等七人。祭醮。自後望如雪",
    "T51n2091_001:0998a27": "&#x5CEF;。",
    "T51n2091_001:0998a28": "[0998a28] 河倉城州西北二百三十里。古時軍儲在彼。",
    "T51n2091_001:0998a29": "長城在州北。其城六十三里。正西入磧。前漢",
    "T51n2091_001:0998b01": "所卜置。北入伊州界。"
}