{
    "T47n1976_009:0414a10": "西方合論卷之九",
    "T47n1976_009:0414a12": "第九修持門",
    "T47n1976_009:0414a13": "夫積劫情塵多生愛海，似蝕劍之苔花，若",
    "T47n1976_009:0414a14": "吞珠之泥繡，無礪不吐，去垢方明；欲得心",
    "T47n1976_009:0414a15": "淨，除非穢滅。悟者常須覺觀，迷人勤加折",
    "T47n1976_009:0414a16": "伏。其或愛鎖貪枷，亦當慟年惜月。孔子曰：",
    "T47n1976_009:0414a17": "「困而不學，民斯為下。」今欲一生超僧祇之果，",
    "T47n1976_009:0414a18": "十念攝億萬之程，豈是麁見浮思、結心塵口",
    "T47n1976_009:0414a19": "所能超越？不[拚ㄙ+云]一忍，空累多生，如法而修，",
    "T47n1976_009:0414a20": "免墮魔羂。",
    "T47n1976_009:0414a21": "一、淨悟門。　二、淨信門。　三、淨觀門。",
    "T47n1976_009:0414a22": "四、淨念門。　五、淨懺門。　六、淨願門。",
    "T47n1976_009:0414a23": "七、淨戒門。　八、淨處門。　九、淨侶門。",
    "T47n1976_009:0414a24": "十、不定淨門。",
    "T47n1976_009:0414a25": "一、淨悟者，行者欲生實淨土，當真實參究，如",
    "T47n1976_009:0414a26": "法了悟。何故？悟是迷塗導師，如人入暗，當",
    "T47n1976_009:0414a27": "燃燈炬；悟是淨國圖引，如人行遠，當識郵程；",
    "T47n1976_009:0414a28": "悟是諸行領首，如人衝堅當隨將帥。一者、悟",
    "T47n1976_009:0414a29": "能了知即穢恒淨，不捨淨故。二者、聞淨佛國",
    "T47n1976_009:0414b01": "土不可思議，不怯弱故。三者、知畢竟空中",
    "T47n1976_009:0414b02": "因果不失，止一切惡法，不更作故。四者、知彼",
    "T47n1976_009:0414b03": "土不去不來，此亦不去不來故。五者、悟佛身",
    "T47n1976_009:0414b04": "量遍滿虛空，眾生身量亦遍滿虛空。如地獄",
    "T47n1976_009:0414b05": "業力，一人亦滿，多人亦滿故。六者、聞阿僧",
    "T47n1976_009:0414b06": "祇劫無量諸行，如人說彈指頃事，不驚怖故。",
    "T47n1976_009:0414b07": "七者、修十善三福，不住人天故。八者、如覺",
    "T47n1976_009:0414b08": "後憶夢中事，不作有無解故。九者、如眼見故",
    "T47n1976_009:0414b09": "鄉，信不信不可得故。十者、知法無我，順性",
    "T47n1976_009:0414b10": "利生，直至成佛，無疲厭故。菩薩入此門已，",
    "T47n1976_009:0414b11": "成就白法，隨意得生。是故《觀經》上品云：「深",
    "T47n1976_009:0414b12": "解義趣，于第一義，心不驚動。」《疏》云：「第一義",
    "T47n1976_009:0414b13": "者，謂諸法實相，言語道斷心行處滅。」又上",
    "T47n1976_009:0414b14": "品六念義云：「安心不動，名之為念。」《鈔》曰：「第",
    "T47n1976_009:0414b15": "一義理悉不為二邊所動，通名為念。」故西方，",
    "T47n1976_009:0414b16": "如韋提希、善財、龍樹等，以入地往生；此方，如",
    "T47n1976_009:0414b17": "遠公、智者、永明等，以證悟往生。一切經論中",
    "T47n1976_009:0414b18": "廣載，不能具錄。論中或有言生彼求悟者，為",
    "T47n1976_009:0414b19": "中下人說；至言悟自己佛不必求生，此則為",
    "T47n1976_009:0414b20": "十地菩薩以上說。若云悟第一義，諸結使未",
    "T47n1976_009:0414b21": "斷者皆不求生，則如龍樹、永明等，亦為揑目",
    "T47n1976_009:0414b22": "生花，無事多事矣！",
    "T47n1976_009:0414b23": "二、淨信者，《智度論》曰：「若人心中有信清淨，",
    "T47n1976_009:0414b24": "是人能入佛法；若無信，是人不能入。譬如",
    "T47n1976_009:0414b25": "牛皮未柔，不可屈折，無信人亦如是。又經",
    "T47n1976_009:0414b26": "中說信為手，如人有手入寶山中，自在能",
    "T47n1976_009:0414b27": "取；若無手不能取，信亦如是。」昔王仲回問",
    "T47n1976_009:0414b28": "無為子曰：「如何念佛，得無間斷？」無為子曰：",
    "T47n1976_009:0414b29": "「一信之後，更不再疑，即是不間斷也。」仲回",
    "T47n1976_009:0414c01": "欣躍而去。未幾得生，還來致謝。是故若人",
    "T47n1976_009:0414c02": "修行未能頓悟，當深植信根，不驚不動。一",
    "T47n1976_009:0414c03": "者、信金口誠言，決定當生故。二者、信自心",
    "T47n1976_009:0414c04": "廣大，具有如是清淨功德故。三者、信因果如",
    "T47n1976_009:0414c05": "形影，決定相隨故。四者、信此身形識，及一",
    "T47n1976_009:0414c06": "切世界建立，如陽焰空花無所有故。五者、信",
    "T47n1976_009:0414c07": "五濁惡世，寒熱苦惱，穢相熏灸，不容一刻居",
    "T47n1976_009:0414c08": "住故。六者、信一切法唯心，如憶梅舌酸故。",
    "T47n1976_009:0414c09": "七者、信念力不可思議，如業力故。八者、信蓮",
    "T47n1976_009:0414c10": "胞不可思議，如胞胎故。九者、信佛無量身、無",
    "T47n1976_009:0414c11": "量壽、無量光，不可思議；如蟻子身、蜉蝣歲、螢",
    "T47n1976_009:0414c12": "火光，同一不思議故。十者、信此身決定當死",
    "T47n1976_009:0414c13": "故。若人具有如是信根，舉足下足無非念佛。",
    "T47n1976_009:0414c14": "故知信之一字，通上中下；但信有大小，若無",
    "T47n1976_009:0414c15": "甚深信力，如無羽之鳥，決定不得飛故。",
    "T47n1976_009:0414c16": "三、淨觀者，眾生無始垢穢，遍一切法，如麵",
    "T47n1976_009:0414c17": "入沙，似金在鑛。修淨業者，當加種種觀行",
    "T47n1976_009:0414c18": "磨鍊習氣，為白法之垣壇，作往生之津梁。一、",
    "T47n1976_009:0414c19": "淨觀，謂觀佛相好，如《十六觀經》所說故。二、不",
    "T47n1976_009:0414c20": "淨觀，謂觀身心不淨、器世界不淨，生厭離",
    "T47n1976_009:0414c21": "故。三、無常觀，謂觀一切法無定，如一美色，",
    "T47n1976_009:0414c22": "婬人觀之為樂；妬婦觀之為苦；觀行人觀之，",
    "T47n1976_009:0414c23": "種種惡露；異類觀之，如土木故。四、和合觀，",
    "T47n1976_009:0414c24": "謂觀是身是世界，是見聞覺知，如積木為屋，",
    "T47n1976_009:0414c25": "積土為壘，積雜彩為畫，無實體故。五、對治觀，",
    "T47n1976_009:0414c26": "謂觀自身何結最重，當用何法對治？如輕冷",
    "T47n1976_009:0414c27": "苦澁藥草飲食等，於熱病中為藥，於餘病非",
    "T47n1976_009:0414c28": "藥；輕辛甘熱藥草飲食等，於冷病中為藥，於",
    "T47n1976_009:0414c29": "餘病非藥。如是觀察對治故。六、慚悔觀，謂",
    "T47n1976_009:0415a01": "觀一切眾生無量劫來，與我互為父母兄弟",
    "T47n1976_009:0415a02": "姊妹男女，遞相婬毒曾不覺知；如梟獍殺",
    "T47n1976_009:0415a03": "父母，牛羊鴿雀配其親屬，彼不自知，而人",
    "T47n1976_009:0415a04": "觀之，慚愧譏咲。諸佛菩薩見于我等，交後",
    "T47n1976_009:0415a05": "如是，是故當生大悔恨故。七、念念觀，謂觀",
    "T47n1976_009:0415a06": "一切時中，幾許憶念佛心，幾許利生心，幾",
    "T47n1976_009:0415a07": "許垢淨沈掉心故。八、平等觀，謂觀一切色一",
    "T47n1976_009:0415a08": "色，無好醜故；一切聲一聲，無譽毀故；一切",
    "T47n1976_009:0415a09": "受一受，無恩仇故；一切義一義，無淺深故。",
    "T47n1976_009:0415a10": "九、微細觀，謂觀佛念法念，起于何來，去于何",
    "T47n1976_009:0415a11": "往故。十、法界觀，謂觀一毛一塵，一草一木，",
    "T47n1976_009:0415a12": "皆具有無量淨佛國土故。行者若行諸觀時，",
    "T47n1976_009:0415a13": "以第一淨觀為主，餘九為伴；如石中覓珠，若",
    "T47n1976_009:0415a14": "不破石，無緣得珠故。",
    "T47n1976_009:0415a15": "四、淨念者，念佛之法，名一行三昧，惟在決",
    "T47n1976_009:0415a16": "定，若不得念即有散漫，三昧不成。一、攝心",
    "T47n1976_009:0415a17": "念，謂一切處，攝念不忘，縱令昏寐，亦繫念而",
    "T47n1976_009:0415a18": "寢，不隔念、不異念故。二、勇猛念，如好色人聞",
    "T47n1976_009:0415a19": "婬女所在，高厓深澗燐途虎窟，必往不怯故。",
    "T47n1976_009:0415a20": "三、深心念，如大海深廣，必窮其底，覺路遙",
    "T47n1976_009:0415a21": "遙，不竟不休故。四、觀想念，謂念念中，見三",
    "T47n1976_009:0415a22": "十二相、八十隨形好故。五、息心念，謂息一",
    "T47n1976_009:0415a23": "切名心、官心、慾心、世間心、貪戀心、貢高心、",
    "T47n1976_009:0415a24": "遮護心、人我是非心，念佛故。六、悲啼念，每",
    "T47n1976_009:0415a25": "一想佛，身毛皆竪五內若裂，如憶少背之慈",
    "T47n1976_009:0415a26": "母，及多慧之亡兒故。七、發憤念，如落第孤",
    "T47n1976_009:0415a27": "寒負才寂寞，每一念及殆不欲生故。八、一",
    "T47n1976_009:0415a28": "切念，謂見聞覺知及與毛孔骨髓，無一處",
    "T47n1976_009:0415a29": "不念佛故。九、參究念，謂念佛一聲，便念此聲",
    "T47n1976_009:0415b01": "落處故。十、寔相念，謂不以有心念，不以無心",
    "T47n1976_009:0415b02": "念，不以有無心念，不以非有無心念故，是為",
    "T47n1976_009:0415b03": "上品念佛門。若如是念佛者，現生必得見佛。",
    "T47n1976_009:0415b04": "五、淨懺者，經云：「前心起罪，如雲覆空，後心滅",
    "T47n1976_009:0415b05": "罪，如炬破暗。」又云：「百年垢衣，可于一日浣",
    "T47n1976_009:0415b06": "令鮮淨，是故欲除重障，當勤懺悔。」一、內懺，",
    "T47n1976_009:0415b07": "謂懺心意識不淨因故。二、外懺，謂懺一切",
    "T47n1976_009:0415b08": "色一切聲，一切不淨法故。三、事懺，謂懺十",
    "T47n1976_009:0415b09": "八界、二十五有，八萬四千種種塵勞結使，障",
    "T47n1976_009:0415b10": "學阿僧祇劫，見佛利生諸行業故。四、理懺，謂",
    "T47n1976_009:0415b11": "懺入道以來，所得往解、所學經論、所聞奧",
    "T47n1976_009:0415b12": "義、作止任滅等病，障佛無漏智故。五、過去",
    "T47n1976_009:0415b13": "懺，謂懺無始世界所作黑業，如今生雖不偷",
    "T47n1976_009:0415b14": "盜，但所求不如意，即是盜業未盡；今生雖",
    "T47n1976_009:0415b15": "不邪婬，但值不隨意眷屬，即是婬業未盡；",
    "T47n1976_009:0415b16": "今生雖不謗法妄語，但言出人或疑信相半，",
    "T47n1976_009:0415b17": "即是謗法及妄語業未盡。於一切果中，察一",
    "T47n1976_009:0415b18": "切因，當知前生無惡不造，一一當懺悔故。",
    "T47n1976_009:0415b19": "六、未來懺，謂一切惡法即今便止，盡未來",
    "T47n1976_009:0415b20": "世，永不相續故。七、現在懺，謂懺現在世所",
    "T47n1976_009:0415b21": "有生老病死，種種苦業、種種煩惱業、舉足",
    "T47n1976_009:0415b22": "下足業、起口動心業，一切微細不可稱量業",
    "T47n1976_009:0415b23": "故。八、剎那懺，謂一念中，有九十剎那；一剎",
    "T47n1976_009:0415b24": "那有九百生滅，一生滅一懺故。九、究竟懺，謂",
    "T47n1976_009:0415b25": "等覺位中，有一分無明猶如微煙，究竟洗滌",
    "T47n1976_009:0415b26": "故。十、法界懺，謂法性中無我無人，普為十",
    "T47n1976_009:0415b27": "方過現未來一切眾生懺故。若能如是真寔",
    "T47n1976_009:0415b28": "懺者，一切障礙，悉得消滅，不離道場，得見",
    "T47n1976_009:0415b29": "諸佛。",
    "T47n1976_009:0415c01": "六、淨願者，《智度論》曰：「諸菩薩見諸佛世界無",
    "T47n1976_009:0415c02": "量嚴淨，發種種願。有佛世界都無眾苦，乃",
    "T47n1976_009:0415c03": "至無三惡之名者。菩薩見已自發願言：『我作",
    "T47n1976_009:0415c04": "佛時，世界無眾苦乃至無三惡之名，亦當如",
    "T47n1976_009:0415c05": "是。』有佛世界七寶莊嚴，晝夜常有清淨光明，",
    "T47n1976_009:0415c06": "無有日月，便發願言：『我作佛時，世界常有嚴",
    "T47n1976_009:0415c07": "淨光明，亦當如是。』有佛世界一切眾生，皆",
    "T47n1976_009:0415c08": "行十善有大智慧，衣被飲食應念而至，便發",
    "T47n1976_009:0415c09": "願言：『我作佛時世界中眾生，衣被飲食亦",
    "T47n1976_009:0415c10": "當如是。』有佛世界純諸菩薩，如佛色身三",
    "T47n1976_009:0415c11": "十二相，光明徹照，乃至無有聲聞、辟支佛名，",
    "T47n1976_009:0415c12": "亦無女人，一切皆行深妙佛道，遊至十方教",
    "T47n1976_009:0415c13": "化一切，便發願言：『我作佛時，世界中眾生亦",
    "T47n1976_009:0415c14": "當如是。』如是等無量佛世界種種嚴淨，願",
    "T47n1976_009:0415c15": "皆得之，以是故名願受無量諸佛世界。問曰：",
    "T47n1976_009:0415c16": "『諸菩薩行業清淨，自得淨報，何以要須立願",
    "T47n1976_009:0415c17": "然後得之。譬如田家得穀，豈復待願？』答曰：",
    "T47n1976_009:0415c18": "『作福無願，無所標立，願為導御，能有所成。",
    "T47n1976_009:0415c19": "譬如銷金，隨師而作，金無定也。如佛所說，有",
    "T47n1976_009:0415c20": "人修少施福、修少戒福、不知禪法，聞人中有",
    "T47n1976_009:0415c21": "富樂人，或聞欲天色天，心願樂者，命終之後，",
    "T47n1976_009:0415c22": "各生其中。菩薩亦如是，修淨世界願，然後得",
    "T47n1976_009:0415c23": "之。以是故知因願受勝果。復次莊嚴佛界事",
    "T47n1976_009:0415c24": "大，獨行功德不能成故，要須願力。譬如牛",
    "T47n1976_009:0415c25": "力雖能挽車，要須御者能有所至。淨世界願",
    "T47n1976_009:0415c26": "亦復如是，福德如牛，願如御者。』問曰：『若不作",
    "T47n1976_009:0415c27": "願，不得福耶？』答曰：『雖得，不如有願。願能助",
    "T47n1976_009:0415c28": "福，常念所行，福德增長。』」以是義故，修淨佛",
    "T47n1976_009:0415c29": "國土者，當發大願。一者、不為福由故願，願",
    "T47n1976_009:0416a01": "為一切眾生蔭生淨土故。二者、不為眷屬",
    "T47n1976_009:0416a02": "故願，願治一切如來家生淨土故。三者、不為",
    "T47n1976_009:0416a03": "病苦故願，願醫一切世間無明等瘡生淨土",
    "T47n1976_009:0416a04": "故。四者、不為轉輪王故願，願轉諸佛如來法",
    "T47n1976_009:0416a05": "輪，作大法王生淨土故。五者、不為欲界故",
    "T47n1976_009:0416a06": "願，願離一切微妙五欲生淨土故。六者、不為",
    "T47n1976_009:0416a07": "色界故願，願離一切禪著生淨土故。七者、",
    "T47n1976_009:0416a08": "不為無色界故願，願盡種種微細流注，證無",
    "T47n1976_009:0416a09": "量相好身生淨土故。八者、不為聲聞辟支故",
    "T47n1976_009:0416a10": "願，願以福智二嚴，饒益一切眾生生淨土",
    "T47n1976_009:0416a11": "故。九者、不為一世界千世界故願，願代無央",
    "T47n1976_009:0416a12": "數世界苦，拔一切世界眾生生淨土故。十",
    "T47n1976_009:0416a13": "者、不為一阿僧祇劫千阿僧祇劫眾生故願，",
    "T47n1976_009:0416a14": "願代無量無數阿僧祇劫眾生苦，拔一切眾",
    "T47n1976_009:0416a15": "生生淨土故。若能如是發大願者，最後剎",
    "T47n1976_009:0416a16": "那，決定當如普賢願中所說。是故當知，願為",
    "T47n1976_009:0416a17": "截苦海之舟航，導極樂之明師故。",
    "T47n1976_009:0416a18": "七、淨戒者，一切淨法，以戒為址。如人作舍",
    "T47n1976_009:0416a19": "先求平地；如畫師畫諸山水，先治光明素練，",
    "T47n1976_009:0416a20": "然後著彩，戒亦如是。是故戒為諸善法之首，",
    "T47n1976_009:0416a21": "入淨國之初門，若不持戒，如惡露敝女，欲",
    "T47n1976_009:0416a22": "入齋壇，無有是處。一、慳貪戒，謂行財命二",
    "T47n1976_009:0416a23": "施及與法施，無愛惜故。二、毀禁戒，謂五戒",
    "T47n1976_009:0416a24": "律儀戒，乃至無漏戒，滿足持故。三、嗔恚戒，謂",
    "T47n1976_009:0416a25": "以忍調心及于身口，若遇惡口刀杖所加，但",
    "T47n1976_009:0416a26": "自思惟業因緣法，作償負想、作導師想、作",
    "T47n1976_009:0416a27": "風寒冷熱想故。四、放逸戒，謂生死險道無",
    "T47n1976_009:0416a28": "放身處，如人持滿油鉢行懸繩上，不得左右",
    "T47n1976_009:0416a29": "顧視，及生第二念故。五、散亂戒，謂守攝諸根，",
    "T47n1976_009:0416b01": "息諸緣影，如護風燈，如防生鳥故。六、愚癡戒，",
    "T47n1976_009:0416b02": "謂以智慧破諸迷悶，如作務人常借日光，若",
    "T47n1976_009:0416b03": "是長夜諸作皆廢故；又如登覽當用開目，若",
    "T47n1976_009:0416b04": "是盲人及與睡眠，諸山河大地，與無等故。",
    "T47n1976_009:0416b05": "七、憍慢戒，謂不應以才辯故貢高，不應以悟",
    "T47n1976_009:0416b06": "解故貢高，不應以諍論故貢高；一切所得，如",
    "T47n1976_009:0416b07": "大地上塵，如鏡面上垢，不應以此垢驕彼垢",
    "T47n1976_009:0416b08": "故。八、覆藏戒，謂一切處諸佛，一切處菩薩，一",
    "T47n1976_009:0416b09": "切處神明，無可覆故。如日中逃影，波中逃濕，",
    "T47n1976_009:0416b10": "沙中逃塵，無可逃故。九、無益戒，謂一切嬉戲",
    "T47n1976_009:0416b11": "事無益，一切詩文無益，一切塵緣無益，一切",
    "T47n1976_009:0416b12": "口解脫無益，當遠離故。十、不住戒，謂如上",
    "T47n1976_009:0416b13": "持戒，但為生淨土饒益眾生，不求聞譽法，及",
    "T47n1976_009:0416b14": "諸人天二乘果故。菩薩如是行於淨戒，則能",
    "T47n1976_009:0416b15": "攝諸眾生，生于淨土。何以故？一切眾生，雖至",
    "T47n1976_009:0416b16": "冥頑，莫不欽仰戒德故。",
    "T47n1976_009:0416b17": "八、淨處者，學道之人，既有志出塵，應當捨諸",
    "T47n1976_009:0416b18": "惡處。若不捨者，應是厭離未極；若厭離未極",
    "T47n1976_009:0416b19": "者，應是忻淨土未極。龍樹曰：「菩薩心不貴轉",
    "T47n1976_009:0416b20": "輪聖王人天福樂，但念諸佛，是故隨心所",
    "T47n1976_009:0416b21": "重，而生佛土。」今小小適意處，尚不能捨，何",
    "T47n1976_009:0416b22": "況轉輪聖王？如縛足欲行，繫翅求飛，去住",
    "T47n1976_009:0416b23": "皆累，兩心虛縈。一、繁華宣闐處當遠故。二、歌",
    "T47n1976_009:0416b24": "樓酒肆處當遠故。三、熱焰薰灼處當遠故。",
    "T47n1976_009:0416b25": "四、論除目及朝事處當遠故。五、恩愛纏縛及",
    "T47n1976_009:0416b26": "熟遊歷處當遠故。六、詩壇文社鬪章摘句處",
    "T47n1976_009:0416b27": "當遠故。七、譏刺古今，較長競短處當遠故。八、",
    "T47n1976_009:0416b28": "講無義味道學處當遠故。九、義解家鬪名相，",
    "T47n1976_009:0416b29": "矜小智之處當遠故。十、宗乘狂解，安談頓悟，",
    "T47n1976_009:0416c01": "輕視戒律之處當遠故。是等撓道與魔不",
    "T47n1976_009:0416c02": "異，是故當遠。行者若離是諸處，一切道業，",
    "T47n1976_009:0416c03": "即當成辦。",
    "T47n1976_009:0416c04": "九、淨侶者，一切悟機非友不發，一切惡法",
    "T47n1976_009:0416c05": "非友不止；如車二輪，去一則蹶。是故世間文",
    "T47n1976_009:0416c06": "字諸戲論法，尚須同心印正，何況志求無上",
    "T47n1976_009:0416c07": "大道。《因緣經》曰：「譬如風性雖空，由旃檀林薝",
    "T47n1976_009:0416c08": "蔔林，吹香而來，風有妙香；若經糞穢臭屍而",
    "T47n1976_009:0416c09": "來，其風便臭。不如淨衣置之香篋，出衣衣香；",
    "T47n1976_009:0416c10": "若置臭處，衣亦隨臭。」友亦如是。是以行道，求",
    "T47n1976_009:0416c11": "友者，當嚴別淨穢。一、山林間適之友當近，能",
    "T47n1976_009:0416c12": "止躁心故。二、巖持戒律之友當近，能淡諸慾",
    "T47n1976_009:0416c13": "故。三、智慧廣大之友當近，能出迷津故。四、總",
    "T47n1976_009:0416c14": "持文字之友當近，能決疑難故。五、寂寞枯槁",
    "T47n1976_009:0416c15": "之友當近，能恬進取故。六、謙卑忍辱之友當",
    "T47n1976_009:0416c16": "近，能銷我慢故。七、直心忠告之友當近，能抑",
    "T47n1976_009:0416c17": "諸過故。八、勇猛精進之友當近，能速道果故。",
    "T47n1976_009:0416c18": "九、輕財好施之友當近，能破大慳故。十、仁慈",
    "T47n1976_009:0416c19": "覆物，不惜身命之友當近，能摧人我等執故。",
    "T47n1976_009:0416c20": "若無如是淨侶，即當屏人獨處，自辦道業。以",
    "T47n1976_009:0416c21": "像設為師，以經論為侶，其他嬉戲之徒，寧絕",
    "T47n1976_009:0416c22": "勿通。如人園中雖無佳花，不植臭草，以無益",
    "T47n1976_009:0416c23": "賞心，徒增厭穢故。",
    "T47n1976_009:0416c24": "十、不定淨者，一切眾生根器利鈍不同，如上",
    "T47n1976_009:0416c25": "諸法皆是上根利器，方得具足，是故如來有",
    "T47n1976_009:0416c26": "異方便，開九品之門，分上中下修習三等。一",
    "T47n1976_009:0416c27": "者、或解義諦，未全伏惑，或不深解，但能誦讀",
    "T47n1976_009:0416c28": "諸經故。二者、或但依語生信，或因他生信，或",
    "T47n1976_009:0416c29": "遇貧窮折辱生信故。三者、或觀金像，或隨意",
    "T47n1976_009:0417a01": "觀一相故。四者、或晨朝十念百念，乃至千念",
    "T47n1976_009:0417a02": "故。五者、或但懺諸麁重習氣，及十不善業故。",
    "T47n1976_009:0417a03": "六者、或為怖生死，發願往生；或遇苦難，發",
    "T47n1976_009:0417a04": "願往生，但不得作人天及諸福德願故。七者、",
    "T47n1976_009:0417a05": "或但持八戒五戒，乃至但戒殺盜婬妄故。八",
    "T47n1976_009:0417a06": "者、一切喧場不能卒離，但時時生厭離心故。",
    "T47n1976_009:0417a07": "九者、於諸世法中人不能即斷，但不隨順故。",
    "T47n1976_009:0417a08": "十者、如《觀經》下品中說，或但臨終十念故。如",
    "T47n1976_009:0417a09": "上諸法，但能至心受持一法者，皆得往生，唯",
    "T47n1976_009:0417a10": "不得疑信相參，若有疑者，一切諸行悉不成",
    "T47n1976_009:0417a11": "就。如人夜中獨趨遠道，不得生疑。是故眾生",
    "T47n1976_009:0417a12": "聞法疑者，不如不聞。何以故？彼無聞者，但不",
    "T47n1976_009:0417a13": "聞法，非有障難，此則自作障難故。",
    "T47n1976_009:0417a14": "西方合論卷之九(終)"
}