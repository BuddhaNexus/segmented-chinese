{
    "T17n0761_003:0621b02": "佛說法集經卷第三",
    "T17n0761_003:0621b04": "元魏天竺三藏菩提流支譯",
    "T17n0761_003:0621b05": "[0621b05] 「善男子！何者是菩薩摩訶薩十一切入？所謂",
    "T17n0761_003:0621b06": "地一切入、水一切入、火一切入、風一切入、虛",
    "T17n0761_003:0621b07": "空一切入、青一切入、黃一切入、赤一切入、白",
    "T17n0761_003:0621b08": "一切入、識一切入，是名十一切入。是菩薩若",
    "T17n0761_003:0621b09": "欲以一切界入一界者即一切界入一界，所",
    "T17n0761_003:0621b10": "謂入地界；若欲以一切界入一界者即一切",
    "T17n0761_003:0621b11": "界入一界，所謂入水界；若欲以一切界入一",
    "T17n0761_003:0621b12": "界者即一切界入一界，所謂入火界；若欲以",
    "T17n0761_003:0621b13": "一切界入一界者即入一界，所謂入風界；若",
    "T17n0761_003:0621b14": "欲以一切界入一界者即入一界，所謂入虛",
    "T17n0761_003:0621b15": "空界；若欲以一切入入一入即入一入，所謂",
    "T17n0761_003:0621b16": "青入；若欲以一切入入一入即入一入，所謂",
    "T17n0761_003:0621b17": "黃入；若欲以一切入入一入即入一入，所謂",
    "T17n0761_003:0621b18": "赤入；若欲以一切入入一入即入一入，所謂",
    "T17n0761_003:0621b19": "白入；若欲以一切入入一入即入一入，所謂",
    "T17n0761_003:0621b20": "識入。[0621b20] 「若欲以一切地、水、火、風、空、青、黃、赤、白、識",
    "T17n0761_003:0621b21": "入一入即入一入，是故名為一切入入一。一",
    "T17n0761_003:0621b22": "入即成一切入，是故名為一切入。是名菩薩",
    "T17n0761_003:0621b23": "摩訶薩十一切入。",
    "T17n0761_003:0621b24": "[0621b24] 「善男子！何者是菩薩摩訶薩十自在？所謂命",
    "T17n0761_003:0621b25": "自在、心自在、物自在、業自在、生自在、如意自",
    "T17n0761_003:0621b26": "在、信自在、願自在、智自在、法自在，是名菩",
    "T17n0761_003:0621b27": "薩摩訶薩十自在。善男子！得上甘露名為命",
    "T17n0761_003:0621b28": "自在；能知一切唯是一心，名為心自在；於其",
    "T17n0761_003:0621b29": "掌中出諸珍寶，亦以虛空而為庫藏，名為物自",
    "T17n0761_003:0621c01": "在；遠離一切煩惱、煩惱習氣及無明使，名為",
    "T17n0761_003:0621c02": "業自在；於禪定解脫三昧、三摩跋提隨意迴",
    "T17n0761_003:0621c03": "轉，名為生自在；於一切行自然而行，名為如",
    "T17n0761_003:0621c04": "意自在；於一切入中得自在觀，名為信自在；",
    "T17n0761_003:0621c05": "即生心時，現前成就一切諸事，名為願自在；",
    "T17n0761_003:0621c06": "一切身、口、意業以智為本，名為智自在；現得",
    "T17n0761_003:0621c07": "平等真如法界、實際無垢智慧，名為法自在。",
    "T17n0761_003:0621c08": "[0621c08] 「復次，善男子！得命自在故，對治一切世間",
    "T17n0761_003:0621c09": "死怖畏；得心自在故，對治一切世間煩惱怖",
    "T17n0761_003:0621c10": "畏；得物自在故，對治一切世間貧窮怖畏；得",
    "T17n0761_003:0621c11": "業自在故，對治一切世間惡行怖畏；得生",
    "T17n0761_003:0621c12": "自在故，對治一切世間惡道怖畏；得如意自",
    "T17n0761_003:0621c13": "在故，對治一切世間追求怖畏；得信自在故，",
    "T17n0761_003:0621c14": "對治一切世間謗法罪怖畏；得願自在故，對",
    "T17n0761_003:0621c15": "治一切世間心念縛怖畏；得智自在故，對治",
    "T17n0761_003:0621c16": "一切世間云何疑刺怖畏；得法自在故，對",
    "T17n0761_003:0621c17": "治一切世間大眾怖畏。[0621c17] 「復次，善男子！遠離殺",
    "T17n0761_003:0621c18": "生之罪，與一切眾生無瞋害心，是命自在因；",
    "T17n0761_003:0621c19": "於受樂眾生無障礙大慈、於受苦眾生無障",
    "T17n0761_003:0621c20": "礙大悲，是心自在因；平等心捨一切事，及",
    "T17n0761_003:0621c21": "迴向大菩提，是物自在因；入一切所作業——所",
    "T17n0761_003:0621c22": "謂清淨身、口、意業——是業自在因；以菩提心為",
    "T17n0761_003:0621c23": "本，攝取一切善根、十善業道，是生自在因；以",
    "T17n0761_003:0621c24": "一切供養、恭敬、禮拜、讚歎，象馬車乘捨與眾",
    "T17n0761_003:0621c25": "生，是如意自在因；於三寶中教化一切眾生，",
    "T17n0761_003:0621c26": "是信自在因；與一切眾生清淨身、口、意業，是",
    "T17n0761_003:0621c27": "願自在因；遠離供養、恭敬、飲食貪心，能施一",
    "T17n0761_003:0621c28": "切眾生法食，是智自在因；平等教化一切眾",
    "T17n0761_003:0621c29": "生，說一切眾生平等法界，說一切眾生諸",
    "T17n0761_003:0622a01": "佛如來以為法身、非飲食身，是法自在因。",
    "T17n0761_003:0622a02": "是名諸菩薩摩訶薩得十自在。",
    "T17n0761_003:0622a03": "[0622a03] 「善男子！何者是菩薩摩訶薩十諦？所謂世諦、",
    "T17n0761_003:0622a04": "第一義諦、相諦、差別諦、觀諦、事諦、生諦、盡",
    "T17n0761_003:0622a05": "無生智諦、入道智諦、集如來智諦，是名十諦。",
    "T17n0761_003:0622a06": "[0622a06] 「善男子！世諦者，所謂有限齊名數為他人說，",
    "T17n0761_003:0622a07": "狹劣不廣，是名世諦。[0622a07] 「第一義諦者，所謂甚深",
    "T17n0761_003:0622a08": "空相應法，無有限齊，不斷絕處，非他因緣，",
    "T17n0761_003:0622a09": "平等一相，無有高下，不亂不靜相、一切法",
    "T17n0761_003:0622a10": "真如相，是名第一義諦。[0622a10] 「相諦者，所謂逼惱",
    "T17n0761_003:0622a11": "者苦相、生者集相、淨者滅相、乘者道相，是",
    "T17n0761_003:0622a12": "名相諦。[0622a12] 「復次，善男子！知一切法自性無我相、",
    "T17n0761_003:0622a13": "證道相、作證相，是名相諦。如是知一切法自",
    "T17n0761_003:0622a14": "性淨相、知自性遠離相、知自性空相、知自性",
    "T17n0761_003:0622a15": "不生不滅相，證道相、作證道相，是名相諦。[0622a15] 「差",
    "T17n0761_003:0622a16": "別諦者，一切法皆是一相，依他因緣而差別",
    "T17n0761_003:0622a17": "說——一相者，所謂空相，彼空依他差別而說。[0622a17] 「又",
    "T17n0761_003:0622a18": "復，一切法無相、無願、無行，不生、不滅，彼一切",
    "T17n0761_003:0622a19": "差別皆是空相、皆悉是空、不相違相，是名差",
    "T17n0761_003:0622a20": "別諦。[0622a20] 「何者是觀諦？觀者徹觀故，數見、思惟、",
    "T17n0761_003:0622a21": "知、見、覺，證智，於彼境不相違背，是名觀諦。",
    "T17n0761_003:0622a22": "[0622a22] 「事諦者，所謂事智——事者，謂陰界入——知彼陰界",
    "T17n0761_003:0622a23": "入唯是因緣生，無事、無壽者，能如是知而證",
    "T17n0761_003:0622a24": "於道，是名事諦。[0622a24] 「何者是生諦？所謂依彼知",
    "T17n0761_003:0622a25": "斷煩惱、依彼行斷煩惱、依彼道斷煩惱，而得",
    "T17n0761_003:0622a26": "十力、四無畏、十八不共法，復證一切法、得",
    "T17n0761_003:0622a27": "一切如來勝自在法，是名生諦。[0622a27] 「盡無生智諦",
    "T17n0761_003:0622a28": "者，說一切有為法盡，彼有為法盡不盡以盡",
    "T17n0761_003:0622a29": "無盡。若盡有盡者即有盡盡，是故盡不盡。是",
    "T17n0761_003:0622b01": "故，盡不生、不滅，是名盡無生智諦。[0622b01] 「何者是入",
    "T17n0761_003:0622b02": "道智諦？以何等智、以何等道、以何等功德聚",
    "T17n0761_003:0622b03": "集、以何等智聚集，知一切法不生、不滅，依彼",
    "T17n0761_003:0622b04": "法自入、令他入，是名入道智諦。[0622b04] 「何者是集",
    "T17n0761_003:0622b05": "如來智諦？謂法雲地、如來地中間，集如來智",
    "T17n0761_003:0622b06": "諦得彼自然道證如來智，是名集如來智諦。",
    "T17n0761_003:0622b07": "[0622b07] 「是名菩薩摩訶薩十諦。",
    "T17n0761_003:0622b08": "[0622b08] 「善男子！何者是諸菩薩摩訶薩九次第入三",
    "T17n0761_003:0622b09": "摩拔提？[0622b09] 「菩薩摩訶薩離諸欲、諸惡不善法，",
    "T17n0761_003:0622b10": "有覺、有觀，離生喜樂，入初禪行。善男子！離諸",
    "T17n0761_003:0622b11": "欲者，謂初禪所對愛染法，遠離彼法名離諸",
    "T17n0761_003:0622b12": "欲。離諸惡不善法者，謂因貪、瞋、癡起殺生、",
    "T17n0761_003:0622b13": "偷盜、邪婬、妄語、兩舌、惡口、綺語、貪瞋、邪見，是",
    "T17n0761_003:0622b14": "名諸惡不善法，遠離彼法是名初禪。有覺者，",
    "T17n0761_003:0622b15": "謂共覺故。何者是覺？依何境界？隨順初禪",
    "T17n0761_003:0622b16": "是覺有種種異名，謂知、覺、思惟、觀集、定等，是",
    "T17n0761_003:0622b17": "名為覺。何者是觀？即彼隨順初禪覺行思",
    "T17n0761_003:0622b18": "惟、觀受欲定知覺，是名為觀。依於厭行共彼",
    "T17n0761_003:0622b19": "有覺、有觀而成初禪，依於厭行共彼有喜、有",
    "T17n0761_003:0622b20": "樂而成初禪，是名有喜有樂入初禪行。行",
    "T17n0761_003:0622b21": "者，所謂受持護念喜、樂、知等，是名為行。菩薩",
    "T17n0761_003:0622b22": "摩訶薩住初禪中得無生法忍增上欲心，是",
    "T17n0761_003:0622b23": "故入禪求無生法忍。[0622b23] 「是菩薩摩訶薩為得轉",
    "T17n0761_003:0622b24": "勝無生法忍欲求心故，於彼初禪中生不堅",
    "T17n0761_003:0622b25": "固心，是故菩薩捨彼初禪求第二禪。是菩",
    "T17n0761_003:0622b26": "薩離彼初禪有覺觀心，滅於彼心、離於彼心、",
    "T17n0761_003:0622b27": "淨於彼心、寂靜彼心，為入第二禪、為成就",
    "T17n0761_003:0622b28": "第二禪思惟行。是菩薩離彼覺觀，內淨心一",
    "T17n0761_003:0622b29": "處，無覺、無觀，定生喜樂，入第二禪行。內淨者，",
    "T17n0761_003:0622c01": "謂對治障彼第二禪法。菩薩寂靜，彼法清",
    "T17n0761_003:0622c02": "淨無濁，是名內淨。心一處者，謂滅彼初禪",
    "T17n0761_003:0622c03": "一切覺觀，寂靜一味猶如大海。善男子！譬",
    "T17n0761_003:0622c04": "如一切諸水入於大海皆同一味，所謂&#x918E;味。",
    "T17n0761_003:0622c05": "如是，菩薩摩訶薩入第二禪，滅彼初禪一切",
    "T17n0761_003:0622c06": "覺觀，寂靜一味，無覺、無觀，是名得無覺無觀",
    "T17n0761_003:0622c07": "三昧。是菩薩依彼三昧生喜——謂於佛、法、僧",
    "T17n0761_003:0622c08": "中生於喜心——依彼喜心，諸善功德自然滿足。",
    "T17n0761_003:0622c09": "[0622c09] 「是菩薩為彼無生法忍增勝光明、轉轉光明、",
    "T17n0761_003:0622c10": "轉轉勝妙、轉轉柔軟，得上欲心。是菩薩依",
    "T17n0761_003:0622c11": "彼無生法忍上欲心故，於彼第二禪中不住、",
    "T17n0761_003:0622c12": "不樂，更求勝上第三禪行。是菩薩生如是心，",
    "T17n0761_003:0622c13": "知彼喜心障第三禪及障無生法忍，是故菩",
    "T17n0761_003:0622c14": "薩離喜行，捨憶念安慧、身受樂——是樂聖人亦",
    "T17n0761_003:0622c15": "說、亦捨——遠離喜樂，入三禪行。是菩薩得三昧",
    "T17n0761_003:0622c16": "樂，厭於彼喜，生如是心：『此無喜樂，是無常",
    "T17n0761_003:0622c17": "樂、是盡滅法，非常、非恒，非真實樂、非究竟",
    "T17n0761_003:0622c18": "樂。』是菩薩知如是已，轉轉復得彼無生法",
    "T17n0761_003:0622c19": "忍增上欲心。[0622c19] 「是菩薩依彼無生法忍增上欲",
    "T17n0761_003:0622c20": "心不樂苦樂，是菩薩遠離苦樂，先滅憂喜，",
    "T17n0761_003:0622c21": "不苦、不樂，捨念清淨，入四禪行。是菩薩得第",
    "T17n0761_003:0622c22": "四禪三摩拔提，柔軟心、自在心、寂靜心、光明心、",
    "T17n0761_003:0622c23": "正直心，以彼一切樂事捨與一切眾生。是",
    "T17n0761_003:0622c24": "菩薩與一切眾生現前安隱樂時，即得無生",
    "T17n0761_003:0622c25": "法忍光明現前。是菩薩得彼無生法忍光明",
    "T17n0761_003:0622c26": "現前故，令行速疾。[0622c26] 「是菩薩於彼第四禪勝妙",
    "T17n0761_003:0622c27": "樂中不生樂心，遠離彼樂，捨念清淨，唯見",
    "T17n0761_003:0622c28": "虛空現前。是菩薩過一切色相、滅一切有對",
    "T17n0761_003:0622c29": "相、不念種種相，知無邊虛空即入無邊虛",
    "T17n0761_003:0623a01": "空行。是菩薩如是觀色略有二種：一者、四大，",
    "T17n0761_003:0623a02": "二者、依四大。四大者，謂地、水、火、風；依四大者，",
    "T17n0761_003:0623a03": "謂色、香、味、觸。如是廣有八種色，離彼一切色",
    "T17n0761_003:0623a04": "相無彼色相。滅彼色相故，言過一切色相。",
    "T17n0761_003:0623a05": "隨何等法有其色相，彼法必有礙相。是故，過",
    "T17n0761_003:0623a06": "一切色相、滅一切有對相，不念、不行種種異",
    "T17n0761_003:0623a07": "相。以過種種異相、以不念種種異相故，唯",
    "T17n0761_003:0623a08": "見虛空相。是故，菩薩知無量虛空即入無邊",
    "T17n0761_003:0623a09": "虛空行。是菩薩入無邊虛空處三昧生如是",
    "T17n0761_003:0623a10": "心：『虛空無邊、虛空無際、虛空無崖，隨何等",
    "T17n0761_003:0623a11": "法以無邊等故，彼法無有前際、中際、後際。』如",
    "T17n0761_003:0623a12": "是觀一切法無前、中、後際。是菩薩入如是三",
    "T17n0761_003:0623a13": "昧，即於一切眾生起大慈心、即於一切法得",
    "T17n0761_003:0623a14": "平等智而現在前，是菩薩爾時於無生法忍",
    "T17n0761_003:0623a15": "中始得勝進光明現前。[0623a15] 「是菩薩過一切無邊",
    "T17n0761_003:0623a16": "虛空相，現前知無邊識相，入無邊識處行。",
    "T17n0761_003:0623a17": "是菩薩生如是心：『是無邊虛空相唯是識想",
    "T17n0761_003:0623a18": "分別。』是菩薩得如是心，知一切唯是識相，",
    "T17n0761_003:0623a19": "是識無量無邊。是菩薩入如是三昧得無生",
    "T17n0761_003:0623a20": "法忍，非究竟成就無生法忍。[0623a20] 「是菩薩過一切",
    "T17n0761_003:0623a21": "無邊識相處現前知無所有處，入無所有無",
    "T17n0761_003:0623a22": "少處行。無所有者，無彼所有。何者是所有？謂",
    "T17n0761_003:0623a23": "貪、瞋、癡分別，種種分別、虛妄分別，一切有為",
    "T17n0761_003:0623a24": "法皆從虛妄分別心生。無彼所有，故言無所",
    "T17n0761_003:0623a25": "有。無少者，如向所說，法中少相、細相、微相等",
    "T17n0761_003:0623a26": "名為少相。無彼少相，故言無少。過彼一切&#x9E81;",
    "T17n0761_003:0623a27": "細相故，言無所有、無少。是菩薩住如是三昧",
    "T17n0761_003:0623a28": "得轉勝無生法忍光明現前。[0623a28] 「是菩薩為得彼",
    "T17n0761_003:0623a29": "無生法忍，不樂彼無所有無少三昧，是菩",
    "T17n0761_003:0623b01": "薩更求增上三昧生勝欲心。是菩薩轉求增",
    "T17n0761_003:0623b02": "上三昧勝行，生如是心：『是無所有無少行相",
    "T17n0761_003:0623b03": "亦是細相，虛妄分別故。』次觀非相非非相。",
    "T17n0761_003:0623b04": "何等法是非相非非相？非相者是空，非非相",
    "T17n0761_003:0623b05": "者從因緣生。菩薩爾時得非相非非相三昧",
    "T17n0761_003:0623b06": "現前，是菩薩過一切無所有處少相入非想",
    "T17n0761_003:0623b07": "非非想處三昧行。菩薩住於彼處生如是心：",
    "T17n0761_003:0623b08": "『彼非想非非想處無所可樂。』是菩薩遠離彼",
    "T17n0761_003:0623b09": "處。[0623b09] 「是菩薩遠離彼處，即時一切法不生不滅",
    "T17n0761_003:0623b10": "現前。是菩薩知一切法不生、不滅，見一切法",
    "T17n0761_003:0623b11": "自性寂滅，是菩薩不行、不住，菩薩爾時得勝",
    "T17n0761_003:0623b12": "上清淨無生法忍。是菩薩自此以上得自然",
    "T17n0761_003:0623b13": "不休息菩薩道。[0623b13] 「是名菩薩摩訶薩九種次第",
    "T17n0761_003:0623b14": "入三摩拔提。",
    "T17n0761_003:0623b15": "[0623b15] 「善男子！何者是菩薩摩訶薩十力？所謂信力、",
    "T17n0761_003:0623b16": "內力、修行力、忍辱力、智力、離力、聞慧力、樂",
    "T17n0761_003:0623b17": "說力、功德力、如實修行力。[0623b17] 「善男子！何者是信",
    "T17n0761_003:0623b18": "力？信力者，菩薩摩訶薩信何等何等法，彼彼",
    "T17n0761_003:0623b19": "法中隨心即成決定信力。是菩薩於信力中，",
    "T17n0761_003:0623b20": "一切世間天、人、諸魔不能擾動，是名菩薩摩",
    "T17n0761_003:0623b21": "訶薩信力。",
    "T17n0761_003:0623b22": "[0623b22] 「善男子！何者是菩薩摩訶薩內力？菩薩起貪",
    "T17n0761_003:0623b23": "心時，修不淨觀即滅貪心；起瞋心時，修行大",
    "T17n0761_003:0623b24": "慈即滅瞋心；起癡心時，修因緣行即滅癡心。",
    "T17n0761_003:0623b25": "是菩薩若為他人呵罵、打縛，生如是心：『此聲",
    "T17n0761_003:0623b26": "如響，呵罵等如夢。』菩薩爾時得平等智，信知",
    "T17n0761_003:0623b27": "打罵、繫閉等唯是自業，能如是見即時消滅。",
    "T17n0761_003:0623b28": "是菩薩知此身中有何等事——所謂逼惱、割截",
    "T17n0761_003:0623b29": "等事——如水中月，菩薩爾時得平等智，能如是",
    "T17n0761_003:0623c01": "知即時消滅。舉要言之，菩薩能知諸煩惱門",
    "T17n0761_003:0623c02": "皆是清淨門，是名菩薩摩訶薩內力。",
    "T17n0761_003:0623c03": "[0623c03] 「善男子！何者是菩薩摩訶薩修行力？謂信行",
    "T17n0761_003:0623c04": "地力、見道地力所有對治障法，而彼障法",
    "T17n0761_003:0623c05": "所不能障是菩薩。彼信行地中、見道地中，一",
    "T17n0761_003:0623c06": "切世間天、人、魔、梵不能擾動，是名菩薩摩訶",
    "T17n0761_003:0623c07": "薩修行力。",
    "T17n0761_003:0623c08": "[0623c08] 「善男子！何者是菩薩摩訶薩忍辱力？若菩薩",
    "T17n0761_003:0623c09": "為他所罵而不加報，以得如響平等智力故；",
    "T17n0761_003:0623c10": "若菩薩為他人所打而不加報，以得鏡像平",
    "T17n0761_003:0623c11": "等智力故；若菩薩為他所惱而不加報，以得",
    "T17n0761_003:0623c12": "如幻平等智力故；若菩薩為他所瞋而不加",
    "T17n0761_003:0623c13": "報，以得內清淨平等智力故；世間八法所不",
    "T17n0761_003:0623c14": "能染，以得世法清淨平等智力故；一切煩惱",
    "T17n0761_003:0623c15": "不能染、不能勝，以得集因緣平等智力故。舉",
    "T17n0761_003:0623c16": "要言之，是菩薩見一切染法門皆是清淨門，",
    "T17n0761_003:0623c17": "是名菩薩摩訶薩忍辱力。",
    "T17n0761_003:0623c18": "[0623c18] 「善男子！何者是菩薩摩訶薩智力？謂菩薩摩",
    "T17n0761_003:0623c19": "訶薩知陰、界、入空，不生、不滅，以何等智能集",
    "T17n0761_003:0623c20": "大菩提。於彼智中一切諸魔、外道、邪見現作",
    "T17n0761_003:0623c21": "佛形所不能動、亦不擾亂、不能令疑，是名菩",
    "T17n0761_003:0623c22": "薩摩訶薩智力。",
    "T17n0761_003:0623c23": "[0623c23] 「善男子！何者是菩薩摩訶薩離力？若菩薩身",
    "T17n0761_003:0623c24": "住一處，一切眾生到菩薩所惡口毀罵、誹謗",
    "T17n0761_003:0623c25": "菩薩，亦復毀罵佛、法、僧寶，或捉菩薩若割、若",
    "T17n0761_003:0623c26": "截，菩薩爾時於彼眾生不生惱害及以瞋心、",
    "T17n0761_003:0623c27": "亦復不起煩惱使心及習氣煩惱心。若有眾",
    "T17n0761_003:0623c28": "生來化菩薩令起諸惡，菩薩爾時化令從己，",
    "T17n0761_003:0623c29": "於三寶中得堅固心，是名菩薩摩訶薩離力。",
    "T17n0761_003:0624a01": "[0624a01] 「善男子！何者是菩薩摩訶薩聞慧力？善男子！",
    "T17n0761_003:0624a02": "菩薩摩訶薩多聞聞持聞慧海藏，聞慧聚集，",
    "T17n0761_003:0624a03": "是菩薩成就如是多聞慧力。若三千大千世",
    "T17n0761_003:0624a04": "界眾生懷種種疑詣菩薩所，一時發問各",
    "T17n0761_003:0624a05": "異不同，菩薩爾時其心不動，以一音答斷一",
    "T17n0761_003:0624a06": "切疑。如是，百千萬劫種種疑問，菩薩一時一",
    "T17n0761_003:0624a07": "音而答，是名菩薩摩訶薩聞慧力。",
    "T17n0761_003:0624a08": "[0624a08] 「善男子！何者是菩薩摩訶薩樂說力？菩薩在",
    "T17n0761_003:0624a09": "於百千萬那由他大眾中說法，彼菩薩不思",
    "T17n0761_003:0624a10": "惟、不分別何等何等眾生樂何等何等法，菩",
    "T17n0761_003:0624a11": "薩隨彼眾生而為說法。菩薩說法不失字義，",
    "T17n0761_003:0624a12": "亦不重說、不遲疾說、不惡聲說、不多少說，是",
    "T17n0761_003:0624a13": "名菩薩摩訶薩樂說力。",
    "T17n0761_003:0624a14": "[0624a14] 「善男子！何者是菩薩摩訶薩功德力？菩薩若",
    "T17n0761_003:0624a15": "於樹下、若在自舍、若在空處，一切諸魔及其",
    "T17n0761_003:0624a16": "眷屬詣彼菩薩為作破壞、為欲擾亂，然彼",
    "T17n0761_003:0624a17": "諸魔及其眷屬不能壞亂彼菩薩行。彼諸魔",
    "T17n0761_003:0624a18": "眾而自驚怖，破壞離散，自見摧滅，無有救者。",
    "T17n0761_003:0624a19": "彼諸魔眾所持器仗，刀、劍、鉾、&#x77DF;、長鉤、鉞斧、&#x9B2A;輪、",
    "T17n0761_003:0624a20": "&#x7F82;索、弓箭、戈戟，如是等事猶如雲雨，以彼菩",
    "T17n0761_003:0624a21": "薩摩訶薩功德力故，即時變成種種諸華，所",
    "T17n0761_003:0624a22": "謂曼陀羅華、摩訶曼陀羅華、盧遮華、摩訶盧",
    "T17n0761_003:0624a23": "遮華、陀羅華、摩訶陀羅華、瞻婆華、修摩那",
    "T17n0761_003:0624a24": "華、優波羅華、&#x9262;頭摩華，如是等種種諸華",
    "T17n0761_003:0624a25": "如雲雨下供養菩薩。彼諸魔眾所有種種&#x9E81;",
    "T17n0761_003:0624a26": "獷言語聞者驚怖，如是等聲以是菩薩功",
    "T17n0761_003:0624a27": "德力故，即時變成種種讚歎微妙音聲。是時",
    "T17n0761_003:0624a28": "菩薩於彼諸魔種種&#x9E81;惡六塵境界，以是菩",
    "T17n0761_003:0624a29": "薩功德力故，彼惡境界即滅不現。是時菩薩",
    "T17n0761_003:0624b01": "即隨心念而虛空中一切妙境即時現前，是",
    "T17n0761_003:0624b02": "菩薩依自功德增上因緣以彼虛空而為庫",
    "T17n0761_003:0624b03": "藏，於自掌中成就一切殊勝財寶而現在前，",
    "T17n0761_003:0624b04": "悉令一切眾生受用，是菩薩掌中勝妙珍寶",
    "T17n0761_003:0624b05": "皆由自力功德而成。善男子！若以劫壽說",
    "T17n0761_003:0624b06": "是菩薩功德之力不可得盡，是名菩薩摩訶",
    "T17n0761_003:0624b07": "薩功德力。[0624b07] 「善男子！何者是菩薩摩訶薩如實",
    "T17n0761_003:0624b08": "修行力？善男子！菩薩摩訶薩有十種如實修",
    "T17n0761_003:0624b09": "行力。何者為十？所謂布施修行力、持戒修",
    "T17n0761_003:0624b10": "行力、忍辱修行力、精進修行力、禪定修行",
    "T17n0761_003:0624b11": "力、般若修行力、方便修行力、願修行力、力修",
    "T17n0761_003:0624b12": "行力、智修行力，是名菩薩摩訶薩波羅蜜相",
    "T17n0761_003:0624b13": "應十種如實修行力。善男子！諸菩薩摩訶薩",
    "T17n0761_003:0624b14": "其餘一切無量如實修行力皆悉攝在十種",
    "T17n0761_003:0624b15": "如實修行力。[0624b15] 「善男子！何者是菩薩摩訶薩布",
    "T17n0761_003:0624b16": "施修行力？善男子！菩薩摩訶薩無有一物&#x608B;",
    "T17n0761_003:0624b17": "而不捨；唯除惱害諸眾生事。菩薩隨何等心",
    "T17n0761_003:0624b18": "能行施者，而彼施心唯除諸佛如來及得忍",
    "T17n0761_003:0624b19": "菩薩，餘一切眾生不能得信，何況能知？是名",
    "T17n0761_003:0624b20": "菩薩布施修行力。",
    "T17n0761_003:0624b21": "[0624b21] 「善男子！何者是菩薩持戒修行力？善男子！菩",
    "T17n0761_003:0624b22": "薩持戒修行力有十種。何者為十？所謂聲聞",
    "T17n0761_003:0624b23": "持戒修行、辟支佛持戒修行、菩薩持戒修",
    "T17n0761_003:0624b24": "行、攝受一切善法持戒修行、求善知識不捨",
    "T17n0761_003:0624b25": "持戒修行、護攝受妙法持戒修行、常為利益",
    "T17n0761_003:0624b26": "他持戒修行、迴向大菩提持戒修行、常寂靜",
    "T17n0761_003:0624b27": "入三昧持戒修行、斷煩惱及煩惱習氣持戒",
    "T17n0761_003:0624b28": "修行。善男子！諸菩薩等善能分別微密持戒，",
    "T17n0761_003:0624b29": "以是義故，彼諸菩薩所修持戒非一切種智",
    "T17n0761_003:0624c01": "人不能得知，是名菩薩摩訶薩持戒修行力。",
    "T17n0761_003:0624c02": "[0624c02] 「善男子！何者是菩薩忍辱修行力？菩薩摩訶",
    "T17n0761_003:0624c03": "薩有三種忍辱：所謂諸苦忍辱、他所加惡",
    "T17n0761_003:0624c04": "不報忍辱、知諸法無生忍辱。善男子！諸苦",
    "T17n0761_003:0624c05": "忍辱者，以知自作業故；不報惡忍辱者，以",
    "T17n0761_003:0624c06": "於一切眾生得一子心故；諸法忍辱者，以於",
    "T17n0761_003:0624c07": "一切法得無生智故。是名菩薩三種忍辱。善",
    "T17n0761_003:0624c08": "男子！是名菩薩摩訶薩忍辱修行力。",
    "T17n0761_003:0624c09": "[0624c09] 「善男子！何者是菩薩摩訶薩精進修行力？善",
    "T17n0761_003:0624c10": "男子！菩薩隨何等處、隨何等行，為成就彼善",
    "T17n0761_003:0624c11": "法修行力故，彼彼法中生如是心：『我成就此",
    "T17n0761_003:0624c12": "善法，為令一切眾生同得故。』是名菩薩摩訶",
    "T17n0761_003:0624c13": "薩精進修行力。",
    "T17n0761_003:0624c14": "[0624c14] 「善男子！何者是菩薩摩訶薩禪定修行力？善",
    "T17n0761_003:0624c15": "男子！菩薩不見一法而非寂靜、見一切法自",
    "T17n0761_003:0624c16": "性寂靜，滅一切諸覺，遠離心、意、意識，不生、不",
    "T17n0761_003:0624c17": "滅，不動、不亂。是菩薩不見自心定、他心亂，不",
    "T17n0761_003:0624c18": "見離自身、不見離他身更有三昧，而能修習",
    "T17n0761_003:0624c19": "一切功德精進不息，是名菩薩摩訶薩禪定",
    "T17n0761_003:0624c20": "修行力。",
    "T17n0761_003:0624c21": "[0624c21] 「善男子！何者是菩薩摩訶薩般若修行力？善",
    "T17n0761_003:0624c22": "男子！菩薩不見一法離因緣集、不見一法離",
    "T17n0761_003:0624c23": "於空、無相、無作解脫、不見一法離虛空解脫，",
    "T17n0761_003:0624c24": "而能修習助菩提法，精進不息，亦化眾生而",
    "T17n0761_003:0624c25": "不休息，是名菩薩摩訶薩般若修行力。",
    "T17n0761_003:0624c26": "[0624c26] 「善男子！何者是菩薩摩訶薩方便修行力？善",
    "T17n0761_003:0624c27": "男子！菩薩摩訶薩不見自身而常護自身密",
    "T17n0761_003:0624c28": "行、不見眾生而常教化眾生不息、不見煩惱",
    "T17n0761_003:0624c29": "而常守護諸情根行，菩薩見一切色不離佛",
    "T17n0761_003:0625a01": "色而常求見諸如來色、菩薩聞一切聲不離",
    "T17n0761_003:0625a02": "諸法聲而常求聞法無有厭足，不見世間而",
    "T17n0761_003:0625a03": "常厭離一切世間、不見涅槃而為得涅槃捨",
    "T17n0761_003:0625a04": "於一切內外之物、不見佛及菩提而恒為得",
    "T17n0761_003:0625a05": "佛及菩提而常作百千萬願現前修行，是",
    "T17n0761_003:0625a06": "名菩薩摩訶薩方便修行力。",
    "T17n0761_003:0625a07": "[0625a07] 「善男子！何者是菩薩摩訶薩願修行力？善男",
    "T17n0761_003:0625a08": "子！菩薩摩訶薩不見一法增、不見一法減，而",
    "T17n0761_003:0625a09": "能隨喜一切眾生所作善根迴向阿耨多羅",
    "T17n0761_003:0625a10": "三藐三菩提，亦以自己一切善根共諸眾生",
    "T17n0761_003:0625a11": "迴向阿耨多羅三藐三菩提，而作是言：『我因",
    "T17n0761_003:0625a12": "此諸善根必成阿耨多羅三藐三菩提，我因",
    "T17n0761_003:0625a13": "此諸善根成就如是如是佛國土，我因此諸",
    "T17n0761_003:0625a14": "善根得如是如是大眾。』菩薩如是大願成就",
    "T17n0761_003:0625a15": "不可破壞。是菩薩修持淨戒，不破、不漏，不點、",
    "T17n0761_003:0625a16": "不污，智者讚歎。是菩薩住彼如是淨持戒中，",
    "T17n0761_003:0625a17": "所作大願皆悉成就，是名菩薩摩訶薩願修",
    "T17n0761_003:0625a18": "行力。",
    "T17n0761_003:0625a19": "[0625a19] 「善男子！何者是菩薩摩訶薩力修行力？若有",
    "T17n0761_003:0625a20": "眾生現作佛身，詣菩薩所欲退菩薩菩提之",
    "T17n0761_003:0625a21": "心而作是言：『何處當有此菩提法？』廣說種種",
    "T17n0761_003:0625a22": "破壞之言。然是菩薩不可得退轉、不可破壞",
    "T17n0761_003:0625a23": "轉，念菩提轉、念道場、念降伏魔、念轉法輪、",
    "T17n0761_003:0625a24": "念大慈悲，於彼破壞眾生、邪教眾生不生惡",
    "T17n0761_003:0625a25": "心，而以慈悲還教彼人置於善法，而是菩薩",
    "T17n0761_003:0625a26": "不失淨信、精進、正念、三昧、般若等力。是菩薩",
    "T17n0761_003:0625a27": "依彼不退轉力令無量阿僧祇眾生得佛菩",
    "T17n0761_003:0625a28": "提、入佛菩提，是名菩薩摩訶薩力修行力。[0625a28] 「善",
    "T17n0761_003:0625a29": "男子！何者是菩薩摩訶薩智修行力？善男子！",
    "T17n0761_003:0625b01": "菩薩如實知一切法無有眾生，不生、不老、不",
    "T17n0761_003:0625b02": "病、不死，唯見於法離我、我所。是菩薩依如是",
    "T17n0761_003:0625b03": "知諸法智力令無量阿僧祇眾生入彼智中。",
    "T17n0761_003:0625b04": "是菩薩一切世間諸魔外道尚不能轉彼真",
    "T17n0761_003:0625b05": "如心，何況迴置世間法中？是名菩薩摩訶薩",
    "T17n0761_003:0625b06": "智修行力。[0625b06] 「善男子！是名菩薩摩訶薩十種修",
    "T17n0761_003:0625b07": "行力。",
    "T17n0761_003:0625b08": "[0625b08] 「善男子！何者是菩薩摩訶薩十智？所謂苦智、",
    "T17n0761_003:0625b09": "集智、滅智、道智、於苦中法智、於集滅道中",
    "T17n0761_003:0625b10": "法智、陰智、界智、入智、過去未來智、於道及",
    "T17n0761_003:0625b11": "果智，是名諸菩薩十智。[0625b11] 「善男子！何者是苦",
    "T17n0761_003:0625b12": "智？謂苦中苦智、於苦中集智、於苦中滅智、於",
    "T17n0761_003:0625b13": "苦中道智。復次，善男子！於苦空智、空無相智、",
    "T17n0761_003:0625b14": "苦無願智、苦因緣生智，唯是苦生如是苦中",
    "T17n0761_003:0625b15": "苦智。復次，善男子！知無明智、知愛智、知取",
    "T17n0761_003:0625b16": "智，名為苦智。[0625b16] 「善男子！何者是集智？隨何等法",
    "T17n0761_003:0625b17": "集彼集，彼智中集智，彼集唯是苦，是名集智。",
    "T17n0761_003:0625b18": "復次，善男子！知愛是集智，名為集智。[0625b18] 「善男子！",
    "T17n0761_003:0625b19": "何者是滅智？謂過去無所從來智、未來不",
    "T17n0761_003:0625b20": "生智、現在不住智，是名滅智。復次，善男子！",
    "T17n0761_003:0625b21": "知過去法不滅，知未來、現在法不滅，是名滅",
    "T17n0761_003:0625b22": "智。[0625b22] 「善男子！何者是道智？謂苦智、集智、滅智、道",
    "T17n0761_003:0625b23": "智中求道智、知道智，是名道智。善男子！何者",
    "T17n0761_003:0625b24": "是於苦中法智、集、滅、道中法智？菩薩生如是",
    "T17n0761_003:0625b25": "心：『此苦、集、滅、道唯是法。』如是知於苦中法智、",
    "T17n0761_003:0625b26": "於集、滅、道中法智，是名苦中法智乃至道中",
    "T17n0761_003:0625b27": "法智。[0625b27] 「善男子！何者是陰智？謂五陰中如幻",
    "T17n0761_003:0625b28": "夢智、五陰一合智、聚集智、和合智，是名陰智。",
    "T17n0761_003:0625b29": "復次，知色如聚沫、知受如水泡、知想如陽焰、",
    "T17n0761_003:0625c01": "知行如芭蕉、知識陰如幻，是名陰智。[0625c01] 「善男",
    "T17n0761_003:0625c02": "子！何者是界智？謂地界法界，而法界非堅相；",
    "T17n0761_003:0625c03": "如是水界法界，而法界非濕相；火界法界，而",
    "T17n0761_003:0625c04": "法界非熱相；風界法界，而法界非動相，如是",
    "T17n0761_003:0625c05": "知名為知界。復次，善男子！知微細智是名性",
    "T17n0761_003:0625c06": "智。知一切法根本，名為界智。復次，善男子！苦",
    "T17n0761_003:0625c07": "智、集智、滅智、道智，名為界智。復次，善男子！",
    "T17n0761_003:0625c08": "有二界：謂有為界、無為界。彼有為、無為中智，",
    "T17n0761_003:0625c09": "名為界智。復次，善男子！眼界、色界、眼識界",
    "T17n0761_003:0625c10": "法界，而法界非見相、亦非可見相、亦非可",
    "T17n0761_003:0625c11": "知相；如是，耳界、聲界、耳識界法界，而法界非",
    "T17n0761_003:0625c12": "聞相、亦非可聞相、亦非可知相；鼻界、香界、鼻",
    "T17n0761_003:0625c13": "識界法界，而法界非聞相、亦非可聞相、亦",
    "T17n0761_003:0625c14": "非可知相；舌界、味界、舌識界法界，而法界非",
    "T17n0761_003:0625c15": "嘗相、亦非可嘗相、亦非可知相；身界、觸界、",
    "T17n0761_003:0625c16": "身識界法界，而法界非聚集和合相、亦非觸",
    "T17n0761_003:0625c17": "相、亦非陽焰相；意界、法界、意識界法界，而",
    "T17n0761_003:0625c18": "法界非生、住、滅相，是名菩薩摩訶薩界智。[0625c18] 「善",
    "T17n0761_003:0625c19": "男子！何者是菩薩入智？謂入中廣智、深智、",
    "T17n0761_003:0625c20": "普智、縛智、刺智、怖智、誑智、無常智、障礙智，是",
    "T17n0761_003:0625c21": "名菩薩摩訶薩入智。復次，善男子！菩薩知入",
    "T17n0761_003:0625c22": "如空聚落——如彼空聚落而自不知是空聚落。",
    "T17n0761_003:0625c23": "如是，彼諸入自不知是空如空聚落。菩薩若",
    "T17n0761_003:0625c24": "如是知，是名入智。復次，善男子！菩薩如是",
    "T17n0761_003:0625c25": "知十二入——所謂眼入、色入、耳入、聲入、鼻入、香",
    "T17n0761_003:0625c26": "入、舌入、味入、身入、觸入、意入、法入——此諸入無",
    "T17n0761_003:0625c27": "我、無我所。菩薩若如是知，名為入智。[0625c27] 「善男子！",
    "T17n0761_003:0625c28": "何者是過去未來智？謂菩薩知過去、知未來，",
    "T17n0761_003:0625c29": "是名過去未來智。復次，善男子！知未來無作",
    "T17n0761_003:0626a01": "者、知過去滅盡，是名菩薩摩訶薩過去未來",
    "T17n0761_003:0626a02": "智。[0626a02] 「善男子！何者是於道中及果中智？謂於六",
    "T17n0761_003:0626a03": "波羅蜜中智，是名道智；謂十地中及如來地",
    "T17n0761_003:0626a04": "中智，是名果智。彼於道中及果中智，是名菩",
    "T17n0761_003:0626a05": "薩摩訶薩於道中及果中智。[0626a05] 「善男子！是名菩",
    "T17n0761_003:0626a06": "薩摩訶薩十智。」[0626a06] 說此法集法門時，七萬六千",
    "T17n0761_003:0626a07": "菩薩摩訶薩善聚集過去諸業得無生法忍。",
    "T17n0761_003:0626a08": "[0626a08] 爾時，奮迅慧菩薩語無所發菩薩摩訶薩言：",
    "T17n0761_003:0626a09": "「善男子！汝應當說菩薩摩訶薩諸波羅蜜相",
    "T17n0761_003:0626a10": "應法集。何以故？善男子！此是最勝所說法集，",
    "T17n0761_003:0626a11": "所謂說諸波羅蜜：何者是諸波羅蜜？何者是",
    "T17n0761_003:0626a12": "波羅蜜法集？」[0626a12] 爾時，無所發菩薩語奮迅慧菩",
    "T17n0761_003:0626a13": "薩言：「善男子！諸波羅蜜者，謂檀波羅蜜、尸波",
    "T17n0761_003:0626a14": "羅蜜、羼提波羅蜜、毘離耶波羅蜜、禪波羅蜜、",
    "T17n0761_003:0626a15": "般若波羅蜜、方便波羅蜜、願波羅蜜、力波",
    "T17n0761_003:0626a16": "羅蜜、智波羅蜜。善男子！是名諸波羅蜜。[0626a16] 「何者",
    "T17n0761_003:0626a17": "是波羅蜜法集？所謂不見布施名為檀波羅",
    "T17n0761_003:0626a18": "蜜，而常捨一切內外之物；不見持戒名為尸",
    "T17n0761_003:0626a19": "波羅蜜，而常修持一切淨戒頭陀功德等；不",
    "T17n0761_003:0626a20": "見忍辱名為羼提波羅蜜，而常修行忍辱安",
    "T17n0761_003:0626a21": "樂之行；不見精進名為毘離耶波羅蜜，而常",
    "T17n0761_003:0626a22": "修習一切善根無有休息；不見禪定名為禪",
    "T17n0761_003:0626a23": "波羅蜜，而常尊重寂靜之心；不見慧名為般",
    "T17n0761_003:0626a24": "若波羅蜜，而常修習聞慧之法；不見方便名",
    "T17n0761_003:0626a25": "為方便波羅蜜，而常現同一切外道，為諸眾",
    "T17n0761_003:0626a26": "生發起所念善根事故；不見願名為願波羅",
    "T17n0761_003:0626a27": "蜜，而常求一切善根共一切眾生迴向阿耨",
    "T17n0761_003:0626a28": "多羅三藐三菩提；不見力名為力波羅蜜，而",
    "T17n0761_003:0626a29": "常求那羅延身金剛力士，為教化眾生降伏",
    "T17n0761_003:0626b01": "憍慢故；不見智名為智波羅蜜，而常修行",
    "T17n0761_003:0626b02": "一切功巧技術、五明論等。善男子！是名菩",
    "T17n0761_003:0626b03": "薩摩訶薩諸波羅蜜相應法集。[0626b03] 「復次，善男子！",
    "T17n0761_003:0626b04": "菩薩不求一切果報而常不捨施心，於一切",
    "T17n0761_003:0626b05": "時捨一切事；不分別持戒，而能捨於身命，不",
    "T17n0761_003:0626b06": "毀淨戒；一切諸法不能擾動，而常遠離瞋害",
    "T17n0761_003:0626b07": "之心；不求一切法，而常念一切善根；不分",
    "T17n0761_003:0626b08": "別寂靜心，而常修行禪定神通三昧；於一切",
    "T17n0761_003:0626b09": "法中無有疑心，而常求於聞思修慧；不求一",
    "T17n0761_003:0626b10": "切法，而心常念種種善根之法；常住寂靜心，",
    "T17n0761_003:0626b11": "而常修行一切諸願；斷除一切憍慢高心，而",
    "T17n0761_003:0626b12": "常修行成就堅固金剛之身；善知一切諸經",
    "T17n0761_003:0626b13": "論等，而常求於一切尊重諸善知識。善男",
    "T17n0761_003:0626b14": "子！是名菩薩摩訶薩諸波羅蜜相應法集。[0626b14] 「復",
    "T17n0761_003:0626b15": "次，善男子！菩薩摩訶薩心常愛樂檀波羅蜜，",
    "T17n0761_003:0626b16": "而現隨順慳嫉眾生；心常愛樂修持淨戒，而",
    "T17n0761_003:0626b17": "現隨順破戒眾生；心常愛樂忍辱之事，而現",
    "T17n0761_003:0626b18": "隨順不能忍辱顛倒眾生；心常愛樂精進之",
    "T17n0761_003:0626b19": "行，而現隨順懈怠懶惰顛倒眾生；心常愛樂",
    "T17n0761_003:0626b20": "禪定三昧，而現隨順多事散亂顛倒眾生；心",
    "T17n0761_003:0626b21": "常愛樂般若妙慧，而現隨順信非善處癡&#x7602;",
    "T17n0761_003:0626b22": "眾生；心常愛樂方便善巧，而現不求一切所",
    "T17n0761_003:0626b23": "作事；心常愛樂大願善根，而現隨順厭離",
    "T17n0761_003:0626b24": "世間眾生等行；心常愛樂有力，而現隨順無",
    "T17n0761_003:0626b25": "力眾生；心常愛樂勝智，而現隨順無智眾",
    "T17n0761_003:0626b26": "生。善男子！是名菩薩摩訶薩諸波羅蜜相應",
    "T17n0761_003:0626b27": "法集。[0626b27] 「復次，善男子！菩薩摩訶薩修行檀波羅",
    "T17n0761_003:0626b28": "蜜者，得如意寶手及以虛空而為庫藏；修行",
    "T17n0761_003:0626b29": "尸羅波羅蜜者，超過一切惡道，而得生死自",
    "T17n0761_003:0626c01": "在，及柔軟心、隨自在心；修行羼提波羅蜜者，",
    "T17n0761_003:0626c02": "得如來色身莊嚴，成就三十二相、八十種好，",
    "T17n0761_003:0626c03": "見者無厭；修行毘離耶波羅蜜者，得四無畏",
    "T17n0761_003:0626c04": "及四無礙；修行禪波羅蜜者，得一切聲中自",
    "T17n0761_003:0626c05": "在及一切所作業中自在；修行般若波羅蜜",
    "T17n0761_003:0626c06": "者，得一切法中無所障礙，謂一切法菩提平",
    "T17n0761_003:0626c07": "等故；修行方便波羅蜜者，得所作業自然，",
    "T17n0761_003:0626c08": "謂得身、口、意業自然故；修行願波羅蜜者，",
    "T17n0761_003:0626c09": "得於一切生中宿命自在，及隨順行、隨順所",
    "T17n0761_003:0626c10": "作事；修行力波羅蜜者，一切煩惱及一切諸",
    "T17n0761_003:0626c11": "魔外道不能擾亂，則得一切世間最高大身",
    "T17n0761_003:0626c12": "故；修行智波羅蜜者，謂能超過陰、死、煩惱、天",
    "T17n0761_003:0626c13": "魔等故。善男子！是名菩薩摩訶薩諸波羅",
    "T17n0761_003:0626c14": "蜜相應法集。[0626c14] 「復次，善男子！菩薩摩訶薩讚",
    "T17n0761_003:0626c15": "歎布施而不以彼布施為清淨；讚歎持戒、忍",
    "T17n0761_003:0626c16": "辱、精進、禪定、般若、方便、願、力、讚歎智等，而不",
    "T17n0761_003:0626c17": "以彼等為清淨。何以故？雖修如是一切法等，",
    "T17n0761_003:0626c18": "以能捨故，是一切法以分別心故有，是故分",
    "T17n0761_003:0626c19": "別心及分別心所生法皆悉捨離。是故，菩薩",
    "T17n0761_003:0626c20": "分別心及分別一切法心所生法不與共住，",
    "T17n0761_003:0626c21": "不生心以為清淨，而是菩薩生如是心知無",
    "T17n0761_003:0626c22": "分別、無戲論境界，證阿耨多羅三藐三菩提",
    "T17n0761_003:0626c23": "心。」[0626c23] 奮迅慧菩薩言：「善男子！言菩提者，於",
    "T17n0761_003:0626c24": "何法而說？」[0626c24] 無所發菩薩言：「善男子！言菩提者，",
    "T17n0761_003:0626c25": "無分別、無戲論法即其言也。[0626c25] 「善男子！見我者，",
    "T17n0761_003:0626c26": "名為戲論，此非菩提；遠離我見，無有戲論，名",
    "T17n0761_003:0626c27": "為菩提。善男子！著我所者，名為戲論，此非菩",
    "T17n0761_003:0626c28": "提；遠離我所，無有戲論，名為菩提。隨順老、病、",
    "T17n0761_003:0626c29": "死者，名為戲論，此非菩提；不隨順老、病、死，寂",
    "T17n0761_003:0627a01": "靜、無戲論，名為菩提。慳、嫉、破戒、瞋恨、懈怠、散",
    "T17n0761_003:0627a02": "亂、愚癡，無智戲論，此非菩提；布施、持戒、忍辱、",
    "T17n0761_003:0627a03": "精進、禪定、智慧，無戲論法，名為菩提。邪見、惡",
    "T17n0761_003:0627a04": "覺觀、惡願，名為戲論，此非菩提；空、無相、無願，",
    "T17n0761_003:0627a05": "無戲論法，名為菩提。復次，善男子！亦得言一",
    "T17n0761_003:0627a06": "切法是菩提、亦得言一切法非為菩提。」[0627a06] 問曰：",
    "T17n0761_003:0627a07": "「以何義故，一切法名為菩提？一切法非菩",
    "T17n0761_003:0627a08": "提？」[0627a08] 答曰：「於一切法著我、我所，此非菩提；覺一",
    "T17n0761_003:0627a09": "切法平等、知一切法真如，名為菩提。復次，善",
    "T17n0761_003:0627a10": "男子！言菩提者，名為寂靜；寂靜者，名為一切",
    "T17n0761_003:0627a11": "法真如。」[0627a11] 問曰：「善男子！所言真如，真如者於何",
    "T17n0761_003:0627a12": "法說？」[0627a12] 答曰：「善男子！言真如，真如者名為空，彼",
    "T17n0761_003:0627a13": "空不生、不滅。」[0627a13] 問曰：「若如是，一切法空。是故，一",
    "T17n0761_003:0627a14": "切法不生、不滅。」[0627a14] 無所發菩薩言：「如是，如是。善",
    "T17n0761_003:0627a15": "男子！如汝所說，一切法不生、不滅。」[0627a15] 問曰：「若",
    "T17n0761_003:0627a16": "如是，何故如來說有為法皆悉生滅？佛說有",
    "T17n0761_003:0627a17": "為法皆生滅者，此言何謂？」[0627a17] 無所發菩薩言：「善",
    "T17n0761_003:0627a18": "男子！為愚癡凡夫著生滅法故，諸佛如來以",
    "T17n0761_003:0627a19": "大慈悲為護驚怖，隨順世諦作如是說諸法",
    "T17n0761_003:0627a20": "生、滅，而一切諸法不生、不滅。是故，善男子！菩",
    "T17n0761_003:0627a21": "薩摩訶薩應知諸佛、應知諸佛法、應知諸眾",
    "T17n0761_003:0627a22": "生、應知諸法、應知自身、應知身法。」[0627a22] 爾時，無所",
    "T17n0761_003:0627a23": "發菩薩摩訶薩欲重宣此義，而說偈言：",
    "T17n0761_003:0627a24": "「佛及佛出世、  諸佛法實體，",
    "T17n0761_003:0627a25": " 菩薩如彼法，  不放逸而知。",
    "T17n0761_003:0627a26": " 諸善無漏聚，  佛世智者最，",
    "T17n0761_003:0627a27": " 依眾生心成。  修善行因緣，",
    "T17n0761_003:0627a28": " 是能知諸法、  是能覺諸法，",
    "T17n0761_003:0627a29": " 是人到諸行。  若能知諸佛、",
    "T17n0761_003:0627b01": " 菩提無與者，  亦無人取彼，",
    "T17n0761_003:0627b02": " 實知自身法，  名為覺覺者。",
    "T17n0761_003:0627b03": " 若能知自身，  唯是相無實，",
    "T17n0761_003:0627b04": " 是能知如佛，  及知菩提法。",
    "T17n0761_003:0627b05": " 唯相諸眾生，  虛妄分別說，",
    "T17n0761_003:0627b06": " 菩薩如實知，  如夢幻等相。",
    "T17n0761_003:0627b07": " 妄覺實覺者，  無能知此行，",
    "T17n0761_003:0627b08": " 若調諸根馬，  是能依定知。",
    "T17n0761_003:0627b09": " 是人無怨、親，  及作、不可作，",
    "T17n0761_003:0627b10": " 亦無取、捨法，  是名真法集。",
    "T17n0761_003:0627b11": " 能正知諸法，  故說法集義；",
    "T17n0761_003:0627b12": " 不正知諸法，  是故說惡法。",
    "T17n0761_003:0627b13": " 貪法及離貪，  清淨平等見，",
    "T17n0761_003:0627b14": " 見貪癡亦然，  是名真法集。",
    "T17n0761_003:0627b15": " 為利諸眾生，  發大慈悲心，",
    "T17n0761_003:0627b16": " 而不見眾生，  若離於真空。",
    "T17n0761_003:0627b17": " 若如是知法，  平等無垢處，",
    "T17n0761_003:0627b18": " 得妙洲覺處，  彼黠成正覺。",
    "T17n0761_003:0627b19": " 如世間幻師，  發心度幻人，",
    "T17n0761_003:0627b20": " 彼幻不著幻，  以未曾有故。",
    "T17n0761_003:0627b21": " 知三界如幻，  發大菩提心，",
    "T17n0761_003:0627b22": " 為度諸眾生，  實知彼眾生，",
    "T17n0761_003:0627b23": " 自身如虛空。  眾生自性空，",
    "T17n0761_003:0627b24": " 一切處見法，  得忍住勝洲。",
    "T17n0761_003:0627b25": " 不行於諸法，  亦不還諸法，",
    "T17n0761_003:0627b26": " 以不行、不還，  得住淨行洲。",
    "T17n0761_003:0627b27": " 若住如是實，  平等法界心，",
    "T17n0761_003:0627b28": " 即時諸佛記，  是必成大覺。",
    "T17n0761_003:0627b29": " 自身佛亦然，  及得受佛記，",
    "T17n0761_003:0627c01": " 見彼法平等，  即時諸佛記。",
    "T17n0761_003:0627c02": " 得無障礙處，  證滅行世間，",
    "T17n0761_003:0627c03": " 一切處無過，  以大悲為身。",
    "T17n0761_003:0627c04": " 若菩薩有智，  欲如是法集，",
    "T17n0761_003:0627c05": " 修行是法行，  必得是法集。」",
    "T17n0761_003:0627c06": "[0627c06] 無所發菩薩說此偈時，六萬二千菩薩得無",
    "T17n0761_003:0627c07": "生法忍，八千天子遠塵離垢得法眼淨。",
    "T17n0761_003:0627c08": "[0627c08] 復次，無所發菩薩摩訶薩語奮迅慧菩薩言：",
    "T17n0761_003:0627c09": "「善男子！菩薩應修行實諦法集。何以故？諸菩",
    "T17n0761_003:0627c10": "薩以實諦智以為法集。善男子！何者是實諦？",
    "T17n0761_003:0627c11": "善男子！菩薩發阿耨多羅三藐三菩提心，乃",
    "T17n0761_003:0627c12": "至捨身命不捨彼心、不捨諸眾生，是名菩薩",
    "T17n0761_003:0627c13": "摩訶薩實諦。善男子！若菩薩發阿耨多羅",
    "T17n0761_003:0627c14": "三藐三菩提心，又時捨心、捨眾生者，如是菩",
    "T17n0761_003:0627c15": "薩則為可呵，是人名為最上妄語。」[0627c15] 問曰：「云",
    "T17n0761_003:0627c16": "何菩薩發阿耨多羅三藐三菩提心不復捨",
    "T17n0761_003:0627c17": "彼心、不捨諸眾生？」[0627c17] 答曰：「若菩薩知苦諦、集",
    "T17n0761_003:0627c18": "諦、滅諦、道諦，是菩薩不復捨彼心。何以故？",
    "T17n0761_003:0627c19": "是菩薩知實諦，是故菩提心不退轉。」[0627c19] 問曰：",
    "T17n0761_003:0627c20": "「何者是苦？云何知苦？」[0627c20] 答曰：「於五陰愛、不愛",
    "T17n0761_003:0627c21": "逼惱，是名為苦。菩薩知於彼苦，空、無壽者，無",
    "T17n0761_003:0627c22": "我、我所，唯是因緣和合而生，是名知苦。菩",
    "T17n0761_003:0627c23": "薩見彼苦唯是集，虛妄不堅固、無壽者，名為",
    "T17n0761_003:0627c24": "知集。菩薩知彼苦從本際不來、不至未來際、",
    "T17n0761_003:0627c25": "不在現在際，無始、無終，自體本來寂滅、自體",
    "T17n0761_003:0627c26": "空、自體寂靜，如是知名為知滅。」[0627c26] 問曰：「所言",
    "T17n0761_003:0627c27": "滅者，此說何法？」[0627c27] 答曰：「善男子！言滅者不可",
    "T17n0761_003:0627c28": "言。」[0627c28] 問曰：「善男子！若言滅者不可言，何故言",
    "T17n0761_003:0627c29": "滅？」[0627c29] 答曰：「善男子！說滅者，謂客煩惱、諸障不",
    "T17n0761_003:0628a01": "實、虛妄分別法，菩薩不分別彼不實法，爾時",
    "T17n0761_003:0628a02": "得言名為滅滅。而虛妄法本來無法可滅，是",
    "T17n0761_003:0628a03": "故如來說一切法本來寂滅。」[0628a03] 問曰：「善男子！",
    "T17n0761_003:0628a04": "如來說菩薩不證滅，若菩薩證滅，是菩薩墮",
    "T17n0761_003:0628a05": "聲聞、辟支佛地。如來何故作如是說？」[0628a05] 答曰：",
    "T17n0761_003:0628a06": "「善男子！言證者，名為現見。然滅法不可現",
    "T17n0761_003:0628a07": "見，是故如來說滅法不可見。若法不可見，彼",
    "T17n0761_003:0628a08": "法亦不可證。是故，如來說菩薩不見滅、不證",
    "T17n0761_003:0628a09": "滅。依此義故，如來說菩薩不證滅。聲聞取",
    "T17n0761_003:0628a10": "法相故，證滅。[0628a10] 「知以何等念、何等觀、何等行，",
    "T17n0761_003:0628a11": "如是知、如是見、如是決定，名為知道。[0628a11] 「復次，善",
    "T17n0761_003:0628a12": "男子！言苦者，名為我。彼我有相，若如是集",
    "T17n0761_003:0628a13": "名為知集。菩薩見彼集，不見一法能集，如",
    "T17n0761_003:0628a14": "是知名為知滅。若能如是觀、若能如是求，",
    "T17n0761_003:0628a15": "名為知道。[0628a15] 「復次，善男子！隨所隨所法上心著",
    "T17n0761_003:0628a16": "名為苦。何以故？善男子！如來常說：隨所心",
    "T17n0761_003:0628a17": "著名為苦，隨所心著處不實。是故，從心著生",
    "T17n0761_003:0628a18": "集，名為集；苦不著心苦，名為滅。以何等智不",
    "T17n0761_003:0628a19": "著彼智，名為知道。[0628a19] 「善男子！我今依實諦智能",
    "T17n0761_003:0628a20": "說，諸菩薩若一劫及無量劫說而不可得盡。」",
    "T17n0761_003:0628a21": "[0628a21] 說此實諦智時，六萬菩薩依實諦熏修智得",
    "T17n0761_003:0628a22": "不退轉地，虛空中無量百千天女於諸法中",
    "T17n0761_003:0628a23": "遠塵離垢得法眼淨。"
}