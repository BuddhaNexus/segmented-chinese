{
    "X88n1657_001:0399b07": "題善女人傳偈",
    "X88n1657_001:0399b08": "菩薩戒優婆塞 彭際清 述",
    "X88n1657_001:0399b09": " 我觀諸世閒  常自寂滅相  云何幻化中",
    "X88n1657_001:0399b10": " 乃生男女根  譬如太&#x8657;空  捏目出狂華",
    "X88n1657_001:0399b11": " 是華不可取  從汝妄想生  妄想入輪回",
    "X88n1657_001:0399b12": " 劫劫自纏縛  一念忽自覺  了妄本無從",
    "X88n1657_001:0399b13": " &#x8657;空亦強名  狂華竟何有  佛昔呵女人",
    "X88n1657_001:0399b14": " 具足諸妖穢  其有染著者  患乃甚牢獄",
    "X88n1657_001:0399b15": " 如何世閒人  彼彼互貪愛  負重沒淤泥",
    "X88n1657_001:0399b16": " 至死不得出  又如蟻循環  不離一磨地",
    "X88n1657_001:0399b17": " 我今發苦口  普勸諸女人  了知受生因",
    "X88n1657_001:0399b18": " 貪愛為其本  本從貪愛生  復從貪愛死",
    "X88n1657_001:0399b19": " 正爾貪愛時  念念常滅盡  自身且不有",
    "X88n1657_001:0399b20": " 何況他人身  從今發大心  歸命無上士",
    "X88n1657_001:0399b21": " 常轉大乘經  如說勤修行  其有過量人",
    "X88n1657_001:0399b22": " 爆破無明惑  頓入佛知見  漸淨諸餘習",
    "X88n1657_001:0399b23": " 更有異方便  專念阿彌陀  託質妙蓮華",
    "X88n1657_001:0399b24": " 疾得不退轉  諸經具開演  諸祖共提持",
    "X88n1657_001:0399c01": " 惟彼女中豪  獲是清淨果  如何大丈夫",
    "X88n1657_001:0399c02": " 甘作行尸肉  我今述此傳  輾轉廣流通",
    "X88n1657_001:0399c03": " 普勸諸有情  永斷輪回本  南無佛陀耶",
    "X88n1657_001:0399c04": " 同生極槳國",
    "X88n1657_001:0399c08": "善女人傳發凡",
    "X88n1657_001:0399c09": "[0399c09] 傳居士者。不列人王。原以九五之尊。不得下伍臣庶。",
    "X88n1657_001:0399c10": "其宏護三寶。深契一乘者。具載列代史書及佛祖統",
    "X88n1657_001:0399c11": "紀中。事蹟昭然。不須繁述。至累朝妃后。雖體近至尊。",
    "X88n1657_001:0399c12": "然無成代終。義均臣道。又其事&#x8FF9;。多在顯晦之閒。故",
    "X88n1657_001:0399c13": "於此書。表而出之。以為居高者勸。",
    "X88n1657_001:0399c14": "[0399c14] 佛祖統紀載隋獨孤皇后。虔修淨業。臨終異香滿室。",
    "X88n1657_001:0399c15": "光明如雲。向西而去。予考隋書。稱后性妒忌。有宮人",
    "X88n1657_001:0399c16": "得幸者。陰殺之。夫慈心不殺。為淨業第一。殺業不除。",
    "X88n1657_001:0399c17": "安望往生。又其事未詳所出。恐係流傳之誤。削之。",
    "X88n1657_001:0399c18": "[0399c18] 葉小鸞事&#x8FF9;近神異。而其理至常。無可疑者。且捨僊",
    "X88n1657_001:0399c19": "趨佛。慧力卓然。審戒答辭。真實懺悔。或僅以六朝儷",
    "X88n1657_001:0399c20": "語當之。失其旨矣。至其自度度人。一以割愛為本。擒",
    "X88n1657_001:0399c21": "賊擒王。具有丈夫作略。有志出世者。於此急須著眼。",
    "X88n1657_001:0399c22": "[0399c22] 諸書所載。感應事蹟。每經引用。遞有增加。寖失其本。",
    "X88n1657_001:0399c23": "今一以原書為據。但削其繁文。易其俚句。俾毋傷體",
    "X88n1657_001:0399c24": "要而止。若乃文過其質。以偽亂真。蹈稗官小說之習。",
    "X88n1657_001:0400a01": "吾所不敢。",
    "X88n1657_001:0400a02": "[0400a02] 傳中所采。如冥祥記。報應記。淨土節要諸書。俱未見",
    "X88n1657_001:0400a03": "完本。雜出於太平廣記。瑯環記中。今悉標原書之名。",
    "X88n1657_001:0400a04": "識所自也。其他可以類推。",
    "X88n1657_001:0400a05": "[0400a05] 宗門言句。俱從自性中流出。非思量分別之所能解。",
    "X88n1657_001:0400a06": "閱者於此有疑。但當深參力究。自有契入。不可便懷",
    "X88n1657_001:0400a07": "退息。或強生證解。誤謗般若。永斷善根。所關非細。慎",
    "X88n1657_001:0400a08": "之慎之。",
    "X88n1657_001:0400a12": "善女人傳目錄",
    "X88n1657_001:0400a14": "卷上",
    "X88n1657_001:0400a15": "楊苕華紀氏魏氏女",
    "X88n1657_001:0400a16": "羅嶼妻費氏丁貴嬪王氏",
    "X88n1657_001:0400a17": "竇夫人豆盧氏博陵縣君崔氏",
    "X88n1657_001:0400a18": "烽子母(宋衎妻楊氏王從貴妹)龐行婆(靈照)",
    "X88n1657_001:0400a19": "煎茶婆鄭十三娘平田嫂",
    "X88n1657_001:0400a20": "賣餅婆凌行婆李行婆",
    "X88n1657_001:0400a21": "臺山婆何軫妻劉氏姚婆",
    "X88n1657_001:0400a22": "溫靜文妻燒庵婆陳道婆",
    "X88n1657_001:0400a23": "鍾離夫人任氏越國夫人王氏",
    "X88n1657_001:0400a24": "陳媼袁媼陳媼",
    "X88n1657_001:0400b01": "于媼王氏空室道人",
    "X88n1657_001:0400b02": "俞道婆覺庵道人明室道人",
    "X88n1657_001:0400b03": "寂壽道人善化婆張夫人黃氏",
    "X88n1657_001:0400b04": "秦國夫人計氏廣平郡夫人馮氏",
    "X88n1657_001:0400b05": "吳氏龔氏張氏女",
    "X88n1657_001:0400b06": "郭氏施氏王氏",
    "X88n1657_001:0400b07": "王百娘鄒氏李氏",
    "X88n1657_001:0400b08": "朱氏程氏王宜人陸氏",
    "X88n1657_001:0400b09": "項媼沈氏鍾婆",
    "X88n1657_001:0400b10": "梁氏女黃婆崔婆",
    "X88n1657_001:0400b11": "陶氏李氏盛媼",
    "X88n1657_001:0400b12": "黃媼王氏女樓氏",
    "X88n1657_001:0400b13": "朱媼裴氏女孫媼",
    "X88n1657_001:0400b14": "秦媼蔣十八妻沈媼",
    "X88n1657_001:0400b15": "孟氏陳氏胡媼",
    "X88n1657_001:0400b16": "周氏李氏女王迪功妻",
    "X88n1657_001:0400b17": "蔣氏女鄭氏周婆",
    "X88n1657_001:0400b18": "張夫人三空道人陳氏女",
    "X88n1657_001:0400b19": "卷下",
    "X88n1657_001:0400b20": "仁孝徐皇后夏雲英周氏女(裴應舉女)",
    "X88n1657_001:0400b21": "王安人張氏陶氏薛氏",
    "X88n1657_001:0400b22": "方氏陶氏徐氏",
    "X88n1657_001:0400b23": "許氏婦于媼王氏",
    "X88n1657_001:0400b24": "潘氏朱氏葉女氏",
    "X88n1657_001:0400c01": "彭山聖姑毛&#x73CF;龍黃淑德",
    "X88n1657_001:0400c02": "王素娥施氏常氏女",
    "X88n1657_001:0400c03": "張氏祝氏(陳氏龔氏)張太宜人金氏",
    "X88n1657_001:0400c04": "黃氏僕母楊選一妻鍾氏",
    "X88n1657_001:0400c05": "吳氏女盧氏葉小鸞",
    "X88n1657_001:0400c06": "唐氏費氏李氏",
    "X88n1657_001:0400c07": "嚴氏黃太宜人李氏(范氏)",
    "X88n1657_001:0400c08": "劉淑吳氏聞氏女",
    "X88n1657_001:0400c09": "陳嫗呂童女龔氏",
    "X88n1657_001:0400c10": "徐氏張寡婦陸寡婦",
    "X88n1657_001:0400c11": "楊氏江氏超一子",
    "X88n1657_001:0400c12": "胡氏徐太宜人王氏",
    "X88n1657_001:0400c13": "凌氏(朱氏)余媼謝貞女",
    "X88n1657_001:0400c14": "顧天瑞妻陸氏(俞氏)曹氏",
    "X88n1657_001:0400c15": "楊媼施貞女陶善",
    "X88n1657_001:0401a03": "No. 1657",
    "X88n1657_001:0401a04": "善女人傳卷上",
    "X88n1657_001:0401a06": "[0401a06] 知歸子曰。自漢以上。傳列女者。大都以婦順為先。至",
    "X88n1657_001:0401a07": "其後而卓絕瑰異之行乃閒出。推其志節。皎如冰霜。",
    "X88n1657_001:0401a08": "殆將乘罡風。御顥氣。而翱翔乎清都者耶。夫誠欲斷",
    "X88n1657_001:0401a09": "生死流。登涅槃岸。必當棲神寂泊之場。高蹈人天之",
    "X88n1657_001:0401a10": "表。是非夙植淨因。堅固誓願者。未有不退然自畫者",
    "X88n1657_001:0401a11": "也。予既集居士傳。已而為二女子授諸大乘經。因續",
    "X88n1657_001:0401a12": "采古今諸善女人得入法流者。凡百三十許人。合為",
    "X88n1657_001:0401a13": "傳。授二女子。俾傳而習之。",
    "X88n1657_001:0401a14": "楊苕華[0401a14] 晉東莞楊德慎女也。少有才貌。許字同郡人",
    "X88n1657_001:0401a15": "王晞。未及行。苕華父母相繼沒。晞亦喪母。忽悟無常。",
    "X88n1657_001:0401a16": "即捨俗出家。改名僧度。苕華服畢。乃與度書。謂髮膚",
    "X88n1657_001:0401a17": "不可毀傷。宗祀不可頓廢。宜顧世教。改遠志。佐盛明",
    "X88n1657_001:0401a18": "之代。休祖考之靈。慰神人之願。并贈詩五章。其一云。",
    "X88n1657_001:0401a19": "人生一世間。飄若風過牖。川上有餘吟。日斜思鼓缶。",
    "X88n1657_001:0401a20": "清音可娛耳。滋味可適口。羅紈可飾軀。華冠可耀首。",
    "X88n1657_001:0401a21": "安事自翦削。耽空以害有。不道妾區區。願言恤爾後。",
    "X88n1657_001:0401a22": "度答書云。夫事君以治一國。未若宏願以濟萬邦。事",
    "X88n1657_001:0401a23": "親以成一家。未若宏道以濟三界。但吾德不及遠。未",
    "X88n1657_001:0401a24": "能兼被。以此為媿。然積簣成山。亦冀從微之著也。且",
    "X88n1657_001:0401b01": "被袈裟。振錫杖。飲清流。味般若。雖王公之服。八珍之",
    "X88n1657_001:0401b02": "&#x994D;。鏗鏘之聲。煒燿之飾。不與易也。若能懸契。則同期",
    "X88n1657_001:0401b03": "於泥洹矣。又報詩五章。以申己志。苕華感悟。亦秉道",
    "X88n1657_001:0401b04": "以終身焉(高僧傳)。",
    "X88n1657_001:0401b05": "紀氏[0401b05] 句容葛濟之妻。劉宋時人也。濟之為稚川後。世",
    "X88n1657_001:0401b06": "學僊術。紀氏獨心樂佛法。存誠不替。一日方織。仰首",
    "X88n1657_001:0401b07": "見雲日開朗。空中清明。忽有寶&#x8462;幡幢。自西方來。中",
    "X88n1657_001:0401b08": "擁一如來。金色晃耀。照徹雲表。紀氏停梭諦觀。中懷",
    "X88n1657_001:0401b09": "踴躍曰。經說無量壽佛。此其是耶。便頭面作禮。仍引",
    "X88n1657_001:0401b10": "濟之指示佛處。濟之但見半身。及諸幡&#x8462;。俄而隱沒。",
    "X88n1657_001:0401b11": "於時鄉里老幼。咸共&#x89A9;聞。從而歸佛者甚眾(冥祥記)。",
    "X88n1657_001:0401b12": "魏氏女[0401b12] 梁郡人。其父兄皆修淨業。女亦篤志往生。無",
    "X88n1657_001:0401b13": "何化去。七日復甦。即升高座。誦無量壽經。既畢。下啟",
    "X88n1657_001:0401b14": "父言。兒去。便往無量壽國七寶池中。兒及父兄。各有",
    "X88n1657_001:0401b15": "一大蓮華。當生其內。惟母獨無。不勝此悲。故來相報。",
    "X88n1657_001:0401b16": "語訖而瞑。母自是亦奉法焉(冥祥記)。",
    "X88n1657_001:0401b17": "羅璵妻費氏[0401b17] 甯蜀人。宋甯州刺史悅之女也。費氏少",
    "X88n1657_001:0401b18": "奉佛法。誦法華經數年。嘗得心疾。垂絕。語所親曰。吾",
    "X88n1657_001:0401b19": "誦經勤懇。宜有善祐。不遽死。既絕。復蘇。自言見佛從",
    "X88n1657_001:0401b20": "牖間。垂手摩其胸。霍然病起。一堂男女。悉&#x89A9;金光照",
    "X88n1657_001:0401b21": "室。異香馥然。璵從妹時來省疾。見是靈應。發深信心。",
    "X88n1657_001:0401b22": "終身齋戒。每以此事。化誘子姪焉(述異記)。",
    "X88n1657_001:0401b23": "梁丁貴嬪[0401b23] 名令光。譙國人。生於樊城。有神光滿室。故",
    "X88n1657_001:0401b24": "以光名。相者云。此女當大貴。齊永泰中。梁武帝臨襄",
    "X88n1657_001:0401c01": "陽。聞而納焉。時年十四。郗后性猜刻。貴嬪小心祗敬。",
    "X88n1657_001:0401c02": "未嘗有過謫。生子統。是為昭明太子。武帝即位。拜貴",
    "X88n1657_001:0401c03": "嬪。位在三夫人上。居顯陽殿。貴嬪姓仁恕。接馭&#x7FA3;侍。",
    "X88n1657_001:0401c04": "皆得其歡心。不好華飾。器服無珍麗。及武帝宏佛教。",
    "X88n1657_001:0401c05": "貴嬪奉而行之。屏絕葷血。受戒日。甘露降於殿前。武",
    "X88n1657_001:0401c06": "帝所立經義。皆得其指歸。尤精維摩詰經。所受供賜。",
    "X88n1657_001:0401c07": "悉以充法事。普通七年薨。諡曰穆(梁書)。",
    "X88n1657_001:0401c08": "王氏[0401c08] 隋時人。薛翁妻。僧頂&#x8462;母也。讀誦諸經。勤修懺",
    "X88n1657_001:0401c09": "法。志求淨土。唐貞觀十一年。有疾。勤懇彌至。俄見&#x7240;",
    "X88n1657_001:0401c10": "前有赤蓮華。大如五斛甕。已又見青蓮華。充滿一室。",
    "X88n1657_001:0401c11": "阿彌陀佛。觀音。勢至。降臨空中。其孫大興侍側。見佛",
    "X88n1657_001:0401c12": "身高大。迥出二菩薩上。良久乃隱。而王氏逝矣(續高僧傳)。",
    "X88n1657_001:0401c13": "竇夫人豆盧氏[0401c13] 唐芮公寬之姊也。適陳國公。素修福",
    "X88n1657_001:0401c14": "業。初誦金剛般若經。至卷末。未盡一紙。忽苦頭痛。就",
    "X88n1657_001:0401c15": "寢。益甚。夫人自念儻死。遂不得終經。因起坐。令婢取",
    "X88n1657_001:0401c16": "火。久之不得。夫人方歎惋。忽見有火自階入堂。直至",
    "X88n1657_001:0401c17": "臥內。去地三尺許。光明若晝。夫人驚喜。取經誦之。便",
    "X88n1657_001:0401c18": "竟卷末。頭痛亦愈。有頃。家人然燭至。其光即滅。自此",
    "X88n1657_001:0401c19": "日誦五&#x5FA7;以為常。後芮公將死。夫人往視。芮公謂曰。",
    "X88n1657_001:0401c20": "姊以誦經之福。當享長壽。生好處也。夫人年八十而",
    "X88n1657_001:0401c21": "終(法苑珠林)。",
    "X88n1657_001:0401c22": "博陵縣君崔氏[0401c22] 太原王處廉妻也。處廉官終汾州司",
    "X88n1657_001:0401c23": "馬。徙家蒲州河東。長子維。官至尚書右丞。次子縉。代",
    "X88n1657_001:0401c24": "宗朝為宰相。初河東僧普寂者。傳神秀之道。神秀既",
    "X88n1657_001:0402a01": "卒。詔普寂統其眾。開元中。奉敕居都城。嚴重寡言。梵",
    "X88n1657_001:0402a02": "行純白。封大照禪師。崔氏從學佛法。精勤修習。維因",
    "X88n1657_001:0402a03": "於藍田縣輞谷。築堂奉母。既沒。維表請施莊為寺。云",
    "X88n1657_001:0402a04": "臣母故博陵縣君崔氏。師事大照禪師。三十餘歲。褐",
    "X88n1657_001:0402a05": "衣蔬食。持戒安禪。樂住山林。志求寂靜。臣遂於藍田",
    "X88n1657_001:0402a06": "縣營山居一所。草堂精舍。竹林果園。並是亡親宴坐",
    "X88n1657_001:0402a07": "之餘。經行之所。臣往丁凶釁。當即發心。願為伽藍。永",
    "X88n1657_001:0402a08": "劫追福。又屬元聖中興。&#x7FA3;生受福。臣至庸朽。得備周",
    "X88n1657_001:0402a09": "行。無以報恩。將何答施。願獻如天之壽。長為率土之",
    "X88n1657_001:0402a10": "君。惟佛之力可憑。施寺之心轉切。敢以私情。冒觸天",
    "X88n1657_001:0402a11": "聽。伏乞施此莊為一小寺。兼望抽諸寺高行僧七人。",
    "X88n1657_001:0402a12": "精勤禪誦。齋戒住持。上報聖恩。下酬慈愛。無任懇款",
    "X88n1657_001:0402a13": "之至。詔從其請。寺名清源。崔氏墓在其西(唐書王右丞集陝西",
    "X88n1657_001:0402a14": "志)。",
    "X88n1657_001:0402a15": "烽子母者[0402a15] 豐州人也。永泰中。烽子陷西蕃。母日誦金",
    "X88n1657_001:0402a16": "剛經。禱於佛前。願子生還。烽子得近贊普子。為之執",
    "X88n1657_001:0402a17": "纛。一日賜與酪肉。悲泣不食。問其故。云。家有老母。夜",
    "X88n1657_001:0402a18": "頻夢見不得歸省。是以悲耳。贊普子憐之。因私語之",
    "X88n1657_001:0402a19": "曰。蕃法嚴。無放還例。我與汝馬二匹。汝從間道遁歸",
    "X88n1657_001:0402a20": "可也。烽子得馬馳騁。馬力竭死。遂徒行。夜走沙磧中。",
    "X88n1657_001:0402a21": "為刺傷足。痛甚。忽風吹紙卷過其前。取以裹足。創痛",
    "X88n1657_001:0402a22": "頓平。母一日取經。忽裂去數幅。及子還家。脫裹創紙。",
    "X88n1657_001:0402a23": "視之。則裂去之經也。皆大驚歎以為神。宋衎妻楊氏",
    "X88n1657_001:0402a24": "者。江淮人也。衎為鹽鐵院書手。有押綱者邀與俱北。",
    "X88n1657_001:0402b01": "其妻阻之。不從。猝遇暴風。舟盡覆。衎入水。得一束&#x85C1;。",
    "X88n1657_001:0402b02": "乘之達岸。抱囊謝曰。吾之餘生。爾所賜也。負而歸。行",
    "X88n1657_001:0402b03": "數里宿一店。及旦。解&#x85C1;曝之。中有一竹筒。開之。則金",
    "X88n1657_001:0402b04": "剛經在焉。有一老母謂曰。此汝妻所誦經也。衎還家",
    "X88n1657_001:0402b05": "具言其事。妻曰。信。自君行後。即顧人書此經。持誦甚",
    "X88n1657_001:0402b06": "力。比來失去者已十日矣。內有訛字。別請一僧注入。",
    "X88n1657_001:0402b07": "尚可驗也。啟經視之。果然。遣人復詣河&#x6FF5;。跡店與老",
    "X88n1657_001:0402b08": "母。都無有矣。其後數歲。相國鄭絪為東都留守。召衎",
    "X88n1657_001:0402b09": "及妻。詢以始末。因求其經。供之府中。官其男。月給錢",
    "X88n1657_001:0402b10": "五千。貞元中。又有王從貴妹者。公安人。常持金剛經。",
    "X88n1657_001:0402b11": "未嫁也。忽暴死。埋之三日。家人省墓。聞呻吟聲。發視",
    "X88n1657_001:0402b12": "面如生。鼻間微有氣。遂舁歸。數日能言。云冥官以女",
    "X88n1657_001:0402b13": "有持經功德。故放還。從貴為人道之如此(酉陽雜&#x723C;報應記)。",
    "X88n1657_001:0402b14": "龐行婆者[0402b14] 襄陽居士襄蘊妻也。居士自參石頭。深達",
    "X88n1657_001:0402b15": "祖道。已而還家。為妻子說法。婆與女靈照。一時頓悟。",
    "X88n1657_001:0402b16": "機鋒迅捷。一日婆入鹿門寺設齋。維那請意旨。婆拈",
    "X88n1657_001:0402b17": "梳子插向髻後。曰。回向了也。便出去。丹霞來訪居士。",
    "X88n1657_001:0402b18": "見靈照方洗菜。丹霞問居士在否。靈照放下菜籃。斂",
    "X88n1657_001:0402b19": "手而立。丹霞又問。靈照提籃便行。歸呈似居士。居士",
    "X88n1657_001:0402b20": "曰。赤土搽朱嬭。居士與靈照同賣漉籬。居士下橋撲",
    "X88n1657_001:0402b21": "地。靈照亦隨倒。居士曰。作麼。靈照曰。見爺倒地。特地",
    "X88n1657_001:0402b22": "相扶。居士將入滅。謂靈照曰。視日早晚。及午以報。靈",
    "X88n1657_001:0402b23": "照出戶遽報曰。日已中矣。而有蝕也。居士避席臨窗。",
    "X88n1657_001:0402b24": "靈照乃據榻趺坐而逝。居士拾薪燔之。頃之亦逝。或",
    "X88n1657_001:0402c01": "走告婆。婆曰。這癡女兒與無知老漢。不報而去。何忍",
    "X88n1657_001:0402c02": "也。因住告子。子方&#x529A;畬。釋鋤應曰。嗄。視之立而化矣。",
    "X88n1657_001:0402c03": "茶毗畢。婆&#x5FA7;詣鄉閭告別。不知所終(傳燈錄龐居士語錄)。",
    "X88n1657_001:0402c04": "煎茶婆者[0402c04] 不知何許人也。麻谷南泉偕一僧將之徑",
    "X88n1657_001:0402c05": "山。路與婆遇。問徑山路向甚處去。婆曰。驀直去。麻谷",
    "X88n1657_001:0402c06": "曰。前頭水深。過得否。婆曰。不溼&#x811A;。又言。上岸稻得與",
    "X88n1657_001:0402c07": "麼好。下岸稻得與麼怯。婆曰。總被螃&#x880F;喫&#x5374;也。又言。",
    "X88n1657_001:0402c08": "禾好香。婆曰。沒氣息。問婆住甚處。婆曰。祇在這裏。三",
    "X88n1657_001:0402c09": "人至店。婆煎茶一瓶。攜盞三。謂曰。和尚有神通者。即",
    "X88n1657_001:0402c10": "喫此茶。三人相顧間。婆曰。看老身自逞神通去也。即",
    "X88n1657_001:0402c11": "拈盞傾茶而去(傳燈錄)。",
    "X88n1657_001:0402c12": "鄭十三娘者[0402c12] 不詳其里居。年十二。隨一師姑。參大溈",
    "X88n1657_001:0402c13": "禪師。師問這師姑甚麼住處。姑云。南臺江邊住。師喝",
    "X88n1657_001:0402c14": "出。又問鄭在甚處住。鄭近前叉手而立。師再問。鄭云。",
    "X88n1657_001:0402c15": "已呈似和尚了也。師云。去。鄭到法堂。師姑云。十三娘",
    "X88n1657_001:0402c16": "尋常道會禪。今日被大師問著。&#x5374;總無語。鄭曰。苦哉",
    "X88n1657_001:0402c17": "苦哉。作這箇眼目。也道我行&#x811A;。脫取衲衣來。與十三",
    "X88n1657_001:0402c18": "娘著。鄭後舉似羅山。云。某甲恁麼祗對。還得平穩也",
    "X88n1657_001:0402c19": "無。羅山云。不得無過。鄭云。過在甚處。羅山叱之。鄭云。",
    "X88n1657_001:0402c20": "錦上添花。保福與甘長老訪鄭。坐定。即問承聞十三",
    "X88n1657_001:0402c21": "娘參溈山是否。曰是。保福云。溈山遷化。向甚處去。鄭",
    "X88n1657_001:0402c22": "起身近&#x7240;而立。甘曰。閒時說禪。口似懸河。何不道取。",
    "X88n1657_001:0402c23": "鄭曰。鼓這兩片皮。堪作甚麼。甘曰。不鼓這兩片皮。又",
    "X88n1657_001:0402c24": "堪作甚麼。鄭曰。合取狗口(傳燈錄)。",
    "X88n1657_001:0403a01": "平田嫂者[0403a01] 平田岸禪師之嫂也。臨濟訪岸。路遇嫂在",
    "X88n1657_001:0403a02": "田使牛。臨濟問平田路向甚處去。嫂打牛一棒。曰。這",
    "X88n1657_001:0403a03": "畜生到處走。路也不識。臨濟又問平田路向甚處去。",
    "X88n1657_001:0403a04": "嫂曰。這畜生五歲。尚使不得。臨濟心語曰。異哉此人。",
    "X88n1657_001:0403a05": "便有抽釘拔楔之意。及見岸。岸問曾見我嫂也未。臨",
    "X88n1657_001:0403a06": "濟曰。已收下了也(傳燈錄)。",
    "X88n1657_001:0403a07": "賣餅婆者[0403a07] 不知何許人也。德山鑒禪師。初講金剛經。",
    "X88n1657_001:0403a08": "著青龍疏抄。聞南方禪席頗盛。意甚不平。將往化導。",
    "X88n1657_001:0403a09": "遂擔疏抄出蜀。路過澧陽。逢婆賣餅。遂買餅點心。婆",
    "X88n1657_001:0403a10": "問擔何書。云青龍疏抄。問講何經。曰金剛經。婆曰。我",
    "X88n1657_001:0403a11": "有一問。你若答得。施與點心。若答不得。且別處去。經",
    "X88n1657_001:0403a12": "言。過去心不可得。現在心不可得。未來心不可得。未",
    "X88n1657_001:0403a13": "審上座點那箇心。師無語。遂往龍潭。參信禪師。頓悟",
    "X88n1657_001:0403a14": "心要。取其疏抄焚之(傳燈錄)。",
    "X88n1657_001:0403a15": "凌行婆者[0403a15] 不詳其里居。嘗參浮盃禪師。問盡力道不",
    "X88n1657_001:0403a16": "得的句。分付阿誰。師曰。浮盃無剩語。婆曰。未到浮盃。",
    "X88n1657_001:0403a17": "不妨疑著。師曰。別有長處。不妨拈出。婆斂手哭曰。蒼",
    "X88n1657_001:0403a18": "天中更添冤苦。師無語。婆曰。語不知偏正。理不識倒",
    "X88n1657_001:0403a19": "邪。為人即禍生。後有僧舉似南泉。南泉曰。苦哉浮盃。",
    "X88n1657_001:0403a20": "被這老婆摧折一上。婆聞而笑曰。王老師猶少機關",
    "X88n1657_001:0403a21": "在。僧澄一過婆。問如何是南泉猶少機關在。婆乃哭",
    "X88n1657_001:0403a22": "曰。可悲可痛。澄一罔措。婆曰。會麼。澄一合掌而立。婆",
    "X88n1657_001:0403a23": "曰。伎死禪和。如麻似粟。澄一舉似趙州。趙州曰。我若",
    "X88n1657_001:0403a24": "見這老婆。問教口啞。澄一曰。未審和尚怎生問他。趙",
    "X88n1657_001:0403b01": "州便打。澄一曰。為甚&#x5374;打某甲。趙州曰。似這伎死漢。",
    "X88n1657_001:0403b02": "不打何待。連下數棒。婆聞而笑曰。趙州合喫婆棒。或",
    "X88n1657_001:0403b03": "以告趙州。趙州哭曰。可悲可痛。婆聞合掌歎曰。趙州",
    "X88n1657_001:0403b04": "眼光。爍破四天下。趙州遣僧往問。如何是趙州眼。婆",
    "X88n1657_001:0403b05": "乃豎起拳頭。僧回以告趙州。趙州作偈曰。當機覿面",
    "X88n1657_001:0403b06": "提。覿面當機疾。報汝凌行婆。哭聲何得失。婆答偈曰。",
    "X88n1657_001:0403b07": "哭聲師已嘵。已曉復誰知。當時摩竭國。幾喪目前機",
    "X88n1657_001:0403b08": "(傳燈錄)。",
    "X88n1657_001:0403b09": "李行婆者[0403b09] 不詳其里居。嘗參潭州曠禪師。師問憶得",
    "X88n1657_001:0403b10": "在絳州時事麼。婆曰。非師不委。師曰。多&#x8657;少實在。婆",
    "X88n1657_001:0403b11": "曰。有甚諱處。師曰。念你是女人。放汝拄杖。婆曰。某甲",
    "X88n1657_001:0403b12": "終不見尊宿過。師曰。老僧過在甚處。婆曰。和尚無過。",
    "X88n1657_001:0403b13": "婆豈有過。師曰。無過的人作麼生。婆乃豎拳曰。與麼",
    "X88n1657_001:0403b14": "總成顛倒。師曰。實無諱處(傳燈錄)。",
    "X88n1657_001:0403b15": "臺山婆者[0403b15] 不知何許人也。一僧游五臺。路與婆遇。問",
    "X88n1657_001:0403b16": "臺山路向甚處去。婆曰。驀直去。僧便去。婆曰。好箇師",
    "X88n1657_001:0403b17": "僧。又恁麼去。後有僧舉似趙州。趙州曰。待我去勘過。",
    "X88n1657_001:0403b18": "明日。趙州便去。問臺山路向甚處去。婆曰。驀直去。趙",
    "X88n1657_001:0403b19": "州便去。婆曰。好箇師僧。又恁麼去。趙州歸院。謂僧曰。",
    "X88n1657_001:0403b20": "臺山婆子。為汝勘破了也。又一婆遣人送錢趙州。請",
    "X88n1657_001:0403b21": "轉藏經。趙州受施。&#x5374;下禪&#x7240;轉一匝。乃曰。傳語婆。轉",
    "X88n1657_001:0403b22": "藏經已竟。其人回舉似婆。婆曰。比來請轉全藏。如何",
    "X88n1657_001:0403b23": "祇轉半藏。又一婆與趙州遇於塗。趙州問甚處去。曰。",
    "X88n1657_001:0403b24": "偷趙州筍去。曰。忽遇趙州作麼生。婆便與一掌。趙州",
    "X88n1657_001:0403c01": "休去。又一婆入趙州法堂。方齋次。婆曰。這一堂師僧。",
    "X88n1657_001:0403c02": "總是婆生得的。惟有大的孩兒。忤逆不孝。趙州纔顧",
    "X88n1657_001:0403c03": "視。婆便出去。趙州行田間。遇一婆插田。曰。忽遇猛虎",
    "X88n1657_001:0403c04": "作麼生。婆曰。無一法可當情。趙州曰。嗏。婆亦曰。嗏。趙",
    "X88n1657_001:0403c05": "州曰。猶有這箇在。又一婆向晚入院。趙州曰。作麼。婆",
    "X88n1657_001:0403c06": "曰。寄宿。趙州曰。這裏是什麼所在。婆呵呵大笑而去",
    "X88n1657_001:0403c07": "(傳燈錄)。",
    "X88n1657_001:0403c08": "何軫妻劉氏[0403c08] 荊州人。少斷酒肉。常持金剛經。自誓佛",
    "X88n1657_001:0403c09": "前。願年止四十五。預知死日。太和四年。年四十五矣。",
    "X88n1657_001:0403c10": "悉舍資裝供僧。&#x5FA7;別親故。至歲除日。請僧授八關齋",
    "X88n1657_001:0403c11": "戒。沐浴更衣。趺坐一室。高聲誦經。已而悄然。及明。兒",
    "X88n1657_001:0403c12": "女排室入。則化去矣。頂熱可灼手。軫以僧禮葬之北",
    "X88n1657_001:0403c13": "郭焉(酉陽雜&#x723C;)。",
    "X88n1657_001:0403c14": "姚婆[0403c14] 上黨人。與范婆善。范婆勸令念阿彌陀佛。姚婆",
    "X88n1657_001:0403c15": "從之。遂屏息家緣。一心念佛。臨終見阿彌陀佛降臨",
    "X88n1657_001:0403c16": "空中。二菩薩侍左右。姚婆白佛。不遇范婆。安得見佛。",
    "X88n1657_001:0403c17": "請佛少住。與渠作別。及范婆至。佛猶儼然。姚婆遂立",
    "X88n1657_001:0403c18": "化(淨土文)。",
    "X88n1657_001:0403c19": "溫靜文妻[0403c19] 并州人。久病臥&#x7240;。靜文教念阿彌陀佛。妻",
    "X88n1657_001:0403c20": "從之。默誦佛名。二年不絕。一日告靜文言。吾已見佛。",
    "X88n1657_001:0403c21": "後月定去。前歿之三日。蓮華現前。大如日輪。及期。具",
    "X88n1657_001:0403c22": "食獻父母云。今幸得生淨土。願父母與夫。專念阿彌",
    "X88n1657_001:0403c23": "陀佛。便當相見。言訖而終(淨土文)。",
    "X88n1657_001:0403c24": "燒庵婆者[0403c24] 不知何許人也。供一庵主。垂二十年。常令",
    "X88n1657_001:0404a01": "一女子送飯。一日。令女子近前一拶。曰。正恁麼時如",
    "X88n1657_001:0404a02": "何。僧曰。枯木倚寒巖。三冬無煖氣。女子告婆。婆曰。我",
    "X88n1657_001:0404a03": "二十年來祇供得一俗漢。遂遣僧出。燒其庵(傳燈錄)。",
    "X88n1657_001:0404a04": "陳道婆[0404a04] 溫州人。嘗&#x5FA7;叩諸名宿。後於山淨和尚語下",
    "X88n1657_001:0404a05": "發明。有偈曰。高坡平頂上。盡是採樵翁。人人盡懷刀",
    "X88n1657_001:0404a06": "斧意。不見山華映水紅(傳燈燈)。",
    "X88n1657_001:0404a07": "鍾離夫人任氏[0404a07] 宋知開封府會稽鍾離瑾之母也。平",
    "X88n1657_001:0404a08": "生篤志淨業。刻旃檀為彌陀佛像。常頂戴行道。年九",
    "X88n1657_001:0404a09": "十八。起居如常時。一日忽戒瑾曰。人人有箇彌陀。奈",
    "X88n1657_001:0404a10": "何拋去。處處無非極樂。不解歸來。予將行矣。汝其念",
    "X88n1657_001:0404a11": "之。翼日晨起。焚香持佛名。頃之。合掌而化。瑾自是感",
    "X88n1657_001:0404a12": "奮。亦專修淨土。臨終。自言夫人報我。往生期至。趺跏",
    "X88n1657_001:0404a13": "坐逝(佛祖統紀)。",
    "X88n1657_001:0404a14": "越國夫人王氏[0404a14] 哲宗從父荊王之妻也。專修淨土。晝",
    "X88n1657_001:0404a15": "夜無間。導諸妾婢。并志西歸。中有一婢獨懈慢。夫人",
    "X88n1657_001:0404a16": "曰。不可以爾一人壞我規矩。擯之。婢悚悔。遂發憤精",
    "X88n1657_001:0404a17": "進。久之弗倦。一日。謂同事曰。吾其行矣。夜聞異香滿",
    "X88n1657_001:0404a18": "室。無疾而逝。越宿。同事者告夫人言。夜夢化去之婢。",
    "X88n1657_001:0404a19": "令致謝夫人。幸蒙訓責。得生西方。感德無量。夫人曰。",
    "X88n1657_001:0404a20": "彼能入我夢。乃可信爾。其夕。夫人夢婢致謝如前。夫",
    "X88n1657_001:0404a21": "人曰。西方可至乎。婢曰。可。遂導夫人行。頃之。見一大",
    "X88n1657_001:0404a22": "池。中有蓮華。大小間錯。或榮或悴。夫人問其故。婢曰。",
    "X88n1657_001:0404a23": "世間修西方者。纔發一念。此中便生一華。勤惰不同。",
    "X88n1657_001:0404a24": "榮悴亦異。精進者榮。怠廢者悴。若歷久不息。念熟觀",
    "X88n1657_001:0404b01": "成。形消神謝。決生其中。中有一人。朝服而坐。寶冠瓔",
    "X88n1657_001:0404b02": "珞。莊嚴其身。夫人問曰。何人也。婢曰。楊傑也。又一人",
    "X88n1657_001:0404b03": "朝服而坐。其華頗悴。夫人又問何人。曰。馬圩也。時傑",
    "X88n1657_001:0404b04": "已化去。而圩尚存。兩人俱修淨土。而傑行解具足。悲",
    "X88n1657_001:0404b05": "智雙圓。尤弗可及矣。夫人曰。我當生何處。婢導之行",
    "X88n1657_001:0404b06": "可數里。望見一華臺。金碧晃耀。光明洞然。婢曰。此夫",
    "X88n1657_001:0404b07": "人生處。乃金臺上品上生也。既覺。悲喜交至。其年遇",
    "X88n1657_001:0404b08": "生日起晨。秉爐爇香。望觀音閣而立。諸眷屬方趣前",
    "X88n1657_001:0404b09": "為壽。&#x7721;之則已化去矣。宣和中直閣黃策傳其事。為",
    "X88n1657_001:0404b10": "越國夫人往生記(樂邦文類)。",
    "X88n1657_001:0404b11": "陳媼[0404b11] 錢塘人。從靈芝律師受菩薩戒。專心念佛。日課",
    "X88n1657_001:0404b12": "千拜。經案間迸出舍利。臨終。見佛來迎。顧語旁人。言",
    "X88n1657_001:0404b13": "未竟。已寂然而化(佛祖統紀)。",
    "X88n1657_001:0404b14": "袁媼[0404b14] 錢唐人。從靈芝受菩薩戒。即斷葷酒。篤修淨業。",
    "X88n1657_001:0404b15": "家人皆化之。如是二十年。一日示疾。請圓淨律師說",
    "X88n1657_001:0404b16": "法。俄見佛菩薩眾。現前接引。端坐而化(佛祖統紀)。",
    "X88n1657_001:0404b17": "陳媼[0404b17] 長蘆賾禪師之母也。師嘗作蓮華勝會錄。普勸",
    "X88n1657_001:0404b18": "緇白求生西方。其住廣平普會寺。迎母居方丈東室。",
    "X88n1657_001:0404b19": "朝夕持佛名。已而有疾。集眾唱佛。盡二日。忽合掌瞻",
    "X88n1657_001:0404b20": "像。泊然而化。前一日。師夢母謂曰。吾見尼師十餘。來",
    "X88n1657_001:0404b21": "相召。師曰。此往生之祥也。言已。坐滅。面如珂玉。既卒",
    "X88n1657_001:0404b22": "之明日。頂微溫。面白。如夢所見然(佛祖統紀)。",
    "X88n1657_001:0404b23": "于媼[0404b23] 錢唐秦氏女也。其夫販魚為業。有子遭官事破",
    "X88n1657_001:0404b24": "家。媼愁苦。欲沈身於江。遇靜住寺照師勸之曰。夙世",
    "X88n1657_001:0404c01": "業緣。總宜順受。枉自沈江。不如念佛。媼猛省。即然一",
    "X88n1657_001:0404c02": "指佛前。誓長齋。日稱佛名。十年不怠。見一切人。皆稱",
    "X88n1657_001:0404c03": "為佛子。一日。請僧誦觀無量壽佛經。而己持珠誦佛",
    "X88n1657_001:0404c04": "名。至觀像章。寂然而化(佛祖統紀)。",
    "X88n1657_001:0404c05": "王氏[0404c05] 合肥馬永逸之妻也。永逸世修淨業。事載居士",
    "X88n1657_001:0404c06": "傳。王氏亦持佛名。行天竺十念法。又嘗持破地獄偈。",
    "X88n1657_001:0404c07": "偈出華嚴經云。若人欲了知。三世一切佛。應觀法界",
    "X88n1657_001:0404c08": "性。一切惟心造。一夕。夢地獄主者來謝云。幸蒙持偈",
    "X88n1657_001:0404c09": "功德。獄中眾生。出生善道者多矣。其後寢疾。持佛名",
    "X88n1657_001:0404c10": "不絕口。既逝。諸親屬及其侍女。皆夢王氏報云。吾已",
    "X88n1657_001:0404c11": "得生淨土矣(樂邦文類)。",
    "X88n1657_001:0404c12": "空室道人[0404c12] 名智通。龍圖范珣之女也。幼而聰慧。長歸",
    "X88n1657_001:0404c13": "丞相蘇頌之孫悌。未幾。厭&#x5F03;塵累。還家求祝髮。父難",
    "X88n1657_001:0404c14": "之。遂獨處焚修。閱法界觀有省。作二偈。一曰。浩浩塵",
    "X88n1657_001:0404c15": "中體一如。縱橫交互印毗盧。全波是水波非水。全水",
    "X88n1657_001:0404c16": "成波水自殊。次曰。物我元無異。森羅鏡像同。明明超",
    "X88n1657_001:0404c17": "主伴。了了徹真空。一體含多法。交參帝網中。重重無",
    "X88n1657_001:0404c18": "盡處。動靜悉圓通。其後父母俱亡。兄涓領分甯尉。道",
    "X88n1657_001:0404c19": "人偕行。聞黃龍死心名。往謁之。死心一見。知其所得。",
    "X88n1657_001:0404c20": "便問常啼菩薩賣&#x5374;心肝。教誰學般若。道人曰。你若",
    "X88n1657_001:0404c21": "無心我也休。又問。一雨所滋。根荄有異。無陰陽地上。",
    "X88n1657_001:0404c22": "生箇甚麼。道人曰。和尚惜取眉毛好。死心打曰。這婦",
    "X88n1657_001:0404c23": "女亂作次第。道人禮拜。死心然之。政和間。居金陵。嘗",
    "X88n1657_001:0404c24": "設浴於保甯寺。揭榜於門曰。一物也無。洗箇甚麼。纖",
    "X88n1657_001:0405a01": "塵若有。起自何來。道取一句子元。方可大家入浴。盡",
    "X88n1657_001:0405a02": "道水能洗垢。焉知水亦是塵。直饒水垢頓除。到此亦",
    "X88n1657_001:0405a03": "須洗&#x5374;。晚為尼。住蘇州之西竺。道風甚著。俄示疾。書",
    "X88n1657_001:0405a04": "偈。趺坐而終。有明心錄行世(五燈會元)。",
    "X88n1657_001:0405a05": "俞道婆者[0405a05] 金陵人也。市油餈為業。嘗參琅琊起禪師。",
    "X88n1657_001:0405a06": "師以臨濟無位真人話示之。一日聞丐者唱蓮華樂",
    "X88n1657_001:0405a07": "云。不因柳毅傳書信。何緣得到洞庭湖。忽大悟。以餈",
    "X88n1657_001:0405a08": "盤投地。夫旁睨曰。你顛邪。婆曰。非汝境界。復往見琅",
    "X88n1657_001:0405a09": "琊。琅琊問那箇是無位真人。婆應聲曰。有一無位真",
    "X88n1657_001:0405a10": "人。六臂三頭努力瞋。一劈華山分兩路。萬年流水不",
    "X88n1657_001:0405a11": "知春。自是機鋒迅捷。叢林憚之。圓悟勤禪師開堂蔣",
    "X88n1657_001:0405a12": "山。方至法座前。婆從眾中躍出。以身一拶。便歸眾。圓",
    "X88n1657_001:0405a13": "悟云。見怪不怪。其怪自壞。悟次日至其家。婆不出。厲",
    "X88n1657_001:0405a14": "聲曰。這般黃口小兒。也道出來開堂說法。圓悟曰。婆",
    "X88n1657_001:0405a15": "子少賣弄。我識得你了也。婆大笑。出相見。凡有僧至。",
    "X88n1657_001:0405a16": "則曰兒兒。僧擬議。即掩門。佛燈珣禪師往勘之。婆見",
    "X88n1657_001:0405a17": "師。即曰兒兒。佛燈曰。爺在甚處。婆轉身拜露柱。佛燈",
    "X88n1657_001:0405a18": "即與踏倒。曰將謂有多少奇特。便出。婆蹶起曰。兒兒",
    "X88n1657_001:0405a19": "來。惜你則箇。佛燈不顧而去。安首座自德山至。婆問",
    "X88n1657_001:0405a20": "甚處來。曰德山。婆曰。德山泰乃老婆兒子。安曰。婆是",
    "X88n1657_001:0405a21": "甚人兒子。婆曰。被上座一問。直得立地放尿。婆嘗頌",
    "X88n1657_001:0405a22": "馬祖示疾因緣云。日面月面。&#x8657;空閃電。雖然截斷天",
    "X88n1657_001:0405a23": "下衲僧舌頭。分明祇道得一半(五燈會元)。",
    "X88n1657_001:0405a24": "覺庵道人祖氏[0405a24] 建甯人。幼不肯字人。深信祖道。一日",
    "X88n1657_001:0405b01": "聞圓悟示眾語。了然明白。自呈所見。圓悟云。更須颺",
    "X88n1657_001:0405b02": "&#x5374;所見。始得自由。道人呈偈曰。露柱抽橫骨。&#x8657;空弄",
    "X88n1657_001:0405b03": "爪牙。直饒圓會得。猶是眼中沙(五燈會元)。",
    "X88n1657_001:0405b04": "明室道人[0405b04] 名本明。不詳其氏族。自契機圓悟。&#x5FA7;參名",
    "X88n1657_001:0405b05": "宿。皆蒙印可。紹興十年二月望。手書三偈。寄呈草堂",
    "X88n1657_001:0405b06": "清微。偈曰。不識煩惱是菩提。若隨煩惱是愚癡。起滅",
    "X88n1657_001:0405b07": "之時須要會。鷂過新羅人不知。又一偈曰。不識煩惱",
    "X88n1657_001:0405b08": "是菩提。淨華生淤泥。人來問我若何為。喫粥喫飯了",
    "X88n1657_001:0405b09": "洗&#x9262;盂。又一偈曰。莫管它。莫管它。終日癡憨弄海沙。",
    "X88n1657_001:0405b10": "要識本來真面目。便是祖師一木&#x4E49;。道不得的叉下",
    "X88n1657_001:0405b11": "死。道得的也叉下死。畢竟如何。不許夜行。投明須到。",
    "X88n1657_001:0405b12": "居數日。別諸親故。脫然而逝。草堂跋其偈。刊行於世",
    "X88n1657_001:0405b13": "(五燈會元)。",
    "X88n1657_001:0405b14": "寂壽道人范氏[0405b14] 成都人。孀居歲久。常坐不臥。聞圓悟",
    "X88n1657_001:0405b15": "住昭覺寺。往請垂示。圓悟教參不是心。不是佛。不是",
    "X88n1657_001:0405b16": "物。是甚麼。道人如教。久無所契。復問圓悟曰。此外有",
    "X88n1657_001:0405b17": "何方便。令我會去。圓悟云。有箇方便。不是心。不是佛。",
    "X88n1657_001:0405b18": "不是物。道人有省。乃曰。元來得甚麼近(宗門武庫)。",
    "X88n1657_001:0405b19": "善化婆者[0405b19] 不知何許人也。居潭州善化縣。日常誦金",
    "X88n1657_001:0405b20": "剛經。街頭乞食。夜則歸宿巖下。頃之。不行乞者數日",
    "X88n1657_001:0405b21": "矣。市人怪之。跡其住處。&#x7FA3;鴉噪集。見婆傍巖而化。懷",
    "X88n1657_001:0405b22": "經一本則金剛也。&#x7FA3;鴉為負土覆之(宗門武庫)。",
    "X88n1657_001:0405b23": "張夫人黃氏[0405b23] 邵武人。尚書右丞履之女。朝奉大夫直",
    "X88n1657_001:0405b24": "龍圖閣鄱陽張根之妻也。幼&#x9834;悟絕人。讀書日記數",
    "X88n1657_001:0405c01": "百言。輒了其義尤深於老莊之書。既歸張氏。事兩世",
    "X88n1657_001:0405c02": "舅姑盡誠謹。寬以馭眾。喜慍不形於色。中年篤好釋",
    "X88n1657_001:0405c03": "教。世味益薄。獨掃一室。燕坐終日。以禪悅自娛。龍圖",
    "X88n1657_001:0405c04": "性剛直。遇事無所顧避。以是不容於時。閒居踰十年。",
    "X88n1657_001:0405c05": "夫人處之泰然。未嘗一語及榮利。其後復起為南轉",
    "X88n1657_001:0405c06": "運使。夫人戒之曰。釋氏六波羅密。以般若為宗。貴夫",
    "X88n1657_001:0405c07": "以方便善巧濟一切也。今公欲有為於當世。而不知",
    "X88n1657_001:0405c08": "此。其可乎。龍圖感其言。益自磨礱。為委曲行道計。既",
    "X88n1657_001:0405c09": "而以言事得罪。夫人謂曰。公知所謂般若矣。獨於忍",
    "X88n1657_001:0405c10": "辱波羅密。抑猶未盡乎。自龍圖罷歸。夫人有厭世意。",
    "X88n1657_001:0405c11": "嘗夢金人長丈餘。以手援之。驚喜而寤。召諸子告戒",
    "X88n1657_001:0405c12": "甚悉。一日晨興。&#x5FA7;詣諸娣姒。若敘別者。且曰。吾當從",
    "X88n1657_001:0405c13": "夢中逝。不復以疾病煩人也。夜分粥罷就寢。明且。顧",
    "X88n1657_001:0405c14": "左右。具龍圖藥餌。如常時。少頃。諸子候之。已奄然逝",
    "X88n1657_001:0405c15": "矣。側臥西向。手結印。固不可解。時宣和二年。年五十",
    "X88n1657_001:0405c16": "九。李忠定公綱自沙陽謫官歸。過龍圖家。拜夫人於",
    "X88n1657_001:0405c17": "堂。聽其言。以為所見超卓。雖老於禪學者。弗能及也。",
    "X88n1657_001:0405c18": "夫人卒。為之誌。道其詳焉(李忠定公文集)。",
    "X88n1657_001:0405c19": "秦國夫人計氏[0405c19] 名法真。魏國公張浚之母也。少寡。性",
    "X88n1657_001:0405c20": "嚴毅。教子有法度。居常蔬食。喜布施。誦經禮佛。日有",
    "X88n1657_001:0405c21": "常課。大慧杲禪師住徑山。嘗遣其徒道謙。奉書至長",
    "X88n1657_001:0405c22": "沙候魏公。魏公謂曰。老母修行四十年。只欠此一著。",
    "X88n1657_001:0405c23": "且留公早晚伴話。既見夫人。夫人問曰。徑山和尚。如",
    "X88n1657_001:0405c24": "何教人。道謙曰。和尚祇教人看狗子無佛性。及竹篦",
    "X88n1657_001:0406a01": "子話。只是不得下語。不得思量。不得向舉起處會。不",
    "X88n1657_001:0406a02": "得向開口處承當。要辦此事。須是輟去看經禮佛。息",
    "X88n1657_001:0406a03": "心參究。莫使工夫閒斷。若一向執著看經禮佛。希求",
    "X88n1657_001:0406a04": "功德。亦是障道。俟一念相應。依舊看經禮佛。乃至一",
    "X88n1657_001:0406a05": "香一華一瞻一拜。盡是佛之妙用。但相聽信。決不相",
    "X88n1657_001:0406a06": "誤。夫人信之。遂力究前話。一夕五更起坐。忽有省。作",
    "X88n1657_001:0406a07": "偈呈大慧。其一云。逐日看經文。如逢舊識人。莫言頻",
    "X88n1657_001:0406a08": "有礙。一舉一回新。大慧答書云。謙禪歸。領賜教。及親",
    "X88n1657_001:0406a09": "書數頌。初甚疑之。及詢謙。方知本末。曠劫未明之事。",
    "X88n1657_001:0406a10": "豁爾現前。不從人乞。為之歡喜累日。兒子作宰相。身",
    "X88n1657_001:0406a11": "作國夫人。未足為貴。糞掃堆頭。拾得無價之寶。百劫",
    "X88n1657_001:0406a12": "千生。受用不盡。方為真貴。然切不得執著此貴。若執",
    "X88n1657_001:0406a13": "著。則墮在尊貴中。不復興慈運悲。憐愍有情耳。紹興",
    "X88n1657_001:0406a14": "二十六年。夫人將卒。語魏公言。老身有私恩未報。命",
    "X88n1657_001:0406a15": "迎供大慧一年。遂遣使迎大慧。及至。夫人逝矣。館之",
    "X88n1657_001:0406a16": "光孝寺東堂。喪歸乃還(大慧語錄年譜)。",
    "X88n1657_001:0406a17": "廣平郡夫人馮氏[0406a17] 名法信。贈少師珣之女。鎮洮軍承",
    "X88n1657_001:0406a18": "宣使陳思恭之妻也。少多病。及歸陳。病日劇。時慈受",
    "X88n1657_001:0406a19": "深禪師居王城。唱導佛法。夫人造其室。求&#x5374;病方。慈",
    "X88n1657_001:0406a20": "受教以持齋。誦西方佛名。夫人信受。還家未踰月。遂",
    "X88n1657_001:0406a21": "屏葷血。&#x5374;膏沐。衣掃塔衣。修西方淨觀。自翻經行道。",
    "X88n1657_001:0406a22": "及起居動靜。一以西方為歸。頃之。病良已。理家事如",
    "X88n1657_001:0406a23": "初。亦不廢淨業。如是十年無惰容。無矜色。心安體舒。",
    "X88n1657_001:0406a24": "神氣日王。一日。索筆書偈曰。隨緣任業許多年。枉作",
    "X88n1657_001:0406b01": "耕牛大可憐。打疊身心早脫去。免將鼻孔被人牽。見",
    "X88n1657_001:0406b02": "者怪之。夫人曰。清淨界中。失念至此。支那緣盡。行即",
    "X88n1657_001:0406b03": "西歸。適我願兮。何怪之有。其年九月。示疾。至十二月。",
    "X88n1657_001:0406b04": "一夕語侍者云。吾已神遊淨土。面禮慈尊。觀音左顧。",
    "X88n1657_001:0406b05": "勢至右盼。百千萬億清淨佛子。稽首慶我得生其國。",
    "X88n1657_001:0406b06": "至如宮殿林沼。光明神麗。與十六觀經所說。無二無",
    "X88n1657_001:0406b07": "別。到者方知。非可以語汝曹也。侍者呼思恭至。語其",
    "X88n1657_001:0406b08": "故。乃相與合掌誦佛名。至明晨。右&#x8107;而逝。三日而殮。",
    "X88n1657_001:0406b09": "家人輒聞妙香。及茶毗啟視。面如生時。年三十六。初。",
    "X88n1657_001:0406b10": "思恭未知佛法。夫人實勸發之。平居接待諸親屬。恩",
    "X88n1657_001:0406b11": "意周至。卒之日。外內哭者皆失聲。至有煉頂灼臂以",
    "X88n1657_001:0406b12": "薦福者。紹興三年。待制王以甯親得之思恭。為廣平",
    "X88n1657_001:0406b13": "夫人往生記(樂邦文類)。",
    "X88n1657_001:0406b14": "吳氏[0406b14] 都官員外郎呂宏妻也。宏素明佛理。與吳氏合",
    "X88n1657_001:0406b15": "志清修。有二侍女。亦絕葷血。其一頗好禪。俄而得疾。",
    "X88n1657_001:0406b16": "談笑坐逝。如委蛻然。其一奉戒刻苦。或終月不食。但",
    "X88n1657_001:0406b17": "日飲吳氏所&#x546A;觀音淨水。一盞而已。一日。忽見金蓮",
    "X88n1657_001:0406b18": "華現前。其上雙趺隱然。數日見膝。又數日見身。又數",
    "X88n1657_001:0406b19": "日頭面悉見。相好具足。其中阿彌陀佛。左右則觀音",
    "X88n1657_001:0406b20": "勢至也。已而宮殿樹林。皎若指掌。清淨男子。經行其",
    "X88n1657_001:0406b21": "際。如是三年。瞬息不隔。或問曾聞佛說法否。曰我但",
    "X88n1657_001:0406b22": "得天眼。未得天耳。佛所說法。未得聞也。頃之。自言往",
    "X88n1657_001:0406b23": "生時至。遂化去。吳氏事觀音甚虔。室中列缾數十。注",
    "X88n1657_001:0406b24": "以淨水。日誦大悲&#x546A;。輒見觀音放光入缾中。有病者。",
    "X88n1657_001:0406c01": "飲水輒愈。其水積歲。色味不變。雖大寒不凍。故世號",
    "X88n1657_001:0406c02": "吳氏為觀音縣君(淨土文)。",
    "X88n1657_001:0406c03": "龔氏[0406c03] 錢塘人。孫忭之母也。誦彌陀經。常持佛名。一日",
    "X88n1657_001:0406c04": "有疾。請清照律師至。稱說淨土諸莊嚴事。語未及終。",
    "X88n1657_001:0406c05": "端坐而化。老妾于氏。亦常持佛號。頃之。夢龔氏告曰。",
    "X88n1657_001:0406c06": "吾已生淨土。&#x5374;後七日。汝當來也。及期亦逝(佛祖統紀)。",
    "X88n1657_001:0406c07": "孫氏女[0406c07] 亦錢塘人也。常持佛名。兼習梵&#x546A;。已而有疾。",
    "X88n1657_001:0406c08": "請清照律師至。告曰。久病厭世。安得脫離五濁。受諸",
    "X88n1657_001:0406c09": "妙樂乎。師為稱說淨土因緣。女大喜。其夜夢師授藥",
    "X88n1657_001:0406c10": "一盞。服之。脫然病愈。後三日。語侍人曰。迦葉尊者在",
    "X88n1657_001:0406c11": "此。大好金蓮華座。吾其行矣。結印而化(佛祖統紀)。",
    "X88n1657_001:0406c12": "郭氏[0406c12] 名妙圓。仁和人。清照律師之妹也。長齋誦佛名。",
    "X88n1657_001:0406c13": "課法華彌陀二經。兼行方等懺法。每諦觀落日。注想",
    "X88n1657_001:0406c14": "西方。忽聞空中聲云。郭妙圓決生淨土。嘗往律師所。",
    "X88n1657_001:0406c15": "作。繫念會。齋百僧。臨終請師說法。即時坐脫(佛祖統紀)。",
    "X88n1657_001:0406c16": "施氏[0406c16] 錢塘沈銓妻也。與夫同修淨業。請照律師依觀",
    "X88n1657_001:0406c17": "經。繪九品往生圖。以資觀想。平居供佛飯僧。印施般",
    "X88n1657_001:0406c18": "若經。建徑山天甯諸寺殿。所有善功。悉回向淨土。與",
    "X88n1657_001:0406c19": "夫先後化去。皆見化佛垂手。面西而逝(佛祖統紀)。",
    "X88n1657_001:0406c20": "王氏[0406c20] 明州人。日持金剛經。懷孕二十八月。羸瘦日甚。",
    "X88n1657_001:0406c21": "偶倚門立。一異僧過之。謂曰。汝有善根。何不印施金",
    "X88n1657_001:0406c22": "剛經千卷。王氏從之。又齋千僧。誦金剛經千卷。至夜",
    "X88n1657_001:0406c23": "三更。見金剛神以杵指王氏腹。及覺。已生二男在&#x7240;",
    "X88n1657_001:0406c24": "矣。王氏遂持齋。誦經不輟。年六十一。暴卒。二使者引",
    "X88n1657_001:0407a01": "見冥王。自供從幼持金剛經。王賜金&#x7240;。命坐殿側朗",
    "X88n1657_001:0407a02": "誦一&#x5FA7;。王問何不念&#x546A;。答云。世間無本。敕鬼吏於藏",
    "X88n1657_001:0407a03": "中取&#x546A;本付王氏。囑曰。汝至陽間。展轉流通。切勿遺",
    "X88n1657_001:0407a04": "墜。汝向後壽終。徑生極樂世界。不復來此處矣。王氏",
    "X88n1657_001:0407a05": "遂還。後至九十一歲。無疾坐化。其補闕真言曰。唵。呼",
    "X88n1657_001:0407a06": "嚧呼嚧。社曳穆契。莎訶。事在紹興九年(金剛證果)。",
    "X88n1657_001:0407a07": "王百娘[0407a07] 明州人也。少孤。既嫁而寡。依其舅舍人陳安",
    "X88n1657_001:0407a08": "行。從之官舍。紹興二年夏。忽病瘖聾。有所欲。但書之",
    "X88n1657_001:0407a09": "紙上。安行教令歸誠觀音大士。百娘遂晨夕禮拜。一",
    "X88n1657_001:0407a10": "日假寐。忽&#x89A9;大士現身。示以修行捷徑。令日向西方",
    "X88n1657_001:0407a11": "作禮阿彌陀佛。因授以偈曰。淨土周沙界。云何獨禮",
    "X88n1657_001:0407a12": "西。但能回一念。觸處是菩提。又云。可普勸人誦持。未",
    "X88n1657_001:0407a13": "踰月。二病頓愈。安行謂其念力純至。應答如響。為鐫",
    "X88n1657_001:0407a14": "其事以廣其傳(夷堅志)。",
    "X88n1657_001:0407a15": "鄒氏[0407a15] 鄱陽焦德一之母也。平昔好善。寡言語。不談人",
    "X88n1657_001:0407a16": "是非。唯篤志奉佛。壯歲苦氣疾。屢發。一日在堂中。見",
    "X88n1657_001:0407a17": "一物從空而下。墜於坐隅。跳躑不已。取視之。乃崇甯",
    "X88n1657_001:0407a18": "當三大錢也。鄒氏以為祥。佩之衣帶間。自是三十餘",
    "X88n1657_001:0407a19": "年。未嘗有疾。年八十四。忽失錢所在。晨起命婦子具",
    "X88n1657_001:0407a20": "湯盥沐。合掌敬禮西方。趺坐而逝。事在&#x6E7B;熙十二年",
    "X88n1657_001:0407a21": "(夷堅志)。",
    "X88n1657_001:0407a22": "李氏[0407a22] 饒州德興縣董性母也。&#x6E7B;熙十二年五月。患腹",
    "X88n1657_001:0407a23": "疾。日殆。至七月九日。夜半氣絕。翼日。將就木。既旦。忽",
    "X88n1657_001:0407a24": "欠身起坐。言曰。吾始入冥。行曠野數里。入一城。聞人",
    "X88n1657_001:0407b01": "聲嘈嘈。而眼界絕闇。無所&#x89A9;。自分必死矣。因念言。吾",
    "X88n1657_001:0407b02": "受持普門品三十年。今忽入鬼錄。佛如有靈。當來援",
    "X88n1657_001:0407b03": "我。遂大聲唱救苦觀世音菩薩。僅百聲。俄有人挽其",
    "X88n1657_001:0407b04": "左臂而行。至三十餘步。漸覺光明如晝。見一婦人相",
    "X88n1657_001:0407b05": "好端嚴。瓔珞被體。璀璨照耀。香氣馥然。心知菩薩示",
    "X88n1657_001:0407b06": "現。遂跪而乞命。菩薩曰。爾數已盡。緣素有善根。故來",
    "X88n1657_001:0407b07": "相援。宜急歸。更半紀復相見。吾方作禮而起。則菩薩",
    "X88n1657_001:0407b08": "漸遠。向西方而去。遙見幡&#x8462;前導。金碧眩目。頃之。乃",
    "X88n1657_001:0407b09": "隱。不覺身之在此榻也。自是病愈。其後五年。為紹熙",
    "X88n1657_001:0407b10": "元年。八月十七日。無疾坐逝。性為文記之如此(夷堅志)。",
    "X88n1657_001:0407b11": "朱氏[0407b11] 名如一。欽成皇后之姪。明州薛生妻也。年二十",
    "X88n1657_001:0407b12": "餘。即素服齋居。虔修淨業。嘗以黃絹。請善書者寫法",
    "X88n1657_001:0407b13": "華經繡以碧絨。針鋒綿密。點畫較然。閱十年而成。中",
    "X88n1657_001:0407b14": "間唱禮佛名至八萬四千。復繡阿彌陀佛觀世音像。",
    "X88n1657_001:0407b15": "習法華經。三月成誦。次閱華嚴般若楞嚴圓覺。俱能",
    "X88n1657_001:0407b16": "通利。又鐫木為圖。勸人誦阿彌陀佛。受圖者滿十萬",
    "X88n1657_001:0407b17": "聲。為回向西方。所化至二十萬人。尋結廬墓旁。一室",
    "X88n1657_001:0407b18": "奉佛。一室宴坐。一室書經。給侍惟一婢子。甘苦共之。",
    "X88n1657_001:0407b19": "紹熙四年春。盡斥賣&#x5333;具。為三日會。飯千比邱。合緇",
    "X88n1657_001:0407b20": "白萬人。共唱西方佛名。建寶幢。裝所繡經七軸。並書",
    "X88n1657_001:0407b21": "會者姓名。送羅&#x777A;羅道場僧堂供奉。十二月。示微疾。",
    "X88n1657_001:0407b22": "垂瞑。輒起趺坐。薛生曰。我家無是法也。請就寢。遂右",
    "X88n1657_001:0407b23": "脅而逝。年三十七。僧寶曇過羅&#x777A;羅道場。展所繡經。",
    "X88n1657_001:0407b24": "審其事。為之傳(樂邦文類)。",
    "X88n1657_001:0407c01": "程氏[0407c01] 樂平徐熙載之母也。信奉佛法。年七十餘。雞鳴",
    "X88n1657_001:0407c02": "起。即炷香誦經。寒暑不輟。奉觀音大士尤謹。紹熙四",
    "X88n1657_001:0407c03": "年。熙載挈二子夜渡江。暴風起。江漲。舟且覆。熙載與",
    "X88n1657_001:0407c04": "同舟人齊唱觀世音菩薩。良久。值一巨桑觸舟。挽之",
    "X88n1657_001:0407c05": "繫舟旁乃定。到曉視之。則舟在淺沙。而巨桑已無有",
    "X88n1657_001:0407c06": "矣。午後至家。母迎笑曰。夜夢一婦人抱汝歸來。不妄",
    "X88n1657_001:0407c07": "也。熙載以前事告。輒相感歎。自是奉法益虔(夷堅志)。",
    "X88n1657_001:0407c08": "王宜人陸氏[0407c08] 錢塘人。朝請王璵妻也。常誦法華。篤意",
    "X88n1657_001:0407c09": "淨土。禮懺一會。唱佛萬聲。如是三十年。偶感微疾。忽",
    "X88n1657_001:0407c10": "聞天鼓自鳴。即面西端坐。兩手結印而逝。其姪陸師",
    "X88n1657_001:0407c11": "壽著續淨土傳。表其事焉(佛祖統紀)。",
    "X88n1657_001:0407c12": "項氏[0407c12] 名妙智。鄞縣人。夫歿後。奉法甚勤。日常持佛名。",
    "X88n1657_001:0407c13": "有女二人。悉令為尼。嘗預治一棺。及將逝。謂其女曰。",
    "X88n1657_001:0407c14": "吾欲坐脫。如此棺何。女曰。佛用金棺。無嫌也。遂諷觀",
    "X88n1657_001:0407c15": "經上品章。轉身西向。兩手結印。微笑而逝。事在紹定",
    "X88n1657_001:0407c16": "六年(佛祖統紀)。",
    "X88n1657_001:0407c17": "沈氏[0407c17] 名妙智。慈溪人。歸章氏。幼而長齋。日課佛號。既",
    "X88n1657_001:0407c18": "嫁。篤志不變。憐憫有情。周其凍餒。已而得微疾。念佛",
    "X88n1657_001:0407c19": "益切。忽見阿彌陀佛。踴現&#x8657;空。菩薩聖眾。左右圍繞。",
    "X88n1657_001:0407c20": "放白毫光。至行者所。若長虹駕空。千燈普照。頃之。吉",
    "X88n1657_001:0407c21": "祥而逝。事在端平二年(佛祖統紀)。",
    "X88n1657_001:0407c22": "鍾婆[0407c22] 嘉禾人。日誦阿彌陀經。兼持佛號。垂二十年。一",
    "X88n1657_001:0407c23": "日語其子曰。西方眾聖。&#x5FA7;於&#x8657;空。大白蓮華。光明普",
    "X88n1657_001:0407c24": "耀。吾其行矣。端坐聳身。合掌而化(佛祖統紀)。",
    "X88n1657_001:0408a01": "梁氏女[0408a01] 汾陽人。少而盲。遇一少門。教持阿彌陀佛。越",
    "X88n1657_001:0408a02": "三年。兩目忽明。女持佛名不輟。一日見空中。旛&#x8462;下",
    "X88n1657_001:0408a03": "臨。佛及菩薩同來接引。遂化去(佛祖統紀)。",
    "X88n1657_001:0408a04": "黃婆[0408a04] 潮山人。專持佛號。兼誦法華金剛二經。偶病下",
    "X88n1657_001:0408a05": "痢。自知時至。便&#x5374;食。日飲水數盂。一夕。鄰庵僧善修。",
    "X88n1657_001:0408a06": "夢婆來別。云。將往西方。越二日。西向念佛。端坐而逝。",
    "X88n1657_001:0408a07": "紅霞爛然。覆其屋上。里人皆見之(佛祖統紀)。",
    "X88n1657_001:0408a08": "崔婆[0408a08] 淄州人。東平梁氏之乳媼也。為人樸愿。早斷葷",
    "X88n1657_001:0408a09": "血。主母晁氏。留意禪學。婆在旁。惟日誦阿彌陀佛。未",
    "X88n1657_001:0408a10": "嘗有間。亦莫計其數。年七十二。下痢。持念益力。忽唱",
    "X88n1657_001:0408a11": "一偈曰。西方一路好修行。上無條嶺下無阬。去時不",
    "X88n1657_001:0408a12": "用著鞋&#x97C8;。為有蓮華步步生。或問婆何時當去。曰。申",
    "X88n1657_001:0408a13": "時去。已而果然。茶毗時。舌獨不化。若蓮華然(&#x5F83;生集)。",
    "X88n1657_001:0408a14": "陶氏[0408a14] 常熟人。喪偶獨居。常持普門品。夢白衣大士。以",
    "X88n1657_001:0408a15": "蓮華授之。又夢梵僧授經一卷。啟之。乃阿彌陀經也。",
    "X88n1657_001:0408a16": "既覺。取經誦之。宛如夙習。一夕室中有光。朗然若晝。",
    "X88n1657_001:0408a17": "阿彌陀佛。現身立經函上。由是持誦益虔。經卷上舍",
    "X88n1657_001:0408a18": "利迸出。積至合許(佛祖統紀)。",
    "X88n1657_001:0408a19": "李氏[0408a19] 上虞胡生之妻也。夫喪後。日誦佛名。及阿彌陀",
    "X88n1657_001:0408a20": "經。夜以繼晝。聲徹內外。凡十餘年。一日方端坐念佛。",
    "X88n1657_001:0408a21": "有僧現前。覆以緋&#x8462;。曰十五日子時。汝當往生。問師",
    "X88n1657_001:0408a22": "何人。曰汝所念者。李氏遂別諸親故。至期。異香&#x9B31;然。",
    "X88n1657_001:0408a23": "光明照室。端坐而逝。七日茶毗。齒舌目睛皆不壞。舍",
    "X88n1657_001:0408a24": "利無數。次日。茶毗處生一華。色白。周圓二寸餘。莫知",
    "X88n1657_001:0408b01": "其何名也(佛祖統紀)。",
    "X88n1657_001:0408b02": "盛媼[0408b02] 錢塘人。日誦佛名。兼課觀無量壽佛經。無何。得",
    "X88n1657_001:0408b03": "病。一日起。命左右具湯浴畢。面西端坐。問左右。曰聞",
    "X88n1657_001:0408b04": "磬聲乎。淨土眾聖且至。已而合掌微笑曰。佛菩薩已",
    "X88n1657_001:0408b05": "至。金臺現前。吾其行矣。言訖而化(佛祖統紀)。",
    "X88n1657_001:0408b06": "黃氏[0408b06] 明州人。早喪夫。還家依父。精修淨業。臨終。見佛",
    "X88n1657_001:0408b07": "來迎。結印徐行。屹然立化。家人篩&#x7070;於地。晨起驗之。",
    "X88n1657_001:0408b08": "生蓮華一朵(佛祖統紀)。",
    "X88n1657_001:0408b09": "王氏女[0408b09] 吉安人。少慕淨業。日誦彌陀觀音金剛諸經。",
    "X88n1657_001:0408b10": "母病亡。將斂。流血被體。女誓曰。若我孝心真實。願母",
    "X88n1657_001:0408b11": "體不生臭穢。誓已。流血即止。及斂。即之。絕無穢氣。已",
    "X88n1657_001:0408b12": "而父娶繼室。與同修淨業。一日。女得疾。請僧說淨土",
    "X88n1657_001:0408b13": "觀門。俄起索衣。吉祥而臥。手攬觀音像前寶幡。奄然",
    "X88n1657_001:0408b14": "示寂。將斂。繼母篩&#x7070;於室。出蓮華數朵(佛祖統紀)。",
    "X88n1657_001:0408b15": "樓氏[0408b15] 名慧靜。寺簿周元卿妻也。嘗閱傳燈錄。發明見",
    "X88n1657_001:0408b16": "地。已而歸心淨土。念佛不輟。晚年得疾。忽見蓮臺現",
    "X88n1657_001:0408b17": "前。化佛無數。異香滿室。頃刻而化。有女名妙聰。因母",
    "X88n1657_001:0408b18": "發心。亦篤志念佛。病中請僧行懺。恍惚見己身著新",
    "X88n1657_001:0408b19": "淨衣。升七寶樓閣。繞佛作禮。謂家人曰。勤修淨業。西",
    "X88n1657_001:0408b20": "方現前。西向右脅而逝(佛祖統紀)。",
    "X88n1657_001:0408b21": "周婆[0408b21] 太平人。早修淨業。至老益虔。一夕。胡跪。稱佛名。",
    "X88n1657_001:0408b22": "泊然而化。鄰人見數僧振錫而行。婆在其後。須臾之",
    "X88n1657_001:0408b23": "間。冉冉騰空。向西而沒(佛祖統紀)。",
    "X88n1657_001:0408b24": "朱氏[0408b24] 霅川人。持佛名者三十年矣。兼持金剛經。開卷",
    "X88n1657_001:0408c01": "時。每謂眾聖監臨。不敢踞坐。忽斷食。日飲水數盂。閱",
    "X88n1657_001:0408c02": "四旬。夢三比邱手執蓮華。謂媼曰。吾先為汝種此華。",
    "X88n1657_001:0408c03": "今日當開。故來迓汝。既覺。請僧同唱佛名。端坐而化",
    "X88n1657_001:0408c04": "(佛祖統紀)。",
    "X88n1657_001:0408c05": "裴氏女[0408c05] 汾陽人。清淨自居。專志念佛。臨終。索火焚香。",
    "X88n1657_001:0408c06": "言佛來迎我。我當往生。已而天華飛墜。安坐而化(佛祖",
    "X88n1657_001:0408c07": "統紀)。",
    "X88n1657_001:0408c08": "孫媼[0408c08] 明州人。孀居三十年。日常念佛。兼手製衣衾襪",
    "X88n1657_001:0408c09": "履。施諸比邱。一日微疾。夢至懺堂。身挂縵衣。隨諸比",
    "X88n1657_001:0408c10": "邱。經行繞佛。既覺。沐浴更淨衣。請僧行懺。親詣佛前。",
    "X88n1657_001:0408c11": "誦阿彌陀經。至一心不亂。左手結印。寂然坐逝。空中",
    "X88n1657_001:0408c12": "奏天樂聲。聞於遠近(佛祖統紀)。",
    "X88n1657_001:0408c13": "秦媼[0408c13] 名淨堅。松江人。志慕大法。厭惡女身。與夫別處。",
    "X88n1657_001:0408c14": "嚴持戒律。晨夕修淨土懺儀。禮佛千拜。兼閱華嚴般",
    "X88n1657_001:0408c15": "若法華光明諸大乘經。日無&#x8657;&#x6677;。一日。方端坐室中。",
    "X88n1657_001:0408c16": "忽有光明照空。逾於皎日。面西而逝(佛祖統紀)。",
    "X88n1657_001:0408c17": "蔣十八妻者[0408c17] 海鹽人。中歲與其夫斷除愛慾。日誦大",
    "X88n1657_001:0408c18": "乘經。歷四十餘年。一日。各洗&#x6F44;更衣。炷香唱佛名。並",
    "X88n1657_001:0408c19": "書一頌而逝。蔣頌曰。這箇幻身。四大合成。今日分散。",
    "X88n1657_001:0408c20": "各歸其根。諸幻既滅。&#x7070;飛煙絕。如空中風。猶碧天月。",
    "X88n1657_001:0408c21": "既無障礙。又能皎潔。一切永斷。無有言說。四十年來。",
    "X88n1657_001:0408c22": "脫離嗜慾。惟闡大乘。朝誦暮讀。今朝擺手西歸。自有",
    "X88n1657_001:0408c23": "現成果足。其妻頌曰。看過蓮經萬四千。平生香火有",
    "X88n1657_001:0408c24": "因緣。西方自是吾歸路。風月同乘般若船(閒窗括異志)。",
    "X88n1657_001:0409a01": "沈媼[0409a01] 錢塘人。持佛號十餘年。日益精進。嘗屬畫師繪",
    "X88n1657_001:0409a02": "八尺阿彌陀像。及有疾。安設&#x7240;前。晨夕繫念。並請僧",
    "X88n1657_001:0409a03": "同持佛號。忽語眾曰。有一大僧授我金座。吾當乘之。",
    "X88n1657_001:0409a04": "遂聳身前席。眾唱佛益力。媼曰。念佛功德。已登蓮臺。",
    "X88n1657_001:0409a05": "吾其往矣。遂瞑(佛祖統紀)。",
    "X88n1657_001:0409a06": "孟氏[0409a06] 醴泉人。既嫁。得痼疾。有僧教以專持佛名。行之",
    "X88n1657_001:0409a07": "三年。忽謂夫曰。可急報諸親屬。吾將去矣。已而送者",
    "X88n1657_001:0409a08": "畢集。孟氏焚香。與眾唱佛名。頃之。見一沙門振錫空",
    "X88n1657_001:0409a09": "中曰。汝當往生。俄而旛&#x8462;翩翻。佛與菩薩。同時俱至。",
    "X88n1657_001:0409a10": "遂化去(佛祖統紀)。",
    "X88n1657_001:0409a11": "陳氏[0409a11] 吳興人。受持齋戒。以禪誦為樂。持佛名者三十",
    "X88n1657_001:0409a12": "年。兼誦法華經五千部。金剛彌陀二經。各五千四十",
    "X88n1657_001:0409a13": "八部。一日不食。家人問何欲。曰。欲求見佛耳。遂右脅",
    "X88n1657_001:0409a14": "而化(佛祖統紀)。",
    "X88n1657_001:0409a15": "胡媼[0409a15] 名淨安。會稽人。專修淨業。禮阿彌陀佛八萬四",
    "X88n1657_001:0409a16": "千相好。每一相好。各禮一拜。如是者四度。偶得微疾。",
    "X88n1657_001:0409a17": "見佛來迎。安痒坐逝。路人皆聞空中樂聲。隱隱西去",
    "X88n1657_001:0409a18": "(佛祖統紀)。",
    "X88n1657_001:0409a19": "周氏[0409a19] 嘉禾人。適孫氏。與舅姑同修淨業。感室中佛像",
    "X88n1657_001:0409a20": "現光。香華盈案。或空中現諸佛菩薩。時聞天樂。或聞",
    "X88n1657_001:0409a21": "空中誦經聲(佛祖統紀)。",
    "X88n1657_001:0409a22": "李氏女[0409a22] 江陵人。父名元宗。女年十三。夢一梵僧謂曰。",
    "X88n1657_001:0409a23": "汝有善根。何不持誦金剛經。世間人日誦是經一卷。",
    "X88n1657_001:0409a24": "陽間增壽。命終即生天。若能究竟般若。直到涅槃彼",
    "X88n1657_001:0409b01": "岸。即或未達經意。陰府亦不能拘錄。當受種種勝報。",
    "X88n1657_001:0409b02": "女信之。遂日誦金剛經三十卷。年二十四。不願有家。",
    "X88n1657_001:0409b03": "忽患傷寒。三日卒。冥王云。此女有般若功。即放還。臨",
    "X88n1657_001:0409b04": "去。王囑曰。汝父造業。已減壽二紀。緣平日好取生魚",
    "X88n1657_001:0409b05": "作鱠。今有魚七千餘頭。訴冤索命。歸白汝父。每夜夢",
    "X88n1657_001:0409b06": "落網中。晝則頭痛。此魚冤也。女還白父。元宗大驚。遂",
    "X88n1657_001:0409b07": "偕往天甯寺。齋百僧。斷葷酒。手書金剛經四十九卷。",
    "X88n1657_001:0409b08": "書畢。元宗忽夢數千青衣童子。向之拜曰。我等負冤",
    "X88n1657_001:0409b09": "日久今蒙寫經功德。咸乘善力。出離苦趣。生善道矣。",
    "X88n1657_001:0409b10": "君既釋冤。又當益壽。元宗自此持誦益虔。壽至百二",
    "X88n1657_001:0409b11": "十歲。無疾沐浴坐逝(金剛證果)。",
    "X88n1657_001:0409b12": "王迪功妻[0409b12] 奉佛甚虔。日誦金剛經。迪功好獵。一日獵",
    "X88n1657_001:0409b13": "罷歸家。值其妻誦經。要迪功同誦第十五分。未終卷。",
    "X88n1657_001:0409b14": "即舍去。後五年。迪功中風。經年臥&#x7240;。一日為二使者",
    "X88n1657_001:0409b15": "追去。見閻摩王。王怒責曰。汝受爵祿。不知修善。&#x5374;好",
    "X88n1657_001:0409b16": "殺害生命。減算絕祿。不足蔽罪。令獄吏驅八鑊湯。鬼",
    "X88n1657_001:0409b17": "吏檢簿告王曰。此人殺業雖重。生前曾與妻同念金",
    "X88n1657_001:0409b18": "剛經一分。合免罪放還。王敕於鑊湯內取一杓湯淋",
    "X88n1657_001:0409b19": "其背。使知警戒。遂放還。而疽發於背。痛不可忍。呼妻",
    "X88n1657_001:0409b20": "佛前代誓。不敢再傷物命。且願手書金剛經。終身受",
    "X88n1657_001:0409b21": "持其夜夢一僧手摩其背。三匝。天明。脫然而愈(金剛持驗",
    "X88n1657_001:0409b22": "記)。",
    "X88n1657_001:0409b23": "蔣氏女[0409b23] 上海鶴沙人。生當元季。年十三。夢白衣大士",
    "X88n1657_001:0409b24": "摩其頂曰。汝有身毒國夙緣。當離塵八道。為授五戒。",
    "X88n1657_001:0409c01": "名曰道本。女覺。白其夢於母。即絕葷血。日誦梵經。越",
    "X88n1657_001:0409c02": "八年。告訣於母曰。某月日當逝。請薙髮。服比邱尼服。",
    "X88n1657_001:0409c03": "從之。至期。沐浴坐化。時至正十四年三月廿八日也。",
    "X88n1657_001:0409c04": "茶毗日。五色光起。舍利如凝脂。異香經日不散。送者",
    "X88n1657_001:0409c05": "千人。莫不歎異(五茸志異)。",
    "X88n1657_001:0409c06": "鄭氏[0409c06] 名淨安。錢塘人。常持佛名。偶得疾。聞空中聲曰。",
    "X88n1657_001:0409c07": "汝西行有期。毋得自怠。已而佛現在前。身真金色。即",
    "X88n1657_001:0409c08": "起面西端坐。有子義修。已出家矣。召之。令諷阿彌陀",
    "X88n1657_001:0409c09": "經安然而化。其女夜夢母報曰。吾已得生淨土矣(佛祖",
    "X88n1657_001:0409c10": "統紀)。",
    "X88n1657_001:0409c11": "周婆[0409c11] 鄞縣人。精修淨土遇歲首。常持不語戒。晝夜端",
    "X88n1657_001:0409c12": "坐。盡月而止。暑月則施茶湯。歷久不廢。一夕。夢大蓮",
    "X88n1657_001:0409c13": "葉&#x5FA7;覆市衢。己手執數珠。經行葉上。既而微疾。鄰人",
    "X88n1657_001:0409c14": "夜見寶&#x8462;幡幢自空中來。入其門內。黎明。婆合掌。唱",
    "X88n1657_001:0409c15": "佛而逝(往生集)。",
    "X88n1657_001:0409c16": "張夫人者[0409c16] 不詳其里居。晚而長齋。日誦西方佛名。年",
    "X88n1657_001:0409c17": "七十九矣。每夜坐息燭。四壁放光。現諸纓絡。臨終。焚",
    "X88n1657_001:0409c18": "香案上。篆煙宛轉。結成佛像。須臾之間作真金色。眉",
    "X88n1657_001:0409c19": "目若畫。一手下垂。若接引狀。篆&#x70DF;甫消。而夫人寂矣",
    "X88n1657_001:0409c20": "(淨土節要)。",
    "X88n1657_001:0409c21": "三空道人[0409c21] 不詳其氏族。參天甯曇禪師。提趙州無字。",
    "X88n1657_001:0409c22": "閱三十年。一日。復見師。問生死到來時如何。師曰。生",
    "X88n1657_001:0409c23": "是誰耶。死是誰耶。道人低頭問訊。師問如前。道人又",
    "X88n1657_001:0409c24": "低頭問訊。師呵曰。切忌死在這裏。道人拈起念珠。曰",
    "X88n1657_001:0410a01": "數珠一百八。不數日。示微疾。說偈而化(續燈存稿)。",
    "X88n1657_001:0410a02": "陳氏女[0410a02] 名妙珍。處州麗水人。父為神祠祝史。蚤夭。母",
    "X88n1657_001:0410a03": "更適他姓。妙珍依大母林氏以居。林疾病。妙珍刲股。",
    "X88n1657_001:0410a04": "雜淖麋以進。疾有閒或以告林。林悲泣自懟。疾復如",
    "X88n1657_001:0410a05": "初。妙珍則賣衣走佛寺。作諸禳禜事。皆不應。乃然香",
    "X88n1657_001:0410a06": "右臂上。稽顙籲天。乞以身代。至正四年四月壬申。夜",
    "X88n1657_001:0410a07": "夢一丈夫。冠烏紗巾。服青布袍。來告曰。爾勿憂。能剔",
    "X88n1657_001:0410a08": "肝以食大母。則愈矣。問欲剔將焉從。丈夫指右脅示",
    "X88n1657_001:0410a09": "之。且俾吞紅藥半丸。吞已遂覺。甲戌。妙珍復具湯沐",
    "X88n1657_001:0410a10": "浴。露禱上下神祗。時天雨。至妙珍身。獨不霑溼。遂持",
    "X88n1657_001:0410a11": "刀視脅下。見紅痕若縷。長可三寸許。就痕間剖之。血",
    "X88n1657_001:0410a12": "滂然流。再剖之。了無所見。妙珍窘。乃擲杯珓卜於神。",
    "X88n1657_001:0410a13": "俯身拾之。而肝忽出。下懸。亟刃之。寘几上。自誓云。倘",
    "X88n1657_001:0410a14": "大母得生。願(終身)持菩薩戒。不復適人矣。切肝。雜筍烹",
    "X88n1657_001:0410a15": "之以進。林食之而甘。其疾頓愈而妙珍創甚。幾殆。復",
    "X88n1657_001:0410a16": "夢神語之曰。無傷也。但練紙作&#x7070;傅之。從其言。創合",
    "X88n1657_001:0410a17": "如初。時妙珍年十四矣。後三年。林以壽終。妙珍造塔",
    "X88n1657_001:0410a18": "瘞之。復然頂申前誓。為優婆夷終其身。八年。郡錄事",
    "X88n1657_001:0410a19": "高明來上其事。部使者高履聞於朝。詔旌其門。仍月",
    "X88n1657_001:0410a20": "給粟一斛(護法錄)。"
}