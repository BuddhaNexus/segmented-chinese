{
    "T13n0424_003:0984b22": "佛說大集會正法經卷第三",
    "T13n0424_003:0984b24": "西天譯經三藏朝奉大夫試鴻臚卿",
    "T13n0424_003:0984b25": "傳法大師臣施護奉　詔譯",
    "T13n0424_003:0984b26": "爾時，世尊告普勇菩薩言：「汝今諦聽。我念過",
    "T13n0424_003:0984b27": "去無量無數阿僧祇劫前，值遇十二俱胝如",
    "T13n0424_003:0984b28": "來、應供、正等正覺，同名寶上。我於爾時，修勇",
    "T13n0424_003:0984b29": "施行，即以飲食、衣服、殊妙莊嚴珍寶、瓔珞，及",
    "T13n0424_003:0984c01": "諸華鬘塗香等，一一供養彼等諸佛。時諸如",
    "T13n0424_003:0984c02": "來，皆與我授阿耨多羅三藐三菩提記。「普勇！",
    "T13n0424_003:0984c03": "我復又念過去劫中，值遇十八俱胝如來、應",
    "T13n0424_003:0984c04": "供、正等正覺，同名寶光。我亦是時，修勇施",
    "T13n0424_003:0984c05": "行，亦以如上諸供具等，一一供養彼等諸佛，",
    "T13n0424_003:0984c06": "時諸如來亦皆與我授阿耨多羅三藐三菩提",
    "T13n0424_003:0984c07": "記。「普勇！我復又念過去劫中，值遇二十俱",
    "T13n0424_003:0984c08": "胝如來、應供、正等正覺，同名頂生。我亦是時，",
    "T13n0424_003:0984c09": "修勇施行，亦以如上諸供具等，一一供養彼",
    "T13n0424_003:0984c10": "等諸佛，時諸如來亦皆與我授阿耨多羅三",
    "T13n0424_003:0984c11": "藐三菩提記。「普勇！我復又念過去劫中，值",
    "T13n0424_003:0984c12": "遇二十俱胝如來、應供、正等正覺，同名飲光。",
    "T13n0424_003:0984c13": "我亦是時，修勇施行，亦以如上諸供具等，一",
    "T13n0424_003:0984c14": "一供養彼等諸佛，時諸如來亦皆與我授阿",
    "T13n0424_003:0984c15": "耨多羅三藐三菩提記。「普勇！我復又念過去",
    "T13n0424_003:0984c16": "劫中，值遇十六俱胝如來、應供、正等正覺，同",
    "T13n0424_003:0984c17": "名無垢光。我亦是時，修勇施行，為大長者甚",
    "T13n0424_003:0984c18": "大財富，亦以如上諸供具等，一一供養彼等",
    "T13n0424_003:0984c19": "諸佛，時諸如來亦皆與我授阿耨多羅三藐",
    "T13n0424_003:0984c20": "三菩提記。「普勇！我復又念過去劫中，值遇",
    "T13n0424_003:0984c21": "九十五俱胝如來、應供、正等正覺，同名能寂。",
    "T13n0424_003:0984c22": "我亦是時，修勇施行，為大國王，能以正法治",
    "T13n0424_003:0984c23": "於一切，自在快樂、世財無量，亦以如上諸供",
    "T13n0424_003:0984c24": "具等，一一供養彼等諸佛，時諸如來亦皆與",
    "T13n0424_003:0984c25": "我授阿耨多羅三藐三菩提記。「普勇！我復又",
    "T13n0424_003:0984c26": "念過去劫中，值遇九十俱胝如來、應供、正等",
    "T13n0424_003:0984c27": "正覺，同名作莊嚴。我亦是時，修勇施行，為",
    "T13n0424_003:0984c28": "婆羅門有大寶聚，於一時中盡捨所有，辦如",
    "T13n0424_003:0984c29": "上等諸妙供具，一一供養彼等諸佛，時諸如",
    "T13n0424_003:0985a01": "來亦皆與我授阿耨多羅三藐三菩提記。「普",
    "T13n0424_003:0985a02": "勇！我復又念過去劫中，值遇十八俱胝如來、",
    "T13n0424_003:0985a03": "應供、正等正覺，同名金仙人。我亦是時，修勇",
    "T13n0424_003:0985a04": "施行，亦以如上諸供具等，一一供養彼等諸",
    "T13n0424_003:0985a05": "佛，時諸如來亦皆與我授阿耨多羅三藐三",
    "T13n0424_003:0985a06": "菩提記。「普勇！我復又念過去劫中，值遇十",
    "T13n0424_003:0985a07": "三俱胝如來、應供、正等正覺，同名吉祥光。我",
    "T13n0424_003:0985a08": "亦是時，修勇施行，亦以如上諸供具等，一一",
    "T13n0424_003:0985a09": "供養彼等諸佛，時諸如來亦皆與我授阿耨",
    "T13n0424_003:0985a10": "多羅三藐三菩提記。「普勇！我復又念過去劫",
    "T13n0424_003:0985a11": "中，值遇二十五俱胝如來、應供、正等正覺，同",
    "T13n0424_003:0985a12": "名妙華。我於爾時，初發信心，出家修道，常行",
    "T13n0424_003:0985a13": "精進，於如是等諸如來所，一一恭敬承事供",
    "T13n0424_003:0985a14": "養，如彼阿難等無有異。時諸如來亦皆與我",
    "T13n0424_003:0985a15": "授阿耨多羅三藐三菩提記。「普勇！我復又念",
    "T13n0424_003:0985a16": "過去劫中，值遇十二俱胝如來、應供、正等正",
    "T13n0424_003:0985a17": "覺，同名勝觀。我時於彼，亦復出家。是時，閻",
    "T13n0424_003:0985a18": "浮提中，所有眾生悉皆大富，七寶具足，快樂",
    "T13n0424_003:0985a19": "無礙，無一眾生受不足苦。彼諸佛等既出于",
    "T13n0424_003:0985a20": "世，廣為眾生宣說大集會正法。我時於彼諸",
    "T13n0424_003:0985a21": "如來所，恭敬尊重，承事供養，求授阿耨多羅",
    "T13n0424_003:0985a22": "三藐三菩提記。時，諸佛等皆不與我授記。我",
    "T13n0424_003:0985a23": "即白言：『諸佛世尊！我於何時當得授記？』彼",
    "T13n0424_003:0985a24": "諸佛言：『善男子！汝從是過阿僧祇劫，有佛",
    "T13n0424_003:0985a25": "出世，號曰然燈，彼佛世尊當授汝記。』我時聞",
    "T13n0424_003:0985a26": "是諸佛言已，修菩薩行轉復精進。即時又過",
    "T13n0424_003:0985a27": "阿僧祇劫，然燈如來出現于世，我時於彼為",
    "T13n0424_003:0985a28": "摩拏嚩迦，名為勝雲。修諸梵行，得見彼佛，生",
    "T13n0424_003:0985a29": "大歡喜，恭敬尊重，發希有心，即持優鉢羅華",
    "T13n0424_003:0985b01": "七莖，供養彼佛，作是願言：『願我以此善根，",
    "T13n0424_003:0985b02": "迴向阿耨多羅三藐三菩提。』是時，燃燈如來",
    "T13n0424_003:0985b03": "於大眾中與我授記作如是言：『善男子！汝於",
    "T13n0424_003:0985b04": "未來世過阿僧祇劫當得成佛，名釋迦牟尼，",
    "T13n0424_003:0985b05": "十號具足。』我於爾時得授記已，於彼佛前踊",
    "T13n0424_003:0985b06": "身虛空，高十二多羅樹，却復於地一心歡喜，",
    "T13n0424_003:0985b07": "即時證得無生法忍。「普勇當知，我於如是無",
    "T13n0424_003:0985b08": "數劫中，修諸梵行、種諸善根、供養諸佛，皆",
    "T13n0424_003:0985b09": "為圓滿諸波羅蜜故；自圓滿已，復令無數百",
    "T13n0424_003:0985b10": "千俱胝那庾多眾生，悉皆圓滿如是一切諸",
    "T13n0424_003:0985b11": "波羅蜜法。我於今日，已得成就阿耨多羅三",
    "T13n0424_003:0985b12": "藐三菩提，普為眾生廣大宣說最上甚深微",
    "T13n0424_003:0985b13": "妙法門。若有眾生樂見諸佛，即現佛身而為",
    "T13n0424_003:0985b14": "說法；若有眾生樂見菩薩，即現菩薩身而為",
    "T13n0424_003:0985b15": "說法；若有眾生樂見緣覺，即現緣覺身而為",
    "T13n0424_003:0985b16": "說法；若有眾生樂見聲聞，即現聲聞身而為",
    "T13n0424_003:0985b17": "說法。又復，若在天趣，即現天身而為說法；",
    "T13n0424_003:0985b18": "若在人趣，即現人身而為說法；若在龍趣，",
    "T13n0424_003:0985b19": "即現龍身而為說法；若在夜叉趣，即現夜叉",
    "T13n0424_003:0985b20": "身而為說法；若在鬼趣，即現彼身而為說法。",
    "T13n0424_003:0985b21": "隨諸趣類一切眾生彼彼色相而為現身，以",
    "T13n0424_003:0985b22": "善方便為宣妙法，使無怖畏令深信解。「普勇！",
    "T13n0424_003:0985b23": "我今何故以諸方便，現種種身而為說法？以",
    "T13n0424_003:0985b24": "諸眾生聞是法已，於勝義諦得大總持，觀諸",
    "T13n0424_003:0985b25": "世間起無常想，常念修行一切善法，而能究",
    "T13n0424_003:0985b26": "竟離諸雜染，真實善根無所損減。我於長",
    "T13n0424_003:0985b27": "夜以是方便，利益安樂一切眾生。普勇！如",
    "T13n0424_003:0985b28": "我上說，此大集會正法，有如是功德。於此",
    "T13n0424_003:0985b29": "會中有生疑者，互相謂言：『正法果報為有耶？",
    "T13n0424_003:0985c01": "為無耶？阿耨多羅三藐三菩提為可得耶？為",
    "T13n0424_003:0985c02": "不可得耶？一切眾生為能度耶？為不能度耶？』",
    "T13n0424_003:0985c03": "有作是言：『如佛所說，諸法實有因、能生果，",
    "T13n0424_003:0985c04": "果必從因。種善因者，善法何失？』有作是言：",
    "T13n0424_003:0985c05": "『諸法非有，果報亦無。因本自空何能有果？因",
    "T13n0424_003:0985c06": "果既無妄言歸趣。』普勇！一切眾生差別心行，",
    "T13n0424_003:0985c07": "明暗相違，因果自異。彼正說者，起真實見，是",
    "T13n0424_003:0985c08": "即名為建立正法。此人福報，汝今聽說，二十",
    "T13n0424_003:0985c09": "劫中不生北俱盧洲；二十五劫中皆生三十",
    "T13n0424_003:0985c10": "三天；彼天報盡乃生百千諸佛剎中，見彼諸",
    "T13n0424_003:0985c11": "佛聽聞正法，是人不復退轉於阿耨多羅三",
    "T13n0424_003:0985c12": "藐三菩提。彼邪說者，起斷滅見，是即名為破",
    "T13n0424_003:0985c13": "壞正法。此人罪報，汝今復聽，從此命終生大",
    "T13n0424_003:0985c14": "地獄受苦一劫；如是一劫而復一劫正滿八",
    "T13n0424_003:0985c15": "劫，一一別生一大地獄；於如是等八大地獄",
    "T13n0424_003:0985c16": "受大苦已，復於九千二十八劫中，尚於三惡",
    "T13n0424_003:0985c17": "趣，展轉復生，受大苦惱；過是劫已，雖得人身，",
    "T13n0424_003:0985c18": "於萬六千劫中，死母胎藏；萬四千劫中，舌根",
    "T13n0424_003:0985c19": "不具；萬二千劫中，為莽娑賓拏；萬一千劫中，",
    "T13n0424_003:0985c20": "生便無目。「普勇當知，一切眾生無有窮盡，",
    "T13n0424_003:0985c21": "若此界、若他界，若生緣、若死緣，若是處、若非",
    "T13n0424_003:0985c22": "處，若可意、若不可意，唯心造作，隨業發現。",
    "T13n0424_003:0985c23": "或有眾生，修諸善法，得生天趣；或有眾生為",
    "T13n0424_003:0985c24": "菩提故，修諸行願；或有眾生，漸得究竟無上",
    "T13n0424_003:0985c25": "寂滅。以是因緣，諸佛如來，為無數百千俱胝",
    "T13n0424_003:0985c26": "那庾多眾生，若已發趣、若未發趣，若天人、龍",
    "T13n0424_003:0985c27": "神等說法化度，於剎那頃無有休息。」爾時，世",
    "T13n0424_003:0985c28": "尊當說法時，復有八萬四千婆羅門眾，九十",
    "T13n0424_003:0985c29": "千俱胝外道尼乾陀等眾，互相議言：「今沙門",
    "T13n0424_003:0986a01": "瞿曇，居王舍城鷲峯山中，普會大眾知說何",
    "T13n0424_003:0986a02": "等？我等今者可共往彼相與論義！」正當是時，",
    "T13n0424_003:0986a03": "諸婆羅門外道既相議已，乃與無數眷屬來",
    "T13n0424_003:0986a04": "詣佛所。是時，世尊即於會中，放大希有淨",
    "T13n0424_003:0986a05": "妙光明普照大眾。時，慈氏菩薩摩訶薩即從",
    "T13n0424_003:0986a06": "座起，偏袒右肩、右膝著地，合掌恭敬前白佛",
    "T13n0424_003:0986a07": "言：「世尊！非無因緣而放是光。今此大眾咸",
    "T13n0424_003:0986a08": "欲聞知，願佛慈悲，為我等說。」佛言：「善男子！",
    "T13n0424_003:0986a09": "汝今當知，今此會中有無量眾皆來集會。」慈",
    "T13n0424_003:0986a10": "氏菩薩復白佛言：「世尊！為何等眾？若天眾",
    "T13n0424_003:0986a11": "耶？若人眾耶？若龍神、夜叉等眾耶？」佛言慈氏：",
    "T13n0424_003:0986a12": "「如汝所言皆來集會，復有諸婆羅門外道、尼",
    "T13n0424_003:0986a13": "乾陀等眾，來入會中與我論義。既調伏已，我",
    "T13n0424_003:0986a14": "即當為如應說法，彼八萬四千婆羅門，九",
    "T13n0424_003:0986a15": "十千俱胝外道、尼乾陀等眾，皆發阿耨多羅",
    "T13n0424_003:0986a16": "三藐三菩提心。慈氏！復有萬八千俱胝龍王",
    "T13n0424_003:0986a17": "眾，來入會中聞我說法已，亦皆發阿耨多羅",
    "T13n0424_003:0986a18": "三藐三菩提心。復有六萬俱胝淨光天子眾、",
    "T13n0424_003:0986a19": "三萬二千俱胝諸天魔眾、萬二千俱胝阿修",
    "T13n0424_003:0986a20": "羅眾，如是等皆來入會，聽受正法。復有諸大",
    "T13n0424_003:0986a21": "國王，所謂：歡喜王、妙喜王、最上喜王、人仙",
    "T13n0424_003:0986a22": "王、淨軍王、梵音王、善現王、愛軍王、喜軍王、",
    "T13n0424_003:0986a23": "妙色王、勝軍王、增長王，如是等五百大國",
    "T13n0424_003:0986a24": "王，各與千俱胝眷屬俱，皆來入會，聽受正法，",
    "T13n0424_003:0986a25": "一一皆住堅固阿耨多羅三藐三菩提心。慈",
    "T13n0424_003:0986a26": "氏！以是因緣放此光明。」",
    "T13n0424_003:0986a27": "爾時，慈氏菩薩聞佛說是大眾集會，於天、人",
    "T13n0424_003:0986a28": "非人等中，有發阿耨多羅三藐三菩提心者，",
    "T13n0424_003:0986a29": "有聞正法生信受者，生大歡喜，禮佛足已，右",
    "T13n0424_003:0986b01": "繞三匝，即於會中，隱身不現。是時，諸婆羅門",
    "T13n0424_003:0986b02": "外道、尼乾陀、左囉迦波哩沒囉惹迦，若天若",
    "T13n0424_003:0986b03": "龍，乃至五百大國王等，到佛所已、隨自修敬、",
    "T13n0424_003:0986b04": "各坐一面。",
    "T13n0424_003:0986b05": "爾時，東方有三萬俱胝大菩薩眾，東南方亦",
    "T13n0424_003:0986b06": "復如是；南方有五萬俱胝大菩薩眾，西南方",
    "T13n0424_003:0986b07": "亦復如是；西方有六萬俱胝大菩薩眾，西北",
    "T13n0424_003:0986b08": "方亦復如是；北方有八萬俱胝大菩薩眾，東",
    "T13n0424_003:0986b09": "北方亦復如是，上方有十萬俱胝大菩薩眾，",
    "T13n0424_003:0986b10": "下方有九萬俱胝大菩薩眾，如是等十方諸",
    "T13n0424_003:0986b11": "大菩薩眾，一一皆已圓滿十地，隨方而來入",
    "T13n0424_003:0986b12": "佛會中，到佛所已，各各頭面禮世尊足，退坐",
    "T13n0424_003:0986b13": "一面。",
    "T13n0424_003:0986b14": "爾時，世尊告普勇菩薩言：「普勇！汝今復往",
    "T13n0424_003:0986b15": "十方世界，宣示諸菩薩眾，作如是言：『如來",
    "T13n0424_003:0986b16": "今日當為眾生宣說大集會正法。』令彼十方",
    "T13n0424_003:0986b17": "一切菩薩合掌頂禮，生隨喜心。」",
    "T13n0424_003:0986b18": "爾時，普勇菩薩承佛聖旨，即以頭面禮世尊",
    "T13n0424_003:0986b19": "足，右繞三匝，忽於會中隱身不現，遍往十方",
    "T13n0424_003:0986b20": "世界，隨一一方，發大音聲作是唱言：「今娑婆",
    "T13n0424_003:0986b21": "世界釋迦牟尼如來，當為眾生宣說大集會",
    "T13n0424_003:0986b22": "正法！」如是三復、皆唱是言：「今娑婆世界釋迦",
    "T13n0424_003:0986b23": "牟尼如來，當為眾生宣說大集會正法！」是時，",
    "T13n0424_003:0986b24": "十方諸佛及諸菩薩，皆聞是言，各各稱讚：「善",
    "T13n0424_003:0986b25": "哉善哉！釋迦牟尼如來，能與眾生利益安樂。」",
    "T13n0424_003:0986b26": "及讚普勇菩薩，能於十方世界宣揚佛事。",
    "T13n0424_003:0986b27": "爾時，普勇菩薩遍於十方世界，宣示諸大菩",
    "T13n0424_003:0986b28": "薩已，一彈指頃還復此土，住立佛前，禮世尊",
    "T13n0424_003:0986b29": "足，退坐一面。是時，四方有四風神王來入會",
    "T13n0424_003:0986c01": "中，盡王舍城所有境界過百由旬，悉令清淨",
    "T13n0424_003:0986c02": "無諸塵穢。帝釋天主持金剛杵來入會中，諸",
    "T13n0424_003:0986c03": "魔外道，懾然而視。十方世界，於虛空中，布大",
    "T13n0424_003:0986c04": "香雲、降大香雨，沈水栴檀不可為喻；又復雨",
    "T13n0424_003:0986c05": "眾天華，所謂：優鉢羅華、俱母那華、奔拏利迦",
    "T13n0424_003:0986c06": "華等。種種妙華住於空中變成傘蓋，又於",
    "T13n0424_003:0986c07": "佛上變作八萬四千樓閣，一一皆是七寶所",
    "T13n0424_003:0986c08": "成，眾彩雜飾殊妙莊嚴。又於空中現大寶座",
    "T13n0424_003:0986c09": "無量無邊，一一座上悉皆有佛，現為眾生宣",
    "T13n0424_003:0986c10": "說妙法。時，彼三千大千世界六種震動。",
    "T13n0424_003:0986c11": "爾時，普勇菩薩摩訶薩合掌恭敬前白佛言：",
    "T13n0424_003:0986c12": "「世尊！以何因緣於虛空中現斯瑞相？甚為希",
    "T13n0424_003:0986c13": "有。而彼大地忽然震動，願佛慈悲當為宣說。」",
    "T13n0424_003:0986c14": "佛言普勇：「今此會中十方諸大菩薩，及天人、",
    "T13n0424_003:0986c15": "龍神等皆悉來集，我今當為宣說正法。又復",
    "T13n0424_003:0986c16": "為諸外道，破彼邪心、令歸正見，以是因緣故",
    "T13n0424_003:0986c17": "現斯瑞。普勇當知，諸凡夫類雖得值遇如",
    "T13n0424_003:0986c18": "來、應供、正等正覺出現世間，不能於佛殊妙",
    "T13n0424_003:0986c19": "色相，起尊重心、生難遭想，設得聞佛宣說正",
    "T13n0424_003:0986c20": "法，不能依法修行，復生取相起我慢心，暫",
    "T13n0424_003:0986c21": "得聽聞，妄生多解，而復起於易所得想，疑惑",
    "T13n0424_003:0986c22": "不信，作如是言：『如佛所說，若契經、若祇夜，我",
    "T13n0424_003:0986c23": "昔不聞知何所說，我今不能聽受記念，我於",
    "T13n0424_003:0986c24": "諸法悉自了知。』此人以是迷惑心故，恣己愚",
    "T13n0424_003:0986c25": "癡，違背佛法，作罪業因，自造經書，撰集義理，",
    "T13n0424_003:0986c26": "於世間中而為正說，作如是言：『我所造集是",
    "T13n0424_003:0986c27": "巧便智，轉勸他人使令修習。』雖復以己所造",
    "T13n0424_003:0986c28": "經書勸人修習，設使種種方便，終不能令一",
    "T13n0424_003:0986c29": "補特伽羅而獲利樂，於多生中自壞其身。業",
    "T13n0424_003:0987a01": "因緣故，臨命終時，受大苦惱。「普勇！此諸外道",
    "T13n0424_003:0987a02": "起迷惑心，生不正見，不能解脫，如彼初生飛",
    "T13n0424_003:0987a03": "禽，未生翅羽，其何能飛？說能飛者，是為虛誑！",
    "T13n0424_003:0987a04": "此外道輩，若不迴心歸佛正法，其何能得究",
    "T13n0424_003:0987a05": "竟無上清淨涅盤？彼常自計為涅盤者，亦",
    "T13n0424_003:0987a06": "為虛誑！何以故？此外道輩，造不正因，起戒禁",
    "T13n0424_003:0987a07": "取，破壞自身、斷滅正法、堅著我見，無由解脫。",
    "T13n0424_003:0987a08": "設得人身，尚非勝報，云何實得清淨涅盤？於",
    "T13n0424_003:0987a09": "其自身，猶未能知，本何所來？當何所往？生滅",
    "T13n0424_003:0987a10": "唐捐，受諸苦惱，增長惡趣，無有休息。我觀是",
    "T13n0424_003:0987a11": "輩，深可悲愍。」",
    "T13n0424_003:0987a12": "爾時，世尊作是說已，告諸外道、尼乾陀等言：",
    "T13n0424_003:0987a13": "「汝等當知，閻浮提中有大珍寶，無能護者隨",
    "T13n0424_003:0987a14": "意當用。我所宣說是大法聚，諸有求者，無所",
    "T13n0424_003:0987a15": "悋惜。汝等若有疑惑及所希求，當恣汝問，如",
    "T13n0424_003:0987a16": "來大悲一一為汝分別開示。」",
    "T13n0424_003:0987a17": "爾時，諸外道、尼乾陀等，各從座起，合掌向佛",
    "T13n0424_003:0987a18": "作是問言：「世尊！佛於長夜，度諸眾生令出輪",
    "T13n0424_003:0987a19": "迴，云何眾生，生滅相續無有間斷？我於是事，",
    "T13n0424_003:0987a20": "不能了知。願佛宣說。」",
    "T13n0424_003:0987a21": "爾時，世尊即於會中，告藥王軍菩薩言：「今此",
    "T13n0424_003:0987a22": "會中諸外道輩，以我大法光明威神照故，漸",
    "T13n0424_003:0987a23": "能開解，被精進鎧，息疑惑心，能以此義問佛",
    "T13n0424_003:0987a24": "世尊。藥王軍！一切生者，略有二種：一者久",
    "T13n0424_003:0987a25": "生，二者初生。譬如，有人富貴自在，忽於一",
    "T13n0424_003:0987a26": "時以水沐髮，復以鮮潔上妙衣服而為嚴飾，",
    "T13n0424_003:0987a27": "乃出其舍。時有貧人見已欣樂，即自還家，亦",
    "T13n0424_003:0987a28": "沐其髮，復以故衣洗濯令淨。是人雖復多汲",
    "T13n0424_003:0987a29": "其水，濯彼故衣，徒使疲勞，終不能令服飾新",
    "T13n0424_003:0987b01": "好。一切生中，若久生者，同彼貧人，濯其故",
    "T13n0424_003:0987b02": "服，終不能淨。若初生者，如彼富人，衣新好衣，",
    "T13n0424_003:0987b03": "未生塵垢。」",
    "T13n0424_003:0987b04": "爾時，諸婆羅門外道、尼乾陀等，聞佛作是說",
    "T13n0424_003:0987b05": "已，即白佛言：「何者初生？何者久生？」佛言：「彼",
    "T13n0424_003:0987b06": "六趣中，相續展轉受苦眾生，名為久生，何以",
    "T13n0424_003:0987b07": "故？此等眾生於六趣中，不生厭離、不求解脫。」",
    "T13n0424_003:0987b08": "時，諸婆羅門外道等，復白佛言：「世尊！如佛",
    "T13n0424_003:0987b09": "所說，久生眾生於輪迴中，受諸苦惱，不能解",
    "T13n0424_003:0987b10": "脫。初生眾生，願佛顯示。」作是言已。爾時，忽",
    "T13n0424_003:0987b11": "有九十四千俱胝摩拏嚩迦，來入會中，於世",
    "T13n0424_003:0987b12": "尊前，不伸禮敬，復無所問，默然而住。是時，藥",
    "T13n0424_003:0987b13": "王軍菩薩見是事已，即白佛言：「世尊！何因",
    "T13n0424_003:0987b14": "緣故，今此輩等來入佛會，而不禮敬，復無所",
    "T13n0424_003:0987b15": "問？其事云何？」佛言藥王軍：「此諸摩拏嚩迦",
    "T13n0424_003:0987b16": "是初生者，於佛世尊未有所問。」是時，彼諸摩",
    "T13n0424_003:0987b17": "拏嚩迦即作是言：「世尊！我等是初生者。」佛",
    "T13n0424_003:0987b18": "言：「如是如是！汝等初生，如日初出，光明普",
    "T13n0424_003:0987b19": "照遍於一切，無量眾生所共瞻覩。汝等久於",
    "T13n0424_003:0987b20": "佛道，心已成熟，諸菩薩法昔已通達，雖名初",
    "T13n0424_003:0987b21": "生而久修習。」是時，九十四千俱胝初生摩拏",
    "T13n0424_003:0987b22": "嚩迦，即各踊身虛空，從空中下，一一皆得圓",
    "T13n0424_003:0987b23": "滿十地。",
    "T13n0424_003:0987b24": "爾時，藥王軍菩薩合掌恭敬，生希有心，前白",
    "T13n0424_003:0987b25": "佛言：「世尊！此等眾生得大善利，久已盡彼",
    "T13n0424_003:0987b26": "輪迴苦惱，具大精進，是名初生，今日見佛於",
    "T13n0424_003:0987b27": "剎那間即得解脫。」是時，諸婆羅門外道、尼乾",
    "T13n0424_003:0987b28": "陀等眾中有諸盲者，以聞法故，忽見光明，各",
    "T13n0424_003:0987b29": "得觀佛殊妙色相。見佛相已，咸作是言：「如來、",
    "T13n0424_003:0987c01": "應供、正等正覺是最勝師，我等歸依！」即起合",
    "T13n0424_003:0987c02": "掌生淨信心，俱白佛言：「我等今者得見世尊。」",
    "T13n0424_003:0987c03": "佛言：「汝等應當重復審諦，觀佛如來殊善色",
    "T13n0424_003:0987c04": "相。汝等當知，汝等今者諸善根力已成熟",
    "T13n0424_003:0987c05": "故，得見世尊，又得聽聞大集會法。」是時，諸盲",
    "T13n0424_003:0987c06": "外道，得是利已，生大歡喜，各各皆發阿耨多",
    "T13n0424_003:0987c07": "羅三藐三菩提心。",
    "T13n0424_003:0987c08": "爾時，會中諸婆羅門外道、尼乾陀等，聞佛說",
    "T13n0424_003:0987c09": "法，亦皆發阿耨多羅三藐三菩提心，證得無",
    "T13n0424_003:0987c10": "生法忍，悉皆圓滿十地，即時又成大菩薩眾，",
    "T13n0424_003:0987c11": "乃各踊身虛空，高七多羅樹，於其空中各現",
    "T13n0424_003:0987c12": "種種神通變化，及化種種華鬘、瓔珞、傘蓋、幢",
    "T13n0424_003:0987c13": "幡、七寶樓閣等，住於佛上而為供養，各作是",
    "T13n0424_003:0987c14": "念：「今我此身從佛智生、從正法生，一切如",
    "T13n0424_003:0987c15": "來是真歸處。」作是念已，從空而下，禮世尊",
    "T13n0424_003:0987c16": "足退住一面。",
    "T13n0424_003:0987c17": "是時，會中有無數百千天子，見是事已即說",
    "T13n0424_003:0987c18": "伽陀：",
    "T13n0424_003:0987c19": "「我佛大沙門，　　得最上善利，",
    "T13n0424_003:0987c20": "　於一切世間，　　最尊無與等。",
    "T13n0424_003:0987c21": "　三摩地願力，　　皆悉已具足，",
    "T13n0424_003:0987c22": "　一切勝義法，　　無餘不知者。",
    "T13n0424_003:0987c23": "　一切眾生類，　　無始輪迴苦，",
    "T13n0424_003:0987c24": "　佛善巧方便，　　普令得解脫。",
    "T13n0424_003:0987c25": "　婆羅門外道，　　咸得大利樂。」",
    "T13n0424_003:0987c26": "佛說大集會正法經卷第三"
}