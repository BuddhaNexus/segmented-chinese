{
    "T31n1600_001:0464b02": "No. 1600 [No. 1599; cf. No. 1601]",
    "T31n1600_001:0464b03": "辯中邊論卷上",
    "T31n1600_001:0464b05": "世親菩薩造",
    "T31n1600_001:0464b06": "大唐三藏法師玄奘奉 詔譯",
    "T31n1600_001:0464b07": "辯相品第一",
    "T31n1600_001:0464b08": " 稽首造此論  善逝體所生",
    "T31n1600_001:0464b09": " 及教我等師  當勤顯斯義",
    "T31n1600_001:0464b10": "[0464b10] 此中最初安立論體。頌曰。",
    "T31n1600_001:0464b11": " 唯相障真實  及修諸對治",
    "T31n1600_001:0464b12": " 即此修分位  得果無上乘",
    "T31n1600_001:0464b13": "[0464b13] 論曰。此論唯說如是七義。一相。二障。三真",
    "T31n1600_001:0464b14": "實。四修諸對治。五即此修分位。六得果。七無",
    "T31n1600_001:0464b15": "上乘。今於此中先辯其相。頌曰。",
    "T31n1600_001:0464b16": " 虛妄分別有  於此二都無",
    "T31n1600_001:0464b17": " 此中唯有空  於彼亦有此",
    "T31n1600_001:0464b18": "[0464b18] 論曰。虛妄分別有者。謂有所取能取分別。於",
    "T31n1600_001:0464b19": "此二都無者。謂即於此虛妄分別。永無所取",
    "T31n1600_001:0464b20": "能取二性。此中唯有空者。謂虛妄分別中。但",
    "T31n1600_001:0464b21": "有離所取及能取空性。於彼亦有此者。謂即",
    "T31n1600_001:0464b22": "於彼二空性中。亦但有此虛妄分別。若於此",
    "T31n1600_001:0464b23": "非有。由彼觀為空。所餘非無故。如實知為有。",
    "T31n1600_001:0464b24": "若如是者則能無倒顯示空相。復次頌曰。",
    "T31n1600_001:0464b25": " 故說一切法  非空非不空",
    "T31n1600_001:0464b26": " 有無及有故  是則契中道",
    "T31n1600_001:0464b27": "[0464b27] 論曰。一切法者。謂諸有為及無為法。虛妄分",
    "T31n1600_001:0464b28": "別名有為。二取空性名無為。依前理故說此",
    "T31n1600_001:0464b29": "一切法非空非不空。由有空性虛妄分別故",
    "T31n1600_001:0464c01": "說非空。由無所取能取性故說非不空。有故",
    "T31n1600_001:0464c02": "者。謂有空性虛妄分別故。無故者。謂無所取",
    "T31n1600_001:0464c03": "能取二性故。及有故者。謂虛妄分別中有空",
    "T31n1600_001:0464c04": "性故。及空性中有虛妄分別故。是則契中道",
    "T31n1600_001:0464c05": "者。謂一切法非一向空。亦非一向不空。如是",
    "T31n1600_001:0464c06": "理趣妙契中道。亦善符順般若等經說一切",
    "T31n1600_001:0464c07": "法非空非有。如是已顯虛妄分別有相無相。",
    "T31n1600_001:0464c08": "此自相今當說。頌曰。",
    "T31n1600_001:0464c09": " 識生變似義  有情我及了",
    "T31n1600_001:0464c10": " 此境實非有  境無故識無",
    "T31n1600_001:0464c11": "[0464c11] 論曰。變似義者。謂似色等諸境性現。變似有",
    "T31n1600_001:0464c12": "情者。謂似自他身五根性現。變似我者。謂染",
    "T31n1600_001:0464c13": "末那與我癡等恒相應故。變似了者。謂餘六",
    "T31n1600_001:0464c14": "識了相&#x9E81;故。此境實非有者。謂似義似根無",
    "T31n1600_001:0464c15": "行相故。似我似了非真現故。皆非實有。境無",
    "T31n1600_001:0464c16": "故識無者。謂所取義等四境無故。能取諸識",
    "T31n1600_001:0464c17": "亦非實有。復次頌曰。",
    "T31n1600_001:0464c18": " 虛妄分別性  由此義得成",
    "T31n1600_001:0464c19": " 非實有全無  許滅解脫故",
    "T31n1600_001:0464c20": "[0464c20] 論曰。虛妄分別。由此義故成非實有。如所現",
    "T31n1600_001:0464c21": "起非真有故。亦非全無。於中少有亂識生故。",
    "T31n1600_001:0464c22": "如何不許此性全無。以許此滅得解脫故。若",
    "T31n1600_001:0464c23": "異此者。繫縛解脫則應皆無。如是便成撥無",
    "T31n1600_001:0464c24": "雜染及清淨失。已顯虛妄分別自相。此攝相",
    "T31n1600_001:0464c25": "今當說。但有如是虛妄分別。即能具攝三種",
    "T31n1600_001:0464c26": "自性。頌曰。",
    "T31n1600_001:0464c27": " 唯所執依他  及圓成實性",
    "T31n1600_001:0464c28": " 境故分別故  及二空故說",
    "T31n1600_001:0464c29": "[0464c29] 論曰。依止虛妄分別境故。說有遍計所執自",
    "T31n1600_001:0465a01": "性。依止虛妄分別性故。說有依他起自性。依",
    "T31n1600_001:0465a02": "止所取能取空故。說有圓成實自性。已顯虛",
    "T31n1600_001:0465a03": "妄分別攝相。當說即於虛妄分別入無相方",
    "T31n1600_001:0465a04": "便相。頌曰。",
    "T31n1600_001:0465a05": " 依識有所得  境無所得生",
    "T31n1600_001:0465a06": " 依境無所得  識無所得生",
    "T31n1600_001:0465a07": "[0465a07] 論曰。依止唯識有所得故。先有於境無所得",
    "T31n1600_001:0465a08": "生。復依於境無所得故。後有於識無所得生。",
    "T31n1600_001:0465a09": "由是方便得入所取能取無相。復次頌曰。",
    "T31n1600_001:0465a10": " 由識有得性  亦成無所得",
    "T31n1600_001:0465a11": " 故知二有得  無得性平等",
    "T31n1600_001:0465a12": "[0465a12] 論曰。唯識生時現似種種虛妄境故。名有所",
    "T31n1600_001:0465a13": "得。以所得境無實性故。能得實性亦不得成。",
    "T31n1600_001:0465a14": "由能得識無所得故。所取能取二有所得。平",
    "T31n1600_001:0465a15": "等俱成無所得性。顯入虛妄分別無相方便",
    "T31n1600_001:0465a16": "相已。此差別異門相今次當說。頌曰。",
    "T31n1600_001:0465a17": " 三界心心所  是虛妄分別",
    "T31n1600_001:0465a18": " 唯了境名心  亦別名心所",
    "T31n1600_001:0465a19": "[0465a19] 論曰。虛妄分別差別相者。即是欲界色無色",
    "T31n1600_001:0465a20": "界諸心心所。異門相者。唯能了境總相名心。",
    "T31n1600_001:0465a21": "亦了差別名為受等諸心所法。今次當說此",
    "T31n1600_001:0465a22": "生起相。頌曰。",
    "T31n1600_001:0465a23": " 一則名緣識  第二名受者",
    "T31n1600_001:0465a24": " 此中能受用  分別推心所",
    "T31n1600_001:0465a25": "[0465a25] 論曰。緣識者。謂藏識。是餘識生緣故。藏識為",
    "T31n1600_001:0465a26": "緣所生轉識。受用主故名為受者。此諸識中",
    "T31n1600_001:0465a27": "受能受用想能分別。思作意等諸相應行。能",
    "T31n1600_001:0465a28": "推諸識此三助心故名心所。今次當說此雜",
    "T31n1600_001:0465a29": "染相。頌曰。",
    "T31n1600_001:0465b01": " 覆障及安立  將導攝圓滿",
    "T31n1600_001:0465b02": " 三分別受用  引起并連縛",
    "T31n1600_001:0465b03": " 現前苦果故  唯此惱世間",
    "T31n1600_001:0465b04": " 三二七雜染  由虛妄分別",
    "T31n1600_001:0465b05": "[0465b05] 論曰。覆障故者。謂由無明覆如實理障真見",
    "T31n1600_001:0465b06": "故。安立故者。謂由諸行植本識中業熏習故。",
    "T31n1600_001:0465b07": "將導故者。謂有取識引諸有情至生處故。攝",
    "T31n1600_001:0465b08": "故者。謂名色攝有情自體故。圓滿故者。謂六",
    "T31n1600_001:0465b09": "內處令諸有情體具足故。三分別故者。謂觸",
    "T31n1600_001:0465b10": "能分別根境識三順三受故。受用故者。謂由",
    "T31n1600_001:0465b11": "受支領納順違非二境故。引起故者。謂由愛",
    "T31n1600_001:0465b12": "力令先業所引後有得起故。連縛故者。謂取",
    "T31n1600_001:0465b13": "令識緣順欲等連縛生故。現前故者。謂由有",
    "T31n1600_001:0465b14": "力令已作業所與後有諸異熟果得現前故。苦",
    "T31n1600_001:0465b15": "果故者。謂生老死性有逼迫酬前因故。唯此",
    "T31n1600_001:0465b16": "所說十二有支。逼惱世間令不安隱。三雜染",
    "T31n1600_001:0465b17": "者。一煩惱雜染。謂無明愛取。二業雜染謂行",
    "T31n1600_001:0465b18": "有。三生雜染。謂餘支。二雜染者。一因雜染。",
    "T31n1600_001:0465b19": "謂煩惱業。二果雜染。謂所餘支。七雜染者。謂",
    "T31n1600_001:0465b20": "七種因。一顛倒因。謂無明。二牽引因。謂行。三",
    "T31n1600_001:0465b21": "將導因。謂識。四攝受因。謂名色六處。五受用",
    "T31n1600_001:0465b22": "因。謂觸受。六引起因。謂愛取有。七厭怖因。",
    "T31n1600_001:0465b23": "謂生老死。此諸雜染無不皆由虛妄分別而得",
    "T31n1600_001:0465b24": "生長。此前總顯虛妄分別有九種相。一有相。",
    "T31n1600_001:0465b25": "二無相。三自相。四攝相。五入無相方便相。六",
    "T31n1600_001:0465b26": "差別相。七異門相。八生起相。九雜染相。如是",
    "T31n1600_001:0465b27": "已顯虛妄分別。今次當說所知空性。頌曰。",
    "T31n1600_001:0465b28": " 諸相及異門  義差別成立",
    "T31n1600_001:0465b29": " 應知二空性  略說唯由此",
    "T31n1600_001:0465c01": "[0465c01] 論曰。應知所取能取空性。略說但由此相等",
    "T31n1600_001:0465c02": "五。所知空性其相云何。頌曰。",
    "T31n1600_001:0465c03": " 無二有無故  非有亦非無",
    "T31n1600_001:0465c04": " 非異亦非一  是說為空相",
    "T31n1600_001:0465c05": "[0465c05] 論曰。無二謂無所取能取。有無謂有二取之",
    "T31n1600_001:0465c06": "無。此即顯空無性為性。故此空相非有非無。",
    "T31n1600_001:0465c07": "云何非有無。二有故。云何非無有。二無故。此",
    "T31n1600_001:0465c08": "顯空相非有非無。此空與彼虛妄分別非異",
    "T31n1600_001:0465c09": "非一。若異應成法性異法。便違正理。如苦等",
    "T31n1600_001:0465c10": "性。若一則應非淨智境。亦非共相。此即顯空",
    "T31n1600_001:0465c11": "與妄分別離一異相。所知空性異門云何。頌",
    "T31n1600_001:0465c12": "曰。",
    "T31n1600_001:0465c13": " 略說空異門  謂真如實際",
    "T31n1600_001:0465c14": " 無相勝義性  法界等應知",
    "T31n1600_001:0465c15": "[0465c15] 論曰。略說空性有此異門。云何應知此異門",
    "T31n1600_001:0465c16": "義。頌曰。",
    "T31n1600_001:0465c17": " 由無變無倒  相滅聖智境",
    "T31n1600_001:0465c18": " 及諸聖法因  異門義如次",
    "T31n1600_001:0465c19": "[0465c19] 論曰。即此中說所知空性。由無變義說為真",
    "T31n1600_001:0465c20": "如。真性常如。無轉易故。由無倒義說為實際。",
    "T31n1600_001:0465c21": "非諸顛倒。依緣事故。由相滅義說為無相。此",
    "T31n1600_001:0465c22": "中永絕一切相故。由聖智境義說為勝義性。",
    "T31n1600_001:0465c23": "是最勝智所行義故。由聖法因義說為法界。",
    "T31n1600_001:0465c24": "以一切聖法緣此生故。此中界者。即是因義無",
    "T31n1600_001:0465c25": "我等義如理應知。云何應知空性差別。頌曰。",
    "T31n1600_001:0465c26": " 此雜染清淨  由有垢無垢",
    "T31n1600_001:0465c27": " 如水界全空  淨故許為淨",
    "T31n1600_001:0465c28": "[0465c28] 論曰。空性差別略有二種。一雜染。二清淨。此",
    "T31n1600_001:0465c29": "成染淨由分位別。謂有垢位說為雜染。出離",
    "T31n1600_001:0466a01": "垢時說為清淨。雖先雜染後成清淨。而非轉",
    "T31n1600_001:0466a02": "變成無常失。如水界等出離客塵。空淨亦然",
    "T31n1600_001:0466a03": "非性轉變。此空差別復有十六。謂內空外空",
    "T31n1600_001:0466a04": "內外空大空空空勝義空有為空無為空畢竟",
    "T31n1600_001:0466a05": "空無際空無散空本性空相空一切法空無性",
    "T31n1600_001:0466a06": "空無性自性空。此等略義云何應知。頌曰。",
    "T31n1600_001:0466a07": " 能食及所食  此依身所住",
    "T31n1600_001:0466a08": " 能見此如理  所求二淨空",
    "T31n1600_001:0466a09": " 為常益有情  為不捨生死",
    "T31n1600_001:0466a10": " 為善無窮盡  故觀此為空",
    "T31n1600_001:0466a11": " 為種性清淨  為得諸相好",
    "T31n1600_001:0466a12": " 為淨諸佛法  故菩薩觀空",
    "T31n1600_001:0466a13": "[0466a13] 論曰。能食空者。依內處說即是內空。所食空",
    "T31n1600_001:0466a14": "者。依外處說即是外空。此依身者。謂能所食",
    "T31n1600_001:0466a15": "所依止身此身空故名內外空。諸器世間說",
    "T31n1600_001:0466a16": "為所住。此相寬廣故名為大。所住空故名為",
    "T31n1600_001:0466a17": "大空。能見此者。謂智能見內處等空。空智空",
    "T31n1600_001:0466a18": "故說名空空。如理者。謂勝義即如實行。所觀",
    "T31n1600_001:0466a19": "真理此即空故名勝義空。菩薩修行為得二",
    "T31n1600_001:0466a20": "淨。即諸有為無為善法。此二空故名有為空",
    "T31n1600_001:0466a21": "及無為空。為於有情常作饒益。而觀空故名",
    "T31n1600_001:0466a22": "畢竟空。生死長遠無初後際。觀此空故名無",
    "T31n1600_001:0466a23": "際空。不觀為空便速厭捨。為不厭捨此生死",
    "T31n1600_001:0466a24": "故。觀此無際生死為空。為所修善至無餘依",
    "T31n1600_001:0466a25": "般涅槃位。亦無散捨而觀空故名無散空。諸",
    "T31n1600_001:0466a26": "聖種姓自體本有非習所成說名本性。菩薩",
    "T31n1600_001:0466a27": "為此速得清淨。而觀空故名本性空。菩薩為",
    "T31n1600_001:0466a28": "得大士相好。而觀空故名為相空。菩薩為令",
    "T31n1600_001:0466a29": "力無畏等一切佛法皆得清淨。而觀此空故",
    "T31n1600_001:0466b01": "名一切法空。是十四空隨別安立。此中何者",
    "T31n1600_001:0466b02": "說名為空。頌曰。",
    "T31n1600_001:0466b03": " 補特伽羅法  實性俱非有",
    "T31n1600_001:0466b04": " 此無性有性  故別立二空",
    "T31n1600_001:0466b05": "[0466b05] 論曰。補特伽羅及法實性俱非有故名無性",
    "T31n1600_001:0466b06": "空。此無性空非無自性。空以無性為自性故",
    "T31n1600_001:0466b07": "名無性自性空。於前所說能食空等。為顯空",
    "T31n1600_001:0466b08": "相別立二空。此為遮止補特伽羅法增益執",
    "T31n1600_001:0466b09": "空損減執。如其次第立後二空。如是已顯空",
    "T31n1600_001:0466b10": "性差別。此成立義云何應知。頌曰。",
    "T31n1600_001:0466b11": " 此若無雜染  一切應自脫",
    "T31n1600_001:0466b12": " 此若無清淨  功用應無果",
    "T31n1600_001:0466b13": "[0466b13] 論曰。若諸法空未生對治無客雜染者。一切",
    "T31n1600_001:0466b14": "有情不由功用應自然解脫。若對治已生亦",
    "T31n1600_001:0466b15": "不清淨。則應求解脫勤勞無果既爾。頌曰。",
    "T31n1600_001:0466b16": " 非染非不染  非淨非不淨",
    "T31n1600_001:0466b17": " 心性本淨故  由客塵所染",
    "T31n1600_001:0466b18": "[0466b18] 論曰。云何非染非不染。以心性本淨故。云何",
    "T31n1600_001:0466b19": "非淨非不淨。由客塵所染故。是名成立空差",
    "T31n1600_001:0466b20": "別義。此前空義總有二種。謂相安立。相復有",
    "T31n1600_001:0466b21": "二。謂無及有。空性有相。離有離無離異離一",
    "T31n1600_001:0466b22": "以為其。相。應知安立即異門等。",
    "T31n1600_001:0466b23": "辯障品第二",
    "T31n1600_001:0466b24": "[0466b24] 已辯其相。障今當說。頌曰。",
    "T31n1600_001:0466b25": " 具分及一分  增盛與平等",
    "T31n1600_001:0466b26": " 於生死取捨  說障二種性",
    "T31n1600_001:0466b27": "[0466b27] 論曰。具分障者。謂煩惱障及所知障。於諸菩",
    "T31n1600_001:0466b28": "薩種性法中具為障故。一分障者。謂煩惱",
    "T31n1600_001:0466b29": "障。障聲聞等種性法故。增盛障者。謂即彼",
    "T31n1600_001:0466c01": "貪等行。平等障者。謂即彼等分行。取捨生死。",
    "T31n1600_001:0466c02": "能障菩薩種性所得無住涅槃。名於生死有",
    "T31n1600_001:0466c03": "取捨障。如是五障隨其所應。說障菩薩及聲",
    "T31n1600_001:0466c04": "聞等二種種性。復次頌曰。",
    "T31n1600_001:0466c05": " 九種煩惱相  謂愛等九結",
    "T31n1600_001:0466c06": " 初二障厭捨  餘七障真見",
    "T31n1600_001:0466c07": " 謂能障身見  彼事滅道寶",
    "T31n1600_001:0466c08": " 利養恭敬等  遠離遍知故",
    "T31n1600_001:0466c09": "[0466c09] 論曰。煩惱障相略有九種。謂愛等九種結愛",
    "T31n1600_001:0466c10": "結障厭。由此於順境不能厭離故。恚結障捨。",
    "T31n1600_001:0466c11": "由此於違境不能棄捨故。餘七結障真見。於",
    "T31n1600_001:0466c12": "七遍知如次障故。謂慢結能障偽身見遍知。",
    "T31n1600_001:0466c13": "修現觀時有間無間我慢現起。由此勢力彼",
    "T31n1600_001:0466c14": "不斷故。無明結能障身見事遍知。由此不知",
    "T31n1600_001:0466c15": "諸取蘊故。見結能障滅諦遍知。由薩迦耶及",
    "T31n1600_001:0466c16": "邊執見怖畏滅故。由邪見謗滅故。取結能障",
    "T31n1600_001:0466c17": "道諦遍知。取餘法為淨故。疑結能障三寶遍",
    "T31n1600_001:0466c18": "知。由此不信受三寶功德故。嫉結能障利養",
    "T31n1600_001:0466c19": "恭敬等遍知。由此不見彼過失故。慳結能障",
    "T31n1600_001:0466c20": "遠離遍知。由此貪著資生具故。復有別障能",
    "T31n1600_001:0466c21": "障善等十種淨法。其相云何。頌曰。",
    "T31n1600_001:0466c22": " 無加行非處  不如理不生",
    "T31n1600_001:0466c23": " 不起正思惟  資糧未圓滿",
    "T31n1600_001:0466c24": " 闕種性善友  心極疲厭性",
    "T31n1600_001:0466c25": " 及闕於正行  鄙惡者同居",
    "T31n1600_001:0466c26": " 倒&#x9E81;重三餘  般若未成熟",
    "T31n1600_001:0466c27": " 及本性&#x9E81;重  懈怠放逸性",
    "T31n1600_001:0466c28": " 著有著資財  及心性下劣",
    "T31n1600_001:0466c29": " 不信無勝解  如言而思義",
    "T31n1600_001:0467a01": " 輕法重名利  於有情無悲",
    "T31n1600_001:0467a02": " 匱聞及少聞  不修治妙定",
    "T31n1600_001:0467a03": "[0467a03] 論曰。如是名為善等法障。所障善等其相云",
    "T31n1600_001:0467a04": "何。頌曰。",
    "T31n1600_001:0467a05": " 善菩提攝受  有慧無亂障",
    "T31n1600_001:0467a06": " 迴向不怖慳  自在名善等",
    "T31n1600_001:0467a07": "[0467a07] 論曰。如是善等十種淨法。誰有前說幾種障",
    "T31n1600_001:0467a08": "耶。頌曰。",
    "T31n1600_001:0467a09": " 如是善等十  各有前三障",
    "T31n1600_001:0467a10": "[0467a10] 論曰。善有三障。一無加行。二非處加行。三不",
    "T31n1600_001:0467a11": "如理加行。菩提有三障。一不生善法。二不起",
    "T31n1600_001:0467a12": "正思惟。三資糧未圓滿。發菩提心名為攝受。",
    "T31n1600_001:0467a13": "此有三障。一闕種性。二闕善友。三心極疲",
    "T31n1600_001:0467a14": "厭性。有慧者。謂菩薩於了此性有三種障。一",
    "T31n1600_001:0467a15": "闕正行。二鄙者共住。三惡者共住。此中鄙",
    "T31n1600_001:0467a16": "者。謂愚癡類樂毀壞他名為惡者。無亂有三",
    "T31n1600_001:0467a17": "障。一顛倒&#x9E81;重。二煩惱等三障中隨一有餘",
    "T31n1600_001:0467a18": "性。三能成熟解脫慧未成熟。性障斷滅名無",
    "T31n1600_001:0467a19": "障。此有三障。一俱生&#x9E81;重。二懈怠性。三放逸",
    "T31n1600_001:0467a20": "性。迴向有三障。令心向餘不向無上正等菩",
    "T31n1600_001:0467a21": "提。一貪著諸有。二貪著資財。三心下劣性。不",
    "T31n1600_001:0467a22": "怖有三障。一不信重補特伽羅。二於法無勝",
    "T31n1600_001:0467a23": "解。三如言而思義。不慳有三障。一不尊重正",
    "T31n1600_001:0467a24": "法。二尊重名譽利養恭敬。三於諸有情心無",
    "T31n1600_001:0467a25": "悲愍。自在有三障令不得自在。一匱聞生長",
    "T31n1600_001:0467a26": "能感匱法業故。二少聞。三不修治勝三摩地。",
    "T31n1600_001:0467a27": "[0467a27] 復次如是諸障於善等十。隨餘義中有十能",
    "T31n1600_001:0467a28": "作。即依彼義應知此名。十能作者。一生起能",
    "T31n1600_001:0467a29": "作。如眼等於眼識等。二安住能作。如四食於",
    "T31n1600_001:0467b01": "有情。三任持能作。謂能任持如器世間於有",
    "T31n1600_001:0467b02": "情世間四照了能作。如光明於諸色。五變壞",
    "T31n1600_001:0467b03": "能作。如火等於所熟等。六分離能作。如鎌等",
    "T31n1600_001:0467b04": "於所斷等。七轉變能作。如金師等轉變金等",
    "T31n1600_001:0467b05": "成鐶釧等。八信解能作。如&#x70DF;等於火等。九顯",
    "T31n1600_001:0467b06": "了能作。如因於宗。十至得能作。如聖道等於",
    "T31n1600_001:0467b07": "涅槃等。依如是義故。說頌言。",
    "T31n1600_001:0467b08": " 能作有十種  謂生住持照",
    "T31n1600_001:0467b09": " 變分離轉變  信解顯至得",
    "T31n1600_001:0467b10": " 如識因食地  燈火鎌工巧",
    "T31n1600_001:0467b11": " &#x70DF;因聖道等  於識等所作",
    "T31n1600_001:0467b12": "[0467b12] 於善等障應知亦然。一生起障。謂於其善以",
    "T31n1600_001:0467b13": "諸善法應生起故。二安住障。謂於菩提以大",
    "T31n1600_001:0467b14": "菩提不可動故。三任持障。謂於攝受以菩提",
    "T31n1600_001:0467b15": "心能任持故。四照了障。謂於有慧以有慧性",
    "T31n1600_001:0467b16": "應照了故。五變壞障。謂於無亂轉滅迷亂名",
    "T31n1600_001:0467b17": "變壞故。六分離障。謂於無障此於障離繫故。",
    "T31n1600_001:0467b18": "七轉變障。謂於迴向以菩提心轉變相故。八",
    "T31n1600_001:0467b19": "信解障。謂於不怖無信解者有怖畏故。九現",
    "T31n1600_001:0467b20": "了障。謂於不慳於法無慳者。為他顯了故。十",
    "T31n1600_001:0467b21": "至得障。謂於自在此是能得自在相故。所障",
    "T31n1600_001:0467b22": "十法次第義者。謂有欲證無上菩提。於勝善",
    "T31n1600_001:0467b23": "根先應生起。勝善根力所任持故。必得安住",
    "T31n1600_001:0467b24": "無上菩提。為令善根得增長故。次應發起",
    "T31n1600_001:0467b25": "大菩提心。此菩提心與菩薩性為所依止。如",
    "T31n1600_001:0467b26": "是菩薩由已發起大菩提心及勝善根力所持",
    "T31n1600_001:0467b27": "故。斷諸亂倒起無亂倒。由見道中無亂倒故。",
    "T31n1600_001:0467b28": "次於修道斷一切障。既斷障已持諸善根迴",
    "T31n1600_001:0467b29": "向無上正等菩提。由迴向力所任持故。於深",
    "T31n1600_001:0467c01": "廣法便無怖畏。既無怖畏。便於彼法見勝功",
    "T31n1600_001:0467c02": "德。能廣為他宣說開示。菩薩如是種種功德",
    "T31n1600_001:0467c03": "力所持故。疾證無上正等菩提。於一切法皆",
    "T31n1600_001:0467c04": "得自在。是名善等十義次第。雖善等法即是",
    "T31n1600_001:0467c05": "覺分波羅蜜多。諸地功德而總別異。今應顯",
    "T31n1600_001:0467c06": "彼菩提分等諸障差別。頌曰。",
    "T31n1600_001:0467c07": " 於覺分度地  有別障應知",
    "T31n1600_001:0467c08": "[0467c08] 論曰。復於覺分波羅蜜多諸地功德各有別",
    "T31n1600_001:0467c09": "障。於菩提分有別障者。頌曰。",
    "T31n1600_001:0467c10": " 於事不善巧  懈怠定減二",
    "T31n1600_001:0467c11": " 不植羸劣性  見&#x9E81;重過失",
    "T31n1600_001:0467c12": "[0467c12] 論曰。於四念住有於諸事不善巧障。於四正",
    "T31n1600_001:0467c13": "斷有懈怠障。於四神足有三摩地減二事障。",
    "T31n1600_001:0467c14": "一於圓滿欲勤心觀隨減一故。二於修習八",
    "T31n1600_001:0467c15": "斷行中隨減一故。於五根有不植圓滿順解",
    "T31n1600_001:0467c16": "脫分勝善根障。於五力有羸劣性障。謂即五",
    "T31n1600_001:0467c17": "根由障所雜有羸劣性。於七等覺支有見過",
    "T31n1600_001:0467c18": "失障。此是見道所顯示故。於八聖道支有&#x9E81;",
    "T31n1600_001:0467c19": "重過失障。此是修道所顯示故。於到彼岸有",
    "T31n1600_001:0467c20": "別障者。頌曰。",
    "T31n1600_001:0467c21": " 障富貴善趣  不捨諸有情",
    "T31n1600_001:0467c22": " 於失德減增  令趣入解脫",
    "T31n1600_001:0467c23": " 障施等諸善  無盡亦無間",
    "T31n1600_001:0467c24": " 所作善決定  受用法成熟",
    "T31n1600_001:0467c25": "[0467c25] 論曰。此說十種波羅蜜多所得果障。以顯十",
    "T31n1600_001:0467c26": "種波羅蜜多自性之障。謂於布施波羅蜜多",
    "T31n1600_001:0467c27": "說富貴自在障。於淨戒波羅蜜多說善趣障。",
    "T31n1600_001:0467c28": "於安忍波羅蜜多說不捨有情障。於精進波",
    "T31n1600_001:0467c29": "羅蜜多說減過失增功德障。於靜慮波羅蜜",
    "T31n1600_001:0468a01": "多說令所化趣入法障。於般若波羅蜜多說",
    "T31n1600_001:0468a02": "解脫障。於方便善巧波羅蜜多說施等善無",
    "T31n1600_001:0468a03": "窮盡障。由此迴向無上菩提。令施等善無窮",
    "T31n1600_001:0468a04": "盡故。於願波羅蜜多說一切生中善無間轉",
    "T31n1600_001:0468a05": "障。由大願力攝受能順善法生故。於力波羅",
    "T31n1600_001:0468a06": "蜜多說所作善得決定障。由思擇力及修習",
    "T31n1600_001:0468a07": "力能伏彼障非彼伏故。於智波羅蜜多說自",
    "T31n1600_001:0468a08": "他受用法成熟障。不如聞言而覺義故。於地",
    "T31n1600_001:0468a09": "功德有別障者。頌曰。",
    "T31n1600_001:0468a10": " 遍行與最勝  勝流及無攝",
    "T31n1600_001:0468a11": " 相續無差別  無雜染清淨",
    "T31n1600_001:0468a12": " 種種法無別  及不增不減",
    "T31n1600_001:0468a13": " 并無分別等  四自在依義",
    "T31n1600_001:0468a14": " 於斯十法界  有不染無明",
    "T31n1600_001:0468a15": " 障十地功德  故說為十障",
    "T31n1600_001:0468a16": "[0468a16] 論曰。於遍行等十法界中有不染無知障。十",
    "T31n1600_001:0468a17": "地功德如次建立為十地障。謂初地中所證",
    "T31n1600_001:0468a18": "法界名遍行義。由通達此證得自他平等法",
    "T31n1600_001:0468a19": "性。第二地中所證法界名最勝義。由通達此",
    "T31n1600_001:0468a20": "作是思惟。是故我今於同出離。一切行相應",
    "T31n1600_001:0468a21": "遍修治。是為勤修相應出離。第三地中所證",
    "T31n1600_001:0468a22": "法界名勝流義。由通達此知所聞法是淨法",
    "T31n1600_001:0468a23": "界最勝等流。為求此法。設有火坑量等三千",
    "T31n1600_001:0468a24": "大千世界。投身而取不以為難。第四地中所",
    "T31n1600_001:0468a25": "證法界名無攝義。由通達此乃至法愛亦皆",
    "T31n1600_001:0468a26": "轉滅。第五地中所證法界名為相續無差別",
    "T31n1600_001:0468a27": "義。由通達此得十意樂平等淨心。第六地中",
    "T31n1600_001:0468a28": "所證法界名無雜染無清淨義。由通達此知",
    "T31n1600_001:0468a29": "緣起法無染無淨。第七地中所證法界名種",
    "T31n1600_001:0468b01": "種法無差別義。由通達此知法無相。不行契",
    "T31n1600_001:0468b02": "經等種種法相中。第八地中所證法界名不",
    "T31n1600_001:0468b03": "增不減義。由通達此圓滿證得無生法忍。於",
    "T31n1600_001:0468b04": "諸清淨雜染法中不見一法有增有減。有四",
    "T31n1600_001:0468b05": "自在。一無分別自在。二淨土自在。三智自在。",
    "T31n1600_001:0468b06": "四業自在。法界為此四種所依。名四自在所",
    "T31n1600_001:0468b07": "依止義。第八地中唯能通達初二自在所依",
    "T31n1600_001:0468b08": "止義。第九地中亦能通達智自在所依義。圓",
    "T31n1600_001:0468b09": "滿證得無礙解故。第十地中復能通達業自",
    "T31n1600_001:0468b10": "在所依義。隨欲化作種種利樂有情事故。復",
    "T31n1600_001:0468b11": "略頌曰。",
    "T31n1600_001:0468b12": " 已說諸煩惱  及諸所知障",
    "T31n1600_001:0468b13": " 許此二盡故  一切障解脫",
    "T31n1600_001:0468b14": "[0468b14] 論曰。由此二種攝一切障故。許此盡時一切",
    "T31n1600_001:0468b15": "障解脫。前障總義有十一種。一廣大障。謂具",
    "T31n1600_001:0468b16": "分障。二狹小障。謂一分障。三加行障。謂增盛",
    "T31n1600_001:0468b17": "障。四至得障。謂平等障。五殊勝障。謂取捨生",
    "T31n1600_001:0468b18": "死障。六正加行障。謂九煩惱障。七因障。謂",
    "T31n1600_001:0468b19": "於善等十能作障。八入真實障。謂覺分障。九",
    "T31n1600_001:0468b20": "無上淨障。謂到彼岸障。十此差別趣障。謂十",
    "T31n1600_001:0468b21": "地障。十一攝障。謂略二障。"
}