{
    "X42n0733_004:0072a05": "飾宗義記卷第四本(初戒之餘)",
    "X42n0733_004:0072a06": "嵩岳鎮國道場沙門　賓　作",
    "X42n0733_004:0072a07": "結戒六門義止觀者。止即是定。觀即是慧也。若成實",
    "X42n0733_004:0072a08": "宗。止觀二法。定不同時。若薩婆多及大乘等。於一心",
    "X42n0733_004:0072a09": "中。止觀二法。同時相應。雖許同時。然或有時止用力",
    "X42n0733_004:0072a10": "強。即說為觀。如無色定等。或復一時觀用力強。即名",
    "X42n0733_004:0072a11": "為觀。如未至定等。或時止觀平等俱轉。如四根本靜",
    "X42n0733_004:0072a12": "慮等。今配屬者。是應念者。即是止門。應思應斷。即是",
    "X42n0733_004:0072a13": "觀門也。",
    "X42n0733_004:0072a14": "諸惡莫作等者。一釋云。諸惡莫作。是學戒。諸善奉行。",
    "X42n0733_004:0072a15": "是定學。自淨其意。是慧學。若准瑜伽第十九釋。諸惡",
    "X42n0733_004:0072a16": "莫作。是定學。諸善奉行者。通明三學。自淨其意。是三",
    "X42n0733_004:0072a17": "學果。是諸佛教。結成不共也。問即初句中。所明戒學。",
    "X42n0733_004:0072a18": "與第二句戒學何別。基法師及量法師釋云。戒學有",
    "X42n0733_004:0072a19": "二義。一者防非止惡。即是初句。二者戒體是善。即第",
    "X42n0733_004:0072a20": "二句今詳。初句。顯初業地。唯能持戒。次句三學。顯道",
    "X42n0733_004:0072a21": "中。三學俱時。故不同也。如瑜伽注廣釋應知。首律師",
    "X42n0733_004:0072a22": "云。善調三業。唯是制教。餘三通於化制二教。",
    "X42n0733_004:0072a23": "提二十億六十千者誤也。彼經是二十億四千也。",
    "X42n0733_004:0072a24": "有無作戒可違者。問未制之前。未有人犯。若犯即制。",
    "X42n0733_004:0072b01": "佛復開初。今據何義。說違無作。答未結未開。是違無",
    "X42n0733_004:0072b02": "作。結開之後。方為不犯。",
    "X42n0733_004:0072b03": "第三判兩教不同者。略是根本故得直陳。廣是枝條",
    "X42n0733_004:0072b04": "壞略方補。根條既別。制法不同。",
    "X42n0733_004:0072b05": "第四制廣補略者。缺根違略。合略教缺。汙本所受。復",
    "X42n0733_004:0072b06": "合行缺。故今制廣。合曉是非。教益還生。名為補教。即",
    "X42n0733_004:0072b07": "由示過。令悔前非。已赴因天。當果不受。還令戒淨。復",
    "X42n0733_004:0072b08": "名補行。故云制廣補略也(並如前卷疏未釋之)。",
    "X42n0733_004:0072b09": "論云十善舊戒等者。智論五十一云。十善道為舊戒。",
    "X42n0733_004:0072b10": "律儀為容也。",
    "X42n0733_004:0072b11": "位言興結者。亦有不具八緣而結者。如怖佛提。無舉",
    "X42n0733_004:0072b12": "過及撿問自言。與外道食亦爾。故云位言也。",
    "X42n0733_004:0072b13": "指文可知者。一一戒中。先結五眾犯。云比丘尼波羅",
    "X42n0733_004:0072b14": "夷戒叉等吉羅。即是犯文也。不犯者。睡眠無所學知。",
    "X42n0733_004:0072b15": "乃至痛惱所纏。即不犯文也。就前犯文之中。如言成",
    "X42n0733_004:0072b16": "者波羅夷等。即重文也。",
    "X42n0733_004:0072b17": "劣弱方便者。有合有離。且合辨者。劣弱之體。即是方",
    "X42n0733_004:0072b18": "便。二者劣弱之體。意顯下篇。方便之言。因諸因罪也。",
    "X42n0733_004:0072b19": "增施究竟。翻上應釋。",
    "X42n0733_004:0072b20": "不犯法以生作持者。前言不犯法有三。一止持。何故",
    "X42n0733_004:0072b21": "今言生作持也。答作持必從不犯法生。而不犯法。未",
    "X42n0733_004:0072b22": "必一切皆生作持。故無失也。三就具二持以明不犯",
    "X42n0733_004:0072b23": "者。乞法稱量。名不犯法。而生順違二行。准前思知。",
    "X42n0733_004:0072b24": "媒等亦爾者。媒雖制重。招報輕也。",
    "X42n0733_004:0072c01": "深厚纏者。成實第九卷。故不知品云。如人以深厚纏",
    "X42n0733_004:0072c02": "殺害虫蟻。重於殺人。二眾初戒者入如毛頭犯。不得",
    "X42n0733_004:0072c03": "受樂也。聲聞不制二聚者。瑜伽三十九。地持第四。廣",
    "X42n0733_004:0072c04": "釋三聚戒。瑜伽云。又即依此在家出家二分淨戒。略",
    "X42n0733_004:0072c05": "說三種。一律儀戒。二攝善法戒。三饒益有情戒。律儀",
    "X42n0733_004:0072c06": "戒者。謂諸菩薩所受七眾別解脫律儀。即是苾蒭。(乃至)",
    "X42n0733_004:0072c07": "近事女戒等也。攝善法戒者。謂諸菩薩受律儀戒後。",
    "X42n0733_004:0072c08": "所有一切為大菩提。由身語意積集諸善。總說名為",
    "X42n0733_004:0072c09": "攝善法戒(廣說如彼)。云何菩薩饒益有情戒。略有十一相。",
    "X42n0733_004:0072c10": "廣說如彼。大況能助有情有義利事。及瞻病事。能為",
    "X42n0733_004:0072c11": "宣說世出世利。王賊等畏。能殺合離。失財裘親能勸",
    "X42n0733_004:0072c12": "離惱。施與資具。篇揚實德。慈心責過。知恩令猒惡法",
    "X42n0733_004:0072c13": "等也。",
    "X42n0733_004:0072c14": "又就身口除夢中者。問眠時若有身口二業。可簡二",
    "X42n0733_004:0072c15": "業。說除夢中。眠中既無身口二業。何須簡夢。答與女",
    "X42n0733_004:0072c16": "同宿。隨轉得罪。由前方便。今結眠中。故須簡此。有身",
    "X42n0733_004:0072c17": "業眠。顯其單夢開之不犯也。",
    "X42n0733_004:0072c18": "二眾漏失。尼提僧殘。約力分限也。",
    "X42n0733_004:0072c19": "衣食將補者。上行三衣。不開畜長僧食乞食一揣等。",
    "X42n0733_004:0072c20": "異時處事者。時藥等四。約時也。受戒洗等。約處也。四",
    "X42n0733_004:0072c21": "錢三角尺量等。約事也。形相者十五種者。二處二處",
    "X42n0733_004:0072c22": "非極大極小等也。",
    "X42n0733_004:0072c23": "餘可知者。示相如調達破僧差人說過。須有十過。入",
    "X42n0733_004:0072c24": "宮十過等也。心境者。約境想論也。內外者。一者有情",
    "X42n0733_004:0073a01": "為境。名之為內。非情為境。名之為外。二者自身名內。",
    "X42n0733_004:0073a02": "他身名外(餘釋從煩)。",
    "X42n0733_004:0073a03": "其希數譏過或從境緣並六所收者。或可別論亦好。",
    "X42n0733_004:0073a04": "尼取僧衣希故但吉。僧與尼衣譏故得提。僧取尼衣",
    "X42n0733_004:0073a05": "譏故犯提。尼與僧衣無譏故吉。境緣者。即內外中取。",
    "X42n0733_004:0073a06": "容不別辨。",
    "X42n0733_004:0073a07": "十種勝利。戒學之所獲也。故瑜伽九十九攝事分中",
    "X42n0733_004:0073a08": "云。如來觀十種勝利。於毗奈耶中。為諸弟子制立學",
    "X42n0733_004:0073a09": "處。謂攝受僧伽。令僧精懇。乃至廣說。律攝云。觀十利",
    "X42n0733_004:0073a10": "制初他勝等。章中分三。初有三利。能生眾法功德等。",
    "X42n0733_004:0073a11": "若准瑜伽九十九攝事分中。亦分為三。而不同此。彼",
    "X42n0733_004:0073a12": "云。如是十種勝利。略攝為三。即此三種。廣開為十。何",
    "X42n0733_004:0073a13": "等為三。一者令僧無染汙住。二者令僧得安樂住。三",
    "X42n0733_004:0073a14": "者令佛聖教長時隨轉。今詳。理實前九並是令僧無",
    "X42n0733_004:0073a15": "染汙住。及安樂住。且據別相。前之二利。令僧無染汙",
    "X42n0733_004:0073a16": "住。次有七利。令僧安樂。後之一利。令教長時。次當別",
    "X42n0733_004:0073a17": "釋。律云攝取於僧。疏中所釋。非無有據。見論第六云。",
    "X42n0733_004:0073a18": "若少欲知足人者。即能受持。是故佛為說戒本。如五",
    "X42n0733_004:0073a19": "色花次第貫穿。亦如七寶珠貫之次第。若准如是。瑜",
    "X42n0733_004:0073a20": "伽八十二云。問攝受於僧等諸句。有何義耶。答攝受",
    "X42n0733_004:0073a21": "於僧者是總句。九十九云。若能攝受四大姓等。正信",
    "X42n0733_004:0073a22": "出家。趣非家眾。當知說名攝受僧伽。(述曰。前文總相。後文別相也)",
    "X42n0733_004:0073a23": "律攝云。一為攝取僧伽。謂於剎帝利婆羅門薛舍戍",
    "X42n0733_004:0073a24": "達羅家。有善男女人。正法中深生敬信。而作苾芻。以",
    "X42n0733_004:0073b01": "成眾故(與瑜伽九十九同)。令僧歡喜者。或可如八十二云。令僧",
    "X42n0733_004:0073b02": "精懇者。令離受用欲樂邊故。准此為治染樂而得法",
    "X42n0733_004:0073b03": "樂也。律攝云。二為僧伽極善者。既入善說法律之中。",
    "X42n0733_004:0073b04": "能令善法極增盛故。令僧安樂者。八十二云。令離受",
    "X42n0733_004:0073b05": "用自苦邊故。律攝云。三為僧伽樂住者。說斯善法還",
    "X42n0733_004:0073b06": "淨施債故。九十九云。由五種相。應知說名令僧安樂。",
    "X42n0733_004:0073b07": "一者令順道具無所遺乏。二者令擯異法補特伽羅。",
    "X42n0733_004:0073b08": "三者令善除遣所生惡作。四者令善降伏諸煩惱纏。",
    "X42n0733_004:0073b09": "五者令善永滅隨眠煩惱。應知此中。最初安樂增上",
    "X42n0733_004:0073b10": "力故。未信者令生淨信。已信者令其增長。第二安樂",
    "X42n0733_004:0073b11": "增上力故。調極鄙惡補特伽羅。第三安樂增上力故。",
    "X42n0733_004:0073b12": "令慚愧者得安樂住。第四安樂增上力故。令善防護",
    "X42n0733_004:0073b13": "現法諸漏。第五安樂增上力故。能令永滅當來諸漏",
    "X42n0733_004:0073b14": "(已上論文)。准此即從未信者已下。六利通名令僧安樂。此",
    "X42n0733_004:0073b15": "亦是總前八十二。令離受用自苦邊者。即據別相。亦",
    "X42n0733_004:0073b16": "不相違。令未信者信章十中。准善見論第六釋也。八",
    "X42n0733_004:0073b17": "十二云。未入正法者令入正法故。已信者令增長。見",
    "X42n0733_004:0073b18": "云。若有信心出家脩學禁戒等。如章八十二云。已入",
    "X42n0733_004:0073b19": "正法者令成熟故。律攝云。善護彼心故。難調者令調",
    "X42n0733_004:0073b20": "順者。章中所釋。取見論意。八十二云。犯尸羅者。善駈",
    "X42n0733_004:0073b21": "擯故。律攝云。折伏惡人者。犯重之人。由不護戒。以折",
    "X42n0733_004:0073b22": "伏法而駈擯故。慚愧者得安樂者。疏釋亦准善見意",
    "X42n0733_004:0073b23": "也。八十二云。淨持戒者令無悔故。攝云為懷慚樂住",
    "X42n0733_004:0073b24": "者。謂凡夫極淳善人。為令此人無有鬪諍安樂住故。",
    "X42n0733_004:0073c01": "斷現在有漏者。疏亦善見意也。八十二云。防現法漏",
    "X42n0733_004:0073c02": "者。隨順摧伏煩惱纏故(謂順生有漏伏道也)。攝云。斷現法漏者。",
    "X42n0733_004:0073c03": "謂是現纏令不行故(意同瑜伽)。",
    "X42n0733_004:0073c04": "斷未來有漏者。善見云。為不斷五情故而行惡法。後",
    "X42n0733_004:0073c05": "墮地獄中。受諸種種苦毒。非直一受而已。輪轉在中",
    "X42n0733_004:0073c06": "無央數劫。八十二云。害後法漏者。止息邪願順梵行",
    "X42n0733_004:0073c07": "故。隨順永斷惑隨眠故。言邪願者。九十二云。謂有一",
    "X42n0733_004:0073c08": "類補特伽羅。先求涅槃。而樂已後為天妙欲愛味所",
    "X42n0733_004:0073c09": "漂。所受持戒。迴向善趣。准護尸羅。便生喜足。是名外",
    "X42n0733_004:0073c10": "結補特伽羅。於增上戒第一耶行(已上論文)。惑隨眠者。即",
    "X42n0733_004:0073c11": "是種子。種子唯是無漏道斷。故言害也。今此持戒順",
    "X42n0733_004:0073c12": "生彼道。故云隨順也。攝云謂是煩惱業種。令永斷故。",
    "X42n0733_004:0073c13": "正法得久住者。疏亦善見意也。彼文云。問曰。何謂學",
    "X42n0733_004:0073c14": "正法久住。答曰。學三藏一切久住。佛所說是名正法。",
    "X42n0733_004:0073c15": "於三藏中。十二頭陀。十四威儀。八十二大威儀戒。禪",
    "X42n0733_004:0073c16": "定三昧。是名住受正法久住。四沙門道果及涅槃者。",
    "X42n0733_004:0073c17": "是名得道正法久住。八十二云。為令多人梵行住轉",
    "X42n0733_004:0073c18": "得增廣。乃至為諸天人。正善開示道者。為令聖教長",
    "X42n0733_004:0073c19": "時相續。無斷絕故。攝云。謂如法宣說。廣利人天。展轉",
    "X42n0733_004:0073c20": "相教。令法久住故。",
    "X42n0733_004:0073c21": "犯等四句。一犯。二不犯。三輕。四重也。初制異語。後制",
    "X42n0733_004:0073c22": "惱僧。初制嫌。後制罵也。",
    "X42n0733_004:0073c23": "異語嫌罵無別初者。此應思擇。多論第二云。得犯惡",
    "X42n0733_004:0073c24": "行罪。婬是法故。無業道罪。自己妻故。無犯戒罪。佛未",
    "X42n0733_004:0074a01": "結戒故。林中比丘得二罪(不得犯戒罪。佛未結戒故。不同疏釋。惡行者。別有失",
    "X42n0733_004:0074a02": "威儀故也)。",
    "X42n0733_004:0074a03": "出家人一切邪者。成論十二。十不善業道品云。問曰。",
    "X42n0733_004:0074a04": "若出家人取婦。免邪婬不。答曰不免。所以者何。無此",
    "X42n0733_004:0074a05": "法故。出家法當離婬欲。但罪輕於犯他人婦。增一含",
    "X42n0733_004:0074a06": "二十六。告諸比丘僧。伽摩比丘。七變往降魔。今方成",
    "X42n0733_004:0074a07": "道。自今已後。聽七變作道。過此限者。則為非法。",
    "X42n0733_004:0074a08": "總明受法行者。是唯釋相。作此名字。如釋相中釋八",
    "X42n0733_004:0074a09": "比丘。亦明諸受行。",
    "X42n0733_004:0074a10": "離明受法共者。亦准釋相。如云。是中比丘者。餘比丘",
    "X42n0733_004:0074a11": "眾受大戒等。如疏釋云。人殊報別。假緣義一是。",
    "X42n0733_004:0074a12": "離明行法同者。亦准釋相。如云。我為諸弟子結戒。寧",
    "X42n0733_004:0074a13": "死不犯是也。",
    "X42n0733_004:0074a14": "又此別出境界者。前言不淨行。何境起犯者。舉前略",
    "X42n0733_004:0074a15": "戒本難也。尊者曰為九者好。准釋相中。各別釋故。若",
    "X42n0733_004:0074a16": "爾前難云何通。答前略戒本。亦已含有。當若無此廣",
    "X42n0733_004:0074a17": "戒本者。亦須離出境界別釋。故為九好。",
    "X42n0733_004:0074a18": "義五文四者。第五篇無若比丘句也。",
    "X42n0733_004:0074a19": "以不對之開捨戒者。問為以緣起不在下三而不對",
    "X42n0733_004:0074a20": "開。為有別理對下三戒不開捨耶。答具由二緣。言別",
    "X42n0733_004:0074a21": "理者。佛具正知。義無相反。若開捨戒。行盜煞妄。事即",
    "X42n0733_004:0074a22": "招譏。又設劫來。佛亦遮斷。如下文中不許度賊。及曾",
    "X42n0733_004:0074a23": "煞人。妄語得利。盜聖人物。亦在賊攝。雖容得或。要自",
    "X42n0733_004:0074a24": "佛遮也。假教者。謂假廣教示相分明也。祇律第二。有",
    "X42n0733_004:0074b01": "一比丘。謂羯磨比丘也。十律第一有四。一名字比丘",
    "X42n0733_004:0074b02": "者。以名稱。二自言比丘者。用白四羯磨受戒。又復賊",
    "X42n0733_004:0074b03": "住比丘。剃除鬢髮。披著袈裟。自言我是比丘。三為乞",
    "X42n0733_004:0074b04": "比丘。從他乞食故。如婆羅門從他乞時。亦言我是比",
    "X42n0733_004:0074b05": "丘。是名為乞比丘。四破煩惱比丘。諸漏結纏。畢竟不",
    "X42n0733_004:0074b06": "生。是名破煩惱比丘。五分第一有十一比丘。乞比丘。",
    "X42n0733_004:0074b07": "持壞截衣比丘。破惡比丘。實比丘。堅固比丘。見過比",
    "X42n0733_004:0074b08": "丘。一語受戒比丘。二語三語。復為兩種。善來受戒比",
    "X42n0733_004:0074b09": "丘。如法白四羯磨受戒比丘。然五分十五云。諸比丘",
    "X42n0733_004:0074b10": "一語受戒。言汝歸依佛。有二語受。言汝歸依佛。歸依",
    "X42n0733_004:0074b11": "法。又三語受(可知)。以是白佛。佛言。不應一語二語。三語",
    "X42n0733_004:0074b12": "受戒。(述曰)蓋制後不應也。多論第二。若比丘。如章引之。",
    "X42n0733_004:0074b13": "見論名為比丘含下七種者。彼論第七。八種得戒。即",
    "X42n0733_004:0074b14": "解釋戒本之下若比丘義。八種得戒。上受緣中。已具",
    "X42n0733_004:0074b15": "列訖。八中既無名為比丘。何容說有含下七種。今詳",
    "X42n0733_004:0074b16": "疏意。義准彼論。非謂有文也。謂彼論第七云。律本所",
    "X42n0733_004:0074b17": "說。能著割截衣者。是名比丘。沙彌亦名比丘。如有檀",
    "X42n0733_004:0074b18": "越請比丘。沙彌雖未受具。亦入比丘數。是名字比丘。",
    "X42n0733_004:0074b19": "准此論文。名字比丘。即當此間名為比丘。既言沙彌",
    "X42n0733_004:0074b20": "亦是比丘。故知此中定含下七。又准下文中。未度陳",
    "X42n0733_004:0074b21": "如。佛即告言。比丘應捨離二邊等。故知並據通名比",
    "X42n0733_004:0074b22": "丘也。",
    "X42n0733_004:0074b23": "相似比丘者。見論第七云。法師曰。云何名假名比丘。",
    "X42n0733_004:0074b24": "如長老阿難。夜行見一犯戒比丘。問咄此為是誰。犯",
    "X42n0733_004:0074c01": "戒比丘應言。我是比丘。此是假名比丘。無堅實也。",
    "X42n0733_004:0074c02": "此有多妨者。謂違十誦。又此八中已有破結。何須別",
    "X42n0733_004:0074c03": "立自誓比丘。又此律中。上下無文說有自誓。又稱之",
    "X42n0733_004:0074c04": "與誓其義全別。不得妄通也。",
    "X42n0733_004:0074c05": "五邪命。智度第二十二文也。",
    "X42n0733_004:0074c06": "是中比丘者還牒第八者。首律師云。此是簡濫。前列",
    "X42n0733_004:0074c07": "八種。或時名濫。如沙彌陳如等但有名字。或時相濫。",
    "X42n0733_004:0074c08": "如割截等。或復行濫。如乞求破結等。或言說濫。如自",
    "X42n0733_004:0074c09": "稱等。或有躰濫。如善來羯磨等。自餘七種。或時少分。",
    "X42n0733_004:0074c10": "或時全非共比丘義。此師意說。此中所辨共比丘者。",
    "X42n0733_004:0074c11": "意取犯人。若如善來全非犯者。名為比丘。既通一切。",
    "X42n0733_004:0074c12": "於中聖者。即非犯人。餘亦准此。故有一分。非是此中",
    "X42n0733_004:0074c13": "共比丘義。故今簡取羯磨之中共比丘義。不舉前二",
    "X42n0733_004:0074c14": "者。前言善來羯磨。此二唯受。破結通兩即是此中具",
    "X42n0733_004:0074c15": "有三受。何故但舉羯磨。不舉前二也。",
    "X42n0733_004:0074c16": "以對上二總舉列者。前許略釋戒本八句。一一皆有",
    "X42n0733_004:0074c17": "舉釋結三。上來總舉若比丘句。復已總列八比丘。此",
    "X42n0733_004:0074c18": "舉及列名。為上二也。今詳不許。是釋羯磨具緣之義。",
    "X42n0733_004:0074c19": "如上第二卷記中辨。",
    "X42n0733_004:0074c20": "同戒者。多論第二云。同入舉法者。初受具比丘所學。",
    "X42n0733_004:0074c21": "百歲比丘亦如是學。十誦亦爾。多論又云。問若百歲",
    "X42n0733_004:0074c22": "比丘。同初受戒比丘所學者。初受戒比丘。掃地塗地",
    "X42n0733_004:0074c23": "取水。種種役使。亦應同不。答百歲比丘亦從少至長。",
    "X42n0733_004:0074c24": "是故說同。",
    "X42n0733_004:0075a01": "文言不靜者。謂有所對人也。濫此所對故略者。如文",
    "X42n0733_004:0075a02": "已有兩个偏句。若據更出一个俱句。靜作靜想不成",
    "X42n0733_004:0075a03": "捨者。人便生疑。亦應對此更明俱句。云不靜不靜想",
    "X42n0733_004:0075a04": "不成捨戒。理實不靜作不靜想。即成捨戒。今恐濫前",
    "X42n0733_004:0075a05": "靜作靜想。由是相從。二俱不出。今詳。或可偏句尚不",
    "X42n0733_004:0075a06": "成捨。第三俱句。理在妄言。故略也。十誦云。獨作獨想",
    "X42n0733_004:0075a07": "等。見論第七。遣使若書若作手印向人說。此不成捨。",
    "X42n0733_004:0075a08": "三捨戒等心謂有欣厭心等者。如此處文辨欣厭心。",
    "X42n0733_004:0075a09": "下尼犍度。比丘尼直心捨戒不成捨。故知須有捨戒",
    "X42n0733_004:0075a10": "心也。",
    "X42n0733_004:0075a11": "決定心者。即如此文戲笑等。不擬定捨。祇律第二云。",
    "X42n0733_004:0075a12": "我當作沙彌。作俗人。作外道。彼心念口言。未決定。向",
    "X42n0733_004:0075a13": "他人說。是名戒羸。若說戒羸事者。語語蘭罪。又云",
    "X42n0733_004:0075a14": "若嗔恚。若九十說。若獨說。若不了說。若因諍說。若獨",
    "X42n0733_004:0075a15": "想說。若說前人不解。若向眠者說。向狂人說。向苦惱",
    "X42n0733_004:0075a16": "者說。向孾兒說。是名不捨戒。尊者云。一五分。自心捨。",
    "X42n0733_004:0075a17": "成捨。強逼不成。二祇律。久思心捨。成捨。平捨不成。三",
    "X42n0733_004:0075a18": "歡喜心成。如祇律及此法尼。四寂靜心。祇云。因諍說",
    "X42n0733_004:0075a19": "不成。五決定心。如祗不決定不成。六欣厭心可知。",
    "X42n0733_004:0075a20": "前境領解者。見論第七云。若發言向一人說。若此人",
    "X42n0733_004:0075a21": "解者。即成捨戒。若此不解。有邊人解者。亦不成捨。若",
    "X42n0733_004:0075a22": "向兩人說。一人解。一人不解。成捨。若悉解者成捨。若",
    "X42n0733_004:0075a23": "向百千人說。解者成捨。若為婬欲所惱。向同學說者。",
    "X42n0733_004:0075a24": "復自忘畏。因在屏處作大聲。而言我今捨佛。隨有解",
    "X42n0733_004:0075b01": "者。忽有邊人解。此比丘即成捨戒。若此比丘語已。未",
    "X42n0733_004:0075b02": "即時解。久思然後解。欲捨戒者不成捨。",
    "X42n0733_004:0075b03": "廣說可知者。如見論第七。祇律第二。五分第一。十律",
    "X42n0733_004:0075b04": "第一。必也臨事可驗多久。若欲無過而成捨法。如多",
    "X42n0733_004:0075b05": "論第二。彼云。問曰。捨佛者是根本。棄皆三寶。更得出",
    "X42n0733_004:0075b06": "家不。答曰。有論者言。更不得出家。又云故得出家。以",
    "X42n0733_004:0075b07": "不隨百遮故。又云然捨佛已。現在無吉祥事。所作無",
    "X42n0733_004:0075b08": "吉無利。灾禍歸身。欲捨戒無過者。若捨具戒。當言我",
    "X42n0733_004:0075b09": "捨具戒。當言我捨具戒我是沙彌。若捨出家戒者。當",
    "X42n0733_004:0075b10": "言我捨出家戒。是優沙塞。若捨五戒。當言我是歸依",
    "X42n0733_004:0075b11": "優婆塞。如是則成捨戒。亦無過咎。又言若以著白衣",
    "X42n0733_004:0075b12": "被服。有人問言。汝何故爾。答曰。我罷道。我作白衣。亦",
    "X42n0733_004:0075b13": "名捨。或時都無出家人。若得白衣。不問佛弟子非佛",
    "X42n0733_004:0075b14": "弟子。但使言音相聞解人情去就。亦得捨戒。捨戒一",
    "X42n0733_004:0075b15": "說便捨。不須三說。若准伽論第五。云何非捨戒。若狂",
    "X42n0733_004:0075b16": "屏處。自說沙彌所外道白衣所。不於住性比丘所說。",
    "X42n0733_004:0075b17": "不名捨戒。與多論相違。任情通釋。又伽論第九云。問",
    "X42n0733_004:0075b18": "若比丘作外道服。或捨戒不。答不捨戒。犯蘭。若人問",
    "X42n0733_004:0075b19": "汝是誰。答是外道。故妄語波夜提。問若比丘作居士",
    "X42n0733_004:0075b20": "形。捨戒不。答不捨戒。犯突吉羅。若人問汝是誰。答是",
    "X42n0733_004:0075b21": "居士。故妄語提。",
    "X42n0733_004:0075b22": "不同祇律者。彼律第二云。若言捨過去未來佛。不名",
    "X42n0733_004:0075b23": "捨戒。得偷蘭罪。若不言捨過去未來佛。直言作佛者。",
    "X42n0733_004:0075b24": "是名捨戒。覺云。祇律過未得蘭。此律不言得蘭。故云",
    "X42n0733_004:0075c01": "不同祇律也。祇律文中。唯捨和上。即成捨戒。捨阿闍",
    "X42n0733_004:0075c02": "梨。不名捨戒。得蘭罪。以此准知。捨同和上等。彼雖無",
    "X42n0733_004:0075c03": "文。亦非捨戒。不同此律也。作佛捨者。祇云。捨正覺。捨",
    "X42n0733_004:0075c04": "最勝。捨一切智。乃至捨羅睺羅文。捨金色身。捨圓光",
    "X42n0733_004:0075c05": "三十二相八十隨好。若捨一一佛名號。皆名捨戒。見",
    "X42n0733_004:0075c06": "云。佛有一百名。法亦如是。餘諸句亦如是。乃至如是",
    "X42n0733_004:0075c07": "隨號。皆成捨戒捨。法者。祇云。無為涅槃。離眾煩惱。一",
    "X42n0733_004:0075c08": "切苦患永盡無餘。是名捨戒。又云捨九部經論。善見",
    "X42n0733_004:0075c09": "意同。捨僧者。見云。捨四雙八輩。無上福田等。捨戒者。",
    "X42n0733_004:0075c10": "見云。捨比丘戒比丘尼戒。比丘毗尼比丘尼毗尼。初",
    "X42n0733_004:0075c11": "彼羅夷。第二第三第四夷。乃至吉羅亦成捨。然見論",
    "X42n0733_004:0075c12": "中。乃至捨受戒弟子。依止弟子亦成捨戒。如彼廣說。",
    "X42n0733_004:0075c13": "多云。捨和上阿闍梨者。以因得戒故。捨比丘乃至優",
    "X42n0733_004:0075c14": "婆夷。乃至不與汝作同學戒捨戒者。以本同歸向。一",
    "X42n0733_004:0075c15": "味一道。今若捨之。則佛法義斷。以是背佛法故。戒則",
    "X42n0733_004:0075c16": "失也。祇律。捨一比丘及眾多比丘。不成捨。要捨僧方",
    "X42n0733_004:0075c17": "成。不同多見二論也。",
    "X42n0733_004:0075c18": "除大小者。祇云。象身大雞身小得蘭。若象身小雞身",
    "X42n0733_004:0075c19": "大得夷。又云。若彼身大。雖入不觸其邊者蘭。有眾生",
    "X42n0733_004:0075c20": "一道。是處食是處大小便。若婬此眾生夷。正法念經",
    "X42n0733_004:0075c21": "云。繫縛諸天子。莫過諸女色。女人縛諸天。將墜於惡",
    "X42n0733_004:0075c22": "趣。優填王經云。女人最為惡。難以為因緣。恩愛一種",
    "X42n0733_004:0075c23": "縛。牽人入罪門內。",
    "X42n0733_004:0075c24": "病及樹界者。別眾食戒云。病者下至足跟劈。洗浴戒",
    "X42n0733_004:0076a01": "云。下至身體臭穢。燃火戒云。須火便身也。樹者。離衣",
    "X42n0733_004:0076a02": "宿戒云。樹者與人等。足蔭覆跏趺坐。不共住。多論四",
    "X42n0733_004:0076a03": "義(錄也)。",
    "X42n0733_004:0076a04": "息外道謗者。論云。若與惡人同事。外道邪見及以世",
    "X42n0733_004:0076a05": "人。咸生誹謗。當言佛法有何可貴。不問善惡。一切共",
    "X42n0733_004:0076a06": "事(已上論文)。",
    "X42n0733_004:0076a07": "口中行欲。見論第八有文。應撿之。伽論第三。大便道",
    "X42n0733_004:0076a08": "過收夷。小便道過節夷。口道過齒夷。不同此律入如",
    "X42n0733_004:0076a09": "毛頭也。",
    "X42n0733_004:0076a10": "下文嗔恚女醉女狂等三女合五者。條部文中。有五",
    "X42n0733_004:0076a11": "種女。謂眠醉狂嗔及苦痛女。於中眠女。此上文中。已",
    "X42n0733_004:0076a12": "是有竟。應言狂等四女。疏言三女誤也。言合五女者。",
    "X42n0733_004:0076a13": "謂彼三女并此婦童女。合五也(應言共女)。",
    "X42n0733_004:0076a14": "各有覺不覺。新死少分壞。應作如此分別。文無者。文",
    "X42n0733_004:0076a15": "中但有樂等六句。初句三時俱樂。第二第三第五。二",
    "X42n0733_004:0076a16": "時樂。一時不樂。第四第六。一時樂。二時不樂。理有三",
    "X42n0733_004:0076a17": "句。文中俱二。謂更加始入不樂。入己樂。出時不樂。合",
    "X42n0733_004:0076a18": "七句也。計算准知。祇第二云。受樂者。譬如飢人得種",
    "X42n0733_004:0076a19": "種美食。彼以食為樂。又如渴人得種種好飲。彼以飲",
    "X42n0733_004:0076a20": "為樂。受欲樂者。亦復如是。不受樂者。譬如好淨之人。",
    "X42n0733_004:0076a21": "以種種死屍。繫其頸上。又如破癰熱鐵燒身。不受樂",
    "X42n0733_004:0076a22": "者。亦復如是。見論第七。不樂者。如內毒蛇口。如內火",
    "X42n0733_004:0076a23": "聚。乃至於五欲中。如五拔刀賊傷害無異。若如此者",
    "X42n0733_004:0076a24": "即無罪。",
    "X42n0733_004:0076b01": "九境逼己者。男黃門二形。三趣分故九也。道非道者。",
    "X42n0733_004:0076b02": "見云。非道者。水道邊有瘡。從瘡入水道出等是也。若",
    "X42n0733_004:0076b03": "語不語者。防巧情也。見論第七云。若諸長老。聞說此",
    "X42n0733_004:0076b04": "不淨行。慎勿驚恠。應生慚愧至心於佛。何以故。如來",
    "X42n0733_004:0076b05": "為欲慈悲我等。為愍我等。為結戒故。說此惡言。若人",
    "X42n0733_004:0076b06": "如是觀如來德。便無嫌心。若佛不說如此事者。我等",
    "X42n0733_004:0076b07": "云何知彼波羅夷偷蘭遮吉羅。若有法師為人講時。",
    "X42n0733_004:0076b08": "聽者說者。以扇遮面。慎勿輕笑。若有笑者。即應駈出。",
    "X42n0733_004:0076b09": "何以故。三藐三佛陀。憐愍眾生。金口所說。汝應慚愧",
    "X42n0733_004:0076b10": "至心而聽。何以乃笑。故應駈出。未必有初犯不成者。",
    "X42n0733_004:0076b11": "此中意言。制夷之時。對之制輕。縱有後犯而不成者。",
    "X42n0733_004:0076b12": "即當第二。不開最初。無文開故。如調達出血。即是第",
    "X42n0733_004:0076b13": "二。以煞戒中不成蘭名。先已有故。尊者曰。不然。一代",
    "X42n0733_004:0076b14": "之中。亦應有人犯不成蘭。但結集家集之一處。未必",
    "X42n0733_004:0076b15": "即是相對制也。准斯即應別開最初。任情取捨耳。",
    "X42n0733_004:0076b16": "含五方便者。此戒無想疑故也。",
    "X42n0733_004:0076b17": "能所以顯教人者。能所義如上十門中已辨。",
    "X42n0733_004:0076b18": "上明比丘自作教人者。指已上文。是辨比丘自作教",
    "X42n0733_004:0076b19": "人二業也。",
    "X42n0733_004:0076b20": "下四眾犯尼之自作者。於下文中。比丘尼波羅夷。式",
    "X42n0733_004:0076b21": "叉摩那沙彌沙彌尼突吉羅。即是四眾犯。於中尼犯。",
    "X42n0733_004:0076b22": "即是尼自作業也。故此文中。但明尼教人業也。",
    "X42n0733_004:0076b23": "除比丘比丘尼者。瑤云。此有三義。一能中說除。謂下",
    "X42n0733_004:0076b24": "二眾教上二眾。若作不作。下唯犯吉羅。二者所中說",
    "X42n0733_004:0076c01": "除。若上二眾教下三眾。若作不作。下眾唯吉。三能所",
    "X42n0733_004:0076c02": "合除。上二眾下三相教。若作不作。能所俱吉。擯不擯",
    "X42n0733_004:0076c03": "異也。",
    "X42n0733_004:0076c04": "即出犯主者。以想疑故。而得蘭罪。想疑之心是主也。",
    "X42n0733_004:0076c05": "執此半壞謂為重境等者。不然。不由妄執得免僧殘。",
    "X42n0733_004:0076c06": "今且兩釋。一者即與境想無異。謂於此中。散文解釋。",
    "X42n0733_004:0076c07": "至境想中。來入境想。故無失也。又釋想有二種。一者",
    "X42n0733_004:0076c08": "迷想。即境想攝。二者故起假想之心。想彼半壞。以為",
    "X42n0733_004:0076c09": "正道。暢情處重。故結偷蘭。蘭名雖輕。業道實重。不比",
    "X42n0733_004:0076c10": "僧殘也。後釋好。",
    "X42n0733_004:0076c11": "式叉摩那或式叉摩拏唐翻正學沙彌者。舊言息",
    "X42n0733_004:0076c12": "慈。理實沙彌片有息除之義。所言慈者。以其經云沙",
    "X42n0733_004:0076c13": "彌救蟻。故然也。淨三藏云。室羅末尼羅翻為求寂。釋",
    "X42n0733_004:0076c14": "言。謂欲求趣涅槃圓寂之處。言息慈者。意准而無據",
    "X42n0733_004:0076c15": "也。唐三藏云。室羅摩拏洛迦。翻為勤策男。勤謂苾芻。",
    "X42n0733_004:0076c16": "勤人所策故曰也。室羅摩拏理迦。翻為勤策女。釋義",
    "X42n0733_004:0076c17": "同上。或局尼三。如洗淨過分戒。唯結僧二。如蘭若六",
    "X42n0733_004:0076c18": "夜及四提舍尼。或獨結尼。如尼本法經宿。或專二具。",
    "X42n0733_004:0076c19": "如減年受戒等。或專比丘。輒教等也。",
    "X42n0733_004:0076c20": "犯有六義。理須思擇。",
    "X42n0733_004:0076c21": "此律初三有文者。初即可知。",
    "X42n0733_004:0076c22": "第三失威儀者。如眾學中。以故作故犯非威儀。是也。",
    "X42n0733_004:0076c23": "然彼但言失威儀吉。不簡不故作。應不同彼也。尊也",
    "X42n0733_004:0076c24": "為命難故開。不以梵行難故開。以此即是梵行難故。",
    "X42n0733_004:0077a01": "下三篇事輕故者。理亦須簡諸性罪戒。如煞畜等。不",
    "X42n0733_004:0077a02": "以二難。開使煞畜。餘類准知。",
    "X42n0733_004:0077a03": "餘三別開事義俱局者。或可睡眠無所覺知。不受樂。",
    "X42n0733_004:0077a04": "一切無有婬意者。摩觸等戒。亦有開義。",
    "X42n0733_004:0077a05": "要須於三時中不憶識是比丘者。此准十誦五十九",
    "X42n0733_004:0077a06": "為言也。彼云。若自知我是比丘。作婬得夷。若不自知",
    "X42n0733_004:0077a07": "不犯。若准此律。片似不同。此下文言。如從高墜下攬",
    "X42n0733_004:0077a08": "小草木。即應片有憶識。癡心多了心少。即應開也。",
    "X42n0733_004:0077a09": "　　　●次明盜戒",
    "X42n0733_004:0077a10": "非盜之濫者。敬云。初句是不與取。然而非盜。",
    "X42n0733_004:0077a11": "又攝損財義不盡者。第二句非不與取。然是損他。是",
    "X42n0733_004:0077a12": "盜所攝。",
    "X42n0733_004:0077a13": "於闕緣義不便者。若立緣言。有主有主想闕緣。得云",
    "X42n0733_004:0077a14": "有主物作無主想。若立緣言。知有主闕緣。不得言知",
    "X42n0733_004:0077a15": "無主。以其容實有主故。故不便也。然此具緣有餘共",
    "X42n0733_004:0077a16": "評。加重物想。及與方便七緣者好。今詳。若重物作輕",
    "X42n0733_004:0077a17": "物想。雖當盜時。不成夷罪。入手之後。知是重物。即須",
    "X42n0733_004:0077a18": "還主。若必不還。即成夷罪。有此不定。章中不言也。",
    "X42n0733_004:0077a19": "興方便者。或如寄物。先在箱筐。後主來索。率爾不還。",
    "X42n0733_004:0077a20": "即無方便。猶不定故。故亦除之。闕緣准此。亦應思",
    "X42n0733_004:0077a21": "釋。",
    "X42n0733_004:0077a22": "具七方便者。闕通緣闕緣闕緣方便。若別緣中闕初",
    "X42n0733_004:0077a23": "緣者。即境差方便。若闕第二。即想疑方便。若闕第五。",
    "X42n0733_004:0077a24": "即餘三方便。一切諸戒。皆准此知。下別不更論。",
    "X42n0733_004:0077b01": "科文悉同可以比知者。應比前戒中科文。義云。從初",
    "X42n0733_004:0077b02": "至正法久住。辨結戒相。以明行法酬身子結戒請。第",
    "X42n0733_004:0077b03": "二欲說已下辨說戒相。以明教法傳通之益。酬身子",
    "X42n0733_004:0077b04": "說戒請。就前文三。初至呵責。正明比丘壞略制緣。第",
    "X42n0733_004:0077b05": "二告諸比丘已下。制廣補略。第三集十句下。招生十",
    "X42n0733_004:0077b06": "利。第二大段酬說戒請。於中有二。初明戒本說之儀",
    "X42n0733_004:0077b07": "則。第二比丘義已下。廣釋戒本犯等四句。於中復二。",
    "X42n0733_004:0077b08": "初至沙彌尼突吉羅。明成犯相。次不犯相。前中復二。",
    "X42n0733_004:0077b09": "初大僧犯相。第二比丘尼已下。四眾犯相。已下諸戒。",
    "X42n0733_004:0077b10": "皆准此知。",
    "X42n0733_004:0077b11": "五分第一作箜篌音。僧祇第二作完成瓦屋。種種尅",
    "X42n0733_004:0077b12": "畫。安施戶牖。唯除戶扉戶籥衣架。餘者一時燒成。見",
    "X42n0733_004:0077b13": "論第八。唯戶扉。是木以赤正汁。塗外燒之。孰已色赤。",
    "X42n0733_004:0077b14": "打之鳴喚。狀如鈴聲。風吹窻牖。猶如音樂。文云。慈愍",
    "X42n0733_004:0077b15": "眾生者。見論第八。掘土蹹泥火燒。多諸眾生。因此死",
    "X42n0733_004:0077b16": "故。無損物之咎者。見論第八云。法師曰。檀尼迦。用物",
    "X42n0733_004:0077b17": "作屋。如來何故而打破。答曰。此屋不淨。是外道法。(又云)",
    "X42n0733_004:0077b18": "若比丘多聞知律者。見餘比丘所用不淨。法即取打",
    "X42n0733_004:0077b19": "破無罪。物主不得作是言。大德已破我物。應還我直",
    "X42n0733_004:0077b20": "(論中廣明作應法物等。不錄之。論雖說此。亦須知時)。若准祇律。亦愍比丘。故破",
    "X42n0733_004:0077b21": "其屋。祇第二云。是達尼迦羅。得出家。猶故不能猒本",
    "X42n0733_004:0077b22": "所習。工巧伎術猶未能捨。而復焚燒傷煞眾生。又此",
    "X42n0733_004:0077b23": "瓦屋寒則大寒。熱則大熱。能壞人眼。令人多病。有是",
    "X42n0733_004:0077b24": "諸患。汝等當壞此屋。莫令當來諸比丘習此屋法。",
    "X42n0733_004:0077c01": "十云摩竭國韋提希子等者。彼律第一。從守材人索",
    "X42n0733_004:0077c02": "材。故之言也。",
    "X42n0733_004:0077c03": "文四可知者。初王斷應死。二覆念不應。首云。貴財薄",
    "X42n0733_004:0077c04": "道。招譏不輕。王法之體。深非所宜。設王自念。不殺沙",
    "X42n0733_004:0077c05": "門。三呵以放去。四不平王意。",
    "X42n0733_004:0077c06": "則眾生心伏等者。並多論第二意也。為遮惡比丘。故",
    "X42n0733_004:0077c07": "兩言之。論第九文也。",
    "X42n0733_004:0077c08": "隨國所用八種錢者。資寶戒云。金銀鐵銅鑞錫木膠",
    "X42n0733_004:0077c09": "也。今詳。西方市易本用貝珠。或名貝齒。大如中指。即",
    "X42n0733_004:0077c10": "小螺皷也。彼出南方。大損生命。貝齒二十。名一迦枳",
    "X42n0733_004:0077c11": "你。四迦枳你。成一磨灑也。然垂磨灑。更成總數。許似",
    "X42n0733_004:0077c12": "此方垂百成貫。謂二十磨灑。為一迦利沙波拏。即一",
    "X42n0733_004:0077c13": "千六百貝齒也。若盜一迦利沙波拏四分之一。佛判",
    "X42n0733_004:0077c14": "成夷。即五磨灑。合有四百貝齒。以成重罪。舊言五錢。",
    "X42n0733_004:0077c15": "其義失也。此據佛在制時國法。故見論第八云。爾時",
    "X42n0733_004:0077c16": "王舍城。二十摩娑迦。成一迦利沙槃。分迦利沙槃為",
    "X42n0733_004:0077c17": "四分。一分是五摩沙迦(已上論文)。若據現今西方國治。十",
    "X42n0733_004:0077c18": "六磨沙為一迦利沙波拏。若盜四分之一。即四磨沙。",
    "X42n0733_004:0077c19": "而得夷羅。又且八十貝齒。為一磨灑。此數揩定。古今",
    "X42n0733_004:0077c20": "無異。若迦利沙波拏。隨王改法。增減無定。儻若十二",
    "X42n0733_004:0077c21": "磨沙為一迦利沙波拏。若四分之一。即盜三磨沙。而",
    "X42n0733_004:0077c22": "得重罪。或更增減隨應准知。故伽論第一云。問頗有",
    "X42n0733_004:0077c23": "取三錢。犯夷耶。答有。若迦利仙直十二錢。問頗有取",
    "X42n0733_004:0077c24": "十錢。或取五錢。犯波羅夷耶。答有。若迦梨仙直四十",
    "X42n0733_004:0078a01": "錢。或直二十錢(已上論文)。西方諸師。今時斷事。皆亦同爾。",
    "X42n0733_004:0078a02": "又議用錢。亦准貝齒以論其直。金銀疋帛。咸准成科。",
    "X42n0733_004:0078a03": "西方且然。若依此地。古來翻譯。多翻為錢。深乖本意。",
    "X42n0733_004:0078a04": "且如僧祇第三云。十九故錢為一罽利沙槃。此即分",
    "X42n0733_004:0078a05": "部之後。隨王減數十九磨沙而成總數。翻之為錢。譯",
    "X42n0733_004:0078a06": "者之過。非謂或說偷蘭以為四重。亦非四錢三角也。",
    "X42n0733_004:0078a07": "十誦五十一云。云何是五錢。答若一銅錢。直十六小",
    "X42n0733_004:0078a08": "銅錢者是(已上律文)。蓋是翻譯之家。准吳主孫權嘉禾五",
    "X42n0733_004:0078a09": "年鑄大銅錢。一當五百。又至赤烏元年。鑄大銅錢。一",
    "X42n0733_004:0078a10": "以當千。至赤烏九年並廢之。由此譯家。准此義翻。故",
    "X42n0733_004:0078a11": "當謬矣。今詳。即是十六磨沙。為一迦利沙波拏。非謂",
    "X42n0733_004:0078a12": "十六小錢當一銅錢也。故知十誦即是四分之一者。",
    "X42n0733_004:0078a13": "四磨沙成重也。古來共斷言。大錢滿五。小錢八十。謬",
    "X42n0733_004:0078a14": "之甚也。然准此地。用錢市易。錢替貝齒。即應四百成",
    "X42n0733_004:0078a15": "夷。古來乃以錢替磨沙。五錢成重。行事務急也。行雖",
    "X42n0733_004:0078a16": "務急。枉斷還損。故不然也。又准多論第二云。盜至五",
    "X42n0733_004:0078a17": "錢者。或言金錢。或言銀錢。或言銅錢。或言鑯錢。無有",
    "X42n0733_004:0078a18": "定也。盜至五錢得夷者。閻浮提。現有佛處。及二天下。",
    "X42n0733_004:0078a19": "唯王舍國法。以五錢為限。又言佛依王舍國法結戒。",
    "X42n0733_004:0078a20": "故至五錢。如是名隨國法。依而制罪。觀律師意。欲以",
    "X42n0733_004:0078a21": "後義為定。而難不欲廣(已上第二卷文)。第三卷云。王舍國法。",
    "X42n0733_004:0078a22": "五錢已上。入重罪中。佛依此法。至五得夷。如是閻浮",
    "X42n0733_004:0078a23": "有佛法處。限五得罪。若國不用錢。准五錢成罪。律師",
    "X42n0733_004:0078a24": "云。更有一義。秘不欲廣(已上論文)。遍觀此論。乃有譯時詳",
    "X42n0733_004:0078b01": "議之語。寫入論文。此所引文。即其事也。又如此論第",
    "X42n0733_004:0078b02": "三下文云。若國禁物。持出王界。入死罪中。比丘持出",
    "X42n0733_004:0078b03": "律師初言得重。後更問之。似不入重。然違王教。突吉",
    "X42n0733_004:0078b04": "羅(已上論文)。述曰。律師者執梵本人也。後更問之者。即此",
    "X42n0733_004:0078b05": "方人問也。觀此等文。咸是譯時平章語也。前文云。各",
    "X42n0733_004:0078b06": "隨國法。律師意以為定者。意說隨國所用之錢。滿五",
    "X42n0733_004:0078b07": "成重。又言難不欲廣。及云秘不欲廣者。即是磨沙之",
    "X42n0733_004:0078b08": "義。難可會通也。今三藏別撰一卷律攝注云。又亦不",
    "X42n0733_004:0078b09": "可取其死罪以斷神州。世尊不遣依方國法(河圖云崐崘山",
    "X42n0733_004:0078b10": "東南。方五千里。號曰神州。亦稱赤縣)。又云。南海用金。當此方一兩。名一",
    "X42n0733_004:0078b11": "迦利沙波拏。分為十六分。名十六磨沙。盜四磨沙。南",
    "X42n0733_004:0078b12": "海斷重。北方都貨羅國。十箇銀錢。名劫婆吒。即當此",
    "X42n0733_004:0078b13": "方一兩。彼方律師。以劫婆吒。替迦利沙婆拏。四中盜",
    "X42n0733_004:0078b14": "一。即判成重。今准神州。將貫作總。四中之一。即二百",
    "X42n0733_004:0078b15": "五十。以結夷愆。今詳。南海北方。雖有此斷。彼方何必",
    "X42n0733_004:0078b16": "即契佛心。又貫成總。非佛誠言。百與萬等。何非是總。",
    "X42n0733_004:0078b17": "總既不定。四一何成。三藏初來。又作一斷。西方米價",
    "X42n0733_004:0078b18": "非貴非賤。直五磨沙。此方米價非貴非賤。直二十五。",
    "X42n0733_004:0078b19": "即二十五以判夷愆。數年之後。三藏自改。以無總別",
    "X42n0733_004:0078b20": "之名故。今復為詳。彼方此國。貴賤難知。中庸之價。理",
    "X42n0733_004:0078b21": "亦難定。且如蒲州乾米。中價七文。將至洛陽中價十",
    "X42n0733_004:0078b22": "五。江南粟子。升三十文。若處中庸。義雖以等。至在西",
    "X42n0733_004:0078b23": "京。中價百半。兩論實理錢數懸殊。故難取定也。今詳。",
    "X42n0733_004:0078b24": "佛意欲使通行。以盜難知。故准俗制。緣起所顯。論有",
    "X42n0733_004:0078c01": "明文。世尊不遣依方國法。未知何據。",
    "X42n0733_004:0078c02": "言准俗者。佛制四戒。輕重必同。三俗入科。例知成盜。",
    "X42n0733_004:0078c03": "謂世共稱為大過者。制之為重。未必要須至死成夷。",
    "X42n0733_004:0078c04": "故律文云。若煞若縛若駈出等。蓋隨方之意也。戒本",
    "X42n0733_004:0078c05": "中。若捉是王祖治法等者。義准言也。准祇第三。瓶沙",
    "X42n0733_004:0078c06": "先祖時治罪人法本有作賊者。以手拍頭。以為嚴教。",
    "X42n0733_004:0078c07": "賊大慚愧。與死無異。後更不作。至祖治賊。以灰圍之",
    "X42n0733_004:0078c08": "須臾去。父王治賊。駈令出城。瓶沙王法。駈令出國。時",
    "X42n0733_004:0078c09": "有一賊。七反駈出。猶故來還。劫煞村城。爾時有人。捉",
    "X42n0733_004:0078c10": "送與王。具白其事。王告大臣。以罪治之。臣言大王。莫",
    "X42n0733_004:0078c11": "付臣下。何有捨王。臣下專輙。王言將去。截其小指。有",
    "X42n0733_004:0078c12": "司急截。恐王有悔。時王即自試嚙指。有痛殊難忍。勑",
    "X42n0733_004:0078c13": "遣莫截。臣言已截。王甚愁悔。即自念言。我今便為法",
    "X42n0733_004:0078c14": "王之末。非法王始。何有人王。傷截人指。瓶沙嚴駕。往",
    "X42n0733_004:0078c15": "白世尊。我之曾祖。唯有拍頭。及至我身。傷截人體。自",
    "X42n0733_004:0078c16": "惟無道。愧懼實深。世尊為王示教利喜。禮已而去。佛",
    "X42n0733_004:0078c17": "告比丘。瓶沙過去亦曾畏罪。過去為王。號曰名稱。有",
    "X42n0733_004:0078c18": "人作賊。縛送與王。王便思惟。自昔以來。始有一愚癡",
    "X42n0733_004:0078c19": "人。是愚癡人。不能滿千。我便命終。即將愚人付一大",
    "X42n0733_004:0078c20": "臣。我須千愚。用作大會。數滿白我。臣持愚人。繫在一",
    "X42n0733_004:0078c21": "處。王念愚人將無飢死。告臣曰此人莫令羸瘦。合著",
    "X42n0733_004:0078c22": "我無憂園中。五欲娛樂。復有愚人。聞王此教。便自送",
    "X42n0733_004:0078c23": "身詣臣所言。我是愚人。如是不久數滿白。王聞甚憂。",
    "X42n0733_004:0078c24": "勑與愚人恣其財寶。復勑還家供養父母。莫復作賊。",
    "X42n0733_004:0079a01": "愚人聞教歡喜奉行。王以國位授與太子。出家學道。而",
    "X42n0733_004:0079a02": "說偈言。本求千愚人。作會謂難得。如何未幾時。千數",
    "X42n0733_004:0079a03": "忽已滿。惡法日夜增。大會於是止。欲離世惡人。宜時",
    "X42n0733_004:0079a04": "當出家。述曰。既准祇文。拍頭等異。故知此律言提。明",
    "X42n0733_004:0079a05": "是祖王。乃至廣說。祇律雖無闍王煞法。闍王嚴惡。煞",
    "X42n0733_004:0079a06": "義自成。五分第一亦云。佛問比丘。阿闍世王。人盜齊",
    "X42n0733_004:0079a07": "幾便得死罪。比丘白佛。五錢已上便與死罪。十誦第",
    "X42n0733_004:0079a08": "一。鼻奈耶第一。皆是闍王。南山律師撰戒本云。若捉",
    "X42n0733_004:0079a09": "若縛若駈出國若煞。崇云。迴喚聖言。事不輕爾。所以",
    "X42n0733_004:0079a10": "爾者。以制時戒。瓶沙身在。子未登位。如何懸知。後三",
    "X42n0733_004:0079a11": "治法。牒入戒本。今詳佛在。闍王已崩。隨結隨牒。竟有",
    "X42n0733_004:0079a12": "何違。崇又云。若捉與結。若是先王。王既久崩。法不施",
    "X42n0733_004:0079a13": "行。如何今復牒入戒本。今詳。此是徵責大師。先王既",
    "X42n0733_004:0079a14": "崩。僧祇何用說過去等。今牒意。隨王治異。以制夷愆",
    "X42n0733_004:0079a15": "故也。廣如破迷記中釋之。見論十七云。有市故名聚",
    "X42n0733_004:0079a16": "落界。無市名村界。第八云。聚落者。一家一屋。如摩羅",
    "X42n0733_004:0079a17": "村此是一屋。亦名聚落。五分第一云。若城塹籬柵。周",
    "X42n0733_004:0079a18": "迴圍遶三由旬。乃至一屋。是名聚落。六蘭若者。一盜",
    "X42n0733_004:0079a19": "戒蘭若。如此戒村外空地。二頭陀蘭若。如謗戒云阿",
    "X42n0733_004:0079a20": "練若阿練若共同。三攝衣蘭若。如離衣戒八樹護衣。",
    "X42n0733_004:0079a21": "四六夜蘭若。如六夜離衣戒。五安坐蘭若。女不安座",
    "X42n0733_004:0079a22": "受食戒(此第四第五律中並云。去村五百弓)。六攝僧蘭若。依十誦律拘",
    "X42n0733_004:0079a23": "盧舍。見論八槃陀羅等。說戒犍度辨也。十誦第一有",
    "X42n0733_004:0079a24": "四主。彼律廣釋。不能錄。然彼律中但有三句。第一句",
    "X42n0733_004:0079b01": "(己物自護。或使人護是也)。第二句(如田土穀。無人守護。有我所心)。第三句者。如知",
    "X42n0733_004:0079b02": "事人守僧物等。此句律中無第四句。彼律意云。如比",
    "X42n0733_004:0079b03": "丘失衣。有知識。餘處見即便奪取。失衣比丘。其衣已",
    "X42n0733_004:0079b04": "失。故無我心。賊復奪彼。亦無我心。衣主及賊。既並不",
    "X42n0733_004:0079b05": "守。然奪得者。守護此衣也。問諸律通論立二主。望本",
    "X42n0733_004:0079b06": "主結。其義容成。若望護主。違婆沙論百一十三云。問",
    "X42n0733_004:0079b07": "若盜如來兜堵婆物。於誰處得根本業道。有說。亦於",
    "X42n0733_004:0079b08": "國王處得。有說。於施主處得。有說。於守護人處得。有",
    "X42n0733_004:0079b09": "說。於能護彼天龍藥叉非人處得。如是說者。於佛處",
    "X42n0733_004:0079b10": "得。所以者何。如世尊言。阿難當知。若我住世。有於我",
    "X42n0733_004:0079b11": "所恭敬供養。乃涅槃後。乃至千歲。於我駄都(此謂堅實。如來",
    "X42n0733_004:0079b12": "體骨。舍利之異名也)。如芥子許。恭敬供養。我說若住平等之心。",
    "X42n0733_004:0079b13": "感異熟果。平等平等。由此言故。世尊滅度。雖經千歲。",
    "X42n0733_004:0079b14": "一切世間恭敬供養。佛皆攝受。(述曰)論中正義。既不許",
    "X42n0733_004:0079b15": "於護主邊結。何非違律。答經論多說業道之相。戒律",
    "X42n0733_004:0079b16": "結罪。差互不同。故成論第十二云。得罪福異。結戒法",
    "X42n0733_004:0079b17": "異。古來多引經斷律。不應不思也。且大意者。身語意",
    "X42n0733_004:0079b18": "業。皆成業道。戒律獨意。是污非犯。身語二中。業道有",
    "X42n0733_004:0079b19": "犯。戒律必犯。論其輕重。未必稱業。如煞畜等。若戒律",
    "X42n0733_004:0079b20": "犯。不必業道。如煞草等。今准婆沙。但判業道。望佛成",
    "X42n0733_004:0079b21": "業。其義已成。儻全無護。應無業道。今律中意。欲判夷",
    "X42n0733_004:0079b22": "等。儻若了知此物有護。若其盜取。護人酬還。既損護",
    "X42n0733_004:0079b23": "人。寧容不犯。故不違論也。或若有護。始終迷心。決謂",
    "X42n0733_004:0079b24": "無護。於此心中盜塔物者。准論即於佛邊得罪。後儻",
    "X42n0733_004:0079c01": "了知。護主已位應還護主可免夷罪。故斷事應審問",
    "X42n0733_004:0079c02": "心也。",
    "X42n0733_004:0079c03": "比丘寄鉢。四十七文也。",
    "X42n0733_004:0079c04": "又一比丘寄居士物亦爾者。彼十律第六十優波問",
    "X42n0733_004:0079c05": "中云。一比丘衣鉢寄居士。居士受。是比丘往索。答言",
    "X42n0733_004:0079c06": "失。比丘言。汝自失。我不失。汝自償。白佛。佛言。好看失",
    "X42n0733_004:0079c07": "不應償。賈客寄比丘亦爾。見論第九。廣明應不償應",
    "X42n0733_004:0079c08": "之相。",
    "X42n0733_004:0079c09": "第二別解有主者。前門總解不過正護。此門就前正",
    "X42n0733_004:0079c10": "護別開。故云別解。章中略辨人及三寶四主之異。今",
    "X42n0733_004:0079c11": "更委說。未為四門。開為六主。又復古來五義正護雜",
    "X42n0733_004:0079c12": "論。今論正主。斷之令定。其損護主。一准正知。無勞煩",
    "X42n0733_004:0079c13": "雜。且四門者。一者人主。二非人主。三畜生主。四三寶",
    "X42n0733_004:0079c14": "主。開為六主者。三寶分三。故六也。",
    "X42n0733_004:0079c15": "且第一門辨人主者。於中分三。一者直損正主易知。",
    "X42n0733_004:0079c16": "二者賊為物主。物人賊手。已作捨心。賊即是主。如下",
    "X42n0733_004:0079c17": "奪賊得不得門。疏中略辨。迴彼義門。於此中解。亦為",
    "X42n0733_004:0079c18": "大善。三者北方人物。十誦五十一云。問取拘耶尼人",
    "X42n0733_004:0079c19": "物齊幾。答計彼物。直五錢夷。弗于逮亦爾。問單越齊",
    "X42n0733_004:0079c20": "幾。答彼國人無我無所屬。故無罪。",
    "X42n0733_004:0079c21": "第二非人物者。此律無文。多五十蘭。善見無犯。多論",
    "X42n0733_004:0079c22": "第三。取非人五錢已上重蘭。四錢輕蘭。天與畜生。盡",
    "X42n0733_004:0079c23": "名非人。(述曰)准此。畜生蓋能變畜也。五分云。非人物不",
    "X42n0733_004:0079c24": "與取。比丘比丘尼蘭。餘眾吉。十誦第一云。取非人重",
    "X42n0733_004:0080a01": "物蘭。又云。取非輕物吉。又五十七曰。阿難取天神像",
    "X42n0733_004:0080a02": "衣蘭。善見第十云。餓鬼物者。四天王為初。亦入其中。",
    "X42n0733_004:0080a03": "若比丘取諸鬼神物無罪。若天帝云店販賣。比丘天",
    "X42n0733_004:0080a04": "眼觀見而取。帝釋恡惜。還不無罪。以是應物故。若世",
    "X42n0733_004:0080a05": "間人。以物繫樹。無守護者無罪(南山云。謂都無鬼神人等一切守護也。今",
    "X42n0733_004:0080a06": "詳。部別不須會之。且依多論等)。上來多見。天並攝在非人位中",
    "X42n0733_004:0080a07": "第三畜生主者。五十多吉。鼻奈耶夷。善見無罪。五",
    "X42n0733_004:0080a08": "分第一云。畜生物不與取皆吉(皆者五眾也)。十誦五十七。",
    "X42n0733_004:0080a09": "取虎殘吉。由不斷望故。師子殘可取。以斷望故(已上律文)。",
    "X42n0733_004:0080a10": "多論第二云。一切鳥獸殘取吉。師子殘無罪。此律條",
    "X42n0733_004:0080a11": "部文云。於鼠穴中。得藥醉帛。佛言。畜生無用無犯。而",
    "X42n0733_004:0080a12": "不應受如是物(蓋不應者吉也)。鼻奈耶第一云。師子竹園外。",
    "X42n0733_004:0080a13": "煞鹿而食。飲血而眠。餘殘若比丘取食。(乃至)下直五錢",
    "X42n0733_004:0080a14": "而食。為成棄損不受。虎如是(棄損者。夷名棄也。不受者。僧不共住也。盜餘鳥",
    "X42n0733_004:0080a15": "獸物亦爾。不錄)。善見第十云。畜生物者。迦樓羅龍王為初。若",
    "X42n0733_004:0080a16": "其化作人形。如帝釋所說無異。若師子若虎煞鹿而",
    "X42n0733_004:0080a17": "食。不得奪取。恐煞比丘。若食竟。比丘駈去。然後取食。",
    "X42n0733_004:0080a18": "無罪(無罪者。亦是部別也)。上來三趣若作護主。其有損者。正主",
    "X42n0733_004:0080a19": "無異。隨應准知。",
    "X42n0733_004:0080a20": "第四三寶主者。章中三門。一辨盜。二互用。三出貸。且",
    "X42n0733_004:0080a21": "辨盜者。謂正於三寶結犯。復開三門。一者正盜結犯。",
    "X42n0733_004:0080a22": "二者辨營事人。三者處分受用。言正盜者。三寶即三。",
    "X42n0733_004:0080a23": "第一佛物。祇夷損正。十據護夷。涅槃雖蘭。義准應吉。",
    "X42n0733_004:0080a24": "多盜像蘭。奈耶亦棄。如章列祇第三云。摩摩帝用佛",
    "X42n0733_004:0080b01": "物重。此據佛在。示同人趣。南州所攝。故同人夷。若言",
    "X42n0733_004:0080b02": "無我。應同北方。亦應許偷羅漢等物。法相便亂。理不",
    "X42n0733_004:0080b03": "應然。無我據方。不得別判。且如北方衣食自然。豈同",
    "X42n0733_004:0080b04": "三方功力方得。佛既受施。示攝財物。義同功力。何類",
    "X42n0733_004:0080b05": "北方。故盜成重。章中復別。十誦五十一。有護計直。滿",
    "X42n0733_004:0080b06": "夷。減蘭。五十七亦云。有一比丘。盜佛圖物。佛言。有守",
    "X42n0733_004:0080b07": "護者。計直具足夷。然章云。不定屬佛者。意說由其護",
    "X42n0733_004:0080b08": "主處分。擬與佛用。故云不定。若定屬佛。即同祇夷。何",
    "X42n0733_004:0080b09": "須據護。既言據護。故言不定。此未必然。但文且據損",
    "X42n0733_004:0080b10": "護非正。如論損正還同祇判。若涅槃後定無夷罪。以",
    "X42n0733_004:0080b11": "佛在日有人主義。滅後但有福田攝受。無人主義。佛",
    "X42n0733_004:0080b12": "攝受者。如前已引婆沙證也。然南山云。正望佛物。無",
    "X42n0733_004:0080b13": "其盜罪。無我所故。但得蘭罪。同非人物。今詳望佛無",
    "X42n0733_004:0080b14": "罪。違背婆沙言同非人。自乖無我。南山又引涅槃第",
    "X42n0733_004:0080b15": "七。若有長者。造立佛寺。以諸華鬘用供養佛。有比丘",
    "X42n0733_004:0080b16": "見華貫中縷。不問輙取。犯偷蘭遮。若知不知。亦如是",
    "X42n0733_004:0080b17": "犯(已上經文)。崇亦引此證佛物蘭。此義不然。經中蘭罪。與",
    "X42n0733_004:0080b18": "律不同。故彼經云。若有比丘犯突吉羅。忉利天上日",
    "X42n0733_004:0080b19": "月歲數八百萬歲。墮地獄中。何況故犯偷蘭遮罪。此",
    "X42n0733_004:0080b20": "大乘比丘犯蘭。不應親近。何等名為大乘經中偷蘭",
    "X42n0733_004:0080b21": "遮罪。若有長者。造立佛等。乃至廣說。既言犯吉。忉利",
    "X42n0733_004:0080b22": "天上歲數如前。目連問經即不同此。又經說言。何況",
    "X42n0733_004:0080b23": "犯蘭。故知蘭罪歲數更多。亦不同律。又言何等名為",
    "X42n0733_004:0080b24": "大乘蘭罪。故知非律相也。又言。若知不知亦如是犯。",
    "X42n0733_004:0080c01": "豈容律判不知成犯。若而正盜佛邊。當言何罪。答且",
    "X42n0733_004:0080c02": "准多論盜像得蘭。今盜佛物。理應輕罪。且如多論第",
    "X42n0733_004:0080c03": "二云。若盜佛像。為供養故無罪。若為得錢。轉賣得錢",
    "X42n0733_004:0080c04": "蘭。盜經不問供養不供。計錢得罪。若盜舍利蘭(損重讀習",
    "X42n0733_004:0080c05": "者。疏家解釋。非論文也)。十誦五十一亦云。問若盜佛舍利。何罪。",
    "X42n0733_004:0080c06": "答蘭罪。若尊敬心作是念。佛亦我師。清淨心取無罪",
    "X42n0733_004:0080c07": "(已上律文)。今詳此文。言盜像等。定無護主。若不爾者。縱取",
    "X42n0733_004:0080c08": "供養。損他護主。寧容無罪。既是無主。由賣得蘭。此蘭",
    "X42n0733_004:0080c09": "定望佛邊以結。由佛攝受像舍利等。利益眾生。故造",
    "X42n0733_004:0080c10": "像經。及報恩經第三說。優填造像。佛摩像頂。讚益未",
    "X42n0733_004:0080c11": "來。今由無慚。賣而得直。故得蘭罪。五百問。比丘賣佛",
    "X42n0733_004:0080c12": "像有何罪。答同賣父母。問無主可然。有護何罪。答",
    "X42n0733_004:0080c13": "像舍利等。不可論價。但可望彼造作之功方求之費。",
    "X42n0733_004:0080c14": "計直而結也。上來且辨盜像等蘭。無護佛物。理不同",
    "X42n0733_004:0080c15": "此。謂佛像等。佛本攝受。末代師輕心轉賣。故得蘭罪。",
    "X42n0733_004:0080c16": "論其佛物。佛但攝受。為供具等。設若盜取。其過稍輕。",
    "X42n0733_004:0080c17": "佛雖無損。不應故吉。然諸不應。是律相故。見論第九",
    "X42n0733_004:0080c18": "云。突吉羅者。不用佛語。突者惡。吉羅者作。惡作義也。",
    "X42n0733_004:0080c19": "涅槃華縷異相如前。故非成證。然鼻奈耶宗途異此。",
    "X42n0733_004:0080c20": "彼律第一云。若佛塔寺取者。為成棄損不受。聲聞塔",
    "X42n0733_004:0080c21": "亦爾。謂檀越施。斷彼施福。為成棄損不受(已上〔律〕文)。此即",
    "X42n0733_004:0080c22": "異宗之義也。婆沙不許施福邊。斷理實施已檀越非主。",
    "X42n0733_004:0080c23": "塔邊豈夷。又不應言此是望護。護即損護。文中何用論",
    "X42n0733_004:0080c24": "其斷福。第二法物者。章引修部文云。時有比丘。取他",
    "X42n0733_004:0081a01": "經作是念。佛語無價。應計紙直。彼疑。佛言。取五錢夷。",
    "X42n0733_004:0081a02": "多論第二。盜經不問供養不供養。計錢犯罪。已如前",
    "X42n0733_004:0081a03": "引。此據護主。如章已論。儻若無護。理應損正。應言亦",
    "X42n0733_004:0081a04": "望佛邊結罪。以法及物。三世諸佛同所攝受。儻盜亦",
    "X42n0733_004:0081a05": "吉。上來佛法二物雖吉。業報極重。故涅槃經。若知不",
    "X42n0733_004:0081a06": "知。亦如是犯。不知尚犯。良由極重。第三僧物。南山分",
    "X42n0733_004:0081a07": "四。一者常住常住。謂眾僧廚庫。房舍。眾具。僕畜。園田。",
    "X42n0733_004:0081a08": "華菓林樹。體通十方。定不可分。故盜滿得夷。故祇律",
    "X42n0733_004:0081a09": "云。僧物者。縱一切比丘僧集。亦不得分。今詳僧物。諸",
    "X42n0733_004:0081a10": "部兩斷。然章中引下文。惡心蘭者。即不入此兩斷之",
    "X42n0733_004:0081a11": "中。此下文中。碍僧受用。非盜攝故。五分二十七亦云。",
    "X42n0733_004:0081a12": "不可護。不可責。不可分。云何護僧住處。不與後來比",
    "X42n0733_004:0081a13": "丘。若護若分。皆偷蘭遮。十律三十四。羯磨與四比丘。",
    "X42n0733_004:0081a14": "不成分。突吉羅(已上律文)。准此等文。並是暫時遮。是故不",
    "X42n0733_004:0081a15": "入兩例之中。第一例者。章引祇第三。僧物佛用。佛言",
    "X42n0733_004:0081a16": "得夷。五分二十八亦云。有比丘。盜心貿僧好物。佛言",
    "X42n0733_004:0081a17": "直五錢犯。准此兩文。據損正主。此物乃是十方共畜。",
    "X42n0733_004:0081a18": "義同一主。一一比丘各各遍攝十方僧物。以彼所有同",
    "X42n0733_004:0081a19": "我有故。展轉相望。無非主是。其猶一家同居有物。父",
    "X42n0733_004:0081a20": "攝一家。一切財物。子兄弟各皆遍攝。僧物亦爾。同一",
    "X42n0733_004:0081a21": "家有。故但一五即得夷愆。第二例者。如章所引。十誦",
    "X42n0733_004:0081a22": "僧物。五錢重蘭。四錢輕蘭。多論第三亦云。若盜僧物。",
    "X42n0733_004:0081a23": "五錢已上重蘭。四錢已上輕蘭。而報甚重(已上論文)。章云。",
    "X42n0733_004:0081a24": "隨機之教。不得知通。今詳。多論意同善見。故善見第",
    "X42n0733_004:0081b01": "九云。若房舍施與四方僧。若比丘欲諍取此房。不成",
    "X42n0733_004:0081b02": "諍取。無讁主故。不犯重罪(此論前文云。諍園得勝。園主作失想。比丘波羅夷。諍",
    "X42n0733_004:0081b03": "即盜也)。又第十云。盜戒有五事(謂五緣是)。若一事二事不犯",
    "X42n0733_004:0081b04": "重。若具二事蘭吉。准此文意。由無的主。是闕緣蘭。然",
    "X42n0733_004:0081b05": "崇判云。多論直言僧物不定色類。或是十方現前者。",
    "X42n0733_004:0081b06": "非也。見論十二云。復有比丘。取僧物。如己物無異。行",
    "X42n0733_004:0081b07": "用與人得蘭。若以偷心取者。隨直多少結罪。准此。見",
    "X42n0733_004:0081b08": "論望無的主。判無重罪。復望損僧。云計錢犯。故見論",
    "X42n0733_004:0081b09": "中即有兩斷。此即證成二例義也。上來二例。望義不",
    "X42n0733_004:0081b10": "同。據理推覈。祇五為勝。第二十方常住。如僧熟食也。",
    "X42n0733_004:0081b11": "但使及時。悉皆得分。故名十方。不許將至異界而食。",
    "X42n0733_004:0081b12": "名為常(言異界者。今詳謂異住處也。若一伽藍。縱結多界。不由此界名為異界。若食差之。定無所犯。此",
    "X42n0733_004:0081b13": "住處僧。為僧經營。將食分去。亦應無爽。下當更辨)。若偷此食。古來共評。望十",
    "X42n0733_004:0081b14": "方僧。皆各有分。必不滿五。得多蘭罪。今詳不然。分食",
    "X42n0733_004:0081b15": "雖然。唯得一分。望為食主。寶得遮為。盜此食時。如侵",
    "X42n0733_004:0081b16": "一主。但計滿五即夷愆。猶如一家共營一食。分時雖",
    "X42n0733_004:0081b17": "復人得一分。未分之間為主理同。即盜此食滿五即",
    "X42n0733_004:0081b18": "犯。僧食同爾。若許十方僧皆有分。必不滿五者此言",
    "X42n0733_004:0081b19": "何據。若不別分為眾多分。即不應說不滿之言。若許",
    "X42n0733_004:0081b20": "別分云不滿者。且如有人准盜一食。其所屬僧既如",
    "X42n0733_004:0081b21": "塵筭。分塵等分。人無一毫。此中如何論其不滿。猶如",
    "X42n0733_004:0081b22": "唯識論中。於麤色相漸次除折。至不可折。名曰極微。",
    "X42n0733_004:0081b23": "若更折之。便似空現。今此亦爾。更何所直。世尊但言",
    "X42n0733_004:0081b24": "下至草葉。是有所直。而不許盜。若更分之。便無所直。",
    "X42n0733_004:0081c01": "如何結蘭。問若未分前各遍為主。應盜一五。望多主",
    "X42n0733_004:0081c02": "故亦得多夷。答由物同攝義同一主。他有自有無差",
    "X42n0733_004:0081c03": "別故。但唯一罪。問若遍為主。應得獨用。答但使依時",
    "X42n0733_004:0081c04": "如法受用。實無所遮。何以然者。十方凡聖。於同梵行",
    "X42n0733_004:0081c05": "同許受用。故得無罪。由此善通。諸犯戒者。名盜僧食。",
    "X42n0733_004:0081c06": "十方凡聖不與用故。非時打鐘。及全不打。益名盜食。",
    "X42n0733_004:0081c07": "計直成愆(明相前打鐘。縱待天明。義同不打。非今日故。亦可但使打鐘。表無私曲。待明而食。亦是無",
    "X42n0733_004:0081c08": "[億音+(天*天)])。由此見論十五云。若比丘無戒。依僧次受施飲食。",
    "X42n0733_004:0081c09": "是名盜用。母論第二云。比丘受人施不如法。為施所",
    "X42n0733_004:0081c10": "墮。(乃至)若無三塗受報。此身即腹壞食出。所著衣服。即",
    "X42n0733_004:0081c11": "應離身。多論第七。若僧祇食時。應作四種相。一打楗",
    "X42n0733_004:0081c12": "椎。二吹貝。三打皷。四唱令。此四種相使有常限。不得",
    "X42n0733_004:0081c13": "或時打楗椎。或皷等。令事相亂。不作四相。而食僧食。",
    "X42n0733_004:0081c14": "名為盜食。見論等十。若寺舍空癈無人。比丘來去。見",
    "X42n0733_004:0081c15": "有菓樹。應打楗槌。若無楗槌。下至三拍手。然後取食",
    "X42n0733_004:0081c16": "無罪。又云有客比丘。來入寺見飲食及菓。以盜心而",
    "X42n0733_004:0081c17": "食。隨直多少結罪。第三現前現前者。謂有施主。以物",
    "X42n0733_004:0081c18": "施僧。不假作法而分者也。此類大多。略論三例。一者",
    "X42n0733_004:0081c19": "已捨與僧。猶屬本主(人與爾許。少即更添)。二者已捨與僧未定",
    "X42n0733_004:0081c20": "屬僧(捨爾許物。未定何眾)。三者已捨與僧已定屬僧(用爾許物。定與此眾)。",
    "X42n0733_004:0081c21": "即是律云。僧物為僧故與僧(立章也)。僧物者已許僧(初物)。",
    "X42n0733_004:0081c22": "為僧者。為僧故作。未許。僧(次物)已與僧者。已許僧已。捨",
    "X42n0733_004:0081c23": "與僧(後物)。此三僧物。復由施心。以分現前常住之別。且",
    "X42n0733_004:0081c24": "如初物寺別爾許。少則更添。豈不通常住也。然今",
    "X42n0733_004:0082a01": "且辨現前義也。此釋雖與章疏不同。今詳其致。理應",
    "X42n0733_004:0082a02": "如是。此中後物。若已作分。計僧多少。各望結之。問如",
    "X42n0733_004:0082a03": "有千人施主。但以十錢布施。若分千分應無所直。盜",
    "X42n0733_004:0082a04": "得何罪。答未分之前。義同一主。滿五成夷。僧若處分。",
    "X42n0733_004:0082a05": "從上座行。隨僧處分望人別結也。其第二。物既無定",
    "X42n0733_004:0082a06": "屬。盜應得吉。若有主想即應結蘭。其最初望施主結。",
    "X42n0733_004:0082a07": "以若不足。施主添故。第四十方現前。謂亡五眾輕物。",
    "X42n0733_004:0082a08": "及非時僧得物也。及施之人。皆悉得分。名曰十方。作",
    "X42n0733_004:0082a09": "法受分。名為現前。善生第六云。若取命過比丘財物。",
    "X42n0733_004:0082a10": "誰邊得罪。若羯磨已。從羯磨僧得。若未羯磨。從十方",
    "X42n0733_004:0082a11": "僧得。若臨終時。隨所與處因之得罪。婆沙百一十三。",
    "X42n0733_004:0082a12": "亦同也。俱舍十六云。若有盜取諸逈轉物。已作羯磨。",
    "X42n0733_004:0082a13": "於界內僧。若羯磨未成。普於一切佛弟子得(已上論文)。僧",
    "X42n0733_004:0082a14": "施一人。一人還僧。名為迴轉。分竟易知。若未分前。古",
    "X42n0733_004:0082a15": "來共許得多蘭罪。故章中引戒場分衣等。既不成分。",
    "X42n0733_004:0082a16": "望十方結蘭。崇釋亦爾。今詳經論。望十方結。十方法。",
    "X42n0733_004:0082a17": "謂一一人各為物主。是以望之。非十方計分多分以",
    "X42n0733_004:0082a18": "結多蘭也。難釋同前。如應思擇。上來四例。崇但分兩。",
    "X42n0733_004:0082a19": "一者但立十方常住(即攝初二)。除其第三。以是別屬非是",
    "X42n0733_004:0082a20": "眾物(此義不然。亦是眾物)。二者十方現前(即是第四)。今詳。南山分為",
    "X42n0733_004:0082a21": "四例。其義無違。有別相故。若論斷理恐不可。已如前",
    "X42n0733_004:0082a22": "辨。",
    "X42n0733_004:0082a23": "第二辨營事人者。大集二十八云。佛言。有二種人。堪",
    "X42n0733_004:0082a24": "作僧事。何等為二。一者具八解脫阿羅漢人。二者須",
    "X42n0733_004:0082b01": "陀洹等三果人。堪知僧事供養眾僧。諸餘比丘。戒不",
    "X42n0733_004:0082b02": "具足。心不平等。不令是人為僧知事。寶梁上卷。營事",
    "X42n0733_004:0082b03": "比丘品云。佛告迦葉。我聽二人得營眾事。一者能淨",
    "X42n0733_004:0082b04": "持戒。二者畏於後世。喻若金剛。復有二種。一者識知",
    "X42n0733_004:0082b05": "業報。二者有諸慚愧及以悔心。後有二種。一者阿羅",
    "X42n0733_004:0082b06": "漢。二者能脩八背捨。如是二人。我聽營事。自無創疣。",
    "X42n0733_004:0082b07": "何以故。護他人意。此事難故。(又云)若有比丘。善持戒律。",
    "X42n0733_004:0082b08": "善毗尼義。營事比丘。應往其所數數問義。云何營事。",
    "X42n0733_004:0082b09": "不令得罪。自無所損。不害於他。持律比丘。應觀其心。",
    "X42n0733_004:0082b10": "隨所營事而為說法。所謂是應作。是不應作。營事比",
    "X42n0733_004:0082b11": "丘。於律人一心生信。禮敬供養。第三處分受用者三。",
    "X42n0733_004:0082b12": "第一瞻待俗侶。二者開比丘用。三者與尼食得不。初",
    "X42n0733_004:0082b13": "瞻待俗侶者。如章。問盜損可爾。乃至引祇第三。若損",
    "X42n0733_004:0082b14": "若益事。十日王來索好食已下。並第三十四文也。多",
    "X42n0733_004:0082b15": "論益不應與。損即應與。故彼第四卷汙家戒中。廣明",
    "X42n0733_004:0082b16": "應不。且略引者。彼云若以少物贈遣白衣。縱使起七",
    "X42n0733_004:0082b17": "寶塔。種種莊嚴。不如靜坐清淨持戒。即是供養如來",
    "X42n0733_004:0082b18": "真實法身(立精舍如祇桓。又四事供養。滿閻浮聖眾。亦不如靜坐等)。若其強力。欲",
    "X42n0733_004:0082b19": "破塔像。贈遣得全。當賣塔地華花。若塔有錢。若餘緣",
    "X42n0733_004:0082b20": "得物。隨宜消息(已上論文。往僧准之)。大集四十二云。但是眾僧",
    "X42n0733_004:0082b21": "所食之物。不得輙與一切俗人。善見十五云。淨人番",
    "X42n0733_004:0082b22": "上等。五百問云。問白衣投比丘為道未度。得食僧食",
    "X42n0733_004:0082b23": "不。答曰眾聖得。不白犯墮。又母論第二。若父母貧苦。",
    "X42n0733_004:0082b24": "應先受三歸五戒十善。然後施與。若不貧。雖受三歸",
    "X42n0733_004:0082c01": "五戒。不中施與。多論第四。父母是福田。則聽供養。若",
    "X42n0733_004:0082c02": "僧祇人為僧祇役故。此則應與。一切孤窮乞匈。憐愍",
    "X42n0733_004:0082c03": "放應與一切外道。常於佛法作大怨敵。伺求長短。是",
    "X42n0733_004:0082c04": "亦應與。五分二十。畢陵伽婆蹉。父母貧窮。欲以衣供",
    "X42n0733_004:0082c05": "養。而不敢與。白佛。佛告諸比丘。若人百年之中。右肩",
    "X42n0733_004:0082c06": "擔父。左肩擔母。於上大小便利。極世珍奇衣食供養。",
    "X42n0733_004:0082c07": "不能報須臾之恩。從今聽。比丘盡心壽供養父母。若",
    "X42n0733_004:0082c08": "不供養得重罪。(述曰)亦應分別自物可知。第二門者。五",
    "X42n0733_004:0082c09": "百問云。問比丘為僧乞。道路己身得僧食不。答先白",
    "X42n0733_004:0082c10": "僧聽得。若去時不白。還白聽亦得。若不聽還償。不償",
    "X42n0733_004:0082c11": "犯棄。下文。一住處眾多癡比丘。集在一處。優婆離至。",
    "X42n0733_004:0082c12": "都不瞻視。優婆離以是即去。比丘白佛。佛言。若有三",
    "X42n0733_004:0082c13": "藏比丘來。當往半由旬。迎逆承事。安處洗浴。給其所",
    "X42n0733_004:0082c14": "須飲食。若不。如法治。他皆傳云。准知事人。衣是十方",
    "X42n0733_004:0082c15": "現前物。亦有云用常住物。如知事人與福饒類。今詳。",
    "X42n0733_004:0082c16": "後解亦好。見論第九。若比丘。若於讀誦教化說法。能",
    "X42n0733_004:0082c17": "得利供眾僧。眾僧不得差知僧事。有房舍衣鉢。應先",
    "X42n0733_004:0082c18": "以好者與之。飲食菓木。得加分與。(述曰)要實有德。方可",
    "X42n0733_004:0082c19": "受供。故多論第三云。若學不根本如學問法者。取學",
    "X42n0733_004:0082c20": "問臘則不清淨。又章引十誦三十四病人索藥事。又",
    "X42n0733_004:0082c21": "五分二十一。有比丘。有物攝四方僧。有僧加梨。佛言。",
    "X42n0733_004:0082c22": "聽貿。若價多少。應互倍。若貧無物。而必是少欲知足",
    "X42n0733_004:0082c23": "者。亦聽與之。餘衣亦爾(已上律文)。下文與營事房。祇三十",
    "X42n0733_004:0082c24": "二僧地種菓菜等。下當辨之。",
    "X42n0733_004:0083a01": "第三與尼食者。多論第七。與尼衣戒云。乃至一餅一",
    "X42n0733_004:0083a02": "菓。皆突吉羅。除打犍稚。眾中次第與食。(述曰)既打楗椎。",
    "X42n0733_004:0083a03": "明是僧食。又應暫時。非是常與也。第二門。章云互用",
    "X42n0733_004:0083a04": "者。今開為四。一者受施差別。二者得物處異。三者通",
    "X42n0733_004:0083a05": "用通畜共畜等相。四者正明互用。",
    "X42n0733_004:0083a06": "初門復三。一者受施問心。二者施主差別。三者施物",
    "X42n0733_004:0083a07": "不同。言問心者。謂應審施主口語。恐彼不解。浪標施",
    "X42n0733_004:0083a08": "物。故十誦第六十云。祇桓中。四方國主不知法人。皆",
    "X42n0733_004:0083a09": "來大會。有布施者。比丘呪願時。讚佛法僧。舍利目連",
    "X42n0733_004:0083a10": "那律金毗羅。如是三寶。無數無量阿僧祇。是中或有",
    "X42n0733_004:0083a11": "持佛名。持法名。乃至持阿僧祇名。大會既散。還田舍",
    "X42n0733_004:0083a12": "聚落。餘時諸比丘。出諸國乞。有持佛名字者。言佛來",
    "X42n0733_004:0083a13": "與。持法名者。言法來與。乃至持阿僧祇。言僧祇來與。",
    "X42n0733_004:0083a14": "比丘不受。白佛。佛言。是邊國人。不知為是比丘故與",
    "X42n0733_004:0083a15": "食。而名與佛法等。自在應受(已上律文)。多論第五云。凡為",
    "X42n0733_004:0083a16": "施法。應令心定口定。施福既深。又易分別。若施佛者。",
    "X42n0733_004:0083a17": "定言與佛。若施法者。應好分別。若施法寶。口必令定。",
    "X42n0733_004:0083a18": "若施經書。口亦令定。若定施法師讀誦經人。口亦使",
    "X42n0733_004:0083a19": "定。若施眾僧。亦有三種。若僧祇臘。若自恣臘。若面門臘。",
    "X42n0733_004:0083a20": "於此三種應好分別(已上論文)。十誦三十七云。佛言。與物",
    "X42n0733_004:0083a21": "時。使一比丘。在彼立者知別。是塔物。四方僧物。食物。",
    "X42n0733_004:0083a22": "應分物。第二施主差別者。汎施三寶。無濫不論。或有",
    "X42n0733_004:0083a23": "濫相。恐虧違者。略論六種。一者還人施主。十誦六十。",
    "X42n0733_004:0083a24": "守還人與比丘衣。比丘不取。作是念。是中誰是檀越。",
    "X42n0733_004:0083b01": "白佛。佛言。但隨施者受。此律下文。守視人與比丘佉",
    "X42n0733_004:0083b02": "闍尼。比丘念言。此非彼食。白佛。佛言。此即是檀越。聽",
    "X42n0733_004:0083b03": "洗手受食。(述曰)應任其施。不令從乞。若從乞者。墮在教",
    "X42n0733_004:0083b04": "盜。若必迷心不知非主。理亦不遮。二者賊為施主。伽",
    "X42n0733_004:0083b05": "論第四云。有諸賊施比丘。疑故敢取。乃至佛言。作施",
    "X42n0733_004:0083b06": "主意取。此律下文。賊施比丘佉闍尼亦爾。十誦六十",
    "X42n0733_004:0083b07": "云。諸賊破城邑已。後宮力來圍。是賊怖畏急故。持物",
    "X42n0733_004:0083b08": "施諸比丘。施已便去。諸白衣見物。從比丘索。白佛。佛",
    "X42n0733_004:0083b09": "言。莫從賊取物。若賊主與當取。取已染壞色著。若壞",
    "X42n0733_004:0083b10": "色已。主故索者當還。三者因為施主。祇三十槃云。若",
    "X42n0733_004:0083b11": "有犯官事。未被收錄。又未藉其財。爾時寄者得取。若",
    "X42n0733_004:0083b12": "王收攝。又藉其財。應語言。世尊制戒不得受(謂受寄也)。若",
    "X42n0733_004:0083b13": "言我與塔與僧施汝。得取。得已。不得覆上而去。當露",
    "X42n0733_004:0083b14": "持去。若有問者。當言塔物。僧物。我物。若聽去者。不聽",
    "X42n0733_004:0083b15": "去者當還。四者狂人施主。伽論第七云。狂人邊得取",
    "X42n0733_004:0083b16": "衣不。或得或不得。云何得。不知父母所在兄弟姉妹",
    "X42n0733_004:0083b17": "自持物施比丘得取。云何不得取。父母等可知。不自",
    "X42n0733_004:0083b18": "手與。不可取(十律五十四亦爾)。五者非人施主。五分第八云。",
    "X42n0733_004:0083b19": "釋提桓因作是念。今大迦葉從貧家乞。我當方便使",
    "X42n0733_004:0083b20": "我食即於迦葉也食之。次作一貧織師。在機上織。迦",
    "X42n0733_004:0083b21": "葉從乞。即取鉢盛百味飲食與之。迦葉得已。觀是帝",
    "X42n0733_004:0083b22": "釋。白佛。佛言。聽諸比丘天邊受食。又云世尊行至曠",
    "X42n0733_004:0083b23": "野鬼村。鬼神設供。佛聽比丘從鬼受食。六者畜生施",
    "X42n0733_004:0083b24": "主。五分第八。有一獼猴。從樹上下。取佛鉢欲持去。比",
    "X42n0733_004:0083c01": "丘不聽。佛告比丘。聽獼猴取。即持鉢到一樹上。取滿",
    "X42n0733_004:0083c02": "鉢蜜上佛。佛為之受。佛持此蜜。與諸比丘。告言聽食。",
    "X42n0733_004:0083c03": "十誦五十七。一比丘在房中臥。夜鼠持食來著牀下。",
    "X42n0733_004:0083c04": "比丘起添手從淨人受食。諸比丘言。長老得夷。佛語",
    "X42n0733_004:0083c05": "比丘。是鼠前世是比丘父。愛念子故見便心愛。持食",
    "X42n0733_004:0083c06": "牀下。比丘無罪。上來三趣。儻若隨施三寶福田。皆應",
    "X42n0733_004:0083c07": "量直。可受應受。或有立掌護損失主等。非主義故。此",
    "X42n0733_004:0083c08": "不立也。第三施物不同者。大約而論。略有四種。一",
    "X42n0733_004:0083c09": "者三寶。各有世俗勝義。多論第五云。問曰。佛在世時。",
    "X42n0733_004:0083c10": "何以但取一人分。滅後取三寶一分。答曰佛在世時。",
    "X42n0733_004:0083c11": "供養色身。是故但取一分。滅後供養法身。法身功德",
    "X42n0733_004:0083c12": "勝於僧寶。是以於三中。取一分也。佛在施主言供養",
    "X42n0733_004:0083c13": "佛色身受用。若言供養佛寶。則色身不得受用。應著",
    "X42n0733_004:0083c14": "爪髮塔中。施心供養法身。法身長在故。若施法寶。應",
    "X42n0733_004:0083c15": "懸著塔中。不得作經。不得與說法誦經人。若直言施",
    "X42n0733_004:0083c16": "法。分作二分。一分與經。一分與讀誦經人。不與法寶。",
    "X42n0733_004:0083c17": "又施眾僧。復有二種。一施僧寶。二但施僧。若施僧寶。",
    "X42n0733_004:0083c18": "凡夫僧聖人僧。不得取分。以施僧寶故。若施眾僧者。",
    "X42n0733_004:0083c19": "聖僧凡夫僧俱取分。以言無當故。若言施三寶。應分",
    "X42n0733_004:0083c20": "三分。一分與佛寶。一分與法寶。一分與僧寶。眾僧不",
    "X42n0733_004:0083c21": "得取。此物應還付施主。若無施主。應著塔中。供養第",
    "X42n0733_004:0083c22": "一義諦僧。(述曰)論文雖言三寶之物。是不可取。未必即",
    "X42n0733_004:0083c23": "以寶言簡別。謂應問本施主之心。若言施與勝義三",
    "X42n0733_004:0083c24": "寶。是不可取。若不別標勝義之意。不分可取。如論所",
    "X42n0733_004:0084a01": "判。故婆沙第三十云。問諸施法物。誰應受之。答施世",
    "X42n0733_004:0084a02": "俗法物。說法師應受。或應以此書寫正法。施勝義法",
    "X42n0733_004:0084a03": "物。應勤加守護。猶如守護窣堵波物。二者遠方寄施。",
    "X42n0733_004:0084a04": "即多論云。如秦地寄物。來與法豐僧祇。若自恣若面",
    "X42n0733_004:0084a05": "門。隨語分處。(述曰。法豐盖西方寺名也。僧祗即是四方僧物常住是也。自恣者。謂時僧得物時自",
    "X42n0733_004:0084a06": "恣分。論且言此。儻非時得。即非時分也。面門者。即十方現前僧食是也)若直言與法豐",
    "X42n0733_004:0084a07": "僧。應分作三分。一分與僧祗。一分與自恣臘。即自恣",
    "X42n0733_004:0084a08": "時分。一分與面門。隨取飲食。若法豐無僧。乃至有一",
    "X42n0733_004:0084a09": "沙彌。沙彌應分作三分。僧祇面門自恣時取。面門臘",
    "X42n0733_004:0084a10": "隨取食。若取自恣臘時。若食面門臘時。應打揵椎。若",
    "X42n0733_004:0084a11": "有比丘共食共分。無者自食自取如法清淨。若無沙",
    "X42n0733_004:0084a12": "彌。應入近住僧。若無近住僧。應入近住尼僧。尼僧應",
    "X42n0733_004:0084a13": "好思量。若法豐僧有還理者。應舉一處。還則與僧。若",
    "X42n0733_004:0084a14": "無還期。應分三分如前受用。若遠方送物與尼僧。如",
    "X42n0733_004:0084a15": "前僧法無異也。(述曰。波〔演〕者。梵言波〔演〕那。此云〔周〕廓。舍院也。論中益謂是空住處。無常住",
    "X42n0733_004:0084a16": "物)若遠處以罽賓佛法熾盜送物供養者。此物正應",
    "X42n0733_004:0084a17": "與佛。以法不離佛僧故。應分二分。一分入佛。一分入",
    "X42n0733_004:0084a18": "僧。罽賓有二部。一薩婆多。二曇無德。隨意供養無過。",
    "X42n0733_004:0084a19": "若送物與五法僧。若無五法僧。即入五法尼。若無尼",
    "X42n0733_004:0084a20": "僧。若始終永無五法人者。此五法物應分三分。僧祇",
    "X42n0733_004:0084a21": "自恣面門。於中二種得入僧祇用。不得分也。面門還",
    "X42n0733_004:0084a22": "置本處。不得取也。(述曰。五法者。盖天授部。受邪五法也。此方儻有三階物。准此斷之)",
    "X42n0733_004:0084a23": "三者經律論中。有招提僧物及僧鬘物。古來相承。不",
    "X42n0733_004:0084a24": "了其相。南山云。中阿含經。阿難受別房。用施招提僧。",
    "X42n0733_004:0084b01": "菴婆羅女以園施佛為首。及招提僧。文中不了。准此",
    "X42n0733_004:0084b02": "房宇等是招提僧物。華菓等是僧鬘物。唐三藏云。招",
    "X42n0733_004:0084b03": "提者訛誤也。正言拓鬪提奢。此云四方。譯者去鬪去",
    "X42n0733_004:0084b04": "奢。招拓二聲復相濫故。有斯誤也。又准五分第十。捉",
    "X42n0733_004:0084b05": "遺寶戒。毗舍法母所遺寶。持施四方僧。白舍利弗。可",
    "X42n0733_004:0084b06": "以作招提僧堂。佛言聽受。此即四方僧堂也。問若言",
    "X42n0733_004:0084b07": "招提。即是四方僧物者。何故寶梁上卷云。常住僧物",
    "X42n0733_004:0084b08": "不與招提僧物雜。以其常住即四方故。答先來有言。",
    "X42n0733_004:0084b09": "寶梁經篤而實非篤也。然言招提先來傳釋。謂世通",
    "X42n0733_004:0084b10": "路。置一院舍。看待客僧。名招提者謂據招引提接之",
    "X42n0733_004:0084b11": "義。非有典據。今應義准十誦三十七云。四種物。塔物。",
    "X42n0733_004:0084b12": "四方僧物。食物。應分物。得錯互用不。佛言不得。佛語",
    "X42n0733_004:0084b13": "憂婆離。塔物不得與四方僧。不得作食。不得分(四方僧物。",
    "X42n0733_004:0084b14": "不得作三。食物亦不得作餘三)僧應分物糓米。豈非常住。良由常住",
    "X42n0733_004:0084b15": "雖則是通。而本施心欲令作房。不欲令食故。即互用",
    "X42n0733_004:0084b16": "者不得罪也。見論十云。若檀越為作房舍。眾僧迴食",
    "X42n0733_004:0084b17": "得蘭。應還直。又云。若檀越布施重物作房舍。若飢儉",
    "X42n0733_004:0084b18": "時。眾僧飲食難得。或病。或值國土荒亂。比丘捨寺。餘",
    "X42n0733_004:0084b19": "方寺舍菓樹。無人主領。若如此者。重物得作食用。為",
    "X42n0733_004:0084b20": "護住處故。又寺中房舍。多無人脩治敗壞。應留好者。",
    "X42n0733_004:0084b21": "餘麤敗得壞賣為食用。為護住處故(已上律論)。准上來言。",
    "X42n0733_004:0084b22": "四方僧物。與食物別。食物即當寶梁常住。四方即當",
    "X42n0733_004:0084b23": "寶梁招提。故知四方僧物之中。亦遮互用也。如此解",
    "X42n0733_004:0084b24": "釋。不違五分施四方僧作招提堂。南山所釋。局言房",
    "X42n0733_004:0084c01": "宇。亦應太狹。以除食物之外。永久畜者。皆四方故也。",
    "X42n0733_004:0084c02": "人言賣房許作僧食。非因荒亂。亦招盜罪。若如先來",
    "X42n0733_004:0084c03": "相釋云。招引提接。其物乃當薩多論波演物也。僧鬘",
    "X42n0733_004:0084c04": "物者。供養僧華鬘也。故十誦三十九。佛在舍衛國。有",
    "X42n0733_004:0084c05": "人施僧華鬘。諸比丘不受。不知用華鬘作何物。佛言。",
    "X42n0733_004:0084c06": "聽受。應以針釘著壁上。房舍得香。施者得福。今詳。一",
    "X42n0733_004:0084c07": "切僧供養具。並此收也。四者此方施聖僧物。崇云。盜",
    "X42n0733_004:0084c08": "聖僧錢必得重罪。以上座身現在。自為物主。若盜餘",
    "X42n0733_004:0084c09": "般圓寂者財。非親局主。但獲業罪。今詳。西方本無此",
    "X42n0733_004:0084c10": "施。教闕明文。難為裁斷。又准崇斷。理復不然。本施聖",
    "X42n0733_004:0084c11": "僧。非專上座。又施雖捨。聖未必來。以錢並是不淨物",
    "X42n0733_004:0084c12": "故。若當受者。自付檀越。或須說淨。荒客冥攝得了耶。",
    "X42n0733_004:0084c13": "又彼物相但施聖僧。聖僧誰當即來專攝。今詳。此物",
    "X42n0733_004:0084c14": "猶無定主。聖未親受。欲定望誰而結罪也。若當盜者。",
    "X42n0733_004:0084c15": "並得吉羅。若有主想。即得蘭吉。業甚深重。由於聖境。",
    "X42n0733_004:0084c16": "起偷心故。又此施物。施心無當。十方聖眾數等塵沙。",
    "X42n0733_004:0084c17": "既未定屬一箇聖僧。可買供具供養聖僧。或復起立",
    "X42n0733_004:0084c18": "聖僧塔廟。於聖僧境。福用皆通。不同昔來唯在僧座。",
    "X42n0733_004:0084c19": "又不許以錦綺等物為聖僧座者。恐不然也。又此施",
    "X42n0733_004:0084c20": "法。傳來尚矣。不得於今令其頓廢。故受施時應告施",
    "X42n0733_004:0084c21": "主云。此物應為聖僧起塔。或造形像。種種供具。供養",
    "X42n0733_004:0084c22": "聖僧。檀越云何。答言任意。一切無過。又崇判云。般圓",
    "X42n0733_004:0084c23": "寂者。盜得業報。今詳。雖般圓寂。非但業報。於律亦違。",
    "X42n0733_004:0084c24": "諸所不應皆吉羅故。前勝義物。盜並吉羅。由勝義性",
    "X42n0733_004:0085a01": "無攝物義。然此吉羅。極深極重。波羅夷罪猶不可比。",
    "X42n0733_004:0085a02": "下雜法中。舍利目連。檀越起塔。種種供養。佛皆聽詳。",
    "X42n0733_004:0085a03": "供養塔食。若沙彌。若優婆塞。若經營作者應食。然餘",
    "X42n0733_004:0085a04": "食供具。理應不得迴易餘用。",
    "X42n0733_004:0085a05": "第二得物處異者。略有四例。一者增祇十八。若故壞",
    "X42n0733_004:0085a06": "僧坊欲更治。掘地起基。得寶藏者。若淨人不可信者。",
    "X42n0733_004:0085a07": "當應白王。王言此物應入我。我今施比丘作功德。即",
    "X42n0733_004:0085a08": "名施主。若已用半。王言若用者止。在者送來。比丘應",
    "X42n0733_004:0085a09": "送在者還王。若言何以用我物。盡送來。比丘已用物",
    "X42n0733_004:0085a10": "者。應用僧物還。若僧無物。應乞物還。若言已用者止。",
    "X42n0733_004:0085a11": "功德屬我。即名彼用。若治故塔。得金銀寶藏。若淨人",
    "X42n0733_004:0085a12": "不可信者。當白王。淨人可信者。得取停三年已。應用",
    "X42n0733_004:0085a13": "作塔事種種用。若王家覺。問比丘。得寶藏不。應答言",
    "X42n0733_004:0085a14": "得。若已用者。應答言得已用作此塔。王言已作者止。",
    "X42n0733_004:0085a15": "功德屬我(用事索半准前應知)。若言汝不知地中。答言得已用",
    "X42n0733_004:0085a16": "作此塔王言已作者止功德屬我(〔用半索半准前應知〕)寶藏應",
    "X42n0733_004:0085a17": "屬我耶。盡還我耶。盡還我來。比丘爾時應塔物還。若",
    "X42n0733_004:0085a18": "塔無物。應乞還。若王問言。佛法戒律中云何。比丘應",
    "X42n0733_004:0085a19": "答言。佛法中若塔地得物。即作塔用。若僧地得物。即",
    "X42n0733_004:0085a20": "作僧用。若從佛法。佛用者無罪。若寶藏上有鐵蒙姓",
    "X42n0733_004:0085a21": "名。若主問言見姓名不。答言見。已用作塔(進不同前王法)。上",
    "X42n0733_004:0085a22": "來律文。但論塔僧。義唯或若說法堂中。於法處得。即",
    "X42n0733_004:0085a23": "緣法用。理亦無失。或於地上施主捨去。既無問處。亦",
    "X42n0733_004:0085a24": "准前判。其遺忘物。如祇律云。諸人若忘衣。及嚴身具",
    "X42n0733_004:0085b01": "種種諸物。比丘忘衣鉢等物。見者當取。應唱令問。此",
    "X42n0733_004:0085b02": "是誰物。若是主者。與若無識者。應懸柱上。顯令人見。",
    "X42n0733_004:0085b03": "若有人言。此是我物。言相應者應與。若無識者。停至",
    "X42n0733_004:0085b04": "三月已。若園中得。即作塔用。僧園中得。四方僧用。若",
    "X42n0733_004:0085b05": "貴寶物。不得露現。得寶比丘應審諦數看。有何相貌。",
    "X42n0733_004:0085b06": "然後歷舉。若人來問。言不相應者。應言此僧伽藍廣",
    "X42n0733_004:0085b07": "大。汝可廣求。若相應者。不得於一人前與。應集眾多",
    "X42n0733_004:0085b08": "人。教受三歸與之。乃至若無人來。至三年。如上隨所",
    "X42n0733_004:0085b09": "得處。當界用之。若入聚落。見他遺物不應取。若有人",
    "X42n0733_004:0085b10": "取與比丘得受。與者即是施主故無罪。上來諸物。教",
    "X42n0733_004:0085b11": "理判定。儻若恣者。即令三寶應得不得。隨應損三而",
    "X42n0733_004:0085b12": "得罪也。然伏藏物。諸宗不同。故婆沙百一十三云。問",
    "X42n0733_004:0085b13": "若得伏藏。作盜想而自明者。彼於誰處。得根本業道。",
    "X42n0733_004:0085b14": "答於王處得。大地所有皆屬王故。復有說者。於其田",
    "X42n0733_004:0085b15": "宅所屬處得。所以者何。彼於此中。被稅利故。如是說",
    "X42n0733_004:0085b16": "者。於王處得。大地所有王為主故。其田宅主唯稅地",
    "X42n0733_004:0085b17": "利。非伏藏利。成實不許。故彼第十二。十不善業道品",
    "X42n0733_004:0085b18": "云。問曰。有人言伏藏屬王。若取此物。則於王處得罪。",
    "X42n0733_004:0085b19": "是事云何。答不論地中物。但地上物應屬王。所以者",
    "X42n0733_004:0085b20": "何。給孤獨等聖人。亦取此物。故知無罪。又若自然得",
    "X42n0733_004:0085b21": "物。不名劫盜。(述曰)律論雖殊。理據王教。王若無教。隨得",
    "X42n0733_004:0085b22": "處。王教若攝。理同婆沙。盜必計直。故下二十六章中。",
    "X42n0733_004:0085b23": "初章云。地中所須之物。屬主者等。二者或有寺中。於",
    "X42n0733_004:0085b24": "池井上。有人施物。今三藏云。作非時漿眾僧共飲。今",
    "X42n0733_004:0085c01": "詳。儻或贖水。水無所直。同三藏判。儻貴水處有所直",
    "X42n0733_004:0085c02": "者。隨本主用。或有俗人。觀樹華等。輙華樹下而施物",
    "X42n0733_004:0085c03": "者。隨三寶界。當分用之。同祇無爽。若樹有神。為神故",
    "X42n0733_004:0085c04": "施。是非人物。三者或於寺中。有諸神像。俗人乞福。所",
    "X42n0733_004:0085c05": "施之物。即屬非人。其事不可。寺中縱作。教未見開作",
    "X42n0733_004:0085c06": "墮邪命。亦有人言。於三寶處。若有所須。擲卜卦乞得",
    "X42n0733_004:0085c07": "便聽用。今詳。三寶不應在此邪命求物。不取者好。四",
    "X42n0733_004:0085c08": "者竪牌提名。所乞得物。以牌名定。亦莫佛前。為僧竪",
    "X42n0733_004:0085c09": "牌。令施者誤。亦招互罪。",
    "X42n0733_004:0085c10": "第三通用等相者。言通用者。如有施物。隨於三寶可",
    "X42n0733_004:0085c11": "用處用。縱偏用盡。但使如法。並悉無愆。此不令分。違",
    "X42n0733_004:0085c12": "本施故。又此但於福處說通。若設酒肉。雖為三寶。有",
    "X42n0733_004:0085c13": "所緣託。或將買杖。以打淨人。此損施福。還招盜過。若",
    "X42n0733_004:0085c14": "盜此物。由於三寶。是通屬故。理應得蘭。言通畜者。如",
    "X42n0733_004:0085c15": "十方常住。十方現前。未分之前。及常住常住等物。展",
    "X42n0733_004:0085c16": "轉各為一切物主。亦如俗家。同居有物。盜如前斷。言",
    "X42n0733_004:0085c17": "共畜者。雖物共有。不許偏小。其如三寶。共畜莊碾。得",
    "X42n0733_004:0085c18": "利平分。或多人共畜平分之物。若盜此物。計分而斷。",
    "X42n0733_004:0085c19": "各望本主。隨應得罪。",
    "X42n0733_004:0085c20": "第四正明互用。如章。若三寶相望等。下文竹園。是通",
    "X42n0733_004:0085c21": "用相。通用相者。如前以釋。寶梁上卷。佛物餘二不得",
    "X42n0733_004:0085c22": "用。經云。何以故。於此物中。應生世尊相。佛所有物。乃",
    "X42n0733_004:0085c23": "至一綖。皆是施主信心施佛。是故諸天世人。於此物",
    "X42n0733_004:0085c24": "中。生佛塔想。而況寶物若似寶物。若於佛塔。先以衣",
    "X42n0733_004:0086a01": "施。此衣於佛塔中。寧令風吹雨爛破盡。不應以此衣",
    "X42n0733_004:0086a02": "貿易寶物。何以故。如來塔物。無人能與作價者。又佛",
    "X42n0733_004:0086a03": "無所須故(已上經文)。法物義准非經文也。但經云。三寶之",
    "X42n0733_004:0086a04": "物。不應令雜。章云。僧物作白羯磨者。經若如來塔。或",
    "X42n0733_004:0086a05": "有所須。若欲敗壞者。若常住僧物。若招提僧物多。營",
    "X42n0733_004:0086a06": "事比丘。應集僧行籌索欲。作如是言。是佛塔壞。今有",
    "X42n0733_004:0086a07": "所須。此常住僧物招提僧物多。大德僧聽。若僧聽若",
    "X42n0733_004:0086a08": "僧時到僧忍聽。若僧不惜所得施物。若常住僧物。若",
    "X42n0733_004:0086a09": "招提僧物。我今持用脩治佛塔。已上是羯磨文也。又",
    "X42n0733_004:0086a10": "云。若僧和合。營事比丘。應以僧物脩治佛塔。若僧不",
    "X42n0733_004:0086a11": "和合。營事比丘。應餘勸化在家人輩。求索財物。脩治",
    "X42n0733_004:0086a12": "佛塔(已上經文)。",
    "X42n0733_004:0086a13": "上來且是依章物辨。今經更委說。略分七例。一者三",
    "X42n0733_004:0086a14": "寶房宇。五百問云。問人施佛屋宅。未用可寄住不。答",
    "X42n0733_004:0086a15": "不得。便是佛物。今詳。佛法二屋不可寄住。僧房容可",
    "X42n0733_004:0086a16": "經僧暫寄。若永互用。准祇。摩摩帝應結重罪。五百問",
    "X42n0733_004:0086a17": "又云。非佛屋佛像在中。可前食臥不。答得食。佛在時",
    "X42n0733_004:0086a18": "猶於前食。況像不得。但臥須鄣須。若有燈明。不得光",
    "X42n0733_004:0086a19": "中住。自有燈得。二者三寶人畜。祇三十三。眾生者。",
    "X42n0733_004:0086a20": "象馬牛水牛驢羊麞鹿豬奴婢。如是一切眾生不應",
    "X42n0733_004:0086a21": "受。若人言。我施僧婢。不聽受。施園民婦。不聽受。若言",
    "X42n0733_004:0086a22": "施僧奴。不聽受。施僧使人。不應受。若言供給男淨人。",
    "X42n0733_004:0086a23": "聽受(施一人亦爾。然言淨人。為斷理僧。故得受。施尼反說。謂但得受女淨人也。又云)。檀越",
    "X42n0733_004:0086a24": "信心歡喜。莊嚴象馬布施眾僧者。不聽受。若持鸚鵡",
    "X42n0733_004:0086b01": "孔雀雞羊麞鹿與。不聽受。若言不受者我煞之。應",
    "X42n0733_004:0086b02": "語言。汝自放已。應與水食守護。勿令眾生傷害。不得",
    "X42n0733_004:0086b03": "攝翅籠繫。若能飛行自活放法。若受眾生。越毗尼。若",
    "X42n0733_004:0086b04": "准十律五十五云。佛言聽僧坊使人。佛圖使人。聽象",
    "X42n0733_004:0086b05": "馬駱駝牛羊驢騾。屬佛圖屬僧。五百問亦云。問人施",
    "X42n0733_004:0086b06": "佛牛馬奴。造佛牛馬奴事法事可受不。答得受使用。",
    "X42n0733_004:0086b07": "不得賣(此之兩文。許受畜生)。若論互使者。准多論第三。似當塔",
    "X42n0733_004:0086b08": "人不得僧使。僧人容得塔家暫使。論云。若屬塔水。以",
    "X42n0733_004:0086b09": "供塔用。設用有殘。若致功力。是塔人者。應賣此水錢",
    "X42n0733_004:0086b10": "屬塔。不得餘用。用則計錢。若塔無人致水功力。一由",
    "X42n0733_004:0086b11": "僧人殘水多少。善好籌量。(述曰)除互使時。容得牛食。若",
    "X42n0733_004:0086b12": "非互使。若互與食。定應不通。三者三寶華菓。母論",
    "X42n0733_004:0086b13": "第五。比丘為三寶種三種樹三葉樹。有福無過(已上論文)。",
    "X42n0733_004:0086b14": "僧華分用。塔華供塔。故多論第三。若僧地中。有種種",
    "X42n0733_004:0086b15": "華。淨人取次第與僧。隨意供養。不得私自供養三寶。",
    "X42n0733_004:0086b16": "若犯多僧取不盡。若僧和合。聽隨意。(又云)若塔地華。不",
    "X42n0733_004:0086b17": "得供養僧法。正應供養佛。此華亦得賣取錢。以供養",
    "X42n0733_004:0086b18": "塔。祇三十三。五法白一羯磨。拜作分華人。若華小者。",
    "X42n0733_004:0086b19": "應量分。若手作。准大者數分。若佛華者。應上佛。若僧",
    "X42n0733_004:0086b20": "華者。隨意供養若轉易。若華多者。賣得意已。得作別",
    "X42n0733_004:0086b21": "房衣。前食後食。猶多者。著無盡財中。菓法者。如上華",
    "X42n0733_004:0086b22": "中說(已上律文)。然准佛菓。雖言如上。其義未顯。准獻佛食。",
    "X42n0733_004:0086b23": "獻佛已竟。塔[倭女]人食。又准前多論。佛華許賣。菓應准",
    "X42n0733_004:0086b24": "同(又祗律云)。有比丘。僧地中種菴婆羅菓。長養成樹。佛言。",
    "X42n0733_004:0086c01": "此種植有功。如是比菓樹。應與一年。若不欲一年并",
    "X42n0733_004:0086c02": "取者。聽年年取一枝。枝遍則止。若種一園。應與一年。",
    "X42n0733_004:0086c03": "若欲年取一樹亦聽。若蕪菁若蔥。如是比菜與一攝。",
    "X42n0733_004:0086c04": "若[卄/爪]瓠與一番熟(已上律文)。一攝者。再生可然。不生理推。",
    "X42n0733_004:0086c05": "善見十七云。若自有種子眾僧地。應半與僧。若自有",
    "X42n0733_004:0086c06": "地眾僧種子。半與僧。四者三寶樵木。祇云。主人比",
    "X42n0733_004:0086c07": "丘不得自取遮他。容亦當護。不得乾生令斫。應供溫",
    "X42n0733_004:0086c08": "室食厨浴室別房。當分依限。不得過取。若燃無定限",
    "X42n0733_004:0086c09": "者。多亦無罪。不聽斫濕樹。應取乾者。僧坊內樹木。觀",
    "X42n0733_004:0086c10": "望好者不得斫。山林無主守護。斫者無罪。(又云)一切華",
    "X42n0733_004:0086c11": "菓樹。不聽斫作房。若樹老。無華菓者。應語檀越。主聽",
    "X42n0733_004:0086c12": "得取。若必須木。復妨地者。使淨人以魚骨刺。若灰汁",
    "X42n0733_004:0086c13": "洗。若樹已死。語檀越言。此樹已乾。聽取得用。斫華菓",
    "X42n0733_004:0086c14": "樹。越毗尼。母論第五。若僧地樹枯。不得獨取燃火。以",
    "X42n0733_004:0086c15": "屬四方僧故。有好樹。眾和合得作塔僧房。不知不得。",
    "X42n0733_004:0086c16": "若眾中三四人。別作房共住。作房地中先有樹。眾僧",
    "X42n0733_004:0086c17": "處分與得用。不與不得用。若作房者。此地中自種得",
    "X42n0733_004:0086c18": "樹得用。若本作房者。無有後僧住。不須白僧。得用此",
    "X42n0733_004:0086c19": "樹。若所住房處有空地。房主為此房故種得樹。得用",
    "X42n0733_004:0086c20": "治房。若本主不在。有餘僧住。不須白僧。亦得用此樹",
    "X42n0733_004:0086c21": "也。華樹菓樹。眾僧和合。用治塔作房。私不得斫。十誦。",
    "X42n0733_004:0086c22": "僧園中樹華。聽取供養佛塔。有果者。使人取噉。大木",
    "X42n0733_004:0086c23": "供僧椽梁等。用樹皮葉。隨比丘用。五者三寶物類。",
    "X42n0733_004:0086c24": "曲分四例。一者受用物。謂佛堂宇。衣服床帳案机等",
    "X42n0733_004:0087a01": "物。若經箱簾巾帊之屬。此等並據無心施者。若經受",
    "X42n0733_004:0087a02": "用未經受用。不問暫永。不得餘用。二物相望。暫借互",
    "X42n0733_004:0087a03": "用。理亦應得。永互亦犯。五百問云。問得買佛上繒作",
    "X42n0733_004:0087a04": "衣不。答不得。次僧物者。永互不得。蹔通三寶。上來言",
    "X42n0733_004:0087a05": "暫並須籌量。物無所損。事無所妨者得。二者屬三寶",
    "X42n0733_004:0087a06": "物。謂莊碾等資生之具。可出息者。此可廻易得利各",
    "X42n0733_004:0087a07": "供。三者供養雜物。南山釋云。華多許賣等。今詳。應分",
    "X42n0733_004:0087a08": "兩例。一者擬供養華。如南山釋。二者已供養物。佛法",
    "X42n0733_004:0087a09": "華幡。不可改易。下文園物房舍。物園物房舍物。皆如塔",
    "X42n0733_004:0087a10": "故。二乘起塔華幡准同。五百問。先佛上繒得。取作佛",
    "X42n0733_004:0087a11": "事得用。若檀越不聽不得也(准不變本體方得也)。萎華應棄淨",
    "X42n0733_004:0087a12": "地之中。法准佛判。現在眾僧。或有檀越。幡華供養。任",
    "X42n0733_004:0087a13": "僧處分。四者獻三寶物。下雜法中。舍利目連。及以佛",
    "X42n0733_004:0087a14": "塔。聽種種供養。所獻之食。塔作者應食。見論十七。佛",
    "X42n0733_004:0087a15": "飯誰得食。若有侍佛比丘得食。若無侍佛比丘。白衣",
    "X42n0733_004:0087a16": "侍佛亦得食。(述曰)他皆引此。今觀彼文。是檀越物。儻是",
    "X42n0733_004:0087a17": "僧物。准同無爽也。又將僧食。持用獻佛。佛是法主。比",
    "X42n0733_004:0087a18": "丘尚得。佛准自成。不同餘物不通互用。檀越獻法。義",
    "X42n0733_004:0087a19": "同佛說。僧食無分。不勞用獻也。獻聖僧食。猶是僧物。",
    "X42n0733_004:0087a20": "任僧處分。六者三寶局處。下文。定臥具不許移。設",
    "X42n0733_004:0087a21": "因荒亂。但許暫移。國王還安。應還本處。不定臥具。據",
    "X42n0733_004:0087a22": "本心通。容可移轉二處常住。若欲同食。羯磨和通。人",
    "X42n0733_004:0087a23": "既尚然。淨人畜等。若僧不使。義無互食等。伽論第四。",
    "X42n0733_004:0087a24": "共住比丘。盜心取四方僧物。度與餘寺。尋便生悔。乃",
    "X42n0733_004:0087b01": "至佛言不犯夷犯吉。七者三寶難辨。多論第三。若",
    "X42n0733_004:0087b02": "荒餓後。三寶園田無有分別。先舊比丘及以白衣。一",
    "X42n0733_004:0087b03": "切盡無。問定無處。若眾僧和合。隨意分處。",
    "X42n0733_004:0087b04": "第三大門。出貸得不。如章引寶梁上卷。塔物無人能",
    "X42n0733_004:0087b05": "與作價者等。如前已引是。足文章中。略引經意也。章",
    "X42n0733_004:0087b06": "引祇律第三文也。彼(又云)知事人若交貸時。應僧中讀",
    "X42n0733_004:0087b07": "疏分明付授。若不讀疏。得越毗尼。章引十律五十五。",
    "X42n0733_004:0087b08": "塔物也。",
    "X42n0733_004:0087b09": "無盡物者。即十誦云。毗舍離諸估客。用塔物。欲番轉",
    "X42n0733_004:0087b10": "得利供養塔。是人求利故。到遠處。持此物與比丘言。",
    "X42n0733_004:0087b11": "長老。是塔物。汝當出息。令得利供養塔。比丘白佛。佛",
    "X42n0733_004:0087b12": "言聽。僧坊淨人。若優婆塞。出息得利養塔。章引伽論。",
    "X42n0733_004:0087b13": "同十誦。上來三問義竟(次下釋文)。",
    "X42n0733_004:0087b14": "下三物上何不結罪者。此即舉物。以廣顯屬主。是故",
    "X42n0733_004:0087b15": "於上義門之前疏中。解此後三三句云。次解不與物。",
    "X42n0733_004:0087b16": "有三三句。並是有主。既言有主。明是舉物。以顯屬主。",
    "X42n0733_004:0087b17": "非謂直辨物體也。崇云。舊將第三句是物體者。義亦",
    "X42n0733_004:0087b18": "不然。又云舊以不善文意等者。屢出刀劒也。",
    "X42n0733_004:0087b19": "業心五中但有二緣者。但有重物離處二緣也。",
    "X42n0733_004:0087b20": "若至增六但有三緣者。於前二上加盜也。",
    "X42n0733_004:0087b21": "何故不至增八者。何故不於前增六中三緣之上。更",
    "X42n0733_004:0087b22": "加有主有主想。使滿五緣耶。文言非己物非己物想",
    "X42n0733_004:0087b23": "有六種亦如是者。應言一非己物非己物想。二不暫",
    "X42n0733_004:0087b24": "想。三非親友想。四重物。五盜心。六移離處。此准下文",
    "X42n0733_004:0087c01": "增六中釋。是故章中引增六文。以釋此文也。二十六",
    "X42n0733_004:0087c02": "章。章中分三。崇云。此且浪作異同。未順文意。今詳順",
    "X42n0733_004:0087c03": "文。故僧祇第三云。有物分齊。如時等四藥。淨物不淨",
    "X42n0733_004:0087c04": "物等。有處分齊。如地地中物。水水中物。船船中物等。",
    "X42n0733_004:0087c05": "故知與此律文意同。",
    "X42n0733_004:0087c06": "三明盜心者。五分第一。四種盜心。彼云又以謟心曲",
    "X42n0733_004:0087c07": "心嗔恚心恐怖心取他物。亦名盜心。十誦五十六云。",
    "X42n0733_004:0087c08": "問六種取他物。苦切取。輕慢取。以他名字取。強奪取。",
    "X42n0733_004:0087c09": "受寄取。出息取。何等得夷。答除出息取。餘者夷。伽論",
    "X42n0733_004:0087c10": "第七。有五種劫。謂強奪取。耎語取。苦切取。受寄取。施",
    "X42n0733_004:0087c11": "已還取。此律下文云。有五種賊心。第十疏中。雖有兩",
    "X42n0733_004:0087c12": "解。觀文但是盜物賊心。非關業煩惱賊也。黑闇心(謂愚",
    "X42n0733_004:0087c13": "心迷教。祇律。摩摩帝。即其事也。此律亦云。愚癡夷等)。邪心(邪命說法等得財也)。曲戾心(方便",
    "X42n0733_004:0087c14": "侵人口言不取)。不善心(即苦切他取也)。常有盜他物心(恒懷規奪)。是為五。",
    "X42n0733_004:0087c15": "復有五種賊決定取(倒易物籌。決令屬己)。恐怯取(非理恐稱。令懼輸財)。寄",
    "X42n0733_004:0087c16": "物取(如律。第十四章釋)。見便便取(伺他漫藏。而便往取)。倚託取(因官貴勢。傍附",
    "X42n0733_004:0087c17": "得財)。是為五。南山云。以此諸文。證知心業。其相略顯。足",
    "X42n0733_004:0087c18": "得垣牆防擬妄境也。",
    "X42n0733_004:0087c19": "甌盛匱盛等者。見論第九。十誦第一。多論第三。祇律",
    "X42n0733_004:0087c20": "第三。並云。甌中瓶中篋中有寶有蛇。欲盜此物。恐其",
    "X42n0733_004:0087c21": "主覺。合瓶持去。若近若遠。得輕蘭。舉出瓶底得夷。祇",
    "X42n0733_004:0087c22": "云若[檎离+土]上懸酥油瓶。盜心取者。若繩軟[檎离+土]直。雖舉未",
    "X42n0733_004:0087c23": "夷。離[檎离+土]夷。若繩堅勁[檎离+土]曲(取〔問〕前)。繩軟[檎离+土]曲(亦同前)。繩堅",
    "X42n0733_004:0087c24": "勁[檎离+土][檎离+土]直。舉則夷。",
    "X42n0733_004:0088a01": "二文書成者。南山云。如律師跡判。以重入輕。今詳不",
    "X42n0733_004:0088a02": "然(至下衣犍度當辨)。應見論第九云。若言官行貨。諍園得勝。",
    "X42n0733_004:0088a03": "園主作失想夷。若僧中判事。僧知故違理判者。判主",
    "X42n0733_004:0088a04": "得夷。若僧中詳依理判。諍者不如蘭。(又云)若畫地作字。",
    "X42n0733_004:0088a05": "初畫一頭蘭。兩頭夷。十誦第一云。言他得勝夷。不如",
    "X42n0733_004:0088a06": "蘭。三言教者。如下文。若以言辭。辨說誑惑而取。一",
    "X42n0733_004:0088a07": "切准知。見論十七。若比丘寶一臘。妄言二臘。依二臘",
    "X42n0733_004:0088a08": "次受利。計錢犯重(此則偷夏唱大)。四移標相者。見論第九。",
    "X42n0733_004:0088a09": "若地有二標。舉一蘭。舉二夷。三標一吉一蘭一夷。多",
    "X42n0733_004:0088a10": "標多吉一蘭一夷。(又云)若偷地乃至一髮夷。何以故。深",
    "X42n0733_004:0088a11": "無價故。祇第三云。一麥夷。五異色明離處者。十誦",
    "X42n0733_004:0088a12": "第一云。一色名一處。異色名異處。多論云。移在異色。",
    "X42n0733_004:0088a13": "即離本處。十云。重閣陛一桄名一處。乃至舍未泥一",
    "X42n0733_004:0088a14": "塹名一處。草覆舍一重名一處。若木覆舍一木名一",
    "X42n0733_004:0088a15": "處。仰泥舍一畫色。名一處等。六墮籌者。下文盜他",
    "X42n0733_004:0088a16": "分物籌等。是也。七轉齒者。十誦五十一云。問有比",
    "X42n0733_004:0088a17": "丘。非錢非衣物。不覆藏取。以盜心移置異處。得夷不。",
    "X42n0733_004:0088a18": "答得。樗蒱以盜心轉齒是(已上章中義竟)。今更義加之。八無",
    "X42n0733_004:0088a19": "離處。以明離處。如攻擊破村等。九雖復離處。義同不",
    "X42n0733_004:0088a20": "離。如祇第三。盜馬乘走。主覺逐之。未作失想。比丘未",
    "X42n0733_004:0088a21": "作得想未夷。十雜明離處。如律二十六章廣論也。亦",
    "X42n0733_004:0088a22": "如了論章中略引。然論云。偈曰。依入及界所生罪(長行",
    "X42n0733_004:0088a23": "釋云)。釋曰。世間所立。法爾道理入及界。有屬自有屬他。",
    "X42n0733_004:0088a24": "有輕有重。若比丘約眼耳鼻舌身心因緣。於六塵起。",
    "X42n0733_004:0088b01": "不如理行。或犯重罪。或犯輕罪。若人食毒。或為虵螫。",
    "X42n0733_004:0088b02": "犯如此罪(已上論文)。此即約十二入辨也。或犯重或犯輕",
    "X42n0733_004:0088b03": "者。夷蘭之別也。明了疏云。先約十二入判罪。有夷有",
    "X42n0733_004:0088b04": "蘭。如有仙人。名阿嵐婆也。那是諸胸行虵等師(胷行者。腹",
    "X42n0733_004:0088b05": "行是也)。復有仙人。名阿耶底(顛履反)柯。是諸毒藥等師。若",
    "X42n0733_004:0088b06": "人為虵所螫。畫仙人身心上書字。字是呪語。唯有一",
    "X42n0733_004:0088b07": "字。眼見即差。食毒亦爾。偷看者犯(眼偷色竟)。有誦秘呪得",
    "X42n0733_004:0088b08": "直直方傳。比丘詐病。從他乞呪。呪師為呪。密聽誦取。",
    "X42n0733_004:0088b09": "計直犯罪(耳偷聲竟)。有作臭藥。病者臭差。得直方聽。盜臭",
    "X42n0733_004:0088b10": "計直。甞藥觸藥類說應知。若有法術。心病差。得直方",
    "X42n0733_004:0088b11": "聽。偷緣計直(十二入竟)。論云。若人偷地界火界風界空界",
    "X42n0733_004:0088b12": "等。亦犯波羅夷(已上論文)。明了疏云。前三界易解。四者有",
    "X42n0733_004:0088b13": "師。呪扇引風觸身。病即得差。五者如起樓閣。或復種",
    "X42n0733_004:0088b14": "樹。侵他空界。六者論文言等。等取識界。識屬於智。智",
    "X42n0733_004:0088b15": "相應故。人有伎能。得直教人。偷此六界。並不與直。計",
    "X42n0733_004:0088b16": "成重罪。然此六界攝十八界。前之四大。即攝五攝五",
    "X42n0733_004:0088b17": "境等十。以五四大造此十故。空即法界。識即七心界。",
    "X42n0733_004:0088b18": "故成十八界也。成論十不善業品云。問曰。若一切萬",
    "X42n0733_004:0088b19": "物。皆共業所生。何故得罪。答曰。雖從共業因生。因有",
    "X42n0733_004:0088b20": "強弱。若人業因力強。又勤加功。此物即屬。",
    "X42n0733_004:0088b21": "次二句亦同者。祇第三云。諸比丘失衣鉢已入林中。",
    "X42n0733_004:0088b22": "藏時賊即藏衣鉢。覆著一處。更劫餘人。比丘見藏。伺",
    "X42n0733_004:0088b23": "賊去後。是比丘若先不作失想。還取無罪。若作失想。",
    "X42n0733_004:0088b24": "便為賊復劫賊(此上即一句也)。第二句云。又比丘被劫。賊將",
    "X42n0733_004:0088c01": "衣鉢順道而去。諸比丘隨後遙望。追之不止。漸近取",
    "X42n0733_004:0088c02": "聚落。便語賊言。出家人仰他活命。汝等何用此衣鉢",
    "X42n0733_004:0088c03": "為。如是得者無罪。若賊罵言。已乞汝今何敢復來。比",
    "X42n0733_004:0088c04": "丘念言。已近聚落。必不害我。當恐怖之。語賊言。我當",
    "X42n0733_004:0088c05": "白王及諸大臣。得者無罪。賊復嗔言。欲去任意。若告",
    "X42n0733_004:0088c06": "捉賊。若縛若欲不應告。若語聚落主。方便慰喻。得者",
    "X42n0733_004:0088c07": "無罪。",
    "X42n0733_004:0088c08": "餘文可知者。多論第三。若先失物。作心來捨。還取此",
    "X42n0733_004:0088c09": "物。若己物外。更取他物。計錢成罪。若先心已捨。正使",
    "X42n0733_004:0088c10": "己物。亦不得取。取亦計錢。崇敘此門義訖乃云。上來",
    "X42n0733_004:0088c11": "二釋。各據一邊。猶未能通諸教本意。然今會釋。須為",
    "X42n0733_004:0088c12": "四句。一者比丘未捨。賊未得想。奪無罪。二者主已捨",
    "X42n0733_004:0088c13": "心。賊未得想。奪定成重。三者主未捨心。賊決得想。奪",
    "X42n0733_004:0088c14": "亦得夷。前人攝物屬己。已作得心。離處業成。何容更",
    "X42n0733_004:0088c15": "取。此若取者。深違正理。故見論云。園主捨心。比丘夷",
    "X42n0733_004:0088c16": "等。四者主捨賊得。理無奪義。今詳第三。若賊業成。今",
    "X42n0733_004:0088c17": "我不奪。必不應理。彼自業成。關我何事。而不得奪。如",
    "X42n0733_004:0088c18": "後文中。使人取物。而其使人謂遺盜物。使者犯已。豈",
    "X42n0733_004:0088c19": "即今主不得還取。僧祇藏物。伺去取來。賊豈當時不",
    "X42n0733_004:0088c20": "作得想。若未得想。寧肯舉藏。",
    "X42n0733_004:0088c21": "餘親亦應如是者。應追贖也。然五百問。云問比丘知",
    "X42n0733_004:0088c22": "其父母兄弟破落屬人。而不搆贖。有罪不。答若為行",
    "X42n0733_004:0088c23": "道。不贖無罪。",
    "X42n0733_004:0088c24": "僧物得奪不成自入者。一者以見下文。不成買賣自",
    "X42n0733_004:0089a01": "入等。二者又無人決作捨心。今詳。若是出家人取。強",
    "X42n0733_004:0089a02": "奪無爽。若俗人盜。應須和喻令還者好。南山云。若盜",
    "X42n0733_004:0089a03": "僧物。云不成盜。便即奪取。此未見諸部明文。若奪成",
    "X42n0733_004:0089a04": "重。崇云。舊二解。但違正理。學者於中理應思擇。僧物",
    "X42n0733_004:0089a05": "亦據得捨二心。僧物若其不成自入盜者。則應不成",
    "X42n0733_004:0089a06": "業道盜者。既許業成。奪者何容無罪。今詳。律云不成",
    "X42n0733_004:0089a07": "自入。豈是人解也。今詳。僧物諸出家人。有共用分。無",
    "X42n0733_004:0089a08": "獨用分。故獨入已。佛判不成。意令奪取還作共用。其",
    "X42n0733_004:0089a09": "別人物。全無共義。不可相比。教理分明也。",
    "X42n0733_004:0089a10": "又亦取者之意者。為取者意。欲從道至道等取也。今",
    "X42n0733_004:0089a11": "詳。亦可從道至道等。隨得處則犯也。謂或道中得。或",
    "X42n0733_004:0089a12": "非道中得也。",
    "X42n0733_004:0089a13": "文言空處者。十誦第一。有主鳥[銜金+缶]物去。比丘以偷心",
    "X42n0733_004:0089a14": "奪取夷。得鳥時蘭。鳥隨比丘所欲至處夷。若至餘處",
    "X42n0733_004:0089a15": "蘭。若野鳥[銜金+缶]物奪取蘭。待鳥吉。隨所欲至處蘭。至餘",
    "X42n0733_004:0089a16": "處吉。若野鳥[銜金+缶]物。有主鳥奪取。比丘奪是有主鳥物",
    "X42n0733_004:0089a17": "(同初句說)。野鳥奪有主鳥物。同後句說(此等皆為偷有主人物也)。多論",
    "X42n0733_004:0089a18": "第三。若移鳥令離周員邊際。名離本處。若流水中捉",
    "X42n0733_004:0089a19": "鳥。令後水過前頭。亦名離本處。",
    "X42n0733_004:0089a20": "不輸稅者。祇第三云。何等物不應稅。何等物應稅。世",
    "X42n0733_004:0089a21": "尊弟子比丘尼一切外道出家人物。是名不應稅。若",
    "X42n0733_004:0089a22": "賣買者。應輸稅。廣如彼說。十誦第一。比丘度關應輸",
    "X42n0733_004:0089a23": "稅物。而不輸稅。稅直五錢夷。多論第三。比丘亦有稅",
    "X42n0733_004:0089a24": "法。此等部別。親見三藏不信四分無輸稅法。遂撿梵",
    "X42n0733_004:0089b01": "本。果然無稅也。",
    "X42n0733_004:0089b02": "二足中鳥者。若在空中。如前多論。若在地上。如祇律",
    "X42n0733_004:0089b03": "第三。駈舉一足蘭。兩足夷。四足多足。並皆最後一足",
    "X42n0733_004:0089b04": "夷也。",
    "X42n0733_004:0089b05": "同財業者。祇第三。有二教化比丘得物當共。後時一",
    "X42n0733_004:0089b06": "人得好衣段。便語伴言。從今日始各任相祿。是中半",
    "X42n0733_004:0089b07": "滿者夷。次句受施呪願已。語施主言。且置汝邊。我後",
    "X42n0733_004:0089b08": "當取。還語伴言。各任相祿者蘭。次句聞欲施衣。便豫",
    "X42n0733_004:0089b09": "語伴。各任相祿。得越毗尼。有二糞掃衣比丘三句同",
    "X42n0733_004:0089b10": "前。但第二句菓石覆之解要。第三句不取不覆解要",
    "X42n0733_004:0089b11": "也。",
    "X42n0733_004:0089b12": "共要者。共得一五。俱得夷也。見論第九。相要者。某時",
    "X42n0733_004:0089b13": "共去。或中前中後等。名不從教。教中前取。而中後取。",
    "X42n0733_004:0089b14": "教初夜取。而後夜取。白月黑月。此年後年亦爾。教者",
    "X42n0733_004:0089b15": "犯小罪。取者犯夷。",
    "X42n0733_004:0089b16": "守者為其賞物者。謂守物人。為求物人守物也。",
    "X42n0733_004:0089b17": "在外推求得財共分者。求物人許共物人分也。",
    "X42n0733_004:0089b18": "私隱五錢者。即求物人隱也。今詳。或可如祇第三云。",
    "X42n0733_004:0089b19": "有比丘摩訶羅出家。不善戒行。有比丘語言。長老。共",
    "X42n0733_004:0089b20": "作賊來。摩訶羅言。我今出家。云何作賊。彼比丘言。汝",
    "X42n0733_004:0089b21": "不能者。汝但守門。當與汝分。摩訶羅言。我不作賊。與",
    "X42n0733_004:0089b22": "我等分。何以不去。答言可爾。即俱共去。彼比丘入觸",
    "X42n0733_004:0089b23": "物時。二俱越。動時二俱蘭。離處二俱夷。此律守者。即",
    "X42n0733_004:0089b24": "同祇律與他守也。看道准知。",
    "X42n0733_004:0089c01": "初句是尅下三通慢者。崇釋亦同。今詳。唯尅故有求",
    "X42n0733_004:0089c02": "五過五之別。若言漫者。何成求減求過之別。諸句通",
    "X42n0733_004:0089c03": "漫。皆同斯破。准教人位中。所教容漫也。雖知非理。且",
    "X42n0733_004:0089c04": "隨疏釋。",
    "X42n0733_004:0089c05": "具三同登者。一者過五五錢同是一主。二者過五五",
    "X42n0733_004:0089c06": "錢果罪同夷。三者過五五錢因罪同蘭。今詳。疏中自",
    "X42n0733_004:0089c07": "具此相。豈勞登釋。",
    "X42n0733_004:0089c08": "取減五邊究竟偷蘭者。謂臨盜時。別起心取也。不得",
    "X42n0733_004:0089c09": "相成過五因蘭。不成減五果蘭。蘭不成蘭故也。又",
    "X42n0733_004:0089c10": "解。先求過五方便是蘭。後減五方便是吉。彼先因蘭。",
    "X42n0733_004:0089c11": "不得成後減五因吉也。",
    "X42n0733_004:0089c12": "先取重心後取減五因果顛倒者。先取重心。即是因",
    "X42n0733_004:0089c13": "蘭。後取減五。即是因吉。蘭若成吉。即顛倒故。",
    "X42n0733_004:0089c14": "減五能所前已別故者。如前方便教人求減五錢。得",
    "X42n0733_004:0089c15": "過五錢等四句也。",
    "X42n0733_004:0089c16": "見論就尅有四比丘者。彼論第十卷說也。人若別主。",
    "X42n0733_004:0089c17": "可言教人之業。與自作不相成。若同一主。理應思擇。",
    "X42n0733_004:0089c18": "當宗理盡者。盜戒宗明夷罪也。",
    "X42n0733_004:0089c19": "直疑有三者。實是人物。向彼非人畜生無主。起三直",
    "X42n0733_004:0089c20": "疑。為人非人。為人畜生。為人無主也。",
    "X42n0733_004:0089c21": "橫疑有三者。實是人物。起三橫疑。一者為非人為畜",
    "X42n0733_004:0089c22": "生。二者為非人為無主。三者為畜生為無主(此是雲律師義)。",
    "X42n0733_004:0089c23": "疏主不存。以無文故。若爾。章云但三亦不合理。謂此",
    "X42n0733_004:0089c24": "文中。有主無主。唯兩相對。但合一句。若開三句。即應",
    "X42n0733_004:0090a01": "許是重輕相對。亦違此文也。",
    "X42n0733_004:0090a02": "有主犯不犯門五過五重輕門豈容合說者。今詳。設",
    "X42n0733_004:0090a03": "使有主之中。人非人物。是重輕門。五與過五。亦是重",
    "X42n0733_004:0090a04": "輕門。亦必不得合。且如說云人主想五錢若過。豈得",
    "X42n0733_004:0090a05": "即名重物重物想。已合說訖。若作文云。人主非人主",
    "X42n0733_004:0090a06": "想。重物非重物想。偷蘭。此方是合。故今直破。應云四",
    "X42n0733_004:0090a07": "句之中。律文並云五過五錢。何得說言重物重物想。",
    "X42n0733_004:0090a08": "已合說訖。然崇亦云。已合說訖者。不應理也。",
    "X42n0733_004:0090a09": "犯不犯門重輕門者。如下第三疏。境想義也。",
    "X42n0733_004:0090a10": "上問緣中對重物須有心差單雙者。今詳。何但闕緣",
    "X42n0733_004:0090a11": "須辨單雙。亦應具緣云重物重物想。若問緣。今詳。何",
    "X42n0733_004:0090a12": "但闕緣須辨。云重物非重物想及疑。即是心差也。非",
    "X42n0733_004:0090a13": "重重想。即單闕也。非重疑即雙闕也。然前具緣不立",
    "X42n0733_004:0090a14": "重物想者。義如上辨。",
    "X42n0733_004:0090a15": "戒本總句者。戒本云。不與。即是初句也。故釋相中開",
    "X42n0733_004:0090a16": "此總句為語。三中後三三句。戒本合說。故云物也。",
    "X42n0733_004:0090a18": "飾宗義記卷第四本"
}