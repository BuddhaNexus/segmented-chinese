{
    "X73n1456_031:0681b01": "憨山老人夢遊集卷第三十一",
    "X73n1456_031:0681b02": "侍 者  福 善 日錄",
    "X73n1456_031:0681b03": "門 人  通 炯 編輯",
    "X73n1456_031:0681b04": "嶺南弟子 劉起相 重較",
    "X73n1456_031:0681b05": "題跋",
    "X73n1456_031:0681b06": "題瑞之麟禪人刺血書華嚴經後(在圜中作)",
    "X73n1456_031:0681b07": "[0681b07] 雜華。統法界之經也。直指毗盧果海。性德圓融無礙。",
    "X73n1456_031:0681b08": "廣大自在。細微莊嚴。以示眾生日用。現證平等心地",
    "X73n1456_031:0681b09": "法門。欲因之以廓塵習。昭真境不離當處。頓得無量",
    "X73n1456_031:0681b10": "受用耳。觀夫佛等。眾生等。剎土塵毛染淨等。劫念往",
    "X73n1456_031:0681b11": "來三際等。迷悟因果理事等。法爾如然居然自在。其",
    "X73n1456_031:0681b12": "所以不等者。良由吾人自昧於一念之差。究竟有天",
    "X73n1456_031:0681b13": "淵之隔。所謂情生智隔。想變體殊。故曰。奇哉奇哉。一",
    "X73n1456_031:0681b14": "切眾生。具有如來智慧德相。但以妄想顛倒執著。而",
    "X73n1456_031:0681b15": "不證得。若離妄想執著。則自然業智。當下現前。如一",
    "X73n1456_031:0681b16": "微塵。具含大千經卷。智人明見。剖而出之。則利用無",
    "X73n1456_031:0681b17": "窮。由是觀之。無論眾生心具。不具只在當下眼明不",
    "X73n1456_031:0681b18": "明耳。豈更有他哉。是以文殊舉之以為智。普賢操之",
    "X73n1456_031:0681b19": "以為行。善財挾之以發心。彌勒帶之而趣果。四十二",
    "X73n1456_031:0681b20": "位之各證。五十三人之全提。月滿三觀。星羅十門。行",
    "X73n1456_031:0681b21": "布圓融。事理無礙。以極塵毛涉入。依正互嚴。種種言",
    "X73n1456_031:0681b22": "詮。重重法象。火聚刀山之解脫。臥棘牛狗之堅持。乃",
    "X73n1456_031:0681b23": "至異類潛行。分身散影。無非遊刃微塵之利具也。由",
    "X73n1456_031:0681b24": "具利。則塵易破。塵破則經卷出。經卷出。則性德彰。性",
    "X73n1456_031:0681c01": "德彰。則果海足。果海足。則無不足矣。斯則六千道成",
    "X73n1456_031:0681c02": "於言下。猶是鈍根。三喚普賢於目前。豈為智眼。信乎",
    "X73n1456_031:0681c03": "聾瞽。封蔀識情。眾生日用而不知也。知則根塵識界。",
    "X73n1456_031:0681c04": "草芥塵毛。通為法界真經。屈伸俯仰。咳唾掉臂。總是",
    "X73n1456_031:0681c05": "普賢妙行。以如是經。海墨積書而不盡。以如是行。日",
    "X73n1456_031:0681c06": "用現前而有餘。只在當人一念回光返照之力耳。今",
    "X73n1456_031:0681c07": "麟禪人。用滴血書此經。是明見而後書之耶。抑因書",
    "X73n1456_031:0681c08": "而後明見耶。猶然書之欲見。而未及見耶。若明見而",
    "X73n1456_031:0681c09": "後書。則不待操觚。全經已具。如臨寶鏡。又豈淋漓翰",
    "X73n1456_031:0681c10": "墨。區區於簡牘文字之間耶。若因書而後明見。則現",
    "X73n1456_031:0681c11": "前日用。妙境全彰。似懸珠網。又豈昏沉業識。茫茫於",
    "X73n1456_031:0681c12": "水月空華之界耶。若書之欲見。而未及見則析骨為",
    "X73n1456_031:0681c13": "筆。剝膚為紙。刺血為墨。點染太&#x8657;。揮灑金屑。豈不重",
    "X73n1456_031:0681c14": "增迷悶。枉歷辛勤。一葉落而天下秋回。管&#x7070;飛而大",
    "X73n1456_031:0681c15": "地春起。是則書與不書。全經自在。見與不見。明昧一",
    "X73n1456_031:0681c16": "如。悲夫。夜壑藏舟。力者負之而不覺。覺則透出毗盧。",
    "X73n1456_031:0681c17": "全彰法界。昭昭然毫端眉睫之間。物物頭頭。而與普",
    "X73n1456_031:0681c18": "賢交臂也。休師有言。華藏性海。與我同遊者。舍子其",
    "X73n1456_031:0681c19": "誰歟。否則暫閉閣門。試請迴途。重參曼室大士。子行",
    "X73n1456_031:0681c20": "矣。無忘所囑。",
    "X73n1456_031:0681c21": "題書華嚴法華二經後",
    "X73n1456_031:0681c22": "[0681c22] 毗盧遮那證窮法界。富有無量功德之藏。是與一切",
    "X73n1456_031:0681c23": "眾生同有而應得者。故視一切眾生如一子地。必欲",
    "X73n1456_031:0681c24": "全付自得所有而始快。雖眾生茫昧而不覺。乃設無",
    "X73n1456_031:0682a01": "量方便。種種調伏。必使諦信不疑而後已。譬如長者",
    "X73n1456_031:0682a02": "具有無量富饒。止有一子。幼而逃逝。子雖背父。而父",
    "X73n1456_031:0682a03": "未嘗一念忘子也。日月既久。子以傭賃歸來。而不識",
    "X73n1456_031:0682a04": "其父。父既知子。必降身辱志。與子同事相親。而漸通",
    "X73n1456_031:0682a05": "其情實。直至心相體信。父子情忘。然後親為囑書。全",
    "X73n1456_031:0682a06": "付家業而後死。方無憾也。由是而知。雜華。乃我如來",
    "X73n1456_031:0682a07": "法界藏中之典記。法華。如長者委付家業之囑書。入",
    "X73n1456_031:0682a08": "此二種法門。方為克家之子也。善男子吳大靜手書",
    "X73n1456_031:0682a09": "二經。豈非能知本有。料理如來家業者耶。由是必有",
    "X73n1456_031:0682a10": "應得之日矣。",
    "X73n1456_031:0682a11": "刺血書金剛般若經跋",
    "X73n1456_031:0682a12": "[0682a12] 般若出生諸佛。故為諸佛母。而為眾生之佛性。是則",
    "X73n1456_031:0682a13": "般若所流。源源無盡。如海水潛流四天下地。諸佛眾",
    "X73n1456_031:0682a14": "生。覿體無二。是知眾生四大根本。身肉骨血。皆般若",
    "X73n1456_031:0682a15": "所流。&#x9061;其本源。一體無二。居士賀學仁氏。刺血書寫",
    "X73n1456_031:0682a16": "金剛般若。以報其親。如引細流而歸於海。可謂善於",
    "X73n1456_031:0682a17": "返本而報本者也。世之言大孝者。能有過於此者乎。",
    "X73n1456_031:0682a18": "[0682a18] 又。",
    "X73n1456_031:0682a19": "[0682a19] 梵語般若。唐云智慧。此乃一切諸佛眾生之大本也。",
    "X73n1456_031:0682a20": "迷之為生死。悟之為涅槃。諸佛證之為根本智。眾生",
    "X73n1456_031:0682a21": "背之為無明流。其實體一而明昧異耳。故我世尊出",
    "X73n1456_031:0682a22": "世。特為開示此智。以法大機小。不能領荷。故二十年",
    "X73n1456_031:0682a23": "後方說此經。業已多方開示。必欲諦信此智而不疑。",
    "X73n1456_031:0682a24": "用為成佛根本。而此經以金剛名者。以智乃佛之所",
    "X73n1456_031:0682b01": "證金剛心耳。方將以果地覺為我因心。故以般若為",
    "X73n1456_031:0682b02": "入大乘初門。是知特以金剛名經。非假喻也。嗟乎。一",
    "X73n1456_031:0682b03": "切眾生。迷此本智。流浪生死。其來久矣。觀者但以經",
    "X73n1456_031:0682b04": "義深奧。文字重複。為不易入。殊不知以空為宗。以頓",
    "X73n1456_031:0682b05": "斷疑根。直心正念為本。原無文字可立。故黃梅以此",
    "X73n1456_031:0682b06": "印心。我六祖大師。一聞應無所住而生其心。便能頓",
    "X73n1456_031:0682b07": "破歷劫疑根。及見黃梅。即能道本來無一物。是乃從",
    "X73n1456_031:0682b08": "此經得入之第一榜樣也。是則此經為禪宗的訣。學",
    "X73n1456_031:0682b09": "者&#x69E9;以文字目之。故知之者希。惜哉末法。正眼難逢。",
    "X73n1456_031:0682b10": "今愈見其難也。經云。若有讀誦受持書寫者。不於一",
    "X73n1456_031:0682b11": "佛二佛三四五佛而種善根。已於無量萬億佛所。種",
    "X73n1456_031:0682b12": "諸善根。由此觀之。即信受書寫。亦非淺淺因緣也。曹",
    "X73n1456_031:0682b13": "溪沙彌方覺。刺血書此卷。冀終身受持。焚香作禮。請",
    "X73n1456_031:0682b14": "予題記。因感而言曰。六祖入滅千年。曹溪道場。化為",
    "X73n1456_031:0682b15": "狐窟。即出家兒。為樵兒牧豎矣。予來力救其弊。辛苦",
    "X73n1456_031:0682b16": "十年。修崇梵宇。漸次可觀。而魔僧作孽。內自破壞。人",
    "X73n1456_031:0682b17": "且謂佛祖無靈。即予亦無以自解也。今見沙彌方覺。",
    "X73n1456_031:0682b18": "乃能刺血書此經。則予心渙然&#x6C37;釋矣。何也。以經云。",
    "X73n1456_031:0682b19": "若人以七寶莊嚴恒沙佛土。不如受持此經一四句",
    "X73n1456_031:0682b20": "偈。以彼有為功德。終成敗壞。不若無為之勝益也。以",
    "X73n1456_031:0682b21": "此般若。為成佛真種子故。佛言。若使一人發菩提心。",
    "X73n1456_031:0682b22": "寧可我身受地獄苦。以其信心難發也。今覺沙彌一",
    "X73n1456_031:0682b23": "人能以般若為心。寔予十年辛苦所致。又何以修崇",
    "X73n1456_031:0682b24": "有為功德為重。而以成壞為念乎。因有感於此。故併",
    "X73n1456_031:0682c01": "記之。",
    "X73n1456_031:0682c02": "題三峰禪人血書法華經",
    "X73n1456_031:0682c03": "[0682c03] 眾生迷佛知見。遠逝五道。周流惡趣。其來久矣。釋尊",
    "X73n1456_031:0682c04": "出世。特為開示。使其悟入。警其歸志。政若慈父念子。",
    "X73n1456_031:0682c05": "望其委付家業。故說此經。使人速達故鄉耳。昔有老",
    "X73n1456_031:0682c06": "宿。繫蓮經七軸於梁間。人或問之。答曰。此家書也。常",
    "X73n1456_031:0682c07": "熟三峰比丘。刺血書寫此經。豈特見家書而思歸者",
    "X73n1456_031:0682c08": "邪。良以幻化空身即法身。此經已有如來全身。今以",
    "X73n1456_031:0682c09": "血書。如世之真子辨嫡父。血滴枯骨。必見滲入。是則",
    "X73n1456_031:0682c10": "楮乃法身之枯骨乎。因贅以偈。輕拋故國不知年。一",
    "X73n1456_031:0682c11": "紙家書特特傳。囓指忽然心痛處。思歸徹夜不成眠。",
    "X73n1456_031:0682c12": "題公全禪人血書法華經後",
    "X73n1456_031:0682c13": "[0682c13] 惟我本師和尚。遠自大通智勝佛時。為十六王子。講",
    "X73n1456_031:0682c14": "說此經。已下一乘成佛之種。而諸聞者。迷淪塵點劫",
    "X73n1456_031:0682c15": "來。流浪生死。直至今日靈山會上。方乃悟入。各為受",
    "X73n1456_031:0682c16": "記。將來成佛。是為一代時教究竟之極談。譬如窮子。",
    "X73n1456_031:0682c17": "久逝他方。今始歸來見父。心相體信。堪荷家業。此經",
    "X73n1456_031:0682c18": "大似長者。委付家業之囑書。故云。凡有聞法者。無一",
    "X73n1456_031:0682c19": "不成佛。是以天台獨重五種法師。受持讀誦書寫者。",
    "X73n1456_031:0682c20": "皆為成佛之真種。以其一悟此心。從真所流。則凡有",
    "X73n1456_031:0682c21": "所作。皆真實行。殆非妄想攝持者比也。今公全禪人。",
    "X73n1456_031:0682c22": "發無上心。刺血書寫此經。則使幻妄身血。滴入法性",
    "X73n1456_031:0682c23": "海中。等同一味。莊嚴毗盧法身之果。而又發願更書",
    "X73n1456_031:0682c24": "華嚴大經。以為究竟莊嚴。是猶窮子既得家業之囑",
    "X73n1456_031:0683a01": "書。則披閱庫藏之典記。按圖求索。是則華藏世界。無",
    "X73n1456_031:0683a02": "盡妙好莊嚴。皆禪人本有受用之大業如此。豈非究",
    "X73n1456_031:0683a03": "竟一大事因緣哉。禪人親持所書之經。具陳本願。請",
    "X73n1456_031:0683a04": "益老人。故為具述本末因緣如此。",
    "X73n1456_031:0683a05": "血書梵網經跋",
    "X73n1456_031:0683a06": "[0683a06] 梵網經者。乃我法王應運。首創之露布也。即其所制",
    "X73n1456_031:0683a07": "皆性戒耳。故三藏之設。從凡至聖。所歷諸位。皆依金",
    "X73n1456_031:0683a08": "剛心而建立之。此戒即所謂金剛心。實成佛之大本。",
    "X73n1456_031:0683a09": "緬惟吾人遭此末法。去聖時遠。苟願出生死。證真常。",
    "X73n1456_031:0683a10": "非此戒不足以證之。然此戒非金剛心。又不足以持",
    "X73n1456_031:0683a11": "之。&#x8462;一切眾生。所以久沉生死。而不能自出者。良由",
    "X73n1456_031:0683a12": "著我。以我見重故。諸業交作。業作故。苦即隨之。如影",
    "X73n1456_031:0683a13": "響形聲。理不可逭。故修行要門。無論大小三乘。皆以",
    "X73n1456_031:0683a14": "破我為本。我空而業無所繫。然破我之具。非金剛心。",
    "X73n1456_031:0683a15": "斷斷乎難矣。諦審佛意。既曰戒。乃自性清淨心。又何",
    "X73n1456_031:0683a16": "持犯之有。第迷之而為幻妄蘊&#x8462;。情塵所蔽。不得不",
    "X73n1456_031:0683a17": "揭而祛之。此戒乃裂見網之利器。不得不施於最初",
    "X73n1456_031:0683a18": "之創。而初學菩薩。即上根利智。不得不秉此為最初",
    "X73n1456_031:0683a19": "地也。學人真照。以夙習般若緣深。自願出家。依吾法",
    "X73n1456_031:0683a20": "兄雪浪。聽習有年。謁余於那羅延窟。余政悲末法。務",
    "X73n1456_031:0683a21": "本者希。乃為諸弟子誦梵網戒。照聞而有感。遂哀請",
    "X73n1456_031:0683a22": "授戒。且發深重大願。刺舌根血。書此經。志畢命受持。",
    "X73n1456_031:0683a23": "余深慨焉。因謂吾本師盧舍那佛。從初發心。以至成",
    "X73n1456_031:0683a24": "佛。精進不退。以不可說不可說身命而為布施。剝皮",
    "X73n1456_031:0683b01": "為紙。析骨為筆。刺血為墨。書寫經典。積如須彌。為重",
    "X73n1456_031:0683b02": "法故。不惜身命。子苟知生死難出。愛根難斷。佛果難",
    "X73n1456_031:0683b03": "期。依佛所行。如佛所願。又何患不成佛。從此以往。生",
    "X73n1456_031:0683b04": "生世世。以此身血。書寫此經。當布滿大千。又不止如",
    "X73n1456_031:0683b05": "須彌之高廣。即見聞隨喜發心修學者。當如菽粟。遍",
    "X73n1456_031:0683b06": "十方剎土。又何止此一會一人一眾而已耶。子宜勉",
    "X73n1456_031:0683b07": "旃。特書此以證子之願。仍願此經。至盡未來際。當處",
    "X73n1456_031:0683b08": "處現身如多寶也。子其志之。",
    "X73n1456_031:0683b09": "重刻華嚴經題辭",
    "X73n1456_031:0683b10": "[0683b10] 毗盧老人。於一微塵裏。冷坐不禁。於青天白日。忽爾",
    "X73n1456_031:0683b11": "盹睡。墮入緣生妄想夢中。引起歷劫情塵。種種幻網",
    "X73n1456_031:0683b12": "境界。盡無盡大光明藏。重重交羅。如天地簾珠。互遞",
    "X73n1456_031:0683b13": "影像。炳然歷別。且自生大奇特想。亦乃驚怪。普告十",
    "X73n1456_031:0683b14": "方一切天人。極十&#x8657;為口門。以大地為長舌。說夢中",
    "X73n1456_031:0683b15": "事。使諸聞者瞠目相視。有眼者盲。有耳者聾。其登地",
    "X73n1456_031:0683b16": "大士。自負親為當家長子。親履其中。尋無一物。了不",
    "X73n1456_031:0683b17": "可得。轉展告之傍人。但云如空中鳥跡耳。禪人乃又",
    "X73n1456_031:0683b18": "願於一毫端頭。欲令人頓入此中。&#x8462;亦難矣。雖然大",
    "X73n1456_031:0683b19": "地眾生。無一人而不沉埋此一塵也。只須大智慧人。",
    "X73n1456_031:0683b20": "冷眼生華。妄想恁麼。如是如是。種種奇特莊嚴。且在",
    "X73n1456_031:0683b21": "一切眾生日用妄想網中。種種光明。時時頓現。各各",
    "X73n1456_031:0683b22": "日用而不自知。所以不知者。但夢未破耳。今於路傍",
    "X73n1456_031:0683b23": "草&#x83BE;間。猛地一人[跳-兆+孛]跳。攘臂大呼。頓使十方世界。六",
    "X73n1456_031:0683b24": "種震動。同時各各相謂歎曰。奇哉奇哉。不知此中果",
    "X73n1456_031:0683c01": "有如斯大希有事。遂剖而出之。大家攜手。通同遊戲。",
    "X73n1456_031:0683c02": "自在無礙。無所希求。竟亦不知誰之力也。知恩者。當",
    "X73n1456_031:0683c03": "自重之。",
    "X73n1456_031:0683c04": "菩提心願文跋",
    "X73n1456_031:0683c05": "[0683c05] 一切聖凡。皆本自住金剛心地。具足如來不思議智。",
    "X73n1456_031:0683c06": "但以習氣熏發轉變之力。而得成熟。故一切眾生。各",
    "X73n1456_031:0683c07": "各八識田中。具十法界種子。特隨緣熏發。故先後遲",
    "X73n1456_031:0683c08": "速不同耳。華嚴經云。菩薩有十種習氣。見佛習氣。於",
    "X73n1456_031:0683c09": "清淨世界受生習氣。行習氣。願習氣。波羅蜜習氣。思",
    "X73n1456_031:0683c10": "惟平等法習氣。種種境界差別習氣。若諸菩薩安住",
    "X73n1456_031:0683c11": "此法。則永離一切煩惱習氣。得如來大智慧習氣非",
    "X73n1456_031:0683c12": "習氣智。故知染淨二業。昇沉兩門。皆從熏習而生。不",
    "X73n1456_031:0683c13": "是無因而得。是知從上佛祖善知識教人。原無實法",
    "X73n1456_031:0683c14": "與人。亦無法可傳可授。但凡有親近者。獨觀其染淨",
    "X73n1456_031:0683c15": "習氣之厚薄。因其病而調伏之。惟執勞辛苦三二十",
    "X73n1456_031:0683c16": "年。耳提面命。朝夕參承。乃至困辱萬端。逆順千狀。種",
    "X73n1456_031:0683c17": "種施設。無非以大般若光明。熏蒸無明業習。令其轉",
    "X73n1456_031:0683c18": "染成淨。使其自知本有耳。苟能自知其本有智光。內",
    "X73n1456_031:0683c19": "自熏發。日增月盛。一旦如大火聚。則向之煩惱業習。",
    "X73n1456_031:0683c20": "燎之如紅爐片雪。如此則日用頭頭。遇境逢緣。皆大",
    "X73n1456_031:0683c21": "智用。是所謂轉染污業習。而為般若智習矣。若轉之",
    "X73n1456_031:0683c22": "淨盡。徹底窮源。與十方佛祖轉處無別。則但印可之",
    "X73n1456_031:0683c23": "曰如是如是。惟此而已。豈此外更有別法耶。由是觀",
    "X73n1456_031:0683c24": "之。則從上三賢十聖。皆能轉之而未盡者。故從般若",
    "X73n1456_031:0684a01": "所發十種習氣。為金剛種子。以之劫劫生生。熏變無",
    "X73n1456_031:0684a02": "明。不淨不休。終竟透皮而出。此所以毗盧世尊重願",
    "X73n1456_031:0684a03": "行也。德宗始發跡於蒲。從法親妙峰師。因得事老人",
    "X73n1456_031:0684a04": "於清涼。以至海上。將二十餘年矣。所歷辛苦。不可殫",
    "X73n1456_031:0684a05": "述。為法懇誠之心。未&#x751E;一念稍間。老人唯以不思議",
    "X73n1456_031:0684a06": "智炬照之而已。竟未一啟齒向上事也。待其自信自",
    "X73n1456_031:0684a07": "肯。方不自負己靈耳。渠以本願。請老人為敷揚者有",
    "X73n1456_031:0684a08": "年。老人未之首肯。甲午冬日。從老人於京之大慈壽",
    "X73n1456_031:0684a09": "寺。雪夜請益。哀泣自敘其志願云云。老人為信筆書",
    "X73n1456_031:0684a10": "此。明年春二月。老人即以弘法因緣。致 聖天子怒。",
    "X73n1456_031:0684a11": "逮及於渠。實出九死。余戍雷陽。宗復自蒲萬里。問老",
    "X73n1456_031:0684a12": "人於瘴海間。相值五羊。乃出此卷。老人展之。則見其",
    "X73n1456_031:0684a13": "光明奪目也。遂贅之以此。",
    "X73n1456_031:0684a14": "普賢行願品題辭",
    "X73n1456_031:0684a15": "[0684a15] 毗盧遮那如來。居華藏界。菩提場中。為地上菩薩。說",
    "X73n1456_031:0684a16": "華嚴經。有三千大千世界微塵數偈。一四天下微塵",
    "X73n1456_031:0684a17": "數品。即龍勝大士。盡出世間智。不能數其品目。而此",
    "X73n1456_031:0684a18": "品者。略本之略本也。惟我盧舍那如來。曠劫所修廣",
    "X73n1456_031:0684a19": "大因行。所感華藏世界。殊勝莊嚴。其因地本行。不出",
    "X73n1456_031:0684a20": "普賢十種大願。而此願者。乃稱法界心。極法界量。包",
    "X73n1456_031:0684a21": "攝無遺。故曰願王。然修行之要。成佛之速。無越乎此。",
    "X73n1456_031:0684a22": "所謂一念消滅無量惡業。一念成就無量善根者。譬",
    "X73n1456_031:0684a23": "若金轉輪王。夢入阿鼻地獄。受大劇苦。無可哀救。怕",
    "X73n1456_031:0684a24": "怖慞惶。奔馳狂呼。欲逃而不得。一旦叱&#x54A4;。極力猛醒。",
    "X73n1456_031:0684b01": "向之苦事。求之而不得。現成受用。種種本自具足。此",
    "X73n1456_031:0684b02": "所謂夢幻法門。以智而入。唯在自心。不假外求。故曰",
    "X73n1456_031:0684b03": "心淨則佛土淨。門人鄭擴發菩提心。歸依淨土。余教",
    "X73n1456_031:0684b04": "之以專誦此品。一旦生死夢破。何患不&#x89A9;華藏現成",
    "X73n1456_031:0684b05": "受用乎。",
    "X73n1456_031:0684b06": "題安樂行品後",
    "X73n1456_031:0684b07": "[0684b07] 予少讀四教儀。見天台大師。判五種法師。為觀行位。",
    "X73n1456_031:0684b08": "竊有疑焉。既見法門之有以持經為行者。動則誦法",
    "X73n1456_031:0684b09": "華經百千部。及察其律身持心。多未能與經[泳-永+曶]合。是",
    "X73n1456_031:0684b10": "知持經之難矣。及予述法華通議。至佛讚法師之功",
    "X73n1456_031:0684b11": "德。有供養者。其福過於供佛。有毀謗者。其罪重於謗",
    "X73n1456_031:0684b12": "佛。此我世尊金口誠言。及見持經之法師。現在父母",
    "X73n1456_031:0684b13": "所生肉身。即得六根清淨。按六根清淨。當在七信菩",
    "X73n1456_031:0684b14": "薩不退者。以永不退墮生死也。何持經之功一至此",
    "X73n1456_031:0684b15": "邪。是知持者。不在紙墨文字。而在離言妙契佛心。佛",
    "X73n1456_031:0684b16": "之慧命。由是相續而不斷者。宜其功德殊勝然矣。某",
    "X73n1456_031:0684b17": "人受持此經。於安樂行中。有所契入。故專持之。此乃",
    "X73n1456_031:0684b18": "世尊教諸末法。持經弟子第一妙行。即如來之家法",
    "X73n1456_031:0684b19": "也。從是而入法華三昧。悟佛知見。固無難矣。",
    "X73n1456_031:0684b20": "題刻藥師經後",
    "X73n1456_031:0684b21": "[0684b21] 經以藥師名者。&#x8462;依本佛而稱也。至聖無名。以德彰",
    "X73n1456_031:0684b22": "名。然佛為三界醫王。善治一切眾生心病。故稱醫師。",
    "X73n1456_031:0684b23": "是則一大藏教。乃對症之妙藥。而眾生之病。以痴愛",
    "X73n1456_031:0684b24": "為根。病根不除。而欲出生死渡苦海者。詎可得乎。問",
    "X73n1456_031:0684c01": "曰。經云求官位。得官位。求男女。得男女。求長壽。得長",
    "X73n1456_031:0684c02": "壽。求安樂。得安樂。皆眾生之痴愛也。佛意本欲眾生",
    "X73n1456_031:0684c03": "離之。今有求而必遂者。豈非增益痴愛耶。答曰。非增",
    "X73n1456_031:0684c04": "益之。實欲離之耳。以眾生不信自心是佛。故顛倒迷",
    "X73n1456_031:0684c05": "途。溺於愛河。佛以廣大慈悲而拔濟之。不能頓出。特",
    "X73n1456_031:0684c06": "設方便以引攝之。即其所愛而誘進之。所謂以楔出",
    "X73n1456_031:0684c07": "楔。以毒攻毒。故云。先以欲&#x920E;牽。後令入佛智。則世間",
    "X73n1456_031:0684c08": "之愛。可潛消而默化矣。眾生始以不信自心之惑。如",
    "X73n1456_031:0684c09": "貪財者。而夢金寶。生大歡喜。致大欲樂。且金寶欲樂。",
    "X73n1456_031:0684c10": "豈自外至耶。眾生處此夢宅。種種希求。佛以如夢幻",
    "X73n1456_031:0684c11": "法門。而調治之。痴愛重。則信佛愈極。信至極。則自心",
    "X73n1456_031:0684c12": "痴愛。化而為佛知見矣。又如置酵於乳。而成酥酪。必",
    "X73n1456_031:0684c13": "轉醍醐。此經是佛以醍醐甘露之藥施眾生。能服之",
    "X73n1456_031:0684c14": "者。豈不頓祛百病。獲長壽哉。居士劉嶠。刻經以施多",
    "X73n1456_031:0684c15": "人。正若長者。於四達通衢以妙藥施人。但能信受而",
    "X73n1456_031:0684c16": "服之者。則心病頓瘳而隨求必應。其藥師之號。豈&#x8657;",
    "X73n1456_031:0684c17": "稱哉。既信自心。則觀此經。不屬紙墨文字矣。",
    "X73n1456_031:0684c18": "白衣陀羅尼經後跋",
    "X73n1456_031:0684c19": "[0684c19] 白衣陀羅尼經。乃我圓通大士。從大悲心中實際流",
    "X73n1456_031:0684c20": "出。故世之善男子女人。苦於無嗣。志心持此。求無不",
    "X73n1456_031:0684c21": "感應如響。且往往應之者非一。而不信者亦非一。又",
    "X73n1456_031:0684c22": "有持而不應者亦非一。此何以故。以我大士依本師",
    "X73n1456_031:0684c23": "觀音如來。授如幻聞熏聞修金剛三昧。現三十二應",
    "X73n1456_031:0684c24": "身。十四無畏功德。與十方三界六道眾生。同悲仰故。",
    "X73n1456_031:0685a01": "法界眾生。欲求男者。誕生福德智慧之男。生者皆白",
    "X73n1456_031:0685a02": "衣重胞。以示大士不誑眾生之&#x9A10;也。雖然。此男者。果",
    "X73n1456_031:0685a03": "何自而來耶。若即大士現身。而大士不迷。安得所生",
    "X73n1456_031:0685a04": "之男。一一如慈悲現身之士。若非大士現身。又何以",
    "X73n1456_031:0685a05": "求大士而得生。此理難窺。故信之者希。不知大士。既",
    "X73n1456_031:0685a06": "與一切眾生。共一悲仰。是則大士悲仰之心。即眾生",
    "X73n1456_031:0685a07": "願求之心也。其求者。果如大士之心。而大士之心。亦",
    "X73n1456_031:0685a08": "即求者之心。如鏡交光。影影互現。又如谷響。聲叫聲",
    "X73n1456_031:0685a09": "應。未有自心而不應自心者。故曰。自心取自心。非幻",
    "X73n1456_031:0685a10": "成幻法。是則所求之男。實是求者自心所變現。不如",
    "X73n1456_031:0685a11": "是求。故不應耳。所以求而得智慧福德何也。&#x8462;尋常",
    "X73n1456_031:0685a12": "男女。純以婬慾之心求之。故多愚痴。原非智慧心所",
    "X73n1456_031:0685a13": "生也。今不以婬慾心求。而求之於大士。則是原出智",
    "X73n1456_031:0685a14": "慧。智慧。福德之本也。所生福德智慧之男。所謂聲和",
    "X73n1456_031:0685a15": "響順。形直影端。其理無疑也。子寅周伯子。篤信此法。",
    "X73n1456_031:0685a16": "一日入山。焚香作禮。乞書此經。然我亦從大士耳門",
    "X73n1456_031:0685a17": "而入三昧者。第恐子寅。不能作如是觀。故書寫已。又",
    "X73n1456_031:0685a18": "從而解說之。",
    "X73n1456_031:0685a19": "跋姜大隱百城煙水卷",
    "X73n1456_031:0685a20": "[0685a20] 余嘗讀清涼傳。至無著入金剛窟。與文殊茶話間。見",
    "X73n1456_031:0685a21": "諸大士。自雲中冉冉而下。因問此眾龍象。何自而來。",
    "X73n1456_031:0685a22": "殊曰。此吾窟中一萬眷屬。各於十方世界。利生緣畢",
    "X73n1456_031:0685a23": "而歸也。又問世何不知。殊曰。或現帝后妃女國太母",
    "X73n1456_031:0685a24": "身。或現宰官居士黃門長者比丘僧尼。隨類皆入。化",
    "X73n1456_031:0685b01": "化無窮。安可以&#x8FF9;較之耶。今觀 聖慈御筆。賜姜常",
    "X73n1456_031:0685b02": "侍百城&#x70DF;水卷。及諸大宰官題&#x548F;詩。則不必更疑文",
    "X73n1456_031:0685b03": "殊也。姜公別號大隱。為慈寧宮侍中。其所以荷擔如",
    "X73n1456_031:0685b04": "來。輔弼聖化。建立三寶者。功最居多。故能獲此密印。",
    "X73n1456_031:0685b05": "不減髻珠之賞。公當持此。以為利生之&#x52B5;。他日歸來",
    "X73n1456_031:0685b06": "窟中。想文殊見之必合符&#x9A10;也。",
    "X73n1456_031:0685b07": "佛頂尊勝陀羅尼&#x546A;跋",
    "X73n1456_031:0685b08": "[0685b08] 諸佛同證秘密心印。得成無上菩提。含之以為三德",
    "X73n1456_031:0685b09": "秘藏。吐之以為萬行莊嚴。持之以為利生事業。誦之",
    "X73n1456_031:0685b10": "以為潔己妙行。是故一切諸佛因之而成道。一切菩",
    "X73n1456_031:0685b11": "薩因之而轉邪。此則凡所謂密&#x546A;者。皆稱尊勝。而此",
    "X73n1456_031:0685b12": "&#x546A;者。出自毗盧灌頂。為法身所演。又尊勝中之尊勝",
    "X73n1456_031:0685b13": "者也。若書之幡幢。風之所到。影之所臨。觸之者。皆能",
    "X73n1456_031:0685b14": "離苦得樂。又況行之持之。於心含之。而為心印者耶。",
    "X73n1456_031:0685b15": "故首楞嚴曰。若有眾生欲習難除。但當一心。誦我佛",
    "X73n1456_031:0685b16": "頂光聚秘密神&#x546A;。婬火頓除。如湯消&#x6C37;。應念化成無",
    "X73n1456_031:0685b17": "上知覺。噫。一切眾生。皆以婬慾而正性命。今一持此",
    "X73n1456_031:0685b18": "&#x546A;。則命根頓斷。生死永離。又何況彼區區貪瞋癡慢。",
    "X73n1456_031:0685b19": "不化為無上菩提真種子耶。行人明寬。持此有年。今",
    "X73n1456_031:0685b20": "乞海印老人書寫此卷。將終身佩帶。持誦不忘。老人",
    "X73n1456_031:0685b21": "嘉其志行。助其堅強。乃為書之。又贅之以此。將以&#x7B5E;",
    "X73n1456_031:0685b22": "前程示來學者。",
    "X73n1456_031:0685b23": "八大人覺經跋",
    "X73n1456_031:0685b24": "[0685b24] 此八大人覺經。予昔居海上。時時書示弟子輩持誦。",
    "X73n1456_031:0685c01": "今來忘矣。昨達觀師。偶以元雪菴大師。擘窠大書刻",
    "X73n1456_031:0685c02": "本。寄予讀之。恍然如&#x89A9;故物。一向藏之篋笥。未嘗拈",
    "X73n1456_031:0685c03": "出示人。茲小金山鏡心上人。偶持此冊來。乞書法語。",
    "X73n1456_031:0685c04": "余乃躍然。為書此經一過。因歎曰。此足以占感應道",
    "X73n1456_031:0685c05": "交。時節因緣所會耳。佛為眾生說法。唯待機宜。故曰。",
    "X73n1456_031:0685c06": "久默斯要。不務速說。所以未曾說。說時未至故。予初",
    "X73n1456_031:0685c07": "入粵。未見有僧徒酷嗜佛法者。偶一日。過金山上人。",
    "X73n1456_031:0685c08": "乃持所請諸名公。共書四十二章經一冊。請予跋語。",
    "X73n1456_031:0685c09": "自是緇白弟子。書四十二章經者數人。予因為菩提",
    "X73n1456_031:0685c10": "樹下新學沙彌。講說一周。得聞此經者。不啻百什人",
    "X73n1456_031:0685c11": "矣。其機&#x8462;自上人發也。此經乃一切世間諸天及人",
    "X73n1456_031:0685c12": "所希聞者。予生平喜以此經施人。而獨於此地。其機",
    "X73n1456_031:0685c13": "不發。今又因上人而發之。其事&#x8462;亦奇矣。何也。以佛",
    "X73n1456_031:0685c14": "說法。唯待機而動。迫不得已而後應。如洪鐘&#x7C34;受。隨",
    "X73n1456_031:0685c15": "扣而響。是知此段因緣。非特爾也。良以一切眾生。寢",
    "X73n1456_031:0685c16": "此大光明藏。而沉瞑於長夜之夢。從來不覺久矣。非",
    "X73n1456_031:0685c17": "大覺不足以破大夢。非破大夢。不足以稱大人。不唯",
    "X73n1456_031:0685c18": "能覺人者為大人。而能奮力勇猛自覺者。亦大人也。",
    "X73n1456_031:0685c19": "是則能大覺而後為大人。唯大人而後能有大覺。以",
    "X73n1456_031:0685c20": "一念之覺。而破永夜之夢。豈細事哉。嗟乎。予觀大地",
    "X73n1456_031:0685c21": "眾生。同稟此覺。無非大人。第無大人以開覺之耳。吾",
    "X73n1456_031:0685c22": "佛世尊。獨稱大人。其靈山一會。英傑之士。與夫拈花",
    "X73n1456_031:0685c23": "之破顏。少林之面壁。以至六傳五派千七百人。皆所",
    "X73n1456_031:0685c24": "稱自覺覺他。而為有力大人者也。是皆與人同耳。嗟",
    "X73n1456_031:0686a01": "乎。一切眾生。皆證圓覺。所以迷悶而不入者。非覺違",
    "X73n1456_031:0686a02": "拒諸能入者。要之於此八法。不能覺悟。故於生死關",
    "X73n1456_031:0686a03": "頭。不能掉臂。由此甘受沉淪。驅馳苦趣。伶跰辛苦。客",
    "X73n1456_031:0686a04": "作賤人。不能得稱為大人耳。上人能傑然觸發此機。",
    "X73n1456_031:0686a05": "豈非千金之子。流落窮途。一旦而發思歸之念者耶。",
    "X73n1456_031:0686a06": "今吾所書此八大人覺經。實鴈足家音。展之即得故",
    "X73n1456_031:0686a07": "鄉消息。試時時展之。勿暫忘歸計。致慈尊盻盻於常",
    "X73n1456_031:0686a08": "寂之鄉。而倚般若之門也。",
    "X73n1456_031:0686a09": "釋迦觀音志跋",
    "X73n1456_031:0686a10": "[0686a10] 釋氏之學。以全體大用。盡法界量為極則。所謂毗盧",
    "X73n1456_031:0686a11": "遮那海印三昧威神之力。平等顯現。是故一切諸佛",
    "X73n1456_031:0686a12": "之始終。一切菩薩利生之事業。乃至世諦語言。資生",
    "X73n1456_031:0686a13": "之業。無不從此三昧流出。而有廣大不思議力。福慧",
    "X73n1456_031:0686a14": "莊嚴。皆悉具足。乃見法界之妙。且一切聖凡。統不出",
    "X73n1456_031:0686a15": "此。是知吾祖。乃三昧中之一人。所輯釋迦觀音二志。",
    "X73n1456_031:0686a16": "乃述三昧之境界。轉為利生之方便。即述一代時教",
    "X73n1456_031:0686a17": "之法門。又為三昧中之三昧。豈可以世諦文字目之",
    "X73n1456_031:0686a18": "哉。智者觀之。豈不躍然入此三昧。嗟予小子。亦從三",
    "X73n1456_031:0686a19": "昧而興讚歎者也。詎可以恒情而擬議耶。",
    "X73n1456_031:0686a20": "題普念佛求生淨土圖",
    "X73n1456_031:0686a21": "[0686a21] 世人歷劫。久沉生死苦海。輪迴三途。皆因自心妄想",
    "X73n1456_031:0686a22": "煩惱。造種種業。故無出頭之時。佛說西方淨土一門。",
    "X73n1456_031:0686a23": "引攝眾生。出離苦趣。是為最妙法門。一生取辦。楚僧",
    "X73n1456_031:0686a24": "海慧。單勸十方真實為生死人。一心念佛。更無別緣。",
    "X73n1456_031:0686b01": "以眾生煩惱深重。妄想甚多。皆生死根。然非多多之",
    "X73n1456_031:0686b02": "佛。不能度多多之人。今聞汝東居士。刻接引彌陀佛",
    "X73n1456_031:0686b03": "像一尊。通身約圈一千八百。每念佛千聲。以朱填一",
    "X73n1456_031:0686b04": "圈。念完佛身。則計念佛一百八十萬聲。雖積劫百八",
    "X73n1456_031:0686b05": "煩惱。仗佛消除。而淨土可期。生死之苦可永脫矣。且",
    "X73n1456_031:0686b06": "願所勸念佛之人。亦如念佛之數。更望大信心檀越。",
    "X73n1456_031:0686b07": "施紙印散亦相若。惟此功德圓滿。則施者念者。同歸",
    "X73n1456_031:0686b08": "極樂無疑矣。",
    "X73n1456_031:0686b09": "題化城募緣疏",
    "X73n1456_031:0686b10": "[0686b10] 刻藏盛舉。乃自佛法入中國二千餘年。一段大事因",
    "X73n1456_031:0686b11": "緣。令末法無量眾生。種成佛真因。乃至深山窮谷無",
    "X73n1456_031:0686b12": "佛法處。亦得共&#x89A9;釋迦如來大事全藏。惟此功德。實",
    "X73n1456_031:0686b13": "震旦第一希有之勝事。非大悲願力者。不能發此心。",
    "X73n1456_031:0686b14": "然又非大願力者。不能克全其業。今方過半。已費數",
    "X73n1456_031:0686b15": "萬計。故非一人一手一足之力也。刻板之地。始議五",
    "X73n1456_031:0686b16": "臺苦冰雪。次遷徑山苦霧濕。皆非久計。末遷化城。可",
    "X73n1456_031:0686b17": "謂得所。其建議始馮太史。恢復得吳中丞。克荷者。末",
    "X73n1456_031:0686b18": "得澹居鎧公。皆莫大之願力也。但貯板之房。須高廠。",
    "X73n1456_031:0686b19": "架。使離地透風。不致易壞。即板成。而安置之功。殊非",
    "X73n1456_031:0686b20": "一人一力可措也。今觀馮吳二公疏意。甚至頭目髓",
    "X73n1456_031:0686b21": "腦之不惜。此何等苦心哉。予嘗謂世有一代之人。皆",
    "X73n1456_031:0686b22": "同心夙願。業已久在如來光明藏中。所謂緣熟即現。",
    "X73n1456_031:0686b23": "今行乞之僧。大似執舊&#x52B5;以訪同願。固知一見而興",
    "X73n1456_031:0686b24": "起者。皆往昔同盟。且謂當來同會也。其所施。又何計",
    "X73n1456_031:0686c01": "金錢幣帛哉。心與此法量等&#x8657;空。而福亦量等&#x8657;空",
    "X73n1456_031:0686c02": "界矣。",
    "X73n1456_031:0686c03": "題雲棲大師小像",
    "X73n1456_031:0686c04": "[0686c04] 至人無身。以願力為身。至人無事。以利生為事。故身",
    "X73n1456_031:0686c05": "非我有。事非己為。此所以身不能拘。事不能累。觀師",
    "X73n1456_031:0686c06": "住世八十餘年。建立度生事業者過半。知其未出世",
    "X73n1456_031:0686c07": "前。皆操為人之具也。即其法門。攝受無量眾生。而同",
    "X73n1456_031:0686c08": "出生死者。不知其幾何人。是則師雖隨緣去來。幻化",
    "X73n1456_031:0686c09": "死生。而法身常住。與山川相為悠久。又豈可以此色",
    "X73n1456_031:0686c10": "相求之哉。瞻者當如空生晏坐石室。真見如來。必致",
    "X73n1456_031:0686c11": "天帝散花。而興讚歎也。",
    "X73n1456_031:0686c12": "放生文跋",
    "X73n1456_031:0686c13": "[0686c13] 聖人之教。以五常治世。仁為首。不殺曰仁。佛設五戒。",
    "X73n1456_031:0686c14": "以不殺第一。是知聖人之心。以慈為本。經云。孝名為",
    "X73n1456_031:0686c15": "戒。斯則戒以孝為本。以一切眾生。有知覺者。皆有佛",
    "X73n1456_031:0686c16": "性。若殺生。則斷絕佛性。又不止於冤債相尋而已。是",
    "X73n1456_031:0686c17": "故凡在長劫生死之中。往來六道。何趣不至。何身不",
    "X73n1456_031:0686c18": "受。即其所殺之生。皆過去多生之父母兄弟妻子六",
    "X73n1456_031:0686c19": "親可知也。今殺其命而食其肉。豈非骨肉自相吞食",
    "X73n1456_031:0686c20": "乎。佛以孝為戒。故知不殺。則孝之大者。豈止惜物命",
    "X73n1456_031:0686c21": "已也。悲夫。世人之迷。相習食噉而不悟。豈不痛哉。故",
    "X73n1456_031:0686c22": "聖人戒以不殺。以全佛性。此又不止世間之孝而已。",
    "X73n1456_031:0686c23": "此蓮池大師。所以普勸放生。以稟佛之心。人能遵而",
    "X73n1456_031:0686c24": "行之。非特得師之心。適足以盡大孝。全佛性。而為成",
    "X73n1456_031:0687a01": "佛之因矣。豈細事哉。刻此書以廣化多人。此不獨廣",
    "X73n1456_031:0687a02": "大師之心。實廣佛之慈悲。非世之尋常口語也。宜篤",
    "X73n1456_031:0687a03": "信之。",
    "X73n1456_031:0687a04": "題殺生現報錄",
    "X73n1456_031:0687a05": "[0687a05] 佛言。一切眾生蠢動含靈。皆有佛性。又云。眾生從無",
    "X73n1456_031:0687a06": "量劫輪迴生死。無一類而不受生身。是則現見諸有",
    "X73n1456_031:0687a07": "命者。非獨慧命。皆過去之親因。迷而不知也。眾生痴",
    "X73n1456_031:0687a08": "迷。又不唯食噉。而且以他命網利。以養己養親。是所",
    "X73n1456_031:0687a09": "殺者。豈唯斷佛慧命。抑殺害親因。向說報在來世。今",
    "X73n1456_031:0687a10": "觀此錄。則明明目前現報。人人共所見聞。斯則非斷",
    "X73n1456_031:0687a11": "他慧命。殺己親因。實殺己身。而自速其死也。何待未",
    "X73n1456_031:0687a12": "來。可不懼哉。觀此錄。即佛說此是花報。果在地獄。能",
    "X73n1456_031:0687a13": "持而奉行之。即奉三世佛法矣。",
    "X73n1456_031:0687a14": "刻五大師傳題辭",
    "X73n1456_031:0687a15": "[0687a15] 予頃讀錢太史集護法錄。見宋學士作 國初高僧",
    "X73n1456_031:0687a16": "傳。法門之盛。何其偉歟。恭惟我 聖祖開基創業。建",
    "X73n1456_031:0687a17": "立三寶。崇重法門。超越百代。而一時名德。光揚佛祖",
    "X73n1456_031:0687a18": "之道。不減在昔。&#x8462;千載一時。自此而降。漸漸寂寥。而",
    "X73n1456_031:0687a19": "嘉隆之際極矣。何幸 先皇太聖母。身式 聖主。興",
    "X73n1456_031:0687a20": "揚佛事。遍滿宇內。四十餘年。未嘗暫息。亦從前所未",
    "X73n1456_031:0687a21": "有也。若法門龍象。五大師際會一時。雖體用不同。理",
    "X73n1456_031:0687a22": "事各別。其所以扶樹宗教。開人天之眼目。作長夜之",
    "X73n1456_031:0687a23": "智燈。未嘗不與佛祖同途合轍。況巍巍堂堂。為大光",
    "X73n1456_031:0687a24": "明幢哉。予幸從諸師之後。獨愧薄劣。不能拈一莖草。",
    "X73n1456_031:0687b01": "第申讚歎。願流光不昧。照耀末世。故作三銘二傳。以",
    "X73n1456_031:0687b02": "俟後之執僧史者。有所采焉。",
    "X73n1456_031:0687b03": "題法雷遠震卷贈五臺空印法師開化雲中",
    "X73n1456_031:0687b04": "(以下東海遺稿附)",
    "X73n1456_031:0687b05": "[0687b05] 佛未出世。祖未西來。一塵未剖。大地凝然。萬象露法",
    "X73n1456_031:0687b06": "身之體。&#x8657;空演無字之經。見之者盲。聞之者聾。靡不",
    "X73n1456_031:0687b07": "悶悶靈明。昭昭業識。若昏夜而履碪巖。赤身而臨毒",
    "X73n1456_031:0687b08": "壑。慈眼視之。有不堪其憂者。躍然而起。影落此中。則",
    "X73n1456_031:0687b09": "萬死一生。甘苦同受。忉忉三藏。廣長舌為之乾焦。咄",
    "X73n1456_031:0687b10": "咄一拳。老婆心為之滴血。此我大師。不得已而臨蒞",
    "X73n1456_031:0687b11": "三途。現身異類。或師子頻伸。或象王迴顧。將無作有。",
    "X73n1456_031:0687b12": "弄假成真。幻化人天。顛倒豪傑。此甘露門以之而開。",
    "X73n1456_031:0687b13": "大法雷因之而振。頓使寒谷生春。萌芽漸發。三草二",
    "X73n1456_031:0687b14": "木。引蔓抽條。上中下根。花果敷實者。不可得而勝數",
    "X73n1456_031:0687b15": "矣。即應緣施設。敲唱齊行。節拍成令。無非將機就機。",
    "X73n1456_031:0687b16": "以楔出楔。豈有實法與人哉。後之觀場者。認不真為",
    "X73n1456_031:0687b17": "真。執無說而說。然而舌亦為之乾焦。心亦為之滴血。",
    "X73n1456_031:0687b18": "悲夫誨者諄諄。聽者莫莫。且而恃為真宰。將伐全功。",
    "X73n1456_031:0687b19": "竟無尺寸之賞。方嬰長劫之&#x898A;者。此何以故。&#x8462;亦將",
    "X73n1456_031:0687b20": "無作有。弄假成真。以不知幻化人天。以致豪傑顛倒",
    "X73n1456_031:0687b21": "耳。醍醐毒藥。生死由誰。惟此未嘗不涕下也。嗟乎。吾",
    "X73n1456_031:0687b22": "師之心。誰能師之。吾師之行。孰能行之。後師者。謂之",
    "X73n1456_031:0687b23": "慈父孝子。能行者。謂之法王忠臣。親親尊尊。此余生",
    "X73n1456_031:0687b24": "平扼腕而求之者。難見其人。惟法師澄公者。宜其人",
    "X73n1456_031:0687c01": "也。公早禮空王。不&#x8EAD;人偽。長超諸有。嚴淨毗尼。翩翩",
    "X73n1456_031:0687c02": "濁世。挺挺青蓮。寂寂空山。崚崚&#x6C37;雪。滿腔肝膽。生鐵",
    "X73n1456_031:0687c03": "鑄成。三藏微言。一串穿&#x5374;。與文殊為友。故棲遲於文",
    "X73n1456_031:0687c04": "殊之場。以師子為兒。乃戲遊於師子之窟。釀慈雲於",
    "X73n1456_031:0687c05": "空谷。垂靉靆於清涼。今也一管&#x7070;飛。不萌花發。將見",
    "X73n1456_031:0687c06": "春回大地。欣看草木皆榮。法雷振於雲中。甘露灑於",
    "X73n1456_031:0687c07": "劫外。吐青蓮於舌根。溉醍醐於心地。直使盲者明。聾",
    "X73n1456_031:0687c08": "者聰。昏者惺。死者生。花者實。枯者榮。不恃不伐。不攝",
    "X73n1456_031:0687c09": "不驚。執金剛&#x5292;。據涅槃城。使諸魔眾。盡稽首而歸命。",
    "X73n1456_031:0687c10": "此何以故。良由師吾師心。行吾師行。知將無而作有。",
    "X73n1456_031:0687c11": "解弄假以成真。故亦能顛倒豪傑。幻化天人。望受繫",
    "X73n1456_031:0687c12": "珠之賞。將解長劫之嬰。可謂慈父之孝子。法王之忠",
    "X73n1456_031:0687c13": "臣。苟如是。始可報吾師之恩。與公把臂同遊於不死",
    "X73n1456_031:0687c14": "不生。不然則但聞其聲。不見其形。又何稱為有力大",
    "X73n1456_031:0687c15": "人。公其不然。請聽空中十方諸佛謦欬之音。",
    "X73n1456_031:0687c16": "題國朝高僧行&#x811A;卷贈慧菴鑒上人",
    "X73n1456_031:0687c17": "[0687c17] 古人為生死事大。故割愛遺榮。登山涉水。參訪知識。",
    "X73n1456_031:0687c18": "相求於苦空寂寞之&#x6FF5;。決擇己躬。發明向上。每於明",
    "X73n1456_031:0687c19": "眼人前。揚眉瞬目。一棒一喝之下。忽然迸裂。身心脫",
    "X73n1456_031:0687c20": "落。如冷&#x7070;豆爆。使無量劫來。生死情根。一時頓拔。當",
    "X73n1456_031:0687c21": "下如斷索師子。跳擲縱橫。自在遊戲。了無纖毫&#x898A;絆。",
    "X73n1456_031:0687c22": "所以稱為大力量人。此吾出家兒。發足超方第一步",
    "X73n1456_031:0687c23": "行徑也。自鼻祖西來。首行此令。凜凜寰中。如唐之馬",
    "X73n1456_031:0687c24": "祖南嶽臨濟德山趙州雲門。宋之永明大慧。元之雪",
    "X73n1456_031:0688a01": "巖中峰。諸大老。一&#x8109;相傳。如閫外將軍。風行萬里。故",
    "X73n1456_031:0688a02": "每遇鉗錘。遭毒手者。靡不通身粉碎。骨肉俱融。悲夫",
    "X73n1456_031:0688a03": "去聖時遙。此道寥寥。知音者稀。惟我朝漠然無聞。居",
    "X73n1456_031:0688a04": "常以此痛心。將謂獅弦絕響矣。偶乞食王城。幻住慈",
    "X73n1456_031:0688a05": "氏樓閣。一日居士閻君。持國初尊宿。送僧行&#x811A;偈十",
    "X73n1456_031:0688a06": "八首。觀季潭泐大師上堂數語。風規自足。不減古人。",
    "X73n1456_031:0688a07": "余歡喜贊歎。何幸二百餘年。生此末運。獲&#x89A9;先覺廣",
    "X73n1456_031:0688a08": "大三昧。於一毫端頭。良夙緣也。此卷業已進之秘府。",
    "X73n1456_031:0688a09": "因跋數語。願將此話流布人間。適唐抑所。袁玉蟠。王",
    "X73n1456_031:0688a10": "衷白。三太史公過訪。談及將欲修國朝高僧傳。正博",
    "X73n1456_031:0688a11": "采法門行&#x811A;事。遂將此托之。時慧菴鑒公。見而懇之。",
    "X73n1456_031:0688a12": "惟公幼入黃門。錦玉叢中。志痛生死。一旦棄如涕唾。",
    "X73n1456_031:0688a13": "遠遊名山。參訪知識。廣求決擇。今隱居伏牛。意其必",
    "X73n1456_031:0688a14": "曾遭毒手如古人者。故見此語相親乎。不然。則如嚼",
    "X73n1456_031:0688a15": "木札&#x7FAE;。咬鐵飣飯耳。公將歸故山。余亦東還窟中。不",
    "X73n1456_031:0688a16": "惜疲勞。為書一過。公能於此一言。洞見古人。方始不",
    "X73n1456_031:0688a17": "負出家之志。可作出塵標格。不然。不但不重己靈。抑",
    "X73n1456_031:0688a18": "且累及海印也。",
    "X73n1456_031:0688a19": "題竹林大師示門人振宗法語後",
    "X73n1456_031:0688a20": "[0688a20] 宗禪者多毀教。習教者多昧禪。是以禪教話為兩橛。",
    "X73n1456_031:0688a21": "古之師匠。竟不能一其指歸。即圭山和會宗教。猶以",
    "X73n1456_031:0688a22": "為隔羅見月。上下千百年來。學者無能一其趣向。此",
    "X73n1456_031:0688a23": "無他。乃乏正眼師承。為之剖破藩籬。所謂不是無禪。",
    "X73n1456_031:0688a24": "只是無師。以禪宗者乏多聞。宗教無正眼。此大道所",
    "X73n1456_031:0688b01": "以難明也。清涼竹林大師。踞華座。萬指圍遶。善說法",
    "X73n1456_031:0688b02": "要。號當代義龍。尋常履踐。不涉玄途。觀其示門人語",
    "X73n1456_031:0688b03": "句。大有宗門作略。苟無正眼。安能出詞吐氣。如是之",
    "X73n1456_031:0688b04": "雄&#x5FA4;乎。可以文字師概目之耶。嗟乎。學者久墮知見",
    "X73n1456_031:0688b05": "網中。非金剛王&#x5292;。不能一揮裂之。大師以此示振宗",
    "X73n1456_031:0688b06": "學人。是必為當家種草。定不負此一段因緣。若以尋",
    "X73n1456_031:0688b07": "常葛藤視之。不唯當面錯過。抑且辜負法恩多矣。",
    "X73n1456_031:0688b08": "題三山真侍者行&#x811A;卷後",
    "X73n1456_031:0688b09": "[0688b09] 此國初十八高僧。示行&#x811A;僧語也。余竊謂禪源一脈。",
    "X73n1456_031:0688b10": "自中峰後。&#x95B4;其無人。空谷而下。多帶廉纖。無復古人",
    "X73n1456_031:0688b11": "作略。如脫索獅子也。甲午冬。寓大都慈壽方丈。西雲",
    "X73n1456_031:0688b12": "閻公。持所錄前偈致予。予讀之三復。歎曰。人天眼目。",
    "X73n1456_031:0688b13": "猶在不滅。惜乎不見諸老手澤。遂記而藏之明年三",
    "X73n1456_031:0688b14": "月。予即以法罹難。遣雷陽。於是年十月出都。侍者福",
    "X73n1456_031:0688b15": "善。收予海印草。負笈隨度嶺。就行間。往來瘴海及曹",
    "X73n1456_031:0688b16": "溪者。十有五年矣。庚戌春王正月。予喜謝曹溪負。身",
    "X73n1456_031:0688b17": "得自由。善欲歸省。上元後五日。持予數年積草。於濛",
    "X73n1456_031:0688b18": "江舟中。檢拾殘楮。偶得此卷讀之。慨憶當日題墨未",
    "X73n1456_031:0688b19": "乾。即有萬里之行。詎意今忽得此故物耶。古人云。欲",
    "X73n1456_031:0688b20": "識佛性義。當觀時節因緣。豈非佛祖冥加。以神力而",
    "X73n1456_031:0688b21": "攝受之耶。不然。何以始終見此。如出方網三昧。彈指",
    "X73n1456_031:0688b22": "謦欬時也。燈下展卷。喜而不寐。乃為侍者重書一過。",
    "X73n1456_031:0688b23": "嗟予老朽。固不堪與諸老把臂共行。善當不減三山",
    "X73n1456_031:0688b24": "真侍者。行&#x811A;事也。古人閒垂一言半語。如天普&#x8462;。似",
    "X73n1456_031:0688c01": "地普擎。老人信手拈來。於一毫端作大佛事。則諸大",
    "X73n1456_031:0688c02": "老似掩耳偷鈴。老漢未免畫蛇添足。善侍者縛作一",
    "X73n1456_031:0688c03": "束。擲向東洋大海。尤較三山百步。否則未免祖禰不",
    "X73n1456_031:0688c04": "了。殃及兒孫也。",
    "X73n1456_031:0688c05": "題達觀禪師送三禪人遊方卷後",
    "X73n1456_031:0688c06": "[0688c06] 從古出家兒。為生死大事。不能自決。故辦草鞋。登山",
    "X73n1456_031:0688c07": "涉水。訪求大知識決擇之。然其大善知識。如踞地師",
    "X73n1456_031:0688c08": "子。一毛不敢攖傍。纔傍則命根頓斷。凡垂一言半句。",
    "X73n1456_031:0688c09": "如晴空霹靂閃電。使人耳聾眼花。自救性命不暇。況",
    "X73n1456_031:0688c10": "又敢弄佛法禪道乎。此中利害。知之者希。嗚呼。二百",
    "X73n1456_031:0688c11": "年來。行&#x811A;僧不少。犯此令者。幾何其人。今某三禪者。",
    "X73n1456_031:0688c12": "以行&#x811A;事自負。其志可嘉。既見達觀禪師。爪牙已露。",
    "X73n1456_031:0688c13": "命根不斷。又欲別求知識。余見此卷而笑曰。三禪者",
    "X73n1456_031:0688c14": "持此卷行&#x811A;。如請上方&#x5292;討賊。不知他時後日。何以",
    "X73n1456_031:0688c15": "繳報。",
    "X73n1456_031:0688c16": "題達觀大師祭&#x5FA7;融大和尚文後",
    "X73n1456_031:0688c17": "[0688c17] 昔延陵季子。挂&#x5292;於徐君墓。謂心許於生前。報知於",
    "X73n1456_031:0688c18": "身後。以為義高千古。世諦如此。況出世乎。古人為生",
    "X73n1456_031:0688c19": "死事大。割愛辭親。參訪知識而決擇之。每於一言啟",
    "X73n1456_031:0688c20": "&#x5EF8;。施者如天普&#x8462;。受者如地普擎。投機於石火電光",
    "X73n1456_031:0688c21": "之間。而生死情塵。迸然雷裂。豈偶然哉。故其恩深。似",
    "X73n1456_031:0688c22": "一滴入海。當與之同枯矣。豈值生前身後而已耶。予",
    "X73n1456_031:0688c23": "觀達師祭&#x5FA7;老文。深有感焉。噫。且一飯千金莫報。以",
    "X73n1456_031:0688c24": "為奇事。一語窮劫不泯。又豈等閒。嗚呼。&#x5FA7;老度生六",
    "X73n1456_031:0689a01": "十餘年。法施將滿大地。至若知恩報恩。人間幾幾。藉",
    "X73n1456_031:0689a02": "令人人如達師者。則大通之因地。又不必取於墨劫",
    "X73n1456_031:0689a03": "之前也。然其&#x5FA7;老之不朽者。賴一語。一語之不朽者。",
    "X73n1456_031:0689a04": "墨點存焉。觀者如此。可謂不辜本有矣。",
    "X73n1456_031:0689a05": "佛奴歌跋",
    "X73n1456_031:0689a06": "[0689a06] 吳年少比丘大川。發大心。願以一&#x9262;供十萬八千眾。",
    "X73n1456_031:0689a07": "其行最苦。是故諸長者居士。聞而歡喜。咸皆讚歎。唯",
    "X73n1456_031:0689a08": "顧實甫歌。有蕭梁求為佛家奴之句。&#x8462;標其能忘身",
    "X73n1456_031:0689a09": "三寶。以略&#x803B;天下之自重。不若蕭梁者。達觀可禪師",
    "X73n1456_031:0689a10": "見而異之。乃盡力奴狀。聲為歌以發之。余長歌三疊",
    "X73n1456_031:0689a11": "而歎曰。藉令黃面碧眼觸此。亦當捧腹絕倒。況奴奴",
    "X73n1456_031:0689a12": "者乎。以宗門向上事。不涉玄途。尊貴無匹。即以尊貴",
    "X73n1456_031:0689a13": "自居。猶是奴兒婢子。呼為頂墮。況種種意想攀緣。流",
    "X73n1456_031:0689a14": "注諸行耳。雖然。少年比丘何為處此。常憶昔有富主。",
    "X73n1456_031:0689a15": "性不易事。唯一奴當心。其晝主極欲以使奴。奴苦無",
    "X73n1456_031:0689a16": "當。其夜主夢為奴。奴夢為主。亦極欲以使奴。奴亦無",
    "X73n1456_031:0689a17": "當。然夢覺等而苦樂異。復何怪哉。今此比丘將以白",
    "X73n1456_031:0689a18": "晝之奴。求為夢中之主。其所供十萬多眾。豈亦白晝",
    "X73n1456_031:0689a19": "之主。將為夢中之奴耶。噫。生死涅槃。猶如昨夢。比丘",
    "X73n1456_031:0689a20": "知此。可以滴水供養十方恒沙世界。諸佛眾生。受用",
    "X73n1456_031:0689a21": "無盡矣。何區區十萬八千為。其無以限量心。自割如",
    "X73n1456_031:0689a22": "來無量境界也。",
    "X73n1456_031:0689a23": "壽昌語錄題辭",
    "X73n1456_031:0689a24": "[0689a24] 壽昌老人。生平行履。惟放身捨命。於空山寂寞之&#x6FF5;。",
    "X73n1456_031:0689b01": "墾土地。博得滿腔氣息。尋常潑撒向人天眾前。如撾",
    "X73n1456_031:0689b02": "毒鼓。使聞聲者聾。中毒者死。而中毒者幾何人哉。憶",
    "X73n1456_031:0689b03": "昔黃面老子。在靈山會上。領一隊懵懂漢。逐日著衣",
    "X73n1456_031:0689b04": "持&#x9262;。沿街過巷。乞得一摶冷飯。歸來飽&#x98E1;後。洗&#x9262;收",
    "X73n1456_031:0689b05": "衣。趺座而坐。閒打葛藤。如此以為家常過活。若是者",
    "X73n1456_031:0689b06": "三十餘年。而人天大眾瞢然。畢竟不知所為何事。偶",
    "X73n1456_031:0689b07": "於一日被空生&#x89B7;破。遂發歎曰。希有世尊。世尊見其",
    "X73n1456_031:0689b08": "眼目動定。遂為盡力。胡亂一上。直使空生纖疑盡淨。",
    "X73n1456_031:0689b09": "命根勦絕而後已。故空生感悟切心。涕淚悲泣。痛哭",
    "X73n1456_031:0689b10": "稱歎。而不容口。至此黃面老子。氣悶少舒。始不負從",
    "X73n1456_031:0689b11": "前一片婆心。今觀壽昌钁頭。大似黃面衣&#x9262;。此語不",
    "X73n1456_031:0689b12": "減靈山葛藤。當知此話大行。如毒&#x76B7;聲。不知中其毒",
    "X73n1456_031:0689b13": "者。能幾何人。至其感悟流涕。如空生者。又不知能得",
    "X73n1456_031:0689b14": "幾何人也。諺語有云。相識滿天下。知心能幾人。後之",
    "X73n1456_031:0689b15": "讀此語者。若作言語話會。則有負壽昌。若不作言語",
    "X73n1456_031:0689b16": "話會。則有負自己。若兩不相負。當於未舉以前。把钁",
    "X73n1456_031:0689b17": "頭處。薦取始得。",
    "X73n1456_031:0689b18": "跋可禪人行&#x811A;卷",
    "X73n1456_031:0689b19": "[0689b19] 昔法照齋次。見萬佛菩薩。現形於&#x9262;中。不知何以故。",
    "X73n1456_031:0689b20": "乃問僧云。此五臺文殊化境也。遂發足履五臺。願見",
    "X73n1456_031:0689b21": "文殊。乃至果見文殊。授以念佛法門。照可禪人。先從",
    "X73n1456_031:0689b22": "雲棲得念佛三昧。今欲往求文殊印證則可。倘問南",
    "X73n1456_031:0689b23": "方法眾。不可被前後三三。當面瞞&#x5374;也。",
    "X73n1456_031:0689b24": "[0689b24] 又。",
    "X73n1456_031:0689c01": "[0689c01] 照可禪人。初住黃山。以華嚴為業。所謂於一塵中入",
    "X73n1456_031:0689c02": "正定也。今從他方起處。欲破塵出經。將誅茅於西湖",
    "X73n1456_031:0689c03": "之上。意須長者插一莖草。老人直謂之不然。以無礙",
    "X73n1456_031:0689c04": "法界。遇緣即宗。隨處具足。但稟明於心。又何假外耶。"
}