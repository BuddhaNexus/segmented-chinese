{
    "X27n0577_001:0001a04": "妙法蓮花經疏目次",
    "X27n0577_001:0001a05": "卷上",
    "X27n0577_001:0001a06": "序品第一方便品第二",
    "X27n0577_001:0001a07": "譬喻品第三信解品第四",
    "X27n0577_001:0001a08": "卷下",
    "X27n0577_001:0001a09": "藥草喻品第五授記品第六",
    "X27n0577_001:0001a10": "化城喻品第七五百弟子受記品第八",
    "X27n0577_001:0001a11": "授學無學人記品第九法師品第十",
    "X27n0577_001:0001a12": "見寶塔品第十一持品第十二",
    "X27n0577_001:0001a13": "安樂行品第十三踊出品第十四",
    "X27n0577_001:0001a14": "壽量品第十五分別功德品第十六",
    "X27n0577_001:0001a15": "隨喜功德品第十七法師功德品第十八",
    "X27n0577_001:0001a16": "常不輕品第十九如來神力品第二十",
    "X27n0577_001:0001a17": "屬累品第二十一藥王本事品第二十二",
    "X27n0577_001:0001a18": "妙音品第二十三觀世音品第二十四",
    "X27n0577_001:0001a19": "陀羅尼品第二十五妙莊嚴王品第二十六",
    "X27n0577_001:0001a20": "普賢菩薩勸發品第二十七",
    "X27n0577_001:0001b05": "No. 577",
    "X27n0577_001:0001b06": "妙法蓮花經疏",
    "X27n0577_001:0001b08": "笠道生 撰",
    "X27n0577_001:0001b09": "[0001b09] 夫微言幽賾。妙絕聆矚。致使採翫者寡。撫哂者眾。豈",
    "X27n0577_001:0001b10": "非道而俗反者哉。余少預講末。而偶好玄□。俱文義",
    "X27n0577_001:0001b11": "富&#x613D;。事理兼邃。既識非芥石。難可永紀。聊於講日。疏",
    "X27n0577_001:0001b12": "錄所聞。述記先言。其猶&#x76B7;生。又以元嘉九年春之三",
    "X27n0577_001:0001b13": "月。於盧山東林精舍。又治定之。加採訪眾本。具成一",
    "X27n0577_001:0001b14": "卷。庶釆悟君子。脫有省者。望領久繫□表。不以人徹",
    "X27n0577_001:0001b15": "廢道也。",
    "X27n0577_001:0001b16": "[0001b16] 妙法。夫至像無形。至音無聲。希微絕朕思之境。豈有",
    "X27n0577_001:0001b17": "形言者哉。所以殊經異唱者。理豈然乎。寔由蒼生機",
    "X27n0577_001:0001b18": "感不一。啟悟萬端。是以大聖示有分流之疏。顯以參",
    "X27n0577_001:0001b19": "差之教。始於道樹。終于泥曰。凡說四種法輪。一者善",
    "X27n0577_001:0001b20": "淨法輪。謂始說一善。乃至四空。令去三塗之穢。故謂",
    "X27n0577_001:0001b21": "之淨。二者方便法輪。謂以無漏道品。得二涅槃。謂之",
    "X27n0577_001:0001b22": "方便。三者真實法輪。謂破三之偽。成一之美。謂之真",
    "X27n0577_001:0001b23": "實。四者無餘法輪。斯則會歸之談。乃說常住妙旨。謂",
    "X27n0577_001:0001b24": "無餘也。此經以大乘為宗。大乘者。謂平等大慧。始於",
    "X27n0577_001:0001c01": "一善。終乎極慧。是也。平等者。謂理無異趣。同歸一極",
    "X27n0577_001:0001c02": "也。大慧者。就終為稱耳。若統論始末者。一豪之善。皆",
    "X27n0577_001:0001c03": "是也。乘者。理運彌載。代苦為義也。妙者。若論如來吐",
    "X27n0577_001:0001c04": "言陳教。何經非妙。所以此經偏言妙者。以昔權三之",
    "X27n0577_001:0001c05": "說非實。今云無三。斯則言當理愜。無昔&#x8657;偽。謂之妙",
    "X27n0577_001:0001c06": "耳。法者體。無非法。真莫過焉。[0001c06] 蓮花者。嗟茲經也。然器",
    "X27n0577_001:0001c07": "象之妙。莫踰蓮華。蓮華之美。榮在始敷。始敷之盛。則",
    "X27n0577_001:0001c08": "子盈於內。色香味足。謂之分陀利。無三之唱。事同之",
    "X27n0577_001:0001c09": "也。&#x8657;談既亡。真言存焉。誠言既播。歸一之實。顯乎其",
    "X27n0577_001:0001c10": "中矣。經者。世之經緯。成自素帛。斯之經緯。顯乎行者",
    "X27n0577_001:0001c11": "真光之綵也。",
    "X27n0577_001:0001c12": "[0001c12] 序品者。夫與言立語。必有其漸。將欲命乎微言。故顯",
    "X27n0577_001:0001c13": "瑞於先。斯則眾篇之&#x685B;胤。法花之日月。亦駭物視聽。",
    "X27n0577_001:0001c14": "肅其欲聞之情也。此經所明。凡有三段。始於序品。訖",
    "X27n0577_001:0001c15": "安樂行。此十三品。明三因為一因。從踊出。至于屬累",
    "X27n0577_001:0001c16": "品。此八品辨三果。從藥王終於普賢。此六品均三人",
    "X27n0577_001:0001c17": "為一人。斯則蕩其封異之情。泯其分流之滯也。",
    "X27n0577_001:0001c18": "[0001c18] 如是者。傳經者辭也。所以經傳遐代。休音不絕者有",
    "X27n0577_001:0001c19": "由。而然如世有符印。則無關而不過。經以五事。印其",
    "X27n0577_001:0001c20": "首者。亦令斯道。無難而不通矣。如者當理之言。言理",
    "X27n0577_001:0001c21": "相順。謂之如也。是者。無非之稱。此目如來一切說也。",
    "X27n0577_001:0001c22": "[0001c22] 我聞。將欲傳之於未聞。若有言而不傳。便是從設。不",
    "X27n0577_001:0001c23": "在能說。貴在能傳。可謂道貴兼忘者也。廢我從聞。聞",
    "X27n0577_001:0001c24": "從於佛來。明出非己心。故經傳歷世。妙軌不輟也。",
    "X27n0577_001:0002a01": "[0002a01] 一時。言雖當理。若不會時。亦為&#x8657;唱。故次明一時。時",
    "X27n0577_001:0002a02": "者。物機感聖。聖能垂應。凡聖道交。不失良機。謂之一",
    "X27n0577_001:0002a03": "時。",
    "X27n0577_001:0002a04": "[0002a04] 佛在王舍城。法身雖無不在。若不記說之處。猶為猛",
    "X27n0577_001:0002a05": "浪。不得不序之證說。此山有五處。於何說耶。耆闍崛",
    "X27n0577_001:0002a06": "山精舍也。",
    "X27n0577_001:0002a07": "[0002a07] 與大比丘眾。若聞而獨。由亦難信。縱使我等及凡。未",
    "X27n0577_001:0002a08": "勉於獨。明共聞之人。皆是我上。舉以證經。比丘者。破",
    "X27n0577_001:0002a09": "惡之通稱也。所以先烈聲聞。後菩薩者。斯則內外之",
    "X27n0577_001:0002a10": "異。內則有局。外無方。故宜爾也。亦表佛化。自近而之",
    "X27n0577_001:0002a11": "遠。道無不在矣。大者。於九十六種。為其[宋-木+取]也。",
    "X27n0577_001:0002a12": "[0002a12] 阿若憍陳如。阿若。宋云得無學智也。憍陳如姓也。最",
    "X27n0577_001:0002a13": "初得道。因為名焉。摩訶迦葉。摩訶大也。迦葉姓也。其",
    "X27n0577_001:0002a14": "既年耆。兼復懷德。故云爾也。迦葉。婆羅門姓。優樓頻",
    "X27n0577_001:0002a15": "螺。優樓頻螺木&#x82FD;林也。其常住此林。以處為名。伽耶",
    "X27n0577_001:0002a16": "迦葉。伽耶城名也。住此城側。即以為名。那提是河名",
    "X27n0577_001:0002a17": "也。生此河邊。因以為字。舍利弗。是母名也。其母眼似",
    "X27n0577_001:0002a18": "舍利鳥。因為名也。弗者子也。舍利母。高才善論。天下",
    "X27n0577_001:0002a19": "所識。故因母名。名舍利也。大目楗連。字拘律陀。出婆",
    "X27n0577_001:0002a20": "羅門種姓也。摩訶迦旃延。南天竺婆羅門姓。即以本",
    "X27n0577_001:0002a21": "姓為名。阿菟樓馱。宋云不沒。劫賓那是字也。無語譯",
    "X27n0577_001:0002a22": "之。憍梵波提。憍梵名牛。波提曰足。生即&#x811A;似牛足。因",
    "X27n0577_001:0002a23": "號其為牛足。離婆多。宿名也。此宿出時生。即以為名。",
    "X27n0577_001:0002a24": "畢陵伽婆嗟。畢陵伽字也。婆嗟姓也。薄拘羅。名肥盛",
    "X27n0577_001:0002b01": "也。摩訶拘絺羅。名大膝也。難陀名歡喜也。即是佛弟",
    "X27n0577_001:0002b02": "也。孫陀羅難陀。名柔濡。端政歡喜也。富樓那姓也。彌",
    "X27n0577_001:0002b03": "多羅尼子。亦云滿願。彌多羅尼。母字也。其母辨才大",
    "X27n0577_001:0002b04": "智。多人所識。母貴其母。故稱其姓。因母為名。名子也。",
    "X27n0577_001:0002b05": "須菩提名善吉。亦曰空生。阿難色貌端政。人見歡喜",
    "X27n0577_001:0002b06": "也。是佛成道日生。故謂歡喜。羅&#x777A;羅。宋云不放。六年",
    "X27n0577_001:0002b07": "在胎。謂之不放。眾所知識。此諸聲聞。德著於內。名揚",
    "X27n0577_001:0002b08": "於外。遐邇傾心。孰不識哉。所以列名歎德者。大明小",
    "X27n0577_001:0002b09": "乘之法。即菩薩道也。[0002b09] 摩訶波闍波提。次列尼眾。摩訶",
    "X27n0577_001:0002b10": "波闍波提。宋言大愛道。羅&#x777A;羅母耶輸陀羅。宋云持",
    "X27n0577_001:0002b11": "勝遠聞。[0002b11] 菩薩八萬人。聲聞本以盡苦為義。故先言累",
    "X27n0577_001:0002b12": "亡。菩薩之道。發心兼被。不存袪結。唯欲濟物之然方。",
    "X27n0577_001:0002b13": "其唯總持。乃至四弁。故先序其振&#x79E1;之妙術。終云度",
    "X27n0577_001:0002b14": "人無量也。[0002b14] 供養諸佛。此言昔因之行也。[0002b14] 以慈修身。自",
    "X27n0577_001:0002b15": "下。明菩薩三業之功也。愍育弱喪。以慈修身也。言身。",
    "X27n0577_001:0002b16": "兼口意也。通達大智。此語其自己之所得。於下為通",
    "X27n0577_001:0002b17": "達耳。到於彼岸。窮其所到云爾。名稱普聞。德著於內。",
    "X27n0577_001:0002b18": "名流于外。功名既著。則流聞於外。",
    "X27n0577_001:0002b19": "[0002b19] 釋提桓因。是第二天帝。領四鎮天王。&#x52D1;制諸龍鬼。不",
    "X27n0577_001:0002b20": "妄犯眾生。然恒修功德。致令日月精明。其屢為對揚",
    "X27n0577_001:0002b21": "之主。故建初言之。[0002b21] 八部鬼神。神者能殊形改狀。或天",
    "X27n0577_001:0002b22": "或人。故於二者中間。次序之焉。[0002b22] 四大天王。須彌山東。",
    "X27n0577_001:0002b23": "名提頭賴吒。南名治國。西名&#x613D;叉。北名毗沙門。是帝",
    "X27n0577_001:0002b24": "釋所領。[0002b24] 八龍王。此諸龍王。皆名觀喜。現為人身。居王",
    "X27n0577_001:0002c01": "舍城。若天亢旱。國王大臣。皆往求之。便降甘雨。雨潤",
    "X27n0577_001:0002c02": "一國。人見欣悅。故名歡喜。[0002c02] 有四緊那羅王。宋云人非",
    "X27n0577_001:0002c03": "人。其形端政。而頭有一角。是天帝執樂神也。[0002c03] 有四乾",
    "X27n0577_001:0002c04": "闥婆王。亦是天樂神。但無角為異耳。[0002c04] 阿修羅王。阿云",
    "X27n0577_001:0002c05": "無也。修羅曰酒。其昔是婆羅門種。淨行不飲酒。曰為",
    "X27n0577_001:0002c06": "名焉。[0002c06] 迦樓。宋云空行。金翅鳥神也。韋提希子阿闍世",
    "X27n0577_001:0002c07": "王。韋提希。母字也。阿闍世王。宋云未生怨也。懷任時。",
    "X27n0577_001:0002c08": "常有惡心於洴沙王。故名未生怨也。韋提所生故。謂",
    "X27n0577_001:0002c09": "韋提希子也。",
    "X27n0577_001:0002c10": "[0002c10] 爾時世尊四眾圍遶。至德既重。威踰日月。故使人天",
    "X27n0577_001:0002c11": "交萃。有心同仰。慶沾蒼生。令&#x8657;往而實返也。供養恭",
    "X27n0577_001:0002c12": "敬。供養以捨財。恭敬以肅儀。尊重讚歎。尊重者。崇貴",
    "X27n0577_001:0002c13": "之意。情踰君父。讚嘆者。既欣德在內。流詠於外也。說",
    "X27n0577_001:0002c14": "大乘經。三乘外順。&#x8FF9;與理反。執文乖旨。則何能不駭",
    "X27n0577_001:0002c15": "一乘之唱。將說法華。故先導達其情。說無量義。其既",
    "X27n0577_001:0002c16": "滯&#x8FF9;日久。忽聞無三。頓乖昔好。昔好若乖。則望岸而",
    "X27n0577_001:0002c17": "返。望岸而返者。則大道廢焉。故須漸也。無量義者。是",
    "X27n0577_001:0002c18": "相皆無。無有多少深淺。也唯說趣佛之行。耳言旨有",
    "X27n0577_001:0002c19": "實謂之義無量。理廣而脫長塗之苦。為大乘也。唯菩",
    "X27n0577_001:0002c20": "薩能學。為之說也。教菩薩法。菩薩未盡理。應以教之。",
    "X27n0577_001:0002c21": "佛所護念。佛盡理全為護。永無忘失。為念無量義三",
    "X27n0577_001:0002c22": "昧。夫動靜唯物。聖豈然乎。窮理盡性。謂無量義定。從",
    "X27n0577_001:0002c23": "此定起。凡有所言。不容有謬。故須明之。[0002c23] 曼陀羅華。既",
    "X27n0577_001:0002c24": "入至定。則神感天地。天為雨華。地為振動。天地既感。",
    "X27n0577_001:0003a01": "人安嘿乎。嘉瑞既祥。必有非常之說。時情傾想。致疑",
    "X27n0577_001:0003a02": "亦深。深疑既積。悟亦淵矣。天雨四花。以表四果之非",
    "X27n0577_001:0003a03": "實。地動者。以表四果之非住。亦顯六道大悟分發。兼",
    "X27n0577_001:0003a04": "明無常也。[0003a04] 一心觀佛。知必異說。遲聞奇唱。眉間白毫",
    "X27n0577_001:0003a05": "相光。以表一乘中正之道。無二乘垢翳。顯之在額。示",
    "X27n0577_001:0003a06": "功平之相。斯光既耀。斯智必被矣。照東方。東方為群",
    "X27n0577_001:0003a07": "方之昔。以表一乘為三乘之妙。亦明悟大者。冥故不",
    "X27n0577_001:0003a08": "盡照也。萬八千。向雖照一方。欲明斯光。能無不照。故",
    "X27n0577_001:0003a09": "寄之萬八千。表照無不在一也。上下洞照者。明道無",
    "X27n0577_001:0003a10": "不在矣。[0003a10] 盡見彼土。所以彼此相見者。以表正道&#x8657;通。",
    "X27n0577_001:0003a11": "無障礙。無壅滯。六趣眾生。所以見六道者。明由惑故",
    "X27n0577_001:0003a12": "有此。又見諸佛。既見六趣之惑。必應有反惑之者。反",
    "X27n0577_001:0003a13": "惑之者。其唯佛也。及聞諸佛所說經法。欲反迷之解。",
    "X27n0577_001:0003a14": "必須聞法。次言聞說經也。諸修行得道者。悉是返迷",
    "X27n0577_001:0003a15": "之徒。種種因緣。明眾生神機不一。取悟萬殊。或因施",
    "X27n0577_001:0003a16": "戒。或緣神變。故言種種。復見諸佛涅槃者。示彼以方",
    "X27n0577_001:0003a17": "此也。當知釋迦泥曰不久。乃遠屬物心。篤其求法耳。",
    "X27n0577_001:0003a18": "[0003a18] 彌勒作是念至而有此瑞。群情懷滯既久。固執意深。",
    "X27n0577_001:0003a19": "忽見向之奇相。抱疑茫然。彌勒既位居補處。有心同",
    "X27n0577_001:0003a20": "推。騰于時心。乘機而疑。疑既深積。招悟亦速矣。[0003a20] 彌勒",
    "X27n0577_001:0003a21": "為疑主者。以其求決之人。必得明當也。[0003a21] 而問文殊至",
    "X27n0577_001:0003a22": "放光明。前所以先入定雨花動地者。將為顯於一乘",
    "X27n0577_001:0003a23": "故。表一乘之光在後也。然一乘是與會之本意。是以",
    "X27n0577_001:0003a24": "彌勒今先問放光。互舉前後。各有義旨。次應問雨花",
    "X27n0577_001:0003b01": "動地。略而不言。偈中當備問之。[0003b01] 以偈問曰。偈頌之作。",
    "X27n0577_001:0003b02": "凡有四義。一為後來之徒。二為未悟之屬。三以長行",
    "X27n0577_001:0003b03": "略故。偈以廣之。四以罔極之情。詠歌手&#x511B;。彌勒向雖",
    "X27n0577_001:0003b04": "粗問其要。今備言其事也。所以先標文殊名者。使時",
    "X27n0577_001:0003b05": "情注其耳目。欣仰既至。後聞其言。情無間然矣。今當",
    "X27n0577_001:0003b06": "略說。見聞既廣。難以言備。[0003b06] 我見彼土。自下。多頌上種",
    "X27n0577_001:0003b07": "種因緣。種種信解。種種者。或戒或施。其事非一。下所",
    "X27n0577_001:0003b08": "列六度諸行。乃無次第。可以意消息之。所以令此時",
    "X27n0577_001:0003b09": "會。見彼善惡者。欲使去惡修善。亦表智光無所不鑒也",
    "X27n0577_001:0003b10": "文殊師利語彌勒。如我惟忖。夫玄理幽淵。出乎數域",
    "X27n0577_001:0003b11": "之表。自非證窮深理。何由暢然欲申之也。必託郢匠",
    "X27n0577_001:0003b12": "於文殊。尚惟忖者。明了必在佛。&#x76D6;敦信情也。自下凡",
    "X27n0577_001:0003b13": "有四段。證當說法花。初段者。文殊知理既微妙。不敢",
    "X27n0577_001:0003b14": "指斥。詳而發言。故云我今惟忖。欲說大法。諸善男子。",
    "X27n0577_001:0003b15": "我於過去諸佛。曾見此瑞。第二段。引古以證今也。古",
    "X27n0577_001:0003b16": "今雖殊。其道不異。昔瑞如茲。即說大法者。當知今釋",
    "X27n0577_001:0003b17": "迦之瑞。必說法花。明矣。向直言曾於過去而已。[0003b17] 下將",
    "X27n0577_001:0003b18": "引誠事。謂日月燈明是也。如來隨義說。則稱謂無量。",
    "X27n0577_001:0003b19": "今但言十方。何耶。十者。數之滿極。表如來理圓無缺。",
    "X27n0577_001:0003b20": "道無不在。故寄十也。如來者。萬法雖異。一如是同。聖",
    "X27n0577_001:0003b21": "體之來。來化群生。故曰如來。應供至道。良田能生妙",
    "X27n0577_001:0003b22": "果。相累兼忘。可謂供養。正遍知。智無不周。曰遍。此知",
    "X27n0577_001:0003b23": "無邪。曰正。明行足。身口意業。隨智慧行。謂之明行。足",
    "X27n0577_001:0003b24": "者。慧既遍知。行亦備足矣。善逝。存亡為物。無非饒益。",
    "X27n0577_001:0003c01": "&#x8FF9;盡雙樹。為物而逝。物因此益。非善如何。世間解者。",
    "X27n0577_001:0003c02": "謂五陰為世間。如來達於世間。又解結縛。無上士。人",
    "X27n0577_001:0003c03": "高道絕。莫之與等。調御丈夫。身口諸惡。儱悷難調。佛",
    "X27n0577_001:0003c04": "能伏之。又以調物。可謂丈夫也。天人師。既盡調御之",
    "X27n0577_001:0003c05": "妙術。乃可為天人師。佛世尊。佛者謂覺。覺悟生死。備",
    "X27n0577_001:0003c06": "上十德。總謂世尊。[0003c06] 初善謂聲聞。中善謂辟支。後善謂",
    "X27n0577_001:0003c07": "菩薩。次列三乘人。出其事也。昔亦說此三化。義同今",
    "X27n0577_001:0003c08": "也。[0003c08] 如是二萬佛。所以乃引二萬佛。證釋迦者。密表二",
    "X27n0577_001:0003c09": "乘之化。以荃一乘之美。故須廣引諸佛。其人彌多。其",
    "X27n0577_001:0003c10": "道彌一矣。有八子。所以傍出八子者。有二義。一以證",
    "X27n0577_001:0003c11": "文殊情綜終古。乃是燃燈之師。然燈又是釋迦之師。",
    "X27n0577_001:0003c12": "既爾。文殊發言。豈有謬乎。二者逆為長壽開漸目。[0003c12] 是",
    "X27n0577_001:0003c13": "時日月燈明佛。說大乘經。第二段。引彼現在。證今時",
    "X27n0577_001:0003c14": "之瑞是同。妙光有八百弟子。所以出八百弟子者。欲",
    "X27n0577_001:0003c15": "明彌勒非唯當今。諮問於文殊。在昔已曾師受。今復",
    "X27n0577_001:0003c16": "推問者。明必當矣。[0003c16] 是時日月燈明佛從三昧起。第四",
    "X27n0577_001:0003c17": "段。彼方時之說。此將欲說六十劫。豈實然乎。表重法",
    "X27n0577_001:0003c18": "心至。故寄時云爾。中夜入涅槃。篤其求法情至。所以",
    "X27n0577_001:0003c19": "後記德藏作佛者。引自崖之徒。其忽聞佛將泥洹。謂",
    "X27n0577_001:0003c20": "後無聖。便息駕於行道。復記德藏作佛。求名利。世人",
    "X27n0577_001:0003c21": "多樂存近而廢遠。今故貶之。誡人剪此心。[0003c21] 而說偈言。",
    "X27n0577_001:0003c22": "偈頌之法。或略前而不頌。或前無而偈有。亦難為定",
    "X27n0577_001:0003c23": "准。可臨時而制宜。諸法實相義。無二乘之偽。唯說大",
    "X27n0577_001:0003c24": "乘之實相。",
    "X27n0577_001:0004a01": "方便品第二",
    "X27n0577_001:0004a02": "[0004a02] 昔晦&#x8FF9;三乘。群徒謂是。今欲顯乎一實。示以真正。以",
    "X27n0577_001:0004a03": "非明是。故標方便目品。既指昔三乘為方便。所以一",
    "X27n0577_001:0004a04": "顯。茲處不言而自顯。若云一乘品者。理似可一。故言",
    "X27n0577_001:0004a05": "方便。乃表絕歎之致矣。",
    "X27n0577_001:0004a06": "[0004a06] 從三昧安詳而起。夫幽致既寄。邃言亦深。上所以雨",
    "X27n0577_001:0004a07": "花動地。彌勒懷疑。文殊決者。豈非&#x76B7;發群迷。&#x8657;蕩其",
    "X27n0577_001:0004a08": "情乎。其心既曠。則堪受一乘。且聖人設軌順感。而然",
    "X27n0577_001:0004a09": "從定起而發言。言必冥當。冥當故。受者之心。自然篤",
    "X27n0577_001:0004a10": "矣。[0004a10] 告舍利弗。所以告之者。其&#x8FF9;在聲聞。可以級近。實",
    "X27n0577_001:0004a11": "照踰人。可為對揚也。[0004a11] 智慧甚深。言雖萬殊。而意在表",
    "X27n0577_001:0004a12": "一。物乖言旨。於智成深。非因是智深。物深於智耳。乃",
    "X27n0577_001:0004a13": "是傷不逮之辭。豈是歎智耶。[0004a13] 其智慧門。夫智在說。說",
    "X27n0577_001:0004a14": "則為門。非唯智不可解。門亦難了。了門則達三非。非",
    "X27n0577_001:0004a15": "難解如何。[0004a15] 一切聲聞辟支佛所不能知。然則。三乘皆",
    "X27n0577_001:0004a16": "權。而大乘不乖所以大。故不言之。二乘正反於大致。",
    "X27n0577_001:0004a17": "言不知也。所以者何。至未曾有法。若不明所以。豈能",
    "X27n0577_001:0004a18": "信之。必須重釋。積行如此。所得造極。為未曾有。可非",
    "X27n0577_001:0004a19": "量者。今智慧句。此以因釋果。隨宜所說。言&#x8FF9;外順。從",
    "X27n0577_001:0004a20": "&#x8FF9;必昧旨。昧旨則難解。此合智慧門句。既釋所以。微",
    "X27n0577_001:0004a21": "旨轉頭。",
    "X27n0577_001:0004a22": "[0004a22] 吾從成佛已來至令離諸著。向總歎佛智慧。此說就",
    "X27n0577_001:0004a23": "釋迦為語。品目之作。生此句也。上言隨宜。或以生著。",
    "X27n0577_001:0004a24": "須更明之。言隨宜者。隨病所宜。病有萬端。教必無方。",
    "X27n0577_001:0004b01": "皆是引導離著為本。一日不然。著無離理。故云成佛",
    "X27n0577_001:0004b02": "已來。[0004b02] 所以者何至成就未曾有法。內窮方便知見。外",
    "X27n0577_001:0004b03": "言無非巧度。又明所以窮於方便者。良緣照圓無[得-彳]",
    "X27n0577_001:0004b04": "造極故也。禪定功德深入無際者。釋知見波羅密所",
    "X27n0577_001:0004b05": "以具足也。[0004b05] 種種分別巧說諸法。既云無方。其辭似乖",
    "X27n0577_001:0004b06": "理。當又須更明三乘之異。謂之種種。以三表一。謂之",
    "X27n0577_001:0004b07": "巧說。萬辭同當。更無異味。順彼無逆。謂之悅可眾心。",
    "X27n0577_001:0004b08": "向明內解。此明外化。[0004b08] 止舍利弗不須復說。既明三",
    "X27n0577_001:0004b09": "乘不實。次應明是一乘。雖言不實。猶未有所當。未",
    "X27n0577_001:0004b10": "足駭其執是之心。若復說者。必應驚疑。故呼言止。豈",
    "X27n0577_001:0004b11": "曰不說遣其疑耳。向雖未指斥言一。然粗已示意。故",
    "X27n0577_001:0004b12": "云不須復說。實相。無二乘之偽。唯一乘實也。[0004b12] 如是相",
    "X27n0577_001:0004b13": "性。此十一事緣語萬善也。如&#x70DF;是火相。能燒是性。相",
    "X27n0577_001:0004b14": "據於外。性主於內。體性相之通稱。力作。有能未用。謂",
    "X27n0577_001:0004b15": "之力。造用事施。謂之作。因緣。能生為因。扶&#x8E08;為緣。果",
    "X27n0577_001:0004b16": "報。情期&#x5C05;遂。謂之果。歷數所鍾。謂之報。本末。萬善之",
    "X27n0577_001:0004b17": "始。為末。佛慧之終為本。唯佛了此諸義。曉其源極。故",
    "X27n0577_001:0004b18": "總結云究竟等。[0004b18] 除諸菩薩眾信力堅固者。佛昔說三。",
    "X27n0577_001:0004b19": "而今言無。又未道一。此意難測。測之者寡。故廣列諸",
    "X27n0577_001:0004b20": "人。堅固者。八住以上。唯其能測佛當說一乘。故云除",
    "X27n0577_001:0004b21": "也。二乘居然不測。新發意菩薩。性解之徒。不退菩薩。",
    "X27n0577_001:0004b22": "初住至七住。豈曰不知。欲高美一乘。使人崇信。故云",
    "X27n0577_001:0004b23": "爾耳。語無異。理唯一極。言符乎理。故云語無異。",
    "X27n0577_001:0004b24": "[0004b24] 爾時大眾中至千二百人。佛向止而不言者。欲&#x6257;其",
    "X27n0577_001:0004c01": "疑心。而今尤更疑昧。是諸聲聞。既聞佛廣歎此道甚",
    "X27n0577_001:0004c02": "深。罔知斯旨所在。一解脫義。我等亦得此法。三乘功",
    "X27n0577_001:0004c03": "德。雖曰優劣之殊。及其涅槃永息之處不異。故言一",
    "X27n0577_001:0004c04": "解脫既同。而向所讚嘆慇懃之至。罔知是義所趣。",
    "X27n0577_001:0004c05": "[0004c05] 舍利弗知四眾心疑。騰乎時情。乘機而疑。疑心既積。",
    "X27n0577_001:0004c06": "求決之意亦至矣。道場所得法。道高理遠。孰能問者。",
    "X27n0577_001:0004c07": "佛若不說。&#x8FF9;似悕法。故世尊從三昧起。無問而自說。",
    "X27n0577_001:0004c08": "歎諸佛智慧甚深無量。此頌之也。[0004c08] 佛告舍利弗止止",
    "X27n0577_001:0004c09": "不須復說。佛前止者。意欲以止止疑。身子云。說乃止",
    "X27n0577_001:0004c10": "疑。故重請。二言碩異。而遣疑是同。",
    "X27n0577_001:0004c11": "[0004c11] 爾時世尊告舍利弗汝已慇懃三請。夫聖人設教。言",
    "X27n0577_001:0004c12": "必有漸。悟亦有諧。既致三請。群疑宣液。群疑宣液。則",
    "X27n0577_001:0004c13": "欣聞之心。無間然矣。所以三請者。非聖欲然。機須爾",
    "X27n0577_001:0004c14": "耳。[0004c14] 自下凡五段明義。一者辨真偽之別。二者正明宗",
    "X27n0577_001:0004c15": "極一致之道。三明三世諸佛軌則玄同。四明所以說",
    "X27n0577_001:0004c16": "三乘者。非聖欲爾。出不獲已。五明得失之人。五千人",
    "X27n0577_001:0004c17": "退者。此第一段辨真偽之別。正言將奏。真偽自判。譬",
    "X27n0577_001:0004c18": "猶日月既耀。[白/士]皁分明。所以示此&#x8FF9;者。誡肅時情耳。",
    "X27n0577_001:0004c19": "若增上慢人。不預嘉會者。時情慶至。自&#x9795;信悟矣。",
    "X27n0577_001:0004c20": "[0004c20] 爾時佛告舍利弗至無復枝葉。第二段。自下明一致",
    "X27n0577_001:0004c21": "之道。繁柯既亡。貞幹存焉。隨宜所說。適物而言。雖復",
    "X27n0577_001:0004c22": "說三。而情存表一。故言意趣難解。唯以一大事因緣",
    "X27n0577_001:0004c23": "故。出現於世。上已髣&#x9AF4;示宗。此則復為說也。既云三",
    "X27n0577_001:0004c24": "乘是方便。今明是一也。佛為一極。表一而為出也。理",
    "X27n0577_001:0005a01": "苟有三。聖亦可為三而出。但理中無三。唯妙一而已。",
    "X27n0577_001:0005a02": "故言以一大事出現於世。欲令眾生開佛知見故。微",
    "X27n0577_001:0005a03": "言云旨。意顯于茲。此四句始終。為一義耳。良由眾生。",
    "X27n0577_001:0005a04": "本有佛知見分。但為垢障不現耳。佛為開除。則得成",
    "X27n0577_001:0005a05": "之。一義云。初住至七住。漸除煩惱曰開。無出照耀曰",
    "X27n0577_001:0005a06": "清淨。欲示眾生佛之知見。向言本有其分。由今教而成。",
    "X27n0577_001:0005a07": "成若由教。則是外示。示必使悟。悟必入其道矣。一義",
    "X27n0577_001:0005a08": "云。八住得觀佛三昧。常樂示佛慧悟知見。一義云。九",
    "X27n0577_001:0005a09": "住菩薩為善慧。深悟佛之知見也。入佛知見。一義云。",
    "X27n0577_001:0005a10": "十住菩薩。以金剛三昧。散壞塵習。轉入佛慧。由論&#x8EB0;",
    "X27n0577_001:0005a11": "況。階級如此。丈而辨之。就行者一悟。便有此四義也。",
    "X27n0577_001:0005a12": "若二若三。二第二乘也。三第三乘。亦應無第一。第一",
    "X27n0577_001:0005a13": "不乖所以大。故不無之。既無二三。一亦去矣。",
    "X27n0577_001:0005a14": "[0005a14] 舍利弗一切諸佛法亦如是。第三段。引十方三世諸",
    "X27n0577_001:0005a15": "佛為證。三世諸佛。皆先說三乘。後明一極。雖復世異",
    "X27n0577_001:0005a16": "人殊。然斯道玄同矣。",
    "X27n0577_001:0005a17": "[0005a17] 舍利弗諸佛出於五濁惡世。第四段。明聖人非自欲",
    "X27n0577_001:0005a18": "設三教。但眾生穢濁。難以一悟。故為說三乘。出不獲",
    "X27n0577_001:0005a19": "已。豈欲爾乎。劫濁。上代眾生。稟質清&#x8657;。累亦微薄。以",
    "X27n0577_001:0005a20": "今比之。謂為濁耳。劫者時也。眾生既惡。或遇刀兵。或",
    "X27n0577_001:0005a21": "遭穀貴病疫時也。煩惱濁。群惑交萃。道何由生。眾生",
    "X27n0577_001:0005a22": "濁。總五盛陰惡也。見濁。五邪見本背真違理。故別立",
    "X27n0577_001:0005a23": "之。命濁。邪命交役。違乎值道。非濁如何。於一佛乘。分",
    "X27n0577_001:0005a24": "別說三。佛以濁世人無大志。而所以佛理幽遠。不能",
    "X27n0577_001:0005b01": "信之。抑使近人。作三乘教耳。雖曰說三。恒是說一。今",
    "X27n0577_001:0005b02": "云。於一人身得佛。豈不抑使近人乎。&#x8FF9;近在人。外示",
    "X27n0577_001:0005b03": "易學。苟能以易而學。自然之遠。又云。二乘同盡於結。",
    "X27n0577_001:0005b04": "不除習。去人轉近。尤易滅也。若能以易滅而求自然。",
    "X27n0577_001:0005b05": "之於都滅。斯則於一佛乘。分別說三也。",
    "X27n0577_001:0005b06": "[0005b06] 舍利弗若我弟子自謂羅漢。第五段辨人得失。欲使",
    "X27n0577_001:0005b07": "道行天下。豈容不辨得失。誡人於捨失而從得。若謂",
    "X27n0577_001:0005b08": "是羅漢而不知佛。但為化菩薩者。則非羅漢。此是過",
    "X27n0577_001:0005b09": "失之人也。能持此經。謂之得。除佛滅度後現前無佛。",
    "X27n0577_001:0005b10": "二聖之間。既無聖主。容可不信。若佛在者。必信無疑。",
    "X27n0577_001:0005b11": "密牽時人。及佛現在。何可不信邪。",
    "X27n0577_001:0005b12": "[0005b12] 偈言次第。頌前五科。初正四偈。頌第一真偽。次卅五",
    "X27n0577_001:0005b13": "偈。頌第二一大事。次七十五偈。頌第三世諸佛證。次",
    "X27n0577_001:0005b14": "兩偈。頌前第四段。出不獲已說三乘。最後五偈。頌第",
    "X27n0577_001:0005b15": "五得失人。受胎之微形。在三界惑內。謂之微耳。唯法",
    "X27n0577_001:0005b16": "身為大。更以異方便。助顯第一義。理本無言。假言而",
    "X27n0577_001:0005b17": "言。謂之方便。又推二乘以助化。謂之異方便。一乘既",
    "X27n0577_001:0005b18": "深。假之以顯。一義云。四十九年所說是方便。今說法",
    "X27n0577_001:0005b19": "華。謂異方便。",
    "X27n0577_001:0005b20": "[0005b20] 若有眾生類至有人禮拜。自下。明眾生於過去佛。殖",
    "X27n0577_001:0005b21": "諸善根。一豪一善。皆積之成道。知法常無性。第一空",
    "X27n0577_001:0005b22": "義。明理無二極矣。佛種從緣起。佛緣理生。理既無二。",
    "X27n0577_001:0005b23": "豈容有三。是故說一乘耳。[0005b23] 是法住法位。世間相常住。",
    "X27n0577_001:0005b24": "釋向知法常無性。以此義故。知常無性。[0005b24] 於三七日中。",
    "X27n0577_001:0005c01": "初七日觀樹者。欲表報恩。中七日經行者。既由經行",
    "X27n0577_001:0005c02": "大悟。蔭樹成道。此恩那可不報邪。後七日思惟度眾",
    "X27n0577_001:0005c03": "生。梵王請法。乘感而化耳。",
    "X27n0577_001:0005c04": "譬喻品第三",
    "X27n0577_001:0005c05": "[0005c05] 夫根有利鈍。則悟有先後。向正說法花。利根之徒。取",
    "X27n0577_001:0005c06": "悟於上矣。昧者未曉。故寄譬說之。理既幽邃。難以一",
    "X27n0577_001:0005c07": "隅。故曲寄事像。以寫遠旨。借事況理。謂之譬喻。",
    "X27n0577_001:0005c08": "[0005c08] 舍利弗踊躍。自下至火宅初。凡有三段明義。第一明",
    "X27n0577_001:0005c09": "舍利弗懷悟於內。發解於外。昔疑既重。慇憂亦深。今",
    "X27n0577_001:0005c10": "既首悟一乘。表&#x6199;踊心溢。不勝其欣。自說云。示託&#x8FF9;",
    "X27n0577_001:0005c11": "權引。遠敦時情。所以者何至失如來無量知見。自說",
    "X27n0577_001:0005c12": "所欣。本欲明之。欲明之旨。容助成所聞。如是法者。聞",
    "X27n0577_001:0005c13": "一切眾生。皆當作佛。見菩薩受記。便自感傷。獨不預",
    "X27n0577_001:0005c14": "之。今聞符昔。故過耳便悟。昔慨失大。今悟必欣矣。[0005c14] 我",
    "X27n0577_001:0005c15": "常獨處山林樹下至非世尊咎。又所以聞即悟者。良",
    "X27n0577_001:0005c16": "由昔來。每作是念。我等同入法性。如來豈限之以必",
    "X27n0577_001:0005c17": "小。是自取小耳。所以示者。夫說法以漸。必先小而後",
    "X27n0577_001:0005c18": "大。若我待於說大。必以成大。直過聞說小。便謂是實",
    "X27n0577_001:0005c19": "小。交利取證。常自咎恨。今聞是一。與同入法性不差。",
    "X27n0577_001:0005c20": "故即悟也。意自非小徒自咎恨。今悟如此。致欣何已",
    "X27n0577_001:0005c21": "哉。待者。亦云當待。",
    "X27n0577_001:0005c22": "[0005c22] 爾時佛告舍利弗吾於天人沙門。第二段。明既無小",
    "X27n0577_001:0005c23": "道。唯趣于佛也。身子積悟冥著。故與其受記。受記之",
    "X27n0577_001:0005c24": "唱。豈實爾耶。以引希記之徒耳。[0005c24] 曾於二萬億佛至佛",
    "X27n0577_001:0006a01": "所護念。因其自悟。&#x6199;反譏以成之。小乘昔無大望。今",
    "X27n0577_001:0006a02": "偏授記者。明理中無小。所以遠引昔行者。明功招斯",
    "X27n0577_001:0006a03": "記。非曰有情為密牽時情心也。以本願故。說三乘法。",
    "X27n0577_001:0006a04": "三乘之化。本為濁世。其土既淨。不容有三。而言三者。",
    "X27n0577_001:0006a05": "欲明三即是一。更無別三。其本解三即是一。故言以",
    "X27n0577_001:0006a06": "本願耳。豈曰實說三化乎。授堅滿記。所以又授堅滿",
    "X27n0577_001:0006a07": "記者。證身子得記不&#x8657;。",
    "X27n0577_001:0006a08": "[0006a08] 爾時四部眾至心大歡喜。第三段。引自岸之徒。知皆",
    "X27n0577_001:0006a09": "有此分。故歡喜也。舍利弗白佛言。我無復疑悔。夫德",
    "X27n0577_001:0006a10": "厚則憂深。道大則兼王。身子啟悟已畢。欲令有心。同",
    "X27n0577_001:0006a11": "其玄解。故為千二百。騰疑白佛。此諸聲聞。既無昔疑。",
    "X27n0577_001:0006a12": "而有今執。必須開張。然後乃釋耳。聞所未聞。昔&#x98E1;于",
    "X27n0577_001:0006a13": "三。而今服一。同是聖言。而先後鉾楯。故結疑於其聞",
    "X27n0577_001:0006a14": "也。[0006a14] 智者以譬喻得解。向言以挫其抱疑。今云智者以",
    "X27n0577_001:0006a15": "牽其意。智以背愚為性。既曰智者聞譬心悟。以此言",
    "X27n0577_001:0006a16": "斥之。厲其速悟耳。",
    "X27n0577_001:0006a17": "[0006a17] 若國邑。自下義況。凡七段明理。一者明宅中。&#x707E;患競",
    "X27n0577_001:0006a18": "興。群禍交萃。二者覺茲患禍。其唯佛也。三者佛既自",
    "X27n0577_001:0006a19": "覺。又興大悲。&#x39DE;濟諸子。四者將與三乘之樂。故先說",
    "X27n0577_001:0006a20": "宅中怖畏之事。五者與三乘之樂也。六者與其真實",
    "X27n0577_001:0006a21": "一乘至樂也。七者上許三車。竟不與之事。以&#x8657;妄也。",
    "X27n0577_001:0006a22": "國者對城處所。眾生在三界城內。謂之為國。第一段",
    "X27n0577_001:0006a23": "也。邑者十無極。極譬邑。有限近人。譬之聚落。同語一",
    "X27n0577_001:0006a24": "城。隨義逐事。則萬端名生也。有大長者。佛應統之。是",
    "X27n0577_001:0006b01": "其所崇。為長者也。其年衰邁。現身後邊。以設三乘之",
    "X27n0577_001:0006b02": "教也。財富無量。說法資慧命為財。理無窮限為無量。",
    "X27n0577_001:0006b03": "多有田宅及諸僮僕。化去其穢。生其道牙為田。來居",
    "X27n0577_001:0006b04": "其為宅。從教作行。為僮僕。無處非是。為多也。[0006b04] 其家廣",
    "X27n0577_001:0006b05": "大。以或為本而安之。是家之義也。或無方所。為廣大",
    "X27n0577_001:0006b06": "也。唯有一門。佛教通悟為門。唯此乃通為一百二百。",
    "X27n0577_001:0006b07": "天為一百。人為二百。三惡趣為五百。依界為止也。堂",
    "X27n0577_001:0006b08": "閣朽故。欲界為堂。上二界為閣。漸衰為朽故也。墻壁",
    "X27n0577_001:0006b09": "&#x983A;落。群或四統。謂之為牆。為不善所&#x5C05;。謂之&#x983A;落。柱",
    "X27n0577_001:0006b10": "根腐敗。邪見住之。為柱。乖理非堅。為腐敗也。梁棟傾",
    "X27n0577_001:0006b11": "危。楪在[序-予+疑]愛為樑棟理易可奪為傾危。周&#x8FCA;俱時焱",
    "X27n0577_001:0006b12": "然火起焚燒舍宅。眾苦譬火燒。無處不示。為周&#x8FCA;。出",
    "X27n0577_001:0006b13": "於橫造。為欻然。事至為起。燒五陰舍也。[0006b13] 諸子一十廿",
    "X27n0577_001:0006b14": "或至卅。已曾受化。為子也。有三乘之別為三。多故為",
    "X27n0577_001:0006b15": "十也。",
    "X27n0577_001:0006b16": "[0006b16] 長者見大火從四面起即大驚怖。第二段。佛覺斯苦",
    "X27n0577_001:0006b17": "也。本化不應有苦。為驚。受苦昏意。恐慧命遂盡於火。",
    "X27n0577_001:0006b18": "故怖也。而作是念我雖能於所燒之門安隱得出。佛",
    "X27n0577_001:0006b19": "應形在宅。亦示有苦。現入泥洹。惠命全為出有餘之",
    "X27n0577_001:0006b20": "力。得至無餘為能。亦從先佛教為能。於所燒之門得",
    "X27n0577_001:0006b21": "出。而諸子等樂著嬉戲。情遊五欲。為嬉戲。經綿不捨。",
    "X27n0577_001:0006b22": "為樂著。不覺不知不驚不怖。不謂害命。為不覺知。既",
    "X27n0577_001:0006b23": "不覺知。何緣驚怖。火來逼身至無求出意。傷逼慧命。",
    "X27n0577_001:0006b24": "不以為患。經之不狀。何應求出。",
    "X27n0577_001:0006c01": "[0006c01] 是時長者作是思惟我身手有力。第三段明佛兼濟。",
    "X27n0577_001:0006c02": "既自覺苦。欲使物同然。故興大悲。&#x8FEC;濟之也。本無二",
    "X27n0577_001:0006c03": "化。乖之受苦。自應還用一乘教之。故欲設一乘教也。",
    "X27n0577_001:0006c04": "身者&#x8FF9;身。&#x8FF9;身理能提接為手。必能為力也。衣&#x88D3;。衣",
    "X27n0577_001:0006c05": "能曲褁子。出如神通。能崎&#x5CB4;濟物。机案四等。理言說",
    "X27n0577_001:0006c06": "平若等。",
    "X27n0577_001:0006c07": "[0006c07] 復更思惟是舍唯有一門。第四段。將欲與三車之樂。",
    "X27n0577_001:0006c08": "無說宅中怖畏之事。以恐其情也。眾惑所敞。為舍。狹",
    "X27n0577_001:0006c09": "小。教門幽邃。遊悟者寡。於門成小。戀著戲處。聖雖誘",
    "X27n0577_001:0006c10": "化。而愚稚不識。反更戀著五欲戲處。或當墮落三塗",
    "X27n0577_001:0006c11": "火也。雖欲一化。豈可用乎。故假癈之矣。東西走戲視",
    "X27n0577_001:0006c12": "父而已。遍歷五道。謂之走。旋遊六塵。謂之戲。但視丈",
    "X27n0577_001:0006c13": "六。不達方寸。為視父而已。",
    "X27n0577_001:0006c14": "[0006c14] 爾時長者至已為大火所燒。第五段欲與三乘樂也。",
    "X27n0577_001:0006c15": "向既說怖畏之事。以恐其情。其情既懼。忽聞三車之",
    "X27n0577_001:0006c16": "美。心必樂受。非是實教。謂之方便也。父知諸子先心",
    "X27n0577_001:0006c17": "各有所好。眾生所好。在於代苦為樂。今言三乘之樂。",
    "X27n0577_001:0006c18": "是其所好。似而非也。代苦為樂者。於無苦為樂。於無",
    "X27n0577_001:0006c19": "為為苦。三乘永無有苦。豈可同日論哉。&#x8FF9;順其情實。",
    "X27n0577_001:0006c20": "得牽出苦處。方便之極也。既無三乘。何有彼樂。而言",
    "X27n0577_001:0006c21": "有之。亦方便也。言三乘樂在於滅苦。苦既不滅。而不",
    "X27n0577_001:0006c22": "顯明又方便也。佛化在人。小乘從師。二譬牛羊。是人",
    "X27n0577_001:0006c23": "中物。譬支佛既不能化。又不從師。以譬鹿也。三界流",
    "X27n0577_001:0006c24": "轉。義如步驟。長途之苦。理能無為。代步之樂。以喻車",
    "X27n0577_001:0007a01": "也。從教門出於火宅。便得之矣。故云在門外也。[0007a01] 爾時",
    "X27n0577_001:0007a02": "諸子至諍出火宅。謂是所好故受。既受得解。而作諸",
    "X27n0577_001:0007a03": "行。為走出也。從謂致走。必務先得。為諍前耳。若空謂",
    "X27n0577_001:0007a04": "而不解。乃反為火燒。豈有出期。",
    "X27n0577_001:0007a05": "[0007a05] 是時長者見諸子等安穩得出。第六段。向權引與三",
    "X27n0577_001:0007a06": "車之樂。今與大車妙一之樂。無復諸苦。為安隱出",
    "X27n0577_001:0007a07": "也。於四衢道。在實相。無不通理。為四衢道。定住其中。",
    "X27n0577_001:0007a08": "為坐。無復結使覆障。為露也。各白父言父先所許。從",
    "X27n0577_001:0007a09": "謂得解。雖實知無三。未出門外。義是未知。既出。始知",
    "X27n0577_001:0007a10": "無三。義亦未是知一。故有索所許之義。然佛先不許",
    "X27n0577_001:0007a11": "其一。不敢索一。故報三而索。理苟無三。自然與一矣。",
    "X27n0577_001:0007a12": "索義如此。斯則扣一之機。冥著。為之設辭爾耳。車者。",
    "X27n0577_001:0007a13": "指二乘盡智無生智是也。三界內豈無車乎。但不與",
    "X27n0577_001:0007a14": "之名。密欲引行者。故就極處為車耳。大乘者。所以佛",
    "X27n0577_001:0007a15": "處既希微玄絕。難以接&#x9E81;。以丈六&#x8FF9;得近人。故指丈",
    "X27n0577_001:0007a16": "六淺智為車也。[0007a16] 七住菩薩伏三界結。義在宅外。其人",
    "X27n0577_001:0007a17": "索也。各賜諸子等一大車。由索得說三是一理。理苟",
    "X27n0577_001:0007a18": "無三。今與其一。一是未知為與。非始與也。本已解無。",
    "X27n0577_001:0007a19": "豈更假說哉。託以悟諸不達耳。所以託之。良由人情",
    "X27n0577_001:0007a20": "信我。不肯受化。既聞出者未解。須說方知。況於己乎。",
    "X27n0577_001:0007a21": "便不得不受。以成悟也。眾寶莊嚴車者。表所以大乘",
    "X27n0577_001:0007a22": "妙理無善而不備矣。高廣。理超數表為高。彌綸無極。",
    "X27n0577_001:0007a23": "為廣。眾寶。總八萬四千波羅密。為眾寶也。眾寶欄楯。",
    "X27n0577_001:0007a24": "喻陀羅尼。四面懸鈴。以喻四辨。軒&#x76D6;。以喻慈悲。雜寶。",
    "X27n0577_001:0007b01": "七財之寶。寶繩。況大誓願。連綴眾善妙果。華瓔。七覺",
    "X27n0577_001:0007b02": "花也。重敷綩延。諸禪定也。丹枕。喻諸功德。相支枕也。",
    "X27n0577_001:0007b03": "[0007b03] 白牛至其疾如風。六通無垢。為白牛。內外窮淨。為膚",
    "X27n0577_001:0007b04": "色充潔。理妙因圓。為形體姝好。無所不摧。為大筋力。",
    "X27n0577_001:0007b05": "動進中道。為行步平正。無滅不□。為疾如風。用宣大",
    "X27n0577_001:0007b06": "化。入於五道。為駕之遊。多諸僕從。明教作行者宗。侍",
    "X27n0577_001:0007b07": "如林也。所以者何。釋所以等與之意也。",
    "X27n0577_001:0007b08": "[0007b08] 舍利弗於汝意云何至寧有&#x8657;妄不。第七段。上許與",
    "X27n0577_001:0007b09": "三車。今乃與一。事乖先言。似若&#x8657;妄。故反質身子。明",
    "X27n0577_001:0007b10": "非&#x8657;妄。[0007b10] 但令諸子至全軀命。明所以不&#x8657;妄。若本實",
    "X27n0577_001:0007b11": "欲與三乘。而今不與。亦不&#x8657;妄。何以故。但令全其慧",
    "X27n0577_001:0007b12": "命。斯恩甚重。足以補愆。有何&#x8657;哉。乃至不與最小一",
    "X27n0577_001:0007b13": "車。猶不&#x8657;妄。而況本無與心。今之不與。不乖先言。豈",
    "X27n0577_001:0007b14": "&#x8657;妄乎。況復乃與大車。則所得多矣。",
    "X27n0577_001:0007b15": "[0007b15] 如來亦復如是。自下亦有七段。合上譬也。前四段直",
    "X27n0577_001:0007b16": "舉內義。以合上譬。後三段先稱外譬。後以內義合之。",
    "X27n0577_001:0007b17": "何耶。後三者。初說三車。次與大車。最後非&#x8657;妄。興教",
    "X27n0577_001:0007b18": "之意。亦為一乘。一乘之旨。顯於後三。故先稱而合也。",
    "X27n0577_001:0007b19": "前四段為成後三而作。故直帖上譬耳。世間之父。既",
    "X27n0577_001:0007b20": "為物尊。故先序妙德。從此至成阿耨多羅。合上第一",
    "X27n0577_001:0007b21": "譬宅形勢也。見諸眾生為生老至雖遭大苦不以為",
    "X27n0577_001:0007b22": "患。合上第二譬如來覺知苦也。舍利弗佛見是已便",
    "X27n0577_001:0007b23": "作是念我為眾生之父至智慧令其遊戲。合上第三",
    "X27n0577_001:0007b24": "譬。如來欲以大悲濟物之心。舍利弗如來復作是念",
    "X27n0577_001:0007c01": "若我但以神力至佛之智慧。合上第四譬。將欲與三",
    "X27n0577_001:0007c02": "車之樂。故先說怖畏之事。舍利弗如彼長者身手有",
    "X27n0577_001:0007c03": "力合上第五譬。與三車之樂。下&#x4FFB;烈三車也。舍利弗",
    "X27n0577_001:0007c04": "如彼長者見諸子等安穩得出火宅。合上第六與大",
    "X27n0577_001:0007c05": "車譬。舍利弗如彼長者以三車誘引。合上第七非&#x8657;",
    "X27n0577_001:0007c06": "妄譬。",
    "X27n0577_001:0007c07": "[0007c07] 而說偈言。自下。重頌上七譬。初卅三偈。頌第一宅中",
    "X27n0577_001:0007c08": "眾&#x707E;譬也。略不頌第二門佛覺眾苦。以義易知故也。",
    "X27n0577_001:0007c09": "屬于一人。昔化之機扣聖。聖則府應。府應在此。義曰",
    "X27n0577_001:0007c10": "朽宅。屬于佛耳。[0007c10] 其人近出至忽然火起。所以云近出",
    "X27n0577_001:0007c11": "者。明出後火起。起自眾生。非佛為也。聖感蹔亡。謂近",
    "X27n0577_001:0007c12": "出耳。昔化淺昧。彼自尋乖。乖理成橫。而有諸苦。為忽",
    "X27n0577_001:0007c13": "然火起。[0007c13] 是時宅主在門外立。此下三偈。頌第三段佛",
    "X27n0577_001:0007c14": "以大悲濟物。如來超出三界。為門外立也。聞有人言",
    "X27n0577_001:0007c15": "汝諸子等先因遊戲來入此宅。昔受化從生為子。化",
    "X27n0577_001:0007c16": "理在三界外。尋自乖化。還&#x8EAD;五欲。為遊戲。因之受身。",
    "X27n0577_001:0007c17": "為來入此宅。宅主既來。昔緣亦發。機以扣聖。假為人",
    "X27n0577_001:0007c18": "言。聖應遂通。必聞之矣。[0007c18] 告喻諸子。自下五偈。頌上第",
    "X27n0577_001:0007c19": "四段說宅中怖畏之事。是時長者而作是念。自下七",
    "X27n0577_001:0007c20": "偈半。頌上第五段與三車之樂。長者知子得出火宅。",
    "X27n0577_001:0007c21": "自下十七偈。頌上第六段等與大車也。不頌第七不",
    "X27n0577_001:0007c22": "&#x8657;妄也。造諸大車。大乘理無造作。子先不知。使其始",
    "X27n0577_001:0007c23": "知為造耳。告舍利弗我亦如是。自下四偈。合上第一",
    "X27n0577_001:0007c24": "譬宅形勢也。如來已離三界火宅此一偈。合第二譬",
    "X27n0577_001:0008a01": "也。今此三界皆是我有。此二偈合第三譬。雖復教詔。",
    "X27n0577_001:0008a02": "自下四偈。合前第五譬。所以不合第四者。說怖畏即",
    "X27n0577_001:0008a03": "是與樂。故不別合也。汝舍利弗我為眾生。此一偈合",
    "X27n0577_001:0008a04": "第六譬。第七不&#x8657;妄。證成第六一乘義。故不別合也。",
    "X27n0577_001:0008a05": "[0008a05] 汝等若能信受是語。夫唱高必知寡理深必信少。前",
    "X27n0577_001:0008a06": "明一乘之道。則旨玄致邈。冥然絕朕。近識之徒。取信",
    "X27n0577_001:0008a07": "良難。自下。明不可妄為人說。厲言篤席。向方之徒。安",
    "X27n0577_001:0008a08": "得不自&#x9795;信悟之矣。法印。一乘妙理。理無壅滯。如王",
    "X27n0577_001:0008a09": "者之印。無所不通矣。此人罪報。將欲流後代。於便道",
    "X27n0577_001:0008a10": "宣天下。故設得失之軌。以誡人也。法華經者。無義而",
    "X27n0577_001:0008a11": "不包。無善而不備。若順之者。則無福而不集。逆之者。",
    "X27n0577_001:0008a12": "則無惡而不有。故廣列罪福之報。以表斯意也。",
    "X27n0577_001:0008a13": "信解品第四",
    "X27n0577_001:0008a14": "[0008a14] 四大聲聞。雖因譬得悟。悟既在後。&#x8FF9;似未審。故自說",
    "X27n0577_001:0008a15": "窮子。以表其解。解必是審。謂之信解。亦因茲重明先",
    "X27n0577_001:0008a16": "三後一之道。從佛所聞未曾有法。昔謂三異。今聞是",
    "X27n0577_001:0008a17": "一。乃授身子無上道記。從佛聞此之音。此聞所未聞。",
    "X27n0577_001:0008a18": "因此自證。所得非望。欣喜倍常耳。",
    "X27n0577_001:0008a19": "[0008a19] 即從座起。自下三番序。所以歡喜之意也。從居僧之",
    "X27n0577_001:0008a20": "首至不復進。求阿耨多羅三藐三菩提。謂已得證。情",
    "X27n0577_001:0008a21": "表望絕。第一番也。往昔說法既久。第二番。往日聞佛",
    "X27n0577_001:0008a22": "說波若諸經。聞之疲懈。唯念空無相而已。永無淨佛",
    "X27n0577_001:0008a23": "國土化眾生心也。又今年已朽邁。第三番。既近後",
    "X27n0577_001:0008a24": "邊身。春秋朽邁。朽邁故。於無上道。不生一念好樂之",
    "X27n0577_001:0008b01": "心。我等今於佛前。聞授聲聞無上道記。心甚歡喜。向",
    "X27n0577_001:0008b02": "三番。是自岸之過。今忽聞授聲聞記。情踊無岸。則無",
    "X27n0577_001:0008b03": "量珍寶。不求自至。歡喜之義。顯於茲矣。[0008b03] 樂說譬喻。小",
    "X27n0577_001:0008b04": "乘之人。本無大望。唯在二乘。重為之設譬。自下三段。",
    "X27n0577_001:0008b05": "明所以無量珍寶不求自得義也。第一明四大聲聞。",
    "X27n0577_001:0008b06": "昔日已於二萬佛所。蒙釋迦道。被結乎父子義。第二",
    "X27n0577_001:0008b07": "明其神機冥著。釋迦府應。為說三乘之教。第三為其",
    "X27n0577_001:0008b08": "說法華一極之致。因此遠顯佛義。近助成所聞也。",
    "X27n0577_001:0008b09": "[0008b09] 譬若有人年既幼稚。第一段明父子義。昔受菩薩時",
    "X27n0577_001:0008b10": "化。化理本一。一從佛生為子。佛即父也。受化始爾。為",
    "X27n0577_001:0008b11": "幼稚也。捨父逃逝。受化始爾。果未來至。還深世或。或",
    "X27n0577_001:0008b12": "走正道。皆化而去。為捨父逃逝。久住他國。化境自然。",
    "X27n0577_001:0008b13": "為本國。生死橫造。為他國。去化日遠。為人留滯。為住",
    "X27n0577_001:0008b14": "也。[0008b14] 或十廿至五十歲。五言五道。十言住久。不定故或",
    "X27n0577_001:0008b15": "也。年既長大加復窮困。去化既久。為長大。&#x8DC9;跰生死。",
    "X27n0577_001:0008b16": "為窮困也。馳騁四方。以求衣食。周遍五道。無處不求。",
    "X27n0577_001:0008b17": "為馳騁四方。長則求於大樂譬樂。窮則求於小樂也。",
    "X27n0577_001:0008b18": "漸漸遊行遇向本國。或報不可頓受。為漸。漸之非本",
    "X27n0577_001:0008b19": "處。為遊行。化勢應還歸悟。為向本國。緣潛牽來。非意",
    "X27n0577_001:0008b20": "欲爾為遇也。",
    "X27n0577_001:0008b21": "[0008b21] 其父先來求子不得中止一城。第二段成佛為說三",
    "X27n0577_001:0008b22": "乘之教。佛昔既化積行。常欲求子。子或墮在生死。事",
    "X27n0577_001:0008b23": "乖為不得。今子昔緣應至。而著生死樂。情異於本。父",
    "X27n0577_001:0008b24": "應府就人身作佛。&#x8FF9;不及實。為中止。一乘之理。可以",
    "X27n0577_001:0008c01": "防非為城。十方歸化為一也。其家大富財寶無量。雖",
    "X27n0577_001:0008c02": "在人身作佛處。理無非法。斯則富有法財。而無窮極。",
    "X27n0577_001:0008c03": "金銀&#x7460;璃至悉皆盈溢。七聖財寶。無能[門@視]闞。為倉庫。",
    "X27n0577_001:0008c04": "理過於言。為盈溢。多有僮僕臣佐吏民至牛羊無數。",
    "X27n0577_001:0008c05": "外道為僮。眾魔為僕。必歸從化。義曰僮僕。菩薩為臣",
    "X27n0577_001:0008c06": "佐。助宣正化。聲聞為吏。防撿邪非。三界眾生為民。佛",
    "X27n0577_001:0008c07": "所統王也。象馬牛羊者。三乘五通諸功德也。車者。理",
    "X27n0577_001:0008c08": "運無方也。出入息利乃遍他國。外化為出。出化彼行。",
    "X27n0577_001:0008c09": "為息利。利入所化。周在五道。為遍他國。商估價客亦",
    "X27n0577_001:0008c10": "甚眾多。菩薩受法。以化十方。為販賣者也。",
    "X27n0577_001:0008c11": "[0008c11] 時貧窮子遊諸聚落至所止之城。昔緣牽向父所止",
    "X27n0577_001:0008c12": "城。理為至也。",
    "X27n0577_001:0008c13": "[0008c13] 父每念子至五十餘年。慈悲之念。念之乖理。而子受",
    "X27n0577_001:0008c14": "化之後。迷淪五道。為五十年也。而未曾向人說如此",
    "X27n0577_001:0008c15": "事。謂未曾向人說二乘成佛。佛之大慈。本欲拔苦。而",
    "X27n0577_001:0008c16": "彼樂生死。真化則逆。要須權三。三順微心。然後可造",
    "X27n0577_001:0008c17": "之一也。但自思惟。心懷悔恨。唯恨本化不濃。致使還",
    "X27n0577_001:0008c18": "或流轉。悉為慈悲。無方設辭耳。[0008c18] 自念老朽至每憶其",
    "X27n0577_001:0008c19": "子。老朽者。謂後邊身也。無有息。謂未說二乘作佛。慮",
    "X27n0577_001:0008c20": "無上法寶。無所付嗣也。",
    "X27n0577_001:0008c21": "[0008c21] 爾時窮子傭賃展轉遇到父舍住立門側。昔所行善。",
    "X27n0577_001:0008c22": "以取世樂。為傭賃。而實非善受。故自昔緣。為潛到父",
    "X27n0577_001:0008c23": "舍。大乘之說。為父舍。所由出處。為門。本緣應入。而情",
    "X27n0577_001:0008c24": "牽不受。故躊躇其側。遙見其父踞師子床。寶机承足。",
    "X27n0577_001:0009a01": "昔緣使見大乘說旨。為遙見父。理為法身。所處無畏。",
    "X27n0577_001:0009a02": "踞師子床。住足恒在無為。為寶机承其足也。[0009a02] 諸婆羅",
    "X27n0577_001:0009a03": "門至恭敬圍遶。如此諸天。皆自持憍傲。而皆宗事者。",
    "X27n0577_001:0009a04": "理伏之然也。以真珠瓔珞。莊嚴其身。形無非法。則是",
    "X27n0577_001:0009a05": "法寶莊嚴其身也。[0009a05] 吏民僮僕手執白拂侍立左右。奉",
    "X27n0577_001:0009a06": "教信手。執無漏慧拂。義為侍立左右。拂塵嚚也。羅列",
    "X27n0577_001:0009a07": "寶物。出內取與。陳顯法相。必使彼得。彼得乃義歸於",
    "X27n0577_001:0009a08": "己。為取與也。[0009a08] 窮子見父有大力勢即懷恐怖悔來至",
    "X27n0577_001:0009a09": "此。父理能伏其情。為有力勢。伏情之所畏。為恐怖。含",
    "X27n0577_001:0009a10": "大之機。扣聖為見父。而情或翳心。未能受大。為悔來",
    "X27n0577_001:0009a11": "至此。竊作是念至非得物之處。含大之機未著。廣設",
    "X27n0577_001:0009a12": "辭如此。不如往至貧里。三界為貧里。修五戒十善。求",
    "X27n0577_001:0009a13": "人天之樂。為易得也。若久住或見逼迫。久住必使行",
    "X27n0577_001:0009a14": "大道。使行大道者。必為物。為物者。功不在我。功不在",
    "X27n0577_001:0009a15": "我者。使見強使。為他作也。疾走不樂之至。患去速也。",
    "X27n0577_001:0009a16": "[0009a16] 見子便識心大歡喜。昔緣微發。為見子。子今雖復情",
    "X27n0577_001:0009a17": "逆。後必悟大。是故歡喜。冥機微至。而己不知。為忽自",
    "X27n0577_001:0009a18": "來。即遣傍人。丈六非所以佛。為傍人。傍人欲設大化。",
    "X27n0577_001:0009a19": "為遣使。往大是先急。為追也。疾走往捉。大乘妙法。為",
    "X27n0577_001:0009a20": "堅執之理。理不容間。為疾也。窮子驚愕至何為見捉。",
    "X27n0577_001:0009a21": "出非本意。為驚愕。甚逆其情。為稱怨大喚。猶無犯而",
    "X27n0577_001:0009a22": "致執也。",
    "X27n0577_001:0009a23": "[0009a23] 使者執之逾急。大乘執之。轉功其情。理終不捨。為強",
    "X27n0577_001:0009a24": "牽也。[0009a24] 于時窮子自念無罪至悶絕&#x8E83;地。情甚不樂。有",
    "X27n0577_001:0009b01": "過無罪。而致執大化。其乖其心。為悶絕&#x8E83;地也。[0009b01] 父遙",
    "X27n0577_001:0009b02": "見之至勿強將來。廢不作大化之念。假語前使云爾",
    "X27n0577_001:0009b03": "耳。[0009b03] 以冷水灑面。若稱以大化。化之則悶絕矣。今但息",
    "X27n0577_001:0009b04": "大化。其便醒悟。水灑面者。以表此義也。[0009b04] 使者語之我",
    "X27n0577_001:0009b05": "今放汝者。亦假語云爾。",
    "X27n0577_001:0009b06": "[0009b06] 密遣二人形色憔悴無威德者。二人者。為二乘法。作",
    "X27n0577_001:0009b07": "念欲施。此為遣。隱實為密。理不光圓。為形色憔悴。內",
    "X27n0577_001:0009b08": "解不明。為無威德。如此之人。則非王使也。[0009b08] 汝可詣彼",
    "X27n0577_001:0009b09": "至倍與汝直。順情非本。為徐語。使作行而與樂。為作",
    "X27n0577_001:0009b10": "處。所與超於世間。倍與直也。[0009b10] 我等二人亦共汝作。法",
    "X27n0577_001:0009b11": "在人行。為共作也。[0009b11] 窮子先取其價。受使所語。為先取",
    "X27n0577_001:0009b12": "其價。情怙無疑。為尋與除糞。",
    "X27n0577_001:0009b13": "[0009b13] 又以他日至污穢不淨。神通寄在六情。為&#x7A93;牖中見。",
    "X27n0577_001:0009b14": "身非功德所成。為羸疲。結使受之。為塵坌不淨也。[0009b14] 即",
    "X27n0577_001:0009b15": "脫瓔珞至塵垢坌身。隱法身妙&#x991D;。為脫瓔珞之具。示",
    "X27n0577_001:0009b16": "菩薩作佛。不&#x8657;外好。為著垢膩之衣。亦是結使所受",
    "X27n0577_001:0009b17": "生。為塵土坌身也。右手執持除糞之器。狀有所畏。不",
    "X27n0577_001:0009b18": "行無漏。為執除糞器。便易為右手。似若防漏。為狀有",
    "X27n0577_001:0009b19": "所畏也。[0009b19] 語作人汝等懃作。鹿野轉法輪時。義言如此",
    "X27n0577_001:0009b20": "也。[0009b20] 以方便故得近其子。佛理絕人。府示得接耳。[0009b20] 後復",
    "X27n0577_001:0009b21": "告言至當加汝價。入無漏道後。定不還生死。為常此",
    "X27n0577_001:0009b22": "作不復餘去。所得之樂。過七方便。為加汝價也。[0009b22] 諸所",
    "X27n0577_001:0009b23": "須至須者相給。無漏諸功德。無所乏少。為鹽酢之屬。",
    "X27n0577_001:0009b24": "二乘神通。本自局弱。為老蔽使人也。[0009b24] 無有欺怠至如",
    "X27n0577_001:0009c01": "餘作人。其情安小乘法。謂之不見汝有此諸惡如餘",
    "X27n0577_001:0009c02": "作人。餘作人者。謂七方便。七方便則有此惡也。名之",
    "X27n0577_001:0009c03": "為兒。得無漏。名似佛子。未言真子耳。[0009c03] 窮子雖欣此遇",
    "X27n0577_001:0009c04": "至常令除糞。見諦思惟各十。謂廿年也。出入無難。使",
    "X27n0577_001:0009c05": "聞大乘。則出入此理。無疑難也。然其所止猶在本處。",
    "X27n0577_001:0009c06": "聞說大乘教已。使知是己之有。彼尚未領。為猶在本",
    "X27n0577_001:0009c07": "處也。",
    "X27n0577_001:0009c08": "[0009c08] 爾時長者有疾至無令漏失。既知使說大乘諸經。如",
    "X27n0577_001:0009c09": "命須菩提說波若。為以悉付教是其物。[0009c09] 爾時窮子即",
    "X27n0577_001:0009c10": "受教&#x52D1;至亦未能捨。雖受委付。猶未知是己之物。情",
    "X27n0577_001:0009c11": "故如此。",
    "X27n0577_001:0009c12": "[0009c12] 復經少時父知子意漸已通泰。第三段其心轉曠。懷",
    "X27n0577_001:0009c13": "大之機顯。自下會諸親族。名之為兒。斯則為說法華",
    "X27n0577_001:0009c14": "經也。[0009c14] 於某城中。於昔二萬億佛所已受化。化功未淳。",
    "X27n0577_001:0009c15": "遂捨吾逃逝。遁三界也。&#x8DC9;跰。飄流五道。備&#x751E;苦辛。自",
    "X27n0577_001:0009c16": "然而至。上三段。釋所以無上之寶者自然至。義顯此也。",
    "X27n0577_001:0009c17": "大富長者則是如來。自下三番。合上三譬。此合第一",
    "X27n0577_001:0009c18": "譬父子義。以三苦故。佛說三受。以為三苦。苦劇說為",
    "X27n0577_001:0009c19": "苦苦。果變[酉*妾]。說為壞苦。非苦非樂。念念遷。其命過。說",
    "X27n0577_001:0009c20": "為行苦。今言以三苦故者。即以三受也。何者。苦受楚",
    "X27n0577_001:0009c21": "切。乖情起瞋。適故起愛。不苦不樂。恬恬起癡。由斯三",
    "X27n0577_001:0009c22": "受。興三不善根。三不善根既感。發動諸使。諸使紛熾。",
    "X27n0577_001:0009c23": "作身口業。業使相與。招未來報。故言以三苦受諸熱",
    "X27n0577_001:0009c24": "惱。既為生死所惱。則所習非勝。為迷惑無知。樂著小",
    "X27n0577_001:0010a01": "法。自此即合背化流通之事也。[0010a01] 今日世尊令我等思",
    "X27n0577_001:0010a02": "惟蠲除。合第二譬。為說三乘教也。一日之價。貶小乘",
    "X27n0577_001:0010a03": "自足之心。取其曠時積行之功。以比菩薩一日而已。",
    "X27n0577_001:0010a04": "有少乏極。[0010a04] 今我等方知世尊於佛智慧無所&#x6061;惜。合",
    "X27n0577_001:0010a05": "第三說法花也。",
    "X27n0577_001:0010a06": "[0010a06] 偈言初二偈。頌品始三番。次兩偈。頌第一譬。求之既",
    "X27n0577_001:0010a07": "疲。自下卅二偈。頌第二譬也。注記券疏&#x7B07;計寶物者。",
    "X27n0577_001:0010a08": "謂說三乘法。授菩薩記。謂券疏也。薦蓆厚暖。譬泥洹",
    "X27n0577_001:0010a09": "中樂。無不厚足。止宿草菴。作大乘門外。宿小乘菴也。",
    "X27n0577_001:0010a10": "父知子心漸已曠大。自下七偈。頌第三譬。佛亦如是。",
    "X27n0577_001:0010a11": "自下領略頌內義。殊不委備。臨時宜之。悉皆空寂。明",
    "X27n0577_001:0010a12": "所以無欣樂。大意以諸法性空。難可窮究。窮究乃得",
    "X27n0577_001:0010a13": "成佛。以是不欣也。"
}