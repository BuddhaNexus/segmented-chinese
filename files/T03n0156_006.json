{
    "T03n0156_006:0154b16": "大方便佛報恩經卷第六",
    "T03n0156_006:0154b18": "失譯人名在後漢錄",
    "T03n0156_006:0154b19": "優波離品第八",
    "T03n0156_006:0154b20": "爾時如來，大眾圍遶，供養恭敬，尊重讚歎。爾",
    "T03n0156_006:0154b21": "時阿難即從座起，觀察眾心咸皆有疑：「如來",
    "T03n0156_006:0154b22": "世尊！云何乃聽優波離下賤之人隨佛出家？",
    "T03n0156_006:0154b23": "以聽其出家故，毀辱一切諸王剎利種，增不",
    "T03n0156_006:0154b24": "敬之心，污信心故，永失福田，乃使白淨王",
    "T03n0156_006:0154b25": "子難陀比丘生輕慢心。」佛告阿難及諸大眾：",
    "T03n0156_006:0154b26": "「汝等善聽！汝等乃可說如來無有平等大悲、",
    "T03n0156_006:0154b27": "三念處、五智三昧，不得說言優波離比丘真",
    "T03n0156_006:0154b28": "實是下賤人，修習下行、下願、下精進也；汝",
    "T03n0156_006:0154b29": "等乃可說如來煩惱，無常遷變，不可得說優",
    "T03n0156_006:0154c01": "波離下賤出家。如來以正遍知宣說真實之",
    "T03n0156_006:0154c02": "言，汝等應當信受佛語。如來知見生死過患，",
    "T03n0156_006:0154c03": "獨覺成佛，優波離亦隨出家，三明六通，具八",
    "T03n0156_006:0154c04": "解脫，天人大眾增仰，護持正法，持律第一，",
    "T03n0156_006:0154c05": "堪任供養，能令眾生成就三種妙果，所謂現",
    "T03n0156_006:0154c06": "報、生報、後報。是故，當知優波離者，奇特妙",
    "T03n0156_006:0154c07": "行，偏為大悲菩薩，已於過去無量百千萬",
    "T03n0156_006:0154c08": "億諸佛所殖眾德本，亦於諸佛法中持律第",
    "T03n0156_006:0154c09": "一，亦於釋迦牟尼佛法中持律第一。」爾時難",
    "T03n0156_006:0154c10": "陀比丘聞佛說已，即從座起，頭面禮大憍陳",
    "T03n0156_006:0154c11": "如足，次第至優波離前，俛仰而立，合掌而",
    "T03n0156_006:0154c12": "已。爾時如來即為難陀而說偈言：",
    "T03n0156_006:0154c13": "「難陀當應知：　　汝莫憂貧窮，",
    "T03n0156_006:0154c14": "　亦不失富貴。　　出家法應爾。」",
    "T03n0156_006:0154c15": "難陀聞佛示教利喜，種種說法，心生歡喜，即",
    "T03n0156_006:0154c16": "正衣服，頭面禮優波離足。應時天地六種震",
    "T03n0156_006:0154c17": "動，身心柔軟，逮得己利，所作已辦。佛告優波",
    "T03n0156_006:0154c18": "離：「汝速師子吼於三寶四諦，在家出家七眾",
    "T03n0156_006:0154c19": "差別，所謂三歸、五戒乃至一切戒——利益眾生",
    "T03n0156_006:0154c20": "戒、淨煩惱戒、調御威儀戒、禪戒、無漏戒，興",
    "T03n0156_006:0154c21": "隆三寶。」時優波離白佛言：「世尊！如來以威",
    "T03n0156_006:0154c22": "神力引接將護，我乃少能所諮問耳。」",
    "T03n0156_006:0154c23": "「云何名三寶，佛法及眾僧？三寶若無性，云",
    "T03n0156_006:0154c24": "何分別說法僧差別名？歸依三寶者，云何而",
    "T03n0156_006:0154c25": "奉行？三歸若一者，不應說言三。若說三歸",
    "T03n0156_006:0154c26": "者，云何七眾名？」爾時優波離白佛言：「世尊！",
    "T03n0156_006:0154c27": "何所歸依，名歸依佛？」爾時如來一一稱解，答",
    "T03n0156_006:0154c28": "曰：",
    "T03n0156_006:0154c29": "「佛陀者，覺，覺了一切法相故。復次，一切眾生",
    "T03n0156_006:0155a01": "長眠三界，佛道眼既開，自覺覺彼，故名為",
    "T03n0156_006:0155a02": "覺。佛於一切法，能一切得一切說。」問曰：「佛",
    "T03n0156_006:0155a03": "云何一切說？為應時適會隨宜說耶？為當部",
    "T03n0156_006:0155a04": "黨相從說耶？」答曰：「佛隨物適時說一切法。",
    "T03n0156_006:0155a05": "後諸弟子結集法藏，以類撰之。佛或時為諸",
    "T03n0156_006:0155a06": "弟子制戒輕重，有殘無殘，撰為律藏；或時",
    "T03n0156_006:0155a07": "說因果相生、諸結諸使及以業相，集為阿毘",
    "T03n0156_006:0155a08": "曇藏；為諸天、世人隨時說法，集為增一，是",
    "T03n0156_006:0155a09": "勸化人所習；為利根眾生說諸深義，名中阿",
    "T03n0156_006:0155a10": "含，是學問者所習；說種種隨禪法，是雜阿",
    "T03n0156_006:0155a11": "含，坐禪人習；破諸外道，是長阿含。」問曰：",
    "T03n0156_006:0155a12": "「佛若一切說者，有經云：『佛坐一樹下，捉一",
    "T03n0156_006:0155a13": "枝葉，問弟子曰：「此枝葉多，樹上葉多？」答曰：",
    "T03n0156_006:0155a14": "「樹上葉多。」佛言：「我所知法如樹上葉，我所",
    "T03n0156_006:0155a15": "說法如掌中葉。」』云何言佛一切說耶？」答曰：",
    "T03n0156_006:0155a16": "「有別相一切、總相一切，今言別相一切。有",
    "T03n0156_006:0155a17": "言：『佛能一切說，但眾生不能盡受。佛非不",
    "T03n0156_006:0155a18": "能說。』有言：『應云一切知，直言說，不得言一",
    "T03n0156_006:0155a19": "切說也。』」問：「若佛知而能說，聲聞、緣覺依知而",
    "T03n0156_006:0155a20": "能說，何不稱佛耶？」答曰：「不爾。佛知說俱盡；",
    "T03n0156_006:0155a21": "二乘知說於法有所不盡。復次，佛解一切法，",
    "T03n0156_006:0155a22": "盡能作名；二乘不能。復次，佛得無邊法，能",
    "T03n0156_006:0155a23": "無邊說；二乘不能。復次，有共不共，二乘所",
    "T03n0156_006:0155a24": "得共，佛所得不共。聲聞所得，三乘同知；中",
    "T03n0156_006:0155a25": "乘所得，二乘共知；唯佛所得，二乘不知，獨佛",
    "T03n0156_006:0155a26": "自知。復次，函大蓋亦大，法大法相無邊，佛",
    "T03n0156_006:0155a27": "以無邊智知說無邊法；二乘智有邊，故不稱",
    "T03n0156_006:0155a28": "法相。復次，有根、義。根者，慧根。義者，慧所緣",
    "T03n0156_006:0155a29": "法。佛根義俱滿，慧所緣法無有不盡；二乘",
    "T03n0156_006:0155b01": "根義二俱不滿。復次，佛得如實智名，於一",
    "T03n0156_006:0155b02": "切法相如實了故；二乘知法不盡原底，兼",
    "T03n0156_006:0155b03": "有所不周，是以不得稱如實智。以是種種義",
    "T03n0156_006:0155b04": "故，二乘不得稱佛。婆伽婆者，不可以音傳，",
    "T03n0156_006:0155b05": "不可以義解。云何世尊？以能知一切對治法",
    "T03n0156_006:0155b06": "故。復次，世法言音不同，世人自不相解，佛",
    "T03n0156_006:0155b07": "悉知之，故云世尊。復次，勅比丘云：『凡二乘",
    "T03n0156_006:0155b08": "凡夫，自說得法。或樂靜默，或入禪定，或以",
    "T03n0156_006:0155b09": "餘緣，祕惜不說。』佛所得法，以慈悲力故，樂為",
    "T03n0156_006:0155b10": "他說。復次，云何？以破三毒故，得稱世尊。」問",
    "T03n0156_006:0155b11": "曰：「二乘亦破三毒，何不名世尊耶？」答曰：「不",
    "T03n0156_006:0155b12": "爾。二乘有退，佛不退故。退有三種：果退、不",
    "T03n0156_006:0155b13": "果退、所用退。果退者，聲聞三果退，下果不",
    "T03n0156_006:0155b14": "退。中乘二種，若百劫習行成辟支佛，果不",
    "T03n0156_006:0155b15": "退。若本是下乘三果作辟支佛，則果有退。佛",
    "T03n0156_006:0155b16": "果不退。不果退者，若向三乘人，未得而退，",
    "T03n0156_006:0155b17": "若修比丘三業，懈墮不進。凡有所修習，退而",
    "T03n0156_006:0155b18": "不勤，名不果退也。所用退者，凡所得法不",
    "T03n0156_006:0155b19": "現前用，如佛十力，小乘十智，用一餘則不",
    "T03n0156_006:0155b20": "用。如誦十萬言經，若不誦時，盡名所用退",
    "T03n0156_006:0155b21": "也。下乘不果退，中乘亦有不果退；佛無不",
    "T03n0156_006:0155b22": "果退，於一切行中無不勤故。二乘有所用退",
    "T03n0156_006:0155b23": "也，佛則不定。又云：『於十力中用一不用九，",
    "T03n0156_006:0155b24": "故名退也。』有云：『無不用退。如誦二十萬言經，",
    "T03n0156_006:0155b25": "凡夫力劣故，或一日二日誦訖；佛能即時",
    "T03n0156_006:0155b26": "誦訖。十力亦爾，用能即用。無障礙故，無不用",
    "T03n0156_006:0155b27": "退。』又云：『佛無不用退。如著泥洹僧時，不直爾",
    "T03n0156_006:0155b28": "著，如凡夫人法，皆為利益眾生故。凡所用法，",
    "T03n0156_006:0155b29": "有益則用，無益不用，非不能用，故無用退。』",
    "T03n0156_006:0155c01": "雖各有所解，而云不可定也。佛意不可思",
    "T03n0156_006:0155c02": "議。」問曰：「聲聞何故三果退，下果不退？」答曰：",
    "T03n0156_006:0155c03": "「三果已曾得，故退；下果未曾得，故不退。如人",
    "T03n0156_006:0155c04": "飢得美食，久則不忘，此義亦爾。又云：『下",
    "T03n0156_006:0155c05": "果，忍作無礙道，智作解脫道；三果，智作無礙",
    "T03n0156_006:0155c06": "道，智作解脫道，故退。』又云：『見諦道無退；思",
    "T03n0156_006:0155c07": "惟道有退。淨不淨想，斷結故。思惟道有逼",
    "T03n0156_006:0155c08": "迫，見諦無逼迫。見諦無逼迫，見諦結見理，",
    "T03n0156_006:0155c09": "思惟微生，故逼迫不退也。』又云：『見諦智力",
    "T03n0156_006:0155c10": "強，如大梁鎮物；思惟智弱，故退也。』又云：『見",
    "T03n0156_006:0155c11": "諦欲界忍智二心能斷九品；上界忍智二心",
    "T03n0156_006:0155c12": "斷七十二品結，盡無色界，故不退也。』以是義",
    "T03n0156_006:0155c13": "故獨名世尊。復次，佛習氣斷，二乘習氣不",
    "T03n0156_006:0155c14": "盡。如牛呞比丘，常作牛呞，以世世牛中來",
    "T03n0156_006:0155c15": "故；如一比丘雖得漏盡，而常以鏡自照，以",
    "T03n0156_006:0155c16": "世世從婬女中來故；如一比丘跳枰擲閣，",
    "T03n0156_006:0155c17": "以世世從獼猴中來；不得名世尊。」「凡言『如是",
    "T03n0156_006:0155c18": "我聞』者，佛在時言；『我聞』，為是滅後也。撰法",
    "T03n0156_006:0155c19": "藏者言我聞，佛二十年中說法，阿難不聞，",
    "T03n0156_006:0155c20": "何得言我聞？」答曰：「云：『諸天語阿難。』又云：『佛",
    "T03n0156_006:0155c21": "入世俗心，令阿難知。』又云：『從諸比丘邊聞。』",
    "T03n0156_006:0155c22": "又云：『阿難從佛請願：「願佛莫與我故衣，莫",
    "T03n0156_006:0155c23": "令人請我食。我為求法，恭敬佛故，侍佛所須，",
    "T03n0156_006:0155c24": "不為衣食。諸比丘晨暮二時，得見世尊，莫",
    "T03n0156_006:0155c25": "令我爾，欲見便見。又，佛二十年中所說法，",
    "T03n0156_006:0155c26": "盡為我說。」』」問曰：「二十年中所說法句，何由",
    "T03n0156_006:0155c27": "可說？」答曰：「佛善巧方便，於一句法中演無",
    "T03n0156_006:0155c28": "量法，能以無量法為一句義。佛粗示其端",
    "T03n0156_006:0155c29": "緒，阿難盡已得知，速利強持力故。八萬法",
    "T03n0156_006:0156a01": "者，又云：『如樹，根莖枝葉名為一樹，佛為眾",
    "T03n0156_006:0156a02": "生始終說法，名為一藏。』如是八萬；又云：『佛",
    "T03n0156_006:0156a03": "一坐說法，名為一藏。』如是八萬；又云：『十六",
    "T03n0156_006:0156a04": "字為半偈，三十二字為一偈。』如是八萬；又",
    "T03n0156_006:0156a05": "云：『長短偈四十二字為一偈。』如是八萬；又",
    "T03n0156_006:0156a06": "云：『如半月說戒為一藏。』如是八萬；又云：『佛",
    "T03n0156_006:0156a07": "自說，六萬六千偈為一藏。』如是八萬；又云：",
    "T03n0156_006:0156a08": "『佛說：「塵勞有八萬，法藥亦八萬。」名八萬法",
    "T03n0156_006:0156a09": "藏。』」問曰：「契經、阿毘曇不以佛在初，獨律誦",
    "T03n0156_006:0156a10": "以佛在初？」答曰：「以勝故；佛獨制故。如契經",
    "T03n0156_006:0156a11": "中，諸弟子說法；有時如釋提桓因，自說布施",
    "T03n0156_006:0156a12": "第一。何以故？我以施故，得為天王，所願如",
    "T03n0156_006:0156a13": "意，佛言如是。有時佛化作化佛，化佛說法；",
    "T03n0156_006:0156a14": "律則不爾，一切佛說，是故以佛在初。又如",
    "T03n0156_006:0156a15": "契經隨處隨決；律則不爾。若屋中有事，不",
    "T03n0156_006:0156a16": "得即結，必當出外；若白衣邊有事，必在眾",
    "T03n0156_006:0156a17": "結；若聚落有事，亦在眾結；若於五眾邊有",
    "T03n0156_006:0156a18": "事，必在比丘、比丘尼邊結，是故以佛在初。",
    "T03n0156_006:0156a19": "毘耶離者，或有國以王為名，或以地為稱，",
    "T03n0156_006:0156a20": "或以城為號。此國以龍為目；迦蘭陀聚落者，",
    "T03n0156_006:0156a21": "以鳥名之。又云：『聚落主名須提那者，父母",
    "T03n0156_006:0156a22": "求請神祇得，故名求得。』富貴者，富有二種：",
    "T03n0156_006:0156a23": "一眾生類，二非眾生。非眾生者，多有金銀",
    "T03n0156_006:0156a24": "七寶、倉庫財帛、田疇舍宅；眾生類者，奴婢僕",
    "T03n0156_006:0156a25": "使、象馬牛羊、村落封邑，故名富也。貴者，或為",
    "T03n0156_006:0156a26": "封主，或有美德，人所宗敬，故言貴也。自歸",
    "T03n0156_006:0156a27": "三寶，受三歸法。」",
    "T03n0156_006:0156a28": "問曰：「三歸以何為性？」「有論者言：『三歸是教，",
    "T03n0156_006:0156a29": "無教性。』受三歸時，胡跪合掌，口說三歸，是",
    "T03n0156_006:0156b01": "名身口教也。若純重心，有身口無教，是謂教",
    "T03n0156_006:0156b02": "無教。又云：『三歸是三業性，身口意業也。』又",
    "T03n0156_006:0156b03": "云：『三歸是善五陰。』以眾生善五陰為三歸，",
    "T03n0156_006:0156b04": "以三寶為所歸，所歸以救護為義。譬如有人",
    "T03n0156_006:0156b05": "有罪於王，投向異國以求救護。異國王言：",
    "T03n0156_006:0156b06": "『汝求無畏者，莫出我境，莫違我教，必相救",
    "T03n0156_006:0156b07": "護。』眾生亦爾，繫屬於魔，有生死罪，歸向三",
    "T03n0156_006:0156b08": "寶以求救護。若誠心三寶，更無異向，不違佛",
    "T03n0156_006:0156b09": "教，魔王邪惡無如之何。昔有一鴿，為鷹所",
    "T03n0156_006:0156b10": "逐。入舍利弗影，戰懼不解；移入佛影，泰然無",
    "T03n0156_006:0156b11": "怖，大海可移，此鴿無動。所以爾者，佛有大",
    "T03n0156_006:0156b12": "慈大悲，舍利弗無大慈悲；佛習氣盡，舍利",
    "T03n0156_006:0156b13": "弗習氣未盡；佛三阿僧祇劫修菩薩行，舍利",
    "T03n0156_006:0156b14": "弗六十劫中修習苦行。以是因緣，鴿入舍利",
    "T03n0156_006:0156b15": "弗影，猶有怖畏；入佛影中，而無怖也。」問曰：",
    "T03n0156_006:0156b16": "「若歸三寶能除罪過，息怖畏者，提婆達多亦",
    "T03n0156_006:0156b17": "歸依三寶，以信出家，受具足戒，而犯三逆，墮",
    "T03n0156_006:0156b18": "阿鼻獄？」答曰：「夫救護者，救可救者。提婆達",
    "T03n0156_006:0156b19": "多罪惡深大，兼是定業，是故難救。」問曰：「若",
    "T03n0156_006:0156b20": "有大罪，佛不能救；若無罪者，不須佛救。云何",
    "T03n0156_006:0156b21": "三寶能有救護？」答曰：「提婆達多歸依三寶，",
    "T03n0156_006:0156b22": "心不真實，三歸不滿；常求利養名聞，自號一",
    "T03n0156_006:0156b23": "切智人，與佛爭競。以是因緣，三寶雖有大",
    "T03n0156_006:0156b24": "力，不能救也。如阿闍世王雖有逆罪，應入阿",
    "T03n0156_006:0156b25": "鼻獄，以誠心向佛故，滅阿鼻罪，入黑繩地",
    "T03n0156_006:0156b26": "獄。如人中重罪，七日都盡，是謂三寶救護力",
    "T03n0156_006:0156b27": "也。」問曰：「若提婆達多罪不可救者，有經云：",
    "T03n0156_006:0156b28": "『若人歸佛者，不墮三惡道。』是義云何？」答曰：",
    "T03n0156_006:0156b29": "「提婆達多以歸三寶故，雖入阿鼻，受苦輕微，",
    "T03n0156_006:0156c01": "亦時得暫息。又如人在山林曠野恐怖之處，",
    "T03n0156_006:0156c02": "若念佛功德，恐怖即滅。是故歸依三寶，救護",
    "T03n0156_006:0156c03": "不虛。」「三寶於四諦中，何諦所攝？於二十二根",
    "T03n0156_006:0156c04": "中，何根所攝？於十八界中，何界所攝？十二入",
    "T03n0156_006:0156c05": "中，何入所攝？於五陰中，何陰所攝？」「三寶於四",
    "T03n0156_006:0156c06": "諦中，盡諦所攝，道諦少入；根中，三根所攝，",
    "T03n0156_006:0156c07": "未知、已知、無知根；於十八界所攝，意界、意識",
    "T03n0156_006:0156c08": "界、法界；十二入中，意入、法入所攝；五陰中，",
    "T03n0156_006:0156c09": "無漏五陰所攝。佛寶於四諦中，道諦少入；法",
    "T03n0156_006:0156c10": "寶於四諦中，盡諦所攝；僧寶於四諦中，道諦",
    "T03n0156_006:0156c11": "少入。佛寶二十二根中，無知根所攝；法寶",
    "T03n0156_006:0156c12": "是盡諦無為故，非根所攝；僧寶二十二根中，",
    "T03n0156_006:0156c13": "三無漏根所攝。佛寶於十八界中，意界、意識",
    "T03n0156_006:0156c14": "界、法界少入；十二入中，意入、法入少入；五",
    "T03n0156_006:0156c15": "陰中，無漏五陰少入。法寶於十八界中，法界",
    "T03n0156_006:0156c16": "少入；十二入中，法入少入。法寶非五陰攝，陰",
    "T03n0156_006:0156c17": "是有為，法寶是無為故。僧寶於十八界中，",
    "T03n0156_006:0156c18": "意界、意識界、法界少入；十二入中，意入、法",
    "T03n0156_006:0156c19": "入少入；五陰中，無漏五陰少入。」問：「歸依佛",
    "T03n0156_006:0156c20": "者，為歸依釋迦文佛，為歸依三世佛耶？」答",
    "T03n0156_006:0156c21": "曰：「歸依三世佛，以佛法身同故。歸依一佛，",
    "T03n0156_006:0156c22": "則是三世諸佛，以佛無異故。有云：『若歸依",
    "T03n0156_006:0156c23": "三世諸佛者，有諸天自說我迦葉佛弟子，我",
    "T03n0156_006:0156c24": "拘留孫佛弟子，如是七佛中各稱我是某佛",
    "T03n0156_006:0156c25": "弟子。以是因緣，正應歸依一佛，不應三世。』",
    "T03n0156_006:0156c26": "有云：『不應爾。何以故？如《毘沙門經》說：「毘沙門",
    "T03n0156_006:0156c27": "王歸依三寶，歸依過去未來現在佛。以是義",
    "T03n0156_006:0156c28": "故，應歸依三世諸佛。」』」問曰：「若爾者，如諸天",
    "T03n0156_006:0156c29": "各稱某佛弟子，是義云何？」答曰：「諸天所說，",
    "T03n0156_006:0157a01": "何足定義？有諸天各稱一佛為師，亦歸三",
    "T03n0156_006:0157a02": "世諸佛，直以一佛為證耳。」問曰：「何所歸依",
    "T03n0156_006:0157a03": "名為歸依佛？」答曰：「歸依語迴轉一切智、無學",
    "T03n0156_006:0157a04": "功德。」「為歸色身，歸依法身耶？」答曰：「歸依法",
    "T03n0156_006:0157a05": "身，不歸色身，不以色為佛故。」問曰：「若色身",
    "T03n0156_006:0157a06": "非佛者，何以出佛身血，而得逆罪？」答曰：「色",
    "T03n0156_006:0157a07": "身是法身器故，法身所依故，若害色身則得",
    "T03n0156_006:0157a08": "逆罪。不以色身是佛，故得逆罪。」「歸依法者，",
    "T03n0156_006:0157a09": "何所歸依名歸依法？」答曰：「歸依語迴轉斷欲",
    "T03n0156_006:0157a10": "無欲，盡處涅槃，是名歸依法。」問曰：「為歸依自",
    "T03n0156_006:0157a11": "身盡處，他身盡處？」答曰：「歸自身盡處、他身盡",
    "T03n0156_006:0157a12": "處，是名歸依法。」「若歸依僧，何所歸依？」答曰：",
    "T03n0156_006:0157a13": "「歸依語迴轉良祐福田，聲聞學、無學功德，是",
    "T03n0156_006:0157a14": "名歸依僧。」「為歸俗諦僧，為第一義諦僧？若歸",
    "T03n0156_006:0157a15": "第一義諦僧者，佛與提謂波利受三自歸，不",
    "T03n0156_006:0157a16": "應言：『未來有僧，汝應歸依。』第一義諦僧常在",
    "T03n0156_006:0157a17": "世間。」答曰：「以俗諦僧是第一義諦僧所依",
    "T03n0156_006:0157a18": "故，言：『未來有僧，汝應歸依。』又，欲尊重俗諦僧，",
    "T03n0156_006:0157a19": "故作如是說。佛自說：『一切諸眾中，佛眾第一。",
    "T03n0156_006:0157a20": "譬如從乳出酪，從酪出酥，從酥出醍醐。醍醐",
    "T03n0156_006:0157a21": "於中，最勝最妙，佛弟子眾亦復如是。』若有",
    "T03n0156_006:0157a22": "眾僧集在是中，四向四得無上福田。於一",
    "T03n0156_006:0157a23": "切九十六種眾中，最尊最上無能及者，是故",
    "T03n0156_006:0157a24": "言：『未來有僧，汝應歸依。』不傷正義。」問曰：「佛",
    "T03n0156_006:0157a25": "亦是法，法亦是法，僧亦是法。正是一法，有",
    "T03n0156_006:0157a26": "何差別？」答曰：「雖是一法，以義而言，自有差",
    "T03n0156_006:0157a27": "別。以三寶而言，無師大智及無學地一切功",
    "T03n0156_006:0157a28": "德，是謂佛寶；盡諦無為，是謂法寶；聲聞學、",
    "T03n0156_006:0157a29": "無學功德智慧，是名僧寶。以法而言，無師",
    "T03n0156_006:0157b01": "無學法，是名佛寶；盡諦無為，非學非無學",
    "T03n0156_006:0157b02": "法，是名法寶；聲聞學、無學法，是名僧寶。以",
    "T03n0156_006:0157b03": "根而言，佛是無知根；法寶非根法；僧是三",
    "T03n0156_006:0157b04": "無漏根。以諦而言，佛是道諦少入；法寶是",
    "T03n0156_006:0157b05": "盡諦；僧是道諦少入。以沙門果而言，佛是",
    "T03n0156_006:0157b06": "沙門，法寶是沙門果；僧是沙門，法寶是沙",
    "T03n0156_006:0157b07": "門果。以婆羅門而言，佛是婆羅門，法寶是",
    "T03n0156_006:0157b08": "婆羅門果；僧是婆羅門，法寶是婆羅門果。",
    "T03n0156_006:0157b09": "以梵行而言，佛是梵行，法寶是梵行果；僧",
    "T03n0156_006:0157b10": "是梵行，法寶是梵行果。以因果而言，佛是因，",
    "T03n0156_006:0157b11": "法寶是果；僧是因，法寶是果。以道果而言，",
    "T03n0156_006:0157b12": "佛是道，法寶是果；僧是道，法寶是果。佛",
    "T03n0156_006:0157b13": "以法為師，佛從法生；法是佛母，佛依法住。」",
    "T03n0156_006:0157b14": "問曰：「佛若以法為師者，於三寶中何不以",
    "T03n0156_006:0157b15": "法為初？」答曰：「法雖是佛師，而法非佛不弘，",
    "T03n0156_006:0157b16": "所謂道由人弘，是故佛在初。」",
    "T03n0156_006:0157b17": "爾時優波離復白佛言：「世尊！若受三歸戒",
    "T03n0156_006:0157b18": "時，先稱法寶，後稱佛者，成三歸不？」答曰：「無",
    "T03n0156_006:0157b19": "所曉知，說不次第者，自不得罪，得成三歸。",
    "T03n0156_006:0157b20": "若有所解，故倒說者，得罪亦不成三歸。」問曰：",
    "T03n0156_006:0157b21": "「若稱佛及法，不稱僧者，成三歸不？若稱法僧，",
    "T03n0156_006:0157b22": "不稱佛者，成三歸不？若稱佛僧，不稱法寶，成",
    "T03n0156_006:0157b23": "三歸不？」答曰：「不成三歸。」問曰：「若不受三歸，",
    "T03n0156_006:0157b24": "得五戒不？若不受三歸，得八戒不？若不受三",
    "T03n0156_006:0157b25": "歸，得十戒不？若不白四羯磨，得具戒不？」答曰：",
    "T03n0156_006:0157b26": "「一切不得。若受五戒，先受三歸，三歸既竟，",
    "T03n0156_006:0157b27": "乃得五戒。所以說五戒名者，欲使前人識戒",
    "T03n0156_006:0157b28": "名字。如白四羯磨竟已，便得具戒。所以說四",
    "T03n0156_006:0157b29": "依四墮、十三僧殘者，但為知故說。又言：『受三",
    "T03n0156_006:0157c01": "歸竟，說不殺戒，爾時得戒。』所以說一戒得五",
    "T03n0156_006:0157c02": "戒者，若能持一戒，五盡能持。又以五戒勢分",
    "T03n0156_006:0157c03": "相著故，兼以本意誓受五戒故。又言：『受五",
    "T03n0156_006:0157c04": "戒竟，然後得戒。』於諸說中，受三歸已，得五戒",
    "T03n0156_006:0157c05": "者，此是正義。如白四羯磨法，若受八戒，若",
    "T03n0156_006:0157c06": "受十戒，如五戒說。」「若先受三歸，作優婆塞，",
    "T03n0156_006:0157c07": "後若受五戒，若受八戒，若受十戒，更須三歸",
    "T03n0156_006:0157c08": "不？」答：「不受三歸。一切得戒，以先受三歸故。」「若",
    "T03n0156_006:0157c09": "先不受三歸，直白羯磨，得戒不？」答：「受五戒、八",
    "T03n0156_006:0157c10": "戒、十戒，但受三歸，即便得戒。若受具戒，要以",
    "T03n0156_006:0157c11": "白四羯磨，而得具戒，不以三歸。凡具戒者，功",
    "T03n0156_006:0157c12": "德深重，不以多緣多力，無由致之，是故三",
    "T03n0156_006:0157c13": "歸十僧，白四羯磨，而後得也。五戒、八戒、十戒",
    "T03n0156_006:0157c14": "功德力少，是故若受三歸，即便得戒，不須多",
    "T03n0156_006:0157c15": "緣多力。」「受具戒已，何以但說四墮、十三僧殘，",
    "T03n0156_006:0157c16": "不說餘篇耶？」「此二篇戒，最是重者。一戒若犯，",
    "T03n0156_006:0157c17": "永不起二。雖起難起，若波利婆沙、摩那埵，二",
    "T03n0156_006:0157c18": "十眾中而後出罪。若難持而能持者，餘篇易",
    "T03n0156_006:0157c19": "持戒，不須說也，是故但說二篇，不說餘篇。」問",
    "T03n0156_006:0157c20": "曰：「是波羅提木叉戒是無漏戒？是禪戒不？」答",
    "T03n0156_006:0157c21": "曰：「非無漏戒，亦非禪戒。此波羅提木叉戒，若",
    "T03n0156_006:0157c22": "佛在世，則有此戒；佛不在世，則無此戒。禪無",
    "T03n0156_006:0157c23": "漏戒，若佛在世，若不在世，一切時有。波羅提",
    "T03n0156_006:0157c24": "木叉戒從教而得，禪無漏戒不從教得；波羅",
    "T03n0156_006:0157c25": "提木叉戒從他而得，禪無漏戒不從他得。波",
    "T03n0156_006:0157c26": "羅提木叉戒不問眠與不眠，善惡無記心，一",
    "T03n0156_006:0157c27": "切時有；禪無漏戒必禪無漏心中有戒，餘一",
    "T03n0156_006:0157c28": "切心中無也。波羅提木叉戒但人中有，禪戒",
    "T03n0156_006:0157c29": "無漏戒人天俱有；波羅提木叉戒但欲界中",
    "T03n0156_006:0158a01": "有，禪無漏戒欲、色界成就無漏戒；波羅提木",
    "T03n0156_006:0158a02": "叉戒但佛弟子有，禪戒外道俱有。」問曰：「優婆",
    "T03n0156_006:0158a03": "塞五戒，幾是實罪？幾是遮罪？」答曰：「四是實",
    "T03n0156_006:0158a04": "罪，飲酒一戒是遮罪。飲酒所以得與四罪",
    "T03n0156_006:0158a05": "同類結為五戒者，以飲酒是放逸之本，能犯",
    "T03n0156_006:0158a06": "四戒。如迦葉佛時，有優婆塞，以飲酒故，邪",
    "T03n0156_006:0158a07": "婬他婦，盜殺他雞。他人問言：『何以故爾？』答",
    "T03n0156_006:0158a08": "言：『不作。』以酒亂故，一時能破四戒。有以飲",
    "T03n0156_006:0158a09": "酒故，能作四逆，唯不能破僧耳。雖非宿業，有",
    "T03n0156_006:0158a10": "狂亂報，以飲酒故，迷惑倒亂，猶若狂人。又",
    "T03n0156_006:0158a11": "酒亂故，廢失正業——坐禪、誦經、佐助眾事。雖非",
    "T03n0156_006:0158a12": "實罪，以是因緣，與實罪同。」優波離復白佛",
    "T03n0156_006:0158a13": "言：「優婆塞戒但於眾生上得戒，非眾生上亦",
    "T03n0156_006:0158a14": "得戒不？但於可殺、可盜、可婬、可妄語眾生上",
    "T03n0156_006:0158a15": "得戒耶？若於不可殺、不可盜、不可婬、不可欺",
    "T03n0156_006:0158a16": "誑眾生上亦得戒耶？」答曰：「於眾生得四戒，",
    "T03n0156_006:0158a17": "於非眾生上得不飲酒戒。若眾生可殺不可",
    "T03n0156_006:0158a18": "殺、可婬不可婬、可盜不可盜、可妄語不可",
    "T03n0156_006:0158a19": "妄語，一切得戒。下至阿鼻地獄，上至非非",
    "T03n0156_006:0158a20": "想處，及三千世界，乃至如來，一切有命之類，",
    "T03n0156_006:0158a21": "得此四戒。以初受戒時，一切不殺，一切不盜，",
    "T03n0156_006:0158a22": "一切不婬，一切不妄語，無所限齊，以是故",
    "T03n0156_006:0158a23": "一切眾生上無不得戒。凡受戒法，先與說法，",
    "T03n0156_006:0158a24": "引導開解，令於一切眾生上起慈愍心。既得",
    "T03n0156_006:0158a25": "增上心，便得增上戒。夫得戒法，於一切眾生",
    "T03n0156_006:0158a26": "上各得四戒。四戒差別，有十二戒。於眾生上，",
    "T03n0156_006:0158a27": "不殺不盜不婬不妄語，凡起此四惡有三因",
    "T03n0156_006:0158a28": "緣：一以貪故起；二以瞋故起；三以癡故起。於",
    "T03n0156_006:0158a29": "一切眾生上有十二惡，以反惡故，得十二善",
    "T03n0156_006:0158b01": "戒色。一切無邊眾生上，亦復如是。設有百萬",
    "T03n0156_006:0158b02": "千萬阿羅漢入於泥洹，先於此羅漢上所得",
    "T03n0156_006:0158b03": "戒，始終成就，不以羅漢泥洹故，此戒亦失。得",
    "T03n0156_006:0158b04": "不飲酒戒時，此一身始終三千世界中一切",
    "T03n0156_006:0158b05": "所有酒上，咽咽得戒色，以受戒時一切酒盡",
    "T03n0156_006:0158b06": "不飲故。設酒滅盡，戒常成就而不失也。」「先受",
    "T03n0156_006:0158b07": "戒時，於一切女人上三瘡門中得不婬戒，而",
    "T03n0156_006:0158b08": "後娶婦，犯此戒不？」答曰：「不犯。所以爾者，本",
    "T03n0156_006:0158b09": "於女上得邪婬戒。今是自婦，以非邪婬故，不",
    "T03n0156_006:0158b10": "犯此戒。以是義推之，一切同爾。八戒、十",
    "T03n0156_006:0158b11": "戒，眾生、非眾生類，得戒亦如是，二百五十",
    "T03n0156_006:0158b12": "戒。一切眾生上各得七戒，以義分別，有二十",
    "T03n0156_006:0158b13": "一戒。如一眾生上起身口七惡，凡起此惡有",
    "T03n0156_006:0158b14": "三因緣：一以貪故起；二以瞋故起；三以癡",
    "T03n0156_006:0158b15": "故起。以三因緣起此七惡，三七二十一惡，",
    "T03n0156_006:0158b16": "反惡得戒，一眾生上得二十一戒色。一切",
    "T03n0156_006:0158b17": "眾生亦復如是。以此義推，可一時得無量",
    "T03n0156_006:0158b18": "戒；不可一時盡犯，而得一時捨戒也。夫破",
    "T03n0156_006:0158b19": "戒法，若破重戒，更無勝進。設還捨戒，後更受",
    "T03n0156_006:0158b20": "者，更不得戒。如破八齋中重戒，後更受八",
    "T03n0156_006:0158b21": "戒，若受五戒，若受十戒，若受具戒，兼禪戒、",
    "T03n0156_006:0158b22": "無漏戒，一切不得；若破五戒中重戒已，若受",
    "T03n0156_006:0158b23": "八戒、十戒、具戒并禪戒、無漏戒，一切不得；若",
    "T03n0156_006:0158b24": "破五戒已，欲捨五戒，更受十戒者，無有是處。",
    "T03n0156_006:0158b25": "若捨戒已，更受五戒，若受八戒、十戒、具戒并",
    "T03n0156_006:0158b26": "禪戒、無漏戒，一切不得。若破十戒、具戒中重",
    "T03n0156_006:0158b27": "戒者，若欲勝進，若欲捨戒，還受戒者，如五",
    "T03n0156_006:0158b28": "戒中說。」問曰：「禪戒、無漏戒、波羅提木叉戒，",
    "T03n0156_006:0158b29": "於三戒中，何戒為勝？」答：「禪戒勝。有云：『波羅",
    "T03n0156_006:0158c01": "提木叉戒。所以爾者，若佛出世，得有此戒；",
    "T03n0156_006:0158c02": "禪戒、無漏戒，一切時有。於一切眾生非眾生",
    "T03n0156_006:0158c03": "類得波羅提木叉戒，禪、無漏戒但於眾生上",
    "T03n0156_006:0158c04": "得。於一切眾生上慈心得波羅提木叉戒，禪、",
    "T03n0156_006:0158c05": "無漏戒不以慈心得。夫能維持佛法，有於七",
    "T03n0156_006:0158c06": "眾，在於世間，三乘道果相續不斷，盡以波羅",
    "T03n0156_006:0158c07": "提木叉為根本，禪、無漏戒不爾，是故於三界",
    "T03n0156_006:0158c08": "中最尊殊勝。』初受戒時，白四羯磨已，戒已",
    "T03n0156_006:0158c09": "成就。始一念戒色名業，亦名業道。第二念",
    "T03n0156_006:0158c10": "已後生戒色，但是業非業道。所以爾者，初",
    "T03n0156_006:0158c11": "一念戒色，思願滿足，以通思故，名思業道；以",
    "T03n0156_006:0158c12": "前戒為因故，後戒色任運自生，是故但名業，",
    "T03n0156_006:0158c13": "非業道。初一念戒，有教無教；後次第生戒，但",
    "T03n0156_006:0158c14": "有無教、無有有教。初一念戒，亦名為戒，亦名",
    "T03n0156_006:0158c15": "善行，亦名律儀；後次續生戒，亦有此義。」優波",
    "T03n0156_006:0158c16": "離復白佛言：「於三世中，何世得戒？」答曰：「現",
    "T03n0156_006:0158c17": "在一念得戒。過去未來是法，非眾生，故不得",
    "T03n0156_006:0158c18": "戒；現在一念是眾生，故得戒。」問曰：「為善心",
    "T03n0156_006:0158c19": "中得戒？為不善心中？為無記心中？為無心",
    "T03n0156_006:0158c20": "中得戒？」答曰：「一切盡得。先以善心禮僧足",
    "T03n0156_006:0158c21": "已，受衣鉢，求和上問，精進乞戒，胡跪合掌，",
    "T03n0156_006:0158c22": "白四羯磨已，相續善心，戒色成就，是謂善心",
    "T03n0156_006:0158c23": "中得戒。若先次第法中，常生善心，起諸教",
    "T03n0156_006:0158c24": "業，白四羯磨時，起貪欲瞋恚等諸不善念，於",
    "T03n0156_006:0158c25": "此心中成就戒色，是名不善心中得戒。以本",
    "T03n0156_006:0158c26": "善心善教力故，而得此戒，非不善心力也。",
    "T03n0156_006:0158c27": "先以善心起於教業，白四羯磨時，或睡或",
    "T03n0156_006:0158c28": "眠，於眠心中而生戒色，是名無記中得戒",
    "T03n0156_006:0158c29": "也。先以善心起於教業，白四羯磨時，入",
    "T03n0156_006:0159a01": "滅盡定，即於爾時成就戒色，名無心中而得",
    "T03n0156_006:0159a02": "戒也。」優波離復白佛言：「若白衣不受五戒，",
    "T03n0156_006:0159a03": "直受十戒，為得戒不？」答曰：「一時得二種戒，",
    "T03n0156_006:0159a04": "得優婆塞戒，得沙彌戒。若不受五戒、十戒，",
    "T03n0156_006:0159a05": "直受具戒，一時得三種戒。」憂波離復白佛",
    "T03n0156_006:0159a06": "言：「若受具戒，一時得三種戒者，何須次第",
    "T03n0156_006:0159a07": "先受五戒，次受十戒，後受具戒耶？」答曰：「雖",
    "T03n0156_006:0159a08": "一時得三種戒，而染習佛法必須次第。先受",
    "T03n0156_006:0159a09": "五戒，以自調伏，信樂漸增，次受十戒；既受十",
    "T03n0156_006:0159a10": "戒，善根轉深，次受具戒。如是次第得佛法",
    "T03n0156_006:0159a11": "味，深樂堅固，難可退敗。如遊大海，漸漸入深，",
    "T03n0156_006:0159a12": "入佛法海，亦復如是。若一時受具戒者，即失",
    "T03n0156_006:0159a13": "次第，又破威儀。復次，或有眾生應受五戒而",
    "T03n0156_006:0159a14": "得道果，或有眾生因受十戒而得道果，以是",
    "T03n0156_006:0159a15": "種種因緣，是故如來說此次第。若先受五戒，",
    "T03n0156_006:0159a16": "次受十戒，受十戒時亦成就二戒：五戒、十戒；",
    "T03n0156_006:0159a17": "受十戒已，次受具戒，受具戒時成就三種戒：",
    "T03n0156_006:0159a18": "五戒、十戒、具戒。七種受中，唯白四羯磨戒次",
    "T03n0156_006:0159a19": "第三時得，餘六種受戒但一時得，無三時",
    "T03n0156_006:0159a20": "次第也。若一時得三種戒，若欲捨時，若言：『我",
    "T03n0156_006:0159a21": "是沙彌，非比丘。』即失具戒，二種戒在：五戒十",
    "T03n0156_006:0159a22": "戒；若言：『我是優婆塞，非沙彌。』即失十戒，餘五",
    "T03n0156_006:0159a23": "戒在；若言在家出家一切盡捨，我是歸依優",
    "T03n0156_006:0159a24": "婆塞，三種一時盡失，不失三歸；若次第得三",
    "T03n0156_006:0159a25": "種戒，捨法次第，如一時得戒中說。」「若先優婆",
    "T03n0156_006:0159a26": "塞出家受十戒，捨五戒不？」答曰：「不捨。但失名、",
    "T03n0156_006:0159a27": "失次第，不失戒也。失優婆塞名，得沙彌名；",
    "T03n0156_006:0159a28": "失白衣次第，得出家次第。」「若沙彌受具戒時，",
    "T03n0156_006:0159a29": "失十戒、五戒不？」答曰：「不失。但失名、失次第，",
    "T03n0156_006:0159b01": "不失戒也。失沙彌名，得比丘名；失沙彌次第，",
    "T03n0156_006:0159b02": "得比丘次第。終始常是戒，而隨時名。譬如",
    "T03n0156_006:0159b03": "樹葉春夏則青，秋時則黃，冬時則白，隨時",
    "T03n0156_006:0159b04": "異故，樹葉則異，而其始終故是一葉。戒亦",
    "T03n0156_006:0159b05": "如是，常是一戒，隨時有異。又如乳、酪、酥、醍醐，",
    "T03n0156_006:0159b06": "四時差別，雖隨有異，而故是一。戒亦如是，",
    "T03n0156_006:0159b07": "雖三時有異，戒無異也。」優波離復白佛言：",
    "T03n0156_006:0159b08": "「凡受優婆塞戒，勢不能具受五戒，若受一戒、",
    "T03n0156_006:0159b09": "二戒乃至四戒，受得戒不？」答曰：「不得。」「若不",
    "T03n0156_006:0159b10": "得者，有經說：『少分優婆塞、多分優婆塞、滿",
    "T03n0156_006:0159b11": "分優婆塞。』此義云何？」答曰：「所以作是說者，",
    "T03n0156_006:0159b12": "欲明持戒功德多少，不言有如是受戒也。」",
    "T03n0156_006:0159b13": "憂波離復白佛言：「若受一日、二日乃至十日",
    "T03n0156_006:0159b14": "五戒，得如是受不？」答曰：「不得。佛本制戒，各",
    "T03n0156_006:0159b15": "有限齊。若受五戒，必盡形壽；若受八戒，必一",
    "T03n0156_006:0159b16": "日一夜受，是故不得。夫白四羯磨戒有上",
    "T03n0156_006:0159b17": "中下：五戒是下品戒，十戒是中品戒，具戒",
    "T03n0156_006:0159b18": "是上品戒。入五戒中亦有三品：若微品心受",
    "T03n0156_006:0159b19": "戒，得微品戒；若中品心受戒，得中品戒；若上",
    "T03n0156_006:0159b20": "品心受戒，得上品戒。十戒、具戒亦各三品，如",
    "T03n0156_006:0159b21": "五戒說。若微品心得戒已後，以上中品心受",
    "T03n0156_006:0159b22": "十戒者，先得五戒，更無增無勝。於五戒外，",
    "T03n0156_006:0159b23": "乃至不非時食等殘餘五戒，得增上五戒。先",
    "T03n0156_006:0159b24": "得五戒，得本微品也，即先微品五戒。以中上",
    "T03n0156_006:0159b25": "品心受具足戒，先得五戒，更無增無勝。仍本",
    "T03n0156_006:0159b26": "五戒，自五戒外一切諸戒，以受具戒時心增",
    "T03n0156_006:0159b27": "上故，得增上戒。以是推之，波羅提木叉戒",
    "T03n0156_006:0159b28": "無有重得。以次第而言，五戒是微品，十戒",
    "T03n0156_006:0159b29": "是中品，具戒是上品。以義而推，亦可以上",
    "T03n0156_006:0159c01": "品心得五戒，是上品戒；中品心得十戒，是",
    "T03n0156_006:0159c02": "中品戒；下品心得具戒，是下品戒。以是義",
    "T03n0156_006:0159c03": "故，隨心有上中下，得戒不同，無定限也。若",
    "T03n0156_006:0159c04": "請和上受十戒時，和上不現前，亦得十戒。若",
    "T03n0156_006:0159c05": "受十戒時，和上死者，若聞知死，受戒不得；若",
    "T03n0156_006:0159c06": "不聞死，受戒得戒。若白四羯磨，受戒和上",
    "T03n0156_006:0159c07": "不現前，不得受戒，以僧數不滿故。若僧數",
    "T03n0156_006:0159c08": "滿，設無和上，亦得受戒。」優波離復白佛言：",
    "T03n0156_006:0159c09": "「五戒優婆塞得販賣不？」答曰：「得聽販賣。但",
    "T03n0156_006:0159c10": "不得作五業：一不得販賣畜生，以此為業。若",
    "T03n0156_006:0159c11": "自有畜生直賣者，聽，但莫賣與屠兒；二者，",
    "T03n0156_006:0159c12": "不得販賣弓箭刀杖，以此為業。若自有者直",
    "T03n0156_006:0159c13": "賣者，聽；三者，不得沽酒為業。若自有者，亦聽",
    "T03n0156_006:0159c14": "直賣；四者，不得壓油，多殺蟲故。天竺法爾，",
    "T03n0156_006:0159c15": "罽賓以來，麻中一切若無蟲處，壓油無過；五",
    "T03n0156_006:0159c16": "者，不得作五大色染業，以多殺蟲故。洛沙等",
    "T03n0156_006:0159c17": "外國染法，多殺諸蟲，是故不聽。謂秦地染",
    "T03n0156_006:0159c18": "青法亦多殺蟲，墮五大染數。」優波離復白佛",
    "T03n0156_006:0159c19": "言：「夫八齋法通過中不食，乃有九法，何以",
    "T03n0156_006:0159c20": "八事得名？」答曰：「齋法過中不食為體，八事",
    "T03n0156_006:0159c21": "助成齋體，共相支持，名八支齋法，是故言",
    "T03n0156_006:0159c22": "八齋，不云九也。」「若受八戒人，於七眾為在何",
    "T03n0156_006:0159c23": "眾？」「雖不受終身戒，以有一日一夜戒故，應",
    "T03n0156_006:0159c24": "名優婆塞。有云：『若名優婆塞，無終身戒；若",
    "T03n0156_006:0159c25": "非優婆塞，有一日一夜戒。但名中間人。』有",
    "T03n0156_006:0159c26": "經說。」憂波離復白佛言：「若七眾外，有波",
    "T03n0156_006:0159c27": "羅提木叉戒不？」答曰：「有，八齋戒是。以是義",
    "T03n0156_006:0159c28": "推，若受八齋，不在七眾也。受八齋法，應言一",
    "T03n0156_006:0159c29": "日一夜不殺生，令言語決絕。莫使與終身戒",
    "T03n0156_006:0160a01": "相亂也。」問曰：「受八戒法，得二日、三日乃至十",
    "T03n0156_006:0160a02": "日一時受不？」答曰：「佛本制一日一夜戒，不得",
    "T03n0156_006:0160a03": "過限。若有力能受一日，過已，次第更受。如",
    "T03n0156_006:0160a04": "是隨力多少，不計日數。夫受齋法必從他人",
    "T03n0156_006:0160a05": "邊受。於何人受？五眾邊受。既受八戒，若鞭",
    "T03n0156_006:0160a06": "打眾生，齋不清淨。雖即日不鞭打，若待明日",
    "T03n0156_006:0160a07": "鞭打眾生，亦不清淨。以要而言：若身口作",
    "T03n0156_006:0160a08": "不威儀事，雖不破齋，無清淨法；設身口清",
    "T03n0156_006:0160a09": "淨，若心起貪欲覺、瞋恚覺、惱害覺，亦名齋不",
    "T03n0156_006:0160a10": "清淨；若身口意三業清淨，若不修六念，亦名",
    "T03n0156_006:0160a11": "齋不清淨。受八戒已，精修六念，是名齋清淨。",
    "T03n0156_006:0160a12": "有經說：『若作閻浮提王，於閻浮地中一切",
    "T03n0156_006:0160a13": "人民金銀財寶，於中自在。雖有如是功德，分",
    "T03n0156_006:0160a14": "作十六分，閻浮提王功德，於十六分中不及",
    "T03n0156_006:0160a15": "一分。』所謂最後清淨八齋也。若人欲受八齋，",
    "T03n0156_006:0160a16": "先恣情色，或作音樂，或貪噉肉，種種戲笑，",
    "T03n0156_006:0160a17": "如是等放逸事，恣心作已，而後受齋，不問中",
    "T03n0156_006:0160a18": "前中後，盡不得齋。若本無心受齋，而作種",
    "T03n0156_006:0160a19": "種放逸事，後遇善知識，即受齋者，不問中前",
    "T03n0156_006:0160a20": "中後，一切得齋。若欲受齋，而以事難自礙，",
    "T03n0156_006:0160a21": "不得自在，事難解已，而受齋者，不問中前中",
    "T03n0156_006:0160a22": "後，一切得齋。」問曰：「若欲限受晝日齋法，不",
    "T03n0156_006:0160a23": "受夜齋，得八戒不？若欲受夜齋，不受晝齋，",
    "T03n0156_006:0160a24": "得八戒不？」答曰：「不得。所以爾者，佛本聽受",
    "T03n0156_006:0160a25": "一日一夜齋法，以有定限，不可違也。」憂波離",
    "T03n0156_006:0160a26": "復白佛言：「若不得者，如〈皮革〉中說：『億耳在",
    "T03n0156_006:0160a27": "曠野處，見諸餓鬼種種受罪，或晝受福，夜則",
    "T03n0156_006:0160a28": "受罪；或夜受福，晝則受罪。所以爾者，以本",
    "T03n0156_006:0160a29": "人中，晝受戒法，夜作惡行；或夜受戒法，晝作",
    "T03n0156_006:0160b01": "惡行，是以不同。』此義云何？」答曰：「凡是本生",
    "T03n0156_006:0160b02": "因緣，不可依也。此中說者，非是修多羅，非是",
    "T03n0156_006:0160b03": "毘尼，不可以定實義也。又云：『此或是迦旃",
    "T03n0156_006:0160b04": "延以度億耳故，作此變化感悟其心，非是實",
    "T03n0156_006:0160b05": "事。』若受齋已，欲捨齋者，不必要從五眾而捨。",
    "T03n0156_006:0160b06": "若欲食時，趣語一人，齋即捨也。「凡得波羅提",
    "T03n0156_006:0160b07": "木叉戒者，以五道而言，唯人道得戒，餘四",
    "T03n0156_006:0160b08": "道不得。如天道以著樂故深重，不能得戒。",
    "T03n0156_006:0160b09": "如昔一時大目揵連以弟子有病，上忉利天，",
    "T03n0156_006:0160b10": "以問耆婆。正值諸天入歡喜園。爾時目連在",
    "T03n0156_006:0160b11": "路側立，一切諸天無顧看者。耆婆後至，顧見",
    "T03n0156_006:0160b12": "目連，向舉一手，乘車直過。目連自念：『此本",
    "T03n0156_006:0160b13": "人中是我弟子，今受天福，以著天樂，都失本",
    "T03n0156_006:0160b14": "心。』即以神力制車令住，耆婆下車禮目連",
    "T03n0156_006:0160b15": "足，目連種種因緣責其不可，耆婆答目連",
    "T03n0156_006:0160b16": "曰：『以我人中，為大德弟子，是故舉手問訊。",
    "T03n0156_006:0160b17": "頗見諸天有爾者不？生天以著樂深，心不得",
    "T03n0156_006:0160b18": "自在，是使爾耳。』目連語耆婆曰：『有弟子病，",
    "T03n0156_006:0160b19": "當云何治？』耆婆答曰：『唯以斷食為本。』有時",
    "T03n0156_006:0160b20": "目連勸釋提桓因：『佛世難遇，何不數數親",
    "T03n0156_006:0160b21": "近，諮受正法？』帝釋欲解目連意故，遣使勅一",
    "T03n0156_006:0160b22": "天子令來。反覆三喚，猶故不來。此一天子",
    "T03n0156_006:0160b23": "唯有一婦，有一伎樂，以染欲情深，雖復天",
    "T03n0156_006:0160b24": "王命重，不能自割。後不獲已而來，帝釋問",
    "T03n0156_006:0160b25": "曰：『何故爾耶？』即以實而對。帝釋白目連曰：",
    "T03n0156_006:0160b26": "『此天子唯有一天女、一伎樂，以自娛樂不能",
    "T03n0156_006:0160b27": "自割。況作天王，種種宮觀，無數天女。天須",
    "T03n0156_006:0160b28": "陀食自然百味，百千伎樂以自娛樂，視東忘",
    "T03n0156_006:0160b29": "西。雖知佛世難遇，正法難聞，而以染樂纏縛，",
    "T03n0156_006:0160c01": "不得自在，知可如何？』凡受戒法，以勇猛心，",
    "T03n0156_006:0160c02": "自誓決斷，然後得戒。諸天著樂心多，善心力",
    "T03n0156_006:0160c03": "弱，何由得戒？餓鬼以飢渴苦，身心燒然；地",
    "T03n0156_006:0160c04": "獄無量苦惱，種種楚毒，心意痛著，無緣得戒；",
    "T03n0156_006:0160c05": "畜生中以業障故，無所曉知，無受戒法。雖處",
    "T03n0156_006:0160c06": "處經中說龍受齋法，以善心故，而受八戒，一",
    "T03n0156_006:0160c07": "日一夜得善心功德，不得戒也，以業障故。",
    "T03n0156_006:0160c08": "以四天下而言，唯三天下：閻浮提、拘耶尼、",
    "T03n0156_006:0160c09": "弗婆提，及三天下中間海洲上人，一切得戒。",
    "T03n0156_006:0160c10": "如拘耶尼，佛遣賓頭盧，往彼大作佛事，有",
    "T03n0156_006:0160c11": "四部眾。東方亦有比丘，在彼亦作佛事。唯",
    "T03n0156_006:0160c12": "有欝單越無有佛法，亦不得戒，以福報障",
    "T03n0156_006:0160c13": "故，并愚癡故，不受聖法。有四種人：一、男；二、",
    "T03n0156_006:0160c14": "女；三、黃門；四、二根。四種人中，唯男女得戒，",
    "T03n0156_006:0160c15": "二種人不得戒，黃門、二根。如男女中，若殺",
    "T03n0156_006:0160c16": "父、母、阿羅漢，出佛身血，壞法輪僧，污比丘",
    "T03n0156_006:0160c17": "尼，賊住、越、濟人，斷善根——如是人等，盡不得戒。",
    "T03n0156_006:0160c18": "大而觀之，受染佛法者，蓋不足言。若天、若",
    "T03n0156_006:0160c19": "龍鬼神、若欝單越、若不男二根，種種罪人，",
    "T03n0156_006:0160c20": "盡得受三歸也。」問曰：「三世諸佛得戒等不？」",
    "T03n0156_006:0160c21": "答曰：「不等。凡得戒者，於眾生類、非眾生類",
    "T03n0156_006:0160c22": "上得戒。而一佛出世，度無數阿僧祇眾生入",
    "T03n0156_006:0160c23": "無餘泥洹，而後佛出世，於此眾生盡不得",
    "T03n0156_006:0160c24": "戒。如是諸佛，先後得戒，各各不等。如迦葉",
    "T03n0156_006:0160c25": "佛度無數阿僧祇眾生入無餘泥洹，而迦葉",
    "T03n0156_006:0160c26": "佛於此眾生盡皆得戒；釋迦文佛於此眾生",
    "T03n0156_006:0160c27": "盡不得戒。一切諸佛有三事等：一、積行等；",
    "T03n0156_006:0160c28": "二、法身等；三、度眾生等。一切諸佛盡三阿僧",
    "T03n0156_006:0160c29": "祇劫修菩薩行，盡具足五分法身、十力、四無",
    "T03n0156_006:0161a01": "所畏、十八不共法；盡度無數阿僧祇眾生入",
    "T03n0156_006:0161a02": "於泥洹。」問曰：「經說：『一佛出世，度九十那由他",
    "T03n0156_006:0161a03": "眾生入於泥洹。』何以言無數阿僧祇眾生耶？」",
    "T03n0156_006:0161a04": "答曰：「此經說：『一佛出世，度九十那由他眾生』",
    "T03n0156_006:0161a05": "者，但云從佛得度者有爾所眾生。而眾生或",
    "T03n0156_006:0161a06": "自從佛得度，或從弟子，或遺法中而得度",
    "T03n0156_006:0161a07": "者。言九十那由他眾生者，直佛邊得度者。",
    "T03n0156_006:0161a08": "總而言之，無數阿僧祇眾生入無餘泥洹。三",
    "T03n0156_006:0161a09": "世諸佛三等盡等，而得戒不等。」問曰：「惡律",
    "T03n0156_006:0161a10": "儀戒，眾生類、非眾生類上得也，能以不能盡",
    "T03n0156_006:0161a11": "得戒不？」答曰：「但於眾生上得惡律儀戒，非",
    "T03n0156_006:0161a12": "眾生類上不得惡戒。有云：『但於能殺眾生上",
    "T03n0156_006:0161a13": "得惡戒，不可殺眾生上不得惡戒。』又云：『可",
    "T03n0156_006:0161a14": "殺、不可殺眾生上盡得惡戒。』如屠兒殺羊，常",
    "T03n0156_006:0161a15": "懷殺心，作意殺羊，無所齊限。設在人天中，今",
    "T03n0156_006:0161a16": "者不殺，而受生展轉，有墮羊中理，是故於一",
    "T03n0156_006:0161a17": "切眾生盡得惡戒。十二惡律儀亦如是。十二",
    "T03n0156_006:0161a18": "惡律儀者：一者，屠兒；二者，魁膾；三者，養猪；",
    "T03n0156_006:0161a19": "四者，養雞；五者，捕魚；六者，獵師；七者，網鳥；",
    "T03n0156_006:0161a20": "八者，捕蟒；九者，呪龍；十者，獄吏；十一者，作",
    "T03n0156_006:0161a21": "賊；十二者，王家常差捕賊——是為十二惡律儀",
    "T03n0156_006:0161a22": "人。養蠶業等謂皆不離惡律儀。惡律儀戒有",
    "T03n0156_006:0161a23": "三時捨：死者欲愛盡時；受律儀戒時；如受",
    "T03n0156_006:0161a24": "三歸時。初始一說，即捨惡戒；第二第三說時，",
    "T03n0156_006:0161a25": "即得善戒。」「人作惡戒時，何時捨善戒、得惡戒",
    "T03n0156_006:0161a26": "耶？」答曰：「一說言：『我作屠兒。』即捨善戒；第二",
    "T03n0156_006:0161a27": "第三說：『我作屠兒。』即得惡戒。又云：『隨何時捨",
    "T03n0156_006:0161a28": "善戒，即得惡戒。若善戒人未自誓作屠兒，但",
    "T03n0156_006:0161a29": "以貪利共屠兒作殺害事，爾時名犯善戒。求",
    "T03n0156_006:0161b01": "捨善戒，求得惡戒，必自誓作屠兒而得惡戒。』",
    "T03n0156_006:0161b02": "若受惡戒，自誓便得，不從他受。若欲受一日、",
    "T03n0156_006:0161b03": "二日，乃至十日、一年、二年惡律儀戒，隨誓心",
    "T03n0156_006:0161b04": "久近，隨意即得。所以爾者，以是惡法順生死",
    "T03n0156_006:0161b05": "流，無勝進義，是故隨事即得，不同善律儀戒。」",
    "T03n0156_006:0161b06": "大方便佛報恩經卷第六"
}