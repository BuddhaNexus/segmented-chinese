{
    "T48n2016_008:0455b10": "宗鏡錄卷第八",
    "T48n2016_008:0455b12": "慧日永明寺主智覺禪師延壽集",
    "T48n2016_008:0455b13": "[0455b13] 夫無性理同。是何宗攝。[0455b13] 答。法性宗攝。如古",
    "T48n2016_008:0455b14": "師云。法性有體。是法相宗義。事上無體。是法",
    "T48n2016_008:0455b15": "性宗義。[0455b15] 問。若一切法實無性者。不得教意",
    "T48n2016_008:0455b16": "之人。恐成斷見。[0455b16] 答。若有性故。一法不成。以",
    "T48n2016_008:0455b17": "無性故。諸緣並立。於無性中。有無俱不可得。",
    "T48n2016_008:0455b18": "豈成斷常之見耶。如大般若經云。諸菩薩摩",
    "T48n2016_008:0455b19": "訶薩。甚為希有。行深般若波羅蜜多。觀察二",
    "T48n2016_008:0455b20": "空。雖知諸法。一切如夢。如響。如像。如光影。如",
    "T48n2016_008:0455b21": "陽焰如幻。如化。皆非實有。無性為性。自相皆",
    "T48n2016_008:0455b22": "空。而能安立善非善等。諸法差別。皆無雜亂。",
    "T48n2016_008:0455b23": "又云。善現白佛言。世尊。佛說一切法。皆以無",
    "T48n2016_008:0455b24": "性為其自性。若一切法。皆以無性為自性者。",
    "T48n2016_008:0455b25": "誰染誰淨。誰縛誰解。彼於染淨。及於縛解。不",
    "T48n2016_008:0455b26": "了知故。破戒。破見。破威儀。破淨命。當墮地獄。",
    "T48n2016_008:0455b27": "傍生。鬼趣。受諸劇苦。乃至佛言。善現。善哉善",
    "T48n2016_008:0455b28": "哉。如是如是。如汝所說。於一切法。皆以無性",
    "T48n2016_008:0455b29": "為自性。於自性中。有性無性俱不可得。不應",
    "T48n2016_008:0455c01": "於此執有無性。故知既不可執有。亦不可執",
    "T48n2016_008:0455c02": "無。以自性中。無有無故。所說有無之法。皆是",
    "T48n2016_008:0455c03": "破執入法之方便。故先德云。用無所得為方",
    "T48n2016_008:0455c04": "便者。有二。一以無所得。導前隨相。則涉有不",
    "T48n2016_008:0455c05": "迷於空。為入有方便。二假無得以入有。不存",
    "T48n2016_008:0455c06": "無得。即無得亦是方便。此為入空之方便。是",
    "T48n2016_008:0455c07": "以無得相空。無作人空。無際性空。此三相盡。",
    "T48n2016_008:0455c08": "法界理現。故菩薩不壞空而常有。染淨之法",
    "T48n2016_008:0455c09": "宛然。不礙有而常空。一真之道恒現。如是雙",
    "T48n2016_008:0455c10": "照。方入甚深。如般若燈論云。我說遮入有者。",
    "T48n2016_008:0455c11": "遮有自體。不說無體。如楞伽經中偈曰。有無",
    "T48n2016_008:0455c12": "俱是邊。乃至心所行。彼心行滅已。名為正心",
    "T48n2016_008:0455c13": "滅。釋曰。如是不著有體。不著無體。若法無",
    "T48n2016_008:0455c14": "體。則無一可作故。又如偈曰。遮有言非有。不",
    "T48n2016_008:0455c15": "取非有故。如遮青非青。不欲說為白。釋曰。此",
    "T48n2016_008:0455c16": "二種見。名為不善。是故有智慧者。欲息戲論",
    "T48n2016_008:0455c17": "得無餘樂者。應須遮此二種惡見。此復云何。",
    "T48n2016_008:0455c18": "若三界所攝。若出世間。若善不善。及無記",
    "T48n2016_008:0455c19": "等。如世諦種。諸所營作。彼於第一義中。若",
    "T48n2016_008:0455c20": "有自體者。起勤方便。作善不善。此諸作業。應",
    "T48n2016_008:0455c21": "空無果。何以故。以先有故。譬如先有若瓶衣",
    "T48n2016_008:0455c22": "等。如是樂者常樂。苦者常苦。如壁上彩畫。形",
    "T48n2016_008:0455c23": "量威儀。相貌不變。一切眾生。亦應如是。復次",
    "T48n2016_008:0455c24": "若無自體者。彼三界所攝。若出世間。善不善",
    "T48n2016_008:0455c25": "法。起勤方便。則空無果。以無有故。如是世",
    "T48n2016_008:0455c26": "間。則墮斷滅。譬如磨瑩兔角。令其銛利。終不",
    "T48n2016_008:0455c27": "可得。是故偈曰。少慧見諸法。若有若無等。彼",
    "T48n2016_008:0455c28": "人則不見。滅見第一義。復次如寶聚經中。佛",
    "T48n2016_008:0455c29": "告迦葉。有者是一邊。無者是一邊。如是等彼",
    "T48n2016_008:0456a01": "內地界。及外地界。皆無二義。諸佛如來。實慧",
    "T48n2016_008:0456a02": "證知。得成正覺。無二一相。所謂無相。是以先",
    "T48n2016_008:0456a03": "德云。謂諸宗計。多說但空自性。不空於法。如",
    "T48n2016_008:0456a04": "法相宗。但無遍計。非無依他。誤學中論等不",
    "T48n2016_008:0456a05": "得意者。亦云法無自性。故說為空。則今相",
    "T48n2016_008:0456a06": "不空矣。今既無性。緣生故有。有體即空。緣生",
    "T48n2016_008:0456a07": "無性故空。空而常有。要互交徹。方是真空妙",
    "T48n2016_008:0456a08": "有。故其言大同。而旨有異。又約緣起法。有二。",
    "T48n2016_008:0456a09": "一無相如空。則蕩盡無有。是相空。二無自性",
    "T48n2016_008:0456a10": "如幻。則業果恒不失。即性空。以相空。故萬法",
    "T48n2016_008:0456a11": "體虛。了無所得。以性空。故不壞業道。因果歷",
    "T48n2016_008:0456a12": "然。以此性相二空。方立真空之理。是則非初",
    "T48n2016_008:0456a13": "中後際。終始宛然。無能造作人。報應非失。故",
    "T48n2016_008:0456a14": "知無性理成。法眼圓照。更無一法。有實根由。",
    "T48n2016_008:0456a15": "今更引證廣明。成就宗鏡。夫真俗二諦。一切",
    "T48n2016_008:0456a16": "諸法。不出空有。空有之法。皆從緣生。緣生之",
    "T48n2016_008:0456a17": "法。本無自體。依心所現。悉皆無性。以緣生。故",
    "T48n2016_008:0456a18": "無性。以無性。故緣生。以此緣性二門。萬法一",
    "T48n2016_008:0456a19": "際平等。是以華嚴記廣釋云。謂緣生故有。是",
    "T48n2016_008:0456a20": "有義。無性故空。是空義。二義是空有所以。謂",
    "T48n2016_008:0456a21": "無性故有。是有所以。緣生故空。是空所以。所",
    "T48n2016_008:0456a22": "以即是因緣。謂何以無性。得成空義。由從緣",
    "T48n2016_008:0456a23": "生。所以無性。是故緣生。是無性空之所以也。",
    "T48n2016_008:0456a24": "何以緣生。得為有義。特由無定性故。方始從",
    "T48n2016_008:0456a25": "緣而成幻有。是故無性。是有所以。故中論偈",
    "T48n2016_008:0456a26": "云。若人不知空。不知空因緣。不知於空義。是",
    "T48n2016_008:0456a27": "故自生惱。如不善&#x546A;術。不善捉毒蛇。若將四",
    "T48n2016_008:0456a28": "句總望空有。則皆名所以。故云緣生故名有。",
    "T48n2016_008:0456a29": "緣生故名空。無性故名有。無性故名空。良以",
    "T48n2016_008:0456b01": "諸法。起必從緣。從緣有故。必無自性。由無性",
    "T48n2016_008:0456b02": "故。所以從緣。緣有性無。更無二法。而約幻有",
    "T48n2016_008:0456b03": "萬類差殊。故名俗諦。無性一味。故名真諦。又",
    "T48n2016_008:0456b04": "所以四句。唯第三句引證成者。無性故有。理",
    "T48n2016_008:0456b05": "難顯故。若具證者。一緣生故有者。法華經云。",
    "T48n2016_008:0456b06": "但以因緣有。從顛倒生。故說。淨名經云。以因",
    "T48n2016_008:0456b07": "緣故諸法生。中論偈云。未曾有一法。不從因",
    "T48n2016_008:0456b08": "緣生等。皆因緣故有義也。二緣生故空者。",
    "T48n2016_008:0456b09": "經云。因緣所生無有生。論偈云。若法從緣",
    "T48n2016_008:0456b10": "生。是則無自性。若無自性者。云何有是法。又",
    "T48n2016_008:0456b11": "偈云。以有空義故。一切法得成者。由前論中。",
    "T48n2016_008:0456b12": "諸品以空遣有。小乘便為菩薩立過云。若一",
    "T48n2016_008:0456b13": "切法。無生無滅者。如是則無有四聖諦之法。",
    "T48n2016_008:0456b14": "菩薩反答云。若一切不空。無生無滅者。如是",
    "T48n2016_008:0456b15": "則無有四聖諦之法。謂小乘以空。故無四諦。",
    "T48n2016_008:0456b16": "菩薩以不空故。則失四諦。若有空義。四諦方",
    "T48n2016_008:0456b17": "成。故偈云。以有空義故。一切法得成。若無空",
    "T48n2016_008:0456b18": "義者。一切則不成。又般若經云。若諸法不空。",
    "T48n2016_008:0456b19": "則無道無果。即無性故有也。淨名經云。文殊",
    "T48n2016_008:0456b20": "師利又問。生死有畏。菩薩當何所依。維摩詰",
    "T48n2016_008:0456b21": "言。菩薩於生死畏中。當依如來功德之力。文",
    "T48n2016_008:0456b22": "殊師利又問。菩薩欲依如來功德之力。當於",
    "T48n2016_008:0456b23": "何住。答曰。欲依如來功德力者。當住度脫一",
    "T48n2016_008:0456b24": "切眾生。又問。欲度眾生。當何所除。答曰。欲",
    "T48n2016_008:0456b25": "度眾生。除其煩惱。又問。欲除煩惱。當何所",
    "T48n2016_008:0456b26": "行。答曰。當行正念。又問。云何行於正念。答",
    "T48n2016_008:0456b27": "曰。當行不生不滅。又問。何法不生。何法不滅。",
    "T48n2016_008:0456b28": "答曰。不善法不生。善法不滅。又問。善不善",
    "T48n2016_008:0456b29": "孰為本。答曰。身為本。又問。身孰為本。答曰。",
    "T48n2016_008:0456c01": "欲貪為本。又問。欲貪孰為本。答曰。虛妄分別",
    "T48n2016_008:0456c02": "為本。又問。虛妄分別孰為本。答曰。顛倒想為",
    "T48n2016_008:0456c03": "本。又問。顛倒想孰為本。答曰。無住為本。又",
    "T48n2016_008:0456c04": "問。無住孰為本。答曰。無住則無本。文殊師",
    "T48n2016_008:0456c05": "利。從無住本。立一切法。叡公釋云。無住。即實",
    "T48n2016_008:0456c06": "相異名。實相。即性空異名。故從無性。有一切",
    "T48n2016_008:0456c07": "法。又淨名經云。文殊師利言。居士。有疾菩",
    "T48n2016_008:0456c08": "薩。云何調伏其心。維摩詰言。有疾菩薩。應作",
    "T48n2016_008:0456c09": "是念。今我此病。皆從前世妄想顛倒。諸煩惱",
    "T48n2016_008:0456c10": "生。無有實法。誰受病者。所以者何。四大合",
    "T48n2016_008:0456c11": "故。假名為身。四大無主。身亦無我。又此病",
    "T48n2016_008:0456c12": "起。皆由著我。是故於我。不應生著。既知病",
    "T48n2016_008:0456c13": "本。即除我想及眾生想。當起法想。應作是念。",
    "T48n2016_008:0456c14": "但以眾法合成此身。起唯法起。滅唯法滅。又",
    "T48n2016_008:0456c15": "此法者。各不相知。起時不言我起。滅時不言",
    "T48n2016_008:0456c16": "我滅。彼有疾菩薩。為滅法想。當作是念。此法",
    "T48n2016_008:0456c17": "想者。亦是顛倒。顛倒者。是即大患。我應離之。",
    "T48n2016_008:0456c18": "云何為離。離我我所。云何離我我所。謂離二",
    "T48n2016_008:0456c19": "法。云何離二法。謂不念內外諸法。行於平等。",
    "T48n2016_008:0456c20": "云何平等。謂我等涅槃等。所以者何。我及涅",
    "T48n2016_008:0456c21": "槃。是二皆空。以何為空。但以名字故空。如此",
    "T48n2016_008:0456c22": "二法。無決定性。得是平等。無有餘病。唯有空",
    "T48n2016_008:0456c23": "病。空病亦空。無性緣生故空者。雙牒前四句",
    "T48n2016_008:0456c24": "中。兩種空也。此二種空。並離斷見。謂定有則",
    "T48n2016_008:0456c25": "著常。定無則著斷。今緣生故空。非是定無。",
    "T48n2016_008:0456c26": "無性故空。亦非定無。定無者。一向無物。如龜",
    "T48n2016_008:0456c27": "毛兔角。今但從緣生無性。故非定無。無性緣",
    "T48n2016_008:0456c28": "生故有者。亦雙牒前四句中二有。並非常見。",
    "T48n2016_008:0456c29": "常見之有有。是定性有。今從緣有。非定性有。",
    "T48n2016_008:0457a01": "況由無性有。豈定有耶。從緣無性。如幻化人。",
    "T48n2016_008:0457a02": "非無幻化人。幻化非真故。亦云幻有。亦名妙",
    "T48n2016_008:0457a03": "有。以非有為有。故名妙有。又幻有即是不有",
    "T48n2016_008:0457a04": "有。大品經云。諸法無所有。如是有故。非有非",
    "T48n2016_008:0457a05": "不有。名為中道。是幻有義。真空是不空空者。",
    "T48n2016_008:0457a06": "謂不空與空。無障礙故。是故非空非不空。名",
    "T48n2016_008:0457a07": "為中道。是真空義。經云。空不空不可說。名為",
    "T48n2016_008:0457a08": "真空。中論偈云。無性法亦無。一切法空故。菴",
    "T48n2016_008:0457a09": "提遮女經偈云。嗚呼真大德。不知實空義。色",
    "T48n2016_008:0457a10": "無有自性。豈非如空也。空若自有空。則不容",
    "T48n2016_008:0457a11": "眾色。空不自空故。眾色從是生。又一。空有相",
    "T48n2016_008:0457a12": "害義。今初一真空必盡幻有。即真理奪事門。",
    "T48n2016_008:0457a13": "以事攬理成。遂令事相無不皆盡。唯一真理。",
    "T48n2016_008:0457a14": "平等顯現。以離真理外。無有少事可得故。如",
    "T48n2016_008:0457a15": "水奪波。波無不盡。般若經云。是故空中。無色",
    "T48n2016_008:0457a16": "無受想行識等。二。空有相作義。真空必成幻",
    "T48n2016_008:0457a17": "有者。即依理成事門。謂事無別體。要因真理",
    "T48n2016_008:0457a18": "而得成立。以諸緣起。皆無自性。由無性理。事",
    "T48n2016_008:0457a19": "方成故。如波攬水而成立故。亦是依如來藏。",
    "T48n2016_008:0457a20": "得有諸法。法句經云。菩薩於畢竟空中。熾然",
    "T48n2016_008:0457a21": "建立。三。空有相違義。幻有必覆真空。即事能",
    "T48n2016_008:0457a22": "隱理門。謂真理隨緣。能成事法。然此事法。既",
    "T48n2016_008:0457a23": "違於理。遂令事顯理不現也。以離事外。無有",
    "T48n2016_008:0457a24": "理故。如波奪水。水無不隱。是則色中無空相",
    "T48n2016_008:0457a25": "也。四空有不相礙義。幻有必不礙真空。即事",
    "T48n2016_008:0457a26": "能顯理門。謂由事攬理故。則事虛而理實。以",
    "T48n2016_008:0457a27": "事虛故。全事之理。挺然露現。如由波相虛。令",
    "T48n2016_008:0457a28": "水露現。中論偈云。若法從緣生。是則無自性。",
    "T48n2016_008:0457a29": "然此四義。即是前緣生故空等四義也。一。真",
    "T48n2016_008:0457b01": "空必盡幻有。是無性故空義。二。真空必成幻",
    "T48n2016_008:0457b02": "有。是無性故有義。三。幻有必覆真空。是緣生",
    "T48n2016_008:0457b03": "故有義。四。幻有必不礙真空。是緣生故空義。",
    "T48n2016_008:0457b04": "前四總明空有所以。今四正說空有之相。然",
    "T48n2016_008:0457b05": "此空有。二而不二。須知四義。兩處名異。一。真",
    "T48n2016_008:0457b06": "空必盡幻有。是真空上空義。二。真空必成幻",
    "T48n2016_008:0457b07": "有。是真空上不空義。三。幻有必覆真空。是幻",
    "T48n2016_008:0457b08": "有上有義。四。幻有必不礙真空。是幻有上非",
    "T48n2016_008:0457b09": "有義。又須知有非有。空非空。各有二義。一。有",
    "T48n2016_008:0457b10": "上二義者。一是不壞有相義。二是遮斷滅義。則",
    "T48n2016_008:0457b11": "詺有為非不有。二。非有上二義者。一離有相",
    "T48n2016_008:0457b12": "義。二即是空義。三。空上二義者。不一壞性義。",
    "T48n2016_008:0457b13": "二遮定有義。故詺空為非不空。四。非空上二",
    "T48n2016_008:0457b14": "義者。一離空相義。二即有義。已知名義。今融",
    "T48n2016_008:0457b15": "合乃有五重。為五種中道。一。謂有非有無。二。",
    "T48n2016_008:0457b16": "為一幻有者。此是有上二義自合。然取有上",
    "T48n2016_008:0457b17": "不壞相義。非有上離有相義。故合為一幻有。",
    "T48n2016_008:0457b18": "是俗諦中道。二。空非空無二。為一真空者。即",
    "T48n2016_008:0457b19": "空上二義自合。然取空上不壞性義。非空上",
    "T48n2016_008:0457b20": "離空相義。故合為一真空。為真諦中道。前一。",
    "T48n2016_008:0457b21": "為即相無相之中道。此一。為即性無性之中",
    "T48n2016_008:0457b22": "道。亦是存泯無二義。三。非空與有無二。為一",
    "T48n2016_008:0457b23": "幻有者。上一對。空有自合。此下一對。空有四",
    "T48n2016_008:0457b24": "義交絡而合。今此第三。而取真空上非空義。",
    "T48n2016_008:0457b25": "幻有上有義。二義相順。明不二。然是非空上。",
    "T48n2016_008:0457b26": "取即是有義。有上。取遮斷滅義。故得共成幻",
    "T48n2016_008:0457b27": "有。為非空非不有。存泯無礙之中道。四。空與",
    "T48n2016_008:0457b28": "非有無二。為一真空者。即第四取真空上空",
    "T48n2016_008:0457b29": "義。幻有上非有義。二義相順。明其不二。然是",
    "T48n2016_008:0457c01": "空上遮定有義。非有上即是空義。故二義相",
    "T48n2016_008:0457c02": "順。得成真空。為非有非不空。存泯無礙之中",
    "T48n2016_008:0457c03": "道。第三是存俗泯真。此是存真泯俗。又三是",
    "T48n2016_008:0457c04": "空徹於有。今是有徹於空。皆二諦交徹。五。幻",
    "T48n2016_008:0457c05": "有與真空無二。為一味法界者。即第五總合",
    "T48n2016_008:0457c06": "前四。令其不二。然上各合交徹。並不出於真",
    "T48n2016_008:0457c07": "空幻有。故今合之為一味法界。為二諦俱融",
    "T48n2016_008:0457c08": "之中道。然三四雖融二諦。而空有別融。今此",
    "T48n2016_008:0457c09": "空有無礙。即是非空非有無礙。舉一全收。若",
    "T48n2016_008:0457c10": "以真同俗。唯一幻有。若融俗同真。唯一真空。",
    "T48n2016_008:0457c11": "空有無二。為雙照之中道。非空非有無二。為",
    "T48n2016_008:0457c12": "雙遮之中道。遮照一時。存泯無礙。故云離相",
    "T48n2016_008:0457c13": "離性。無障無礙。無分別法門。以幻有為相。真",
    "T48n2016_008:0457c14": "空為性。又空有皆相。非空非有為性。又別顯",
    "T48n2016_008:0457c15": "為相。總融為性。今互奪雙融。並皆離也。無分",
    "T48n2016_008:0457c16": "別法。但約智說。唯無分別智。方究其原。其無",
    "T48n2016_008:0457c17": "障礙。通於境智。謂上之五重。多約境說。心智",
    "T48n2016_008:0457c18": "契合。即為五觀。五境既融。五觀亦融。以俱融",
    "T48n2016_008:0457c19": "之智。契無礙之境。則心境無礙。心中有無盡",
    "T48n2016_008:0457c20": "之境。境上有無礙之心。故要忘言。方合斯理。",
    "T48n2016_008:0457c21": "總為緣起甚深之相。故知若了空有無礙。真",
    "T48n2016_008:0457c22": "俗融通。無性之宗。緣生之理。如同神變。莫定",
    "T48n2016_008:0457c23": "方隅。雖處狹而常寬。縱居深而逾淺。或在下",
    "T48n2016_008:0457c24": "而恒上。任遊中而即邊。眾生常處佛身。涅槃",
    "T48n2016_008:0457c25": "唯依生死。可謂難思妙旨。非情所知。故云性",
    "T48n2016_008:0457c26": "海無涯。眾德以之繁廣。緣生不測。多門由是",
    "T48n2016_008:0457c27": "圓通。莫不迴轉萬差。卷舒之形隨智。鎔融一",
    "T48n2016_008:0457c28": "際。開合之勢從心。照不失機。縱差別而恒順。",
    "T48n2016_008:0457c29": "用非乖體。雖一味而常通。又云。謂塵不壞小",
    "T48n2016_008:0458a01": "量。而遍十方。普攝一切。於中顯現。斯由量則",
    "T48n2016_008:0458a02": "非量。非量即量。又居見聞之地。即見聞之不",
    "T48n2016_008:0458a03": "及。處思議之際。即思議之不測。皆由不思議",
    "T48n2016_008:0458a04": "體。自不可得故。即思不可思。經云。所思不",
    "T48n2016_008:0458a05": "可思。是名為難思。法界觀真空門云。一。色",
    "T48n2016_008:0458a06": "即是空者。以色。舉體全是真空。不即斷空。以",
    "T48n2016_008:0458a07": "色等。本是真如一心。與生滅和合。名阿賴耶",
    "T48n2016_008:0458a08": "識。能變起根身器界。即是此中所明色等諸",
    "T48n2016_008:0458a09": "法。故今推之。都無其體。故舉體歸於真心之",
    "T48n2016_008:0458a10": "空。不合歸於斷滅之空。以本非斷空之所變",
    "T48n2016_008:0458a11": "故。斷空。則是虛豁斷滅。無知無用。不能現於",
    "T48n2016_008:0458a12": "萬法。如鏡外之空。非同鏡內之空。色相宛然。",
    "T48n2016_008:0458a13": "求不可得。謂之空。又凡是色法。必不異真空。",
    "T48n2016_008:0458a14": "以諸色法。必無性故。是故色即是空。既非滅",
    "T48n2016_008:0458a15": "色取空。離色求空。又不即形顯色相之空。又",
    "T48n2016_008:0458a16": "不離形顯無體之空。即是真空。若不即色相。",
    "T48n2016_008:0458a17": "即無遍計所執。不離無體。即是依他緣起。緣",
    "T48n2016_008:0458a18": "起無性之真理。即是圓成。二。明空即色者。",
    "T48n2016_008:0458a19": "真空必不異色。故云空即是色。何以故。凡是",
    "T48n2016_008:0458a20": "真空。必不異色。以是法無我理。非斷滅故。是",
    "T48n2016_008:0458a21": "故空即是色。若離事求空理。即成斷滅。今即",
    "T48n2016_008:0458a22": "事。明無我無性真空之理。離事何有理乎。以",
    "T48n2016_008:0458a23": "真如不守自性。隨緣成諸事法。則舉空全色。",
    "T48n2016_008:0458a24": "舉理全事。又真如正隨緣時。不失自性。則舉",
    "T48n2016_008:0458a25": "色全空。舉事全理。三。空色無礙者。謂色。舉體",
    "T48n2016_008:0458a26": "全是盡色之空。故色盡而空現。空。舉體不異",
    "T48n2016_008:0458a27": "全盡空之色。即空即色而空不隱。是故看色",
    "T48n2016_008:0458a28": "無不見空。觀空莫非見色。無障無礙。為一味",
    "T48n2016_008:0458a29": "法也。如舉眾波全是一水。舉一水全是眾波。",
    "T48n2016_008:0458b01": "波水不礙同時。而水體挺然全露。如即空即",
    "T48n2016_008:0458b02": "色而空不隱。寶藏論云。空可空。非真空。色可",
    "T48n2016_008:0458b03": "色。非真色。真色無形。真空無名。無名名之",
    "T48n2016_008:0458b04": "父。無色色之母。為萬物之根源。作天地之太",
    "T48n2016_008:0458b05": "祖。肇論云。本無。實相。法性。性。空緣會。一義",
    "T48n2016_008:0458b06": "耳。何則。一切諸法。緣會而生。緣會而生。則",
    "T48n2016_008:0458b07": "未生無有。未生無有。緣離則滅。如其真有。有",
    "T48n2016_008:0458b08": "則無滅。以此而推。故知雖今現有。有而性常",
    "T48n2016_008:0458b09": "自空。性常自空。故謂之性空。法性如是。故曰",
    "T48n2016_008:0458b10": "實相。實相自無。非推之使無。故名本無。言不",
    "T48n2016_008:0458b11": "有不無者。不如有見常見之有。邪見斷見之",
    "T48n2016_008:0458b12": "無耳。若以有為有。則以無為無。有既不有。則",
    "T48n2016_008:0458b13": "無無也。夫不存無以觀法者。可謂識法實相",
    "T48n2016_008:0458b14": "矣。乃至三乘。等觀性空而得道也。性空者。諸",
    "T48n2016_008:0458b15": "法實相也。見法實相。故為正觀。若其異者。便",
    "T48n2016_008:0458b16": "為邪觀。設二乘不見此理。則顛倒也。是以三",
    "T48n2016_008:0458b17": "乘觀法無異。但心有大小為差耳。又不真空",
    "T48n2016_008:0458b18": "論云。夫至虛無生者。蓋是般若玄鑒之妙趣。",
    "T48n2016_008:0458b19": "有物之宗極者也。自非聖明特達。何能契神",
    "T48n2016_008:0458b20": "於有無之間哉。是以聖人通神心於無窮。窮",
    "T48n2016_008:0458b21": "所不能滯。極耳目於視聽。聲色所不能制者。",
    "T48n2016_008:0458b22": "豈不以其即萬物之自虛。故物不能累其神",
    "T48n2016_008:0458b23": "明者也。是以聖人乘真心以理順。則無滯而",
    "T48n2016_008:0458b24": "不通。審一氣以觀化。故所遇而順適。無滯而",
    "T48n2016_008:0458b25": "不通故。能混雜致淳。所遇而順適故。則觸物",
    "T48n2016_008:0458b26": "而一。如此則萬像雖殊。而不能自異。不能自",
    "T48n2016_008:0458b27": "異故。知像非真像。像非真像。則雖像而非像。",
    "T48n2016_008:0458b28": "然則物我同根。是非一氣。潛微幽隱。殆非群",
    "T48n2016_008:0458b29": "情之所盡。故知若乘真心而體物。則何物而",
    "T48n2016_008:0458c01": "不歸。齊一氣以觀時。則何時而不會。何時而",
    "T48n2016_008:0458c02": "不會。則知觸境之無生。何物而不歸。則見物",
    "T48n2016_008:0458c03": "性之自虛矣。若任情所照。曷能盡其幽旨乎。",
    "T48n2016_008:0458c04": "若不悟宗。難逃見跡。如龐居士偈云。昔日在",
    "T48n2016_008:0458c05": "有時。常被有人欺。種種生分別。見聞多是非。",
    "T48n2016_008:0458c06": "後向無中坐。又被無人欺。一向看心坐。冥冥",
    "T48n2016_008:0458c07": "無所知。有無俱是執。何處是無為。有無同一",
    "T48n2016_008:0458c08": "體。諸相盡皆離。心同虛空故。虛空無所依。若",
    "T48n2016_008:0458c09": "論無相理。唯有父王知。故知有無諸法。欲求",
    "T48n2016_008:0458c10": "究竟。唯心方證。若未歸心。盡成障礙。為常為",
    "T48n2016_008:0458c11": "斷。成是成非。纔入此宗。自然融即。謂先明其",
    "T48n2016_008:0458c12": "起處。知自心生。既從心生。則萬法從緣。皆無",
    "T48n2016_008:0458c13": "體性。必無心外法。能與心為緣。悉是自心生。",
    "T48n2016_008:0458c14": "還與心為相。但論空有。則廣明諸法。何者。以",
    "T48n2016_008:0458c15": "空有管一切法故。此空有二門。亦是理事二",
    "T48n2016_008:0458c16": "門。亦是性相二門。亦是體用二門。亦是真俗",
    "T48n2016_008:0458c17": "二門。乃至總別同異。成壞理量。權實卷舒。正",
    "T48n2016_008:0458c18": "助修性遮照等。或相資相攝。相是相非。相遍",
    "T48n2016_008:0458c19": "相成。相害相奪。相即相在。相覆相違。一一如",
    "T48n2016_008:0458c20": "是。各各融通。今以一心無性之門。一時收盡。",
    "T48n2016_008:0458c21": "名義雙絕。境觀俱融。契旨忘言。咸歸宗鏡。是",
    "T48n2016_008:0458c22": "以須明行相名義差別。方能以體性融通。若",
    "T48n2016_008:0458c23": "不先橫&#x7AEA;鋪舒。後。何以一門卷攝。故還原觀",
    "T48n2016_008:0458c24": "云。用就體分。非無差別之勢。事依理現。自有",
    "T48n2016_008:0458c25": "一際之形。如上微細剖析。廣照空有二門。可",
    "T48n2016_008:0458c26": "謂得萬法之根由。窮諸緣之起盡。此有無二",
    "T48n2016_008:0458c27": "法。迷倒所由。九十六種之邪師。因茲而起。六",
    "T48n2016_008:0458c28": "十二見之利使。從此而生。菩薩尚未盡其原。",
    "T48n2016_008:0458c29": "凡夫安能究其旨。所以寶性論云。空亂意菩",
    "T48n2016_008:0459a01": "薩。於此真空妙有。猶有三疑。一疑空滅色。取",
    "T48n2016_008:0459a02": "斷滅空。二疑空異色。取色外空。三疑空是物。",
    "T48n2016_008:0459a03": "取空為有。故華嚴經中。善財歷事諸佛。已證",
    "T48n2016_008:0459a04": "法門。尚猶於諸法中。無而計有。若究竟遠離。",
    "T48n2016_008:0459a05": "唯大菩薩之人。大智度論偈云。有無二見。滅",
    "T48n2016_008:0459a06": "無餘。諸法實相佛所說。淨名經云。有無二見。",
    "T48n2016_008:0459a07": "無復餘習。又偈云。說法不有亦不無。以因緣",
    "T48n2016_008:0459a08": "故諸法生。何者。若時機因緣執有。則說空門。",
    "T48n2016_008:0459a09": "若時機因緣著空。遂談有教。為破有。故不存",
    "T48n2016_008:0459a10": "空。因治空。故不立有。故說有而不有。言空而",
    "T48n2016_008:0459a11": "不空。或雙亡而雙流。或雙照而雙寂。破立一",
    "T48n2016_008:0459a12": "際。遮照同時。如肇論鈔云。今就論文。總有四",
    "T48n2016_008:0459a13": "意。以顯周圓之旨。一者破實顯空。二者破空",
    "T48n2016_008:0459a14": "顯假。三者破唯空唯假。顯亦空亦假。四者破",
    "T48n2016_008:0459a15": "亦空亦假。顯非空非假。則是中道。方謂周圓",
    "T48n2016_008:0459a16": "也。然四論皆有周圓。今既一一辯之。且約四",
    "T48n2016_008:0459a17": "義。一約境。二約智。三約果。四約境智果。初約",
    "T48n2016_008:0459a18": "境者。不真空論云。即物順通。故物莫之逆。此",
    "T48n2016_008:0459a19": "破實顯空。遣凡夫執。即偽即真。故性莫之易。",
    "T48n2016_008:0459a20": "此破空顯假。遣聲聞執。性莫之易。故雖無而",
    "T48n2016_008:0459a21": "有。物莫之逆。故雖有而無。此則破有破無。顯",
    "T48n2016_008:0459a22": "亦空亦假。辯菩薩境。雖有而無。所謂非有。雖",
    "T48n2016_008:0459a23": "無而有。所謂非無。此破亦空亦假。遣菩薩執。",
    "T48n2016_008:0459a24": "顯中道第一空佛之境。此則境周圓也。二約",
    "T48n2016_008:0459a25": "智者。則般若論也。若以般若智。一一歷然。空",
    "T48n2016_008:0459a26": "假等境則成心量。但是有智。不得無智意。今",
    "T48n2016_008:0459a27": "則約前智知。凡是一境。即須周圓也。論云。言",
    "T48n2016_008:0459a28": "知非為知。欲以通其鑒。此破凡夫執相知。辯",
    "T48n2016_008:0459a29": "無知也。不知非不知。欲以辯其相。此破聲聞",
    "T48n2016_008:0459b01": "無知。辯無種不知也。辯相不為無。通鑒。不為",
    "T48n2016_008:0459b02": "有。此破亦知亦不知。顯非知非不知也。非有",
    "T48n2016_008:0459b03": "故。知而無知。非無故。無知而知。此破非知非",
    "T48n2016_008:0459b04": "不知。辯亦知亦無知。前來四義。說雖前後。並",
    "T48n2016_008:0459b05": "在一心。不即不離。可謂佛智周圓矣。三約果",
    "T48n2016_008:0459b06": "辯者。即涅槃論文云。存不為有。破有餘涅槃。",
    "T48n2016_008:0459b07": "遣聲聞常執。亡不為無。破無餘涅槃。遣聲聞",
    "T48n2016_008:0459b08": "斷執。亡不為無。雖無而有。存不為有。雖有而",
    "T48n2016_008:0459b09": "無。此雙破有無。顯。亦有亦無。雖有而無。所謂",
    "T48n2016_008:0459b10": "非有。雖無而有。所謂非無。此破亦有亦無。顯",
    "T48n2016_008:0459b11": "非有非無。以顯中道佛之境。無住涅槃。果周",
    "T48n2016_008:0459b12": "圓矣。四約境智果三合辯者。則是總收前諸",
    "T48n2016_008:0459b13": "論文也。前二論。則真諦無相之境。為真空。般",
    "T48n2016_008:0459b14": "若能觀真智。即萬行之本。為妙有。猶境發智。",
    "T48n2016_008:0459b15": "由智顯境。境智互顯。為亦空亦有。即涅槃論",
    "T48n2016_008:0459b16": "中三德相冥。境智不二。不斷不常。為非空非",
    "T48n2016_008:0459b17": "有。可謂涅槃極果也。即如來一化之意。並周",
    "T48n2016_008:0459b18": "圓故。則罄盡佛法之淵海也。故知真空難解。",
    "T48n2016_008:0459b19": "應須妙得指歸。若隨空有之文。皆墮邪見。如",
    "T48n2016_008:0459b20": "鴦崛魔羅經偈云。譬如有愚夫。見雹生妄想。",
    "T48n2016_008:0459b21": "謂是&#x7460;璃珠。取已執持歸。置之瓶器中。守護",
    "T48n2016_008:0459b22": "如真寶。不久悉融消。空想默然住。於餘真&#x7460;",
    "T48n2016_008:0459b23": "璃。亦復作空想。文殊亦如是。修習極空寂。常",
    "T48n2016_008:0459b24": "作空思惟。破壞一切法。解脫實不空。而作極",
    "T48n2016_008:0459b25": "空想。猶如見雹消。濫壞餘真實。汝今亦如是。",
    "T48n2016_008:0459b26": "濫起極空想。見於空法已。不空亦謂空。有異",
    "T48n2016_008:0459b27": "法是空。有異法不空。一切諸煩惱。譬如彼雨",
    "T48n2016_008:0459b28": "雹。一切不善壞。猶如雹融消。如真&#x7460;璃寶。謂",
    "T48n2016_008:0459b29": "如來常住。如真&#x7460;璃寶。謂是佛解脫。虛空色",
    "T48n2016_008:0459c01": "是佛。非色是二乘。解脫色是佛。非色是二乘。",
    "T48n2016_008:0459c02": "云何極空相。而言真解脫。文殊宜諦思。莫不",
    "T48n2016_008:0459c03": "分別想。譬如空聚落。川竭瓶無水。非無彼諸",
    "T48n2016_008:0459c04": "器。中虛故名空。如來真解脫。不空亦如是。出",
    "T48n2016_008:0459c05": "離一切過。故說解脫空。如來實不空。離一切",
    "T48n2016_008:0459c06": "煩惱。及諸天人陰。是故說名空。嗚呼蚊蚋行。",
    "T48n2016_008:0459c07": "不知真空義。外道亦修空。尼乾宜默然。所以",
    "T48n2016_008:0459c08": "外道執斷空。二乘證但空。俱不達一心真空",
    "T48n2016_008:0459c09": "之理。故無生義云。經云。持心猶如虛空者。非",
    "T48n2016_008:0459c10": "是斷空。爾時猶有妙神。即有妙識思慮。[0459c10] 問曰。",
    "T48n2016_008:0459c11": "經言。持心如虛空。那更有妙神在。[0459c11] 答曰。經道",
    "T48n2016_008:0459c12": "持心如虛空者。只是持心令不生故。言如虛",
    "T48n2016_008:0459c13": "空。非即是空。經言。如虛空也。經言。若識在",
    "T48n2016_008:0459c14": "二法。則有喜悅。若識在無二實際法中。則無",
    "T48n2016_008:0459c15": "喜悅。實際即是法性。空識即是妙神。故知實",
    "T48n2016_008:0459c16": "際中。含有妙神也。華嚴經性起品。作十種譬",
    "T48n2016_008:0459c17": "喻。明法身佛有心。大師言。雖有妙神。神性不",
    "T48n2016_008:0459c18": "生。與如一體。譬如凌還是水。與水一體。水亦",
    "T48n2016_008:0459c19": "有凌性。若無凌性者。寒結凌則不現。如中亦",
    "T48n2016_008:0459c20": "有妙神。性同。如清淨則現。不淨不復可見。乃",
    "T48n2016_008:0459c21": "至如師主姓傅傅姓。身內覓不得。身外覓不",
    "T48n2016_008:0459c22": "得。中間覓不得。當知傅姓是空。而非是斷空",
    "T48n2016_008:0459c23": "之空。以傅姓中。含有諸男女。故言性空異於",
    "T48n2016_008:0459c24": "虛空。佛性是空。諸佛法身不空。大師引經曰。",
    "T48n2016_008:0459c25": "女身色相。無在無不在。夫無在無不在者。佛",
    "T48n2016_008:0459c26": "所說也。釋言。女身色相即如。故言無在。如性",
    "T48n2016_008:0459c27": "真常。體含眾相。故言無不在。含者。含有男女",
    "T48n2016_008:0459c28": "色聲等相。涅槃經明菩薩念法。善男子。唯此",
    "T48n2016_008:0459c29": "正法。無有時節。法眼所見。非肉眼見。不生不",
    "T48n2016_008:0460a01": "出。不住不滅。不始不終。無明無數。此正明如",
    "T48n2016_008:0460a02": "體也。非結非業。斷結斷業。而亦是業。非男斷",
    "T48n2016_008:0460a03": "男。而亦是男。非有斷有。而亦是有。非入斷入。",
    "T48n2016_008:0460a04": "而亦是入。乃至諸佛所遊居處。常不變易。是",
    "T48n2016_008:0460a05": "名菩薩念法。如上空有二門。約廣其義用。遂",
    "T48n2016_008:0460a06": "說存泯開合。若破其情執。乃說。即離有無。設",
    "T48n2016_008:0460a07": "當見性證會之時。智解俱絕。如泯絕無寄觀",
    "T48n2016_008:0460a08": "云。謂此所觀真空。不可言即色不即色。亦不",
    "T48n2016_008:0460a09": "可言即空不即空。一切皆不可。不可亦不可。",
    "T48n2016_008:0460a10": "此語亦不受。&#x9008;絕無寄。非言所及。非解所到。",
    "T48n2016_008:0460a11": "是謂行境。何以故。生心動念。即乖法體。失正",
    "T48n2016_008:0460a12": "念故。乃至若不洞明前解。無以躡成此行。若",
    "T48n2016_008:0460a13": "不解此行法。絕於前解。無以成其正解。若守",
    "T48n2016_008:0460a14": "解不捨。無以入茲正行。是故行由解成。行起",
    "T48n2016_008:0460a15": "解絕。古釋云。空若即色者。聖應同凡見妄色。",
    "T48n2016_008:0460a16": "凡應同聖見真空。又應無二諦。空若不即色",
    "T48n2016_008:0460a17": "者。見色外空。無由成於聖智。又應凡聖永別。",
    "T48n2016_008:0460a18": "聖不從凡得故。又色若即空者。凡迷見色。應",
    "T48n2016_008:0460a19": "同聖智見空。又亦失於二諦。色不即空者。凡",
    "T48n2016_008:0460a20": "夫見色應不迷。又所見色。長隔真空。應永不",
    "T48n2016_008:0460a21": "成聖。生心動念。即乖法體。失正念故者。真空",
    "T48n2016_008:0460a22": "理性。本自如然。但以迷之。動念執相故。雖推",
    "T48n2016_008:0460a23": "破。簡情顯解。今情忘智泯。但是本真。何存新",
    "T48n2016_008:0460a24": "生之解數。若有解數。即為動念。動念生心。故",
    "T48n2016_008:0460a25": "失正念。正念者。無念而知。若總無知。何成正",
    "T48n2016_008:0460a26": "念。又解為遣情。說因破執。若情消執喪。說解",
    "T48n2016_008:0460a27": "何存。真性了然。寂無存泯。所以若言。即與不",
    "T48n2016_008:0460a28": "即。皆落是非。瞥挂有無。即非正念。故云。纔有",
    "T48n2016_008:0460a29": "是非。紛然失心。[0460a29] 問。凡涉有無。皆成邪念。若",
    "T48n2016_008:0460b01": "關能所。悉墮有知。如何是無念而知。[0460b01] 答。瑞",
    "T48n2016_008:0460b02": "草生嘉運。林華結早春。",
    "T48n2016_008:0460b03": "宗鏡錄卷第八"
}