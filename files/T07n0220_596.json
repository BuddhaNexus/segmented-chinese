{
    "T07n0220_596:1082b17": "大般若波羅蜜多經卷第五百九",
    "T07n0220_596:1082b18": "十六",
    "T07n0220_596:1082b20": "三藏法師玄奘奉 詔譯",
    "T07n0220_596:1082b21": "第十六般若波羅蜜多分之四",
    "T07n0220_596:1082b22": "[1082b22] 「復次，善勇猛！五蘊不可施設有去、有來，有住、",
    "T07n0220_596:1082b23": "有不住，十二處、十八界等亦不可施設有去、",
    "T07n0220_596:1082b24": "有來，有住、有不住。如是蘊、處、界等無去、無來，",
    "T07n0220_596:1082b25": "無住、無不住，是謂般若波羅蜜多。[1082b25] 「復次，善勇",
    "T07n0220_596:1082b26": "猛！五蘊不可施設有遠、有彼岸，十二處、十",
    "T07n0220_596:1082b27": "八界等亦不可施設有遠、有彼岸。如是蘊、處、",
    "T07n0220_596:1082b28": "界等無遠、無彼岸，是謂般若波羅蜜多。[1082b28] 「復次，",
    "T07n0220_596:1082b29": "善勇猛！五蘊不可施設有愛、有恚、有怖、有",
    "T07n0220_596:1082c01": "癡，十二處、十八界等亦不可施設有愛、有恚、",
    "T07n0220_596:1082c02": "有怖、有癡。如是蘊、處、界等無愛、無恚、無怖、無",
    "T07n0220_596:1082c03": "癡，是謂般若波羅蜜多。[1082c03] 「復次，善勇猛！五蘊",
    "T07n0220_596:1082c04": "無與、無取，無持戒、無犯戒，無忍、無不忍，無精進、",
    "T07n0220_596:1082c05": "無懈怠，無等持、無心亂，無妙慧、無惡慧，十二",
    "T07n0220_596:1082c06": "處、十八界等亦無與、無取，無持戒、無犯戒，無忍、",
    "T07n0220_596:1082c07": "無不忍，無精進、無懈怠，無等持、無心亂，無妙慧、",
    "T07n0220_596:1082c08": "無惡慧。如是蘊、處、界等無與、無取，無持戒、無",
    "T07n0220_596:1082c09": "犯戒，無忍、無不忍，無精進、無懈怠，無等持、無心",
    "T07n0220_596:1082c10": "亂，無妙慧、無惡慧，是謂般若波羅蜜多。[1082c10] 「復",
    "T07n0220_596:1082c11": "次，善勇猛！五蘊無顛倒、無不顛倒，十二處、",
    "T07n0220_596:1082c12": "十八界等亦無顛倒、無不顛倒。如是蘊、處、界",
    "T07n0220_596:1082c13": "等無顛倒、無不顛倒，是謂般若波羅蜜多。[1082c13] 「復",
    "T07n0220_596:1082c14": "次，善勇猛！五蘊無念住、正斷、神足、根、力、覺支、",
    "T07n0220_596:1082c15": "道支，十二處、十八界等亦無念住、正斷、神",
    "T07n0220_596:1082c16": "足、根、力、覺支、道支。如是蘊、處、界等無念住、正",
    "T07n0220_596:1082c17": "斷、神足、根、力、覺支、道支，是謂般若波羅蜜多。",
    "T07n0220_596:1082c18": "[1082c18] 「復次，善勇猛！五蘊無明、無解脫，十二處、十",
    "T07n0220_596:1082c19": "八界等亦無明、無解脫。如是蘊、處、界等無明、",
    "T07n0220_596:1082c20": "無解脫，是謂般若波羅蜜多。[1082c20] 「復次，善勇猛！",
    "T07n0220_596:1082c21": "五蘊無靜慮、解脫、等持、等至，十二處、十八界",
    "T07n0220_596:1082c22": "等亦無靜慮、解脫、等持、等至。如是蘊、處、界等",
    "T07n0220_596:1082c23": "無靜慮、解脫、等持、等至，是謂般若波羅蜜多。",
    "T07n0220_596:1082c24": "[1082c24] 「復次，善勇猛！五蘊無有量、無無量，無神通、無",
    "T07n0220_596:1082c25": "非神通，十二處、十八界等亦無有量、無無量，無",
    "T07n0220_596:1082c26": "神通、無非神通。如是蘊、處、界等無有量、無無",
    "T07n0220_596:1082c27": "量，無神通、無非神通，是謂般若波羅蜜多。",
    "T07n0220_596:1082c28": "[1082c28] 「復次，善勇猛！五蘊無空、無不空，無有相、無無",
    "T07n0220_596:1082c29": "相，無有願、無無願，十二處、十八界等亦無空、",
    "T07n0220_596:1083a01": "無不空，無有相、無無相，無有願、無無願。如是",
    "T07n0220_596:1083a02": "蘊、處、界等無空、無不空，無有相、無無相，無有願、",
    "T07n0220_596:1083a03": "無無願，是謂般若波羅蜜多。[1083a03] 「復次，善勇猛！",
    "T07n0220_596:1083a04": "五蘊非有為、非無為，非有漏、非無漏，非世間、非",
    "T07n0220_596:1083a05": "出世間，非有繫、非離繫，十二處、十八界等亦",
    "T07n0220_596:1083a06": "非有為、非無為，非有漏、非無漏，非世間、非出世",
    "T07n0220_596:1083a07": "間，非有繫、非離繫。如是蘊、處、界等非有為、非",
    "T07n0220_596:1083a08": "無為，非有漏、非無漏，非世間、非出世間，非有繫、",
    "T07n0220_596:1083a09": "非離繫，是謂般若波羅蜜多。[1083a09] 「復次，善勇猛！",
    "T07n0220_596:1083a10": "五蘊非有著、非無著，非有智、非無智，十二處、",
    "T07n0220_596:1083a11": "十八界等亦非有著、非無著，非有智、非無智。",
    "T07n0220_596:1083a12": "如是蘊、處、界等非有著、非無著，非有智、非無",
    "T07n0220_596:1083a13": "智，是謂般若波羅蜜多。[1083a13] 「復次，善勇猛！五蘊",
    "T07n0220_596:1083a14": "無執持、無動搖、無戲論，十二處、十八界等亦",
    "T07n0220_596:1083a15": "無執持、無動搖、無戲論。如是蘊、處、界等無執",
    "T07n0220_596:1083a16": "持、無動搖、無戲論，是謂般若波羅蜜多。[1083a16] 「復",
    "T07n0220_596:1083a17": "次，善勇猛！五蘊非有想、非無想，十二處、十",
    "T07n0220_596:1083a18": "八界等亦非有想、非無想。如是蘊、處、界等非",
    "T07n0220_596:1083a19": "有想、非無想，是謂般若波羅蜜多。[1083a19] 「復次，善勇",
    "T07n0220_596:1083a20": "猛！五蘊非寂靜非不寂靜，十二處、十八界等",
    "T07n0220_596:1083a21": "亦非寂靜非不寂靜。如是蘊、處、界等非寂靜",
    "T07n0220_596:1083a22": "非不寂靜，是謂般若波羅蜜多。[1083a22] 「復次，善勇",
    "T07n0220_596:1083a23": "猛！五蘊非涅槃、非不涅槃，十二處、十八界",
    "T07n0220_596:1083a24": "等亦非涅槃、非不涅槃。如是蘊、處、界等非涅",
    "T07n0220_596:1083a25": "槃、非不涅槃，是謂般若波羅蜜多。[1083a25] 「復次，善勇",
    "T07n0220_596:1083a26": "猛！所說五蘊生起所攝，非謂般若波羅蜜多。",
    "T07n0220_596:1083a27": "所說五蘊生起所攝所有真如、不虛妄性、不",
    "T07n0220_596:1083a28": "變異性、如所有性，是謂般若波羅蜜多。所說",
    "T07n0220_596:1083a29": "十二處、十八界等生起所攝，非謂般若波羅蜜",
    "T07n0220_596:1083b01": "多。所說十二處、十八界等生起所攝所有",
    "T07n0220_596:1083b02": "真如、不虛妄性、不變異性、如所有性，是謂般",
    "T07n0220_596:1083b03": "若波羅蜜多。[1083b03] 「復次，善勇猛！所說緣起生起",
    "T07n0220_596:1083b04": "所攝，非謂般若波羅蜜多。所說緣起生起所",
    "T07n0220_596:1083b05": "攝所有真如、不虛妄性、不變異性、如所有性，",
    "T07n0220_596:1083b06": "是謂般若波羅蜜多。[1083b06] 「復次，善勇猛！所說顛倒",
    "T07n0220_596:1083b07": "生起所攝，非謂般若波羅蜜多。所說顛倒生",
    "T07n0220_596:1083b08": "起所攝所有真如、不虛妄性、不變異性、如所有",
    "T07n0220_596:1083b09": "性，是謂般若波羅蜜多。[1083b09] 「復次，善勇猛！所說",
    "T07n0220_596:1083b10": "諸蓋生起所攝，非謂般若波羅蜜多。所說諸",
    "T07n0220_596:1083b11": "蓋生起所攝所有真如、不虛妄性、不變異性、",
    "T07n0220_596:1083b12": "如所有性，是謂般若波羅蜜多。[1083b12] 「復次，善勇",
    "T07n0220_596:1083b13": "猛！所說三十六愛行生起所攝，非謂般若波",
    "T07n0220_596:1083b14": "羅蜜多。所說三十六愛行生起所攝所有",
    "T07n0220_596:1083b15": "真如、不虛妄性、不變異性、如所有性，是謂般",
    "T07n0220_596:1083b16": "若波羅蜜多。[1083b16] 「復次，善勇猛！所說六十二見",
    "T07n0220_596:1083b17": "趣生起所攝，非謂般若波羅蜜多。所說六十",
    "T07n0220_596:1083b18": "二見趣生起所攝所有真如、不虛妄性、不變",
    "T07n0220_596:1083b19": "異性、如所有性，是謂般若波羅蜜多。[1083b19] 「復次，",
    "T07n0220_596:1083b20": "善勇猛！所說靜慮、解脫、等持、等至，非謂般若",
    "T07n0220_596:1083b21": "波羅蜜多。所說靜慮、解脫、等持、等至所有",
    "T07n0220_596:1083b22": "真如、不虛妄性、不變異性、如所有性，是謂般",
    "T07n0220_596:1083b23": "若波羅蜜多。[1083b23] 「復次，善勇猛！所說四無量、五神",
    "T07n0220_596:1083b24": "通，非謂般若波羅蜜多。所說四無量、五神通",
    "T07n0220_596:1083b25": "所有真如、不虛妄性、不變異性、如所有性，是",
    "T07n0220_596:1083b26": "謂般若波羅蜜多。[1083b26] 「復次，善勇猛！所說有為所",
    "T07n0220_596:1083b27": "攝世間一切善根等法生起所攝，非謂般若波",
    "T07n0220_596:1083b28": "羅蜜多。所說有為所攝世間一切善根等法",
    "T07n0220_596:1083b29": "生起所攝所有真如、不虛妄性、不變異性、如",
    "T07n0220_596:1083c01": "所有性，是謂般若波羅蜜多。[1083c01] 「復次，善勇猛！",
    "T07n0220_596:1083c02": "所說念住、正斷、神足、根、力、覺支、道支生起所攝，",
    "T07n0220_596:1083c03": "非謂般若波羅蜜多。所說念住、正斷、神足、根、",
    "T07n0220_596:1083c04": "力、覺支、道支生起所攝所有真如、不虛妄性、",
    "T07n0220_596:1083c05": "不變異性、如所有性，是謂般若波羅蜜多。[1083c05] 「復",
    "T07n0220_596:1083c06": "次，善勇猛！所說苦、集、滅、道聖諦，非謂般若波",
    "T07n0220_596:1083c07": "羅蜜多。所說苦、集、滅、道聖諦所有真如、不虛",
    "T07n0220_596:1083c08": "妄性、不變異性、如所有性，是謂般若波羅蜜",
    "T07n0220_596:1083c09": "多。[1083c09] 「復次，善勇猛！所說戒、定、慧、解脫、解脫智見",
    "T07n0220_596:1083c10": "清淨，非謂般若波羅蜜多。所說戒、定、慧、解脫、",
    "T07n0220_596:1083c11": "解脫智見清淨所有真如、不虛妄性、不變異",
    "T07n0220_596:1083c12": "性、如所有性，是謂般若波羅蜜多。[1083c12] 「復次，善勇",
    "T07n0220_596:1083c13": "猛！所說無為所攝出世間無依無漏法，非謂",
    "T07n0220_596:1083c14": "般若波羅蜜多。所說無為所攝出世間無依",
    "T07n0220_596:1083c15": "無漏法所有真如、不虛妄性、不變異性、如所",
    "T07n0220_596:1083c16": "有性，是謂般若波羅蜜多。[1083c16] 「復次，善勇猛！所",
    "T07n0220_596:1083c17": "說空、無相、無願、無生、無作法，非謂般若波羅蜜",
    "T07n0220_596:1083c18": "多。所說空、無相、無願、無生、無作法所有真如、",
    "T07n0220_596:1083c19": "不虛妄性、不變異性、如所有性，是謂般若波",
    "T07n0220_596:1083c20": "羅蜜多。[1083c20] 「復次，善勇猛！所說明解脫、離滅、涅槃，",
    "T07n0220_596:1083c21": "非謂般若波羅蜜多。所說明解脫、離滅、涅槃",
    "T07n0220_596:1083c22": "所有真如、不虛妄性、不變異性、如所有性，是",
    "T07n0220_596:1083c23": "謂般若波羅蜜多。",
    "T07n0220_596:1083c24": "何以故？善勇猛！如是般若波羅蜜多，非色蘊",
    "T07n0220_596:1083c25": "攝，亦非受、想、行、識蘊攝；非眼處攝，亦非耳、鼻、",
    "T07n0220_596:1083c26": "舌、身、意處攝；非色處攝，亦非聲、香、味、觸、法處",
    "T07n0220_596:1083c27": "攝；非眼界攝，亦非耳、鼻、舌、身、意界攝；非色界",
    "T07n0220_596:1083c28": "攝，亦非聲、香、味、觸、法界攝；非眼識界攝，亦非",
    "T07n0220_596:1083c29": "耳、鼻、舌、身、意識界攝；非地界攝，亦非水、火、風、",
    "T07n0220_596:1084a01": "空、識界攝；非欲界攝，亦非色、無色界攝；非",
    "T07n0220_596:1084a02": "有為攝，亦非無為攝；非世間攝，亦非出世間",
    "T07n0220_596:1084a03": "攝；非有漏攝，亦非無漏攝；非善法攝，亦非",
    "T07n0220_596:1084a04": "非善法攝；非有情界攝，亦非非有情界攝。亦",
    "T07n0220_596:1084a05": "非遠離如是等法，別有般若波羅蜜多。[1084a05] 「復次，",
    "T07n0220_596:1084a06": "善勇猛！甚深般若波羅蜜多非如是等諸",
    "T07n0220_596:1084a07": "法所攝，亦非不攝。如是所攝、所不攝法所有",
    "T07n0220_596:1084a08": "真如、不虛妄性、不變異性、如所有性，是謂般",
    "T07n0220_596:1084a09": "若波羅蜜多。善勇猛！真如者是何增語？善勇",
    "T07n0220_596:1084a10": "猛！真如者謂諸法性，非如愚夫異生所得亦",
    "T07n0220_596:1084a11": "非異彼。然諸法性如諸如來及佛弟子、菩薩",
    "T07n0220_596:1084a12": "所見，如是法性理趣真實常無變易故名真",
    "T07n0220_596:1084a13": "如，即此真如說為菩薩甚深般若波羅蜜多。",
    "T07n0220_596:1084a14": "[1084a14] 「復次，善勇猛！如是般若波羅蜜多於一切法",
    "T07n0220_596:1084a15": "無增、無減，非合、非離，非缺、非滿，非益、非損，非",
    "T07n0220_596:1084a16": "移轉、非趣入，非生、非滅，非染、非淨，非流轉、非",
    "T07n0220_596:1084a17": "還滅，非集起、非隱沒，非有相、非無相，非平等、",
    "T07n0220_596:1084a18": "非不平等，非世俗、非勝義，非樂、非苦，非常、非",
    "T07n0220_596:1084a19": "無常，非淨、非不淨，非我、非無我，非諦實、非虛",
    "T07n0220_596:1084a20": "妄，非作者、非作具，非容受、非不容受，非信解、",
    "T07n0220_596:1084a21": "非不信解，非自性、非不自性，非死、非生，非生、",
    "T07n0220_596:1084a22": "非死，非出、非沒，非續、非斷，非和合、非不和合，",
    "T07n0220_596:1084a23": "非有貪、非離貪，非有瞋、非離瞋，非有癡、非離",
    "T07n0220_596:1084a24": "癡，非顛倒、非不顛倒，非有所緣、非無所緣，非",
    "T07n0220_596:1084a25": "有盡、非無盡，非有智、非無智，非下性、非高性，",
    "T07n0220_596:1084a26": "非有恩、非無恩，非往去、非還來，非有性、非無",
    "T07n0220_596:1084a27": "性，非愛、非恚，非明、非闇，非懈怠、非精進，非空、",
    "T07n0220_596:1084a28": "非不空，非有相、非無相，非有願、非無願，非造",
    "T07n0220_596:1084a29": "作、非不造作，非隱沒、非不隱沒，非無明、非解",
    "T07n0220_596:1084b01": "脫，非寂靜、非不寂靜，非涅槃、非不涅槃，非",
    "T07n0220_596:1084b02": "如理、非不如理，非遍知、非不遍知，非出離、非",
    "T07n0220_596:1084b03": "不出離，非調伏、非不調伏，非持戒、非犯戒，",
    "T07n0220_596:1084b04": "非散亂、非不散亂，非妙慧、非惡慧，非識、非不",
    "T07n0220_596:1084b05": "識，非住、非不住，非同分、非異分，非有、非無",
    "T07n0220_596:1084b06": "有，非得、非不得，非現觀、非不現觀，非作證、",
    "T07n0220_596:1084b07": "非不作證，非通達、非不通達。甚深般若波羅",
    "T07n0220_596:1084b08": "蜜多於一切法，不為此等種種事故而現在",
    "T07n0220_596:1084b09": "前。",
    "T07n0220_596:1084b10": "[1084b10] 「復次，善勇猛！如人夢中說夢所見種種自性，",
    "T07n0220_596:1084b11": "如是所說夢境自性都無所有。何以故？善勇",
    "T07n0220_596:1084b12": "猛！夢尚非有，況有夢境自性可說！如是般",
    "T07n0220_596:1084b13": "若波羅蜜多雖假說有種種自性，而此般若",
    "T07n0220_596:1084b14": "波羅蜜多實無自性可得宣說。復次，善勇猛！",
    "T07n0220_596:1084b15": "如夢不為顯示諸法而現在前，如是般若波",
    "T07n0220_596:1084b16": "羅蜜多亦復不為顯示諸法而現在前。[1084b16] 「復次，",
    "T07n0220_596:1084b17": "善勇猛！譬如幻士說幻所見種種自性，如",
    "T07n0220_596:1084b18": "是所說幻境自性都無所有。何以故？善勇猛！",
    "T07n0220_596:1084b19": "幻尚非有，況有幻境自性可說！如是般若",
    "T07n0220_596:1084b20": "波羅蜜多雖假說有種種自性，而此般若波",
    "T07n0220_596:1084b21": "羅蜜多實無自性可得宣說。復次，善勇猛！如",
    "T07n0220_596:1084b22": "幻不為生起諸法而現在前，如是般若波羅",
    "T07n0220_596:1084b23": "蜜多亦復不為生起諸法而現在前。[1084b23] 「復次，善",
    "T07n0220_596:1084b24": "勇猛！如光影人宣說光影種種自性，如是所",
    "T07n0220_596:1084b25": "說光影自性都無所有。何以故？善勇猛！影",
    "T07n0220_596:1084b26": "尚非有，況有光影自性可說！如是般若波羅",
    "T07n0220_596:1084b27": "蜜多雖假說有種種自性，而此般若波羅蜜",
    "T07n0220_596:1084b28": "多實無自性可得宣說。復次，善勇猛！如影",
    "T07n0220_596:1084b29": "不為顯示諸法而現在前，如是般若波羅蜜",
    "T07n0220_596:1084c01": "多亦復不為顯示諸法而現在前。[1084c01] 「復次，善勇",
    "T07n0220_596:1084c02": "猛！如陽焰人宣說陽焰種種自性，如是所說",
    "T07n0220_596:1084c03": "陽焰自性都無所有。何以故？善勇猛！焰尚",
    "T07n0220_596:1084c04": "非有，況有陽焰自性可說！如是般若波羅蜜",
    "T07n0220_596:1084c05": "多雖假說有種種自性，而此般若波羅蜜多",
    "T07n0220_596:1084c06": "實無自性可得宣說。復次，善勇猛！如焰不為",
    "T07n0220_596:1084c07": "顯示諸法而現在前，如是般若波羅蜜多亦",
    "T07n0220_596:1084c08": "復不為顯示諸法而現在前。[1084c08] 「復次，善勇猛！如",
    "T07n0220_596:1084c09": "人住在山谷等中，聞谷響聲都無所見，若時",
    "T07n0220_596:1084c10": "自語復聞其聲。如是般若波羅蜜多雖有所",
    "T07n0220_596:1084c11": "聞種種文句，而所聞法都無自性，唯除說",
    "T07n0220_596:1084c12": "時可有聞解。復次，善勇猛！如響不為顯示",
    "T07n0220_596:1084c13": "諸法而現在前，如是般若波羅蜜多亦復不",
    "T07n0220_596:1084c14": "為顯示諸法而現在前。[1084c14] 「復次，善勇猛！譬如有",
    "T07n0220_596:1084c15": "人見諸聚沫，便說種種聚沫自性；如是所說",
    "T07n0220_596:1084c16": "聚沫自性，若內若外都不可得。何以故？善",
    "T07n0220_596:1084c17": "勇猛！所說聚沫尚非實有，況有自性而可",
    "T07n0220_596:1084c18": "宣說！如是般若波羅蜜多雖假說有種種自",
    "T07n0220_596:1084c19": "性，而此般若波羅蜜多實無自性可得宣說。",
    "T07n0220_596:1084c20": "復次，善勇猛！如沫不為生起諸法而現在前，",
    "T07n0220_596:1084c21": "如是般若波羅蜜多亦復不為生起諸法而現",
    "T07n0220_596:1084c22": "在前。[1084c22] 「復次，善勇猛！譬如有人見浮泡起，便說",
    "T07n0220_596:1084c23": "種種浮泡自性，如是所說浮泡自性都無所",
    "T07n0220_596:1084c24": "有。何以故？善勇猛！所說浮泡尚非實有，",
    "T07n0220_596:1084c25": "況有自性而可宣說！如是般若波羅蜜多雖",
    "T07n0220_596:1084c26": "假說有種種自性，而此般若波羅蜜多實無",
    "T07n0220_596:1084c27": "自性可得宣說。復次，善勇猛！如泡不為生起",
    "T07n0220_596:1084c28": "諸法而現在前，如是般若波羅蜜多亦復不",
    "T07n0220_596:1084c29": "為生起諸法而現在前。[1084c29] 「復次，善勇猛！如人披",
    "T07n0220_596:1085a01": "求芭蕉莖，實雖不可得而有葉用，如是般若",
    "T07n0220_596:1085a02": "波羅蜜多雖無真實而有說用。[1085a02] 「復次，善勇猛！",
    "T07n0220_596:1085a03": "譬如有人為欲顯示太虛空故，雖有所說，而",
    "T07n0220_596:1085a04": "太虛空不可顯示。如是為欲顯示般若波羅",
    "T07n0220_596:1085a05": "蜜多，雖有所說，而此般若波羅蜜多不可顯",
    "T07n0220_596:1085a06": "示。[1085a06] 「復次，善勇猛！如太虛空雖以種種言說顯",
    "T07n0220_596:1085a07": "示，而太虛空無真實法可得顯示。如是雖以",
    "T07n0220_596:1085a08": "種種言說顯示般若波羅蜜多，而此般若波",
    "T07n0220_596:1085a09": "羅蜜多無真實法可得顯示。[1085a09] 「復次，善勇猛！譬",
    "T07n0220_596:1085a10": "如影光雖可顯說，而無實法可令執取，雖無",
    "T07n0220_596:1085a11": "可執取而有所顯照。如是般若波羅蜜多雖",
    "T07n0220_596:1085a12": "假文句種種顯說，而無實法可令執取，雖無",
    "T07n0220_596:1085a13": "可執取而顯照諸法。[1085a13] 「復次，善勇猛！如末尼寶",
    "T07n0220_596:1085a14": "雖有大光明，而此光明無內外可得。如是般",
    "T07n0220_596:1085a15": "若波羅蜜多雖能照燭一切法性，而此內外",
    "T07n0220_596:1085a16": "都不可得。[1085a16] 「復次，善勇猛！譬如燈光雖不暫",
    "T07n0220_596:1085a17": "住而能照了，令有目者&#x89A9;見眾色。如是般若",
    "T07n0220_596:1085a18": "波羅蜜多雖於諸法都無所住而能照了，令",
    "T07n0220_596:1085a19": "諸聖者見法實性。」[1085a19] 爾時，舍利子白佛言：「世尊！",
    "T07n0220_596:1085a20": "甚奇！如來、應、正等覺雖說般若波羅蜜多，而",
    "T07n0220_596:1085a21": "說般若波羅蜜多非圓成實。」[1085a21] 爾時，世尊告",
    "T07n0220_596:1085a22": "舍利子：「如是！如是！如汝所說。我說般若波",
    "T07n0220_596:1085a23": "羅蜜多非圓成實。何以故？[1085a23] 「舍利子！五蘊非",
    "T07n0220_596:1085a24": "圓成實故，我說般若波羅蜜多非圓成實，十",
    "T07n0220_596:1085a25": "二處、十八界亦非圓成實故，我說般若波羅",
    "T07n0220_596:1085a26": "蜜多非圓成實。[1085a26] 「舍利子！無明非圓成實故，我",
    "T07n0220_596:1085a27": "說般若波羅蜜多非圓成實，行、識、名色、六處、",
    "T07n0220_596:1085a28": "觸、受、愛、取、有、生、老死愁歎苦憂惱亦非圓成實",
    "T07n0220_596:1085a29": "故，我說般若波羅蜜多非圓成實。[1085a29] 「舍利子！常",
    "T07n0220_596:1085b01": "無常、樂苦、我無我、淨不淨、寂靜不寂靜、顛倒非",
    "T07n0220_596:1085b02": "顛倒、諸蓋見行、增益損減、生滅、住異、集起隱沒",
    "T07n0220_596:1085b03": "非圓成實故，我說般若波羅蜜多非圓成實。",
    "T07n0220_596:1085b04": "[1085b04] 「舍利子！我、有情、命者、生者、養者、士夫、補特伽",
    "T07n0220_596:1085b05": "羅、意生、儒童、作者、使作者、起者、等起者、受者、使",
    "T07n0220_596:1085b06": "受者、知者、使知者、見者、使見者非圓成實故，",
    "T07n0220_596:1085b07": "我說般若波羅蜜多非圓成實。[1085b07] 「舍利子！諦實、",
    "T07n0220_596:1085b08": "虛妄、往去、還來、有見、無見、內、外等法非圓成實",
    "T07n0220_596:1085b09": "故，我說般若波羅蜜多非圓成實。[1085b09] 「舍利子！地、",
    "T07n0220_596:1085b10": "水、火、風、空、識界，欲、色、無色界，有情界、法界非圓",
    "T07n0220_596:1085b11": "成實故，我說般若波羅蜜多非圓成實。[1085b11] 「舍利",
    "T07n0220_596:1085b12": "子！業異熟果、因緣斷常、三世三際非圓成實",
    "T07n0220_596:1085b13": "故，我說般若波羅蜜多非圓成實。[1085b13] 「舍利子！布",
    "T07n0220_596:1085b14": "施、慳&#x608B;、持戒、犯戒、安忍、忿恚、精進、懈怠、靜慮、散",
    "T07n0220_596:1085b15": "亂、妙慧、惡慧、心意識、無間死生、雜染、清淨非圓",
    "T07n0220_596:1085b16": "成實故，我說般若波羅蜜多非圓成實。[1085b16] 「舍利",
    "T07n0220_596:1085b17": "子！念住、正斷、神足、根、力、覺支、道支、苦、集、滅、道、",
    "T07n0220_596:1085b18": "靜慮、解脫、等持、等至、無量、神通、空、無相、無願非",
    "T07n0220_596:1085b19": "圓成實故，我說般若波羅蜜多非圓成實。[1085b19] 「舍",
    "T07n0220_596:1085b20": "利子！善非善、有漏無漏、世間出世間、有罪無",
    "T07n0220_596:1085b21": "罪、有為無為、有記無記、黑白、黑白相違所攝劣",
    "T07n0220_596:1085b22": "中妙貪、瞋、癡非圓成實故，我說般若波羅蜜多",
    "T07n0220_596:1085b23": "非圓成實。[1085b23] 「舍利子！見聞覺知、恃執、安住、尋",
    "T07n0220_596:1085b24": "伺、所緣、誑諂、嫉慳、和合、二相、無生、無作、止觀、",
    "T07n0220_596:1085b25": "明解、盡離、染滅、棄捨、諸依世俗勝義非圓成實",
    "T07n0220_596:1085b26": "故，我說般若波羅蜜多非圓成實。[1085b26] 「舍利子！",
    "T07n0220_596:1085b27": "聲聞地法、獨覺地法、一切智智、無著智、自然智、",
    "T07n0220_596:1085b28": "無等等智、菩薩大願、聲聞圓滿、獨覺圓滿、無量",
    "T07n0220_596:1085c01": "無邊無等等一切法智、一切法如實無見一切",
    "T07n0220_596:1085c02": "法智見非圓成實故，我說般若波羅蜜多非圓",
    "T07n0220_596:1085c03": "成實。[1085c03] 「舍利子！清涼、真實、寂靜、極寂靜、最極",
    "T07n0220_596:1085c04": "寂靜非圓成實故，我說般若波羅蜜多非圓成",
    "T07n0220_596:1085c05": "實。[1085c05] 「舍利子！成熟有情、嚴淨佛土、相好圓滿、",
    "T07n0220_596:1085c06": "諸力無畏、十八佛不共法等非圓成實故，我說",
    "T07n0220_596:1085c07": "般若波羅蜜多非圓成實。[1085c07] 「舍利子！涅槃乃",
    "T07n0220_596:1085c08": "至一切法若善若非善等非圓成實故，我說般",
    "T07n0220_596:1085c09": "若波羅蜜多非圓成實。[1085c09] 「舍利子！如太虛空",
    "T07n0220_596:1085c10": "無色、無見、無對、無性非圓成實，如是般若波",
    "T07n0220_596:1085c11": "羅蜜多無色、無見、無對、無性非圓成實。[1085c11] 「舍利",
    "T07n0220_596:1085c12": "子！譬如虹蜺雖有種種妙色顯現，而無一實，",
    "T07n0220_596:1085c13": "如是般若波羅蜜多雖假種種言相顯示，而",
    "T07n0220_596:1085c14": "所顯示無性可得。[1085c14] 「舍利子！譬如虛空雖以種",
    "T07n0220_596:1085c15": "種寸尺量度，而未曾見有五指許是圓成實，",
    "T07n0220_596:1085c16": "如是般若波羅蜜多雖假種種言相顯示，而",
    "T07n0220_596:1085c17": "未曾見有少自體是圓成實。」",
    "T07n0220_596:1085c18": "[1085c18] 時，舍利子復白佛言：「如是般若波羅蜜多甚",
    "T07n0220_596:1085c19": "為難見。」[1085c19] 佛言：「如是！以能見者不可得故。」[1085c19] 舍",
    "T07n0220_596:1085c20": "利子言：「如是般若波羅蜜多甚為難覺。」[1085c20] 佛言：",
    "T07n0220_596:1085c21": "「如是！以能覺者不可得故。」[1085c21] 舍利子言：「如是般",
    "T07n0220_596:1085c22": "若波羅蜜多不可顯示。」[1085c22] 佛言：「如是！能顯示法",
    "T07n0220_596:1085c23": "不可得故。」[1085c23] 舍利子言：「如是般若波羅蜜多",
    "T07n0220_596:1085c24": "無所顯示。」[1085c24] 佛言：「如是！非為顯法現在前故。」",
    "T07n0220_596:1085c25": "[1085c25] 舍利子言：「如是般若波羅蜜多無性為性。」[1085c25] 佛",
    "T07n0220_596:1085c26": "言：「如是！甚深般若波羅蜜多以蘊、處、界緣起",
    "T07n0220_596:1085c27": "無性為自性故，以諸顛倒、諸蓋、見趣、愛行無",
    "T07n0220_596:1085c28": "性為自性故，以我、有情、命者、生者、養者、士夫、",
    "T07n0220_596:1085c29": "補特伽羅、意生、儒童、作者、使作者、起者、等起者、",
    "T07n0220_596:1086a01": "受者、使受者、知者、使知者、見者、使見者無性",
    "T07n0220_596:1086a02": "為自性故，以地、水、火、風、空、識界無性為自性",
    "T07n0220_596:1086a03": "故，以有情界、法界無性為自性故，以欲、色、",
    "T07n0220_596:1086a04": "無色界無性為自性故，以布施、慳&#x608B;、持戒、犯",
    "T07n0220_596:1086a05": "戒、安忍、忿恚、精進、懈怠、靜慮、散亂、妙慧、惡慧",
    "T07n0220_596:1086a06": "無性為自性故，以菩提分法、聖諦、止觀、無",
    "T07n0220_596:1086a07": "量、神通、靜慮、解脫、等持、等至、明脫無性為自",
    "T07n0220_596:1086a08": "性故，以盡離、染滅無性為自性故，以無生",
    "T07n0220_596:1086a09": "智、滅智、涅槃無性為自性故，以聲聞地、獨覺",
    "T07n0220_596:1086a10": "地、佛地、世俗智見、勝義智見及無著智、一切",
    "T07n0220_596:1086a11": "智智等法無性為自性故。」[1086a11] 舍利子言：「如是般",
    "T07n0220_596:1086a12": "若波羅蜜多非為成辦、滅壞法故而現在前。」",
    "T07n0220_596:1086a13": "[1086a13] 佛言：「如是！甚深般若波羅蜜多不為成辦",
    "T07n0220_596:1086a14": "生起法故，不為滅壞無我法故而現在前。」[1086a14] 舍",
    "T07n0220_596:1086a15": "利子言：「如是般若波羅蜜多不為緣法為方",
    "T07n0220_596:1086a16": "便故而現在前。」[1086a16] 佛言：「如是！以一切法非所緣",
    "T07n0220_596:1086a17": "故，無如是法可為所緣發起般若波羅蜜多。」",
    "T07n0220_596:1086a18": "[1086a18] 舍利子言：「如是般若波羅蜜多於一切法不",
    "T07n0220_596:1086a19": "為增減而現在前。」[1086a19] 佛言：「如是！甚深般若波羅",
    "T07n0220_596:1086a20": "蜜多不見有法可增減故。」[1086a20] 舍利子言：「如是般",
    "T07n0220_596:1086a21": "若波羅蜜多不為超越一切法故而現在前。」",
    "T07n0220_596:1086a22": "[1086a22] 佛言：「如是！甚深般若波羅蜜多不見有法可",
    "T07n0220_596:1086a23": "超越故。」[1086a23] 舍利子言：「如是般若波羅蜜多不為",
    "T07n0220_596:1086a24": "損益一切法故而現在前。」[1086a24] 佛言：「如是！甚深般",
    "T07n0220_596:1086a25": "若波羅蜜多不見有法可損益故。」[1086a25] 舍利子言：",
    "T07n0220_596:1086a26": "「如是般若波羅蜜多不為合離一切法故而現",
    "T07n0220_596:1086a27": "在前。」[1086a27] 佛言：「如是！甚深般若波羅蜜多不見有",
    "T07n0220_596:1086a28": "法可合離故。」[1086a28] 舍利子言：「如是般若波羅蜜多",
    "T07n0220_596:1086b01": "不為於法持去調伏而現在前。」[1086b01] 佛言：「如是！甚",
    "T07n0220_596:1086b02": "深般若波羅蜜多不見有法可得持去而調伏",
    "T07n0220_596:1086b03": "故。」[1086b03] 舍利子言：「如是般若波羅蜜多不為於法",
    "T07n0220_596:1086b04": "作恩怨故而現在前。」[1086b04] 佛言：「如是！甚深般若波",
    "T07n0220_596:1086b05": "羅蜜多不見有法而可於彼作恩怨故。」[1086b05] 舍利",
    "T07n0220_596:1086b06": "子言：「如是般若波羅蜜多不為於法有起、不",
    "T07n0220_596:1086b07": "起而現在前。」[1086b07] 佛言：「如是！甚深般若波羅蜜多",
    "T07n0220_596:1086b08": "不見有法而可生起、不生起故。」[1086b08] 舍利子言：「如",
    "T07n0220_596:1086b09": "是般若波羅蜜多不為於法有少相應、不相應",
    "T07n0220_596:1086b10": "故而現在前。」[1086b10] 佛言：「如是！甚深般若波羅蜜多",
    "T07n0220_596:1086b11": "不見有法可與相應、不相應故。」[1086b11] 舍利子言：「如",
    "T07n0220_596:1086b12": "是般若波羅蜜多不為於法有少共住、不共住",
    "T07n0220_596:1086b13": "故而現在前。」[1086b13] 佛言：「如是！甚深般若波羅蜜多",
    "T07n0220_596:1086b14": "不見有法可與共住、不共住故。」[1086b14] 舍利子言：「如",
    "T07n0220_596:1086b15": "是般若波羅蜜多不為於法有所生起、不生",
    "T07n0220_596:1086b16": "起故而現在前。」[1086b16] 佛言：「如是！甚深般若波羅",
    "T07n0220_596:1086b17": "蜜多不見有法可令生起、不生起故。」[1086b17] 舍利子",
    "T07n0220_596:1086b18": "言：「如是般若波羅蜜多不為於法有所流轉、",
    "T07n0220_596:1086b19": "不流轉故而現在前。」[1086b19] 佛言：「如是！甚深般若波",
    "T07n0220_596:1086b20": "羅蜜多不見有法可令流轉、不流轉故。」[1086b20] 舍利",
    "T07n0220_596:1086b21": "子言：「如是般若波羅蜜多不為少法作用、作",
    "T07n0220_596:1086b22": "具而現在前。」[1086b22] 佛言：「如是！甚深般若波羅蜜多",
    "T07n0220_596:1086b23": "不見少法而可為彼作用、作具現在前故。」[1086b23] 舍",
    "T07n0220_596:1086b24": "利子言：「如是般若波羅蜜多不為於法證平",
    "T07n0220_596:1086b25": "等性、不平等性而現在前。」[1086b25] 佛言：「如是！甚深般",
    "T07n0220_596:1086b26": "若波羅蜜多不見少法可證平等、不平等故。」",
    "T07n0220_596:1086b27": "[1086b27] 舍利子言：「如是般若波羅蜜多不為於法有",
    "T07n0220_596:1086b28": "取捨故而現在前。」[1086b28] 佛言：「如是！甚深般若波羅",
    "T07n0220_596:1086b29": "蜜多不見有法可取捨故。」[1086b29] 舍利子言：「如是般",
    "T07n0220_596:1086c01": "若波羅蜜多不為於法有所作故而現在前。」",
    "T07n0220_596:1086c02": "[1086c02] 佛言：「如是！甚深般若波羅蜜多不見有法而",
    "T07n0220_596:1086c03": "可於彼有所作故。」",
    "T07n0220_596:1086c04": "[1086c04] 時，舍利子復白佛言：「如是般若波羅蜜多最",
    "T07n0220_596:1086c05": "為甚深。」[1086c05] 佛言：「如是！何以故？舍利子！諸蘊、處、界",
    "T07n0220_596:1086c06": "甚深故，如是般若波羅蜜多最為甚深；諸緣",
    "T07n0220_596:1086c07": "起支甚深故，如是般若波羅蜜多最為甚深；",
    "T07n0220_596:1086c08": "顛倒、五蓋、見趣、愛行甚深故，如是般若波羅蜜",
    "T07n0220_596:1086c09": "多最為甚深；我、有情等甚深故，如是般若波",
    "T07n0220_596:1086c10": "羅蜜多最為甚深；戲論、不戲論甚深故，如是般",
    "T07n0220_596:1086c11": "若波羅蜜多最為甚深；布施、慳&#x608B;、持戒、犯戒、",
    "T07n0220_596:1086c12": "安忍、忿恚、精進、懈怠、靜慮、散亂、妙慧、惡慧甚深",
    "T07n0220_596:1086c13": "故，如是般若波羅蜜多最為甚深；念住、正斷、",
    "T07n0220_596:1086c14": "神足、根、力、覺支、道支甚深故，如是般若波羅蜜",
    "T07n0220_596:1086c15": "多最為甚深；苦、集、滅、道、解脫、解脫智見甚深",
    "T07n0220_596:1086c16": "故，如是般若波羅蜜多最為甚深；過去、未來、",
    "T07n0220_596:1086c17": "現在三世平等甚深故，如是般若波羅蜜多最",
    "T07n0220_596:1086c18": "為甚深；諸力、無畏、十八佛不共法等甚深故，",
    "T07n0220_596:1086c19": "如是般若波羅蜜多最為甚深；無量、神通甚",
    "T07n0220_596:1086c20": "深故，如是般若波羅蜜多最為甚深；三世無",
    "T07n0220_596:1086c21": "著知一切佛法盡智、無生智、滅智、無作智、離",
    "T07n0220_596:1086c22": "染智甚深故，如是般若波羅蜜多最為甚深；",
    "T07n0220_596:1086c23": "棄諸蓋智甚深故，如是般若波羅蜜多最為甚",
    "T07n0220_596:1086c24": "深。[1086c24] 「復次，舍利子！譬如大海深廣無量，如是",
    "T07n0220_596:1086c25": "般若波羅蜜多深廣無量。言深廣者，無邊功",
    "T07n0220_596:1086c26": "德之所證故。[1086c26] 「復次，舍利子！譬如大海無量",
    "T07n0220_596:1086c27": "無邊，大寶、眾寶之所積集，如是般若波羅蜜多",
    "T07n0220_596:1086c28": "無量無邊，大法、眾法珍寶積集。」[1086c28] 舍利子言：",
    "T07n0220_596:1086c29": "「如是般若波羅蜜多不為顯示一切法故而現",
    "T07n0220_596:1087a01": "在前。」[1087a01] 佛言：「如是！甚深般若波羅蜜多不見少",
    "T07n0220_596:1087a02": "法可顯示故而現在前。」[1087a02] 舍利子言：「如是般若",
    "T07n0220_596:1087a03": "波羅蜜多不為於法有智、無智而現在前。」[1087a03] 佛",
    "T07n0220_596:1087a04": "言：「如是！甚深般若波羅蜜多不見少法可名",
    "T07n0220_596:1087a05": "有智及無智故。」[1087a05] 舍利子言：「如是般若波羅蜜",
    "T07n0220_596:1087a06": "多不為於法有護藏故而現在前。」[1087a06] 佛言：「如是！",
    "T07n0220_596:1087a07": "甚深般若波羅蜜多不見有法可護藏故。」[1087a07] 舍",
    "T07n0220_596:1087a08": "利子言：「如是般若波羅蜜多不為於法有所",
    "T07n0220_596:1087a09": "攝受而現在前。」[1087a09] 佛言：「如是！甚深般若波羅",
    "T07n0220_596:1087a10": "蜜多不見有法可攝受故。」[1087a10] 舍利子言：「如是般",
    "T07n0220_596:1087a11": "若波羅蜜多不為於法有所依止而現在前。」",
    "T07n0220_596:1087a12": "[1087a12] 佛言：「如是！甚深般若波羅蜜多不見有法可",
    "T07n0220_596:1087a13": "為依止。」[1087a13] 舍利子言：「如是般若波羅蜜多不為",
    "T07n0220_596:1087a14": "於法有執藏故而現在前。」[1087a14] 佛言：「如是！甚深般",
    "T07n0220_596:1087a15": "若波羅蜜多不見有法可執藏故。」[1087a15] 舍利子言：",
    "T07n0220_596:1087a16": "「如是般若波羅蜜多不為於法有所執故而現",
    "T07n0220_596:1087a17": "在前。」[1087a17] 佛言：「如是！甚深般若波羅蜜多不見有",
    "T07n0220_596:1087a18": "法可生執故。」[1087a18] 舍利子言：「如是般若波羅蜜多",
    "T07n0220_596:1087a19": "不為於法有所著故而現在前。」[1087a19] 佛言：「如是！甚",
    "T07n0220_596:1087a20": "深般若波羅蜜多不見有法可生著故。」[1087a20] 舍利",
    "T07n0220_596:1087a21": "子言：「如是般若波羅蜜多不為於法有所住",
    "T07n0220_596:1087a22": "故而現在前。」[1087a22] 佛言：「如是！甚深般若波羅蜜",
    "T07n0220_596:1087a23": "多不見有法可共住故。」[1087a23] 舍利子言：「如是般",
    "T07n0220_596:1087a24": "若波羅蜜多不為於法有續有斷而現在前。」",
    "T07n0220_596:1087a25": "[1087a25] 佛言：「如是！甚深般若波羅蜜多不見有法可",
    "T07n0220_596:1087a26": "續斷故。」[1087a26] 舍利子言：「如是般若波羅蜜多不",
    "T07n0220_596:1087a27": "為於法起貪瞋癡、離貪瞋癡故而現在前。」[1087a27] 佛",
    "T07n0220_596:1087a28": "言：「如是！甚深般若波羅蜜多不見有法起貪",
    "T07n0220_596:1087a29": "瞋癡、離貪瞋癡故。」[1087a29] 舍利子言：「如是般若波羅",
    "T07n0220_596:1087b01": "蜜多不為於法起能知者及使知者而現在",
    "T07n0220_596:1087b02": "前。」[1087b02] 佛言：「如是！甚深般若波羅蜜多不見有",
    "T07n0220_596:1087b03": "法起能知者、使知者故。」[1087b03] 舍利子言：「如是般若",
    "T07n0220_596:1087b04": "波羅蜜多不為於法了知本性、非本性故而現",
    "T07n0220_596:1087b05": "在前。」[1087b05] 佛言：「如是！甚深般若波羅蜜多不見有",
    "T07n0220_596:1087b06": "法可知本性、非本性故。」[1087b06] 舍利子言：「如是般",
    "T07n0220_596:1087b07": "若波羅蜜多不為於法有清淨故而現在前。」",
    "T07n0220_596:1087b08": "[1087b08] 佛言：「如是！甚深般若波羅蜜多不見有法可",
    "T07n0220_596:1087b09": "清淨故。」",
    "T07n0220_596:1087b10": "[1087b10] 時，舍利子復白佛言：「甚深般若波羅蜜多本",
    "T07n0220_596:1087b11": "性清淨。」[1087b11] 佛言：「如是！何以故？舍利子！諸蘊、",
    "T07n0220_596:1087b12": "處、界本性清淨故，如是般若波羅蜜多本性清",
    "T07n0220_596:1087b13": "淨；緣起、顛倒、見趣、愛行、貪、恚、癡等本性清淨",
    "T07n0220_596:1087b14": "故，如是般若波羅蜜多本性清淨；我及有情、",
    "T07n0220_596:1087b15": "命者、生者、養者、士夫、補特伽羅、意生、儒童、作者、",
    "T07n0220_596:1087b16": "使作者、起者、等起者、受者、使受者、知者、見者本",
    "T07n0220_596:1087b17": "性清淨故，如是般若波羅蜜多本性清淨；斷、",
    "T07n0220_596:1087b18": "常、邊、無邊本性清淨故，如是般若波羅蜜多",
    "T07n0220_596:1087b19": "本性清淨；布施、淨戒、安忍、精進、靜慮、般若本",
    "T07n0220_596:1087b20": "性清淨故，如是般若波羅蜜多本性清淨；念",
    "T07n0220_596:1087b21": "住、正斷、神足、根、力、覺支、道支、靜慮、解脫、等持、等",
    "T07n0220_596:1087b22": "至、慈、悲、喜、捨本性清淨故，如是般若波羅蜜多",
    "T07n0220_596:1087b23": "本性清淨；諸無顛倒、苦、集、滅、道、神通、聖道、聲",
    "T07n0220_596:1087b24": "聞地、獨覺地、佛地、佛法僧寶、聲聞乘法、獨覺乘",
    "T07n0220_596:1087b25": "法、菩薩乘法、解脫、解脫智見、涅槃本性清淨故，",
    "T07n0220_596:1087b26": "如是般若波羅蜜多本性清淨；過去未來現",
    "T07n0220_596:1087b27": "在法、無著智見、十八佛不共法等本性清淨故，",
    "T07n0220_596:1087b28": "如是般若波羅蜜多本性清淨；欲色無色界、",
    "T07n0220_596:1087b29": "地水火風空識界、有情界、法界本性清淨故，如",
    "T07n0220_596:1087c01": "是般若波羅蜜多本性清淨。」[1087c01] 舍利子言：「如是",
    "T07n0220_596:1087c02": "般若波羅蜜多無色、無見、無所對礙。」[1087c02] 佛言：「如",
    "T07n0220_596:1087c03": "是！甚深般若波羅蜜多不見少法有色、有見、",
    "T07n0220_596:1087c04": "有所對礙。」[1087c04] 舍利子言：「如是般若波羅蜜多無",
    "T07n0220_596:1087c05": "所造作。」[1087c05] 佛言：「如是！能造作者不可得故。」[1087c05] 舍",
    "T07n0220_596:1087c06": "利子言：「如是般若波羅蜜多無所趣向。」[1087c06] 佛言：",
    "T07n0220_596:1087c07": "「如是！甚深般若波羅蜜多不見有法可趣向",
    "T07n0220_596:1087c08": "故。」[1087c08] 舍利子言：「如是般若波羅蜜多不可施",
    "T07n0220_596:1087c09": "設。」[1087c09] 佛言：「如是！甚深般若波羅蜜多不見有",
    "T07n0220_596:1087c10": "法可施設故。」[1087c10] 舍利子言：「如是般若波羅蜜",
    "T07n0220_596:1087c11": "多即是不共。」[1087c11] 佛言：「如是！甚深般若波羅蜜",
    "T07n0220_596:1087c12": "多不見有法可與共故。」[1087c12] 舍利子言：「如是般",
    "T07n0220_596:1087c13": "若波羅蜜多即是無相。」[1087c13] 佛言：「如是！以諸法",
    "T07n0220_596:1087c14": "相不可得故。」[1087c14] 舍利子言：「如是般若波羅蜜",
    "T07n0220_596:1087c15": "多無所照了。」[1087c15] 佛言：「如是！能、所照了不可得",
    "T07n0220_596:1087c16": "故。」[1087c16] 舍利子言：「如是般若波羅蜜多即是無",
    "T07n0220_596:1087c17": "邊。」[1087c17] 佛言：「如是！何以故？舍利子！諸蘊、處、界",
    "T07n0220_596:1087c18": "無邊故，般若波羅蜜多亦無邊；緣起、顛倒、見",
    "T07n0220_596:1087c19": "趣、愛行、貪、瞋、癡等無邊故，般若波羅蜜多亦無",
    "T07n0220_596:1087c20": "邊；斷、常、前際、後際、中際無邊故，般若波羅蜜",
    "T07n0220_596:1087c21": "多亦無邊；布施、淨戒、安忍、精進、靜慮、般若無",
    "T07n0220_596:1087c22": "邊故，般若波羅蜜多亦無邊；念住、正斷、神足、",
    "T07n0220_596:1087c23": "根、力、覺支、道支、無顛倒無邊故，般若波羅蜜多",
    "T07n0220_596:1087c24": "亦無邊；靜慮解脫等持等至所緣、解脫、解脫",
    "T07n0220_596:1087c25": "智見無邊故，般若波羅蜜多亦無邊；聲聞地、",
    "T07n0220_596:1087c26": "獨覺地、佛地、佛法僧寶、聲聞乘法、獨覺乘法、菩",
    "T07n0220_596:1087c27": "薩乘法無邊故，般若波羅蜜多亦無邊；我有",
    "T07n0220_596:1087c28": "情等、欲色無色界、無量、神通、諸蓋、過去未來現",
    "T07n0220_596:1087c29": "在智見、無著智見、地水火風空識界、有情界、法",
    "T07n0220_596:1088a01": "界等無邊故，般若波羅蜜多亦無邊。[1088a01] 「舍利子！",
    "T07n0220_596:1088a02": "甚深般若波羅蜜多初、中、後邊皆不可得，於",
    "T07n0220_596:1088a03": "一切法亦無所得。舍利子！甚深般若波羅蜜",
    "T07n0220_596:1088a04": "多無邊無際。舍利子！如太虛空邊際不可",
    "T07n0220_596:1088a05": "得，如是般若波羅蜜多邊際亦不可得。舍利",
    "T07n0220_596:1088a06": "子！如地、水、火、風、空、識界邊際不可得，如是般",
    "T07n0220_596:1088a07": "若波羅蜜多邊際亦不可得。舍利子當知！般",
    "T07n0220_596:1088a08": "若波羅蜜多初、中、後位皆無邊際亦無方域。",
    "T07n0220_596:1088a09": "[1088a09] 「舍利子！諸蘊、處、界，緣起、顛倒、諸蓋、見趣、愛行、",
    "T07n0220_596:1088a10": "貪、瞋、癡，我、有情等，布施、淨戒、安忍、精進、靜慮、般",
    "T07n0220_596:1088a11": "若，菩提分法，靜慮、解脫、等持、等至，苦、集、滅、道，無",
    "T07n0220_596:1088a12": "量、神通、明、解脫、解脫智見，諸異生法、聲聞、獨",
    "T07n0220_596:1088a13": "覺、菩薩、佛法及餘法門無邊際故，當知般若波",
    "T07n0220_596:1088a14": "羅蜜多亦無邊際。舍利子！甚深般若波羅蜜",
    "T07n0220_596:1088a15": "多，邊不可得故名無邊，際不可得故名無際。",
    "T07n0220_596:1088a16": "舍利子！甚深般若波羅蜜多，以無邊故說名",
    "T07n0220_596:1088a17": "無際，以無際故說名無邊。舍利子！甚深般",
    "T07n0220_596:1088a18": "若波羅蜜多，我性、取性不可得故，當知說名",
    "T07n0220_596:1088a19": "無邊無際。舍利子！以一切法無邊際故，當知",
    "T07n0220_596:1088a20": "般若波羅蜜多亦無邊際。以太虛空無邊際",
    "T07n0220_596:1088a21": "故，當知諸法亦無邊際。」"
}