{
    "X77n1522_016:0202a01": "新脩科分六學僧傳卷第十六",
    "X77n1522_016:0202a02": "淛東沙門 曇噩 述",
    "X77n1522_016:0202a03": "  戒學",
    "X77n1522_016:0202a04": "   護教科(二)",
    "X77n1522_016:0202a05": "唐智詵[0202a05] 字慧成姓徐氏徐州人。炫法師之弟也。生長",
    "X77n1522_016:0202a06": "西蜀。&#x5FA7;遊律肆。以周武之禍。乃東入關。隱于終南太",
    "X77n1522_016:0202a07": "白之間。形影相弔。有隋光啟正法。招徠碩德。率先於",
    "X77n1522_016:0202a08": "長安弘闡毗尼。聽眾填擁。後以請戒者。諠擾日甚。乃",
    "X77n1522_016:0202a09": "辭入龍居山寺。以自燕息。蜀王秀。出為益州總管。意",
    "X77n1522_016:0202a10": "欲鎮靜坤維。廓清井絡因先與詵書。使導己志於民。",
    "X77n1522_016:0202a11": "且以邀詵。於是詵答之。其略曰。辱使至披閱循環。一",
    "X77n1522_016:0202a12": "言三復。文清淥水。理析秋毫。貧道宅身幽谷。四十餘",
    "X77n1522_016:0202a13": "載。不謂耆年有幸。運屬休明。伏惟相王殿下。德隆三",
    "X77n1522_016:0202a14": "古道振百王。攘臂而歸故里。衣錦而旋本邑。百姓有",
    "X77n1522_016:0202a15": "再生之期。萬物有息肩之。望。&#x5292;南長幼。並俟來蘇。豈",
    "X77n1522_016:0202a16": "藉微風。自然草靡。當勸諸首領。越境參迎。[0202a16] 秀得報焚",
    "X77n1522_016:0202a17": "香作禮。以示軍中曰。人物之歸。律師力也。詵自爾還",
    "X77n1522_016:0202a18": "蜀。住法聚寺。道俗殊崇向。&#x751E;設大齊。炫法師在座。詵",
    "X77n1522_016:0202a19": "捉&#x7B6F;問之曰。此處護淨否。炫曰初還囪遽。不護淨也。",
    "X77n1522_016:0202a20": "詵擲箸而起曰。寧噉屠兒食。何致噉此洋銅哉。時眾",
    "X77n1522_016:0202a21": "數千俱散去。其嚴憚若此。僧道恢者性勇暴。遙見輒",
    "X77n1522_016:0202a22": "走匿。或曰卿於他人。未&#x751E;有畏者。而何獨畏詵律師",
    "X77n1522_016:0202a23": "耶曰渠佛法中王。何得不畏。曰以卿膂力。自可敵渠",
    "X77n1522_016:0202a24": "百數十耳。復奚畏曰今吾望見之。則已百&#x8109;俱沈。四",
    "X77n1522_016:0202b01": "肢不舉。尚敢言敵。[0202b01] 武德元年十月一日。無疾而逝。壽",
    "X77n1522_016:0202b02": "八十。",
    "X77n1522_016:0202b03": "唐普曠[0202b03] 俗姓樊氏。扶風人。七歲依上圓禪師出家。為",
    "X77n1522_016:0202b04": "沙彌。居山餌柏。一十五載。日夕看誦勤至。進具後。行",
    "X77n1522_016:0202b05": "頭陀法。乞食人間。栖林宿塚。二十餘載。後遊聚落講",
    "X77n1522_016:0202b06": "席。聽其議論。即升高座以講。皆新奇&#x9834;&#x39DE;。而聽者莫",
    "X77n1522_016:0202b07": "不悅服。方周武龍潛。每抗河辨。&#x751E;居樊川。人有索其",
    "X77n1522_016:0202b08": "首者。曠引刀將刎。其人止之。又從索耳。刖慧之無難",
    "X77n1522_016:0202b09": "色。周建德間。將廢二教。關中五眾不安。曠躬詣帝廷",
    "X77n1522_016:0202b10": "陳諫。弗聽。退而遂混俗焉。帝置通道觀。以存李宗。仍",
    "X77n1522_016:0202b11": "養學士三百人於內。選佛道奇材充之。曠以義理精",
    "X77n1522_016:0202b12": "通。任居學正。項之罷。復擢任岐山從事。氈裘紗帽。鬢",
    "X77n1522_016:0202b13": "垂帽外。帽繫頷下。以為常。公事判斷如流。稍繁劇。竟",
    "X77n1522_016:0202b14": "去曰。我本道人。誰能堪此。隋祖相周。先立菩薩僧百",
    "X77n1522_016:0202b15": "二十人。其相不剃剪。而冠服如俗禮。並訪求前日之",
    "X77n1522_016:0202b16": "有聲者。為之。曠寔當其一焉。俄悉仍舊。居興善寺一",
    "X77n1522_016:0202b17": "日道士。共移通道觀鍾於玄都觀曰已得旨矣。曠率",
    "X77n1522_016:0202b18": "其屬。爭之曰。我學正也。宜得鍾。道士相觀散去。煬帝",
    "X77n1522_016:0202b19": "在御。詔居禪定寺。大業末。詔任僧綱。武德三年三月",
    "X77n1522_016:0202b20": "卒於慈門寺。春秋七十三。遺命捨身。不須塋壟。弟子",
    "X77n1522_016:0202b21": "拾萃餘骸。塔于終南龍池&#x5CEF;。",
    "X77n1522_016:0202b22": "唐曇選[0202b22] 姓崔。高陽人。天恣瓖瑋。不偶時俗。通經惟務",
    "X77n1522_016:0202b23": "大義而已。不以文句&#x7411;屑為學。然尤邃於涅槃。晚居",
    "X77n1522_016:0202b24": "并部之興國寺。每眾集。必推坐端。詶問之間。辭辨宏",
    "X77n1522_016:0202c01": "放。嬰其鋒輒推挫。時人以豹選。目人揚諒之亂。賊以",
    "X77n1522_016:0202c02": "興國寺為甲坊。以武德寺為食坊。及揚素以官軍入",
    "X77n1522_016:0202c03": "城賊皆就擒。且責問諸僧。為賊巢穴狀。僧辭曰。王力",
    "X77n1522_016:0202c04": "嚴切。不敢遮約。蓋謂鎮守者。有以激變之也。於是素",
    "X77n1522_016:0202c05": "怒曰。初激變時。且有幾僧諫王而被殺者。所云王力",
    "X77n1522_016:0202c06": "嚴切。不亦誣乎。此其情皆同反。可依軍法行事。時選",
    "X77n1522_016:0202c07": "出眾對曰。比者不軌之民。動于天紀。皆由慈悲之化。",
    "X77n1522_016:0202c08": "陵遲至此。誠僧等之罪。公幸見教。豈敢逃責。素乃悅。",
    "X77n1522_016:0202c09": "因悉屏退僧眾。而獨留選論議。迫莫始罷去。餘僧亦",
    "X77n1522_016:0202c10": "無所問。大業之季。兵饑荐臻。分衛莫足給。興國倉廩",
    "X77n1522_016:0202c11": "雖富。客僧尤為閽守者拒絕。選念以為此滅法徵。每",
    "X77n1522_016:0202c12": "操杖逐閽者。而進客於堂。日盈座。子弟以卑少。噤莫",
    "X77n1522_016:0202c13": "敢語。久之眾約。獨許選納。客餘不得為例。後置大鎗",
    "X77n1522_016:0202c14": "房中。日以所受於常住。與諸乞丐。而得者併為饘粥",
    "X77n1522_016:0202c15": "手斟酌。列坐&#x7FA3;餓。而賦之惟均。迄歲稔罔怠。眾賴以",
    "X77n1522_016:0202c16": "活。[0202c16] 國初沙門智滿。有重名。居義興新寺。聽學去來。餘",
    "X77n1522_016:0202c17": "三百人。規制嚴整。一日選竟造寺庭詰曰。卿等飽食",
    "X77n1522_016:0202c18": "暖衣。政復何所進脩。而風聲洋溢。其無乃罔&#x5190;歟。且",
    "X77n1522_016:0202c19": "吾徒之所行。必據經誥。今茲所據。寔何經。曰方等經",
    "X77n1522_016:0202c20": "懺。曰試為我讀之。纔閱首卷曰。此經有四卷。可使四",
    "X77n1522_016:0202c21": "人一時讀也。沙門道綽從旁曰一時讀。則聽者或至",
    "X77n1522_016:0202c22": "昏亂。曰吾聽豈同汝聽耶。於是四卷一時讀。讀未竟",
    "X77n1522_016:0202c23": "遽止之曰。陀羅尼力。有如此者。又曰。流俗矯詐。&#x8827;蝕",
    "X77n1522_016:0202c24": "佛法。汝能知所憑藉則庶幾。[0202c24] 武德八年。閉門養痾。益",
    "X77n1522_016:0203a01": "自省。問候者充牣廡宇。選尸臥。引衣舒足曰。吾茲定",
    "X77n1522_016:0203a02": "生何處乎。道綽曰。阿闍黎西方樂土。名安養國。彼佛",
    "X77n1522_016:0203a03": "願重。欲往生者。無不攝受。選咄之曰。為身求樂吾非",
    "X77n1522_016:0203a04": "汝儔。綽曰審若爾則無生耶。曰無生則無所不生。遂",
    "X77n1522_016:0203a05": "掩息。壽九十五。",
    "X77n1522_016:0203a06": "唐法通[0203a06] 龍泉石樓人。地屬隰州。&#x7FA3;山險隘。敻僻見圖",
    "X77n1522_016:0203a07": "諜。多幽僧介士居之。風俗尤薄惡。遊僧或有道於其",
    "X77n1522_016:0203a08": "間者。以不知所嚮而問。其人則遭&#x7070;面之辱。通時雖",
    "X77n1522_016:0203a09": "未出家。每厭苦之。開皇末。舉室從釋。謂人曰。吾今乃",
    "X77n1522_016:0203a10": "得脫杻械。辭鉗[金*犬]矣。抵州委二男二女并妻於僧尼",
    "X77n1522_016:0203a11": "寺。己以弟子。禮事通化寺明法師。自爾道風所被。盡",
    "X77n1522_016:0203a12": "汾晉。莫不推慕。村邑聚落。月建齋會。且則餅餌相饋",
    "X77n1522_016:0203a13": "遺以解齋。高門大第。直造堂奧無擁滯。主人迎笑。如",
    "X77n1522_016:0203a14": "舊知識。此其習俗至今。[0203a14] &#x751E;值縣令於甲野間。問通何",
    "X77n1522_016:0203a15": "僧。曰山客。令命拘繫以聽。通即絕粒。遶獄行道。是夕",
    "X77n1522_016:0203a16": "狐鳴令聽事。尊幼寢寐不能安。且欲縱之。通不肯曰。",
    "X77n1522_016:0203a17": "我方以為樂。雖縱我焉適哉。且不食行道自若。狐夕",
    "X77n1522_016:0203a18": "鳴益甚。又明日父老相與譬解。乃引去。[0203a18] 又暮投宿一",
    "X77n1522_016:0203a19": "村舍。犬嚙脛。血濡踵。犬尋震死。傳者異焉。",
    "X77n1522_016:0203a20": "唐法藏[0203a20] 潁川潁陰荀氏子也。三歲喪父。十歲喪母。孤",
    "X77n1522_016:0203a21": "獨孑遺。無所依賴。周天和二&#x79CA;。藏生二十二歲矣。上",
    "X77n1522_016:0203a22": "適於二月八日。度僧以祈福。藏因薙落。四年皇子生。",
    "X77n1522_016:0203a23": "詔選名德於醴泉宮。藏復與其數。時武帝在春坊。趨",
    "X77n1522_016:0203a24": "至殿下。以鮮卑語。問眾僧。眾僧不時對。藏獨進以鮮",
    "X77n1522_016:0203b01": "卑語答所問。廷臣皆喜。詔謂道人身小而膽大。乃敢",
    "X77n1522_016:0203b02": "答太子語如此。仍賜錢獎諭。由是恩眷優渥。[0203b02] 建德二",
    "X77n1522_016:0203b03": "年。徙居終南之紫蓋山。三年正月八日。偶得杏實七",
    "X77n1522_016:0203b04": "枚於絕頂。食之甘美。然地僻天寒。卒不知所從來云。",
    "X77n1522_016:0203b05": "未幾。而廢教之禍起。唯藏山居。獨若無與。如是八年。",
    "X77n1522_016:0203b06": "每念下山。以身徇法。大象元年九月。扣關將謁帝。吏",
    "X77n1522_016:0203b07": "訶止之。武侯府上大夫柘王猛。次大夫乙婁謙。詰所",
    "X77n1522_016:0203b08": "自。及朋侶施主姓名。藏辭曰。貧道以山林為家居。鳥",
    "X77n1522_016:0203b09": "獸為徒侶。草木為&#x7CAE;粒。且溥天之下。莫非王土。而紫",
    "X77n1522_016:0203b10": "蓋山陛下之畿甸。若是則朋侶施主。皆陛下也。尚何",
    "X77n1522_016:0203b11": "他問哉。猛等以聞。詔曰朕欲以菩薩儀相治化。此僧",
    "X77n1522_016:0203b12": "既近自紫蓋山來。其今長鬚髮。著衣冠。為陟岵寺主。",
    "X77n1522_016:0203b13": "詔內史沛國公宇文譯。檢校施行。內史次大夫唐怡",
    "X77n1522_016:0203b14": "元行恭以為非先制不奉詔。十月復謁于城東。引妙",
    "X77n1522_016:0203b15": "莊嚴王二子諫父事。且曰陛下昔為臣子。不能匡諫。",
    "X77n1522_016:0203b16": "遂致先帝。毀聖典。冶靈像。其酷甚於秦之焚書坑儒。",
    "X77n1522_016:0203b17": "上怒。詔即殺之。沛公為營救。上少解。因問沛公曰。道",
    "X77n1522_016:0203b18": "人怖否。進曰。道人愚戇。不知忌諱。身觸刑憲。安能無",
    "X77n1522_016:0203b19": "怖。上愁然變色曰。此固佛經所謂護&#x9D5E;比丘也。昔聞",
    "X77n1522_016:0203b20": "其事。今見其人。是又可殺乎。宜原之。賜菩薩衣冠。主",
    "X77n1522_016:0203b21": "陟岵寺如前詔。藏遽引辭。願自便。詔御史鮑宏。聽藏",
    "X77n1522_016:0203b22": "於萬年長安藍田盩屋鄠杜五縣。遊行。以俟尋訪。大",
    "X77n1522_016:0203b23": "象二&#x79CA;五月二十五日。惰文帝以冢宰。作興教法。六",
    "X77n1522_016:0203b24": "月藏下山。復從薙落。施法服一具。雜彩十五段。青州",
    "X77n1522_016:0203c01": "棗一石。還山。七月又承命下山。議化事。十五日詔景",
    "X77n1522_016:0203c02": "陵公。偕藏檢校。度僧百二十人。並賜法衣以歸。獨留",
    "X77n1522_016:0203c03": "藏宿相府。[0203c03] 大定元年二月十二日。隋受周禪。改元開",
    "X77n1522_016:0203c04": "皇十五日。詔追前度諸僧。於大興善寺行道。二年詔",
    "X77n1522_016:0203c05": "內史舍人趙偉。命所司。月給藏伏苓棗杏蘇油柴炭",
    "X77n1522_016:0203c06": "等料物。以為恒。十四年。自請罷所給料物。武侯將軍",
    "X77n1522_016:0203c07": "素和業。捐宅構寺。以奉藏。右僕射蘇威。并建寺之大",
    "X77n1522_016:0203c08": "殿尊像。藏齋萬僧。以落之。於是舍人裴矩。宣詔曰。藏",
    "X77n1522_016:0203c09": "禪師落髮僧首。且躬設大齋。弘法之盛其孰可等。今",
    "X77n1522_016:0203c10": "所住寺。可名法濟。久之慈及畜類。鵝知時旋遶佛座。",
    "X77n1522_016:0203c11": "&#x72B3;過中不食。煬帝居晉邸。其少子夭殂。寓瘞于藏寺。",
    "X77n1522_016:0203c12": "將出鎮淮海。手書銘。以勒之曰。世途若幻。生死如浮。",
    "X77n1522_016:0203c13": "殤子何短。彭祖何脩。嗚呼予子。有逝無留。永為法種。",
    "X77n1522_016:0203c14": "長依梵儔。因以靈壽杖。施藏曰。每策此時。幸相憶也。",
    "X77n1522_016:0203c15": "藏曰。王以愛子。留寄法門眷焉。其情能復忘乎。是猶",
    "X77n1522_016:0203c16": "杖之於藏也。王不能忘。藏其敢忘哉。十六年。上幸齊",
    "X77n1522_016:0203c17": "州不豫。諸王貴人。造觀音像。為上祝禧。詔迎置法濟",
    "X77n1522_016:0203c18": "寺供養。仁壽元年。上造等身釋迦六驅。詔如前迎置。",
    "X77n1522_016:0203c19": "大業二年。元德太子薨。凡嚴薦功德。必委藏營治。大",
    "X77n1522_016:0203c20": "業之季。詔易九宮為寺。以藏補充太平宮寺上座。貞",
    "X77n1522_016:0203c21": "觀初。淮安王首隆敬慕。俄而王薨。藏亦云逝。三年葬",
    "X77n1522_016:0203c22": "干阜南雲際寺。沙門孝才。為銘辭。刻之貞石。",
    "X77n1522_016:0203c23": "唐明瞻[0203c23] 姓杜氏。恒州石邑人也。少有操行。年踰志學。",
    "X77n1522_016:0203c24": "已復淹貫經史。郡舉充賦。不從命。尋依飛龍山應覺",
    "X77n1522_016:0204a01": "寺薙落俄聽大論於鄴下大集寺。道場法師輪下。會",
    "X77n1522_016:0204a02": "廢法。乃遁之東郡山谷間。及隋受禪。詔住相之法藏。",
    "X77n1522_016:0204a03": "寺開皇三年。詔翻譯。仍徙居大興善寺。頃之眾舉知",
    "X77n1522_016:0204a04": "寺任。大業二年。僧有以愚戇。犯朝憲者。有司以聞。時",
    "X77n1522_016:0204a05": "上方盛陳軍旅。將郊見怒曰條制久頒。義須致敬。今",
    "X77n1522_016:0204a06": "諸僧皆前&#x7ADA;。無復禮貌何也。於是黃老士女。莫不匍",
    "X77n1522_016:0204a07": "匐羅拜。而僧則自若。瞻因出眾對曰。陛下必欲尊教。",
    "X77n1522_016:0204a08": "則固法服不合敬俗。詔曰。若以法服不敬俗。宋武奚",
    "X77n1522_016:0204a09": "為行之。曰彼無道之君。又豈可以上並聖明哉。帝連",
    "X77n1522_016:0204a10": "問者五。且使舍人&#x5FA7;語之。終不拜。帝顧左右。錄抗辨",
    "X77n1522_016:0204a11": "者名。明日瞻詣闕陳謝。帝夷然。即詔二禪定寺。各饌",
    "X77n1522_016:0204a12": "合京僧眾。嚫以束帛。後謂宰臣曰。今天下為大法而",
    "X77n1522_016:0204a13": "不畏生死者僅一僧蓋指瞻也詔住禪定眾因舉充",
    "X77n1522_016:0204a14": "知事上座。總攝寺務。入國朝仍舊。貞觀初。詔對內殿",
    "X77n1522_016:0204a15": "賜食。食畢。從容備陳慈悲之理。上大悅。詔斷屠殺。每",
    "X77n1522_016:0204a16": "歲以三月六日皆蔬素。凡昔日征討行陣之處。必置",
    "X77n1522_016:0204a17": "佛寺。以憑濟度。如同州昭雲。晉州慈雲。呂州普濟。汾",
    "X77n1522_016:0204a18": "州。弘濟。治州昭福。鄭州等慈。洛州照覺。七寺之&#x524F;。寔",
    "X77n1522_016:0204a19": "自瞻發之。瞻則磬衣盂之資。歲饌千僧。併書大乘經",
    "X77n1522_016:0204a20": "論施學者。以報母恩。俄徙太乙山智炬寺。則其齒已",
    "X77n1522_016:0204a21": "邁矣。益以衰憊。須醫療。乃歸興善就藥物。尋盛設共",
    "X77n1522_016:0204a22": "養。延請京城大德辭訣。玄齡房公如晦杜公。以歸檀",
    "X77n1522_016:0204a23": "幣山積。明日返智炬。坐念淨土。告侍者曰。阿彌陀佛",
    "X77n1522_016:0204a24": "來也。頃之又曰。二大菩薩亦至。吾於經中所說觀門",
    "X77n1522_016:0204b01": "悉有成就。所未成就者。餘四門耳。今既具見。一何快",
    "X77n1522_016:0204b02": "哉。遂奄爾而逝。二年十月二十七日也。壽七十。奉命",
    "X77n1522_016:0204b03": "闍維。反火滅。骸骨栓索全具。惟頂上曄曄有紫光。遽",
    "X77n1522_016:0204b04": "瘞于巖下。",
    "X77n1522_016:0204b05": "唐慧乘[0204b05] 彭城劉氏子。其先出漢裔。祖欣。梁直前將軍",
    "X77n1522_016:0204b06": "琅邪太守。父雅。陳兵部郎中。[0204b06] 叔祖智強。少出家。負重",
    "X77n1522_016:0204b07": "名。陳任廣陵大僧正。善成實論及大涅槃。乘年十二",
    "X77n1522_016:0204b08": "即師事強。服膺講席。十六白強。聽智嚼法師成實論。",
    "X77n1522_016:0204b09": "於楊都之莊嚴寺。時有陳方繼梁統。而武帝尤崇尚",
    "X77n1522_016:0204b10": "教門。屢閱仁王。盛張齋席。乘因獲對御論義。辭辨絕",
    "X77n1522_016:0204b11": "出倫輩。上為睠&#x7704;。四月八日。上又於寺義集。乘豎佛",
    "X77n1522_016:0204b12": "果出二諦外義。有法師。舊居開泰。後入祇洹。問曰。為",
    "X77n1522_016:0204b13": "佛果出二諦外。為二諦出佛果外。乘質曰。為法師出",
    "X77n1522_016:0204b14": "開泰。為開泰出法師。曰如鴛鴦不栖圊廁。曰釋提桓",
    "X77n1522_016:0204b15": "因不與鬼住。曰鳩翅羅鳥。不宿枯樹。曰大海不宿死",
    "X77n1522_016:0204b16": "屍。皭時在座歎曰。勍敵也。其鋒難當。就上前。脫所著",
    "X77n1522_016:0204b17": "天柱納伽黎賞之。由是聲譽益起。桂陽王。毛尚書。江",
    "X77n1522_016:0204b18": "[仁-二+業]射。等並伸敬慕。[0204b18] 隋初太尉晉王於江都。建慧日道",
    "X77n1522_016:0204b19": "場。乘奉教旨遷住仍蒙待以家僧之禮邀與入朝遇",
    "X77n1522_016:0204b20": "淨影慧遠於講次。談論若傾注。遠驚歎曰。何物吳僧",
    "X77n1522_016:0204b21": "如此。世豈復有愈於此者乎。蓋未&#x751E;相識。而&#x524F;見之",
    "X77n1522_016:0204b22": "也。歸慧日。益縱材辨。寺之宿碩。咸屈伏。王聞之喜。賞",
    "X77n1522_016:0204b23": "帛百縑。隋高祖。將巡岱宗。駐蹕伊洛。詔遣江南關東",
    "X77n1522_016:0204b24": "大德。登殿豎義。乘應詔。答者靡抗。上嗟異。隋開皇十",
    "X77n1522_016:0204c01": "七年。出所積。以金玉裝飾香臺一具。施維揚永福寺。",
    "X77n1522_016:0204c02": "隋大業六年。詔諸郡。別選三大德於東都四方館。闡",
    "X77n1522_016:0204c03": "仁王經。仍詔乘充大講主。連三晝夜不臥。駕幸張掖",
    "X77n1522_016:0204c04": "從之。詔為高昌王麴氏。開金光明。麴以髮布地。籍乘",
    "X77n1522_016:0204c05": "陞座。[0204c05] 八年上幸東都。京師造七層木塔二。薦皇考妣",
    "X77n1522_016:0204c06": "也。因詔乘持舍利以葬。俄而公卿士庶。列樹勝幢。三",
    "X77n1522_016:0204c07": "十餘所。自興善寺。迎佛靈骨。至禪定寺。乘演仁王經",
    "X77n1522_016:0204c08": "十二年。詔寫龜茲國旃檀像於東都。以賜郡國。武德",
    "X77n1522_016:0204c09": "四年。國家初定天下。詔謂凡經亂地。僧之是非。難以",
    "X77n1522_016:0204c10": "分別。議於州縣。可置一寺。寺留三十僧。以示寬恩。其",
    "X77n1522_016:0204c11": "餘壹從汰去。上以洛陽天下之都會。固非他處所得",
    "X77n1522_016:0204c12": "比擬。然而雖有偽鄭之變。猶許二百餘僧。住同華寺",
    "X77n1522_016:0204c13": "況乘&#x751E;被污。而上素所欽嚮。亦莫之問。詔住勝光寺。",
    "X77n1522_016:0204c14": "寺寔秦國功德也。八年駕幸國學。行釋奠禮。先是堂",
    "X77n1522_016:0204c15": "列三座。擬敘三宗。而儒傑釋雄。李之&#x5101;偉。皆雲合霧",
    "X77n1522_016:0204c16": "擁。以快觀聽。制曰。老教孔教。此土先宗。釋教後興。宜",
    "X77n1522_016:0204c17": "崇客禮。其令老先之孔次之。釋又次之。時乘受眾所",
    "X77n1522_016:0204c18": "推挹。已陞座。聞制不覺失色。今上方在秦邸。位居百",
    "X77n1522_016:0204c19": "僚上。直視乘曰。但敷帝德。餘無所慮。乘乃唱曰。上天",
    "X77n1522_016:0204c20": "下地。榮貴所資。緣業所由。必宗佛聖。今將敘大致。合",
    "X77n1522_016:0204c21": "具禮儀。並合掌虔跪。使師資有據。於是自皇儲已下。",
    "X77n1522_016:0204c22": "皆降席跪聽。乘則前贊帝德。次述釋宗。後以二難。雙",
    "X77n1522_016:0204c23": "徵兩教。上加歎美。頃之制問曰。昨有道士潘誕奏。以",
    "X77n1522_016:0204c24": "為悉達太子。不能得佛。六年求道。方得成佛。是則道",
    "X77n1522_016:0205a01": "能生佛。佛由道成。道。是佛之父師。佛乃道之子弟。故",
    "X77n1522_016:0205a02": "佛經云。求於無上正真之道。又曰體解大道。發無上",
    "X77n1522_016:0205a03": "意。外國語云。阿耨菩提。晉翻無上大道。以此言之。道",
    "X77n1522_016:0205a04": "大佛小。亦可知矣。乘對制。其略曰。聃生於周末佛出",
    "X77n1522_016:0205a05": "於周初。計其世。則二十許王。論其年則三百餘載。豈",
    "X77n1522_016:0205a06": "有昭王時佛。退求敬王時道乎。向者道士李仲卿。所",
    "X77n1522_016:0205a07": "敘之道。有太上大道。先天地生。&#x9B31;勃洞&#x8657;之中。煒燁",
    "X77n1522_016:0205a08": "玉清之上。是佛之師。不言周之老聃也。三皇無聃。五",
    "X77n1522_016:0205a09": "帝無聃。而所謂道者。未&#x751E;無也。自關尹請著書。竇后",
    "X77n1522_016:0205a10": "命興學。然後聃之道。始行世。而道非獨指聃也。易曰",
    "X77n1522_016:0205a11": "一陰一陽之謂道。陰陽不測謂之神。夫陰陽且不可",
    "X77n1522_016:0205a12": "測其所生。而又奚能生佛哉。車胤云。在己為德。及物",
    "X77n1522_016:0205a13": "為道。殷仲文曰。德者得也。道者由也。論衡曰。立身之",
    "X77n1522_016:0205a14": "謂德。成名之謂道。道德也者。非必其人之霞服金冠",
    "X77n1522_016:0205a15": "玉珪朱履。別號天尊。居大羅之上。治玉京之中。而獨",
    "X77n1522_016:0205a16": "名大道者也。貞觀三年。乘於勝光寺。起舍利寶塔。像",
    "X77n1522_016:0205a17": "設莊嚴。備諸神變。并建方等道場。晝夜六時。行懺悔",
    "X77n1522_016:0205a18": "法以報聖上待遇之恩。四年十月二十日。終於所住",
    "X77n1522_016:0205a19": "房。春秋七十有六。門人道璋等。奉遺命。闍維於南山",
    "X77n1522_016:0205a20": "之谷口。斂餘燼。塔於勝光。沙門法琳制&#x7891;文。[0205a20] 惟乘。身",
    "X77n1522_016:0205a21": "歷三朝。政移六帝。頻嬰寵[(厂@((既-旡)-日+口))*頁]。履接綸音。外則王公卿",
    "X77n1522_016:0205a22": "士。內則妃后嬪姬。皆稟戒香。共申師禮。所講涅槃般",
    "X77n1522_016:0205a23": "若金鼓維摩地持成實等。各數十&#x5FA7;。[0205a23] 璋其族屬之猶",
    "X77n1522_016:0205a24": "子也。善唄讚。職充都講。",
    "X77n1522_016:0205b01": "唐寶瓊[0205b01] 生於益州綿竹之馬氏。小年出家。清貞儉素。",
    "X77n1522_016:0205b02": "兩日必讀大品一過。及遷居福壽寺。乃率諸邑。共結",
    "X77n1522_016:0205b03": "義社。每社三十人。月營齋誦大品。人各一卷。如此殆",
    "X77n1522_016:0205b04": "盈千社。始其地不奉佛法。獨奉五斗米道。凡&#x96B7;其下",
    "X77n1522_016:0205b05": "者。名之道民。一日大作道會。邀瓊甚勤至。瓊往輒坐。",
    "X77n1522_016:0205b06": "曾莫禮。僉以為天尊當拜。瓊謂曰。邪正道殊。所事各",
    "X77n1522_016:0205b07": "異。吾法天尚弗禮。況於老君乎。茲吾不當禮而禮。必",
    "X77n1522_016:0205b08": "貽公等羞。眾請不已。遂致一拜。即像與座皆搖動。再",
    "X77n1522_016:0205b09": "拜像仆而座敗矣。眾驚懼。請受歸戒。縣令高達知所",
    "X77n1522_016:0205b10": "贊佐。更延僧闡法。貞觀八年終。",
    "X77n1522_016:0205b11": "唐僧鳳[0205b11] 姓蕭氏。梁諸王孫。父長。陳招遠將軍新昌守。",
    "X77n1522_016:0205b12": "以鳳夙有令譽。姿非世俗所堪。隋開皇初。僧粲法師。",
    "X77n1522_016:0205b13": "名重海寓。乃委心請道。事以師傅之禮。粲察其精爽。",
    "X77n1522_016:0205b14": "授以真乘。開十等之差。疏八勢之位。鳳領略無遺。[0205b14] 會",
    "X77n1522_016:0205b15": "煬帝御極。文物一盛。大業間。駐蹕南郊。詔曰。軍國有",
    "X77n1522_016:0205b16": "容。華夷不革。尊主崇上。遠存名體。條格久頒。柰何抗",
    "X77n1522_016:0205b17": "禮哉。於是老氏之徒皆拜。唯佛氏僧尼。相視無拜者。",
    "X77n1522_016:0205b18": "時沙門明瞻。先答詔不聽。頻詔催拜。鳳方主崇敬寺。",
    "X77n1522_016:0205b19": "位次殊下。不得已而進。奏其所以弗敬之理。授據莫",
    "X77n1522_016:0205b20": "不確實。竟罷。[0205b20] 隋獻后崩。禪定斯構。辟入道場講解。貞",
    "X77n1522_016:0205b21": "觀中。中書舍人杜正倫奏。住普集寺。尋更右遷定水",
    "X77n1522_016:0205b22": "寺上座。頃之岐州西山龍宮寺迎請。其寺北背層巖。",
    "X77n1522_016:0205b23": "南臨清渭。石鏡耀日。松蘿&#x5190;空。暢悅幽情。即不辭而",
    "X77n1522_016:0205b24": "往赴。及疾猶能起開法華。以示最後言別之益。以其",
    "X77n1522_016:0205c01": "年十二月二十三日終於寺。春秋七十七。塔全身于",
    "X77n1522_016:0205c02": "陳倉縣之北原。弟子法位樹銘。左[仁-二+業]射燕國公張頲",
    "X77n1522_016:0205c03": "文。",
    "X77n1522_016:0205c04": "唐慧淨[0205c04] 生常山真定之房氏。從父徽遠。隋國子博士。",
    "X77n1522_016:0205c05": "淨年十四出家。日記八千餘言。聽大智度雜心婆沙",
    "X77n1522_016:0205c06": "等論。及他經部。隋開皇末。戾止帝城。嘉聲遠播。學徒",
    "X77n1522_016:0205c07": "欽屬。[0205c07] 大業初。&#x751E;至槐里。遇始平令楊宏。集道俗於智",
    "X77n1522_016:0205c08": "藏寺論義。且欲令道士先升座。時吾釋雖殷。莫敢言",
    "X77n1522_016:0205c09": "其非者。淨出眾謂曰。明府盛結四部。銓衡兩教。竊有",
    "X77n1522_016:0205c10": "未諭。請諮所疑。何者。蓋賓主有常禮。其猶冠屨之不",
    "X77n1522_016:0205c11": "可顛倒。豈於佛寺。而先道士乎。明府教義有敘。請毋",
    "X77n1522_016:0205c12": "墜彝倫。令曰。旨哉幾誤。遂先僧。道士于永通。令所重",
    "X77n1522_016:0205c13": "者。使六義曰。有物混成。先天地生。吾不知其名。字之",
    "X77n1522_016:0205c14": "曰道。令即命淨申釋。且曰。法師必須辭理切對。不得",
    "X77n1522_016:0205c15": "犯平頭上尾。于時令冠平帽。淨因戲曰。貧道又不冠",
    "X77n1522_016:0205c16": "帽。寧犯平頭。令曰。不犯平頭。則犯上尾。淨曰。貧道脫",
    "X77n1522_016:0205c17": "屣昇座。自可上而無尾。明府解巾冠帽。可謂平而無",
    "X77n1522_016:0205c18": "頭。令有靦容。淨因問通曰。有物混成。為體一故混。為",
    "X77n1522_016:0205c19": "體異故混。若體一故混。正混之時。已自成一。則一非",
    "X77n1522_016:0205c20": "道生。若體異故混。未混之時。已自成二。則二非一起。",
    "X77n1522_016:0205c21": "先生道冠餘列。請為稽疑。於是通遂茫然無對。淨曰。",
    "X77n1522_016:0205c22": "先生既能開關延敵。焉得息鼓偃旗。便爾敗績。[(厂@((既-旡)-日+口))*頁]謂",
    "X77n1522_016:0205c23": "令曰。明府既焉道助。何以救之。令亦赧然。爾後雖屢",
    "X77n1522_016:0205c24": "進援。皆應機摧挫。[0205c24] 武德初。神堯皇帝幸延興寺法會。",
    "X77n1522_016:0206a01": "三府官僚咸集。時清禪法師。立破空義。相府記室王",
    "X77n1522_016:0206a02": "敬業。奏詔淨對論。問曰。未審破空。空復何破。答以空",
    "X77n1522_016:0206a03": "破空。非以有破。曰執空為病。還以空破。是則執有為",
    "X77n1522_016:0206a04": "病。還以有除。[0206a04] 貞觀二年。梵夾新至。詔所司選名德翻",
    "X77n1522_016:0206a05": "譯。淨當筆受。出大莊嚴論等。撰疏三十卷。波頗三藏",
    "X77n1522_016:0206a06": "曰。此非東方菩薩耶。[0206a06] 十三年。高宗居東宮。集諸宮臣。",
    "X77n1522_016:0206a07": "及三教學士。於弘文殿。令與道士蔡晃抗論。晃整容",
    "X77n1522_016:0206a08": "問曰。經稱序品第一。未審序第何分。淨曰。如來入定",
    "X77n1522_016:0206a09": "徵瑞。放光現奇。動地雨華。假遠開近。為破二之洪基。",
    "X77n1522_016:0206a10": "作明一之由漸。故為序也。第者為居。一者為始。序最",
    "X77n1522_016:0206a11": "居先。故稱第一。晃曰。第者弟也。為弟則不得稱一。言",
    "X77n1522_016:0206a12": "一則不得稱弟。兩字矛盾。何以會通。淨曰。向不云乎。",
    "X77n1522_016:0206a13": "第者為居。一者為始。先生既不領前宗。而謬陳後難。",
    "X77n1522_016:0206a14": "便是自難。何成難人。晃曰。言不領者。請為重釋。淨於",
    "X77n1522_016:0206a15": "是啟東宮曰。昔有二人。一名蛇奴。道帚忘掃。一名身",
    "X77n1522_016:0206a16": "子。一聞千解。然則&#x8675;奴再聞不悟。身子一唱便領。此",
    "X77n1522_016:0206a17": "非授道不明。但是納法非俊。晃曰。法師言不出唇。何",
    "X77n1522_016:0206a18": "所可領。淨曰。菩薩說法。聲震十方。道士在座。如迷如",
    "X77n1522_016:0206a19": "醉。豈謂形體有聾瞽。其智抑亦有之。晃曰。野干說法。",
    "X77n1522_016:0206a20": "何由可聞。淨曰。天宮嚴衛。理絕獸蹤。道士魂迷。謂人",
    "X77n1522_016:0206a21": "為畜。國子祭酒孔&#x9834;達。從旁進曰。佛家無淨。法師何",
    "X77n1522_016:0206a22": "以構斯。淨啟東宮曰。如來存日。已有斯事。佛破外道。",
    "X77n1522_016:0206a23": "外道不通。反謂佛曰。汝常自言平等。今既以難破我。",
    "X77n1522_016:0206a24": "即是不平。何謂平等。佛為通曰。以我不平破汝不平。",
    "X77n1522_016:0206b01": "汝若得平。即我平也。而今亦爾。以淨之諍。破彼之諍。",
    "X77n1522_016:0206b02": "彼得無諍。淨亦無諍也。于時東宮。語&#x9834;達曰。君既勦",
    "X77n1522_016:0206b03": "說。真為道黨。淨復啟曰。淨聞君子不黨。其如祭酒亦",
    "X77n1522_016:0206b04": "黨何。東宮怡然而笑曰。不圖法樂之至於斯。俄而東",
    "X77n1522_016:0206b05": "宮下令。請主普光寺。仍知本寺上座事。箋辭不許。[0206b05] 淨",
    "X77n1522_016:0206b06": "材贍學富。既弘經論。兼綴編章。雜心玄文三十卷。俱",
    "X77n1522_016:0206b07": "舍疏三十餘卷。金剛般若釋文。太常博士褚亮為之",
    "X77n1522_016:0206b08": "序。法華纘述十卷。勝鬘。仁王般若。溫室。盂蘭盆。上下",
    "X77n1522_016:0206b09": "生。各出要纘。英華詩集十卷。吳王咨議劉孝孫為序。",
    "X77n1522_016:0206b10": "其餘著述。不盡錄。十九年更崇翻譯。詔下已謝病矣。",
    "X77n1522_016:0206b11": "時方六十有八。後莫悉所終。",
    "X77n1522_016:0206b12": "唐慧璡[0206b12] 姓吳氏。楊州江都人。七歲依榮法師出家。每",
    "X77n1522_016:0206b13": "從榮遊履。未&#x751E;敢離。侍立夜深。輒席地臥榮&#x7240;下。聽",
    "X77n1522_016:0206b14": "採攝論。即能講說。時輩大加嗟賞。仁壽中。榮被詔入",
    "X77n1522_016:0206b15": "住禪定。攜璡俱。及受具。專精律部。稟涉遵首二師闡",
    "X77n1522_016:0206b16": "演。各二十餘&#x5FA7;。故於攝論律部。尤造微達奧。人以為",
    "X77n1522_016:0206b17": "寄大乘而弘行範。有未易以企及者。大業之季。四郊",
    "X77n1522_016:0206b18": "多壘。司竹&#x7FA3;盜&#x76B7;行而前。莫之與抗。禪定諸宿。以璡",
    "X77n1522_016:0206b19": "智謀勇力可任。乃於昆池一莊。設樓櫓防擬。一旦盜",
    "X77n1522_016:0206b20": "大至。旌旗&#x4E98;十里。璡因盡屏戰具。備治餚&#x994D;。躬詣營",
    "X77n1522_016:0206b21": "中。延致兇黨。使飽噉酣飲乃已。盜相謂曰。此健道人",
    "X77n1522_016:0206b22": "何可負也。僅取其牛十頭而去。行至中道。復以還璡。",
    "X77n1522_016:0206b23": "貞觀初。任雲華寺上座。未幾。徵為普光寺綱維。八年",
    "X77n1522_016:0206b24": "冬卒。壽五十餘。若夫滿德善智真懿敬道者。又皆璡",
    "X77n1522_016:0206c01": "之同學也。慕義相朋。多淪物故。悲夫。",
    "X77n1522_016:0206c02": "唐智實[0206c02] 姓邵氏。雍州萬年人。兒時恢詭超異。與&#x7FA3;童",
    "X77n1522_016:0206c03": "戲。發言必涉佛乘。眉間白毫。可長數寸。光&#x668E;頦顙。十",
    "X77n1522_016:0206c04": "一歲出家。住大總持寺。聽涅槃攝論俱舍毗曇等義。",
    "X77n1522_016:0206c05": "皆領其微奧。武德四年。初平王世充。上居秦邸。教旨",
    "X77n1522_016:0206c06": "遠召。慧乘道宗辯相大法師。并京邑諸德二十餘人。",
    "X77n1522_016:0206c07": "法集弘義宮。實年十三。處末座。上令對論。而言辭清",
    "X77n1522_016:0206c08": "卓。驚施前聞。餘無敢繼響者。上及諸王歎曰。此小師",
    "X77n1522_016:0206c09": "俊烈。異日必能紹隆三寶矣。沙門吉藏謂之曰。子有",
    "X77n1522_016:0206c10": "瑞相。當躡跡能仁。恨吾老且死。不及見耳。[0206c10] 七年突厥",
    "X77n1522_016:0206c11": "犯豳州。京師戒嚴。僧法雅者。蚤以&#x4FAB;媚。幸于高祖。高",
    "X77n1522_016:0206c12": "祖予之妻妾。而奴畜之。至是請擇京寺之僧驍悍者",
    "X77n1522_016:0206c13": "千人。別為一軍。使己將之以禦敵。實年二十一。察知",
    "X77n1522_016:0206c14": "雅之舉事。誠懷異圖。禍敗之來。為大法累。乃致書于",
    "X77n1522_016:0206c15": "雅曰。與子同生像季。共屬陵遲。悲六道之紛然。憫四",
    "X77n1522_016:0206c16": "生之未悟。子每遊鳳闕。恒遇龍顏。理應灑甘露於帝",
    "X77n1522_016:0206c17": "心。廕慈雲於含識。何起善星之悖見。鼓調達之惡風。",
    "X77n1522_016:0206c18": "令善響沒於當時。醜聲揚於後世。豈不以朝含安忍。",
    "X77n1522_016:0206c19": "省納&#x84AD;蕘。恣此愚情。述斯頑見。且自多羅既斷。終不",
    "X77n1522_016:0206c20": "更生。析石已分。義無還合。急持衣&#x76CB;。早出伽藍。使清",
    "X77n1522_016:0206c21": "濁異流。蘭艾殊臭。則朝廷息於譏論。梵志寂於謗聲。",
    "X77n1522_016:0206c22": "定水噎而更通。慧燈晦而還照。毋終自蔽。幸悉此言。",
    "X77n1522_016:0206c23": "[0206c23] 雅得書逾怒。科督餱&#x7CAE;器械益急。剋日將發。實宣言",
    "X77n1522_016:0206c24": "於眾曰。雅將構逆。壞大法輪。誠為魔事。因大哭。千僧",
    "X77n1522_016:0207a01": "同時俱哭。聲震原野。聞者悲之。實遂前擊雅數拳。雅",
    "X77n1522_016:0207a02": "走匿。遽以事聞。詔付法推劾。實無懼色。後以僕射蕭",
    "X77n1522_016:0207a03": "瑀奏。釋其罪。放令還俗。其千僧亦停罷。各復所住寺。",
    "X77n1522_016:0207a04": "[0207a04] 貞觀元年。詔遣治書侍御史杜正倫。檢校佛法。實懼",
    "X77n1522_016:0207a05": "雅猶濫清眾。致書於杜公曰。沈俗僧智實白。實懷橘",
    "X77n1522_016:0207a06": "之歲。涉清信之名。採李之年。叨息慈之位。雖淺智褊",
    "X77n1522_016:0207a07": "能。然敢希先達。竊見化度寺僧法雅。積善因於曩世。",
    "X77n1522_016:0207a08": "受福果於今生。如安上之遊秦。似遠公之入晉。理應",
    "X77n1522_016:0207a09": "守護&#x9D5E;之行。持結草之心。思報皇王之恩。奉酬覆載",
    "X77n1522_016:0207a10": "之德。顧以支提淨院。恒為宰殺之坊。精舍禪林。鎮作",
    "X77n1522_016:0207a11": "妻拏之室。脫千僧之服。四悔興動地之悲。謗七佛之",
    "X77n1522_016:0207a12": "經萬國懷訴天之怨。自漢明感夢。摩騰入洛以來。如",
    "X77n1522_016:0207a13": "是之僧。未之聞也。皇帝受禪。撫育萬方。歎使王道惟",
    "X77n1522_016:0207a14": "清。法界無穢。公策名奉節。許道亡身。除甘蔗之災。拔",
    "X77n1522_016:0207a15": "空腹之樹。使禪林&#x9B31;映。慧華扶&#x758E;。茂實嘉聲。震於邦",
    "X77n1522_016:0207a16": "國。寧能忍斯邪佞。仍捧&#x76CB;於祇桓。棄我貞廉。絕遊蹤",
    "X77n1522_016:0207a17": "於塔廟。龍門深濬。奉見無由。天陛高懸。登對何日。惟",
    "X77n1522_016:0207a18": "公監同水鏡。智察幽微。仰願拯驚。翼於深籠。濟涸鱗",
    "X77n1522_016:0207a19": "於窮轍。輕爾于陳。但增悚懼。倫以聞。詔曰。智實曩以",
    "X77n1522_016:0207a20": "暴悖得罪先帝。自還俗以來。而戒行弗虧。守道愈篤。",
    "X77n1522_016:0207a21": "其令出家如故。雅後竟以狂捐誅。[0207a21] 十一年。駕幸洛。詔",
    "X77n1522_016:0207a22": "以道士女道士。凡齋供行立之地。悉處僧尼之上。實",
    "X77n1522_016:0207a23": "聞之。因與大德法常。進表諫。其略曰。國家以本系出",
    "X77n1522_016:0207a24": "自柱史。故推尊祖之心。以尊其教。然不知今之道士。",
    "X77n1522_016:0207b01": "乃三張之流。寔非老子之裔也。若使位在僧尼之上",
    "X77n1522_016:0207b02": "者。誠恐真偽混淆。有損國化。謹錄道經。及漢魏諸史。",
    "X77n1522_016:0207b03": "佛先道後之事于前。伏冀天慈。曲垂聽&#x89A7;。[0207b03] 上遣中書",
    "X77n1522_016:0207b04": "侍郎岑文本。宣詔曰。明詔久行。不伏者賜杖。遂各杖",
    "X77n1522_016:0207b05": "之放還。尋遁跡於渭陽之三原。信慕之士。日雲擁。未",
    "X77n1522_016:0207b06": "幾。感氣疾垂亟。命弟子四人。舁其&#x7240;。歸所住大總持",
    "X77n1522_016:0207b07": "寺訣別曰。實以&#x8657;薄。妄廁僧儔。脩短有命。夫復何恨。",
    "X77n1522_016:0207b08": "但以教法下衰。人根淺劣。用以慨然。比夢阿私陀仙",
    "X77n1522_016:0207b09": "見語云。自爾生生常得出家。想非徒言也。頃之乃瞑。",
    "X77n1522_016:0207b10": "即二年之正月也。壽三十有八。葬南郊僧墓中。[0207b10] 沙門",
    "X77n1522_016:0207b11": "普應。姿性明爽。有材略。通涅槃攝論。方傅奕肆讒毀。",
    "X77n1522_016:0207b12": "&#x7FA3;僧坐視。莫之用力。應乃入太史局。召奕對論。凡所",
    "X77n1522_016:0207b13": "問。奕不能答。但云。禿丁妖語。誰復敘接。應曰。自古聖",
    "X77n1522_016:0207b14": "賢崇尚。而卿獨侮慢。非妖孽而何。退而著破邪論二",
    "X77n1522_016:0207b15": "卷。背負籧篨。詣朝堂經進。且賸治&#x85C1;本。委之翰館郎",
    "X77n1522_016:0207b16": "署。使達上聽。以售其說。苟遇奕。則牽挽遮邀。折以正",
    "X77n1522_016:0207b17": "理。奕素無學。至是輒杜口而已。[0207b17] 其師法行。尤剛斷。房",
    "X77n1522_016:0207b18": "居日常自課不少怠。見廢塔壞祠。必加緝理。武德初。",
    "X77n1522_016:0207b19": "所在諸剎。尤未復行開接待。以濟往來者。老幼歸美",
    "X77n1522_016:0207b20": "焉。並&#x96B7;大總持寺。故茲得以附見云。",
    "X77n1522_016:0207b21": "唐法琳[0207b21] 姓陳氏。襄陽人也。其先居穎川。世業儒。琳尤",
    "X77n1522_016:0207b22": "俊爽。少出家。遊楚郢。隱青溪山中。所學益進。肆口而",
    "X77n1522_016:0207b23": "說。肆筆而書。其文采皆粲然。駭觀聽。尋以孔李二教。",
    "X77n1522_016:0207b24": "與吾釋為三。而孔固世間人倫之教。然李尚清&#x8657;。豈",
    "X77n1522_016:0207c01": "其跡不滯於世間哉。是必有奇章秘法。非外人所得",
    "X77n1522_016:0207c02": "而窺者。吾將求以盡見之。於是縱髮戴冠。稍入其類。",
    "X77n1522_016:0207c03": "隋義寧初。仍獲&#x96B7;籍宮觀。素善莊老。每談演。道士率",
    "X77n1522_016:0207c04": "悅服。自爾悉以其疇昔所藏禁文。託之是正。張偽葛",
    "X77n1522_016:0207c05": "妄。無所避匿。而在我者。得以攻矣。武德初。再薙染。住",
    "X77n1522_016:0207c06": "京師濟法寺。先是道士傅奕。竊反俗。為太史令。以舊",
    "X77n1522_016:0207c07": "習深忌佛法。四年條具佛法。無益國家者。十一事。以",
    "X77n1522_016:0207c08": "奏。上聽之。詔集京師大德問。琳答詔。以為至道絕言。",
    "X77n1522_016:0207c09": "豈九流能辨。法身無象。非十翼所詮。但四趣茫茫。漂",
    "X77n1522_016:0207c10": "淪欲海。三界蠢蠢。顛墜邪山。諸子迷以自焚。凡夫溺",
    "X77n1522_016:0207c11": "而不出。於是中天王種。辭恩愛而出家。西夏貴遊。厭",
    "X77n1522_016:0207c12": "榮華而入道。誓出二種生死。志求一妙涅槃。弘善以",
    "X77n1522_016:0207c13": "報四恩。立德以資三有。此其利益也。毀形以成其志。",
    "X77n1522_016:0207c14": "故棄鬚髮美容。變俗以會其道。故去君臣常分。雖形",
    "X77n1522_016:0207c15": "乏養親。而內懷其孝。禮乖事主。而心戢其恩。澤被怨",
    "X77n1522_016:0207c16": "親。以成大順。祜霑幽顯。豈局小違。上智之人。依佛語",
    "X77n1522_016:0207c17": "故為益。下凡之輩。虧聖教故為損。懲惡則濫者自新。",
    "X77n1522_016:0207c18": "進善則通人感化。此其大略也。而奕所奏。有司未及",
    "X77n1522_016:0207c19": "施行。又多寫表狀。流布近遠。使京室閭里。咸傳禿丁",
    "X77n1522_016:0207c20": "之誚。劇談酒席。昌言胡鬼之謠。佛日翳而不明。僧威",
    "X77n1522_016:0207c21": "沮而無勢。于時道俗有明達者。皆作文檄以非奕。而",
    "X77n1522_016:0207c22": "上終以先入為主。卒莫之聽也。琳因著破邪論。文多",
    "X77n1522_016:0207c23": "不錄。論出。上稍寤。奕所奏且寢。東宮庶子虞世南。愛",
    "X77n1522_016:0207c24": "之為之序。奕愈不愜。復與其黨。造論以斥佛聖。薰蕕",
    "X77n1522_016:0208a01": "既雜。或者疑焉。琳為著辨正論八卷。&#x9834;川陳子良注",
    "X77n1522_016:0208a02": "釋之。其序曰。昔宣尼人夢。十翼之理克彰。伯陽出關。",
    "X77n1522_016:0208a03": "二篇之義爰著。或&#x920E;深繫象。或探賾希夷。名言之所",
    "X77n1522_016:0208a04": "不宣。陰陽之所不測。猶能彌綸天地。包括鬼神。道無",
    "X77n1522_016:0208a05": "洽於大千。言未超於域內。況乎法身圓寂。妙出有無。",
    "X77n1522_016:0208a06": "至理凝玄。跡泯真俗。體絕三相。累盡七生。無心即心。",
    "X77n1522_016:0208a07": "非色為色。筌蹄之外。豈可言乎。若夫西伯拘羑。遂顯",
    "X77n1522_016:0208a08": "精微。子長蠶室。卒成先志。故易曰。古之作易者。其有",
    "X77n1522_016:0208a09": "憂患乎。論之與也。良有以矣。有道士李仲卿劉進喜",
    "X77n1522_016:0208a10": "等。並作庸文。謗毀正法。在俗人士。或生邪信。法師憫",
    "X77n1522_016:0208a11": "其盲瞽。遂著斯論云。可謂鼓茲法海。振彼詞鋒。碧雞",
    "X77n1522_016:0208a12": "之銳競馳。黃馬之俊爭騖。莫不葉墮柯摧。雲消霧卷。",
    "X77n1522_016:0208a13": "但此論。窮釋老之教源。極品藻之名理。恐好事後生。",
    "X77n1522_016:0208a14": "意有未喻。弟子近伸頂禮。從而問津。爛然溢目。若日",
    "X77n1522_016:0208a15": "月之入懷。寂爾應機。譬寶珠之燭物。既悟四衢之幻。",
    "X77n1522_016:0208a16": "便息百城之遊。啟所未聞。為之注解。[0208a16] 貞觀初。上於南",
    "X77n1522_016:0208a17": "山。以大和宮舊邸。置龍田寺。琳愛其靜僻。即居之。眾",
    "X77n1522_016:0208a18": "舉知寺任。十三年。道士秦世英。出入東宮。間摘琳論",
    "X77n1522_016:0208a19": "中語。風太子曰。此於皇宗。有所誹謗。太子以為然。轉",
    "X77n1522_016:0208a20": "以聞上。上怒。詔沙汰僧尼。其餘在者。宜依遺教經脩",
    "X77n1522_016:0208a21": "行。否則亦從汰去。仍逮琳推勘。琳自詣公廷。就縲紲。",
    "X77n1522_016:0208a22": "詔問曰。周之宗盟。異姓為後。尊祖重親。實由先古。何",
    "X77n1522_016:0208a23": "故不相體悉。首鼠兩端。廣引形似之言。備敶于瀆之",
    "X77n1522_016:0208a24": "喻。琳答曰。武王大聖。周公大賢。與夫管蔡。皆兄弟至",
    "X77n1522_016:0208b01": "親。或許祭以天子禮樂。或以車七乘。放之有鄰。此無",
    "X77n1522_016:0208b02": "它。善惡之報也。書曰。皇天無親。惟德是輔。方今天下",
    "X77n1522_016:0208b03": "一家。其誰非親。老子曰。吾師西竺古皇先生。又曰吾",
    "X77n1522_016:0208b04": "師善入泥洹。綿綿若存。然則佛固老子之師矣。劉李",
    "X77n1522_016:0208b05": "之徒。無所知識。既師老子。又妄述以謗老子之師。世",
    "X77n1522_016:0208b06": "莫能知。故著論八卷。略對道士六十餘條所言。並據",
    "X77n1522_016:0208b07": "史籍。非敢於國家。有所論議。如是辨對。二十餘番。辭",
    "X77n1522_016:0208b08": "未&#x751E;屈。[0208b08] 詔又問曰。辨正論信毀交報篇。以為念觀音",
    "X77n1522_016:0208b09": "者。臨刃無傷。汝當自試。可至誠念之。七日之後。吾將",
    "X77n1522_016:0208b10": "刑汝。若念觀音果驗者。政亦無傷。若無驗者。則欺妄",
    "X77n1522_016:0208b11": "之罪。必不汝貸。七日後詔問曰。有所念否。琳援筆答",
    "X77n1522_016:0208b12": "曰。自隋季擾攘。毒流四海。陛下以慈悲力。救護群生。",
    "X77n1522_016:0208b13": "苟非勢至垂機。即是觀音降&#x8FF9;。故琳於七日以來。不",
    "X77n1522_016:0208b14": "念其他。惟念陛下。詔遣治書御史韋悰問。昨詔念觀",
    "X77n1522_016:0208b15": "音。如何&#x5374;念朕邪。琳曰。以陛下之德之大。與觀音等。",
    "X77n1522_016:0208b16": "念陛下者。所以念觀音也。且琳所著論。特欲曉人心",
    "X77n1522_016:0208b17": "地耳。陛下過聽。而加之罪。雖重刑之。於琳之心不損",
    "X77n1522_016:0208b18": "一毛。上稍寤。詔減死。徙之益部。行至百牢關。以疾卒",
    "X77n1522_016:0208b19": "于菩提寺。壽六十九。[0208b19] 沙門慧序。雍之武功人。善攝論。",
    "X77n1522_016:0208b20": "後以接待結眾緣。琳之至百牢。序撫循之。備盡恩意。",
    "X77n1522_016:0208b21": "及死。猶枕其膝。哭泣踊&#x8E83;。如親戚。營葬東山之巔。樹",
    "X77n1522_016:0208b22": "白塔。勒銘志之。[0208b22] 道士秦世英。旋為御史韋悰所彈。死",
    "X77n1522_016:0208b23": "大理獄。[0208b23] 琳有文集三十卷。行于世。",
    "X77n1522_016:0208b24": "唐慧滿[0208b24] 雍州長安梁氏。父粲。隋海疊等州刺史。尤慕",
    "X77n1522_016:0208c01": "佛乘。滿七歲。志辭俗。粲每獎譽之。會有詔。許民出家。",
    "X77n1522_016:0208c02": "粲方為海州。遂俾滿薙落。時仙法師名動京輦。以材",
    "X77n1522_016:0208c03": "學。居大興善寺。粲及解印綬歸。使滿受業為弟子。仙",
    "X77n1522_016:0208c04": "又攜以住仁壽宮之三善寺。大業初。徙住大禪定。既",
    "X77n1522_016:0208c05": "進具。依智首律師。習毗尼。善威儀。結界登壇。身先眾",
    "X77n1522_016:0208c06": "侶。咨考疑義。世尤推其詳審。貞觀三年。&#x751E;講羯磨法",
    "X77n1522_016:0208c07": "於鄜城魏兵曹家。忽火燎草室。燄得風熾甚。滿索水",
    "X77n1522_016:0208c08": "噀之而滅。識者以為其戒德使然。七年詔。偕諸大德。",
    "X77n1522_016:0208c09": "住新寺。未幾。詔充弘濟寺上座。其規制之嚴。至今有",
    "X77n1522_016:0208c10": "可畏伏者。集仙寺尼。鑄老子真人像。私自供養。召黃",
    "X77n1522_016:0208c11": "巾輩。慶會堂上。併比丘齋。滿呵止之。集僧行擯罰。仍",
    "X77n1522_016:0208c12": "以像改佛相。入太原寺。證果寺尼慧尚。僥倖出入宮",
    "X77n1522_016:0208c13": "禁中。先是神堯皇帝升遐。朝廷議。以尚所住寺。設靈",
    "X77n1522_016:0208c14": "位。尚謾以比丘寺應命曰。即己所住者。比丘率莫誰",
    "X77n1522_016:0208c15": "何。滿集京邑三綱大德。二百餘人。行擯云。自佛法流",
    "X77n1522_016:0208c16": "行。未有尼眾。以官勢力。奪比丘所居寺者。宜出眾不",
    "X77n1522_016:0208c17": "共住。若四眾。敢與尚等往來。及諸法事。與言論者。同",
    "X77n1522_016:0208c18": "此擯。於是尚大懼。訴東宮求解。有令遣簷事杜正言。",
    "X77n1522_016:0208c19": "集比丘僧解擯。滿曰。殿下住持正法。慧滿據法申理。",
    "X77n1522_016:0208c20": "今則違理附情。規模亂矣。即捉坐具退。而僧之留者。",
    "X77n1522_016:0208c21": "遽從解議。滿聞之歎曰。黨善者寡。柰何。後尚屢謝過。",
    "X77n1522_016:0208c22": "終不顧。[0208c22] 駕幸洛陽。天子以國姓故。俾扈從道士。先釋",
    "X77n1522_016:0208c23": "氏行。非例也。滿集僧二百。各脫袈裟。置頂上。進表諫。",
    "X77n1522_016:0208c24": "[0208c24] 晚以浴僧。祈生安養。十六年四月十二日。遘微疾。悉",
    "X77n1522_016:0209a01": "出所畜長物。屬三寶。加趺坐繩&#x7240;上。別寺眾。問答之",
    "X77n1522_016:0209a02": "頃。精神不昧。俄而氣上屬口。乃逝。壽五十四。闍維於",
    "X77n1522_016:0209a03": "終南龍池寺側。舌獨不燼。雖益薪煉之經宿。色愈鮮",
    "X77n1522_016:0209a04": "赤。併葬之山中。其平生。講律三十餘過。著四分疏二",
    "X77n1522_016:0209a05": "十卷。京師淨住寺沙門慧昇為銘頌。見別錄。",
    "X77n1522_016:0209a06": "唐道積[0209a06] 出河東安邑相里氏。其居家名子材。年二十。",
    "X77n1522_016:0209a07": "遇洪湛律師。乃為剃落。而遁&#x8FF9;雙巖。以求其志。復研",
    "X77n1522_016:0209a08": "心學於法朗禪師。影不出山者。三閱寒暑。既而歎曰。",
    "X77n1522_016:0209a09": "幽證固難。聖教須究。開皇十三年。就遠行寺普興法",
    "X77n1522_016:0209a10": "師。稟涅槃。十八年。造京師寶昌寺明及法師。咨十地",
    "X77n1522_016:0209a11": "論。又依辨才智凝法師。習攝大乘論。仁壽三年。聽採",
    "X77n1522_016:0209a12": "地持於并州武德寺沙門法稜所。四年七月。楊諒反。",
    "X77n1522_016:0209a13": "遂與同侶素傑諸師。南旋鄉里。弘闡涅槃攝論諸部。",
    "X77n1522_016:0209a14": "齒&#x96A3;知命。則偏事地持。曰是戒勗之極。心法之要也。",
    "X77n1522_016:0209a15": "故德資皁白。道洽朱藍。然於尼眾。獨不引顧。每謂其",
    "X77n1522_016:0209a16": "徒曰。女誠戒垢。聖典所訶。佛度出家。減損正法。聞名",
    "X77n1522_016:0209a17": "尚爾汙心。面對豈云無染。且教貴清顯。不參非濫。俗",
    "X77n1522_016:0209a18": "重遠嫌。君子攸奉。余雖不逮。請遵其度。則其潔己高",
    "X77n1522_016:0209a19": "蹈之風。可想見矣。[0209a19] 先是沙門寶澄。當隋之初。於普救",
    "X77n1522_016:0209a20": "寺。創營百尺彌勒大像。始舉事。澄遽告逝。耆艾請積",
    "X77n1522_016:0209a21": "繼之。僅十稔而雕籹之工畢。道俗相與慶賀。初積既",
    "X77n1522_016:0209a22": "受請。夜夢。崖旁二師子。於大像側。連吐明珠不絕。寤",
    "X77n1522_016:0209a23": "而念曰。師子以表法流無畏。明珠以表財施無窮。吾",
    "X77n1522_016:0209a24": "事其成乎。即命圖其夢。張之像前。寺處蒲&#x5742;之陽。尤",
    "X77n1522_016:0209b01": "為一方形勝。像又殊特。誠古今天下之偉觀。而積弊",
    "X77n1522_016:0209b02": "衣蔬食。勦志劬形。以成就之。可謂勤矣。故僕射裴玄",
    "X77n1522_016:0209b03": "真。刺史杜楚容。皆餽香致敬。贈衣求法。[0209b03] 隋之季。河東",
    "X77n1522_016:0209b04": "通守堯君素。議沙門守城。以禦外敵。令曰。敢諫者斬。",
    "X77n1522_016:0209b05": "積奮曰。吾輩抗&#x8FF9;塵外。而世欲以卒伍辱之。可哉。於",
    "X77n1522_016:0209b06": "是偕道愻神素進曰。公亦聞人有不畏死者乎。夫死",
    "X77n1522_016:0209b07": "而有益。雖死無畏。弟恐無益而徒死爾。且昔者漢高",
    "X77n1522_016:0209b08": "尊四皓。而天下安。文侯重干木。而魏國治。今道人務",
    "X77n1522_016:0209b09": "德義。&#x758E;利名。其於四皓干木。亦庶幾矣。而尊重之禮。",
    "X77n1522_016:0209b10": "不見得於公。顧將拘繫。以從軍役。則公之去漢高文",
    "X77n1522_016:0209b11": "侯遠甚。而識者有以窺公也。公其圖之。君素以積心",
    "X77n1522_016:0209b12": "氣之壯。釋不問。後君素竟為郡人薛宗所害。[0209b12] 積以貞",
    "X77n1522_016:0209b13": "觀十年九月十日。終於所住。初積將終。曾無所苦。告",
    "X77n1522_016:0209b14": "門人曰。吾今年七十五。其死必矣。門人曰。師纔六十",
    "X77n1522_016:0209b15": "九耳。誠能七十五。則猶有六年在。何遽辭耶。積曰。死",
    "X77n1522_016:0209b16": "生數也。數豈實法哉。亦假乎語言名字而已。吾昔日",
    "X77n1522_016:0209b17": "&#x96B7;籍之時。刺史增吾六年。自今計之。則吾壽當盡。不",
    "X77n1522_016:0209b18": "三日果卒。",
    "X77n1522_016:0209b19": "唐法常[0209b19] 姓張氏。南陽白水人也。高祖隆。仕魏之河北。",
    "X77n1522_016:0209b20": "子孫因占籍焉。少業儒。性厭煩雜。年十九。投曇延法",
    "X77n1522_016:0209b21": "師祝髮。即學涅槃。而隨以講說。聽者歎異。延&#x751E;三摩",
    "X77n1522_016:0209b22": "其頂曰。子當住持佛法矣。年二十二。攝論初興。常以",
    "X77n1522_016:0209b23": "師門。多守舊章。鮮獲奇致。於是歷遊秦齊趙魏。盡覈",
    "X77n1522_016:0209b24": "成實毗曇華嚴地論之旨。積勞五年。而後出疏於上",
    "X77n1522_016:0209c01": "京以決群疑。隋齊王暕。以時望。召昇高座。自是儔侶",
    "X77n1522_016:0209c02": "四臻。敷唱相續。大業間。詔居禪定道場。陶治尤盛。[0209c02] 國",
    "X77n1522_016:0209c03": "朝遐邇晏清。化風騰播。貞觀譯經。資以證義。且詔常",
    "X77n1522_016:0209c04": "知翻譯任。普光寺成。詔居之。未幾。詔為皇太子。授菩",
    "X77n1522_016:0209c05": "薩戒。九年詔為中宮戒師。兼補空觀寺上座。新羅王",
    "X77n1522_016:0209c06": "金慈藏。棄位入道。航海求見。從受菩薩戒以歸。十四",
    "X77n1522_016:0209c07": "年。僧有誤陷憲網者。有司以聞。詔集京寺諸德於玄",
    "X77n1522_016:0209c08": "武門。普加責讓。於是常上殿奏曰。僧等蒙荷恩惠。得",
    "X77n1522_016:0209c09": "預法門。不能嚴奉律科。致有上聞天聽。特由常等。寡",
    "X77n1522_016:0209c10": "於訓誨。不勝愧恥。遂引涅槃付囑之語。上然之。因詔",
    "X77n1522_016:0209c11": "宥大理獄囚。又賜食而退。後以上惑於姓所自來。詔",
    "X77n1522_016:0209c12": "李位釋上。屢疏爭之。不聽。俄發疾。終於所住寺。十九",
    "X77n1522_016:0209c13": "年六月二十六日也。壽七十九。七月二日。葬南郊高",
    "X77n1522_016:0209c14": "陽之原。弟子德遜等立&#x7891;。宗正卿李伯藥製文。惟常",
    "X77n1522_016:0209c15": "慈忍進脩。每感禎瑞。神王冠服皆素。擁部從旋繞。堂",
    "X77n1522_016:0209c16": "壁所畫樂天。一時起舞。觀音菩薩。身相瑰琦。佩服纓",
    "X77n1522_016:0209c17": "絡。從外入戶。上住空中。良久而滅。普賢菩薩。從東方",
    "X77n1522_016:0209c18": "來。去地五六丈。光奪曙彩。是豈可誕妄哉。吁異矣。",
    "X77n1522_016:0209c19": "唐慧立[0209c19] 本名子立。今名蓋高宗所易也。姓趙氏。天水",
    "X77n1522_016:0209c20": "人。其先有以仕宦。徙新平者。因復為豳人。世負位望。",
    "X77n1522_016:0209c21": "立即隋起居舍人司&#x96B7;從事毅之季子也。生而岐嶷",
    "X77n1522_016:0209c22": "不&#x7FA3;。志學之年出家。&#x96B7;鄉里昭仁寺。時貞觀三年也。",
    "X77n1522_016:0209c23": "久之詔充大慈恩寺翻經大德。又補西明寺都維那。",
    "X77n1522_016:0209c24": "後受太原寺主。皆領其寺任。及高宗。尤愛其博考儒",
    "X77n1522_016:0210a01": "釋。雅著篇章。辭辯雲飛。材思泉湧。兼以直氣正色。不",
    "X77n1522_016:0210a02": "憚威嚴。赴火蹈湯。無所屈撓。頻承詔。與黃冠抗論。上",
    "X77n1522_016:0210a03": "每歎其氣局之美。&#x751E;撰慈恩三藏玄奘法師傳。屬&#x85C1;",
    "X77n1522_016:0210a04": "未就而卒。廣福寺沙門彥悰。續成十卷。以上之。奉御",
    "X77n1522_016:0210a05": "呂才。造釋因明圖注三卷。以非斥諸師正義。立致書",
    "X77n1522_016:0210a06": "責其妄。且譏其淺陋。不量涯分。太常博士柳宣聞之。",
    "X77n1522_016:0210a07": "謂譯&#x8218;大德曰。立誠今日釋門禦侮之季路。識者以",
    "X77n1522_016:0210a08": "為然。",
    "X77n1522_016:0210a09": "唐義褒[0210a09] 出常州晉陵薛氏。初從蘇州永定寺小明法",
    "X77n1522_016:0210a10": "師。稟華嚴大品。明即興皇朗公嗣也。曠法師居縉雲",
    "X77n1522_016:0210a11": "山永安寺。辭往從之。曠當陳朝盛集。已稱宿匠。故其",
    "X77n1522_016:0210a12": "三經四論。江表推讓。而褒竭誠探討。且三十餘年。後",
    "X77n1522_016:0210a13": "徙金華法幢寺。弘道摩怠。會慈恩寺玄奘法師。申請",
    "X77n1522_016:0210a14": "後聘。有司以其名聞。詔入京師。奘師每興談論。歎其",
    "X77n1522_016:0210a15": "該博。而詆斥晚生。以為耽迷名體。莫知玄照。於是就",
    "X77n1522_016:0210a16": "慈恩頓開十&#x5FA7;。然後門位諸公。信有空雙遣。藥病齊",
    "X77n1522_016:0210a17": "亡之不誣也。且謂論固釋經。經難論易。悼流俗之相",
    "X77n1522_016:0210a18": "反。故在座。朝唱聖經。暮明賢論。[0210a18] 顯慶三年冬。既雩無",
    "X77n1522_016:0210a19": "雪。內設道場祈禱。詔褒與東明觀道士李榮論義。榮",
    "X77n1522_016:0210a20": "先立本際義。褒問曰。義標本際。為道本於際。為際本",
    "X77n1522_016:0210a21": "於道邪。答曰。互得。問如是則道本於際。際為道本。亦",
    "X77n1522_016:0210a22": "可際本於道。道為際原耶。答亦通。又問。若使道將本",
    "X77n1522_016:0210a23": "際互得以通。亦可自然與道互得相法。答道法自然。",
    "X77n1522_016:0210a24": "自然不法道。又問。若道法自然。自然不法道。亦可道",
    "X77n1522_016:0210b01": "本於本際。本際不本道。榮不能報。因謔曰。汝既喚我",
    "X77n1522_016:0210b02": "作先生。汝便是我弟子。&#x8943;曰。&#x84AD;蕘嘲謔。塵黷天聽。然",
    "X77n1522_016:0210b03": "雖無言不詶。顧禮何如。我佛弟子。由來師佛。汝稱先",
    "X77n1522_016:0210b04": "生。則先天地生。其師道祖。尚有何說。榮忸怩下座。詔",
    "X77n1522_016:0210b05": "&#x8943;立義。即立大智度義。李徒妄加難詰。摧若拉朽。天",
    "X77n1522_016:0210b06": "子欣然。既而諸寺交請。開法華淨名。中百經論。莫不",
    "X77n1522_016:0210b07": "允諾。龍朔元年。隨駕上東都。頻入宮禁論義。每於淨",
    "X77n1522_016:0210b08": "土闡揚。久之遘疾。卒于淨土。壽五十一。詔送柩反金",
    "X77n1522_016:0210b09": "華舊住。",
    "X77n1522_016:0210b10": "唐威秀[0210b10] 史未詳鄉里氏族。博達善辭章。尤勇於義。龍",
    "X77n1522_016:0210b11": "朔二年四月十五日。詔僧道。於君親。自今皆當致拜",
    "X77n1522_016:0210b12": "如禮。其時二宗。莫知計之所出。秀乃援引晉宋典故。",
    "X77n1522_016:0210b13": "及本朝事蹟。所未&#x751E;行。然後按據經論。言所以不可",
    "X77n1522_016:0210b14": "之理。明白洞達。切於事情。以表進於上。即詔百官。於",
    "X77n1522_016:0210b15": "中臺集議。謂不宜拜者。五百三十九人。宜拜者。三百",
    "X77n1522_016:0210b16": "五十四人。六月詔。不拜君。以全其節。在親則拜如前",
    "X77n1522_016:0210b17": "指。尋亦廢。秀之抗表。寔是月之二十一日也。繼時諸",
    "X77n1522_016:0210b18": "僧於蓬萊宮。欲再進表申請。聞中臺方集議。遂止。乃",
    "X77n1522_016:0210b19": "各投啟狀於所與往來勳貴。以求其營護而已。時宣",
    "X77n1522_016:0210b20": "律師。亦上雍州牧沛王啟。榮國太夫人啟等。則皆秀",
    "X77n1522_016:0210b21": "唱之也。微秀。先佛之制斯隳矣。",
    "X77n1522_016:0210b22": "唐明導[0210b22] 姓姚氏。本居吳興。其先有官歙者。因家焉。幼",
    "X77n1522_016:0210b23": "不群。隋季喪亂。遂失怙恃。出家。專務戒檢。貞觀初。詔",
    "X77n1522_016:0210b24": "僧能以善化民者。長吏簡拔以聞。時導方&#x96B7;業陳州。",
    "X77n1522_016:0210c01": "有司遽以應詔。而意殊不樂也。乃歎曰。區區以名貫",
    "X77n1522_016:0210c02": "拘滯一方。是豈弘濟之道哉。俄訪爍礪二師。餐稟玄",
    "X77n1522_016:0210c03": "奧。覆述縱達。義侶莫不推挹焉。善斷決。諸寺有憾結。",
    "X77n1522_016:0210c04": "輒詣導求直。導則一言判釋之。使皆愜伏去。龍朔二",
    "X77n1522_016:0210c05": "年。詔住東都天宮寺。麟德元年。詔有司備儀仗。奉迎",
    "X77n1522_016:0210c06": "洛州所鑄老子像。安置邙山宮。於是長吏韓孝威。欲",
    "X77n1522_016:0210c07": "因此以役僧尼。盡勒部屬。二十二縣菴寺。聽期會。導",
    "X77n1522_016:0210c08": "出眾。謂孝威曰。佛道二門。由來天絕。今見使令。義同",
    "X77n1522_016:0210c09": "困辱。既無別&#x52D1;。不敢奉命。孝威怒曰。道人拒國命耶。",
    "X77n1522_016:0210c10": "遽斥皁&#x96B7;。褫導袈裟。導曰。袈裟&#x52D1;度服。非&#x52D1;不敢妄",
    "X77n1522_016:0210c11": "自脫去。是猶非&#x52D1;不敢送道像也。無&#x52D1;而使送道像。",
    "X77n1522_016:0210c12": "又妄脫袈裟。則拒國命者。其誰歟。孝威怒揮導令出。",
    "X77n1522_016:0210c13": "導獨挺身立。僧尼群往從之。聚擁庭下不散。孝威曰。",
    "X77n1522_016:0210c14": "道人反耶。時六曹皆在。導即呼以語之曰。長吏召集",
    "X77n1522_016:0210c15": "僧尼唱反。此則長吏反爾。僧尼未&#x751E;反。誣枉如此。要",
    "X77n1522_016:0210c16": "當訴之御史。乃一時崩奔以出。孝威大懼。降階折節",
    "X77n1522_016:0210c17": "謝罪乃止。時朝廷將簡試度僧。大集諸德議。詔太官",
    "X77n1522_016:0210c18": "賜齋食進。日過中矣。眾競取以噉。導曰。諸大德並佛",
    "X77n1522_016:0210c19": "法遺寄。天下楷模。非時之食。對俗而噉。公違律制。現",
    "X77n1522_016:0210c20": "法滅緣。可憐哉。眾咸慚愧。導因索水清漱悲慨。欲遂",
    "X77n1522_016:0210c21": "取滅。道俗苦勸。而後旋以餅餌饋之。其不食已一月。",
    "X77n1522_016:0210c22": "今年六十餘。尚無恙。",
    "X77n1522_016:0210c23": "唐法&#x51B2;[0210c23] 字孝敦。姓李氏。隴西成紀人。祖考歷仕魏齊。",
    "X77n1522_016:0210c24": "而&#x51B2;則&#x5156;產也。幼俊穎。傲岸時俗。弱冠已與僕射房",
    "X77n1522_016:0211a01": "玄齡相善。玄齡&#x751E;謂之曰。丈夫於少壯時。位不登五",
    "X77n1522_016:0211a02": "品者。便宜棄去祿位。以優逸自處。&#x51B2;年二十四歲。任",
    "X77n1522_016:0211a03": "鷹揚郎捋。遭母憂。讀涅槃經。至居處迫迮之文。遂發",
    "X77n1522_016:0211a04": "心出家。聽講涅槃三十餘過。復聽安州暠法師講大",
    "X77n1522_016:0211a05": "品三論稜伽。於是入武都山。以平日所得於文字語",
    "X77n1522_016:0211a06": "言者。而躬行之。年三十。遊冀州。貞觀初。詔私度者處",
    "X77n1522_016:0211a07": "死。時僧避難嶧陽山中。資給窘乏。&#x51B2;誓不顧身。即&#x9B00;",
    "X77n1522_016:0211a08": "落。走州縣。告急守宰曰。但施糧餉。終獲福祐。諸守宰",
    "X77n1522_016:0211a09": "嘉其烈亮。而周濟之。乃兩分其僧。各置米十斛許。其",
    "X77n1522_016:0211a10": "一四十餘人而食之。經年米&#x751E;不減。其一五六十人",
    "X77n1522_016:0211a11": "食。僅兩日。米已告竭。&#x51B2;曰。無足怪者。蓋所學有大小。",
    "X77n1522_016:0211a12": "所脩有勤墮。則所感宜不同如此。久之避難而至者。",
    "X77n1522_016:0211a13": "日以增益。復值雨潦。莫之歸宿。山有大巖。虎狼所棲",
    "X77n1522_016:0211a14": "託也。&#x51B2;竟造。而告語使去。果去不旋踵。當是時。&#x51B2;雖",
    "X77n1522_016:0211a15": "身營眾務。仍依哲匠。探討華嚴。如常時。及難釋。再往",
    "X77n1522_016:0211a16": "安州暠法師。已入滅矣。[0211a16] 道士蔡于晃。方以閑習內外",
    "X77n1522_016:0211a17": "典籍自負。而吾徒之往來者。過相輔贊。一日道俗盛",
    "X77n1522_016:0211a18": "集。俾于晃陞座。開佛經。&#x51B2;以其外道。而力沮之。識者",
    "X77n1522_016:0211a19": "謂&#x51B2;識。末世護法菩薩。俄以稜伽奧義久廢。所在求",
    "X77n1522_016:0211a20": "訪。無恤夷險。始慧可禪師。以達磨之傳。南天竺一乘",
    "X77n1522_016:0211a21": "宗旨。盛習此經。故其後裔。如暠法師者。尤加勗勵。&#x51B2;",
    "X77n1522_016:0211a22": "即依稟。屢蒙擊節。自爾闡演三十餘過。後學賴以啟",
    "X77n1522_016:0211a23": "悟者。殆莫殫紀今敘師承。使將來有所考據云。達磨",
    "X77n1522_016:0211a24": "禪師出慧可慧。育二師。育師受道。不務言說。可師出",
    "X77n1522_016:0211b01": "粲師。慧師。盛師。那老師。端師。長藏師。真法師。玉法師",
    "X77n1522_016:0211b02": "(已上並講演。無著述)。又出善老師(鈔四卷)。豐師(疏五卷)。明師(疏五卷)。胡",
    "X77n1522_016:0211b03": "明師(疏五卷)。遠承可師者。有大聰師(疏五卷)。道蔭師(鈔四卷)。",
    "X77n1522_016:0211b04": "&#x51B2;法師(疏五卷)。岸法師(疏五卷)。寵法師(疏八卷)。大明師(疏十卷)。",
    "X77n1522_016:0211b05": "不承可師。自依攝論者。遷師(疏四卷)。尚德律師(出入稜伽疏十",
    "X77n1522_016:0211b06": "卷)。曠法師。弘智師(召住京師西明。身亡法絕)。明禪師後。伽法師。寶",
    "X77n1522_016:0211b07": "瑜師。寶迎師。道塋師(並傳鐙揚化)。&#x51B2;公。專以稜伽命家。前",
    "X77n1522_016:0211b08": "後敷弘。殆二百過。當其說時。曾未涉文。而通變適緣。",
    "X77n1522_016:0211b09": "寄勢陶誘。莫不曲當。異師學者苦請出義。乃告曰。義",
    "X77n1522_016:0211b10": "者見之言說。則已麤矣。況在&#x5E0B;上者乎。是謂麤中之",
    "X77n1522_016:0211b11": "麤。事難一向。作疏五卷。題為私記。以示不敢公於天",
    "X77n1522_016:0211b12": "下也。[0211b12] 然&#x51B2;周行東川。不任官貫。頻有度次。高讓不受。",
    "X77n1522_016:0211b13": "年將知命。有詔&#x5156;州度人。抑令入度。&#x96B7;州部法集寺。",
    "X77n1522_016:0211b14": "雖名與公貫。而獨以玩弄泉石。撫接遺逸為心。房公",
    "X77n1522_016:0211b15": "位居台輔。作書招之。&#x51B2;題書背曰。我於三界無所須。",
    "X77n1522_016:0211b16": "卿至三槐位亦極。公屢招不赴。惟以弘法自任。席筵",
    "X77n1522_016:0211b17": "甫展。冠蓋鼎來。中書杜正倫。親廁下陳。共評玄義。弘",
    "X77n1522_016:0211b18": "福潤法師。初未相識。曰何處老大德。答曰。&#x5156;州老小",
    "X77n1522_016:0211b19": "僧也。問何為遠至。答聞此間知一乘者少。故欲以一",
    "X77n1522_016:0211b20": "乘教網。漉信地魚龍耳。潤曰。斯則大心開士也。偶行",
    "X77n1522_016:0211b21": "至大興善寺。萬年令鄭欽泰。於寺打人。&#x51B2;止之曰。公",
    "X77n1522_016:0211b22": "勿於此打人。欽泰曰。打人罪。我自當。&#x51B2;曰。罪不自當",
    "X77n1522_016:0211b23": "使誰當耶。然國家立寺。本欲安寧社稷。唯善行之。公",
    "X77n1522_016:0211b24": "今於寺打人。豈名為國祈福哉。欽泰禮謝。[0211b24] 又三藏玄",
    "X77n1522_016:0211c01": "奘。不許人講舊所翻經。&#x51B2;曰。君依舊經出家。若不許",
    "X77n1522_016:0211c02": "弘舊經者。君可還俗。更依新翻經出家。方許君此意。",
    "X77n1522_016:0211c03": "奘聞遂止。噫何可及哉。僕射于志寧謂。&#x51B2;寔法界頭",
    "X77n1522_016:0211c04": "陀僧。未易以名實拘也。其言得之。[0211c04] 顯慶間。還&#x5156;。至今",
    "X77n1522_016:0211c05": "麟德。年七十九。後不知所終。",
    "X77n1522_016:0211c06": "唐法明[0211c06] 荊楚江陵人也。學兼內外。辯慧尤雄。肆然而",
    "X77n1522_016:0211c07": "能以戒範自持。神龍初。遊京師。會詔僧道。定化胡成",
    "X77n1522_016:0211c08": "佛經真偽。時上御內殿。百官皆侍立。方諸大德。與黃",
    "X77n1522_016:0211c09": "冠抗論。紛譁不已。明忽出眾語曰。老子漢人也。胡蕃",
    "X77n1522_016:0211c10": "國也。土地不同。則言音亦異。當其化胡成佛之際。為",
    "X77n1522_016:0211c11": "作漢音耶。作蕃音耶。苟以漢音。則蕃國有所不解。以",
    "X77n1522_016:0211c12": "蕃音。則此經之至。宜須翻譯。然未審此經是何朝代。",
    "X77n1522_016:0211c13": "何年月。何等三藏翻譯之耶。道士噎默無以對。[0211c13] 九月",
    "X77n1522_016:0211c14": "十四日。詔天下。悉毀棄其本。無復存。仍仰所在官吏。",
    "X77n1522_016:0211c15": "嚴加禁治。且刻明語於洛之白馬寺。以示將來。[0211c15] 於是",
    "X77n1522_016:0211c16": "制曰。朕叨居寶位。再安宗社。展明禋之大禮。降雷雨",
    "X77n1522_016:0211c17": "之鴻恩。爰及緇黃。兼申懲勸。如聞天下道觀。皆畫化",
    "X77n1522_016:0211c18": "胡成佛變相。僧寺亦畫玄元之形。兩教尊容。二俱不",
    "X77n1522_016:0211c19": "可。制到後限十日內。並須除毀。若故留者。仰當處官",
    "X77n1522_016:0211c20": "吏。科違制罪。其化胡經。累朝明詔禁斷。近聞在外頗",
    "X77n1522_016:0211c21": "復流行。自今後。其化胡經。及諸記錄。有化胡事。並從",
    "X77n1522_016:0211c22": "除削。若有私蓄者。準制科罪。[0211c22] 俄而洛京大恒觀主桓",
    "X77n1522_016:0211c23": "道彥。上表論執。上批答曰。朕以匪躬。忝承丕業。雖撫",
    "X77n1522_016:0211c24": "寧多失。而平恕寔專。矧夫二姓重光玄元統序。豈忘",
    "X77n1522_016:0212a01": "老教。偏意釋宗。朕志&#x6B35;還淳。情存去偽。理乖事舛者。",
    "X77n1522_016:0212a02": "雖在親而必除。義符名當者。雖有怨而必錄。頃以萬",
    "X77n1522_016:0212a03": "幾之暇。略尋二教之文。至於老君道德二篇。妙絕希",
    "X77n1522_016:0212a04": "夷之境。天竺有空二諦。理總真如之談。莫不敷暢玄",
    "X77n1522_016:0212a05": "門。闡揚至賾。何假化胡之偽。方盛老君之宗。義有差",
    "X77n1522_016:0212a06": "違。文無典故。言成佛則四人不同。論弟子則多聞舛",
    "X77n1522_016:0212a07": "互。尹喜既稱成佛。已甚憑&#x8657;。復云化作阿難。更成烏",
    "X77n1522_016:0212a08": "合。鬼谷北郭之輩。未踐中天。舍利文殊之倫。妄彰東",
    "X77n1522_016:0212a09": "土。胡漢交雜。年代亦乖。履水而說涅槃。曾無典據。蹈",
    "X77n1522_016:0212a10": "火而談妙法。有類俳優。誣詐自彰。寧煩縷說。經非老",
    "X77n1522_016:0212a11": "君所製。毀之則寧曰孝虧。文是鄙人所談。除之則更",
    "X77n1522_016:0212a12": "彰先德。來言雖切。理實未安。宜悉朕懷。即斷來表。",
    "X77n1522_016:0212a13": "唐利涉[0212a13] 西域人。婆羅門種姓也。蚤年結侶。捋遊震旦。",
    "X77n1522_016:0212a14": "會玄奘三藏。方東反。遇諸金梭嶺。而獲師事焉。遂為",
    "X77n1522_016:0212a15": "奘門高弟。宏放&#x51B2;達。中宗尤器重之。朝野士貴。莫不",
    "X77n1522_016:0212a16": "願交。開元中。講華嚴於安國寺。四眾奔擁。無容膝地。",
    "X77n1522_016:0212a17": "檀施雲委。而忮求者頗側目。[0212a17] 時有大理評事總校韋",
    "X77n1522_016:0212a18": "打。上言。釋道二教。&#x8827;政久矣。臣乞與較所學。若果優",
    "X77n1522_016:0212a19": "長。則國家存之。何不可者。詔三教各選百人。集內殿",
    "X77n1522_016:0212a20": "辨論。定其勝負。於是玎先陞高座。唱所問難。道士葉",
    "X77n1522_016:0212a21": "靜能。沙門思明。皆屈挫。涉次陞座。辭指注射。往復數",
    "X77n1522_016:0212a22": "百千轉。而端緒條暢。彼常不足。而此常有餘。旁觀為",
    "X77n1522_016:0212a23": "之駭汗。涉乃從容問玎曰。子先陞座。豈非主耶。然則",
    "X77n1522_016:0212a24": "主人何姓。以儒則姓孔。以道則姓李。以佛則姓釋。如",
    "X77n1522_016:0212b01": "是則子其姓孔矣。玎曰。姓韋。涉即於座長哦曰。我之",
    "X77n1522_016:0212b02": "佛法是無為。何故今朝得有韋。無韋始得三數載。不",
    "X77n1522_016:0212b03": "知此復是何韋。待衛百僚。聞之悚然。上因憶韋后事。",
    "X77n1522_016:0212b04": "遽變色曰。玎是庶人族。輒敢輕蔑祖教。淩[車*閵]釋門哉。",
    "X77n1522_016:0212b05": "玎懼下殿。俯伏待罪。叩頭言。臣非庶人族屬。上怒終",
    "X77n1522_016:0212b06": "不解。詔貶象州。賜涉號明教大師。助錢帛。造明教寺",
    "X77n1522_016:0212b07": "以彰其能。後以小罪。謫居漢東。徙南陽龍興寺。慧忠",
    "X77n1522_016:0212b08": "國師以山野進見。涉識之曰。汝將來當以道德。為天",
    "X77n1522_016:0212b09": "子模範。勉之。非吾輩敢比也。且遺之衣物。其藻監類",
    "X77n1522_016:0212b10": "此。著立法幢論一卷行世。大曆中。西明寺翻經沙門",
    "X77n1522_016:0212b11": "圓照。為作傳成十卷。則其美言懿行之富。可知。",
    "X77n1522_016:0212b12": "唐神悟[0212b12] 字通性。李氏。其先居隴西。晉南度。為長水人。",
    "X77n1522_016:0212b13": "世儒素。悟幼而材穎。然有惡疾。莫治療。開元中。溪光",
    "X77n1522_016:0212b14": "律師教之理事二懺悔法。因爇一指。以致精恪。感瑞",
    "X77n1522_016:0212b15": "光如月。於菩薩像前。天寶四年。始披緇受具足戒。八",
    "X77n1522_016:0212b16": "年。舉異行。獲&#x96B7;名茲山。山即石圯山也。地當勞勞之",
    "X77n1522_016:0212b17": "東。晚節結宇幽僻。每置法華道場。九旬脩觀佛三昧。",
    "X77n1522_016:0212b18": "&#x751E;語門人曰。夫陰薄日以何傷。風運空而不動。苟達",
    "X77n1522_016:0212b19": "於妄。孰非性者。久之猛獸馴於禪榻。祥雲垂於法堂。",
    "X77n1522_016:0212b20": "一夕有神人。謂悟曰。弟子隋之新城侯曹世安也。職",
    "X77n1522_016:0212b21": "典斯地。今師至止。願以永奉行道。言訖而隱。吏部員",
    "X77n1522_016:0212b22": "外李華。殿中侍御史崔益。同謁悟。從容問及三教優",
    "X77n1522_016:0212b23": "劣。悟曰。路伽邪典籍。皆心外法。味之者勞而無證。其",
    "X77n1522_016:0212b24": "猶朽壤滋華。乾池映月。比釋教。其遼哉邈矣。如是詶",
    "X77n1522_016:0212c01": "唱再四。華益唯唯。不知首之累肯也。[0212c01] 十年春稍寢疾。",
    "X77n1522_016:0212c02": "仍加跗坐而逝。壽六十三。臘二十六。闍維收舍利。五",
    "X77n1522_016:0212c03": "百餘粒。珠明玉潤可愛。門人湛一圓一。樹塔以葬。",
    "X77n1522_016:0212c04": "唐乘如[0212c04] 未詳其氏族鄉里。精研律部。尤能力行不怠。",
    "X77n1522_016:0212c05": "代宗朝。與翻譯。兼應奉兩街臨壇度人之任。當是時。",
    "X77n1522_016:0212c06": "凡僧寺皆&#x96B7;有司。故五眾身亡。衣資什具。悉入官庫。",
    "X77n1522_016:0212c07": "正同籍沒。殊非律指。於是如上言。乞加釐革。大曆二",
    "X77n1522_016:0212c08": "年十一月二十七日。詔今後亡僧物。隨以入僧。仍斑",
    "X77n1522_016:0212c09": "告中書省牒天下遵行者。積弊頓除。如之力於教門",
    "X77n1522_016:0212c10": "多矣。終於西明安國二寺上座。平生盛著述。圓照編",
    "X77n1522_016:0212c11": "集為三卷。行世。",
    "X77n1522_016:0212c12": "唐法真[0212c12] 長慶中上銳意佛事。真承詔入內殿。祇奉四",
    "X77n1522_016:0212c13": "年。赴禁中道場。上御法席。顧問三寶功德。真進對詳",
    "X77n1522_016:0212c14": "盡。辨給援據。出入粲然。上大悅。[0212c14] 真因奏云。開壇受戒。",
    "X77n1522_016:0212c15": "久廢不舉。蓋自兩河用兵已來。雖僧之未全法者。亦",
    "X77n1522_016:0212c16": "皆老朽。惟陛下哀憐。尋詔兩街佛寺。各置僧尼受戒。",
    "X77n1522_016:0212c17": "壇場。可始自三月十日。至四月十日。兩街功德使。選",
    "X77n1522_016:0212c18": "擇有戒行僧。謂之大德者。考試男童女童等經。男童",
    "X77n1522_016:0212c19": "能暗誦一百五十紙。女童一百紙者。即與度。詔可。",
    "X77n1522_016:0212c20": "唐常達[0212c20] 字文舉。姓顧氏。世居海隅。蚤歲自河陽大福",
    "X77n1522_016:0212c21": "山。遊學江淮諸剎。納戒之餘。專講南山律鈔。兼治涅",
    "X77n1522_016:0212c22": "槃圓音法華止觀。涉獵陰符老莊之書。模勒二王之",
    "X77n1522_016:0212c23": "筆蹟。後參禪指。頗臻其妙。會武宗惑邪說。廢大教。歎",
    "X77n1522_016:0212c24": "曰。我生不辰。有如此者。由是山棲野處。以適其變。宣",
    "X77n1522_016:0213a01": "宗時。佛法荐興。伽藍蘭若。往往脩舉。視鄉里尤甚焉。",
    "X77n1522_016:0213a02": "則達疇昔之化然也。太守韋曙加敬慕。咸通十二年。",
    "X77n1522_016:0213a03": "合郡四眾。請紹教戒。而達則嘯傲坰牧。不入城府。動",
    "X77n1522_016:0213a04": "經數載。雖貴士單事詣門。莫得而見。工詩章。喜唱和。",
    "X77n1522_016:0213a05": "用元和體。著青山履道&#x8B0C;。十五年九月十六日。方臥",
    "X77n1522_016:0213a06": "疾。因絕食七日而逝。壽七十四。臘五十一。門人會清",
    "X77n1522_016:0213a07": "等。奉柩殯于寺東南三百步。既三年。就墳建塔焉。潁",
    "X77n1522_016:0213a08": "川陳言撰銘。",
    "X77n1522_016:0213a09": "[0213a09] 讚曰。",
    "X77n1522_016:0213a10": " 法無二致  所處而尊  苟非其類  惡足&#x69E9;論",
    "X77n1522_016:0213a11": " 孔氏李氏  東國素敦  釋氏西屆  顧獨騰騫",
    "X77n1522_016:0213a12": " 以故紛紜  相率廷辯  諸公乃能  據經援典",
    "X77n1522_016:0213a13": " 摧邪黜妄  俾靡有爭  道德是治  仁義是行",
    "X77n1522_016:0213a14": " 慈悲之化  導利群生  超然三界  疇足抗衡"
}