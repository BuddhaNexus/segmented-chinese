{
    "X68n1315_038:0246a07": "古尊宿語錄卷之三十八",
    "X68n1315_038:0246a09": "襄州洞山第二代初禪師語錄",
    "X68n1315_038:0246a10": "師上堂云。楚山北面。漢水南江。擊法鼓而會禪徒。舉",
    "X68n1315_038:0246a11": "宗風而明祖道。若以揚眉瞬目。竪拳竪指。謦欬咳嗽。",
    "X68n1315_038:0246a12": "是廚中拭鉢帛。道什麼會也無。也是衲僧破草鞋。者",
    "X68n1315_038:0246a13": "瞎漢。者漆桶。是箇弄精魂鬼。總與麼。總不與麼。是東",
    "X68n1315_038:0246a14": "司頭廁籌子。以此稱提從上來事。盡是邪魔所作。謗",
    "X68n1315_038:0246a15": "大乘。滅胡種。與你天地懸殊。且道衲僧據什麼道理。",
    "X68n1315_038:0246a16": "出來對眾道看。折脚鏜子各出一隻手。貴得宗乘不",
    "X68n1315_038:0246a17": "斷。亦表叢林有人。有麼。若無。洞山不惜眉毛。打葛藤",
    "X68n1315_038:0246a18": "去也。葛藤之事。只在目前。萬象森羅。乾坤大地。百千",
    "X68n1315_038:0246a19": "諸佛。日月星辰。地獄三途。起心動念。每日經歷。皆是",
    "X68n1315_038:0246a20": "諸德自己。何不向這裏體當尋覓看。驀然覷得倜儻",
    "X68n1315_038:0246a21": "分明。不虗行脚。也自得箇安樂田地。洞山此語且作",
    "X68n1315_038:0246a22": "死馬醫。若據明眼衲僧。將草鞋驀口[祝/土]。還怪得他也",
    "X68n1315_038:0246a23": "無。怪即不怪。你道憑箇什麼。捉得將來。脚跟下推尋。",
    "X68n1315_038:0246a24": "毫末參差。搥折你脚。莫麤心好。便下座。",
    "X68n1315_038:0246b01": "上堂。良久。有僧問。列祖昇堂。人天堅請。不昧宗乘。乞",
    "X68n1315_038:0246b02": "師指示。　師云。頭鬅鬙。耳卓朔。　僧云。一句流通。人天聳",
    "X68n1315_038:0246b03": "耳。　師云。墨黲襴衫日裏曬。　進云。師唱誰家曲。宗風嗣",
    "X68n1315_038:0246b04": "阿誰。　師云。重言不當吃。　問。赤水求珠。猶是人間之寶。",
    "X68n1315_038:0246b05": "和雲唱出。猶非格外之談。未審今日將何示人。　師云。",
    "X68n1315_038:0246b06": "夜聞祭鬼鼓。朝聽上灘歌。　問。言超象表青霄外。出語",
    "X68n1315_038:0246b07": "幽玄事若何。　師云。岸上行人聲有韻。船中漁父和不",
    "X68n1315_038:0246b08": "齊。　云。幽玄事若何。　師云。鈎長線短。　問。從上來事。未有",
    "X68n1315_038:0246b09": "人當頭道得。請師當頭道。　師云。八十翁翁不拄杖。　問。",
    "X68n1315_038:0246b10": "聞師引出潭中意。直透青霄事若何。　師云。甲己之年",
    "X68n1315_038:0246b11": "丙作首。　云。今日事若何。　師云。大好雪晴。　問。如何是佛。",
    "X68n1315_038:0246b12": "　師云。麻三斤。　問。海竭人亡時如何。　師云。大難得。　云。便",
    "X68n1315_038:0246b13": "與麼去時如何。　師云。雲在青天水在瓶。　問。道本無言。",
    "X68n1315_038:0246b14": "如何理論。　師云。十里鼓。　問。如何是古佛心。　師云。巢知",
    "X68n1315_038:0246b15": "風。穴知雨。　問。牛頭未見四祖時如何。　師云。楖[木*栗]木拄",
    "X68n1315_038:0246b16": "杖。　云。見後如何。　師云。竇八布衫。　問。佛法兩字即不問。",
    "X68n1315_038:0246b17": "如何是從上來事。　師云。眼裏瞳人吹木笛。　問。百尺竿",
    "X68n1315_038:0246b18": "頭須進步。如何是進底步。　師云。炎裏放木鵝。　問。如何",
    "X68n1315_038:0246b19": "是諸佛出身處。　師云。寒山不語拾得笑。　問。纔生便死",
    "X68n1315_038:0246b20": "時如何。　師云。鍾馗解舞十八拍。　問。如何是正法眼。　師",
    "X68n1315_038:0246b21": "云。紙撚無油。　問。智不落千差。請師通不犯。　師云。蒸餅",
    "X68n1315_038:0246b22": "搵餳。　問。心未生時。法在什麼處。　師云。池中荷葉動。決",
    "X68n1315_038:0246b23": "定有魚行。　問。不當之言。請師不發。　師云。水流霧下。　云。",
    "X68n1315_038:0246b24": "誠如是言。　師云。人無遠慮。必有近憂。　云。與麼則因地",
    "X68n1315_038:0246c01": "而倒。因地而起。　師云。不當之言不發。　問。佛及涅槃。並",
    "X68n1315_038:0246c02": "為增語。理既如此。事又作麼生。　師云。釋迦老子誠實",
    "X68n1315_038:0246c03": "之言。　問。如何是禪不禪。　師云。猢猻摘仙果。　問。諸上善",
    "X68n1315_038:0246c04": "人皆說不二法門。居士默然。意旨如何。　師云。無目不",
    "X68n1315_038:0246c05": "畵眉。　問。如何是學人入理之門。　師云。陽烏啼時西嶺",
    "X68n1315_038:0246c06": "上。　問。如何是學人本源。　師云。山高雲峻。　問。心非意想。",
    "X68n1315_038:0246c07": "道絕功勳。如何是心。　師云。鷰子不入楚。　云。如何是道。",
    "X68n1315_038:0246c08": "　師云。還我話頭來。　問。幻與非幻。未是學人極則處。如",
    "X68n1315_038:0246c09": "何是入理之談。　師云。八十翁翁牙不動。　問。見境不動",
    "X68n1315_038:0246c10": "時如何。　師云。眉長三尺二。　云。如何是見境不動底事。",
    "X68n1315_038:0246c11": "　師云。鼻孔占却三畆地。　師乃云。明機自昧。息慮迷源。",
    "X68n1315_038:0246c12": "萬法同塵。語默難顯。不是情中法。莫生種種心。離此",
    "X68n1315_038:0246c13": "章句。別有商量。且道離却作麼生商量。還有委悉者",
    "X68n1315_038:0246c14": "麼。明明地揀破。明明地顯示。明明地舉唱。明明地謌",
    "X68n1315_038:0246c15": "詠。更無囊藏被蓋。純說乾爆爆地禪。若是靈利禪僧。",
    "X68n1315_038:0246c16": "纔聞舉著。便合眼卓朔地知箇落處。豈不是自家具",
    "X68n1315_038:0246c17": "眼。其柰罕遇奇人。蓋緣洞山這裏。言無味。食無味。法",
    "X68n1315_038:0246c18": "無味。無味之句。塞斷人口。兄弟。到這裏。難為湊泊。若",
    "X68n1315_038:0246c19": "向這裏覷得分明。天下尊宿到與不到。徹與不徹。總",
    "X68n1315_038:0246c20": "被你驗破。何故。蓋智有邪正。道有虗偽。多只與麼心",
    "X68n1315_038:0246c21": "機意識。認得門前屋後底。學得路布葛藤一堆一擔",
    "X68n1315_038:0246c22": "蘊在胸襟。道我會禪會道。還夢見禪道也未。喚作打",
    "X68n1315_038:0246c23": "底。不遇作家。到老只成愲懂。待到明朝後日。驀劄地",
    "X68n1315_038:0246c24": "踏著正脉。省前所行履處。方始羞見本命元辰。下座。",
    "X68n1315_038:0247a01": "上堂。時有僧問。師登文殊座。請師唱道情。　師云。天晴",
    "X68n1315_038:0247a02": "開水路。無事設曹司。　僧云。謝師指示。　師云。賣鞋老婆",
    "X68n1315_038:0247a03": "著隻履。　問。隘路不通風。如何通得信。　師云。飜著襴衫",
    "X68n1315_038:0247a04": "戴席帽。　問。如何是道。　師云。啄。　云。如何是道中人。　師云。",
    "X68n1315_038:0247a05": "失啄。　問。平常心是道。如何是平常心。　師云。路不拾遺。",
    "X68n1315_038:0247a06": "　問。和尚百年後向什麼處去。　師云。從上孔丘甲乙己。",
    "X68n1315_038:0247a07": "　云。此意如何。　師云。不會即問人。　問。如何是和尚撲不",
    "X68n1315_038:0247a08": "破底句。　師云。親。　問。劫火洞然。大千俱壞。未審這箇壞",
    "X68n1315_038:0247a09": "不壞。　師云。天降蒲薄紙。方圓一尺餘。　問。大通徹底人",
    "X68n1315_038:0247a10": "作何語話即得不傷物義。　師云。道士登醮壇。　問。澄而",
    "X68n1315_038:0247a11": "不清。混而不濁時如何。　師云。額裂幞頭。　問。萬法歸一。",
    "X68n1315_038:0247a12": "一歸何所。師竪兩指。　云。如何得歸一去。　師云。學語之",
    "X68n1315_038:0247a13": "流。　問。如何是清淨法身。　師云。烏龜不入水。陸地弄塵",
    "X68n1315_038:0247a14": "行。　問。如何是洞山圓鏡。　師云。人將語試。水將杖試。　問。",
    "X68n1315_038:0247a15": "不向心頭安了義。如何達得祖師言。　師云。六脚蜘蛛",
    "X68n1315_038:0247a16": "上板床。　問。動轉無私。如何施設。　師云。拶。　問。根本智中。",
    "X68n1315_038:0247a17": "如何趣向。　師云。把火照魚行。　問。如何是正法眼。　師云。",
    "X68n1315_038:0247a18": "郭郎鼻孔。　云。還鑒照也無。　師云。纖毫總見。　問。言不投",
    "X68n1315_038:0247a19": "機。請師提撕。　師云。六七對夜月。　問。言無朕跡。如何理",
    "X68n1315_038:0247a20": "論。　師云。鍾馗不讀書。　問。三界唯心。萬法唯識。識即不",
    "X68n1315_038:0247a21": "問。如何是心。　師云。泥裏蝦蟇雲裏走。旱地蛇師水底",
    "X68n1315_038:0247a22": "行。　問。如何是透法身句。　師云。兩箇布針三箇眼。　問。如",
    "X68n1315_038:0247a23": "何是出家。　師云。剃頭不持鉢。　師乃云。舉唱宗乘。闡揚",
    "X68n1315_038:0247a24": "大教。須得法眼精明。方能鑒辯緇素。切緣真要一源。",
    "X68n1315_038:0247b01": "水乳同器。到此難分。洞山尋常以心中眼觀身外相。",
    "X68n1315_038:0247b02": "觀之又觀。乃辯真偽。若不如是。何名善知識者。夫善",
    "X68n1315_038:0247b03": "知識者。驅耕夫之牛。奪飢人之食。方名善知識。即今",
    "X68n1315_038:0247b04": "天下。那箇是真善知識。諸德參得幾箇善知識來。也",
    "X68n1315_038:0247b05": "不是等閑。直須參教徹。覷教透。千聖莫能證明。方顯",
    "X68n1315_038:0247b06": "大丈夫兒。不見釋迦老子明星出時。豁然大悟。與大",
    "X68n1315_038:0247b07": "地眾生同時成佛。無前後際。豈不暢哉。雖然如是。若",
    "X68n1315_038:0247b08": "遇明眼衲僧。也好擗脊棒。便下座。　問。法不孤起。仗境",
    "X68n1315_038:0247b09": "方生。向上一路。請師便道。　師云。聽事不真。喚鐘作甕。",
    "X68n1315_038:0247b10": "　問。如何是道。　師云。竹竿頭上禮西方。　問。如何是洞山",
    "X68n1315_038:0247b11": "水。　師云。雲裏雹子。　云。飲者如何。　師云。大小。　問。朕兆未",
    "X68n1315_038:0247b12": "生。以何為證。　師云。烏龜背上紋。　問。金鱗不點額時如",
    "X68n1315_038:0247b13": "何。　師云。左眼半斤。右眼八兩。　問。如何是免生死底人。",
    "X68n1315_038:0247b14": "　師云。措大席帽。　問。絕功勳處。如何趣向。　師云。蟻子不",
    "X68n1315_038:0247b15": "食鐵。　問。如何是摩尼珠。　師云。手攜針筒。腰懸藥袋。　問。",
    "X68n1315_038:0247b16": "如何是大通徹人。　師云。漢高大王。　問。文殊．普賢來參",
    "X68n1315_038:0247b17": "師時何如。　師云。趂向水牯牛欄裏著。　云。與麼則和尚",
    "X68n1315_038:0247b18": "入地獄如箭射。　師云。全憑子力。　問。乾坤休駐意。宇宙",
    "X68n1315_038:0247b19": "不留心時如何。　師云。峴山亭起霧。灘峻不留船。　問。佛",
    "X68n1315_038:0247b20": "法無形。從何建立。　師云。神前木虎子。　問。諸方盡落綣",
    "X68n1315_038:0247b21": "模。請師出竅道。　師云。十八女兒不繫裙。　云。與麼則平",
    "X68n1315_038:0247b22": "地起骨堆。　師云。自領出去。　問。奔流渡刃。疾焰過風時",
    "X68n1315_038:0247b23": "如何。　師云。平常心是道。",
    "X68n1315_038:0247b24": "上堂云。言無展事。語不投機。承言者喪。滯句者迷。還",
    "X68n1315_038:0247c01": "得麼。你衲僧分上事。到者裏須具擇法眼始得。只如",
    "X68n1315_038:0247c02": "洞山與麼道。也有一場過。且道過在什麼處。　僧問。如",
    "X68n1315_038:0247c03": "何是透法身句。　師云。土星犯牛宿。　問。亡言事不到。開",
    "X68n1315_038:0247c04": "口理相乖。未審如何即是。　師云。釋迦老子頭白。　問。如",
    "X68n1315_038:0247c05": "何是衲僧本分事。　師云。雲裹楚山頭。決定多風雨。　問。",
    "X68n1315_038:0247c06": "承教有言。如人含一口水。自不能言。萬法不出於心。",
    "X68n1315_038:0247c07": "各各皆住本位。當與麼時。請師接。　師云。六隻骰子不",
    "X68n1315_038:0247c08": "成雙。　云。畢竟如何。　師云。插標嫌水淺。　問。石門遷化向",
    "X68n1315_038:0247c09": "什麼處去。　師云。麝香不合藥。　問。學人未達本源時如",
    "X68n1315_038:0247c10": "何。　師云。脚底毛生。　問。遠遠投師時如何。　師云。爭怪得",
    "X68n1315_038:0247c11": "老僧。　云。終不敢造次。　師云。恰似不齋來。　問。如何是頭",
    "X68n1315_038:0247c12": "頭物物盡底句。　師云。三歲孩兒入戲場。　問。路逢達磨",
    "X68n1315_038:0247c13": "時如何。　師云。鼻孔大小。　問。四海無浪月輪孤時如何。",
    "X68n1315_038:0247c14": "　師云。眼裏鬚眉長二尺。　問。不落心機意識。乞師一句。",
    "X68n1315_038:0247c15": "　師云。楚山入漢水。　云。未會。請師更道。　師云。湖南楂子。",
    "X68n1315_038:0247c16": "　問。不惜時機用。如何話祖宗。　師云。三箇胡桃兩塊餳。",
    "X68n1315_038:0247c17": "　問。如何是洞山劒。　師云。金州客。　云。用者如何。　師云。伏",
    "X68n1315_038:0247c18": "惟尚饗。　問。離却心機意識。請師道一句。　師云。道士著",
    "X68n1315_038:0247c19": "黃甕裏坐。　問。如何是不動底心。　師云。賜紫金魚袋。　問。",
    "X68n1315_038:0247c20": "生死海中。以何為津梁。　師云。年盡不燒錢。　問。祖師西",
    "X68n1315_038:0247c21": "來。唯傳一心。諸方為什麼各說異端。　師云。貪觀白浪。",
    "X68n1315_038:0247c22": "失却手撓。　問。龍庭金口問。如何對玉機。　師云。海底紅",
    "X68n1315_038:0247c23": "塵起。石裏瑞花生。　問。智隔千重鏁。如何擘得開。　師云。",
    "X68n1315_038:0247c24": "波斯不戴帽。　問。三乘十二分教即不問。祖師西來意。",
    "X68n1315_038:0248a01": "請師直指。　師云。小兒不著鞋。　問。如何是和尚臨機為",
    "X68n1315_038:0248a02": "人一句。　師云。官差不自由。　云。與麼則得一失一也。　師",
    "X68n1315_038:0248a03": "云。自知較多少。　問。大用現前時如何。　師云。天不長惡。",
    "X68n1315_038:0248a04": "　問。文殊問維摩。以何為入不二法門。維摩默然。未審",
    "X68n1315_038:0248a05": "意旨如何。　師云。六隻骰子一時赤。　問。如何是當處常",
    "X68n1315_038:0248a06": "湛然。　師云。淨手裝香。　云。如何是覓即知君不可見。　師",
    "X68n1315_038:0248a07": "云。觸手拈經。　問。如何是竺土大僊心。　師云。草鞋不入",
    "X68n1315_038:0248a08": "市。　問。鐵石之心。如何去得。　師云。張良下殿走。　問。如何",
    "X68n1315_038:0248a09": "是入不二法門。　師云。眉長三尺二。",
    "X68n1315_038:0248a10": "上堂云。語中有語。名為死句。語中無語。名為活句。諸",
    "X68n1315_038:0248a11": "禪德。作麼生是活句。到者裏。實難得人。若也不動一",
    "X68n1315_038:0248a12": "塵。不撥一境。見事便道答話。長老下脚不得。東西南",
    "X68n1315_038:0248a13": "北莫知多少。要得去離泥水。活人眼目。舉唱宗風。激",
    "X68n1315_038:0248a14": "揚大事。不道全無。其柰還少。即緣未達其源。落在第",
    "X68n1315_038:0248a15": "八魔境界中。識得箇不名不物。無是無非。頭頭物物。",
    "X68n1315_038:0248a16": "無不具足。道我得安樂田地。更不求餘。凡有扣擊問",
    "X68n1315_038:0248a17": "難。即敲床豎拂。更不惜。便施說。便行便用。向惡水坑",
    "X68n1315_038:0248a18": "裏頭出頭沒。弄箇無尾猢猻。到臘月三十日。鼓也打",
    "X68n1315_038:0248a19": "破。猢猻又走却了。手忙脚亂。一無所成。悔將何及。你",
    "X68n1315_038:0248a20": "若是箇衲僧。乍可凍殺餓殺。終不著你鶻臭布衫。便",
    "X68n1315_038:0248a21": "下座。　問。不犯一切。請師提綱。　師云。瘂子得夢。　問。如何",
    "X68n1315_038:0248a22": "履踐即得無譊訛。　師云。見之不取。思之千里。　問。劫火",
    "X68n1315_038:0248a23": "洞然。大千俱壞。未審什麼人為主。　師云。陳平不舉令。",
    "X68n1315_038:0248a24": "　問。如何是和尚擘不破底句。　師云。孫臏不入市。　問。如",
    "X68n1315_038:0248b01": "何是真出家。　師云。剃除鬚髮。　云。只者莫便是也無。　師",
    "X68n1315_038:0248b02": "云。因什麼五戒不持。　問。言無展事。意旨如何。　師云。漢",
    "X68n1315_038:0248b03": "江不渡船。　問。不落是非。請師道。　師云。責。　云。慈悲何在。",
    "X68n1315_038:0248b04": "　師云。苦口是良藥。　問。如何是禪。　師云。熊耳山下。　問。如",
    "X68n1315_038:0248b05": "何是無縫塔。　師云。十字路頭石師子。　問。實際本無。憑",
    "X68n1315_038:0248b06": "何建立。　師云。新豐老人八十八。　問。真源無朕兆。如何",
    "X68n1315_038:0248b07": "話祖宗。　師云。起席不謝坐。　問。如何是清淨法身。　師云。",
    "X68n1315_038:0248b08": "渤土裏雀兒。　問。如何是佛法大意。　師云。三日風。五日",
    "X68n1315_038:0248b09": "雨。　問。如何是露地白牛。　師云。針劄不入。　云。飲噉何物。",
    "X68n1315_038:0248b10": "　師云。一任東西。　問。如何是通身一句。　師云。月似彎弓。",
    "X68n1315_038:0248b11": "少雨多風。　問。萬緣俱息時如何。　師云。甕裏石人賣棗",
    "X68n1315_038:0248b12": "團。　問。如何是道。　師云。頭不梳。面不洗。　問。牛頭未見四",
    "X68n1315_038:0248b13": "祖時如何。　師云。三山帽子。大袖布衫。　云。見後如何。　師",
    "X68n1315_038:0248b14": "云。市食齋僧。　問。一言道盡時如何。　師云。吉凶不上卦。",
    "X68n1315_038:0248b15": "　問。月不當戶時如何。　師云。矮子騎馬。　問。如何是真空",
    "X68n1315_038:0248b16": "妙用。　師云。契書鐵券權為用。妙句無私也是閒。　問。絕",
    "X68n1315_038:0248b17": "點無蹤時如何。　師云。尖斗量不盡。　問。如何是學人佛",
    "X68n1315_038:0248b18": "性。　師云。來日二十七。　問。如何是衲僧本分事。　師云。駱",
    "X68n1315_038:0248b19": "駝渡漢江。　問。如何是親切一句。　師云。達磨無當門齒。",
    "X68n1315_038:0248b20": "上堂。學須實學。見須實見。若未諦見。當須克己參尋",
    "X68n1315_038:0248b21": "博問先達。稍是不得。且向洞山處討箇入路。一切塵",
    "X68n1315_038:0248b22": "剎．一切境界．一切佛界．一切眾生界．盡十方界一切",
    "X68n1315_038:0248b23": "物類。一時拈來手內。在眼睛裏。亦無來往等相。不礙",
    "X68n1315_038:0248b24": "見聞覺知。舉起一足。乾坤一時震動。行著一步。海水",
    "X68n1315_038:0248c01": "盡皆波濤湧沸。提起一足。須彌山百雜碎。唾一唾。虗",
    "X68n1315_038:0248c02": "空撲落地。諸德每日受用。還自知也無。洞山不獲已。",
    "X68n1315_038:0248c03": "且作死馬醫。對上機兄弟面前。渾成一場笑具。向他",
    "X68n1315_038:0248c04": "上機人前說箇什麼即得。挨一挨。拶一拶。喝一喝。棒",
    "X68n1315_038:0248c05": "一棒。得麼。指天指地。五言七字。得麼。好風好雨。得麼。",
    "X68n1315_038:0248c06": "如斯舉唱。遍大地攪不轉。把掃帚掃作一堆將火燒。",
    "X68n1315_038:0248c07": "把篾縛掉放江裏從他流下去。且作麼生去也。珍重。",
    "X68n1315_038:0248c08": "　問。如何是洞山境。　師云。村裏人。油葫蘆。　問。身手作罪。",
    "X68n1315_038:0248c09": "橫羅口舌時如何。　師云。看錮鏴著生鐵。　云。知過後如",
    "X68n1315_038:0248c10": "何。　師云。望煙尋食地。錯入燻皮家。　問。將何指示。令學",
    "X68n1315_038:0248c11": "人得透金塵。　師云。天子馬蹄鳴。　問。心若無事。萬法不",
    "X68n1315_038:0248c12": "生時如何。　師云。風鈴有韻真堪聽。聽得猶來曲不成。",
    "X68n1315_038:0248c13": "　云。正當與麼時。文殊．普賢在什麼處。　師云。長者八十",
    "X68n1315_038:0248c14": "一。其樹不生耳。　云。意旨如何。　師云。一不成。二不是。　問。",
    "X68n1315_038:0248c15": "如何是學人本來眼。　師云。旋風不左轉。　問。維摩掌擎",
    "X68n1315_038:0248c16": "四世界。未審維摩身在什麼處。　師云。在闍黎後底。　云。",
    "X68n1315_038:0248c17": "為什麼在學人後底。　師云。還我話頭來。　問。法無羈鏁。",
    "X68n1315_038:0248c18": "為什麼趣入却難。　師云。波斯讀梵書。　問。便與麼去。猶",
    "X68n1315_038:0248c19": "涉程途。省力處。乞師一言。　師云。腰帶不著[革*夸]。　問。如何",
    "X68n1315_038:0248c20": "是大道之源。　師云。天寬地窄。　問。一切諸佛及諸佛法",
    "X68n1315_038:0248c21": "從此經出。未審此經從什麼處出。　師云。一字不著點。",
    "X68n1315_038:0248c22": "　云。如何是一字不著點。　師云。碧眼胡僧笑點頭。　問。如",
    "X68n1315_038:0248c23": "何是離却生死底句。　師云。掃地添瓶。　問。長蛇偃月即",
    "X68n1315_038:0248c24": "不問。疋馬單鎗事如何。　師云。線大鼻孔小。　問。口欲談",
    "X68n1315_038:0249a01": "而詞喪。心欲緣而慮忘。猶是生死邊事。如何是向上",
    "X68n1315_038:0249a02": "事。　師云。阿難不持梵夾。　問。但得本。莫愁末。如何是本。",
    "X68n1315_038:0249a03": "　師云。手纖脚大。　云。如何是末。　師云。量不著。",
    "X68n1315_038:0249a04": "上堂云。洞山者裏。尋常方丈內不似諸方。一个上來。",
    "X68n1315_038:0249a05": "一个下去。啾啾唧唧地。衷私說底禪道佛法。盡是向",
    "X68n1315_038:0249a06": "你兄弟面前滿口說。滿口道。滿口拈提。滿口欒揀。無",
    "X68n1315_038:0249a07": "你左遮右掩處。一時和底飜出。諸德作麼生委悉。汝",
    "X68n1315_038:0249a08": "試對眾道看。譬如太末虫。處處泊得。不能泊於火焰",
    "X68n1315_038:0249a09": "之上。被他諸方老禿甜唇美舌說作配當。道這箇是",
    "X68n1315_038:0249a10": "禪．這箇是道．這箇是菩提涅槃．者箇是真如解脫。被",
    "X68n1315_038:0249a11": "丈二釘八尺楔。楔在眼裏。不知不覺。乍到洞山這裏。",
    "X68n1315_038:0249a12": "不知是何說話。會得麼。直饒會得真如涅槃．菩提解",
    "X68n1315_038:0249a13": "脫毫末無差也。被條繩子於脚跟下繫却。不得出離。",
    "X68n1315_038:0249a14": "若是靈利衲僧。一咬咬斷。作箇脫洒衲僧。豈不快哉。",
    "X68n1315_038:0249a15": "若三咬兩咬不斷。準前打入愲懛社裏。有什麼出頭",
    "X68n1315_038:0249a16": "時。洞山事不獲已。傍地裏為你著力。珍重。　問。如何是",
    "X68n1315_038:0249a17": "和尚接人一句。　師云。雞啼不著時。隣人半夜行。　云。如",
    "X68n1315_038:0249a18": "何領會。　師云。一任東西。　問。只與麼便請益時如何。　師",
    "X68n1315_038:0249a19": "云。千斤秤不住。　云。鳥道不存也。　師云。錯數定盤星。　問。",
    "X68n1315_038:0249a20": "說者聽者。二俱如幻。無說無聽時如何。　師云。馬趂不",
    "X68n1315_038:0249a21": "上。　云。與麼則信受奉行。　師云。還我話頭來。　問。如何理",
    "X68n1315_038:0249a22": "論即得不昧師宗。　師云。天地玄黃。　問。不變不動是何",
    "X68n1315_038:0249a23": "境界。　師云。臘月三十日。　問。如何是一真境界。　師云。衲",
    "X68n1315_038:0249a24": "僧破草鞋。　問。離却有無。請師端的。　師云。三脚鐺子無",
    "X68n1315_038:0249b01": "耳桗。　問。兩處俱亡時如何。　師云。把針失却線。　問。不歷",
    "X68n1315_038:0249b02": "古今句。請師運普音。　師云。措大騎驢。　云。與麼則學人",
    "X68n1315_038:0249b03": "側聆也。　師云。手提巾子。　問。即今心即不問。如何是本",
    "X68n1315_038:0249b04": "來心。　師云。腰長脚短。　問。不動智源。如何接物。　師云。大",
    "X68n1315_038:0249b05": "悲菩薩無手眼。　問。面前三事變。背後萬般形。如何。　師",
    "X68n1315_038:0249b06": "云。那吒不識父。　云。如何是那吒不識父。　師云。眼裏瞳",
    "X68n1315_038:0249b07": "人築氣毬。　問。匝地普天即不問。應機不失事若何。　師",
    "X68n1315_038:0249b08": "云。三白大眾。　問。如何是正法眼。　師云。六祖愛喫和羅",
    "X68n1315_038:0249b09": "飯。　問。未曾開口道。十方佛已知時如何。　師云。不來諸",
    "X68n1315_038:0249b10": "比丘。說欲及清淨。　問。生死事大。請師相救。　師云。三家",
    "X68n1315_038:0249b11": "村人失却火。　問。承古有言剎說眾生說。三世一時說",
    "X68n1315_038:0249b12": "即不無。未審為什麼人說。　師云。三頭兩面者。　云。為即",
    "X68n1315_038:0249b13": "不無。還當也無。　師云。蝦跳不出斗。　問。如何是不從師",
    "X68n1315_038:0249b14": "邊得底事。　師云。夜觀乾象。　問。釋迦以何為師即得無",
    "X68n1315_038:0249b15": "上菩提。　師云。三千條罪。莫大於不孝。　問。知有亦不立。",
    "X68n1315_038:0249b16": "妄有亦不生。正當與麼時。如何話道。　師云。六耳不同",
    "X68n1315_038:0249b17": "謀。　問。如何是大道本源。　師云。赤脚上船。　問。古鏡未磨",
    "X68n1315_038:0249b18": "時如何。　師云。三番羯磨。　云。羯磨後如何。　師云。為什麼",
    "X68n1315_038:0249b19": "五戒不持。　問。只者猶不是。如何即是。　師云。天性不喫",
    "X68n1315_038:0249b20": "酒。　問。自古及今不從人得。六祖黃梅夜聞何事。　師云。",
    "X68n1315_038:0249b21": "志公拄杖。　云。得用時如何。　師云。用那曲尺作什麼。　問。",
    "X68n1315_038:0249b22": "如何是毛吞巨海。　師云。六祖口脣大。　問。如何是會佛",
    "X68n1315_038:0249b23": "法底人。　師云。兩道行纏。　問。青青翠竹盡是真如。此理",
    "X68n1315_038:0249b24": "如何。　師云。朝遊山水。暮宿草菴。　問。自肯己常人知見。",
    "X68n1315_038:0249c01": "己不見己時如何。　師云。看錮鏴著生鐵。　問。纔伸一問。",
    "X68n1315_038:0249c02": "悔思不及。請師方便。　師云。兩得便宜。　問。如何是學人",
    "X68n1315_038:0249c03": "本分事。　師云。三脚蝦[螷卑+林]無後脚。　問。目前無朕兆。如何",
    "X68n1315_038:0249c04": "顯真宗。　師云。八十婆婆手擎扇。　問。如何是無心鏡。　師",
    "X68n1315_038:0249c05": "云。水深三尺。　云。還照學人心也無。　師云。徹膽見。　問。一",
    "X68n1315_038:0249c06": "塵纔舉。大地全收。如何是一塵。　師云。波斯上廟。　問。只",
    "X68n1315_038:0249c07": "見龜毛長。不見兔角生。請師現兔角。　師云。目裏瞳人",
    "X68n1315_038:0249c08": "築氣毬。　問。絲盡停機。是諸佛權行之義。向上事。請師",
    "X68n1315_038:0249c09": "直道。　師云。多毋失愛。　問。諸方即心即佛。未審和尚此",
    "X68n1315_038:0249c10": "間如何。　師云。無底楪子七八片。　問。如何是超毗盧。越",
    "X68n1315_038:0249c11": "釋迦之談。　師云。迦葉目視佛。",
    "X68n1315_038:0249c12": "上堂。法鼓纔動。大地全收。諸德在鼓聲裏來往。還知",
    "X68n1315_038:0249c13": "也無。對眾道看。若道不得。被洞山熱瞞。下座。",
    "X68n1315_038:0249c14": "上堂。即心即佛。破執二疑。非心非佛。止宿草菴。且居",
    "X68n1315_038:0249c15": "門外。向上一路。千聖不傳。葛藤言語。作麼生是衲僧",
    "X68n1315_038:0249c16": "分上事。良久。云。拈得出來。也是破草鞋。下座。　問。天堂",
    "X68n1315_038:0249c17": "地獄是什麼人居止。　師云。洞山。　問。如何是法身。　師云。",
    "X68n1315_038:0249c18": "穿靴水上行。　云。莫便是否。　師云。水上烏龜頭赫赤。　問。",
    "X68n1315_038:0249c19": "作止任滅。猶是禪那之病。如何免得。　師云。梵僧不袒",
    "X68n1315_038:0249c20": "肩。　問。未問未答。如何商量。　師云。持鉢不得。撲破鉢盂。",
    "X68n1315_038:0249c21": "　問。金烏出海耀天地。與此光陰事若何。　師云。崑崙渡",
    "X68n1315_038:0249c22": "海誇珍寶。波斯門下騁鬚多。",
    "X68n1315_038:0249c23": "上堂。無邊剎境。自他不隔於毫端。洞山魚鼓聲動。延",
    "X68n1315_038:0249c24": "慶白馬鷲嶺。谷隱師僧盡隊隊入僧堂裏喫飯。諸德",
    "X68n1315_038:0250a01": "識得幾箇。對眾道看。若向這裏道得。即有可良善不",
    "X68n1315_038:0250a02": "無行脚。若道不得。閻老徵你草鞋錢有日在。便下座。",
    "X68n1315_038:0250a03": "　問。超佛越祖人難得。請師一句顯根源。　師云。裁衫錯",
    "X68n1315_038:0250a04": "却領。　問。古寺清幽。如何辯主。　師云。責。　云。你何方便得",
    "X68n1315_038:0250a05": "覩慈悲。　師云。焚香胡跪。　問。不斷佛種。請師一言。　師云。",
    "X68n1315_038:0250a06": "犯著太白星。　問。遍地黃金。便與麼用時如何。　師云。滿",
    "X68n1315_038:0250a07": "天列宿。白日雨下。",
    "X68n1315_038:0250a08": "上堂。諸德提將鉢囊拄杖千鄉萬里行脚。蓋為生死",
    "X68n1315_038:0250a09": "不明。要得達法悟道。到處豈無親覲尊宿善知識。若",
    "X68n1315_038:0250a10": "為你解粘去縛。道眼分明。甄別是非。堪為師匠。即便",
    "X68n1315_038:0250a11": "抝折拄杖。高掛鉢囊。取箇徹頭。莫愁不成辦。或若開",
    "X68n1315_038:0250a12": "口動舌。說向上向下．這邊那邊．玄會妙會．道出道入．",
    "X68n1315_038:0250a13": "君臣父子．明體明用。盡是謗般若。埋沒宗風。不識好",
    "X68n1315_038:0250a14": "惡尿床鬼子。帶累後人。無有了日。拽下繩床。落脊棒",
    "X68n1315_038:0250a15": "趂出三門。再教行脚。與伊為增上緣也。與宗門出得",
    "X68n1315_038:0250a16": "氣。更向其中叉手竝脚唱諾。撮他野狐涎唾。自肯自",
    "X68n1315_038:0250a17": "重云。得和尚為我揀。為我說。得箇安樂處。還睡覺也",
    "X68n1315_038:0250a18": "未。還洒洒也未。喚作病不遇良醫。悞服他毒藥。認得",
    "X68n1315_038:0250a19": "箇驢鞍橋喚作阿爺下頷。與你本分事有什麼交涉。",
    "X68n1315_038:0250a20": "將知你一生行脚只是踏破草鞋。始終成得箇不唧",
    "X68n1315_038:0250a21": "[口*留]漢。下去。　問。尅己求真。是修行人之大錯。能辯邪正。",
    "X68n1315_038:0250a22": "猶乖道體。未審如何修證。　師云。六隻骰子一時赤。　問。",
    "X68n1315_038:0250a23": "不在內。不在外。不在中間。未審在什麼處。　師云。偏衫",
    "X68n1315_038:0250a24": "不蓋體。　問。如何是學人自己。　師云。親人不著便。　問。萬",
    "X68n1315_038:0250b01": "緣俱罷。六戶齊寧時如何。　師云。天晴不肯去。　云。便與",
    "X68n1315_038:0250b02": "麼去時如何。　師云。須待雨霖頭。　問。盡大地人來。如何",
    "X68n1315_038:0250b03": "指示。　師云。舌頭拄上[目*咢]。　問。請師出榍。　師云。七顛八倒。",
    "X68n1315_038:0250b04": "　問。心境未明時如何。　師云。吐舌至頂相。　問。大藏教是",
    "X68n1315_038:0250b05": "一場是非。學人親切請師道。　師云。有手不彈指。　問。天",
    "X68n1315_038:0250b06": "皇打典座意如何。　師云。喫酒不謝座。　問。如何是學人",
    "X68n1315_038:0250b07": "究竟事。　師云。說。　云。未審說箇什麼。　師云。泥裏撼樁。　問。",
    "X68n1315_038:0250b08": "如何趣向即得至理無差。　師云。垂鈎水上。　云。與麼則",
    "X68n1315_038:0250b09": "謬向途中枉施功。　師云。自知較一半。　問。但得本。莫愁",
    "X68n1315_038:0250b10": "末。如何是學人本。　師云。草鞋無底。　問。如何是塵劫不",
    "X68n1315_038:0250b11": "昧底事。　師云。脫衣不渡水。　問。添一減一。理歸何所。　師",
    "X68n1315_038:0250b12": "云。三年一閏。　問。真修道人不見世間過。未審世間有",
    "X68n1315_038:0250b13": "什麼過。　師云。兩人著緋。一人著皁。　問。煙雲不到處。喚",
    "X68n1315_038:0250b14": "作什麼。　師云。燒錢不及時。　云。與麼則劃地作佛像去",
    "X68n1315_038:0250b15": "也。　師云。自屎不覺臰。　問。三身中。阿那身說法。　師云。親",
    "X68n1315_038:0250b16": "言出親口。　問。如何是說底口。　師云。還我話頭來。　問。如",
    "X68n1315_038:0250b17": "何是撥塵見佛底句。　師云。楚山頭上播紅旗。　問。心不",
    "X68n1315_038:0250b18": "是佛。智不是道。還有過也無。　師云。知仙大小。　問。生死",
    "X68n1315_038:0250b19": "根源。請師指箇入路。　師云。頭破額裂。　云。學人不會。乞",
    "X68n1315_038:0250b20": "師指示。　師云。天上天下。　問。承古有言。天得一以清。地",
    "X68n1315_038:0250b21": "得一以寧。君王得一以治天下。衲僧得一時如何。　師",
    "X68n1315_038:0250b22": "云。五九四十五。太陽來入戶。　問。佛法禪道。是同是別。",
    "X68n1315_038:0250b23": "　師云。梳頭不洗面。　問。明月當空。如何鑒照。　師云。量之",
    "X68n1315_038:0250b24": "不足。　問。久淘砂磧。未覩真金。請師指示。　師云。入水不",
    "X68n1315_038:0250c01": "濕脚。　云。與麼則學人得用去也。　師云。爭柰脚板潤。　云。",
    "X68n1315_038:0250c02": "一言可以喪邦。　師云。不知是不是。是即也大奇。　問。諸",
    "X68n1315_038:0250c03": "方盡在繩墨裏。未審和尚此間如何。　師云。篙箭射須",
    "X68n1315_038:0250c04": "彌。　問。扶籬摸壁。時人盡知。諸佛正法眼。請師直指。　師",
    "X68n1315_038:0250c05": "云。夢裏打三更。　問。十二時中行住坐臥自省覺時如",
    "X68n1315_038:0250c06": "何。　師云。看人喫飯。　云。爭柰樹影不斜何。　師云。親言出",
    "X68n1315_038:0250c07": "親口。　問。一法若有。毗盧墮在凡夫。萬法若無。普賢失",
    "X68n1315_038:0250c08": "其境界。未審如何即是。　師云。眼裏瞳人築氣毬。　問。森",
    "X68n1315_038:0250c09": "羅及萬象。皆從一法所印。如何是一法。　師云。要你眼",
    "X68n1315_038:0250c10": "作什麼。　云。還許學人受用也無。　師云。可惜許。　問。金鍮",
    "X68n1315_038:0250c11": "現前。請師辯。　師云。兩脚蝦蟆吞却月。　問。的言無證時",
    "X68n1315_038:0250c12": "如何。　師云。牙疼灸左耳。　云。甘苦常言。　師云。聽事不真。",
    "X68n1315_038:0250c13": "喚鐘作甕。　問。如何是不歷巨海獲驪珠底人。　師云。四",
    "X68n1315_038:0250c14": "手八臂。　問。久昧衣珠。請師指示。　師云。磁石不攝針。　問。",
    "X68n1315_038:0250c15": "彎彎似月。廓落三星。西土即無。此間事如何。　師云。東",
    "X68n1315_038:0250c16": "南西北。　問。十二時中如何得與道相應去。　師云。拈東",
    "X68n1315_038:0250c17": "摸西。　問。從上宗乘。請師垂示。　師云。老鵶線斷。　問。一念",
    "X68n1315_038:0250c18": "未生。為什麼不見自己。　師云。劃地成牢。　問。盡未來際。",
    "X68n1315_038:0250c19": "遍法界中。盡此一句時如何。　師云。有錢千里通。無錢",
    "X68n1315_038:0250c20": "隔壁聾。",
    "X68n1315_038:0250c21": "上堂。丸丹一顆。點鐵成金。至理一言。轉凡成聖。世間",
    "X68n1315_038:0250c22": "法亦復如是。洞山且問諸德。作麼生是轉凡成聖底",
    "X68n1315_038:0250c23": "道理。試對眾道看。雖然不出頭。肚裏道了也。作麼生",
    "X68n1315_038:0250c24": "是轉凡成聖底道理。且道轉箇什麼。莫瞌睡。作麼生。",
    "X68n1315_038:0251a01": "莫是一喝一棒麼。如此見解。是街頭巷尾打鐵磬輪。",
    "X68n1315_038:0251a02": "木槵數珠念喝囉怛那行者輩見解在。你衲僧家合",
    "X68n1315_038:0251a03": "作麼生。須是具眼方能辯邪正。莫只與麼過。諸德。時",
    "X68n1315_038:0251a04": "不待人。切須努力。睡一覺起來看取是什麼道理。久",
    "X68n1315_038:0251a05": "立。珍重。　問。不與萬法為侶底人還有向上事也無。　師",
    "X68n1315_038:0251a06": "云。道士頭戴冠。　問。如何是佛。　師云。灼然諦當。　問。如何",
    "X68n1315_038:0251a07": "是三寶。　師云。商量不下。　問。如何是清淨法身。　師云。醬",
    "X68n1315_038:0251a08": "甕裏蛆兒。　問。一箭便中時如何。　師云。過。　云。過在什麼",
    "X68n1315_038:0251a09": "處。　師云。著。",
    "X68n1315_038:0251a10": "上堂。且如禪師者。須是己事分明。具擇法眼。遍參知",
    "X68n1315_038:0251a11": "識。方辯祖宗法胤。水乳岐分。若不然者。何名衲僧行",
    "X68n1315_038:0251a12": "脚。不遇師匠。最苦莫過於此。可惜許。大丈夫兒。莫隈",
    "X68n1315_038:0251a13": "隈[阿可+崔][阿可+崔]地。禪德。洞山尋常道。待我家園麥熟。事持磨",
    "X68n1315_038:0251a14": "麵作箇餕餡。屈取東西南北善知識同共一筵破除",
    "X68n1315_038:0251a15": "了。盡與伊出却釘。拔却榍。拈却炙脂帽子。脫却鶻臭",
    "X68n1315_038:0251a16": "布衫。作箇洒洒地禪師。後代學人有可依倚。豈不俊",
    "X68n1315_038:0251a17": "哉。　問。如何是洞山劒。　師云。問作什麼。　云。也要知。　師云。",
    "X68n1315_038:0251a18": "罪過。　問。如何是古佛劒。　師云。何不問。　云。用者如何。　師",
    "X68n1315_038:0251a19": "云。鉛刀子。　問。承古有言。諸旋未息。彼物先住。尚不可",
    "X68n1315_038:0251a20": "得。意旨如何。　師云。虗空擲骰子。",
    "X68n1315_038:0251a21": "上堂。莫揑目妄想。總不如是。道本無機。豈留心法。諸",
    "X68n1315_038:0251a22": "德。且作麼生領會。莫錯會好。珍重。　問。承古有言。其中",
    "X68n1315_038:0251a23": "長者子。箇箇盡無裩。如何是長者子。　師云。只你是。　云。",
    "X68n1315_038:0251a24": "是箇什麼。　師云。猫兒打筋斗。　問。如何是洞山。　師云。動",
    "X68n1315_038:0251b01": "則傾湫倒岳。不動即天地黑暗。　問。學人欲殺父殺母。",
    "X68n1315_038:0251b02": "如何下手。　師云。急。　問。非時親覲。請師一句。　師云。對眾",
    "X68n1315_038:0251b03": "作麼生舉。　云。據現定舉。　師云。放你三十棒。　云。有什麼",
    "X68n1315_038:0251b04": "罪過。　師云。罪不重科。　問。風不鳴條。雨不破塊。是什麼",
    "X68n1315_038:0251b05": "人分上事。　師云。要道即道。　云。便請道。　師云。分付不著",
    "X68n1315_038:0251b06": "人。却令道者怪。　問。久居洞中。為什麼一物全無。　師云。",
    "X68n1315_038:0251b07": "脚大木履小。　云。如何領會。　師云。直覷步。　問。如何是室",
    "X68n1315_038:0251b08": "中人。　師云。不在外。　問。壁上有一高僧至時還說法也",
    "X68n1315_038:0251b09": "無。　師云。來去不住。　問。大眾雲臻。請師略舉綱要。　師云。",
    "X68n1315_038:0251b10": "水上浮漚呈五色。海底蝦蟇叫月明。　問。洞山鬱茂。為",
    "X68n1315_038:0251b11": "什麼無味。　師云。驗在目前。　問。朗月當空是什麼人境",
    "X68n1315_038:0251b12": "界。　師云。闍黎境界。　云。為什麼日用不知。　師云。非洞山",
    "X68n1315_038:0251b13": "過。　問。如何是籠中鳥。　師云。在籠中多少時。　云。只為籠",
    "X68n1315_038:0251b14": "中鳥。　師云。却飛去。　問。學人欲伸一問。為自己不見時",
    "X68n1315_038:0251b15": "如何。　師云。無背面。　問。朗月當空。為什麼不見自己。　師",
    "X68n1315_038:0251b16": "云。近後。　問。如何是沙門行。　師云。不損人。　問。雲水是人",
    "X68n1315_038:0251b17": "遊。是什麼人能到峰頂頭。　師云。無足人能行。佛手人",
    "X68n1315_038:0251b18": "能執。　問。佛即不問。如何是法。　師云。你為什麼不出家。",
    "X68n1315_038:0251b19": "　問。無佛無人處。法從何生。　師云。你在什麼處出家。　云。",
    "X68n1315_038:0251b20": "現在目前。和尚自看。　師云。五戒也不持。　問。目覩瞿曇。",
    "X68n1315_038:0251b21": "猶如黃葉。意旨如何。　師云。襄州土宜。不出別物。　問。量",
    "X68n1315_038:0251b22": "闊無邊。為什麼不容自己。　師云。窄。　問。曹溪一句即不",
    "X68n1315_038:0251b23": "問。如何是雲門一句。　師云。天下人咬不著。　云。還當得",
    "X68n1315_038:0251b24": "生死也無。　師云。是何生死。　問。佛佛相應。祖祖相傳。未",
    "X68n1315_038:0251c01": "審相傳底事如何。　師云。此去韶州八百五十。　云。與麼",
    "X68n1315_038:0251c02": "則有口不如無聲。　師云。速須懺悔。　問。擘破成狼籍。渾",
    "X68n1315_038:0251c03": "崙又不成。藥病俱消處。便請師商量。　師云。雲生嶺上。",
    "X68n1315_038:0251c04": "水出高源。　云。與麼則師子吼也。　師云。還我師子吼來。",
    "X68n1315_038:0251c05": "　問。無心道人還有法示人也無。　師云。黑地入漆甕。　云。",
    "X68n1315_038:0251c06": "既是無法。緣何得入。　師云。到老惺惺。　問。如何是動乾",
    "X68n1315_038:0251c07": "坤底人。　師云。須彌山上打筋斗。　問。乍可永劫受沉淪。",
    "X68n1315_038:0251c08": "誓不將身求半偈。　師云。官不容針。私通車馬。　云。與麼",
    "X68n1315_038:0251c09": "則和尚容許也。　師云。且領前話。　問。大藏教是箇切脚。",
    "X68n1315_038:0251c10": "如何是字母。　師云。啞子上刀梯。　兵馬都監太保問。眼",
    "X68n1315_038:0251c11": "處入正受。諸塵三昧起。此意如何。　師云。洞山茶椀裏",
    "X68n1315_038:0251c12": "有太保。太保茶椀裏有洞山。　太保無語。將此話問尊",
    "X68n1315_038:0251c13": "宿。谷隱。云不落無言說。　延慶云。喚什麼作三昧。　師問",
    "X68n1315_038:0251c14": "僧。莫便是新到否。　僧云。是。　師云。夜來投栖處。今朝事",
    "X68n1315_038:0251c15": "如何。　僧云。今朝風較急。青山背上行。　師云。不是。更道。",
    "X68n1315_038:0251c16": "　僧云。珍重。師便打。　問。如何趣向即得至理無差。　師云。",
    "X68n1315_038:0251c17": "垂鈎水上。　云。與麼則謬向途中枉施功。　師云。自知者",
    "X68n1315_038:0251c18": "少。　問。鼓聲纔罷。大眾雲臻。學人與麼來。請師速道。　師",
    "X68n1315_038:0251c19": "云。撥雲看日暈。坐水看山行。　問。釋迦掩室於摩竭。淨",
    "X68n1315_038:0251c20": "名杜口於毗耶。猶是中下之機。向上一路。請師說破。",
    "X68n1315_038:0251c21": "　師云。玄玄無倚靠。逈逈勿人知。　問。輪王寶劒常露現",
    "X68n1315_038:0251c22": "前。輪王即不問。如何是寶劒。　師云。水裏無魚人皆信。",
    "X68n1315_038:0251c23": "空裏行船笑殺人。　問。諸佛非我道。誰是最道者。　師云。",
    "X68n1315_038:0251c24": "樓上打鼓。聽聲在外。　問。父母非我親。誰是最親者。　師",
    "X68n1315_038:0252a01": "云。瘂子買甜瓜。　問。真即幻。幻即真。離此二途。如何道。",
    "X68n1315_038:0252a02": "　師云。臨河照影。　云。與麼則叉手當胷。退身三步。　師云。",
    "X68n1315_038:0252a03": "若不同床臥。焉知被裏穿。　問。眾魔到來。如何支遣。　師",
    "X68n1315_038:0252a04": "云。鍾馗解舞十八拍。　云。還受厭禳也無。　師云。信邪倒",
    "X68n1315_038:0252a05": "見。死入地獄。　問。自知當作佛。未審什麼人證明。　師云。",
    "X68n1315_038:0252a06": "耆婆賣針筒。　問。寂寂無惺惺時如何。　師云。波斯不過",
    "X68n1315_038:0252a07": "江。　問。藤蘿高萬丈。身與白雲齊時如何。　師云。昔時東",
    "X68n1315_038:0252a08": "海曾相識。却向西山弄日頭。　問。擬問和尚。有煩尊重。",
    "X68n1315_038:0252a09": "擬欲不問。己事未明。今日上來。問即是。不問即是。　師",
    "X68n1315_038:0252a10": "云。今日敗闕。　云。為什麼如此。　師云。虗空烜赫無涯岸。",
    "X68n1315_038:0252a11": "海月圓時無別天。　問。如何是透法身句。　師云。千江有",
    "X68n1315_038:0252a12": "水千江月。萬里孤舟萬里身。　問。學人擬歸鄉。請師指",
    "X68n1315_038:0252a13": "路頭。　師云。楚山頭向東。　問。如何是祖師西來意。　師云。",
    "X68n1315_038:0252a14": "衣衫不整。　問。以字不成。八字不是。未審是什麼字。　師",
    "X68n1315_038:0252a15": "云。波斯入市。　問。大海有珠。驪龍守護時如何。　師云。困。",
    "X68n1315_038:0252a16": "　問。如何是諸佛出身處。　師云。楚山頭。　問。心外無法。不",
    "X68n1315_038:0252a17": "可所求。法內無心。不可所得。離此二途。如何是道。　師",
    "X68n1315_038:0252a18": "云。紙上畵鍾馗。　問。真空得之不空。妙有得之不有。衲",
    "X68n1315_038:0252a19": "僧得之如何。　師云。拈匙不把筯。　云。與麼則一切法常",
    "X68n1315_038:0252a20": "也。　師云。只為不常。　問。承師有言。禪子相投。西山月落。",
    "X68n1315_038:0252a21": "未審落在什麼處。　師云。手裏把釣。　問。心外觀法。法不",
    "X68n1315_038:0252a22": "際心。心內觀法。法源不達。如何是本源。　師云。面上眉",
    "X68n1315_038:0252a23": "長三尺二。　問。停真罷想時如何。　師云。水底弄傀儡。　云。",
    "X68n1315_038:0252a24": "誰是看翫者。　師云。停真罷想者。　云。與麼則大盡三十",
    "X68n1315_038:0252b01": "日。小盡二十九也。　師云。你見什麼道理。　云。某甲合喫",
    "X68n1315_038:0252b02": "和尚痛棒。　問。知而不悟時如何。　師云。草鞋[糸*(傘(企止+十)+大)]子斷。　問。",
    "X68n1315_038:0252b03": "虗空無口憑何說。　師云。木履觜長三尺二。　問。撥塵見",
    "X68n1315_038:0252b04": "佛時如何。　師云。旛竿頭上不插標。　問。德山入門便棒。",
    "X68n1315_038:0252b05": "臨濟入門便喝。未審和尚意旨如何。　師云。尖斗量不",
    "X68n1315_038:0252b06": "盡。　云。還有為人處也無。　師云。頭戴天。脚履地。　師到雲",
    "X68n1315_038:0252b07": "門。雲門問。近離什麼處。　師云。楂渡。　門云。夏在什麼處。",
    "X68n1315_038:0252b08": "　師云。湖南報慈。　門云。幾時離彼。　師云。八月二十五。　門",
    "X68n1315_038:0252b09": "云。放你三頓棒。　師晚間入室次却問。今日祗對次。蒙",
    "X68n1315_038:0252b10": "和尚放三頓棒。未審過在什麼處。　門云。江西．湖南便",
    "X68n1315_038:0252b11": "與麼商量。　師於言下大悟。遂云。他後向無人煙處卓",
    "X68n1315_038:0252b12": "箇庵子。不畜一粒米。不種一莖菜。接待十方往來。盡",
    "X68n1315_038:0252b13": "與伊抽釘拔楔。拈却炙脂帽子。脫却鶻臭布衫。教伊",
    "X68n1315_038:0252b14": "洒洒地作箇衲僧。豈不俊哉。　門云。你身如椰子大。開",
    "X68n1315_038:0252b15": "得許大口。",
    "X68n1315_038:0252b16": "上堂。洞山普樂。無言展托。終日現前。誰知適莫。無遮",
    "X68n1315_038:0252b17": "無障。不知不覺。更有一言。乾乾爆爆。",
    "X68n1315_038:0252b18": "歌頌",
    "X68n1315_038:0252b19": "隨物通真頌(并序)",
    "X68n1315_038:0252b20": "至大莫若於道。至廣莫若於法。無言表而不顯於道。",
    "X68n1315_038:0252b21": "無物象而不出於法。且夫眾生浩浩。窮本末以何歸。",
    "X68n1315_038:0252b22": "處處忙忙。據生死而何托。洞山聊述一頌。提舉大綱。",
    "X68n1315_038:0252b23": "號隨物通真。頌曰。",
    "X68n1315_038:0252b24": "現在目前。何易何難。將何指陳。表法無言。物之有物。",
    "X68n1315_038:0252c01": "言之有言。明明無礙。了了無邊。見之成道。不用再三。",
    "X68n1315_038:0252c02": "物物是我。河沙體全。法法無法。言無可言。眼見耳聞。",
    "X68n1315_038:0252c03": "白日青天。東西南北。竺土大僊。印之可印。燈之燈傳。",
    "X68n1315_038:0252c04": "著衣喫飯。文殊普賢。手提巾子。赤脚上船。是水是火。",
    "X68n1315_038:0252c05": "本絕諸緣。禪僧座主。庶民大官。寬衣大袖。窄領布衫。",
    "X68n1315_038:0252c06": "接延賓客。對答語言。高之與下。不在詐言。上徹天界。",
    "X68n1315_038:0252c07": "下透黃泉。不是別物。古聖皆傳。得之可保。見之安然。",
    "X68n1315_038:0252c08": "今之浪說。出自無端。更有一言。好看好看。",
    "X68n1315_038:0252c09": "明道頌",
    "X68n1315_038:0252c10": "大道坦然。廓落無邊。了了虗徹。寂然何安。含容妙用。",
    "X68n1315_038:0252c11": "隨物方圓。自本心法。眾生迷源。道無別道。玄無別玄。",
    "X68n1315_038:0252c12": "向說不信。須要攀緣。識心是佛。了即是安。心將何識。",
    "X68n1315_038:0252c13": "識者何心。心識兩亡。見道在先。從古至今。體自如然。",
    "X68n1315_038:0252c14": "凡聖共有。沙界同源。前賢後哲。悟此而傳。著衣喫飯。",
    "X68n1315_038:0252c15": "語默言詮。不是別物。是箇癡頑。怏須提取。勿放狂顛。",
    "X68n1315_038:0252c16": "巧施妙句。廣引多般。揚眉瞬目。閃爍機關。以此為解。",
    "X68n1315_038:0252c17": "千山萬山。人迷逐物。切要自看。自看得力。諸聖准則。",
    "X68n1315_038:0252c18": "行住坐臥。皆承恩力。成佛作祖。越此不得。不得伊何。",
    "X68n1315_038:0252c19": "要你消磨。坐看北斗。立覷黃河。天南海北。於我於何。",
    "X68n1315_038:0252c20": "明明了了。你何不曉。惺惺皎皎。於何不照。世界根源。",
    "X68n1315_038:0252c21": "眾生祖老。終日現在。名名善巧。說之已說。聽亦甚好。",
    "X68n1315_038:0252c22": "會與不會。任自長保。",
    "X68n1315_038:0252c23": "真讚",
    "X68n1315_038:0252c24": "一巧一拙。誰許甄別。青山白雲。兒孫皆說。窈窕邪身。",
    "X68n1315_038:0253a01": "頭尖鼻缺。斫額看魚。焚香祭獺。",
    "X68n1315_038:0253a02": "又。",
    "X68n1315_038:0253a03": "空生幻身。幻滅空存。谷傳其聲。鐘受其音。取之寫邈。",
    "X68n1315_038:0253a04": "號之曰神。一言纔發。四驥難尋。月之有水。鏡之有塵。",
    "X68n1315_038:0253a05": "不可虗傳。洞山之真。",
    "X68n1315_038:0253a06": "又。",
    "X68n1315_038:0253a07": "身不奇兮貌不揚。語不異兮法不藏。滿天星宿兮月",
    "X68n1315_038:0253a08": "中月。白日金烏兮海岳彰。",
    "X68n1315_038:0253a09": "又。",
    "X68n1315_038:0253a10": "我教不寫又被寫。我教不圖又被圖。可惜半匹青絲",
    "X68n1315_038:0253a11": "絹。畵了令人笑一場。",
    "X68n1315_038:0253a12": "又。",
    "X68n1315_038:0253a13": "月兔走入海。日烏飛上山。見此若不會。虗度幾千年。",
    "X68n1315_038:0253a14": "色空頌",
    "X68n1315_038:0253a15": "眼病生色。空病仍存。真空真色。日月乾坤。白日買賣。",
    "X68n1315_038:0253a16": "夜裏屈人。東西南北。碧眼胡僧。",
    "X68n1315_038:0253a17": "示徒頌",
    "X68n1315_038:0253a18": "洞山寂寞。無可依托。禪子相投。西山月落。",
    "X68n1315_038:0253a19": "提綱頌",
    "X68n1315_038:0253a20": "洞山月冷雪漫漫。綠水清風刮骨寒。言談語句無滋",
    "X68n1315_038:0253a21": "味。釋迦達磨海東邊。",
    "X68n1315_038:0253a22": "投機頌",
    "X68n1315_038:0253a23": "向你道。泄天機。我不會。汝惺惺。徧法界。何不明。開眼",
    "X68n1315_038:0253a24": "睡。悟即驚。好問伊。是阿誰。共商量。莫相悞。快道取。者",
    "X68n1315_038:0253b01": "眾生。",
    "X68n1315_038:0253b02": "剪商量頌",
    "X68n1315_038:0253b03": "見非言說知。真語即是非。畵龍頭似馬。那箇得便宜。",
    "X68n1315_038:0253b04": "指話會頌",
    "X68n1315_038:0253b05": "洞山語孤孤。言淡人難措。舉目會宗風。辜負西來祖。",
    "X68n1315_038:0253b06": "指通機頌",
    "X68n1315_038:0253b07": "洞山寂寞。一無可有。無味之句。塞斷人口。",
    "X68n1315_038:0253b08": "明心頌",
    "X68n1315_038:0253b09": "禪不禪。律不律。赤脚著鞋水上立。大洋海底黑雲生。",
    "X68n1315_038:0253b10": "回頭西山日初出。",
    "X68n1315_038:0253b11": "因事頌",
    "X68n1315_038:0253b12": "五臺山上雲蒸飯。佛殿階前狗尿天。幡竿頭上煎[飢几+追]",
    "X68n1315_038:0253b13": "子。三箇猢猻夜簸錢。",
    "X68n1315_038:0253b14": "牛兒頌",
    "X68n1315_038:0253b15": "自牧一牛兒。出入無欄圈。放在芳草中。毛色方能顯。",
    "X68n1315_038:0253b16": "朝去無人趂。暮歸無人喚。其力不可當。有角無鼻綣。",
    "X68n1315_038:0253b17": "不使任從伊。使著隨人轉。天下無荒田。盡是此牛變。",
    "X68n1315_038:0253b18": "有人若覓伊。走去天涯畔。牽來似諸人。問汝見不見。",
    "X68n1315_038:0253b19": "隨牛狗兒",
    "X68n1315_038:0253b20": "家有一狗兒。駭小人難見。終日隨牛去。未省使人喚。",
    "X68n1315_038:0253b21": "見客不作聲。見人偏能善。擬議上門來。早是輸他便。",
    "X68n1315_038:0253b22": "好好報禪師。須著精神看。任汝靈利人。不覺為死漢。",
    "X68n1315_038:0253b23": "法身頌",
    "X68n1315_038:0253b24": "法身寥廓徧河沙。萬象森羅共一家。法法盡含真妙",
    "X68n1315_038:0253c01": "用。莫將眼病見空花。",
    "X68n1315_038:0253c02": "報身頌",
    "X68n1315_038:0253c03": "報身具足無窮體。現用分明勿是非。悟了始知言無",
    "X68n1315_038:0253c04": "異。休將巧妙用心機。",
    "X68n1315_038:0253c05": "化身頌",
    "X68n1315_038:0253c06": "化身來往任縱橫。隱顯諸緣應萬機。只這見心非不",
    "X68n1315_038:0253c07": "見。剛須見外強生疑。",
    "X68n1315_038:0253c08": "又述一頌",
    "X68n1315_038:0253c09": "洞山有一語。道得無用處。對面共商量。脫衫著却袴。",
    "X68n1315_038:0253c10": "又。",
    "X68n1315_038:0253c11": "道本無言詮。言詮非本妙。對面共商量。誰人能得了。",
    "X68n1315_038:0253c12": "又。",
    "X68n1315_038:0253c13": "洞山有一言。對答須提舉。瞪目若思量。者漢去去去。",
    "X68n1315_038:0253c14": "彭殿直問。和尚年多少。師有頌",
    "X68n1315_038:0253c15": "一臘更一臘。相續已年高。住持無別物。化導勿劬勞。",
    "X68n1315_038:0253c16": "勸人常有語。不用苦忉忉。只為他不信。佛大即泥多。",
    "X68n1315_038:0253c17": "十心頌",
    "X68n1315_038:0253c18": "心是春。普雨山河及大地。澀酸鹹淡甘與苦。盡受春",
    "X68n1315_038:0253c19": "功滋助力。",
    "X68n1315_038:0253c20": "心是水。任器方圓與寬窄。或直隨人得濁惡。諸般皆",
    "X68n1315_038:0253c21": "盡法王法。",
    "X68n1315_038:0253c22": "心是火。熱得眾生煩惱果。枝枝葉葉普皆榮。開得心",
    "X68n1315_038:0253c23": "蓮花一朵。",
    "X68n1315_038:0253c24": "心是秤。萬戶千門同共用。纖毫輕重自低昂。便合自",
    "X68n1315_038:0254a01": "知不高穩。",
    "X68n1315_038:0254a02": "心是尺。示與世人生條直。莫教指下有推那。地獄三",
    "X68n1315_038:0254a03": "塗難得出。",
    "X68n1315_038:0254a04": "心是斗。量盡天涯是非口。堆山積岳在心思。死後波",
    "X68n1315_038:0254a05": "吒親自受。",
    "X68n1315_038:0254a06": "心是燈。照見人間黑暗。心指教直行不能行。須作欺",
    "X68n1315_038:0254a07": "瞞地獄因。",
    "X68n1315_038:0254a08": "心是鏡。照破人間邪與正。對面言談恰似直。背後猶",
    "X68n1315_038:0254a09": "來黑似漆。",
    "X68n1315_038:0254a10": "心是道。凡聖同居月皓皓。只於閙處證菩提。便合如",
    "X68n1315_038:0254a11": "來真正道。",
    "X68n1315_038:0254a12": "心是師。條貫六賊不暫離。時時呼喚在目前。纔使出",
    "X68n1315_038:0254a13": "門不柰伊。",
    "X68n1315_038:0254a14": "廓書狀上頌",
    "X68n1315_038:0254a15": "十載學玄微。今朝方息機。洞山一句子。落處少人知。",
    "X68n1315_038:0254a16": "師却問。作麼生是洞山一句子。　書云。逼塞虗空。　師云。",
    "X68n1315_038:0254a17": "大好少人知。　書却問。作麼生是洞山一句子。　師云。峴",
    "X68n1315_038:0254a18": "山亭上無字碑。",
    "X68n1315_038:0254a20": "古尊宿語錄卷之三十八"
}