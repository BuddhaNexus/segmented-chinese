{
    "T48n2016_065:0780a02": "宗鏡錄卷第六十五",
    "T48n2016_065:0780a04": "慧日永明寺主智覺禪師延壽集",
    "T48n2016_065:0780a05": "[0780a05] 夫能所之見。則心境宛然。聖人知見。如何甄",
    "T48n2016_065:0780a06": "別。[0780a06] 答。雙照有空。不住內外。似谷答聲而絕",
    "T48n2016_065:0780a07": "慮。如鏡鑒像而無心。妙湛圓明。寂而常照。故",
    "T48n2016_065:0780a08": "云常在正念。亦名正知。非是有念有知。亦非",
    "T48n2016_065:0780a09": "無念無知。有無皆想。俱非正知。但無念而照。",
    "T48n2016_065:0780a10": "名曰正知。若唯無念。寂而失照。若但照體。照",
    "T48n2016_065:0780a11": "而失寂。並稱不正。正在雙行。還原集云。聖人",
    "T48n2016_065:0780a12": "有二種用心。一不見一切物皆空。唯見於空。",
    "T48n2016_065:0780a13": "不見一切物。二見一切物即空。了了見一切",
    "T48n2016_065:0780a14": "有。不住於有。了了見一切空。不住於空。雙照",
    "T48n2016_065:0780a15": "有無。分別宛然。而無念動。猶如明鏡。&#x89A9;其色",
    "T48n2016_065:0780a16": "像。一切皆於中現。用心亦爾。得其妙性起",
    "T48n2016_065:0780a17": "照。照見一切。了了知無所知。了了見無能見。",
    "T48n2016_065:0780a18": "無能。不廢常見。見性。既常。無一間斷。分明徹",
    "T48n2016_065:0780a19": "照十方。淨無瑕穢。內外圓明。廓周法界。亦名",
    "T48n2016_065:0780a20": "毘盧遮那無障礙眼。圓滿十方。照見一切佛",
    "T48n2016_065:0780a21": "剎。即此義也。所以達人見聞。不落能所。既非",
    "T48n2016_065:0780a22": "是有見。亦非無見。但不生二相。常合真空。是",
    "T48n2016_065:0780a23": "以全色為眼。常見色而無緣。全眼為色。恒稱",
    "T48n2016_065:0780a24": "見而非我。以色是所緣之境。眼是能緣之根。",
    "T48n2016_065:0780a25": "今即是眼。故無緣也。又眼是我能見。今全為",
    "T48n2016_065:0780a26": "色。正見之時。即非我也。則色心無二能所非",
    "T48n2016_065:0780a27": "殊。所以影公頌云。法性不並真。聖賢無異道。",
    "T48n2016_065:0780a28": "故大集經云。慧燈三昧者。即是諸法無二相",
    "T48n2016_065:0780a29": "也。無二相者。不在有無。不出有無。夫有無者。",
    "T48n2016_065:0780b01": "以惑情所執。有無皆失。理。無惑計。有無皆真。",
    "T48n2016_065:0780b02": "是知諸法。非實非虛。非空非有。若無於有。不",
    "T48n2016_065:0780b03": "成於無。若無於無。不成於有。有無交徹。萬化",
    "T48n2016_065:0780b04": "齊融。又約聖人親證見聞之境。有其四種。所",
    "T48n2016_065:0780b05": "以大涅槃經云。約佛妙證。有四種聞。一不聞。",
    "T48n2016_065:0780b06": "聞二不聞不聞。三聞不聞。四聞聞。台教釋云。",
    "T48n2016_065:0780b07": "初入證道。修道忽謝。無所可有。名為不聞。真",
    "T48n2016_065:0780b08": "明豁開。無所不照。即是於聞。故名不聞。聞證",
    "T48n2016_065:0780b09": "得如是大般涅槃。無有聞相。故名不聞不",
    "T48n2016_065:0780b10": "聞。證起惑滅。名聞不聞。寂而常照。隨扣則應。",
    "T48n2016_065:0780b11": "名曰聞聞。初句證智。次句證理。第三句證斷。",
    "T48n2016_065:0780b12": "第四句證應。若事若理。智斷自他。於初智證",
    "T48n2016_065:0780b13": "之中。具足無缺。此一妙證。盡涅槃海。復次不",
    "T48n2016_065:0780b14": "聞聞。是證了因。聞不聞。是證緣因。不聞不",
    "T48n2016_065:0780b15": "聞。是證正因。聞聞。是證境界。乃至明四種。生",
    "T48n2016_065:0780b16": "生。生不生。不生生。不生不生。亦同四種聞義。",
    "T48n2016_065:0780b17": "一生生。是因緣所生法。二生不生。是我說即",
    "T48n2016_065:0780b18": "是空。三不生生。是亦名為假名。四不生不生。",
    "T48n2016_065:0780b19": "是亦名中道義。若能了此四生之無生。方達",
    "T48n2016_065:0780b20": "聖人見聞之境。是以不取不捨。達一道之原。",
    "T48n2016_065:0780b21": "非有非空。見諸法之實。如肇論云。且夫心之",
    "T48n2016_065:0780b22": "有也。以其有有。有自不有。故聖心不有。有不",
    "T48n2016_065:0780b23": "有有。故有無有。有無有故。則無無。無。無故。聖",
    "T48n2016_065:0780b24": "心不有不無。不有不無故。其神乃虛。何者。夫",
    "T48n2016_065:0780b25": "有也。無也。心之影響也。言也。象也。影響之所",
    "T48n2016_065:0780b26": "攀緣也。有無既廢。則心無影響。影響既淪。則",
    "T48n2016_065:0780b27": "言象莫測。言象莫測。則道絕群方。道絕群方。",
    "T48n2016_065:0780b28": "故能窮靈極數。窮靈極數。乃曰妙盡。妙盡之",
    "T48n2016_065:0780b29": "道。本乎無寄。夫無寄在乎冥寂。冥寂故。虛以",
    "T48n2016_065:0780c01": "謂之。妙盡在乎極數。極數故。數以應之。數以",
    "T48n2016_065:0780c02": "應之。故動與事會。虛以謂之。故道超名外。道",
    "T48n2016_065:0780c03": "超名外。因謂之無。動與事會。因謂之有。謂之",
    "T48n2016_065:0780c04": "有者。應夫有為。強謂之然耳。彼何然哉。故經",
    "T48n2016_065:0780c05": "云。聖智無知。而無所不知。無為而無所不為。",
    "T48n2016_065:0780c06": "此無相寂然之道。豈曰有而為有。無而為無。",
    "T48n2016_065:0780c07": "動而乖靜。靜而廢用耶。而今之談者。多即言",
    "T48n2016_065:0780c08": "以定旨。尋大方而徵隅。懷前識以標玄。存所",
    "T48n2016_065:0780c09": "存之必當。是以聞聖有知。謂之有心。聞聖無",
    "T48n2016_065:0780c10": "知。謂等大虛。有無之境。邊見所存。豈是處中",
    "T48n2016_065:0780c11": "莫二之道乎。何者。萬物雖殊。然性本常一。不",
    "T48n2016_065:0780c12": "可而物。然非不物。可物於物。則名相異陳。不",
    "T48n2016_065:0780c13": "物於物。則物而即真。是以聖人不物於物。不",
    "T48n2016_065:0780c14": "非物於物。不物於物。物非有也。不非物於物。",
    "T48n2016_065:0780c15": "物非無也。非有所以不取。非無所以不捨。不",
    "T48n2016_065:0780c16": "捨故。妙存則真。不取故。名相靡因。名相靡因。",
    "T48n2016_065:0780c17": "非有知也。妙存即真。非無知也。故經云。般若",
    "T48n2016_065:0780c18": "於諸法。無取無捨。無知無不知。此攀緣之外。",
    "T48n2016_065:0780c19": "絕心之域。而欲以有無詰者。不亦遠乎。釋曰。",
    "T48n2016_065:0780c20": "夫說有說無。是心之影響。豈當真實乎。若能",
    "T48n2016_065:0780c21": "窮其靈智之原。極乎心數之表。則可妙盡其",
    "T48n2016_065:0780c22": "道矣。自然真心無寄。不屬有無。不以有。故虛",
    "T48n2016_065:0780c23": "以謂之。不以無。故數以應之。然此猶是強言。",
    "T48n2016_065:0780c24": "則聖智無心於彼此。故云聖人不物於物。不",
    "T48n2016_065:0780c25": "非物於物。不物於物。故名相靡因者。以不取",
    "T48n2016_065:0780c26": "諸法。無法當情。則名相無因得起。不非物",
    "T48n2016_065:0780c27": "於物。故妙存即真者。以不捨諸法故。無法可",
    "T48n2016_065:0780c28": "捨。則見諸法之實性。湛然常住。妙體恒真。此",
    "T48n2016_065:0780c29": "真實甚深般若。豈在即言審定。隨意思量。說",
    "T48n2016_065:0781a01": "有說無。非有非無之所能及。故云此攀緣之",
    "T48n2016_065:0781a02": "外。絕心之域。而欲以有無詰者。不亦遠乎。應",
    "T48n2016_065:0781a03": "當妙證之時。自然明了。[0781a03] 問。此佛之知見。如",
    "T48n2016_065:0781a04": "何開示悟入。[0781a04] 答。若約教。天台文句疏。配圓教",
    "T48n2016_065:0781a05": "四位。開即十住。示即十行。悟即十向。入即十",
    "T48n2016_065:0781a06": "地。華嚴記釋大意云。謂開除惑障。顯示真",
    "T48n2016_065:0781a07": "理。令悟體空。證入心體。若禪門南北二宗釋",
    "T48n2016_065:0781a08": "者。北宗云。智用是知。慧用是見。心不起名",
    "T48n2016_065:0781a09": "智。智能知五根。不動名慧。慧能見。是佛知見。",
    "T48n2016_065:0781a10": "心不動是開。開者。開方便門。色不動是示。示",
    "T48n2016_065:0781a11": "者。示真實相。悟即妄念不生。入即萬境常寂。",
    "T48n2016_065:0781a12": "南宗云。眾生佛智。妄隔不見。但得無念。即本",
    "T48n2016_065:0781a13": "來自性寂靜。為開。寂靜體上。自有本智。以本",
    "T48n2016_065:0781a14": "智能見本來自性寂靜。名示。既得指示。即見",
    "T48n2016_065:0781a15": "本性。佛與眾生本來無異。為悟。悟後於一切",
    "T48n2016_065:0781a16": "有為無為。有佛無佛。常見本性。自知妄想無",
    "T48n2016_065:0781a17": "性。自覺聖智。是故菩薩。前聖所知。轉相傳授。",
    "T48n2016_065:0781a18": "即是入義。海龍王經云。心不住內。亦不遊外。",
    "T48n2016_065:0781a19": "識無所住。度於一切墮顛倒者。乃至見諸法",
    "T48n2016_065:0781a20": "寂。觀諸法默。諸法寂寞。無行無處。諸法澹然。",
    "T48n2016_065:0781a21": "無所成就。普觀諸法。皆已如是。如是觀者。是",
    "T48n2016_065:0781a22": "為法觀。法觀如是。不見諸法之所歸趣。其有",
    "T48n2016_065:0781a23": "見法而不觀者。不以見法而成觀也。無求無",
    "T48n2016_065:0781a24": "曉。不知不見。是為見法。法華經云。不得諸法。",
    "T48n2016_065:0781a25": "不知不見。亦不分別。是男是女。又昔人云。亦",
    "T48n2016_065:0781a26": "無見。亦無聞。無見無聞真見聞。又肇法師云。",
    "T48n2016_065:0781a27": "閉智塞聰。獨覺冥冥者矣。如是則默契寂知。",
    "T48n2016_065:0781a28": "俱通宗鏡矣。所以首楞嚴經云。佛告阿難。吾",
    "T48n2016_065:0781a29": "復問汝。諸世間人說我能見。云何名見。云何",
    "T48n2016_065:0781b01": "不見。阿難言。世人因於日月燈光。見種種相。",
    "T48n2016_065:0781b02": "名之為見。若復無此三種光明。則不能見。阿",
    "T48n2016_065:0781b03": "難。若無明時名不見者。應不見暗。若必見",
    "T48n2016_065:0781b04": "暗。此但無明。云何無見。阿難。若在暗時。不見",
    "T48n2016_065:0781b05": "明故。名為不見。今在明時。不見暗相。還名不",
    "T48n2016_065:0781b06": "見。如是二相。俱名不見。若復二相自相陵奪。",
    "T48n2016_065:0781b07": "非汝見性。於中暫無。如是則知。二俱名見。云",
    "T48n2016_065:0781b08": "何不見。是故阿難。汝今當知。見明之時。見",
    "T48n2016_065:0781b09": "非是明。見暗之時。見非是暗。見通之時。見非",
    "T48n2016_065:0781b10": "是通。見塞之時。見非是塞。四義成就。汝復",
    "T48n2016_065:0781b11": "應知。見見之時。見非是見。見猶離見。見不",
    "T48n2016_065:0781b12": "能及。云何復說因緣自然。及和合相。[0781b12] 問。聖",
    "T48n2016_065:0781b13": "人見實相之妙色。惑情還見不。[0781b13] 答。唯見不",
    "T48n2016_065:0781b14": "實。不見不實之實。如見杌為賊。不見杌也。又",
    "T48n2016_065:0781b15": "如一真空理。見成二諦。若世人知者。名為世",
    "T48n2016_065:0781b16": "俗諦。出世人知。名第一義。其所知處。未必懸",
    "T48n2016_065:0781b17": "殊。其所知境。各從心現。如&#x7796;目見明珠有纇。",
    "T48n2016_065:0781b18": "淨眼觀瑩淨無瑕。美惡唯自見殊。珠體本末",
    "T48n2016_065:0781b19": "如一。[0781b19] 問。眾生不見實色者。凡有所見。還成",
    "T48n2016_065:0781b20": "妄不。[0781b20] 答。雖然不實。亦不成妄。如見杌為賊。",
    "T48n2016_065:0781b21": "賊何所有。以無體故。華嚴經頌云。若能了邪",
    "T48n2016_065:0781b22": "法。如實不顛倒。知妄本自真。見佛即清淨。起",
    "T48n2016_065:0781b23": "信論云。雖有染心。而常恒不變。法藏和尚云。",
    "T48n2016_065:0781b24": "眾生異見不妄。所以從凡願求佛地。若異見",
    "T48n2016_065:0781b25": "妄。終不從凡趣真佛地。何以故。眾生界即佛",
    "T48n2016_065:0781b26": "界。佛界即眾生界。是以從凡入聖。從聖現凡。",
    "T48n2016_065:0781b27": "名字有差。一體不動。然此宗鏡錄。唯論一實。",
    "T48n2016_065:0781b28": "如法華經以實相為體。此實之一字。雖普該",
    "T48n2016_065:0781b29": "萬法。以是彼之體性故。統論其宗。即不簡真",
    "T48n2016_065:0781c01": "偽。若以見解智證論之。則須分優劣。以情",
    "T48n2016_065:0781c02": "懷取捨。智有淺深故。法華玄義云。夫正體玄",
    "T48n2016_065:0781c03": "絕。一往難知。又邪小之名。亂於正大。譬如魚",
    "T48n2016_065:0781c04": "目。混雜明珠。故須簡偽。即為六意。一就凡簡。",
    "T48n2016_065:0781c05": "二就外簡。三就小簡。四就偏簡。五就譬簡。六",
    "T48n2016_065:0781c06": "就悟簡。一就凡簡者。釋論云。世典亦稱實者。",
    "T48n2016_065:0781c07": "乃護國治家稱實也。外道亦稱實者。邪智僻",
    "T48n2016_065:0781c08": "解謂為實也。小乘稱實者。厭苦穌息。以偏真",
    "T48n2016_065:0781c09": "為實也。如是等。但有實名。而無其義。何者。世",
    "T48n2016_065:0781c10": "間妖幻道術。亦稱為實。多是鬼神媚法。此法",
    "T48n2016_065:0781c11": "入心。迷醉狂亂。自衒善好。謂勝真實。立異動",
    "T48n2016_065:0781c12": "眾。示奇特相。髑髏盛屎。約多人前。張口大",
    "T48n2016_065:0781c13": "咽。或生魚臭肉。增狀哺食。或裸形弊服。誇傲",
    "T48n2016_065:0781c14": "規矩。或直來直去。不問不答。種種譎詭&#x8A43;誘",
    "T48n2016_065:0781c15": "無智。令信。染惑著。已求脫叵得。內則病害其",
    "T48n2016_065:0781c16": "身。外則誅家滅族。禍延親里。現受眾苦。後受",
    "T48n2016_065:0781c17": "地獄長夜之苦。生生障道。無解脫期。此乃世",
    "T48n2016_065:0781c18": "間現見。何實可論。鈍使愛論攝。若周孔經籍。",
    "T48n2016_065:0781c19": "治法禮法。兵法醫法。天文地理。八卦五行。世間",
    "T48n2016_065:0781c20": "墳典。孝以治家。忠以治國。各親其親。各子其",
    "T48n2016_065:0781c21": "子。敬上愛下。仁義揖讓。安于百姓。霸立社",
    "T48n2016_065:0781c22": "稷。若失此法。強者陵弱。天下燋遑。民無聊",
    "T48n2016_065:0781c23": "生。鳥不暇栖。獸不暇伏。若依此法。天下太平。",
    "T48n2016_065:0781c24": "牛馬內向。當知此法。乃是愛民治國。而稱為",
    "T48n2016_065:0781c25": "實。金光明經云。釋提桓因。種種勝論。即其",
    "T48n2016_065:0781c26": "義也。蓋十善意耳。修十善。上符天心。諸天歡",
    "T48n2016_065:0781c27": "喜。求天然報。此法為勝。故言勝論耳。又大梵",
    "T48n2016_065:0781c28": "天王說出欲論。即是修定。出欲淤泥。亦是愛",
    "T48n2016_065:0781c29": "論攝耳。世又方術。服藥長生。鍊形易色。飛仙",
    "T48n2016_065:0782a01": "隱形者。稱此藥方。祕要真實。此亦愛論鈍使",
    "T48n2016_065:0782a02": "攝耳。二就外簡者。即是外道典籍也。若服藥",
    "T48n2016_065:0782a03": "求知。聰利明達。推尋道理。稱此藥方。為勝為",
    "T48n2016_065:0782a04": "實者。藥力薄知。不能鑒遠。觸藥則失。藥歇",
    "T48n2016_065:0782a05": "則失。亦非實也。若此間莊老。無為無欲。天真",
    "T48n2016_065:0782a06": "虛靜。息諸誇仙。棄世絕智等。直是虛無。其抱",
    "T48n2016_065:0782a07": "尚不出單四見外。何關聖法。縱令出單四見",
    "T48n2016_065:0782a08": "外。尚墮複四見中。見網中行。非解脫道。若外",
    "T48n2016_065:0782a09": "國論力。受梨唱募。撰五百明難。其一云。瞿曇",
    "T48n2016_065:0782a10": "為一究竟道。為眾多究竟道。佛言。但一究竟",
    "T48n2016_065:0782a11": "道。論力云。諸師各各說究竟道。佛指鹿頭。汝",
    "T48n2016_065:0782a12": "識其人不。論力言。識究竟道中。其為第一。佛",
    "T48n2016_065:0782a13": "言。若其得究竟道。云何自捨其道。為我弟子",
    "T48n2016_065:0782a14": "耶。論力即悟。歎佛法中。獨一究竟道。又如長",
    "T48n2016_065:0782a15": "爪云。一切論可破。一切語可轉。觀諸法實相。",
    "T48n2016_065:0782a16": "于久不得一法入心。釋論云。長爪執亦無見。",
    "T48n2016_065:0782a17": "又云。亦計不可說見。如斯流類。百千萬種。虛",
    "T48n2016_065:0782a18": "妄戲論。為惑流轉。見網浩然。邪智瀾漫。觸境",
    "T48n2016_065:0782a19": "生著。或時&#x8975;牒。有無為有。無有為無。乃至有",
    "T48n2016_065:0782a20": "非有非無為有。無非有非無為無。百千番牒。",
    "T48n2016_065:0782a21": "悉皆見倒。生死諸邊。非真實也。大涅槃經云。",
    "T48n2016_065:0782a22": "被無明枷。繫生死柱。遶二十五有。不能得脫。",
    "T48n2016_065:0782a23": "即此義也。三就小簡者。聲聞法中。亦云離有",
    "T48n2016_065:0782a24": "離無。名聖中道。大集經云。拘&#x96A3;如沙門。最初",
    "T48n2016_065:0782a25": "獲得真實之知見。然小乘不運大悲。不濟眾",
    "T48n2016_065:0782a26": "生。功德力薄。不求作佛。不深窮實相。則智慧",
    "T48n2016_065:0782a27": "劣弱。雖云離有離無。名聖中道。乃以斷常二",
    "T48n2016_065:0782a28": "見邊真諦。為中道。無漏慧。名為見。證涅槃法。",
    "T48n2016_065:0782a29": "名為知。雖斷見思。除滅分段。而住草庵。非究",
    "T48n2016_065:0782b01": "竟理。對前生死有邊。即涅槃無邊。二俱可破",
    "T48n2016_065:0782b02": "可壞。非真實道故。不名實相也。四就偏簡者。",
    "T48n2016_065:0782b03": "諸大乘經。共二乘經人。帶方便說者。名字既",
    "T48n2016_065:0782b04": "同。義須分別。如摩訶衍中云。三乘之人。同以",
    "T48n2016_065:0782b05": "無言說道斷煩惱。中論云。諸法實相。三人共",
    "T48n2016_065:0782b06": "得者。二乘之人。雖共稟無言說道。自求出苦。",
    "T48n2016_065:0782b07": "無大悲心。得空則止。鈍根菩薩亦爾。利根",
    "T48n2016_065:0782b08": "菩薩。大悲心。為物。深求實相。共實相者。智如",
    "T48n2016_065:0782b09": "螢火。是故非實。不共實相。智如日光。是故為",
    "T48n2016_065:0782b10": "實。大涅槃經云。第一義空。名為智慧。二乘但",
    "T48n2016_065:0782b11": "空。空無智慧。菩薩得不但空。即中道慧。即此",
    "T48n2016_065:0782b12": "慧寂而常照。二乘但得其寂。不得寂照。故非",
    "T48n2016_065:0782b13": "實相。菩薩得寂。又得寂照。即是實相。見不空",
    "T48n2016_065:0782b14": "者。復有多種。一見不空。次第斷結。從淺至深。",
    "T48n2016_065:0782b15": "此乃相似之實。非正實也。二見不空。具一切",
    "T48n2016_065:0782b16": "法。初阿字門。則解一切義。即中即假即空。不",
    "T48n2016_065:0782b17": "一不異。無三無一。二乘但一即。別教但二即。",
    "T48n2016_065:0782b18": "圓具三即。三即真實相也。釋論云。何等是實",
    "T48n2016_065:0782b19": "相。謂菩薩入於一相。知無量相。無量相又入",
    "T48n2016_065:0782b20": "一相。二乘但入一相。不能知無量相。別教",
    "T48n2016_065:0782b21": "雖入一相。又入無量相。不能更入一相。利根",
    "T48n2016_065:0782b22": "菩薩。空。故入一相。即假。故知無量相。即中。更",
    "T48n2016_065:0782b23": "入一相。如此菩薩。深求智度大海。一心即三。",
    "T48n2016_065:0782b24": "是真實相體也。華嚴不共二乘。但約菩薩。三",
    "T48n2016_065:0782b25": "智次第得。亦非正實。不次第得者。是正實也。",
    "T48n2016_065:0782b26": "若方等中。四人得三智。三人為虛。一人為實。",
    "T48n2016_065:0782b27": "大品三慧。說三智。屬三人。前二不深求。淺而",
    "T48n2016_065:0782b28": "非實。後一人深求一心三智。是故是實。此經",
    "T48n2016_065:0782b29": "云。汝實我子。無復四三之人。十方諦求。更無",
    "T48n2016_065:0782c01": "餘乘。但一實相智。決了聲聞法。但說無上道。",
    "T48n2016_065:0782c02": "純是一實體也。大涅槃經云。一實諦者。則無",
    "T48n2016_065:0782c03": "有有無。有無無二故。名一實諦。又一實諦。名",
    "T48n2016_065:0782c04": "無虛偽。又一實諦。無有顛倒。又一實諦。非魔",
    "T48n2016_065:0782c05": "所說。又一實諦。名常樂我淨。常樂我淨。無空",
    "T48n2016_065:0782c06": "假中之異。異則為二。二故非一實諦。一實諦",
    "T48n2016_065:0782c07": "即空即假即中。無異無二故。名一實諦。若有",
    "T48n2016_065:0782c08": "三異。即為虛偽。虛偽之法。不名一實諦。無三",
    "T48n2016_065:0782c09": "異故。即一實諦。若異即是顛倒。顛倒未破。非",
    "T48n2016_065:0782c10": "一實諦。無三異故。無顛倒。無顛倒故。名一實",
    "T48n2016_065:0782c11": "諦。異者不名一乘。三法不異。具足圓滿。名為",
    "T48n2016_065:0782c12": "一乘。是乘高廣。眾寶莊校。故名一實諦。魔雖",
    "T48n2016_065:0782c13": "不證別異空假。而能說別異空假。若空假中",
    "T48n2016_065:0782c14": "不異者。魔不能說。魔不能說。名一實諦。若空",
    "T48n2016_065:0782c15": "假中。異者。名顛倒。不異者。名不顛倒。不顛倒",
    "T48n2016_065:0782c16": "故。無煩惱。無煩惱故。名為淨。無煩惱則無業。",
    "T48n2016_065:0782c17": "無業故名為我。無業故無報。無報故名樂。無",
    "T48n2016_065:0782c18": "報則無生死。無生死則名常。常樂我淨。名一",
    "T48n2016_065:0782c19": "實諦。一實諦者。即是實相。實相者。即經之正",
    "T48n2016_065:0782c20": "體也。如是實相。即空。即假。即中。即空故。破一",
    "T48n2016_065:0782c21": "切凡夫愛論。一切外道見論。即假故。破三藏",
    "T48n2016_065:0782c22": "四門小實。破三人共見小實。即中故。破次第",
    "T48n2016_065:0782c23": "偏實。無復諸顛倒小偏等因果四諦之法。亦",
    "T48n2016_065:0782c24": "無小偏等三寶之名。唯有實相因果四諦三",
    "T48n2016_065:0782c25": "寶。宛然具足。亦具諸方便因果四諦三寶。何",
    "T48n2016_065:0782c26": "以故。實相是法界海故。唯此三諦。即真實相",
    "T48n2016_065:0782c27": "也。又開次第之實。即是圓實。證道。是同故。又",
    "T48n2016_065:0782c28": "開三人共得實。深求即到底故。又開三藏三",
    "T48n2016_065:0782c29": "實。決了聲聞法。又開諸見論實。於見不動。而",
    "T48n2016_065:0783a01": "修道品故。又開諸愛論實。魔界即佛界故。行",
    "T48n2016_065:0783a02": "於非道。通達佛道。一切諸法中。悉有安隱性。",
    "T48n2016_065:0783a03": "即絕待明實。是經體也。五譬簡者。今借三",
    "T48n2016_065:0783a04": "喻。正顯偽真。兼明開合破會等意。一譬三獸",
    "T48n2016_065:0783a05": "渡河。同入於水。三獸有強弱。河水有底岸。兔",
    "T48n2016_065:0783a06": "馬力弱。雖濟彼岸浮淺不深。又不到底。大象",
    "T48n2016_065:0783a07": "力強俱得底岸。三獸喻三人。水喻即空。底喻",
    "T48n2016_065:0783a08": "不空。二乘智少。不能深求。喻如兔馬。菩薩智",
    "T48n2016_065:0783a09": "深。喻如大象。水軟喻空。同見於空。不見不空。",
    "T48n2016_065:0783a10": "底喻實相。菩薩獨到。智者見空。及與不空。到",
    "T48n2016_065:0783a11": "又二種。小象但到底泥。大象深到實土。別智",
    "T48n2016_065:0783a12": "雖見不空。歷別非實。圓不空。窮顯真實。如是",
    "T48n2016_065:0783a13": "喻者。非但簡破兔馬二乘非實。亦簡小象不",
    "T48n2016_065:0783a14": "空非實。乃取大象不空。為此經體也。此約",
    "T48n2016_065:0783a15": "空中共為真諦。作如此簡也。二譬頗梨如",
    "T48n2016_065:0783a16": "意。兩珠相似。形類欲同。而頗梨但空。不能雨",
    "T48n2016_065:0783a17": "寶。如意珠亦雨寶。頗梨無寶。以喻偏空。如意",
    "T48n2016_065:0783a18": "能雨。以喻中道。此就有無合為俗。簡偽顯真。",
    "T48n2016_065:0783a19": "今經體同如意也。又但約一如意珠為譬者。",
    "T48n2016_065:0783a20": "得珠不知力用。唯珠而已。智者得之。多有所",
    "T48n2016_065:0783a21": "獲。二乘得空。證空休息。菩薩得空。方便利益。",
    "T48n2016_065:0783a22": "普度一切。此就含中真諦。簡其得失也。今",
    "T48n2016_065:0783a23": "經如智者得如意珠。以為經體。三譬如&#x945B;石",
    "T48n2016_065:0783a24": "中金。愚夫無識。視之謂石。擲在糞穢。都不領",
    "T48n2016_065:0783a25": "錄。賈客得之。鎔出其金。保重而已。金匠得之。",
    "T48n2016_065:0783a26": "造作種種釵釧環璫。仙客得之。鍊為金丹。飛",
    "T48n2016_065:0783a27": "天入地。捫摸日月。變通自在。愚人喻一切凡",
    "T48n2016_065:0783a28": "夫。雖具實相。不知修習。賈客喻二乘。但斷煩",
    "T48n2016_065:0783a29": "惱礦。保即空金。更無所為。金匠喻別教菩薩。",
    "T48n2016_065:0783b01": "善巧方便。知空非空。出假化物。莊嚴佛土。成",
    "T48n2016_065:0783b02": "就眾生。仙客喻圓教菩薩。即事而真。初發心",
    "T48n2016_065:0783b03": "時。便成正覺。得一身無量身。普應於一切。今",
    "T48n2016_065:0783b04": "經但取金丹實相。以為體也。就同而為喻。從",
    "T48n2016_065:0783b05": "初至後。同是於金。凡夫圓教。俱是實相也。就",
    "T48n2016_065:0783b06": "異為喻者。初石異金。次金異器。器異丹。丹色",
    "T48n2016_065:0783b07": "淨徹。類若清油。柔軟妙好。豈同鐶釧。狀乖色",
    "T48n2016_065:0783b08": "別。故不一種。此就與奪破會。簡其得失。引此",
    "T48n2016_065:0783b09": "三喻者。前喻根性。根性有淺深。淺得其空。深",
    "T48n2016_065:0783b10": "得其假。又得其中。次喻三情。初情但出苦。不",
    "T48n2016_065:0783b11": "志求佛道。見真即息。次情歷別不能圓修。後",
    "T48n2016_065:0783b12": "者廣大遍法界求。第三喻三方便。二乘方便",
    "T48n2016_065:0783b13": "少。守金而住。別教方便弱上能嚴飾營生。圓",
    "T48n2016_065:0783b14": "教方便深。故能吞雲納漢。今明此經實相之",
    "T48n2016_065:0783b15": "體。如大象得底。堅不可壞。以譬體妙。圓珠普",
    "T48n2016_065:0783b16": "雨。譬其用妙。巧智成仙譬其宗妙。如此三譬。",
    "T48n2016_065:0783b17": "即是三德。不縱不橫。名為大乘。於大乘中。別",
    "T48n2016_065:0783b18": "指真性。以為經體。六就悟簡者。夫法相真",
    "T48n2016_065:0783b19": "正。誠如上說。行未會理。豈得名諦。徒勞四說。",
    "T48n2016_065:0783b20": "逐語生迷。聞粖謂軟。聞雪謂冷。聞貝謂[革*卬]。聞",
    "T48n2016_065:0783b21": "鵠謂動。終不能見乳之真色。情闇夜遊。何能",
    "T48n2016_065:0783b22": "見諦。叫喚求食。無有飽理。執己為實。餘是妄",
    "T48n2016_065:0783b23": "語。此有彼無。是非互起。更益流動。云何名",
    "T48n2016_065:0783b24": "諦。若欲見諦。慚愧有差。若苦到懺悔。機感諸",
    "T48n2016_065:0783b25": "佛。禪慧開發。觀心明淨。信解虛融。爾時猶名",
    "T48n2016_065:0783b26": "闇中見杌髣&#x9AF4;不明。人木蟲塵。尚不了了。若",
    "T48n2016_065:0783b27": "能安忍。法愛不生。無明豁破。如明鏡。不動。淨",
    "T48n2016_065:0783b28": "水無波。魚石色像。任運自明。清淨心常一。如",
    "T48n2016_065:0783b29": "是尊妙人。則能見般若。金[鎞-囟+(奐-大)]抉眼。一指二指",
    "T48n2016_065:0783c01": "三指分明。爾時見色。言有亦是。言無亦是。云",
    "T48n2016_065:0783c02": "何為有。的的之色。與眼相應。諦諦之理。與智",
    "T48n2016_065:0783c03": "相稱。名之為有。云何為無。無堅冷軟動之相。",
    "T48n2016_065:0783c04": "名之為無。論云。一切實。一切非實。亦實亦",
    "T48n2016_065:0783c05": "不實。非實非不實。如是皆名諸法之實相。如",
    "T48n2016_065:0783c06": "舍利弗云。安住實智中。我定當作佛。為天人",
    "T48n2016_065:0783c07": "所敬。爾時乃可謂。永盡滅無餘。是名真實見",
    "T48n2016_065:0783c08": "體。故涅槃經云。八千聲聞。於法華經中見如",
    "T48n2016_065:0783c09": "來性。如秋收冬藏。更無所作。約理明無所作。",
    "T48n2016_065:0783c10": "此是究竟之理也。約教無所作。聞此教已。更",
    "T48n2016_065:0783c11": "不他聞也。約行無所作者。修此行已。更不改",
    "T48n2016_065:0783c12": "轍。如是等種種無所作義。略而言之。隨智妙",
    "T48n2016_065:0783c13": "悟。得見經體。當以隨智妙悟意。歷諸諦境中。",
    "T48n2016_065:0783c14": "節節有隨情。隨情智。隨智種種分別。簡餘情",
    "T48n2016_065:0783c15": "想。唯取隨智明見經體也。[0783c15] 問。唯識正理。我法",
    "T48n2016_065:0783c16": "本空。眾生妄執我法二心。從何而起。[0783c16] 答。從",
    "T48n2016_065:0783c17": "六七二識。緣識所起。唯識論云。諸心心所。依",
    "T48n2016_065:0783c18": "他起故。亦如幻事。非真實有。為遣妄執心心",
    "T48n2016_065:0783c19": "所外實有境故。說唯有識。若執唯識真實有",
    "T48n2016_065:0783c20": "者。如執外境。亦是法執。然諸法執。略有二種。",
    "T48n2016_065:0783c21": "一者俱生。二者分別。俱生法執。無始時來。虛",
    "T48n2016_065:0783c22": "妄熏習內因力故。恒與身俱。不待邪教及邪",
    "T48n2016_065:0783c23": "分別。任運而轉。故名俱生。此有二種。一者常",
    "T48n2016_065:0783c24": "相續。在第七識。緣第八識。起自心相。執為實",
    "T48n2016_065:0783c25": "法。二者間斷。在第六識。緣識所變蘊處界相。",
    "T48n2016_065:0783c26": "或總或別。起自心相。執為實法。此二法執。",
    "T48n2016_065:0783c27": "細故難斷。後十地中。數數修習緣法空觀。方能",
    "T48n2016_065:0783c28": "除滅。分別法執。亦由現在外緣力故。非與身",
    "T48n2016_065:0783c29": "俱。要待邪教及邪分別。然後方起。故名分別。",
    "T48n2016_065:0784a01": "唯在第六意識中。有此亦二種。一緣邪教所",
    "T48n2016_065:0784a02": "說蘊處界相。起自心相。分別計度。執為實法。",
    "T48n2016_065:0784a03": "二緣邪師所說自性等相。起自心相。分別計",
    "T48n2016_065:0784a04": "度。執為實法。此二法執&#x9E81;故易斷。入初地時。",
    "T48n2016_065:0784a05": "觀一切法。法空真如。即能除滅。如是所說一",
    "T48n2016_065:0784a06": "切法執。自心外法。或有或無。自心內法。一切",
    "T48n2016_065:0784a07": "皆有。是故法執。皆緣自心內法。一切皆有。是",
    "T48n2016_065:0784a08": "故法執。皆緣自心所現似法。執為實有。然似",
    "T48n2016_065:0784a09": "法相。從緣生故。是如幻有。所執實法。妄計度",
    "T48n2016_065:0784a10": "故。決定非有。故世尊說。慈氏當知。諸識所緣。",
    "T48n2016_065:0784a11": "唯識所現。依他起性。如幻事等。如是外道餘",
    "T48n2016_065:0784a12": "乘。所執。離識我法。皆非實有。故心心所。決定",
    "T48n2016_065:0784a13": "不用外色等法。為所緣緣。緣用必依實有體",
    "T48n2016_065:0784a14": "故。釋云。若執唯識真實有者。如執外境。亦是",
    "T48n2016_065:0784a15": "法執者。由是理故。但應遣彼心外之境。同兔",
    "T48n2016_065:0784a16": "角無。能緣彼心。如幻事有。故少分不同。非謂",
    "T48n2016_065:0784a17": "即心。亦名實有。又夫心外執我執法者。有其",
    "T48n2016_065:0784a18": "兩種。一者如外道等。執離心等。別有一物。是",
    "T48n2016_065:0784a19": "常是一名之為我。此乃是妄計所執。其體都",
    "T48n2016_065:0784a20": "無。二者&#x758E;所緣緣。本質之法。能緣之心親緣",
    "T48n2016_065:0784a21": "之不著。亦名心外。此是依他。其體是有。[0784a21] 問。",
    "T48n2016_065:0784a22": "六七二識。執生我見。能起計處。於心內外。云",
    "T48n2016_065:0784a23": "何有無。[0784a23] 答。論云。如是所說一切我執。自心",
    "T48n2016_065:0784a24": "外蘊或有或無者。釋云。能緣緣不著處。皆名",
    "T48n2016_065:0784a25": "心外。第七計我心外唯有。第六計我心外之",
    "T48n2016_065:0784a26": "蘊。或是於無。論云。自心內蘊一切皆有者。親",
    "T48n2016_065:0784a27": "所緣也。不問即離。計為我者。影像必有。故無",
    "T48n2016_065:0784a28": "有少法能取少法。唯有自心還取自心。故皆",
    "T48n2016_065:0784a29": "緣蘊。此皆辯我所依也。論云。是故我執。皆緣",
    "T48n2016_065:0784b01": "無常五取蘊相。妄執為我者。結成前義。影像",
    "T48n2016_065:0784b02": "相分。必是蘊故。緣此為我。義顯大乘親緣。於",
    "T48n2016_065:0784b03": "無心不生也。成所緣緣。必有法故。論云。然諸",
    "T48n2016_065:0784b04": "蘊相從緣生故。是如幻有。妄所執我橫計度",
    "T48n2016_065:0784b05": "故。決定非有。又諸外道等。多於心王計為主",
    "T48n2016_065:0784b06": "宰。作者受者。由不能知本無自性。隨緣流轉",
    "T48n2016_065:0784b07": "故。大寶積經。佛言。迦葉。譬如咽塞病。即能斷",
    "T48n2016_065:0784b08": "命。如是迦葉。一切見中。唯有我見。即時能斷",
    "T48n2016_065:0784b09": "於智慧命。故知法我見者。違現量境。障法空",
    "T48n2016_065:0784b10": "智。人我見者。為生死根。斷智慧命。不入宗鏡。",
    "T48n2016_065:0784b11": "二患難消。[0784b11] 問。我法各以何為義。[0784b11] 答。我者。",
    "T48n2016_065:0784b12": "是主宰二義。我有自在力。宰割斷力。義同我",
    "T48n2016_065:0784b13": "故。主是我體。宰是我所。或是我用。法者。則",
    "T48n2016_065:0784b14": "是軌持。軌謂軌範。可生物解。持謂任持。不捨",
    "T48n2016_065:0784b15": "自相。[0784b15] 問。我是主宰義者。主宰二義。各屬何",
    "T48n2016_065:0784b16": "識。須知有我之病原。方施無我之妙藥。[0784b16] 答。",
    "T48n2016_065:0784b17": "主是俱生我。無分別故。屬第七識我。宰是分",
    "T48n2016_065:0784b18": "別我。有割斷故。屬第六識我。[0784b18] 問。凡有施為。",
    "T48n2016_065:0784b19": "無非我為主宰。云何言一切唯是識乎。[0784b19] 答。",
    "T48n2016_065:0784b20": "西天外道。多執身有神我。故能使身動作。若",
    "T48n2016_065:0784b21": "無神我。誰使身耶。龍樹菩薩破云。心是識相。",
    "T48n2016_065:0784b22": "自能使身。不待神也。如火性能燒物。非假於",
    "T48n2016_065:0784b23": "人。密嚴經云。阿賴耶識。恒與一切染淨之法。",
    "T48n2016_065:0784b24": "而作所依。是諸聖人。現法樂住三昧之境。人",
    "T48n2016_065:0784b25": "天等趣。諸佛國土。悉以為因。常以諸乘而作",
    "T48n2016_065:0784b26": "種性。若能了悟。即成佛道。一切眾生。有具功",
    "T48n2016_065:0784b27": "德。威力自在。乃至有生險難之處。阿賴耶識。",
    "T48n2016_065:0784b28": "恒住其中。作所依止。此是眾生無始時界諸",
    "T48n2016_065:0784b29": "業習氣。能自增長。亦能增長餘之七識。由是",
    "T48n2016_065:0784c01": "凡夫執為所作。能作內我。諸仁者。意在身中。",
    "T48n2016_065:0784c02": "如風速轉。業風吹種。遍在諸根。七識同時。如",
    "T48n2016_065:0784c03": "浪而起。外道所計勝性。微塵。自在等。悉是清",
    "T48n2016_065:0784c04": "淨阿賴耶識。諸仁者。阿賴耶識。由先業力。及",
    "T48n2016_065:0784c05": "愛為因。成就世間若干品類。妄計之人。執為",
    "T48n2016_065:0784c06": "作者。楞伽經云。觀諸眾生。如死屍無知。以妄",
    "T48n2016_065:0784c07": "想故。見有往來。若離妄想。如彼死屍。無鬼入",
    "T48n2016_065:0784c08": "中。是知人亦如是。但有四大。無人入中。[0784c08] 大",
    "T48n2016_065:0784c09": "智度論問云。有出入氣。則是我相。視眴壽命",
    "T48n2016_065:0784c10": "心。苦樂愛憎精勤等。是我相。若無我。誰有是",
    "T48n2016_065:0784c11": "出入息。視眴壽命心。苦樂愛憎精勤等。當知",
    "T48n2016_065:0784c12": "有我在內動發。故壽命心。亦是我法。若無我。",
    "T48n2016_065:0784c13": "如牛無御。有我。故能制心入法。不為放逸。若",
    "T48n2016_065:0784c14": "無我者。誰制御心。受苦樂者是我。若無我者。",
    "T48n2016_065:0784c15": "為如樹木。則不應別苦樂。愛憎。精勤亦如是。",
    "T48n2016_065:0784c16": "我雖微細。不可以五情知。因是相故。可知為",
    "T48n2016_065:0784c17": "有。[0784c17] 答曰。是諸相。皆是識相。有識。則有出入息",
    "T48n2016_065:0784c18": "視眴壽命等。若識離身。則無。汝若云我常遍",
    "T48n2016_065:0784c19": "故。死人亦應有視眴出入息壽命等。復次出",
    "T48n2016_065:0784c20": "入息等。是色法。隨心風力。故動發。此是識相。",
    "T48n2016_065:0784c21": "非我相。壽命是心相應行。亦是識相。[0784c21] 問曰。若",
    "T48n2016_065:0784c22": "入無心定中。或眠無夢時。息亦出入有壽",
    "T48n2016_065:0784c23": "命。何以故。言皆是識相。[0784c23] 答曰。無心定等。識",
    "T48n2016_065:0784c24": "雖暫無。不久必還生。識不捨身故。有識時多。",
    "T48n2016_065:0784c25": "無識時少。是故名識相。如人出行。不得言其",
    "T48n2016_065:0784c26": "家無主。苦樂憎愛精勤等。是心相應。共緣隨",
    "T48n2016_065:0784c27": "心。行心有故便有。心無故便無。以是故是",
    "T48n2016_065:0784c28": "識相。非我相。又云。復次四大。及造色圍虛空。",
    "T48n2016_065:0784c29": "故名為身。是中內外入因緣和合。生識種。身",
    "T48n2016_065:0785a01": "得是種。和合。作種種事。言語坐起去來。空六",
    "T48n2016_065:0785a02": "種和合中。強名為男。強名為女。若六種是男。",
    "T48n2016_065:0785a03": "應有六男。不可以一作六六作一。既於地種",
    "T48n2016_065:0785a04": "中無男女相。乃至識種。亦無男女相。若各各",
    "T48n2016_065:0785a05": "中無。和合中亦無。如六狗各各不能生師子。",
    "T48n2016_065:0785a06": "和合亦不能生。無性故。[0785a06] 問。經說所有我見。",
    "T48n2016_065:0785a07": "一切皆緣五取蘊起。實我若無。云何得有憶",
    "T48n2016_065:0785a08": "識誦習恩怨等事。若實無我。憶識等事不成。",
    "T48n2016_065:0785a09": "誰為主宰。[0785a09] 答。五蘊之法。約眾生界說。情有",
    "T48n2016_065:0785a10": "邊事。以智推檢。五蘊俱空。經云。是身如聚沫。",
    "T48n2016_065:0785a11": "不可撮摩。即色蘊空。是身如泡。不得久立。即",
    "T48n2016_065:0785a12": "受蘊空。是身如焰從渴愛生。即想蘊空。是",
    "T48n2016_065:0785a13": "身如芭蕉。中無有堅。即行蘊空。是身如幻。從",
    "T48n2016_065:0785a14": "顛倒起。即識蘊空。五蘊既空。誰為主宰。所有",
    "T48n2016_065:0785a15": "分別。是妄識攀緣。言語去來。唯風力所轉。離",
    "T48n2016_065:0785a16": "情執外。中間唯有空性。故知我但有名。名亦",
    "T48n2016_065:0785a17": "無性。名體俱空。我法何有。唯識論云。又諸",
    "T48n2016_065:0785a18": "所執。實有。我體。為有作用。為無作用。若有作",
    "T48n2016_065:0785a19": "用。如手足等。應是無常。若無作用。如兔角等。",
    "T48n2016_065:0785a20": "應非實我。故所執我。二俱不成。又憶識等事。",
    "T48n2016_065:0785a21": "皆從本識熏習之力而得成就。乃至所執實",
    "T48n2016_065:0785a22": "我。既常無變。後應如前。是事非有。前應如後。",
    "T48n2016_065:0785a23": "是事非無。以後與前。體無別故。若謂我用。前",
    "T48n2016_065:0785a24": "後變易。非我體者。理亦不然。用不離體。應常",
    "T48n2016_065:0785a25": "有故。體不離用。應非常故。然諸有情。各有本",
    "T48n2016_065:0785a26": "識。一類相續任持種子。與一切法更互為因。",
    "T48n2016_065:0785a27": "熏習力故。得有如是憶識等事。故寶積經偈",
    "T48n2016_065:0785a28": "云。法同草木無覺知。若離於心不可得。眾生",
    "T48n2016_065:0785a29": "自性無所有。一切諸法亦如是。若現在陰入",
    "T48n2016_065:0785b01": "界。是念念不住。何以故。世法無有一念住者。",
    "T48n2016_065:0785b02": "若有一念。是一念中住。亦有生住滅。是生住",
    "T48n2016_065:0785b03": "滅。亦復不住。如生住滅中。有內外陰界入。是",
    "T48n2016_065:0785b04": "內外陰界入。亦有生住滅。若如是不住者。即",
    "T48n2016_065:0785b05": "是非我。非我所。又佛言。從本已來。無我無人。",
    "T48n2016_065:0785b06": "無有丈夫。但是內心見有我人。內心起時。彼",
    "T48n2016_065:0785b07": "已害我。即名為害。乃至是中。無有一法。和",
    "T48n2016_065:0785b08": "合聚集。決定成就。得名為佛。名法。名僧。名父。",
    "T48n2016_065:0785b09": "名母。名阿羅漢。定可取者。又頌云。俯仰屈申",
    "T48n2016_065:0785b10": "立去來。瞻視言語中無實。風依識故有所作。",
    "T48n2016_065:0785b11": "是識滅相念念無。彼此男女有我心。無智慧",
    "T48n2016_065:0785b12": "故妄見有。骨鎖相連皮肉覆。機關動作如木",
    "T48n2016_065:0785b13": "人。內雖無實外似人。譬如熱金投水中。亦如",
    "T48n2016_065:0785b14": "野火焚竹林。因緣和合有聲出。華嚴經頌云。",
    "T48n2016_065:0785b15": "菩薩一切業果報。悉為無盡智所印。如是無",
    "T48n2016_065:0785b16": "盡自性盡。是故無盡方便滅。菩薩觀心不在",
    "T48n2016_065:0785b17": "外。亦復不得在於內。知其心性無所有。我法",
    "T48n2016_065:0785b18": "皆離永寂滅。彼諸佛子如是知。一切法性常",
    "T48n2016_065:0785b19": "空寂。無有一法能造作。同於諸佛悟無我。大",
    "T48n2016_065:0785b20": "集經云。若復有言。眼色因緣。故有我者。是義",
    "T48n2016_065:0785b21": "不然。何以故。眼中無我。色亦如是。而和合中。",
    "T48n2016_065:0785b22": "亦復無我。和合因緣。生於眼識。如是識中。亦",
    "T48n2016_065:0785b23": "復無我。風中空中。悉亦無我。如是推尋。竟不",
    "T48n2016_065:0785b24": "可得。此識但是十二因緣。猶環流轉。離十二",
    "T48n2016_065:0785b25": "因緣。識不可見。但因識生名色。乃至則有衰",
    "T48n2016_065:0785b26": "老。及以病死。如是等法。因眼識。生。而是眼識。",
    "T48n2016_065:0785b27": "非東方來。南西北方。四維上下。亦復如是。所",
    "T48n2016_065:0785b28": "因之念。生根識者。是念亦滅。眼識不住。第二",
    "T48n2016_065:0785b29": "念中。亦不語念。汝住我滅。而是滅法。亦非復",
    "T48n2016_065:0785c01": "去至十方面。亦復不專一處住止。是故諸法。",
    "T48n2016_065:0785c02": "因緣故生。若離因緣。則不得生。因因緣生。因",
    "T48n2016_065:0785c03": "因緣滅。如是因緣。名相續法。是故當知。實無",
    "T48n2016_065:0785c04": "有我。而是因緣。亦無作者。無有受者。無有起",
    "T48n2016_065:0785c05": "者。無他起者。是故無我。若無我者。我既是空。",
    "T48n2016_065:0785c06": "我所亦空。何以故。然體性爾故。是故眼性無",
    "T48n2016_065:0785c07": "我我所。無有積聚。非合非散。即生滅故。一",
    "T48n2016_065:0785c08": "切諸法。亦復如是。是風因緣。亦入根中。左旋",
    "T48n2016_065:0785c09": "右轉。清淨照了。彼風如幻。亦不可捉。又雖似",
    "T48n2016_065:0785c10": "有能作所作。二事相成。但從緣生。俱無自性。",
    "T48n2016_065:0785c11": "不知唯識之人。盡執為實我。如大涅槃經云。",
    "T48n2016_065:0785c12": "佛言。比丘。譬如二手相拍。聲出其中。我亦如",
    "T48n2016_065:0785c13": "是。",
    "T48n2016_065:0785c14": "宗鏡錄卷第六十五"
}