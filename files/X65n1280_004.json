{
    "X65n1280_004:0135a03": "天童和尚闢妄救略說卷之四",
    "X65n1280_004:0135a05": "侍者 真啟 編",
    "X65n1280_004:0135a06": "六祖下",
    "X65n1280_004:0135a07": "▲南嶽懷讓禪師[0135a07] 六祖嗣。金州杜氏子。唐儀鳳二年",
    "X65n1280_004:0135a08": "四月八日降生。有白氣上屬天。太史奏之高宗。宗問。",
    "X65n1280_004:0135a09": "是何祥乎。對曰。國之法器。不染世榮。宗傳&#x52C5;金州太",
    "X65n1280_004:0135a10": "守韓。偕親往存慰。年十歲。惟樂佛書。有玄靜三藏。告",
    "X65n1280_004:0135a11": "師父母曰。此子若出家。必獲上乘。廣度眾生。至垂拱",
    "X65n1280_004:0135a12": "三年。年十五。依荊州玉泉寺弘景律師出家。通天二",
    "X65n1280_004:0135a13": "年。受戒。習毗尼藏。一日歎曰。夫出家者。當為無為法。",
    "X65n1280_004:0135a14": "天上人間。無有勝者。遇同學坦然。相與謁嵩山安公。",
    "X65n1280_004:0135a15": "安令詣曹溪。其見六祖悟緣。具六祖章中。師既得法。",
    "X65n1280_004:0135a16": "侍祖復十五年。先天二年。往衡嶽。居般若寺。開元中",
    "X65n1280_004:0135a17": "有沙門道一。在衡嶽。常習坐禪。師知是法器。往問曰。",
    "X65n1280_004:0135a18": "大德。坐禪圖甚麼。一曰。圖作佛。師乃取一磚。於彼菴",
    "X65n1280_004:0135a19": "前。石上磨。一曰。磨作甚麼。師曰。磨作鏡。一曰。磨磚豈",
    "X65n1280_004:0135a20": "得成鏡耶。師曰。磨磚既不成鏡。坐禪豈得作佛。一曰。",
    "X65n1280_004:0135a21": "如何即是。師曰。如牛駕車。車若不行。打牛即是。打車",
    "X65n1280_004:0135a22": "即是。一無對。師又曰。汝學坐禪。為學坐佛。若學坐禪。",
    "X65n1280_004:0135a23": "禪非坐臥。若學坐佛。佛非定相。於無住法。不應取捨。",
    "X65n1280_004:0135a24": "汝若坐佛。即是殺佛。若執坐相。非達其理。一聞示誨。",
    "X65n1280_004:0135b01": "如飲醍醐。禮拜問曰。如何用心。即合無相三昧。師曰。",
    "X65n1280_004:0135b02": "汝學心地法門。如下種子。我說法要。譬彼天澤。汝緣",
    "X65n1280_004:0135b03": "合故。當見其道。又問。道非色相。云何能見。師曰。心地",
    "X65n1280_004:0135b04": "法眼。能見乎道。無相三昧。亦復然矣。一曰。有成壞否。",
    "X65n1280_004:0135b05": "師曰。若以成壞聚散而見道者。非見道也。聽吾偈曰。",
    "X65n1280_004:0135b06": "心地含諸種。遇澤悉皆萌。三昧華無相。何壞復何成。",
    "X65n1280_004:0135b07": "一蒙開悟。心意超然。侍奉九秋。日益玄奧。馬大師闡",
    "X65n1280_004:0135b08": "化於江西。師問眾曰。道一為眾說法否。眾曰。已為眾",
    "X65n1280_004:0135b09": "說法。師曰。總未見人持箇消息來。眾無對。因遣一僧",
    "X65n1280_004:0135b10": "去。囑曰。待伊。上堂時但問。作麼生伊道底言語記將",
    "X65n1280_004:0135b11": "來。僧去。一如師旨。回謂師曰。馬師云。自從胡亂。後三",
    "X65n1280_004:0135b12": "十年。不曾少鹽醫。師然之。",
    "X65n1280_004:0135b13": "[0135b13] 天寶三年八月十一日。圓寂。塔於衡嶽。諡大慧。",
    "X65n1280_004:0135b14": "[0135b14] 救曰。達磨東來。六世而有曹溪。自曹溪而後。分為",
    "X65n1280_004:0135b15": "兩支。其一曰青原思。思出石頭。為曹洞宗之祖。其",
    "X65n1280_004:0135b16": "一曰南嶽讓。讓出馬祖。為臨濟溈仰雲門法眼四",
    "X65n1280_004:0135b17": "宗之祖。禮曰。別子為祖。繼別子為宗。百世不遷者。",
    "X65n1280_004:0135b18": "別子之後也。今達磨之道。以南嶽為別子。臨濟又",
    "X65n1280_004:0135b19": "南嶽後之別子也。五宗既定。當各宗其始別之祖。",
    "X65n1280_004:0135b20": "故源流始於臨濟。於義為安。不知廣通何所據依。",
    "X65n1280_004:0135b21": "而曰挽祖回風。直接大鑒。若謂泝流窮源。則西天",
    "X65n1280_004:0135b22": "始於迦葉。東土始於達磨。通乃上棄迦葉達磨之",
    "X65n1280_004:0135b23": "元祖。下忘臨濟始別之本宗。而中繼六祖。將何為",
    "X65n1280_004:0135b24": "者耶。況其言曰。馬祖以下。縱橫肆出。厥奇名異相",
    "X65n1280_004:0135c01": "羅籠天下學者。則抹殺宗旨之罪明甚。三峰力辨",
    "X65n1280_004:0135c02": "之。觸其忌諱。遂致相責。連篇累牘。闢至今日而不",
    "X65n1280_004:0135c03": "已。&#x8462;不察三峰之用心也。老僧據笑巖師翁。見五",
    "X65n1280_004:0135c04": "宗末季。各執彼我是非。以致天下後世。靡所適從",
    "X65n1280_004:0135c05": "宗門正旨。將墜於地。故曰。挽真祖。迴邪風。俾後世",
    "X65n1280_004:0135c06": "五宗。復共宗無異之旨。此廣通序所繇作。譬如一",
    "X65n1280_004:0135c07": "家。兩子五孫。支庶繁衍。分門別戶。致啟訟端。有善",
    "X65n1280_004:0135c08": "為解紛者曰。汝等五家。雖支分派別。其初原只一",
    "X65n1280_004:0135c09": "人。則當下爭息矣。嗣臨濟而弗專臨濟之稱。笑巖",
    "X65n1280_004:0135c10": "師翁。良有深意。廣通特為闡揚。亦有何過。漢月等。",
    "X65n1280_004:0135c11": "乃深惡而痛疾之。誣為抹殺宗旨。又誣為直接六",
    "X65n1280_004:0135c12": "祖。似謂六祖以下。皆不可師。據序云。曹溪正&#x8109;。某",
    "X65n1280_004:0135c13": "十某代。則臨濟為某十某代之祖。不言可知。何&#x751E;",
    "X65n1280_004:0135c14": "直接六祖。自稱第一世。而謂六祖下皆不可師乎。",
    "X65n1280_004:0135c15": "潭吉又誣廣通。上棄迦葉達磨之元祖。殊不知曹",
    "X65n1280_004:0135c16": "溪以上。西天東土。雖有旁出。其正&#x8109;故單傳也。既",
    "X65n1280_004:0135c17": "是曹溪兒孫。便是達磨兒孫。既是達磨兒孫。便是",
    "X65n1280_004:0135c18": "迦葉兒孫。何&#x751E;棄元祖乎。且序中明說。曹溪以下。",
    "X65n1280_004:0135c19": "厥旁岐縱橫肆出。厥奇名異相。涯岸各封。今救中",
    "X65n1280_004:0135c20": "所述。但云馬祖以下。縱橫肆出。厥奇名異相。而刪",
    "X65n1280_004:0135c21": "去厥旁岐三字。&#x8462;有此三字。則奇名異相。自屬旁",
    "X65n1280_004:0135c22": "岐。無此三字。則奇名異相。便屬馬祖諸老。請問潭",
    "X65n1280_004:0135c23": "吉。是何心行乎。至於宗旨之說。老僧惟據自悟為",
    "X65n1280_004:0135c24": "正。悟則事同一家。不悟則萬別千差。可見自若不",
    "X65n1280_004:0136a01": "悟。與五家宗旨。總沒交涉。所以妙喜道。者些子藥",
    "X65n1280_004:0136a02": "頭。不問他雲門下。臨濟下。曹洞下。溈仰下。法眼下。",
    "X65n1280_004:0136a03": "大法若不明。各宗其宗。各師其師。各父其父。各子",
    "X65n1280_004:0136a04": "其子。只管理會宗旨。熱大不緊。請問潭吉。難道妙",
    "X65n1280_004:0136a05": "喜老人。亦可斥為抹殺宗旨乎。漢月不識五宗正",
    "X65n1280_004:0136a06": "旨。妄&#x63D1;一○為千佛萬佛之祖。則千佛萬佛。正法",
    "X65n1280_004:0136a07": "眼藏。已被漢月抹殺。更謂五宗各出○之一面。任",
    "X65n1280_004:0136a08": "汝作五宗原。五宗救。建立五宗。實乃抹殺五宗。任",
    "X65n1280_004:0136a09": "汝執三玄三要。四賓主四料揀。舉揚臨濟。實乃抹",
    "X65n1280_004:0136a10": "殺臨濟。潭吉道。老僧不察其用心。漢月心行。老僧",
    "X65n1280_004:0136a11": "亦既知之矣。雙頭獨結。四法交加。勒成無文密印。",
    "X65n1280_004:0136a12": "豈非奇名異相。廣通序中。有厥奇名異相。羅籠天",
    "X65n1280_004:0136a13": "下學者之句。觸其忌諱者一。得心於高峰。印法於",
    "X65n1280_004:0136a14": "覺範。臨濟則為真師。豈非望空授受。廣通序中。有",
    "X65n1280_004:0136a15": "末世相承漸偽。&#x8F19;成駕&#x8657;。望空授受之句。觸其忌",
    "X65n1280_004:0136a16": "諱者二。深惡而痛疾之也固宜。嗟乎。彼我是非。於",
    "X65n1280_004:0136a17": "今尤甚。總之是曹溪兒孫。青原南嶽。何&#x758E;何親。尚",
    "X65n1280_004:0136a18": "有謂老僧私意。要抹殺曹洞一宗。偏舉臨濟。於是",
    "X65n1280_004:0136a19": "牽撦雲門法眼。為南嶽宗者。乃悟嗣臨濟。而弗專",
    "X65n1280_004:0136a20": "臨濟之稱。笑巖師翁。真所謂前知。真所謂先覺也。",
    "X65n1280_004:0136a21": "為之兒孫者。乃操戈入室。抹殺其一片苦心。亦獨",
    "X65n1280_004:0136a22": "何哉。",
    "X65n1280_004:0136a23": "馬祖",
    "X65n1280_004:0136a24": "[0136a24] 救曰。大師應般若多羅之讖。為震旦第一法王。觀",
    "X65n1280_004:0136b01": "其施設。如石季倫讌客。雖&#x53A8;廁卑穢之地。羅列雜",
    "X65n1280_004:0136b02": "寶。客隨手而得之。往往揖婢為夫人。錯愕遷避。自",
    "X65n1280_004:0136b03": "謂入崇之室。及其登廣筵。罰巨觥。炤以明月之珠。",
    "X65n1280_004:0136b04": "使綠珠歌於前。十丈珊瑚。一擊粉碎。又不覺爽然",
    "X65n1280_004:0136b05": "自失。此大智之得於扭鼻。而失於最後之一喝。臨",
    "X65n1280_004:0136b06": "濟所謂吹毛用了急須磨是也。夫虎豹之威。信乎",
    "X65n1280_004:0136b07": "其猛矣。或不免於戈戟。吞舟之魚。信乎其大矣。或",
    "X65n1280_004:0136b08": "難逃於巨浸。騏驥之駒。瞬目而馳千里。人得而縻",
    "X65n1280_004:0136b09": "之。以其跡在耳。惟龍則不然。大而溟渤。小而杯盎",
    "X65n1280_004:0136b10": "間。莫不卷舒自得。排山嶽。興雲雨。過而不留。變化",
    "X65n1280_004:0136b11": "而莫窮。得此道者。謂之龍奮迅三昧。馬大師其是",
    "X65n1280_004:0136b12": "乎。變三十四祖之法式。融其獘。掃其轍。若疾雷之",
    "X65n1280_004:0136b13": "破山。使心性解路之偷心。聞之立死。如金翅鳥王。",
    "X65n1280_004:0136b14": "直取龍吞。然後翱翔九天。不住&#x8657;空。不離于空。不",
    "X65n1280_004:0136b15": "為空性之所留滯。我為法王。於法自在。不特龍變",
    "X65n1280_004:0136b16": "而已。後來臨濟雲門溈仰法眼。各建寶幢。不過一",
    "X65n1280_004:0136b17": "為拈出。豈於三日耳聾外。別有宗旨哉。然則今之",
    "X65n1280_004:0136b18": "不透重關。認悟中迷。為實法者。與客之登廁得寶",
    "X65n1280_004:0136b19": "時節等耳。老僧看潭吉此篇。纍纍數百言。雖讚馬",
    "X65n1280_004:0136b20": "大師。施設多方。不過要據大師變三十四祖之法",
    "X65n1280_004:0136b21": "式。融其獘。掃其轍一句。證漢月變傳法偈。為四法",
    "X65n1280_004:0136b22": "交加。雙頭獨結。自立一○為千佛萬佛之祖。并五",
    "X65n1280_004:0136b23": "家各出○之一面。抹殺諸祖法式。為融其獘。掃其",
    "X65n1280_004:0136b24": "轍者。是潭吉救漢月之偷心也。然則任汝等。弄盡",
    "X65n1280_004:0136c01": "伎倆。總與老僧無法可得。無法與人的。一棒不作",
    "X65n1280_004:0136c02": "一棒用。直指人人。一念回機。便同本得者。毫沒交",
    "X65n1280_004:0136c03": "涉。何以故。若更有寶可得。幢可建。重關可透。悟可",
    "X65n1280_004:0136c04": "認。迷可亡。宗旨可說之實法。豈可謂一橛頭硬禪",
    "X65n1280_004:0136c05": "哉。所以道。唯此一事實。餘二則非真。",
    "X65n1280_004:0136c06": "[0136c06] ▲江西道一禪師。南嶽嗣。漢州什邡縣人。姓馬氏。故",
    "X65n1280_004:0136c07": "俗稱馬祖。或云馬大師。容貌奇異。牛行虎視。引舌過",
    "X65n1280_004:0136c08": "鼻。足下有二輪文。幼歲於本邑羅漢寺出家。受具於",
    "X65n1280_004:0136c09": "渝州圓律師。開元中。習定於衡嶽。遇讓和尚。發明大",
    "X65n1280_004:0136c10": "事。同參六人。惟師密授心印。",
    "X65n1280_004:0136c11": "[0136c11] 僧問。離四句。絕百非。請師直指西來意。師曰。我今日",
    "X65n1280_004:0136c12": "勞倦。不能為汝說。問取智藏去。僧問西堂。堂云。何不",
    "X65n1280_004:0136c13": "問和尚。僧云。和尚教來問。堂云。我今日頭痛。不能為",
    "X65n1280_004:0136c14": "汝說。問取海兄去。僧又問百丈。丈云。我到者裏。&#x5374;不",
    "X65n1280_004:0136c15": "會。僧&#x5374;回舉似師。師曰。藏頭白。海頭黑。",
    "X65n1280_004:0136c16": "[0136c16] 師於貞元四年正月中。登建昌石門山。於林中經行。",
    "X65n1280_004:0136c17": "見洞壑平坦。謂侍者曰。吾之朽質。當於來月歸茲地",
    "X65n1280_004:0136c18": "矣。及歸。遂示疾院主問。和尚近日尊候如何。師曰。日",
    "X65n1280_004:0136c19": "面佛。月面佛。",
    "X65n1280_004:0136c20": "[0136c20] 潭吉據碧巖集。提唱雪竇顯。頌日面佛月面佛因",
    "X65n1280_004:0136c21": "緣。救曰。佛果提唱。如此真切。後世猶不能薦。凡古",
    "X65n1280_004:0136c22": "人言句。多以意求。求之不得。即抹殺之。雖有百佛",
    "X65n1280_004:0136c23": "果繼出。無能為也。當時妙喜。欲劈此板。何邪。嫌其",
    "X65n1280_004:0136c24": "指示太詳耳。夫病眾而後藥多。如國之有兵。不得",
    "X65n1280_004:0137a01": "已而用之。亦三峰之心也。老僧但據雪竇。謂五帝",
    "X65n1280_004:0137a02": "三皇是何物。并佛果謂此箇公案。若知落處。獨步",
    "X65n1280_004:0137a03": "丹霄。者些子藥頭。元無多子。所以老僧一棒不作",
    "X65n1280_004:0137a04": "一棒用。直指人人。獨步丹霄。而漢月物自不能薦。",
    "X65n1280_004:0137a05": "絡索不休。妄謂病眾而後藥多。奚啻說夢。",
    "X65n1280_004:0137a06": "▲洪州百丈山懷海禪師[0137a06] 馬祖嗣。福州長樂王氏子。",
    "X65n1280_004:0137a07": "兒時隨母。入寺拜佛。指佛像。問母曰。此為誰。母曰佛",
    "X65n1280_004:0137a08": "也。師曰。形容與人無異。我後亦當作佛。丱歲離塵。三",
    "X65n1280_004:0137a09": "學該練。參馬大師為侍者。檀越每送齋飯來。師纔揭",
    "X65n1280_004:0137a10": "開盤&#x8462;。馬大師便拈起一片胡餅。示眾云。是甚麼。每",
    "X65n1280_004:0137a11": "每如此。經三年。一日侍馬祖。行次見一&#x7FA3;野鴨飛過。",
    "X65n1280_004:0137a12": "祖曰。是甚麼。師曰。野鴨子。祖曰。甚處去也。師曰。飛過",
    "X65n1280_004:0137a13": "去也。祖遂把師鼻扭負。痛失聲。祖曰。又道飛過去也。",
    "X65n1280_004:0137a14": "師於言下有省。&#x5374;歸侍者寮。哀哀大哭。同事問曰。汝",
    "X65n1280_004:0137a15": "憶父母耶。師曰無。曰被人罵耶。師曰無。曰哭作甚麼。",
    "X65n1280_004:0137a16": "師曰。我鼻孔被大師扭得。痛不徹。同事曰。有甚因緣",
    "X65n1280_004:0137a17": "不契。師曰。汝問取和尚去。同事問大師曰。海侍者有",
    "X65n1280_004:0137a18": "何因緣不契。在寮中哭。告和尚。為某甲說。大師曰。是",
    "X65n1280_004:0137a19": "伊會也。汝自問取他。同事歸寮曰。和尚道。汝會也。教",
    "X65n1280_004:0137a20": "我自問汝。師乃呵呵大笑。同事曰。適來哭。如今為甚",
    "X65n1280_004:0137a21": "&#x5374;笑。師曰。適來哭。如今笑。同事罔然。次日馬祖陞堂。",
    "X65n1280_004:0137a22": "眾纔集。師出卷&#x5374;席。祖便下座。師隨至方丈。祖曰。我",
    "X65n1280_004:0137a23": "適來未曾說話。汝為甚便卷&#x5374;席。師曰。昨日被和尚",
    "X65n1280_004:0137a24": "扭得鼻頭痛。祖曰。汝昨日向甚處留心。師曰。鼻頭今",
    "X65n1280_004:0137b01": "日又不痛也。祖曰。汝深明昨日事。師作禮而退。",
    "X65n1280_004:0137b02": "[0137b02] 師再參侍立次。祖目視繩床角拂子。師曰。即此用。離",
    "X65n1280_004:0137b03": "此用。祖曰。汝向後開兩片皮。將何為人。師取拂子豎",
    "X65n1280_004:0137b04": "起。祖曰。即此用。離此用。師掛拂子於舊處。祖振威一",
    "X65n1280_004:0137b05": "喝。師直得三日耳聾。未幾住大雄山。以所處岩巒峻",
    "X65n1280_004:0137b06": "極。故號百丈。四方學者&#x9E8F;至。一日謂眾曰。佛法不是",
    "X65n1280_004:0137b07": "小事。老僧昔被馬大師一喝。直得三日耳聾。黃檗聞",
    "X65n1280_004:0137b08": "舉不覺吐舌。師曰。子已後莫承嗣馬祖去麼。檗曰。不",
    "X65n1280_004:0137b09": "然。今日因和尚舉。得見馬祖大機之用。然且不識馬",
    "X65n1280_004:0137b10": "祖。若嗣馬祖。已後喪我兒孫。師曰。如是如是。見與師",
    "X65n1280_004:0137b11": "齊。減師半德。見過於師。方堪傳授。子甚有超師之見。",
    "X65n1280_004:0137b12": "檗便禮拜。",
    "X65n1280_004:0137b13": "[0137b13] 救曰。闢書衝口罵人。穿鑿知解。及自出議論。解震",
    "X65n1280_004:0137b14": "威一喝為動容。牽枝引蔓。將滿肚知解。一口歕盡",
    "X65n1280_004:0137b15": "人。苦不自知也。古德曰。佛法不在言句上。若在言",
    "X65n1280_004:0137b16": "句上。三乘十二分教。豈是無言。觀雪竇真淨死心",
    "X65n1280_004:0137b17": "諸大老之拈頌。皆光鋩八面。如神&#x5292;在握。無敢觸",
    "X65n1280_004:0137b18": "其鋒者。抑之為言句。古人肯俛首乎。先師生平說",
    "X65n1280_004:0137b19": "法。與諸老相伯仲。無怪其不相入也。老僧道。諸大",
    "X65n1280_004:0137b20": "老即且置。試問潭吉。謂朝發黃牛云云。還免得動",
    "X65n1280_004:0137b21": "容麼。漢月謂師子憐兒按繡毬。還免得動容麼。只",
    "X65n1280_004:0137b22": "因汝等不薦動容。故以棒喝為棒喝。言句為言句",
    "X65n1280_004:0137b23": "耳。若於動容薦得。則不以言句為言句。方知佛法",
    "X65n1280_004:0137b24": "不在言句上。始識得古人意旨。始識得古人今人",
    "X65n1280_004:0137c01": "及一切人。同鼻孔出氣。同口說話。同眼見。同耳聞。",
    "X65n1280_004:0137c02": "同手執捉。同足運奔。方始人我忘。勝負絕。到者田",
    "X65n1280_004:0137c03": "地。相入不相入。都是閒言語。知解非知解。亦都是",
    "X65n1280_004:0137c04": "閒言語。",
    "X65n1280_004:0137c05": "[0137c05] 住後馬師送三甕醬至。師集眾上堂。開了拈拄杖。指",
    "X65n1280_004:0137c06": "甕曰。道得即不打破。道不得即打破。眾無語。師打破。",
    "X65n1280_004:0137c07": "歸方丈。",
    "X65n1280_004:0137c08": "[0137c08] 潭吉舉三峰藏頌云。擊碓傳來三甕醬。致令黃檗",
    "X65n1280_004:0137c09": "棒滹沱。興化囫圇香插後。至今雷送禹門波。救曰。",
    "X65n1280_004:0137c10": "馬祖以三甕醬寄百丈。可疑也。百丈上堂。一時打",
    "X65n1280_004:0137c11": "碎。又可疑也。不疑馬祖百丈。而疑先師以三數表",
    "X65n1280_004:0137c12": "法。可謂不善疑矣。此等處。老僧屢屢辨之。且問漢",
    "X65n1280_004:0137c13": "月。百丈打破醬甕。未審幾棒打破。必須三棒。始證",
    "X65n1280_004:0137c14": "漢月三數。若一若二若四。不可謂擊碓傳來之數",
    "X65n1280_004:0137c15": "矣。據興化開堂日。拈香曰。此一炷香。本為三聖師",
    "X65n1280_004:0137c16": "兄。三聖於我太孤。本為大覺師兄。大覺於我太賒。",
    "X65n1280_004:0137c17": "不如供養臨濟先師。漢月亦撦為三數。有興化囫",
    "X65n1280_004:0137c18": "圇香插之句。意為擊碓傳來三甕醬。致令黃檗棒",
    "X65n1280_004:0137c19": "滹沱。者是臨濟先師。於黃檗處喫棒的道理。&#x8462;三",
    "X65n1280_004:0137c20": "頓棒。自三甕醬傳來。三甕醬。自三擊碓傳來。興化",
    "X65n1280_004:0137c21": "言下薦得。一插香而濟北家風。囫圇拈出。所以漢",
    "X65n1280_004:0137c22": "月又頌云。棒從脫下回三頓。開闔雙眸出頂心。噫。",
    "X65n1280_004:0137c23": "如此見解。豈不令人笑殺。既棒從脫下回三頓。非",
    "X65n1280_004:0137c24": "漢月自招誣謗老僧。一棒不作一棒用。直指人人。",
    "X65n1280_004:0138a01": "赤肉團。為一橛頭硬禪。相似野狐涎者哉。",
    "X65n1280_004:0138a02": "[0138a02] 師每上堂。有一老人。隨眾聽法。一日眾退。惟老人不",
    "X65n1280_004:0138a03": "去。師問。汝是何人。老人曰。某非人也。於過去迦葉佛",
    "X65n1280_004:0138a04": "時。曾住此山。因學人問大修行人還落因果也無。某",
    "X65n1280_004:0138a05": "對云。不落因果。遂五百生。墮野狐身。今請和尚。代一",
    "X65n1280_004:0138a06": "轉語。貴脫野狐身。師曰。汝問。老人曰。大修行人還落",
    "X65n1280_004:0138a07": "因果也無。師曰。不昧因果。老人於言下大悟。作禮曰。",
    "X65n1280_004:0138a08": "某已脫野狐身。住在山後。敢乞依亡僧津送。師令維",
    "X65n1280_004:0138a09": "那白椎告眾。食後送亡僧。大眾聚議。一眾皆安。涅槃",
    "X65n1280_004:0138a10": "堂又無病人。何故如此。食後師領眾。至山後。岩下以",
    "X65n1280_004:0138a11": "杖挑出一死野狐。乃依法火&#x585F;。師至晚上堂。舉前因",
    "X65n1280_004:0138a12": "緣。黃檗便問。古人錯祇對一轉語。墮五百生野狐身",
    "X65n1280_004:0138a13": "轉轉不錯。合作箇甚麼。師曰。近前來。向汝道。檗近前。",
    "X65n1280_004:0138a14": "打師一掌。師笑曰。將謂胡鬚赤。更有赤鬚胡",
    "X65n1280_004:0138a15": "師有時說法竟。大眾下堂。乃召之。大眾回首。師曰。是",
    "X65n1280_004:0138a16": "甚麼。",
    "X65n1280_004:0138a17": "[0138a17] 師凡作務執勞。必先于眾。主者不忍。密收作具。而請",
    "X65n1280_004:0138a18": "息之。師曰。吾無德。爭合勞于人。既&#x5FA7;求作具。不獲則",
    "X65n1280_004:0138a19": "亦不食。故有一日。不作一日不食之語。流播諸方。",
    "X65n1280_004:0138a20": "[0138a20] 救曰。先聖教人。悟後還來舊處行。又曰。但一切仍",
    "X65n1280_004:0138a21": "舊。今之錯認此言者不少。夫君臣父子。僧俗長幼。",
    "X65n1280_004:0138a22": "乃至百工貴賤。各有常儀。即悟後亦當安分。設見",
    "X65n1280_004:0138a23": "己同聖人。而輕放肆志。惡得謂之仍舊歟。今學者",
    "X65n1280_004:0138a24": "纔涉參尋。便將禪師二字。貼在面上。東奔西走。為",
    "X65n1280_004:0138b01": "求出世。可謂不仍舊之甚。況乃猖狂妄作。不避譏",
    "X65n1280_004:0138b02": "嫌。使高視之士。疑慢宗乘。中下之流。展轉造業。觀",
    "X65n1280_004:0138b03": "百丈大師。所說所行。而不悛革。真土木無心矣。余",
    "X65n1280_004:0138b04": "於此&#x8462;三致意焉。老僧道。救中此篇。誠救今時無",
    "X65n1280_004:0138b05": "真志。無真悟之真藥也。何以故。因有真志。則自到",
    "X65n1280_004:0138b06": "真悟。到真悟。則真志自立。所以世尊傳法偈曰。法",
    "X65n1280_004:0138b07": "本法無法。無法法亦法。今付無法時。法法何曾法。",
    "X65n1280_004:0138b08": "正指依前只是舊時人。不改舊時行履處耳。&#x8462;舊",
    "X65n1280_004:0138b09": "時人。即本來人。本來人。即世尊所謂本法。於本法",
    "X65n1280_004:0138b10": "外。別無一法可說。故曰今付無法時。法法何曾法",
    "X65n1280_004:0138b11": "也。若於本法外。別有一○為千佛萬佛之祖。更鑽",
    "X65n1280_004:0138b12": "出種種奇名異相。烏得為仍舊哉。",
    "X65n1280_004:0138b13": "▲洪州黃檗希運禪師[0138b13] 百丈嗣閩人也。幼於本州黃",
    "X65n1280_004:0138b14": "檗山出家。額間隆起如珠。音辭朗潤。志意&#x51B2;澹。後遊",
    "X65n1280_004:0138b15": "天台。逢一僧。與之言笑。如舊相識。熟視之。目光射人。",
    "X65n1280_004:0138b16": "乃偕行。屬澗水暴漲。捐笠植杖而止。其僧率師同度。",
    "X65n1280_004:0138b17": "師曰。兄要渡自渡。彼即褰衣躡波。若履平地。回顧曰。",
    "X65n1280_004:0138b18": "渡來渡來。師曰。咄遮自了漢。吾早知。當斫汝脛。其僧",
    "X65n1280_004:0138b19": "歎曰。真大乘法器。我所不及。言訖不見。至洛京行乞。",
    "X65n1280_004:0138b20": "吟添&#x9262;聲。有一嫗出棘扉間曰。太無厭生。師曰。汝猶",
    "X65n1280_004:0138b21": "未施。責我無厭何耶。嫗笑而掩扉。師異之。進而與語。",
    "X65n1280_004:0138b22": "多所發藥。師須臾辭出。嫗告之曰。可往南昌。見馬大",
    "X65n1280_004:0138b23": "師。至南昌。馬大師已示寂。遂往石門。謁塔時。百丈禪",
    "X65n1280_004:0138b24": "師。廬於塔傍。乃往參丈。丈問。巍巍堂堂。從何方來。師",
    "X65n1280_004:0138c01": "曰。巍巍堂堂。從嶺南來。丈曰。巍巍堂堂。當為何事。師",
    "X65n1280_004:0138c02": "曰。巍巍堂堂。不為別事。便禮拜。問曰。從上宗乘如何",
    "X65n1280_004:0138c03": "指示。丈良久。師曰。不可教後人。斷絕去也。丈曰。將謂",
    "X65n1280_004:0138c04": "汝是箇人。乃起入方丈。師隨後入。曰某甲特來。丈曰。",
    "X65n1280_004:0138c05": "若爾則他後。不得辜負吾。丈一日舉再參馬祖被喝",
    "X65n1280_004:0138c06": "話。師遂領旨。",
    "X65n1280_004:0138c07": "[0138c07] 丈一日問。師甚麼處去來。曰大雄山下。采菌子來。丈",
    "X65n1280_004:0138c08": "曰。還見大蟲麼。師便作虎聲。丈拈斧作斫勢。師即打。",
    "X65n1280_004:0138c09": "丈一摑。丈吟吟而笑。便歸上堂曰。大雄山下。有一大",
    "X65n1280_004:0138c10": "蟲。汝等諸人。也須好看。百丈老漢。今日親遭一口。",
    "X65n1280_004:0138c11": "[0138c11] 一日上堂。大眾雲集。乃曰。汝等諸人。欲何所求。以拄",
    "X65n1280_004:0138c12": "杖&#x8D82;之。大眾不散。師&#x5374;復坐曰。汝等諸人。盡是&#x5647;酒",
    "X65n1280_004:0138c13": "糟漢。恁麼行&#x811A;。取笑於人。但見八百一千人處便去。",
    "X65n1280_004:0138c14": "不可圖他熱&#x9599;也。老漢行&#x811A;時。或遇草根下。有一箇",
    "X65n1280_004:0138c15": "漢。便從頂門上。一錐看他。若知痛癢。可以布袋盛米",
    "X65n1280_004:0138c16": "供養他。可中總似汝。如此容易。何處更有今日事也。",
    "X65n1280_004:0138c17": "汝等既稱行&#x811A;。亦須著些精神好。還知道大唐國裏",
    "X65n1280_004:0138c18": "無禪師。麼時有僧問。諸方尊宿盡聚。眾開化為甚麼。",
    "X65n1280_004:0138c19": "&#x5374;道無禪師。師曰不道無禪。祗是無師。",
    "X65n1280_004:0138c20": "[0138c20] 救中道。三問三打。古今唯黃檗一人。又止接臨濟",
    "X65n1280_004:0138c21": "一用。若再用。則效顰者&#x882D;然起矣。況千問千棒。萬",
    "X65n1280_004:0138c22": "問萬打。可至今日而無獘乎。昔大慧曰。擊石火。閃",
    "X65n1280_004:0138c23": "電光。引得無限人弄業識。舉了便會了。豈不是佛",
    "X65n1280_004:0138c24": "法大窠窟。圓悟不覺吐舌。乃曰。休管他。我以契證",
    "X65n1280_004:0139a01": "為期。若不契證。斷不放過。嘻。證之一字。惟宗旨可",
    "X65n1280_004:0139a02": "以辨驗。否則金&#x936E;混雜。孰敢誰何。老僧據臨濟三",
    "X65n1280_004:0139a03": "問三打。則當千問千棒。萬問萬打。何獘之有。又臨",
    "X65n1280_004:0139a04": "濟既如此。則當打至盡未來際。豈但今日。何以故。",
    "X65n1280_004:0139a05": "正以人人契證為期耳。然則證之一字。惟宗旨可",
    "X65n1280_004:0139a06": "以辨驗。老僧道。宗旨二字。早已金&#x936E;混雜了也。孰",
    "X65n1280_004:0139a07": "為證哉。潭吉又舉不道無禪。祇是無師話。救曰。大",
    "X65n1280_004:0139a08": "慧時禪宗盛甚。諸方且有如此商量。況淡薄至今",
    "X65n1280_004:0139a09": "日乎。余救五宗。禍患死生。不暇措意。但恐百千世。",
    "X65n1280_004:0139a10": "不復有楊子雲。為可歎耳。據潭吉弄業識。救五宗。",
    "X65n1280_004:0139a11": "老僧那管你商量不商量。打得你無了日在。何以",
    "X65n1280_004:0139a12": "故。不見黃檗道。老漢行&#x811A;時。或遇草根下有箇漢。",
    "X65n1280_004:0139a13": "便從頂門上一錐。看他若知痛癢。可以布袋盛米",
    "X65n1280_004:0139a14": "供養他。老僧道。黃檗老漢。亦是金&#x936E;混雜。喫棒未",
    "X65n1280_004:0139a15": "有了日在。不見百丈道。鼻頭今日又不痛也。亦正",
    "X65n1280_004:0139a16": "好直打出。一任天下後世。明眼者證看。"
}