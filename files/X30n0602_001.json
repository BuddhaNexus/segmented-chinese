{
    "X30n0602_001:0276a06": " 妙法蓮華經解序",
    "X30n0602_001:0276a08": "前住福州上生禪院嗣祖沙門及南撰",
    "X30n0602_001:0276a09": "諸佛出興唯為一事。千經所演無有餘乘。直以妙萬",
    "X30n0602_001:0276a10": "法而明一心。即幻華而示實相。則妙法蓮華經者。諸",
    "X30n0602_001:0276a11": "佛之本宗千經之輨轄。一心之元鑑實相之妙門也。",
    "X30n0602_001:0276a12": "秦譯已還垂八百載。訓辭釋義代有哲人。而責備求",
    "X30n0602_001:0276a13": "全互有得失。信曰滿世間之鶖子。如恒沙之菩薩。盡",
    "X30n0602_001:0276a14": "思度量莫知少分。故雖多歷講解有所未盡。而潤色",
    "X30n0602_001:0276a15": "評論不拒來者。溫陵蓮寺環師。深究一乘博探眾說。",
    "X30n0602_001:0276a16": "研幾摭要為之科解。宣和己亥初辱不鄙命予校證。",
    "X30n0602_001:0276a17": "既又徧質宗匠務契佛心。越丙午復會予南山。討疏",
    "X30n0602_001:0276a18": "尋經參詳再四。黜名相芟蘩蔓。使入佛知見者。無摘",
    "X30n0602_001:0276a19": "葉尋枝之厭。有析薪秉燭之觀。是真能發明祕要之",
    "X30n0602_001:0276a20": "藏也。或者扣師七軸文中何處為正說。妙法曰千經",
    "X30n0602_001:0276a21": "萬論唯為此事。豈茲一席輙有異談。世尊以是而開",
    "X30n0602_001:0276a22": "示。群迷以是而悟入。火宅以是而出離。寶所以是而",
    "X30n0602_001:0276a23": "前進。若等多劫以半日。現大千於一身。龍女之成佛",
    "X30n0602_001:0276a24": "不輕之徧記。藥王之然身。觀音之隨應。淨藏之轉邪。",
    "X30n0602_001:0276b01": "普賢之勸發。凡以是也。不明此事則滿目陳言。開佛",
    "X30n0602_001:0276b02": "知見則孰非妙法。竊觀一期之問答。見全經之述作",
    "X30n0602_001:0276b03": "矣。儻沿披味深造而自得。遂可跏趺無量義處。反照",
    "X30n0602_001:0276b04": "白毫相光。開方便門示真實相。直拋糞器長御白牛。",
    "X30n0602_001:0276b05": "則一乘妙法備在我而不在佛。備在心而不在經矣。",
    "X30n0602_001:0276b06": "譬如琴瑟箜篌雖有妙音。若無妙指終不能發。則夫",
    "X30n0602_001:0276b07": "欲發明是事。當以斯解為妙指也。",
    "X30n0602_001:0276b08": "靖康丁未春暮中澣日謹序",
    "X30n0602_001:0276c04": "法華經要解目次",
    "X30n0602_001:0276c06": "卷首",
    "X30n0602_001:0276c07": "科",
    "X30n0602_001:0276c08": "卷第一之一",
    "X30n0602_001:0276c09": "序祥邁註弘傳序",
    "X30n0602_001:0276c10": "序品第一",
    "X30n0602_001:0276c11": "卷第一之二",
    "X30n0602_001:0276c12": "序品之餘方便品第二",
    "X30n0602_001:0276c13": "卷第一之三",
    "X30n0602_001:0276c14": "方便品之餘",
    "X30n0602_001:0276c15": "卷第二之一",
    "X30n0602_001:0276c16": "譬喻品第三",
    "X30n0602_001:0276c17": "卷第二之二",
    "X30n0602_001:0276c18": "譬喻品之餘",
    "X30n0602_001:0276c19": "卷第二之三",
    "X30n0602_001:0276c20": "信解品第四",
    "X30n0602_001:0276c21": "卷第三之一",
    "X30n0602_001:0276c22": "藥草喻品第五授記品第六",
    "X30n0602_001:0276c23": "卷第三之二",
    "X30n0602_001:0276c24": "化城喻品第七",
    "X30n0602_001:0277a01": "卷第三之三",
    "X30n0602_001:0277a02": "化城喻品之餘",
    "X30n0602_001:0277a03": "卷第四之一",
    "X30n0602_001:0277a04": "五百弟子品第八人記品第九",
    "X30n0602_001:0277a05": "卷第四之二",
    "X30n0602_001:0277a06": "法師品第十寶塔品第十一",
    "X30n0602_001:0277a07": "卷第四之三",
    "X30n0602_001:0277a08": "提婆達多品第十二持品第十三",
    "X30n0602_001:0277a09": "卷第五之一",
    "X30n0602_001:0277a10": "安樂行品第十四",
    "X30n0602_001:0277a11": "卷第五之二",
    "X30n0602_001:0277a12": "涌出品第十五壽量品第十六",
    "X30n0602_001:0277a13": "卷第五之三",
    "X30n0602_001:0277a14": "分別功德品第十七",
    "X30n0602_001:0277a15": "卷第六之一",
    "X30n0602_001:0277a16": "隨喜功德品第十八法師功德品第十九",
    "X30n0602_001:0277a17": "卷第六之二",
    "X30n0602_001:0277a18": "不輕品第二十神力品第二十一",
    "X30n0602_001:0277a19": "囑累品第二十二",
    "X30n0602_001:0277a20": "卷第六之三",
    "X30n0602_001:0277a21": "藥王品第二十二",
    "X30n0602_001:0277a22": "卷第七之一",
    "X30n0602_001:0277a23": "妙音品第二十四普門品第二十五",
    "X30n0602_001:0277a24": "卷第七之二",
    "X30n0602_001:0277b01": "陀羅尼品第二十六莊嚴品第二十七",
    "X30n0602_001:0277b02": "勸發品第二十八",
    "X30n0602_001:0277b04": "法華經要解目次(終)",
    "X30n0602_001:0277c03": " 妙法蓮華經弘傳序",
    "X30n0602_001:0277c05": "道者山如意野老　祥邁　註",
    "X30n0602_001:0277c06": "妙法。",
    "X30n0602_001:0277c07": "注曰。梵云薩達磨。此云妙法。或云正法。葢薩字之",
    "X30n0602_001:0277c08": "中含攝二義。故秦本妙法晉本正法皆無失也。具",
    "X30n0602_001:0277c09": "十妙義獨勝餘經。故云妙也。一乘真宗中道了義。",
    "X30n0602_001:0277c10": "故云正也。住持真理為物軌範。故云法也。天台玄",
    "X30n0602_001:0277c11": "義慈恩玄贊廣陳義門。此不具錄。",
    "X30n0602_001:0277c12": "蓮華。",
    "X30n0602_001:0277c13": "注曰。梵云奔茶利迦。此云白蓮華。白為眾色之本。",
    "X30n0602_001:0277c14": "一乘為餘乘之宗。故取喻之。如下經中初放白毫",
    "X30n0602_001:0277c15": "之光。終賜白牛之駕。是此義也。蓮華者。居泥不染",
    "X30n0602_001:0277c16": "因果齊彰。喻前妙法開權顯實會三歸一。明佛知",
    "X30n0602_001:0277c17": "見不同餘經。法喻雙題。故云妙法蓮華。",
    "X30n0602_001:0277c18": "經序。",
    "X30n0602_001:0277c19": "注曰。梵云素呾纜。此云契經。契謂契理契機。經謂",
    "X30n0602_001:0277c20": "貫攝常法。即契理合機之教。故云契經。今略契字",
    "X30n0602_001:0277c21": "務從簡也。述經奧旨敘列源由。名為序也。故天台",
    "X30n0602_001:0277c22": "曰。發祕密之奧藏。稱之為妙。示權實之正軌。故號",
    "X30n0602_001:0277c23": "為法。指久遠之本果。喻之以蓮。會不二之圓道。譬",
    "X30n0602_001:0277c24": "之以華。聲為佛事稱之為經。圓詮之初目之為序。",
    "X30n0602_001:0278a01": "此經蕩化城之執教。廢草菴之滯情。開方便之權",
    "X30n0602_001:0278a02": "門。示真實之妙理。會眾善之小行。歸廣大之一乘。",
    "X30n0602_001:0278a03": "文愽義深餘經莫及。若廣說者。妙有十妙。法有三",
    "X30n0602_001:0278a04": "軌。蓮華六義。經有六釋。具如玄義中說。更有光宅",
    "X30n0602_001:0278a05": "疏文慈恩玄贊。學者知之。",
    "X30n0602_001:0278a06": "終南山釋道宣述",
    "X30n0602_001:0278a07": "注曰。終南山名。在長安城南。與秦嶺太白太一皆",
    "X30n0602_001:0278a08": "連接也。在扶風武功縣。關中記云。終南一名中南。",
    "X30n0602_001:0278a09": "在天之中居都之南。故曰中南。三秦記云。終南一",
    "X30n0602_001:0278a10": "名地[月*弟]可避洪水。道宣律師名也。姓錢氏。彭祖之",
    "X30n0602_001:0278a11": "後。湖洲長城縣人。隋吏部尚書錢申之子。生於隋",
    "X30n0602_001:0278a12": "開皇之間。大作佛事。於唐太宗高宗之代。文采照",
    "X30n0602_001:0278a13": "灼戒德不群。製四分律鈔弘贊毗尼。又述弘明僧",
    "X30n0602_001:0278a14": "傳等百有餘卷。有時行道失跌感韋將軍捧足。錯",
    "X30n0602_001:0278a15": "裁座具致黃瓊天人指授。借得天上舍利流布人",
    "X30n0602_001:0278a16": "間。別有感通傳具詳異事。諡號澄照大師。法華要",
    "X30n0602_001:0278a17": "覽云。師述序時韋天以法華尊上未易冠言。遂稟",
    "X30n0602_001:0278a18": "報十方諸佛。佛皆許肯。即今法華經之序也。故慈",
    "X30n0602_001:0278a19": "照頌云。南山大士最幽玄。撮成樞要在經前。韋駄",
    "X30n0602_001:0278a20": "天將親垂報。十方諸佛許師言。",
    "X30n0602_001:0278a21": "妙法蓮華經者。統諸佛降靈之本致也。",
    "X30n0602_001:0278a22": "注曰。致意也。諸佛出世本說此經。開方便門示真",
    "X30n0602_001:0278a23": "實相。誘火宅之癡子。指衣下之明珠。悟諸法空入",
    "X30n0602_001:0278a24": "佛知見。故下經云。諸佛世尊唯以一大事因緣故。",
    "X30n0602_001:0278b01": "出現於世。所謂欲令眾生開佛知見。使得清淨故",
    "X30n0602_001:0278b02": "出現於世。欲示眾生佛之知見故出現於世。欲令",
    "X30n0602_001:0278b03": "眾生悟佛知見故出現於世。欲令眾生入佛知見",
    "X30n0602_001:0278b04": "道故出現於世。是為諸佛以一大事因緣故出現",
    "X30n0602_001:0278b05": "於世。天台師云。一即法身大即般若事即解脫。此",
    "X30n0602_001:0278b06": "之三法眾生本具為因。諸佛顯示為緣。出世元意",
    "X30n0602_001:0278b07": "秪為此矣。此釋一大事因緣。四種知見以四義釋。",
    "X30n0602_001:0278b08": "一約四位。二約四智。三約四門。四約觀心。皆言佛",
    "X30n0602_001:0278b09": "知見者。謂分真之初。三智五眼一時開發。同入一",
    "X30n0602_001:0278b10": "乘諸佛實相也。天長釋云。非三非五故云一。廣博",
    "X30n0602_001:0278b11": "包含故稱大。說此化生故曰事。機能感佛為因。佛",
    "X30n0602_001:0278b12": "隨彼應名緣。有此一大事之因緣。所以出現於世",
    "X30n0602_001:0278b13": "也。開示悟入者。上二即能化。謂大開而曲示。下二",
    "X30n0602_001:0278b14": "即所化。謂始悟而終入。知即根本智。見即後得智。",
    "X30n0602_001:0278b15": "亦名一切智智。南嶽思大師云。開佛知見是十住",
    "X30n0602_001:0278b16": "位。示佛知見是十行位。悟佛知見是十迴向位。入",
    "X30n0602_001:0278b17": "佛知見是十地位及等覺位。皆言佛知者。得一切",
    "X30n0602_001:0278b18": "種智也。皆言佛見者。悉得佛眼也。此約位釋。谷響",
    "X30n0602_001:0278b19": "鈔云。三智圓觀名佛知。五眼圓覺名佛見。",
    "X30n0602_001:0278b20": "蘊結大廈出彼千齡。東傳震旦三百餘載。",
    "X30n0602_001:0278b21": "注曰。蘊結積聚也。大廈西域也。震旦東國也。佛滅",
    "X30n0602_001:0278b22": "度後千年之外教流東方。故積聚西域出於千年",
    "X30n0602_001:0278b23": "也。自西晉法護創傳此經。至於唐國三百餘年也。",
    "X30n0602_001:0278b24": "西晉惠帝永康年中。長安青門燉煌菩薩竺法護者。",
    "X30n0602_001:0278c01": "初翻此經名正法華。",
    "X30n0602_001:0278c02": "注曰。晉司馬氏都於洛陽。望於東晉故云西晉。惠",
    "X30n0602_001:0278c03": "帝世祖之子。永康惠帝年號。青門長安東門。本長",
    "X30n0602_001:0278c04": "安覇城門。俗呼為青門。竺法護本月氏國人。後移",
    "X30n0602_001:0278c05": "居燉煌。故又為燉煌郡人也。少出家傳道為懷。以",
    "X30n0602_001:0278c06": "西晉之代來化洛陽。立寺於長安青門外。設像行",
    "X30n0602_001:0278c07": "道助誘後徒。譯出眾經光揚像法。人美其德號為",
    "X30n0602_001:0278c08": "菩薩。初翻此經名正法華經。勒成十卷。其真言字",
    "X30n0602_001:0278c09": "句皆作晉言。",
    "X30n0602_001:0278c10": "東晉安帝隆安年中。後秦弘始龜茲沙門鳩摩羅什。",
    "X30n0602_001:0278c11": "次翻此經。名妙法蓮華。",
    "X30n0602_001:0278c12": "注曰。西晉遭亂。元帝渡江建都江東。故云東晉。安",
    "X30n0602_001:0278c13": "帝孝武之子。隆安安帝年號。後秦姚興也。弘始姚",
    "X30n0602_001:0278c14": "興年號。晉居正位。秦為旁僭。故先舉晉而後秦也。",
    "X30n0602_001:0278c15": "鳩摩羅什龜茲國人。傳教秦邦大弘佛法。譯出般",
    "X30n0602_001:0278c16": "若維摩等經智度中百等論。再翻前經名妙法蓮",
    "X30n0602_001:0278c17": "華經。文成七卷。今所行者。",
    "X30n0602_001:0278c18": "隋氏仁壽。大興善寺北天竺沙門闍那笈多。後所翻",
    "X30n0602_001:0278c19": "者同名妙法。",
    "X30n0602_001:0278c20": "注曰。隋氏謂隋文帝也。仁壽文帝年號。闍那笈多",
    "X30n0602_001:0278c21": "三藏法師名也。笈多與師那連提梨耶舍同來此",
    "X30n0602_001:0278c22": "土。文帝禮重安置於大興善寺。官給所須。譯出眾",
    "X30n0602_001:0278c23": "經。後翻此經名添品妙法蓮華經八卷。但於藥艸",
    "X30n0602_001:0278c24": "喻後加千餘字。外者皆與羅什本同。",
    "X30n0602_001:0279a01": "三經重沓文旨互陳。時所宗尚皆弘秦本。",
    "X30n0602_001:0279a02": "注曰。上之三譯本是一經故。文詞意旨重沓互有。",
    "X30n0602_001:0279a03": "世人傳讀皆弘什譯。",
    "X30n0602_001:0279a04": "自餘支品別偈不無其流。具如序歷故所非述。",
    "X30n0602_001:0279a05": "注曰。宣公作大唐內典錄十卷。備括眾經該論本",
    "X30n0602_001:0279a06": "末。今言三本之外。更有支流別行品偈。具如所撰",
    "X30n0602_001:0279a07": "內典錄中。事多冗襍故此不述也。已上序翻譯源",
    "X30n0602_001:0279a08": "流。已下述本經旨趣。",
    "X30n0602_001:0279a09": "夫以靈嶽降靈。非大聖無由開化。",
    "X30n0602_001:0279a10": "注曰。靈嶽降靈。謂山嶽蘊英靈之秀。生此靈明之",
    "X30n0602_001:0279a11": "大聖。開化世間。意借詩中惟岳降神生甫及申之",
    "X30n0602_001:0279a12": "文也。靈神也。彼美賢臣降生。此歎聖人現化降神",
    "X30n0602_001:0279a13": "也。",
    "X30n0602_001:0279a14": "適化所及。非昔緣無以導心。",
    "X30n0602_001:0279a15": "注曰。佛雖大聖。不化無緣之人。故適化所及皆有",
    "X30n0602_001:0279a16": "昔緣開導其心。故聞今所說。方能信受也。",
    "X30n0602_001:0279a17": "所以仙苑告成。機分小大之別。",
    "X30n0602_001:0279a18": "注曰。仙苑即波羅奈國鹿野苑也。是昔五通仙人",
    "X30n0602_001:0279a19": "聞宮女音墮落之處。故又號仙人苑也。如來世尊",
    "X30n0602_001:0279a20": "初成佛後。向此苑中三轉法輪。諸聞法者有登大",
    "X30n0602_001:0279a21": "乘位者。有證小乘果者。從此世間有大小乘。葢隨",
    "X30n0602_001:0279a22": "機器分也。",
    "X30n0602_001:0279a23": "金河顧命。道殊半滿之科。",
    "X30n0602_001:0279a24": "注曰。金河即拘尸那城北阿利羅跋提河。此譯為",
    "X30n0602_001:0279b01": "有金河。河畔有娑羅林。如來於此娑羅林中入於",
    "X30n0602_001:0279b02": "涅槃。顧命謂命將欲終而垂言教。謂之顧命。昔成",
    "X30n0602_001:0279b03": "王將終。作顧命之書。今佛將終。說涅槃之經。殊分",
    "X30n0602_001:0279b04": "也。如來於彼涅槃經中。說半滿二字。分大小二乘。",
    "X30n0602_001:0279b05": "豈非教被乘時。無足覈其高會。",
    "X30n0602_001:0279b06": "注曰。仙苑初唱。金河終談。道分大小者。豈非教被",
    "X30n0602_001:0279b07": "隨根乘時設化。但愧無足得預考覈於高會也。",
    "X30n0602_001:0279b08": "是知五千退席。為進增慢之儔。",
    "X30n0602_001:0279b09": "注曰。如來將說法華一乘。五千比丘禮佛而退者。",
    "X30n0602_001:0279b10": "欲顯今經甚深。令增上慢人進求大乘爾。",
    "X30n0602_001:0279b11": "五百授記。俱崇密化之迹。",
    "X30n0602_001:0279b12": "注曰。富樓那等五百聲聞。於古佛所久修梵行。皆",
    "X30n0602_001:0279b13": "蒙釋迦往生勸化。內蘊菩薩外現聲聞。今於法華",
    "X30n0602_001:0279b14": "會上。俱得授記作佛。",
    "X30n0602_001:0279b15": "所以放光現瑞。開發請之教源。",
    "X30n0602_001:0279b16": "注曰。放光現瑞發起教之因緣也。如來初放白毫",
    "X30n0602_001:0279b17": "相光。照於東方萬八千界。於是彌勒覩七事以騰",
    "X30n0602_001:0279b18": "疑。文殊擬十因而領答。此起教之因緣也。",
    "X30n0602_001:0279b19": "出定揚德。暢佛慧之宏略。",
    "X30n0602_001:0279b20": "注曰。佛從定起。明二種甚深。演暢佛慧之大略也。",
    "X30n0602_001:0279b21": "二甚深者。一證甚深。經云。諸佛智慧甚深無量。二",
    "X30n0602_001:0279b22": "阿含甚深。經云。其智慧門難解難入。此序意也。",
    "X30n0602_001:0279b23": "朽宅通入大之文軌。",
    "X30n0602_001:0279b24": "注曰。此火宅喻也。火宅喻於三界。諸子喻於眾生。",
    "X30n0602_001:0279c01": "火宅門外而設三車。喻昔權說三乘也。末後等賜",
    "X30n0602_001:0279c02": "大白牛車。喻今實說一乘也。破三顯一誘入大乘。",
    "X30n0602_001:0279c03": "此如來之本致也。光宅疏主立四乘教。義准於此。",
    "X30n0602_001:0279c04": "化城引昔緣之不墜。",
    "X30n0602_001:0279c05": "注曰。此化城喻也。化城喻二乘。寶所喻於大乘。勸",
    "X30n0602_001:0279c06": "進二乘令歸一極。勿滯權宗而為究竟。昔為王子",
    "X30n0602_001:0279c07": "已化汝等。今說法華再引令入。此上三句明三周",
    "X30n0602_001:0279c08": "之旨也。",
    "X30n0602_001:0279c09": "繫珠明理性之常在。",
    "X30n0602_001:0279c10": "注曰。繫珠喻也。珠喻一乘佛性。醉人衣下而繫寶",
    "X30n0602_001:0279c11": "珠。昏沈不知枉受辛苦。喻諸聲聞。佛於往昔大通",
    "X30n0602_001:0279c12": "佛所。為王子時。以大乘法而令發心。多劫廢忘不",
    "X30n0602_001:0279c13": "知不覺。既得羅漢以少為足。今蒙佛說昔事方憶",
    "X30n0602_001:0279c14": "授無上記。喻如親友指珠示之令離貧苦。",
    "X30n0602_001:0279c15": "鑿井顯示悟之多方。",
    "X30n0602_001:0279c16": "注曰。鑿井喻也。水喻法華一乘。穿鑿求之喻聞解",
    "X30n0602_001:0279c17": "思修。若見濕泥知水必近。若聞法華成佛不遠。開",
    "X30n0602_001:0279c18": "示多方令人悟入。又乾土喻如眾生。濕土喻如二",
    "X30n0602_001:0279c19": "乘。泥喻菩薩。水喻諸佛。",
    "X30n0602_001:0279c20": "詞義宛然喻陳惟遠。",
    "X30n0602_001:0279c21": "注曰。佛說此經言詞義理明白宛然。譬喻鋪陳其",
    "X30n0602_001:0279c22": "致惟遠。非佛智深悲厚。孰肯如是。",
    "X30n0602_001:0279c23": "自非大哀曠濟拔滯溺之沈流。一極悲心拯昏迷之",
    "X30n0602_001:0279c24": "失性。",
    "X30n0602_001:0280a01": "注曰。哀悲也。曠遠也。一極至極也。言三周七譬顯",
    "X30n0602_001:0280a02": "示一乘。四行六記攝諸含識。文喻巧妙勸進諄諄。",
    "X30n0602_001:0280a03": "拔出生死之流。援拯昏迷之性。自非如來大悲遠",
    "X30n0602_001:0280a04": "濟至極慈心。誰能如此。",
    "X30n0602_001:0280a05": "自漢至唐六百餘載。總歷群籍四千餘軸。受持盛者",
    "X30n0602_001:0280a06": "無出此經。",
    "X30n0602_001:0280a07": "注曰。大教東傳自漢至唐。中間經籍四千餘卷。受",
    "X30n0602_001:0280a08": "持轉誦斯經獨盛。",
    "X30n0602_001:0280a09": "將非機教相扣。竝智勝之遺塵。聞而深敬。俱威王之",
    "X30n0602_001:0280a10": "餘勣。",
    "X30n0602_001:0280a11": "注曰。勣功也。扣投也。言根教相投聞而便敬之人。",
    "X30n0602_001:0280a12": "皆大通智勝佛之遺塵。威音王佛之餘功也。",
    "X30n0602_001:0280a13": "輙於經首敘而綜之。庶得早淨六根。仰慈尊之嘉會。",
    "X30n0602_001:0280a14": "速成四德。趣樂土之玄猷。",
    "X30n0602_001:0280a15": "注曰。庶冀欲也。此經殊勝隨喜者獲五福。書持者",
    "X30n0602_001:0280a16": "淨六根。仰攀也。慈尊嘉會謂慈氏如來龍華之會",
    "X30n0602_001:0280a17": "也。四德謂涅槃具常樂我淨之四德也。樂土謂法",
    "X30n0602_001:0280a18": "性常寂光土。玄妙也。猷道也。",
    "X30n0602_001:0280a19": "弘贊莫窮。永貽諸後云爾。",
    "X30n0602_001:0280a20": "注曰。貽遺也。言弘贊此經永遺後代。冀流通之無",
    "X30n0602_001:0280a21": "盡也。",
    "X30n0602_001:0280a23": "妙法蓮華經弘傳序",
    "X30n0602_001:0280b06": "妙法蓮華經解卷第一之一",
    "X30n0602_001:0280b08": "溫陵開元蓮寺比丘　戒環　解",
    "X30n0602_001:0280b09": "△開釋科五。初通釋經題。",
    "X30n0602_001:0280b10": "實相妙法巧喻蓮華。內則直指乎一心。外則該通",
    "X30n0602_001:0280b11": "乎萬境。方華即果處染常淨。此蓮之實相也。生佛",
    "X30n0602_001:0280b12": "本有淪變靡殊。此心之實相也。其狀虗假其精甚",
    "X30n0602_001:0280b13": "真。此境之實相也。心境萬類通謂之法。精粗一致",
    "X30n0602_001:0280b14": "凡聖同源。即諸世諦觸事而真。言詞不可示分別",
    "X30n0602_001:0280b15": "不能解。故以妙稱也。六趣之所迷淪。葢迷此也。諸",
    "X30n0602_001:0280b16": "佛之所修證。葢證此也。洎夫廣演言教無數方便。",
    "X30n0602_001:0280b17": "葢為此也。但以眾生垢重根器未純。先說三乘假",
    "X30n0602_001:0280b18": "名引導。故權而未實麤而未妙。及乎諸糞既除心",
    "X30n0602_001:0280b19": "相體信。乃示實相會歸一乘。則妙而無麤矣。諸佛",
    "X30n0602_001:0280b20": "能事終畢於是也。然所謂妙法非去麤而取妙。葢",
    "X30n0602_001:0280b21": "即麤以顯妙也。所謂一乘非離三而說一。葢會三",
    "X30n0602_001:0280b22": "而歸一也。即麤顯妙猶蓮之即染而淨。會三歸一",
    "X30n0602_001:0280b23": "猶蓮之自華而實。法喻雙彰名實並顯。故號妙法",
    "X30n0602_001:0280b24": "蓮華。夫證是法者。必以大智為體妙行為用。智譬",
    "X30n0602_001:0280c01": "則蓮行譬則華。智行兩全乃盡其妙。故經文始於",
    "X30n0602_001:0280c02": "一光東照。智境全彰終於四法。成就行門悉備正",
    "X30n0602_001:0280c03": "宗之初。三周開示皆所以明體也。囑累之後六品",
    "X30n0602_001:0280c04": "敷揚。皆所以明用也。中間轍迹無非智行。旁顯體",
    "X30n0602_001:0280c05": "用。兼明彰實相之大全。列開悟之真範。發明種智",
    "X30n0602_001:0280c06": "成就果德。故若有聞者無不成佛。凡能領悟即得",
    "X30n0602_001:0280c07": "授記。一事一相無非妙法也。由是而往。山河大地",
    "X30n0602_001:0280c08": "明暗色空。擴而充之則物物燈明智體。推而行之",
    "X30n0602_001:0280c09": "則步步普賢行門。直下即法以明心。不復離物以",
    "X30n0602_001:0280c10": "觀妙。則所謂大事因緣一題盡之矣。",
    "X30n0602_001:0280c11": "△二通述己意。",
    "X30n0602_001:0280c12": "欽惟斯典盛行於世。人莫不願洛誦深造。而每見",
    "X30n0602_001:0280c13": "其難能者。非經之難特傳記難之也。夫傳以通經",
    "X30n0602_001:0280c14": "為義。辭達則已。類且繁分名相虗尚。多駢煙颺細",
    "X30n0602_001:0280c15": "科塵飛。雜辯滔滔謾謾杳莫可究。所以難能也。竊",
    "X30n0602_001:0280c16": "觀近世明經之體。一於經旨不泥陳言。欲約而盡",
    "X30n0602_001:0280c17": "深而明。釋義不出科目立言必求綸貫。煥乎有文",
    "X30n0602_001:0280c18": "釋然易解。今輙效為斯解。然有其志無其才。深媿",
    "X30n0602_001:0280c19": "其不逮也。妄意之初。竊謂法華為三乘櫽括大事",
    "X30n0602_001:0280c20": "指南。與華嚴實相終始。於是兩載覃思華嚴經論。",
    "X30n0602_001:0280c21": "深考吾佛降靈之本致。復咨謀宗匠探賾講肆。歷",
    "X30n0602_001:0280c22": "窮智者慈恩廣疏古今作者注解。摭其所聞。參諸",
    "X30n0602_001:0280c23": "圓覺楞嚴維摩諸經。稽覈宗趣證正事法。然後命",
    "X30n0602_001:0280c24": "筆。雖立科釋義有異舊說。而綜文會意稍合華嚴。",
    "X30n0602_001:0281a01": "削繁錄實務在疏明。一大事佛知見而未敢自許。",
    "X30n0602_001:0281a02": "達者苟不是古非今以人廢言。試詳覽之一校其",
    "X30n0602_001:0281a03": "當否。",
    "X30n0602_001:0281a04": "△三通敘科判。",
    "X30n0602_001:0281a05": "釋經有科。判教有宗。如禾有科以容其苞本。如水",
    "X30n0602_001:0281a06": "有宗以會其支派。嘗謂華嚴法華葢一宗也。何以",
    "X30n0602_001:0281a07": "明之。夫法王應運出真兆聖。唯為一事無有餘乘。",
    "X30n0602_001:0281a08": "是以首唱華嚴特明頓法。雖知根鈍且稱本懷。及",
    "X30n0602_001:0281a09": "乎怖大昏惑。乃權設方宜。至於眾志真純則還示",
    "X30n0602_001:0281a10": "實法。然則二經一始一終實相資發。故今宗華嚴",
    "X30n0602_001:0281a11": "而科釋也。或謂華嚴純談實性。獨被大機。法華引",
    "X30n0602_001:0281a12": "權入實。三根齊被。二經旨趣逈不相及。引彼釋此",
    "X30n0602_001:0281a13": "殆不知宗。而愚竊觀信解品。其父先來求子不得。",
    "X30n0602_001:0281a14": "中止一城。其家大富。窮子遙見恐怖疾走。正喻初",
    "X30n0602_001:0281a15": "說華嚴也。臨終命子委付財物。窮子歡喜得大寶",
    "X30n0602_001:0281a16": "藏。正喻終說法華也。迹此觀之。始而驚怖終而親",
    "X30n0602_001:0281a17": "附者無異父。窮之所棄達之所獲者無異寶。既無",
    "X30n0602_001:0281a18": "以異何為而不應宗之耶。又況二經以智立體以",
    "X30n0602_001:0281a19": "行成德。放光現瑞全法界之真機。融因會果開修",
    "X30n0602_001:0281a20": "證之捷逕。凡所設法意緒並同。二經相宗亦足見",
    "X30n0602_001:0281a21": "聖人說法始終一貫。果唯一事無有餘乘。旨趣稍",
    "X30n0602_001:0281a22": "馴幸無深誚也。今科判此經二十八品分三。初序",
    "X30n0602_001:0281a23": "分一品。二正宗分十九品。三流通分八品。正宗二。初",
    "X30n0602_001:0281a24": "三周開示十品。自方便至學記八品。說三周法授",
    "X30n0602_001:0281b01": "三根記。自法師至寶塔二品。授廣記以圓該前記。",
    "X30n0602_001:0281b02": "會諸佛以圓證前法。二顯妙勸持九品。自提婆至",
    "X30n0602_001:0281b03": "安樂行三品。顯功行之妙也。自涌出至壽量二品。",
    "X30n0602_001:0281b04": "顯本迹之妙也。自分別至不輕四品。顯聞持之妙",
    "X30n0602_001:0281b05": "也。使由前開悟依此弘持。乃不失宗圓契妙法。流",
    "X30n0602_001:0281b06": "通八品。自神力品發起囑累品付授。其餘六品全",
    "X30n0602_001:0281b07": "體前法示現行境。流通是道。名以行契智常然大",
    "X30n0602_001:0281b08": "用之門。今初序分者。開發正宗之端緒也。其法有",
    "X30n0602_001:0281b09": "二。自人天眾集無量義畢。佛踞大定天雨四華。六",
    "X30n0602_001:0281b10": "震撼無明之障緣。一光現智境之實相。此釋尊標",
    "X30n0602_001:0281b11": "本圓發其緒也。其次彌勒示問文殊決疑。引燈明",
    "X30n0602_001:0281b12": "之本光。證今佛之瑞相。此大士承流助發其緒也。",
    "X30n0602_001:0281b13": "自餘廣引意皆懸敘一經本末。欲達正宗必先明",
    "X30n0602_001:0281b14": "序分。則於深經猶繹絲之得緒無所不盡。猶陞堂",
    "X30n0602_001:0281b15": "之得序必臻其奧矣。△四譯經人時。",
    "X30n0602_001:0281b16": "姚秦三藏法師鳩摩羅什奉詔譯",
    "X30n0602_001:0281b17": "姚秦東晉偽王也。姓姚名興。為秦國王。梵語鳩摩",
    "X30n0602_001:0281b18": "羅什此云童壽。謂童年而有耆德也。奉秦王詔翻",
    "X30n0602_001:0281b19": "譯此經。",
    "X30n0602_001:0281b20": "妙法蓮華經序品第一",
    "X30n0602_001:0281b21": "△五正解文義三。初序分分四。一說法時處。",
    "X30n0602_001:0281b22": "如是我聞。一時佛住王舍城耆闍崛山中。",
    "X30n0602_001:0281b23": "如是之法我從佛聞。此阿難結集時。陞座最初之",
    "X30n0602_001:0281b24": "唱。以證法有所授而已。不必玄說。一時之語乃佛",
    "X30n0602_001:0281c01": "遺言。諸經通用故不定指也。王舍城即靈山所附",
    "X30n0602_001:0281c02": "之城。摩竭陀國之屬境也。即西域人間。耆闍崛山",
    "X30n0602_001:0281c03": "此云鷲頭山。從形得名。即古佛住處。以古佛所住",
    "X30n0602_001:0281c04": "故稱靈鷲。夫說法所依各隨宗趣。華嚴展轉十處",
    "X30n0602_001:0281c05": "為圓彰法界。圓覺依大光明藏為直示本起。此依",
    "X30n0602_001:0281c06": "人間之城者。同染淨以明蓮華之義。據古佛之處",
    "X30n0602_001:0281c07": "者。示祖述以繼燈明之道耳。△二法會聽眾二。",
    "X30n0602_001:0281c08": "初標敘科義。",
    "X30n0602_001:0281c09": "二法會聽眾三。初聲聞次菩薩後人天。此經會權",
    "X30n0602_001:0281c10": "歸實。聲聞當機所以初列。菩薩即主伴眾也。人天",
    "X30n0602_001:0281c11": "外護眾也。△二依科列眾三。初聲聞眾二。初無",
    "X30n0602_001:0281c12": "學眾。",
    "X30n0602_001:0281c13": "與大比丘眾萬二千人俱(至)心得自在。",
    "X30n0602_001:0281c14": "佛常隨眾止千二百五十人。今言萬二千者。兼他",
    "X30n0602_001:0281c15": "方所集也。阿羅漢義翻殺賊。亦曰應供。亦曰不生",
    "X30n0602_001:0281c16": "也。善淵之心不能全一。粘湛發識流逸奔境名漏。",
    "X30n0602_001:0281c17": "諸漏者謂欲漏有漏無明漏。皆以粘湛妄識為體。",
    "X30n0602_001:0281c18": "為三界煩惱之本。煩惱即貪嗔癡等十使。為諸漏",
    "X30n0602_001:0281c19": "之緣。戕害法身逼惱正性。名煩惱賊。言漏盡無惱",
    "X30n0602_001:0281c20": "者。以本盡故緣無。是謂殺賊也。己利即證智斷惑",
    "X30n0602_001:0281c21": "之事。文句謂三界因果皆為他事。智斷功德乃名",
    "X30n0602_001:0281c22": "己利。逮得己利乃堪為人天福田。故號應供。律文",
    "X30n0602_001:0281c23": "凡於應供須忖己德行全缺者。使忖己利也。葢夫",
    "X30n0602_001:0281c24": "苦身而作端坐而食。擎跽而拜逆立而受。苟無己",
    "X30n0602_001:0282a01": "利之德其害非細。行人識之。諸有結者即惑習之",
    "X30n0602_001:0282a02": "業為二十五有之生因。以因盡則果亡。是謂不生",
    "X30n0602_001:0282a03": "也。小乘有定無慧為偏縛未得自在。今云心得自",
    "X30n0602_001:0282a04": "在。乃是定慧兩足俱解脫人。以明大阿羅漢影響",
    "X30n0602_001:0282a05": "眾爾。",
    "X30n0602_001:0282a06": "其名曰阿若憍陳如(至)如是眾所知識大阿羅漢等。",
    "X30n0602_001:0282a07": "此舉萬二千人領袖上德。即十大弟子之列也。佛",
    "X30n0602_001:0282a08": "有十大弟子。為法王法臣各備眾德。權示專門輔",
    "X30n0602_001:0282a09": "弼大化。故大迦葉頭陀第一。身子智慧第一。目連",
    "X30n0602_001:0282a10": "神通。旃延論議。阿[少/兔]天眼。富那說法。善吉解空。阿",
    "X30n0602_001:0282a11": "難多聞。波離持律。羅云密行。各居第一。如孔門十",
    "X30n0602_001:0282a12": "哲之列。是其常數。今從憍陳至羅云有二十人者。",
    "X30n0602_001:0282a13": "旁兼眾德圓彰法化也。亦各有第一之德。增一阿",
    "X30n0602_001:0282a14": "含云。憍陳初悟解。優樓供養眾。伽耶伏諸結。那提",
    "X30n0602_001:0282a15": "善教化。劫賓知星宿。憍梵受天供。離婆不倒亂。畢",
    "X30n0602_001:0282a16": "陵能苦坐。薄拘壽不夭。俱絺善答難。孫陀容挺特。",
    "X30n0602_001:0282a17": "各第一也。眾所知識者。其德顯著故。諸名緣義非",
    "X30n0602_001:0282a18": "經要旨。不必繁講。△二有學眾。",
    "X30n0602_001:0282a19": "復有學無學二千人(至)亦與眷屬俱。",
    "X30n0602_001:0282a20": "此小聲聞眾。尚在學地。學於無學者也。摩訶波闍",
    "X30n0602_001:0282a21": "此云大愛道。為尼眾首。與耶輸皆示迹同塵。影響",
    "X30n0602_001:0282a22": "眾也。△二菩薩眾。",
    "X30n0602_001:0282a23": "菩薩摩訶薩八萬人(至)能度無數百千眾生。",
    "X30n0602_001:0282a24": "菩薩摩訶薩者。謂菩薩中之大菩薩。即地上等覺",
    "X30n0602_001:0282b01": "之列。揀非地前也。阿耨菩提此云無上正徧正道。",
    "X30n0602_001:0282b02": "陀羅尼此云總持。謂得一切智總持萬法也。樂說",
    "X30n0602_001:0282b03": "辯即四辯之總。八地已上名不退位。五地七地得",
    "X30n0602_001:0282b04": "陀羅尼。說決定法名不退輪。諸皆歎德也。住不退",
    "X30n0602_001:0282b05": "位者。得是道以處已。轉不退輪者。運是道以利人。",
    "X30n0602_001:0282b06": "此自覺覺他之德也。以慈修身者意在共濟。善入",
    "X30n0602_001:0282b07": "佛慧謂能運漚和。通達大智則所證者明。到於彼",
    "X30n0602_001:0282b08": "岸則所造者實。此內德也。由是充實著現。故名稱",
    "X30n0602_001:0282b09": "普聞。此外德也。內德通達則有見而化者。外德普",
    "X30n0602_001:0282b10": "聞則有聞而化者。故其所度至於無數百千。皆大",
    "X30n0602_001:0282b11": "菩薩之德。地前所無矣。",
    "X30n0602_001:0282b12": "其名曰文殊師利菩薩(至)八萬人俱。",
    "X30n0602_001:0282b13": "此經以智立體故文殊居首。葢文殊具大智妙德",
    "X30n0602_001:0282b14": "為法身體。為諸佛師為世間眼。開佛知見莫先於",
    "X30n0602_001:0282b15": "此。餘各表此經之一德也。觀音助智行悲。大勢具",
    "X30n0602_001:0282b16": "大德用。精進念不退轉。不息億劫勤修。寶掌掌握",
    "X30n0602_001:0282b17": "法寶。藥王應機發藥。勇施一切能捨。寶月覺體明",
    "X30n0602_001:0282b18": "淨。月光能除癡闇。滿月兼上二德。大力負荷大法。",
    "X30n0602_001:0282b19": "無量力對境不動。越三界不現身意。跋陀羅善護",
    "X30n0602_001:0282b20": "正見。彌勒以慈續佛。寶積能聚能利。導師導邪入",
    "X30n0602_001:0282b21": "正。此八萬之上首一經之表法也。蓋由大智開佛",
    "X30n0602_001:0282b22": "知見。而助智以悲歷備眾德。乃至導邪入正。則一",
    "X30n0602_001:0282b23": "乘之體具萬行之用全矣。不列普賢者。自觀音已",
    "X30n0602_001:0282b24": "下皆普賢之行。但初且以智立體開佛知見。終至",
    "X30n0602_001:0282c01": "以行成德。乃見普賢各專表也。△三人天眾二。一",
    "X30n0602_001:0282c02": "天龍八部六。初諸天眾。",
    "X30n0602_001:0282c03": "爾時釋提桓因(至)與其眷屬萬二千天子俱。",
    "X30n0602_001:0282c04": "釋提桓因即帝釋也。明月月天子。普香星天子。寶",
    "X30n0602_001:0282c05": "光日天子也。欲界六天曰四天王天忉利夜摩兜",
    "X30n0602_001:0282c06": "率化樂他化自在。帝釋即忉利天主。化樂天主號",
    "X30n0602_001:0282c07": "自在。他化天主號大自在。不言夜摩兜率者。舉上",
    "X30n0602_001:0282c08": "下以該中也。色界四禪十八天。初禪三梵天。其王",
    "X30n0602_001:0282c09": "為娑婆界主號尸棄大梵。二禪三光天王號光明",
    "X30n0602_001:0282c10": "大梵。不舉餘天者。言等以該之。△二諸龍眾。",
    "X30n0602_001:0282c11": "有八龍王(至)各與若干百千眷屬俱。",
    "X30n0602_001:0282c12": "難陀此云喜。跋云賢。以時雨喜物有賢德故。二龍",
    "X30n0602_001:0282c13": "乃目連所降者。娑伽羅云海。和修吉云多頭。德叉",
    "X30n0602_001:0282c14": "迦云現毒。阿耨達池名。摩那斯云大身。優鉢羅云",
    "X30n0602_001:0282c15": "青蓮池。若干即不定數。謂不勝數也。△三緊那羅",
    "X30n0602_001:0282c16": "眾。",
    "X30n0602_001:0282c17": "有四緊那羅王(至)各與若干百千眷屬俱。",
    "X30n0602_001:0282c18": "緊那此云疑神。似人而有角可疑。亦云歌神。隨佛",
    "X30n0602_001:0282c19": "說法皆能歌之。故皆名法也。法緊歌四諦。妙緊歌",
    "X30n0602_001:0282c20": "十二緣。大緊歌六度。持緊歌一乘。△四乾闥婆眾。",
    "X30n0602_001:0282c21": "有四乾闥婆王(至)各與若干百千眷屬俱。",
    "X30n0602_001:0282c22": "乾闥婆此云嗅香。能尋香奏樂也。樂謂歌舞等伎。",
    "X30n0602_001:0282c23": "樂音謂鼓節絃管。美即伎中勝者。美音音中勝者。",
    "X30n0602_001:0282c24": "△五阿修羅眾。",
    "X30n0602_001:0283a01": "有四阿修羅王(至)各與若干百千眷屬俱。",
    "X30n0602_001:0283a02": "修羅此云非天。多瞋無天行故。婆稚云有縛。好鬬",
    "X30n0602_001:0283a03": "戰故。佉羅云廣肩。涌海水者。毗摩質多云海水波",
    "X30n0602_001:0283a04": "音。擊海波者。羅睺云障蔽。能障日月。△六迦樓羅",
    "X30n0602_001:0283a05": "眾。",
    "X30n0602_001:0283a06": "有四迦樓羅王(至)各與若干百千眷屬俱。",
    "X30n0602_001:0283a07": "迦樓羅此云金翅鳥。常噉龍。大威懾龍。大身勝群。",
    "X30n0602_001:0283a08": "大滿龍常滿意。如意頷有此珠。八部皆神眾能變",
    "X30n0602_001:0283a09": "形預會。不列夜叉摩睺羅。略之也。△二人王等眾。",
    "X30n0602_001:0283a10": "韋提希子阿闍世王(至)退坐一面。",
    "X30n0602_001:0283a11": "摩竭陀國頻婆羅王夫人。號韋提希。其子號阿闍",
    "X30n0602_001:0283a12": "世。不舉人民者。王出而民從可知。各禮佛足退坐",
    "X30n0602_001:0283a13": "一面。言雖多不逼肅然有序。△三大覺圓發六。謂",
    "X30n0602_001:0283a14": "之六瑞。一說法瑞。",
    "X30n0602_001:0283a15": "爾時世尊四眾圍繞(至)教菩薩法佛所護念。",
    "X30n0602_001:0283a16": "△二入定瑞。",
    "X30n0602_001:0283a17": "佛說此經已(至)身心不動。",
    "X30n0602_001:0283a18": "無量義經云。無量義者從一實相生無量法。眾集",
    "X30n0602_001:0283a19": "先說無量義經。經畢復入無量義定者。所以發妙",
    "X30n0602_001:0283a20": "法端緒也。示於一事一理一動一寂之間。莫不具",
    "X30n0602_001:0283a21": "無量義。然後可入妙法。△三雨華瑞。",
    "X30n0602_001:0283a22": "是時天雨曼陀羅華(至)而散佛上及諸大眾。",
    "X30n0602_001:0283a23": "摩訶云大。曼陀羅云適意。曼殊沙云柔輭。皆天妙",
    "X30n0602_001:0283a24": "華也。華表正因。以因必趣果故。散佛上而又及大",
    "X30n0602_001:0283b01": "眾者。示此會當得正因也。△四動地瑞。",
    "X30n0602_001:0283b02": "普佛世界六種震動。",
    "X30n0602_001:0283b03": "六震者。動起涌震吼擊六種也。東涌西沒動徧等",
    "X30n0602_001:0283b04": "徧之說皆不離此。所以六震者。表依六識翻破無",
    "X30n0602_001:0283b05": "明。楞嚴說。山河大地皆無明感結本唯一真。故云",
    "X30n0602_001:0283b06": "普佛世界。△五眾喜瑞。",
    "X30n0602_001:0283b07": "爾時會中比丘比丘尼(至)歡喜合掌一心觀佛。",
    "X30n0602_001:0283b08": "喜覩前瑞翹竚嘉應。△六放光瑞三。一光相周",
    "X30n0602_001:0283b09": "亘。",
    "X30n0602_001:0283b10": "爾時佛放眉間白毫相光(至)靡不周徧。",
    "X30n0602_001:0283b11": "一光周亘全彰妙體也。白毫即本覺妙明。東方為",
    "X30n0602_001:0283b12": "不動智境。萬八千界依根塵識十八界言也。眾生",
    "X30n0602_001:0283b13": "迷此本明本智成十八界。自為限礙難造妙體故。",
    "X30n0602_001:0283b14": "將說法華先現此瑞。使行人直下自發本明照了",
    "X30n0602_001:0283b15": "本智。則根塵識界通為智境。無復限礙廓達圓融。",
    "X30n0602_001:0283b16": "故言萬八千界。△二圓現法界事相。",
    "X30n0602_001:0283b17": "下至阿鼻地獄(至)及聞諸佛所說經法。",
    "X30n0602_001:0283b18": "阿鼻此云無間。即地獄最下。阿迦膩吒云質礙究",
    "X30n0602_001:0283b19": "竟。即色界極頂。不言無色者。無色非可見故。上極",
    "X30n0602_001:0283b20": "諸天下窮地獄。於此世界盡見彼土。所謂圓現。△",
    "X30n0602_001:0283b21": "三圓現生佛始終。",
    "X30n0602_001:0283b22": "并見彼諸比丘比丘尼(至)以佛舍利起七寶塔。",
    "X30n0602_001:0283b23": "始自比丘四眾修行得道。次見菩薩諸佛行相。終",
    "X30n0602_001:0283b24": "至涅槃起塔。是現眾生諸佛之始終也。一光東照",
    "X30n0602_001:0283c01": "周亘圓現。如此詳悉者。直依智境示諸法實相也。",
    "X30n0602_001:0283c02": "世間萬法自識境觀之。悉皆幻惑莫得其實。自智",
    "X30n0602_001:0283c03": "境觀之。如是性相因緣。如是果報本末。咸一妙明",
    "X30n0602_001:0283c04": "無非實相。若諸眾生本明洞發本智現前。則廓照",
    "X30n0602_001:0283c05": "圓現與佛不殊。妙體實相昭昭心目矣。故文殊曰。",
    "X30n0602_001:0283c06": "今佛放光明助發實相義。自後經文全顯斯旨。故",
    "X30n0602_001:0283c07": "先發緒如此。△四大士助發二。初彌勒示問二。",
    "X30n0602_001:0283c08": "初示疑發問。",
    "X30n0602_001:0283c09": "爾時彌勒菩薩作是念(至)悉見彼佛國界莊嚴。",
    "X30n0602_001:0283c10": "彌勒為補處之主。欲作當來之利。故於此示疑以",
    "X30n0602_001:0283c11": "問。文殊為世間之眼。欲發群盲之智。故於後援古",
    "X30n0602_001:0283c12": "以證。是謂助發。△二以偈重宣二。初申疑問二。",
    "X30n0602_001:0283c13": "初總問六瑞所以。",
    "X30n0602_001:0283c14": "於是彌勒菩薩欲重宣此義。以偈問曰。",
    "X30n0602_001:0283c15": "文殊師利(至)得未曾有。",
    "X30n0602_001:0283c16": "此問放光雨華動地眾喜四瑞也。不問說法入定",
    "X30n0602_001:0283c17": "二瑞者。為所常見故。△二詳問光中所見二。一",
    "X30n0602_001:0283c18": "問圓現法界事相。",
    "X30n0602_001:0283c19": "眉間放光(至)於此悉見。",
    "X30n0602_001:0283c20": "頌上極諸天下窮地獄等相也。",
    "X30n0602_001:0283c21": "又覩諸佛(至)為說淨道。",
    "X30n0602_001:0283c22": "頌見聞諸佛所說經法也。聖主師子言說法無畏。",
    "X30n0602_001:0283c23": "演說經典微妙第一至令人樂聞。即以一乘教諸",
    "X30n0602_001:0283c24": "菩薩也。講說正法種種因緣至為說淨道。即以三",
    "X30n0602_001:0284a01": "乘開悟眾生也。若人遭苦至盡諸苦際。即小乘四",
    "X30n0602_001:0284a02": "諦法。四句如次配見苦斷集修道證滅也。若人有",
    "X30n0602_001:0284a03": "福至為說緣覺。即中乘十二緣法也。聲聞三生種",
    "X30n0602_001:0284a04": "福為厭苦。支佛百劫種福為求道。故有福供佛志",
    "X30n0602_001:0284a05": "求勝法可授中乘。若有佛子至為說淨道。即大乘",
    "X30n0602_001:0284a06": "六度法也。六度以種種行為用。以無上慧為體。行",
    "X30n0602_001:0284a07": "得慧濟即無染著。故名淨道。於二乘言人。於大乘",
    "X30n0602_001:0284a08": "言佛子者。止宿草菴自同使人。成就大志乃命為",
    "X30n0602_001:0284a09": "子。",
    "X30n0602_001:0284a10": "文殊師利(至)今當略說。",
    "X30n0602_001:0284a11": "結前開後也。△二問圓現生佛始終。",
    "X30n0602_001:0284a12": "我見彼土(至)而擊法鼓。",
    "X30n0602_001:0284a13": "此頌修行之始。後頌涅槃之終。此即種種因緣信",
    "X30n0602_001:0284a14": "解相貌。而大要不出六度。從或有行施至求佛智",
    "X30n0602_001:0284a15": "慧檀度也。我見諸王至而被法服戒度也。比丘處",
    "X30n0602_001:0284a16": "閒誦經忍度也。菩薩勇猛為道進度也。離欲修禪",
    "X30n0602_001:0284a17": "至讚諸法王禪度也。智深志固至而擊法鼓智度",
    "X30n0602_001:0284a18": "也。戒有三聚。謂攝善法戒。攝眾生戒。攝律儀戒。諸",
    "X30n0602_001:0284a19": "王問道攝善法也。捨臣妾攝眾生也。被法服攝律",
    "X30n0602_001:0284a20": "儀也。忍有三種。謂生忍苦忍第一義忍。比丘處閒",
    "X30n0602_001:0284a21": "誦經。即閒林靜谷惡人惡獸為生忍。礪比丘節為",
    "X30n0602_001:0284a22": "苦忍。樂誦經典即第一義忍也。離欲有三。謂五塵",
    "X30n0602_001:0284a23": "欲二乘欲法愛欲皆離也。得五神通者非凡夫五",
    "X30n0602_001:0284a24": "通。以初學對佛分有漏無漏耳。",
    "X30n0602_001:0284b01": "又見菩薩(至)求無上道。",
    "X30n0602_001:0284b02": "此廣頌菩薩行道因緣相貌也。天龍恭敬不以為",
    "X30n0602_001:0284b03": "喜。菩薩自重也。處林放光濟地獄苦。菩薩大悲也。",
    "X30n0602_001:0284b04": "癡眷屬謂唯恣情欲不能遷善者。自未嘗睡眠至",
    "X30n0602_001:0284b05": "歡喜無厭。乃六度。眾行不復次第。但隨所見。或有",
    "X30n0602_001:0284b06": "說寂滅法等者。或以教說求道也。觀諸法性等者。",
    "X30n0602_001:0284b07": "或以覺觀求道也。心無所著等者。離教觀忘心迹",
    "X30n0602_001:0284b08": "以求道也。雖種種因緣相貌不同。無非實相妙行。",
    "X30n0602_001:0284b09": "故於光中詳現。",
    "X30n0602_001:0284b10": "文殊師利(至)其華開敷。",
    "X30n0602_001:0284b11": "此頌涅槃之終也。直曰縱橫曰廣。四十里為一由",
    "X30n0602_001:0284b12": "旬。天樹王者。忉利天員生樹。寶華開時天界自然",
    "X30n0602_001:0284b13": "嚴飾妙好。乃佛滅後供養舍利果報也。故諸佛子",
    "X30n0602_001:0284b14": "為供舍利嚴好如之。△二請答疑。",
    "X30n0602_001:0284b15": "佛放一光(至)為說何等。",
    "X30n0602_001:0284b16": "仁指文殊也。",
    "X30n0602_001:0284b18": "妙法蓮華經解卷第一之一"
}