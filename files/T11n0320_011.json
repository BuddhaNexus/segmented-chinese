{
    "T11n0320_011:0949b21": "父子合集經卷第十一",
    "T11n0320_011:0949b23": "西天譯經三藏朝散大夫",
    "T11n0320_011:0949b24": "試鴻臚卿宣梵大師賜紫",
    "T11n0320_011:0949b25": "沙門臣日稱等奉 詔譯",
    "T11n0320_011:0949b26": "遍淨天授記品第二十二",
    "T11n0320_011:0949b27": "[0949b27] 爾時會中，有十二那由他遍淨天子，見諸阿",
    "T11n0320_011:0949b28": "脩羅王乃至光音天等，於世尊所設諸供養，",
    "T11n0320_011:0949b29": "復聞如來與授佛記，心生歡喜，得未曾有。此",
    "T11n0320_011:0949c01": "諸天子，已於過去無量佛所植眾德本，入解",
    "T11n0320_011:0949c02": "正法，充足法財，有大神力，自在無礙，從座而",
    "T11n0320_011:0949c03": "起，頭面禮足，白言：「世尊！有三摩地，名超諸法",
    "T11n0320_011:0949c04": "樂，若菩薩摩訶薩，獲證如是妙三摩地，所作",
    "T11n0320_011:0949c05": "事業離諸攀緣，得最上樂，不生苦受，無一因",
    "T11n0320_011:0949c06": "緣，而非樂想。假使入於諸地獄中，種種苦具，",
    "T11n0320_011:0949c07": "治罰逼迫；由是菩薩三摩地力，一切苦惱悉",
    "T11n0320_011:0949c08": "為快樂。如彼世間諸有情類，造作諸惡、不律",
    "T11n0320_011:0949c09": "儀事，劫奪他財，王法所戮，或截耳鼻，或斷手",
    "T11n0320_011:0949c10": "足，或杖捶打，或繩繫縛，為諸獄卒禁閉囹圄，",
    "T11n0320_011:0949c11": "雖受楚毒，心無追悔，為貪所蔽，翻如樂想。又",
    "T11n0320_011:0949c12": "諸有情，傭力自濟，艱辛求索，以苦為樂，謂裁",
    "T11n0320_011:0949c13": "衣者、造蠟炬者、壓蔗漿者、作伎樂者，造飲食",
    "T11n0320_011:0949c14": "者，供象酒者，或然酥燈及油燈者。如是等輩",
    "T11n0320_011:0949c15": "種種所作，或不如法，或復遲惰，為彼主者呵",
    "T11n0320_011:0949c16": "罵驅遣，受諸陵辱，皆如樂想。又如世間諸俳",
    "T11n0320_011:0949c17": "優者，令他喜悅，易己形狀，作鵂鶹面，或師子",
    "T11n0320_011:0949c18": "面，或打或縛，翻為樂想。何以故？以彼眾生作",
    "T11n0320_011:0949c19": "業決定，為貪所使，心無悔故。菩薩摩訶薩亦",
    "T11n0320_011:0949c20": "復如是：為利有情，能於生死長夜之中，修習",
    "T11n0320_011:0949c21": "種種難行苦行，志求阿耨多羅三藐三菩提，",
    "T11n0320_011:0949c22": "乃至救濟饑渴眾生，噉己血肉，常生樂想。或",
    "T11n0320_011:0949c23": "於菩薩惡罵捶縛，及斷命根，雖受苦惱皆生",
    "T11n0320_011:0949c24": "樂想。如是具足廣大願力，能與眾生種種快",
    "T11n0320_011:0949c25": "樂，長時修作無有間斷，則能獲得彼三摩地，",
    "T11n0320_011:0949c26": "不為惡魔之所動亂，復能破壞一切魔業，當",
    "T11n0320_011:0949c27": "得如是五種自在。何等為五？一者、壽命自在，",
    "T11n0320_011:0949c28": "二者、所生自在，三者、業報自在，四者、尋伺自",
    "T11n0320_011:0949c29": "在，五者、受用自在。彼菩薩若求一生成等正",
    "T11n0320_011:0950a01": "覺，由得如是妙三摩地，即能如意滿菩提願。",
    "T11n0320_011:0950a02": "若不速求無上菩提，則能久住無量無數阿",
    "T11n0320_011:0950a03": "僧祇劫，利樂有情，嚴淨佛土。何以故？由彼菩",
    "T11n0320_011:0950a04": "薩從初發心，普為攝受一切有情，不怖惡道，",
    "T11n0320_011:0950a05": "於彼受生，皆令習學諸菩薩行，善巧方便通",
    "T11n0320_011:0950a06": "達諸法，成熟般若波羅蜜多；是為善住菩薩",
    "T11n0320_011:0950a07": "乘者。世尊！若菩薩樂修如是三摩地者，當知",
    "T11n0320_011:0950a08": "是人，皆是如來威神功德之所加持，則能決",
    "T11n0320_011:0950a09": "定入解諸法自性本空，無有疑惑。」[0950a09] 時遍淨天",
    "T11n0320_011:0950a10": "子作是說已，合掌作禮，以偈讚佛：",
    "T11n0320_011:0950a11": "「我等遍淨諸天子，  於佛正法能了知，",
    "T11n0320_011:0950a12": " 頭頂禮敬調御師，  諸根寂靜無所畏。",
    "T11n0320_011:0950a13": " 如來以大智慧力，  悉能破壞諸魔軍，",
    "T11n0320_011:0950a14": " 歸依最上牟尼尊，  引導群萌登彼岸。",
    "T11n0320_011:0950a15": " 諸法自性無所有，  亦復畢竟無所住，",
    "T11n0320_011:0950a16": " 妄想攀緣悉了知，  猶如幻師明幻事。",
    "T11n0320_011:0950a17": " 如是六趣諸眾生，  皆從虛妄因緣有，",
    "T11n0320_011:0950a18": " 谷響求之自性無，  如來證法亦同彼。",
    "T11n0320_011:0950a19": " 人中最上釋師子，  觀諸妄法悉皆空，",
    "T11n0320_011:0950a20": " 彼無我相亦無人，  及與眾生壽者想。",
    "T11n0320_011:0950a21": " 如來大慈無與等，  為度愚夫出世間，",
    "T11n0320_011:0950a22": " 演實相法妙難思，  一切無能測量者。",
    "T11n0320_011:0950a23": " 佛觀眾生界平等，  常起清淨無緣慈，",
    "T11n0320_011:0950a24": " 故能憐愍諸世間，  畢竟不見眾生相。",
    "T11n0320_011:0950a25": " 我今於佛智慧海，  心無垢染離諸疑，",
    "T11n0320_011:0950a26": " 清淨慈門利有情，  堪受諸天廣供養。",
    "T11n0320_011:0950a27": " 如來最勝天中天，  常於眾生起慈護，",
    "T11n0320_011:0950a28": " 而於十方世界中，  求其苦性不可得。",
    "T11n0320_011:0950a29": " 既無眾生亦無苦，  是故如來無所緣，",
    "T11n0320_011:0950b01": " 已能除遣諸憂疑，  獲證真常寂靜樂。",
    "T11n0320_011:0950b02": " 佛於諸趣不見苦，  亦無所證大菩提，",
    "T11n0320_011:0950b03": " 以此愍念於有情，  皆令棄背生死縛。",
    "T11n0320_011:0950b04": " 無苦無救無眾生，  亦無菩提而可得，",
    "T11n0320_011:0950b05": " 佛知法性本如然，  故我於佛伸妙供。",
    "T11n0320_011:0950b06": " 如來出現於世間，  以四無量利含識，",
    "T11n0320_011:0950b07": " 不見慈悲喜捨心，  亦不見有眾生相，",
    "T11n0320_011:0950b08": " 不見行於放逸者，  亦復不見修聖道，",
    "T11n0320_011:0950b09": " 知佛如是方便門，  故我於佛興供養。",
    "T11n0320_011:0950b10": " 牟尼常說四念處，  觀身畢竟不可得，",
    "T11n0320_011:0950b11": " 我於佛教如是知，  今得供養救世者。",
    "T11n0320_011:0950b12": " 佛說觀受不可得，  以受無有真實性，",
    "T11n0320_011:0950b13": " 乃至受者亦復然，  故我於佛興供養。",
    "T11n0320_011:0950b14": " 佛說觀心及觀法，  二相求之不可得，",
    "T11n0320_011:0950b15": " 亦不見有所修念，  及以安住念處者。",
    "T11n0320_011:0950b16": " 我今不見有諸法，  亦復不見修法者，",
    "T11n0320_011:0950b17": " 佛以念處度眾生，  彼念自性常空寂。",
    "T11n0320_011:0950b18": " 復說念與法和合，  欲求解脫應修習，",
    "T11n0320_011:0950b19": " 我於佛教如是知，  今得供養一切智。",
    "T11n0320_011:0950b20": " 念處一尚不可得，  況復說有二三四，",
    "T11n0320_011:0950b21": " 是故我今達佛意，  畢竟無受苦樂者。",
    "T11n0320_011:0950b22": " 如來常說四正勤，  有諸比丘專修習，",
    "T11n0320_011:0950b23": " 斯則能為解脫因，  得越輪迴生死海。",
    "T11n0320_011:0950b24": " 如是無解亦無縛，  無佛無法及菩提，",
    "T11n0320_011:0950b25": " 而復不壞其假名，  故我於佛伸敬禮。",
    "T11n0320_011:0950b26": " 佛說如意四神足，  最上殊勝安隱樂，",
    "T11n0320_011:0950b27": " 諸根寂靜解脫人，  修此能得涅盤道。",
    "T11n0320_011:0950b28": " 又彼如意及神足，  諦觀彼體不可見，",
    "T11n0320_011:0950b29": " 非動非靜非無作，  如是顯現難思議。",
    "T11n0320_011:0950c01": " 今此眾會諸天子，  而不見有眾生想，",
    "T11n0320_011:0950c02": " 我於佛教正了知，  皆能遠離諸疑惑。",
    "T11n0320_011:0950c03": " 此為最上法供養，  唯佛堪任受此供，",
    "T11n0320_011:0950c04": " 如來妙智無等倫，  故我一心生讚歎。",
    "T11n0320_011:0950c05": " 又復牟尼說五根，  此法能得菩提道，",
    "T11n0320_011:0950c06": " 出生福智二資糧，  善觀察者除放逸。",
    "T11n0320_011:0950c07": " 所謂信進念定慧，  不見能修及所得，",
    "T11n0320_011:0950c08": " 我於佛法無有疑，  是故今當興供養。",
    "T11n0320_011:0950c09": " 如來宣說五種力，  能除邪見心諂曲，",
    "T11n0320_011:0950c10": " 息諸煩惱破諸魔，  趣向無為寂靜道。",
    "T11n0320_011:0950c11": " 如是諸力無能屈，  無有所縛及縛者，",
    "T11n0320_011:0950c12": " 我於佛法離諸疑，  今當供養調御士。",
    "T11n0320_011:0950c13": " 大仙開示七覺分，  最上清淨菩提道，",
    "T11n0320_011:0950c14": " 善修習者諸有情，  得證真常安隱處。",
    "T11n0320_011:0950c15": " 牟尼復說八聖道，  成熟眾生諸善根，",
    "T11n0320_011:0950c16": " 常修聖智現其前，  能盡苦際諸纏縛。",
    "T11n0320_011:0950c17": " 如是聖智及諸惑，  畢竟清淨無有餘，",
    "T11n0320_011:0950c18": " 諸天於此得無疑，  故我供養人中聖。",
    "T11n0320_011:0950c19": " 於奢摩他善修習，  毘&#x9262;舍那亦復然，",
    "T11n0320_011:0950c20": " 如來曠劫悉圓成，  能斷諸惑及習氣。",
    "T11n0320_011:0950c21": " 如是相應因與果，  及觀察者悉皆空，",
    "T11n0320_011:0950c22": " 諸天於此得無疑，  故我供養牟尼主。",
    "T11n0320_011:0950c23": " 說不淨觀除貪欲，  慈心對治彼瞋恚，",
    "T11n0320_011:0950c24": " 以其智慧遣愚癡，  為利眾生佛所說。",
    "T11n0320_011:0950c25": " 彼皆無作無罪相，  是故不垢亦不淨，",
    "T11n0320_011:0950c26": " 諸天於此得無疑，  由此供養無上士。",
    "T11n0320_011:0950c27": " 又復佛說十不善，  殺盜婬妄及兩舌，",
    "T11n0320_011:0950c28": " 惡言綺語貪恚癡，  此等名為十業道。",
    "T11n0320_011:0950c29": " 眾生非有亦無殺，  餘九過惡理同然，",
    "T11n0320_011:0951a01": " 無善惡相無對治，  以彼罪性本空寂。",
    "T11n0320_011:0951a02": " 此義非無佛正教，  然其不壞法體性。",
    "T11n0320_011:0951a03": " 如是牟尼最上法，  宣揚引導諸群迷，",
    "T11n0320_011:0951a04": " 如理作意正思惟。  是名最上真佛子。」",
    "T11n0320_011:0951a05": "[0951a05] 爾時遍淨諸天子說是偈已，咸各默然，住在",
    "T11n0320_011:0951a06": "一面。時佛世尊，知諸天子心之所念，希授佛",
    "T11n0320_011:0951a07": "記，口中忽放清淨光明。尊者馬勝見是事已，",
    "T11n0320_011:0951a08": "合掌向佛，以偈問曰：",
    "T11n0320_011:0951a09": "「善哉調御大聖主，  為利群生出於世，",
    "T11n0320_011:0951a10": " 甚深智慧妙難思，  而能化伏諸天眾。",
    "T11n0320_011:0951a11": " 窮盡諸法救世者，  現斯瑞相非無因，",
    "T11n0320_011:0951a12": " 能與眾生作導師，  唯冀能仁為演說。",
    "T11n0320_011:0951a13": " 此諸遍淨天子眾，  合掌稱讚甚希有，",
    "T11n0320_011:0951a14": " 瞻仰如來功德山，  聞已一心而頂受。",
    "T11n0320_011:0951a15": " 佛為最上天人師，  了達諸法無罣礙，",
    "T11n0320_011:0951a16": " 當願憐念諸眾生，  說此放光神變事。",
    "T11n0320_011:0951a17": " 何人於此生淨心，  解於微妙甘露句，",
    "T11n0320_011:0951a18": " 彼於十方世界中，  當得圓明一切智？",
    "T11n0320_011:0951a19": " 誰於未來佛剎土，  饒益攝受諸群迷，",
    "T11n0320_011:0951a20": " 善宣無上妙法輪，  降伏魔軍及異論？",
    "T11n0320_011:0951a21": " 是諸天子於佛教，  深入義味心決定，",
    "T11n0320_011:0951a22": " 唯願如來震法音，  使諸時會除疑網。",
    "T11n0320_011:0951a23": " 百福莊嚴無上士，  慈心普覆於世間，",
    "T11n0320_011:0951a24": " 八種功德梵音聲，  咸願聞持佛教&#x52C5;。",
    "T11n0320_011:0951a25": " 若有眾生於佛所，  樂聞正法勤修習，",
    "T11n0320_011:0951a26": " 堅固不退菩提心，  漸能成就一切智。",
    "T11n0320_011:0951a27": " 如來善說微妙法，  能盡有情生死苦，",
    "T11n0320_011:0951a28": " 佛子淨心當奉持，  則令佛種永不斷。」",
    "T11n0320_011:0951a29": "[0951a29] 爾時世尊為馬勝比丘說伽佗曰：",
    "T11n0320_011:0951b01": "「馬勝善問放光事，  我為利樂諸天人，",
    "T11n0320_011:0951b02": " 汝所得福叵思量，  比喻說之尚無盡。",
    "T11n0320_011:0951b03": " 善哉尊者應其機，  一切大眾心忻悅，",
    "T11n0320_011:0951b04": " 此等遍淨諸天人，  於我法中得解脫。",
    "T11n0320_011:0951b05": " 往昔曾供於諸佛，  其數千億那由他，",
    "T11n0320_011:0951b06": " 達諸法性無有疑，  各於彼佛問斯義。",
    "T11n0320_011:0951b07": " 彼由往昔因緣故，  以妙伽佗讚於佛，",
    "T11n0320_011:0951b08": " 此生復以清淨心，  稱揚賢劫諸善逝。",
    "T11n0320_011:0951b09": " 後於優曇&#x9262;羅劫，  成佛號曰那羅延，",
    "T11n0320_011:0951b10": " 教化那由他眾生，  悉證無為寂靜樂。",
    "T11n0320_011:0951b11": " 同一劫中出於世，  皆名法幢正等覺，",
    "T11n0320_011:0951b12": " 化度眾生數同等，  次第皆當成佛道。",
    "T11n0320_011:0951b13": " 是諸如來化緣畢，  分布遺形諸舍利，",
    "T11n0320_011:0951b14": " 建立無量窣堵波，  猶若散花嚴佛剎。",
    "T11n0320_011:0951b15": " 如是所有眾生類，  各於舍利興供養，",
    "T11n0320_011:0951b16": " 咸登寂靜甘露門，  一切如來所稱歎。",
    "T11n0320_011:0951b17": " 若有稱彼佛名號，  發生淨信歡喜心，",
    "T11n0320_011:0951b18": " 當知由是善因緣，  得值當來彌勒佛。",
    "T11n0320_011:0951b19": " 彼得慈尊攝受故，  勤加精進斷諸結，",
    "T11n0320_011:0951b20": " 樂修寂靜奢摩他，  漸次得成無學果。",
    "T11n0320_011:0951b21": " 從一佛剎至佛剎，  供養親近無疲懈，",
    "T11n0320_011:0951b22": " 於諸天人大眾中，  稱揚最上佛功德。",
    "T11n0320_011:0951b23": " 今此遍淨諸天子，  皆具威德大名聞，",
    "T11n0320_011:0951b24": " 深達佛智不思議，  各各頂禮如來足。」",
    "T11n0320_011:0951b25": "父子合集經廣果天授記品第二十三",
    "T11n0320_011:0951b26": "[0951b26] 爾時會中，有八俱胝廣果天子，見諸阿修羅",
    "T11n0320_011:0951b27": "王乃至遍淨天等，於世尊所，種種施設作諸",
    "T11n0320_011:0951b28": "供養，奉上如來。復聞與授成佛之記，心大歡",
    "T11n0320_011:0951b29": "喜，得未曾有。是諸天子即作是念：「如來所說",
    "T11n0320_011:0951c01": "一切諸法，於三際中求不可得，一切諸根皆",
    "T11n0320_011:0951c02": "不可說，若能入解彼法界者，則能通達一切",
    "T11n0320_011:0951c03": "諸法。若能了知一切諸法，則能證得四如實",
    "T11n0320_011:0951c04": "諦，所謂苦諦集諦滅諦道諦，如世尊說，一切",
    "T11n0320_011:0951c05": "諸法皆悉空寂，無我、無人、無眾生、無壽者、無",
    "T11n0320_011:0951c06": "想、無作。我等天子，於此法中心得決了，不生",
    "T11n0320_011:0951c07": "疑惑。世尊！以諸眾生本寂靜故，則無有苦；當",
    "T11n0320_011:0951c08": "如是知。所以者何？眾生無故，苦諦亦無。以無",
    "T11n0320_011:0951c09": "苦故，集諦亦無。何以故？若無是因，則無其果。",
    "T11n0320_011:0951c10": "世尊！以無集故，滅諦亦無。何以故？若無集諦，",
    "T11n0320_011:0951c11": "則無斷集。以無滅故，道諦亦無。何以故？無有",
    "T11n0320_011:0951c12": "是道，不斷集者。世尊！彼煩惱業不可得故，斷",
    "T11n0320_011:0951c13": "煩惱滅亦不可得。以滅不可得故，道亦不可",
    "T11n0320_011:0951c14": "得，未有是道，無其果者。此四聖諦，但是分別",
    "T11n0320_011:0951c15": "假施設有。以非有故，不可說為過現未來。何",
    "T11n0320_011:0951c16": "以故？過去已滅，現在不住，未來未至。於三際",
    "T11n0320_011:0951c17": "中，皆不可得。依世俗諦，有種種相；若三際非",
    "T11n0320_011:0951c18": "有，彼則無生亦非有滅，無想、無作、無施、無受、",
    "T11n0320_011:0951c19": "無說、無聽，無所說法，無了悟者，以彼三世未",
    "T11n0320_011:0951c20": "曾有故。若法若空，皆不可說，眾生顛倒不能",
    "T11n0320_011:0951c21": "入解，無因無緣，無名無相，無所詮表，無所趣",
    "T11n0320_011:0951c22": "向，自性離故皆不可得。彼不可得亦不可得，",
    "T11n0320_011:0951c23": "何以故？以眾生界本非有故，若彼彼法皆不",
    "T11n0320_011:0951c24": "可得，則無染淨，無作無證，無凡夫地，無聲聞",
    "T11n0320_011:0951c25": "地，無緣覺地，無菩薩地，無如來地，非地非",
    "T11n0320_011:0951c26": "無地，此即真如寂靜無相。若說有表、有為限",
    "T11n0320_011:0951c27": "量，名如來者；依世俗說，非勝義中有如來也。",
    "T11n0320_011:0951c28": "何以故？法無得故。若彼如來廣大宣說色界",
    "T11n0320_011:0951c29": "乃至識界，如是意界乃至法界。若無法界，無",
    "T11n0320_011:0952a01": "所依止，亦無詮表，無四諦、無五根、無緣生等。",
    "T11n0320_011:0952a02": "世尊！彼一切法隨其所在，安布建立種種名",
    "T11n0320_011:0952a03": "字，然不壞彼法界體性。世尊！如彼地界，隨其",
    "T11n0320_011:0952a04": "方處建立名字，亦不壞彼地界本性。如是水",
    "T11n0320_011:0952a05": "界、火界、風界、空界，立異名字亦復如是。世尊！",
    "T11n0320_011:0952a06": "又若證入彼法界者，即能入解二十二根，所",
    "T11n0320_011:0952a07": "謂眼根、耳根、鼻根、舌根、身根、女根、男根、命根、",
    "T11n0320_011:0952a08": "苦根、樂根、憂根、喜根、捨根、意根、信根、精進根、",
    "T11n0320_011:0952a09": "念根、定根、慧根，未知、當知根、已知根、具知根。",
    "T11n0320_011:0952a10": "世尊！若眼、眼體不可得，若根、根體亦不可",
    "T11n0320_011:0952a11": "得。何以故？眼離自性不可見故，若法自性不",
    "T11n0320_011:0952a12": "有，彼即非物，以非物故，即不可作，若不可作，",
    "T11n0320_011:0952a13": "彼即不生。若不生者，即是不滅，以不生不滅",
    "T11n0320_011:0952a14": "故，不可說為過現未來。於三世中無生滅者，",
    "T11n0320_011:0952a15": "彼即非眼，亦非眼根；何有作用世俗詮表？世",
    "T11n0320_011:0952a16": "尊！譬如空拳中無有物，但誑愚童，唯假名爾。",
    "T11n0320_011:0952a17": "勝義諦中，以至空拳，所立名字，亦不可得。如",
    "T11n0320_011:0952a18": "是乃至眼及眼根，於勝義中，亦復非有。"
}