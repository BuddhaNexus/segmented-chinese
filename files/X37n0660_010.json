{
    "X37n0660_010:0108a15": "天台涅槃疏私記卷第十(四本)",
    "X37n0660_010:0108a17": "天台沙門　行滿　集",
    "X37n0660_010:0108a18": "○釋德王品之四",
    "X37n0660_010:0108a19": "隨事分別種種不同者。謂十功德不同也。",
    "X37n0660_010:0108a20": "皆約無分別者。此之五通初地已上證得此通。故無",
    "X37n0660_010:0108a21": "分別也。",
    "X37n0660_010:0108a22": "若十善五者。十謂華嚴十種六根。五即五通也。",
    "X37n0660_010:0108a23": "此中直說者。直約五通也。",
    "X37n0660_010:0108a24": "何淺之有末。略斥他釋。此明四句也。",
    "X37n0660_010:0108b01": "此乃一往者。且約菩薩因人五通。二往菩薩分證漏",
    "X37n0660_010:0108b02": "盡通也。",
    "X37n0660_010:0108b03": "不如小乘十八變化之神通者。如者同也。謂不同小",
    "X37n0660_010:0108b04": "乘也。",
    "X37n0660_010:0108b05": "天然之慧者。第一義天不思議慧也。",
    "X37n0660_010:0108b06": "指此而為無漏通也者。此之無漏為本能生於五也。",
    "X37n0660_010:0108b07": "是故對地亦應無失者。十德對地不同他釋淺深。故",
    "X37n0660_010:0108b08": "云無失也。",
    "X37n0660_010:0108b09": "一一皆挾十地帶圓法門者。且作次第約別為言。若",
    "X37n0660_010:0108b10": "作不次第。圓須依六即判位。如前聖行文中皆約地",
    "X37n0660_010:0108b11": "前次第。登地同圓。故云帶耳。此之帶義不同前之兩",
    "X37n0660_010:0108b12": "教。前教謂帶人法隔。此之帶法人同。何者皆知常住",
    "X37n0660_010:0108b13": "故。以大真以修。於中且取小果。仍不證於果頭。即是",
    "X37n0660_010:0108b14": "帶圓修偏也。",
    "X37n0660_010:0108b15": "此則與經部會者。經謂今經。皆知圓常。次不次別部。",
    "X37n0660_010:0108b16": "即醍醐無非常住也。",
    "X37n0660_010:0108b17": "五時會者。同於法華開前四味。同成醍醐也。",
    "X37n0660_010:0108b18": "與諸教會者。此經即具四機皆知常住。故通諸教也。",
    "X37n0660_010:0108b19": "與逗機會者。逗漸圓機皆同一實也。又前未會者。來",
    "X37n0660_010:0108b20": "至今經。皆悉會之故也。",
    "X37n0660_010:0108b21": "此列六名者。經文具五。約開合說。故云六也。即開不",
    "X37n0660_010:0108b22": "知。而令知為他心。宿命為二故也。",
    "X37n0660_010:0108b23": "緣宜不同者。隨逐文便取意釋也。",
    "X37n0660_010:0108b24": "即標神通者。謂神通語通。此即通中之別。以神通為",
    "X37n0660_010:0108c01": "總也。",
    "X37n0660_010:0108c02": "故簡凡小者。凡謂外道五通。小即二乘不同也。",
    "X37n0660_010:0108c03": "故知漏盡方名神通者。斥他何得。以淺深判之。今是",
    "X37n0660_010:0108c04": "分得初地無作道品。無漏通也。",
    "X37n0660_010:0108c05": "轉修即大涅槃心者。簡異小乘不自在也。",
    "X37n0660_010:0108c06": "不同外道陀驃求那者。此之外道以計定心所修而",
    "X37n0660_010:0108c07": "得也。",
    "X37n0660_010:0108c08": "經云因無常故果亦無常者。從緣生法皆悉無常也。",
    "X37n0660_010:0108c09": "源由惡心不關惡聲者。謂由心起惡令墮三途。不關",
    "X37n0660_010:0108c10": "惡聲令墮。今以大涅槃修聲為法界。豈令墮惡雖耶。",
    "X37n0660_010:0108c11": "經云昔所不聞而今得聞。問意聲既不定。云何而今",
    "X37n0660_010:0108c12": "得聞也。",
    "X37n0660_010:0108c13": "次答者。如經。聲無定相。只緣無定。能令惡聲。即是善",
    "X37n0660_010:0108c14": "聲。故云得聞也。",
    "X37n0660_010:0108c15": "經云珠火之明者。菩薩初修之時。附事修相觀一室",
    "X37n0660_010:0108c16": "之明。乃至一國十方以為其相也。",
    "X37n0660_010:0108c17": "經云不修天眼見妙色耳者。約證初地能發得故。故",
    "X37n0660_010:0108c18": "云不修也。",
    "X37n0660_010:0108c19": "經云不作眾生為以物相者。物是依報修畢竟空依",
    "X37n0660_010:0108c20": "正不二。故云不作也。",
    "X37n0660_010:0108c21": "乃借天眼者。意云此菩薩分得慧眼。未有真天。故借",
    "X37n0660_010:0108c22": "小乘天眼。助釋於見。故與小乘共也。",
    "X37n0660_010:0108c23": "次知佛性下(云云)者。意明菩薩能知闡提有佛性故。",
    "X37n0660_010:0108c24": "後方發心與一切同也。",
    "X37n0660_010:0109a01": "先橫知六道者。菩薩於一心中。具知十法界心。先約",
    "X37n0660_010:0109a02": "六道。次竪對二乘故也。",
    "X37n0660_010:0109a03": "欲知第三心乃見十六心者。聲聞根鈍欲觀他入無",
    "X37n0660_010:0109a04": "漏心。從初心欲知他第三心為速疾故。已至十六心",
    "X37n0660_010:0109a05": "始知前十五心。猶不知也。何故觀第三心為入見道",
    "X37n0660_010:0109a06": "速疾臨觀不著。所以從第三觀也。",
    "X37n0660_010:0109a07": "欲知第三乃見第七心者。支佛根利觀他第三已至",
    "X37n0660_010:0109a08": "第七心。即知七心之前及七心後。欲知更須入觀故。",
    "X37n0660_010:0109a09": "不同菩薩備知也。",
    "X37n0660_010:0109a10": "成上梵行品(云云)者。廣破如前。何者修證不同故也。",
    "X37n0660_010:0109a11": "舉一知三者。謂今但論一圓慈。以具餘三故也。",
    "X37n0660_010:0109a12": "初約二諦者。如經。捨世諦慈得第一義慈。第一義慈",
    "X37n0660_010:0109a13": "初地已上任運而得。故云不從緣得也。",
    "X37n0660_010:0109a14": "經云名凡夫慈者。菩薩之慈乃是證得。不同世間四",
    "X37n0660_010:0109a15": "無量心作意而修也。",
    "X37n0660_010:0109a16": "經云捨一闡提慈者。謂闡提雖無現世之善有。憐妻",
    "X37n0660_010:0109a17": "愛子之慈也。",
    "X37n0660_010:0109a18": "經又犯重禁慈乃至作五逆慈者。皆是所作惡境。於",
    "X37n0660_010:0109a19": "境生著。名之為慈。非謂善心之慈也。",
    "X37n0660_010:0109a20": "又憐愍慈者。即世間慈也。",
    "X37n0660_010:0109a21": "經云捨黃門慈者。以無至故。隨境生慈也。",
    "X37n0660_010:0109a22": "女人之慈者。多生愛染。以之為慈。又畜養等諸惡之",
    "X37n0660_010:0109a23": "慈。皆約惡境。愛著以之為慈耳。",
    "X37n0660_010:0109a24": "入初依亦是法空者。今略斥此臨證得功德。云何更",
    "X37n0660_010:0109b01": "取具煩惱性。生法二空來釋功德沒。是何教生法二",
    "X37n0660_010:0109b02": "空。故不用也。",
    "X37n0660_010:0109b03": "即初地檀滿者。意對十地明十波羅蜜。故云初地。今",
    "X37n0660_010:0109b04": "十事皆是初地。何用分張故也。",
    "X37n0660_010:0109b05": "以初撿心者。菩薩摩訶薩以初發心。常觀涅槃行道。",
    "X37n0660_010:0109b06": "名之為捨也。",
    "X37n0660_010:0109b07": "具此兩意者。謂通別不放逸之意也。",
    "X37n0660_010:0109b08": "經云謂信根等者。以信為本。能生餘九故也。",
    "X37n0660_010:0109b09": "驗三亦然者。謂根本深根廣等。皆具多義也。",
    "X37n0660_010:0109b10": "餘四皆十三者。謂除根長餘根本廣深勝等四也。十",
    "X37n0660_010:0109b11": "是物對。十三遍對。根本等五。皆具十三譬也。",
    "X37n0660_010:0109b12": "即三菩提器者。初地菩薩能受中道。乃至妙覺究竟",
    "X37n0660_010:0109b13": "菩提。名之為器也。",
    "X37n0660_010:0109b14": "若論受果者。謂報身果也。",
    "X37n0660_010:0109b15": "求慈慈於無者。謂無緣慈與樂也。",
    "X37n0660_010:0109b16": "求悲悲於有者。拔九界苦也。",
    "X37n0660_010:0109b17": "持戒比丘伏欲界惡者。據修善邊為伏。其實未能伏",
    "X37n0660_010:0109b18": "也。",
    "X37n0660_010:0109b19": "以無施無報者。以無相檀大涅槃心。泯之俱淨報也",
    "X37n0660_010:0109b20": "報例如上答無畏之問者。此之十善業以菩提為本。",
    "X37n0660_010:0109b21": "亦以止行二善為因得生淨土。廣如淨名所釋。為化",
    "X37n0660_010:0109b22": "眾生。而取佛土凡修一戒一施。皆須迴向一切眾生",
    "X37n0660_010:0109b23": "作淨土因。後成佛時同生其國也。",
    "X37n0660_010:0109b24": "明相以因得相似果者。亦名同類因等流果。何者布",
    "X37n0660_010:0109c01": "施為因。後成佛時能捨眾生。來生其國。即感果也。",
    "X37n0660_010:0109c02": "義勢相關者。為煩惱餘報及餘業緣。以有煩惱。即有",
    "X37n0660_010:0109c03": "所潤之業也。",
    "X37n0660_010:0109c04": "煩惱餘報者。即現世造業未來受報。後世猶有餘煩",
    "X37n0660_010:0109c05": "惱在。故云餘報即是順後受業也。",
    "X37n0660_010:0109c06": "習因為煩惱者。謂習因果也。",
    "X37n0660_010:0109c07": "今分習報之異者。習約現在報約隔世。故云異也。",
    "X37n0660_010:0109c08": "總明凡夫者。謂二十五有業受報不同也。",
    "X37n0660_010:0109c09": "即十四有者。約人間天上往反各經一。中陰成二十",
    "X37n0660_010:0109c10": "八有。今明離數。且約人天。仍合中陰也。",
    "X37n0660_010:0109c11": "只是互現者。約離中有合。合中有離。前後不同耳。",
    "X37n0660_010:0109c12": "樂論義者生五淨居者。只是樂修慧故也。",
    "X37n0660_010:0109c13": "生無色者。樂修定故。禪相從來耳。即是遍沒那含也。",
    "X37n0660_010:0109c14": "於中復三謂超半超遍沒超者。從初禪超第四禪等。",
    "X37n0660_010:0109c15": "半超者或超二三禪等。遍沒者從初禪至色究竟。遍",
    "X37n0660_010:0109c16": "歷諸禪也。",
    "X37n0660_010:0109c17": "中生不生者。中謂中陰。般生謂生槃。不生謂不生色",
    "X37n0660_010:0109c18": "界。即名中般那含也。",
    "X37n0660_010:0109c19": "不云受無色業者。以菩薩為化眾生。約有形聞法修",
    "X37n0660_010:0109c20": "行。不云無色也。此果得除灰身故除也。",
    "X37n0660_010:0109c21": "亦非圓意者。略斥上來。謂釋皆未與圓相應。今云轉",
    "X37n0660_010:0109c22": "者。若論今經羅漢支佛二果。即是菩薩之道。名開為",
    "X37n0660_010:0109c23": "轉耳。如法華中隨其所習各道本願也。",
    "X37n0660_010:0109c24": "先明相業次明好業等者。相約麤好約細。若無此業",
    "X37n0660_010:0110a01": "菩提不顯故也。",
    "X37n0660_010:0110a02": "經云十二大天者。此天之名不出欲色二界馬天等。",
    "X37n0660_010:0110a03": "即欲界天梵天。即色界鬼子母天。即是欲界天也。",
    "X37n0660_010:0110a04": "文舉四譬者。如經譬如有人欲請大王等。乃至素白",
    "X37n0660_010:0110a05": "之衣是也。",
    "X37n0660_010:0110a06": "或當主此(云云)者。文中不定對之。若欲對者。初即世",
    "X37n0660_010:0110a07": "界王即五陰不同故。甘露生善。能生理善故寶器除",
    "X37n0660_010:0110a08": "穢。即對治意。素白易染疾得菩提。即第一義故也。",
    "X37n0660_010:0110a09": "不見色相是行支者。謂行能造作身口等藥。名之為",
    "X37n0660_010:0110a10": "相也。",
    "X37n0660_010:0110a11": "不見色緣是無明滅者。無明潤業為行。作緣以相滅",
    "X37n0660_010:0110a12": "故。無明亦滅也。",
    "X37n0660_010:0110a13": "不見色生者。生即是因。因既不生。果亦隨滅。故云色",
    "X37n0660_010:0110a14": "滅也。",
    "X37n0660_010:0110a15": "不見十二因空者。觀此三道。即是三德是畢竟空。故",
    "X37n0660_010:0110a16": "云不見等也。",
    "X37n0660_010:0110a17": "亦不見中者。雙照真俗即中而邊也。",
    "X37n0660_010:0110a18": "次五住者者。是次第意。第五住菩薩斷界內通惑盡。",
    "X37n0660_010:0110a19": "能伏界外。出假化物用煩惱潤生。能入生死不以為",
    "X37n0660_010:0110a20": "怨令他得離煩惱故也。或作不次第。菩薩即是斷第",
    "X37n0660_010:0110a21": "五住。或從法身地能入生死。用煩惱潤生教化眾生",
    "X37n0660_010:0110a22": "也。",
    "X37n0660_010:0110a23": "涅槃魔下(云云)者。今意不依他人以判八魔。菩薩為",
    "X37n0660_010:0110a24": "眾生。故能破界內四魔界外四魔也。",
    "X37n0660_010:0110b01": "因果二法者。謂煩惱為因。二十五有生處為果。故云",
    "X37n0660_010:0110b02": "二法也。",
    "X37n0660_010:0110b03": "私謂破二十五有中三種惑者。謂無明見思為三也。",
    "X37n0660_010:0110b04": "約界內見思為有邊。破二十五有生處。得二十五三",
    "X37n0660_010:0110b05": "昧為空邊。能斷一品界外無明證於中道。故云離也。",
    "X37n0660_010:0110b06": "又云有三種業方會。今經意即是謂界內有漏業。界",
    "X37n0660_010:0110b07": "外無漏業。中道非有漏非無漏業。即會圓意也。",
    "X37n0660_010:0110b08": "直以界內下。略斥他解不得圓也。",
    "X37n0660_010:0110b09": "例一切法有無常斷垢淨等者。謂界內為有。界外為",
    "X37n0660_010:0110b10": "無。界內為斷。界外為常。界內為垢。界外為淨。傳脫例",
    "X37n0660_010:0110b11": "之准。今意皆須雙非雙用方會經意也。",
    "X37n0660_010:0110b12": "經云不修淨土者。意難如來若修淨土。即不合來穢",
    "X37n0660_010:0110b13": "土受生。如前文無畏問淨業則生不動國等。故合不",
    "X37n0660_010:0110b14": "修也。",
    "X37n0660_010:0110b15": "眾聖亦然者。意云非但我因中獨修淨土。十方諸佛",
    "X37n0660_010:0110b16": "因中皆修。故以為證也。",
    "X37n0660_010:0110b17": "呵其所問者。如經諸佛世尊於中出者無有是處。如",
    "X37n0660_010:0110b18": "淨名中。身子見穢。梵王見淨為欲度斯下劣人。故云",
    "X37n0660_010:0110b19": "現穢耳。眾生煩惱是故不見也。",
    "X37n0660_010:0110b20": "經云慈氏菩薩以誓願故者。重引未來證此穢即淨。",
    "X37n0660_010:0110b21": "由有願故我令穢耳。",
    "X37n0660_010:0110b22": "信首諸根者。信等五根也。",
    "X37n0660_010:0110b23": "乃是離斷離常者。復是何教斷常。若約界內未遠也。",
    "X37n0660_010:0110b24": "是證道意者。又不云與圓同仍未會今經功德也。",
    "X37n0660_010:0110c01": "經云二者不生邊地者。此之五事皆約初地已上證",
    "X37n0660_010:0110c02": "得功德。離於二死之地。名之為邊。得五功德離五怖",
    "X37n0660_010:0110c03": "畏故也。",
    "X37n0660_010:0110c04": "後一是習果者。約現發得此宿命也。",
    "X37n0660_010:0110c05": "經云其義各異者。或因布施得五功德。或因涅槃得",
    "X37n0660_010:0110c06": "五功德。故云異。",
    "X37n0660_010:0110c07": "異是中道不共者。異於二邊不共二乘故也。",
    "X37n0660_010:0110c08": "無分無果者。不同布施修因當有感果故果世間。名",
    "X37n0660_010:0110c09": "為無果等也。",
    "X37n0660_010:0110c10": "將來學者者。略勸人師莫生他見也。",
    "X37n0660_010:0110c11": "若論十地是最後終心者。此不立等覺十地。是等覺",
    "X37n0660_010:0110c12": "之位。故云終也。",
    "X37n0660_010:0110c13": "若論三忍者。古人判初地為下忍。十地為中。等覺為",
    "X37n0660_010:0110c14": "上忍也。",
    "X37n0660_010:0110c15": "故知等覺斷惑盡者。今意不爾。何者且如四十二品",
    "X37n0660_010:0110c16": "無明之惑。約圓位判。如從初住終乎等覺猶有一品",
    "X37n0660_010:0110c17": "在。至於妙覺前名為盡故。大論云。有所斷者有上士。",
    "X37n0660_010:0110c18": "無所斷者名無上士。即妙覺佛云何言盡也。",
    "X37n0660_010:0110c19": "金心有解乃滿空解未足者。此是今家正釋無明為",
    "X37n0660_010:0110c20": "有。無明盡為空解。故云未足也。",
    "X37n0660_010:0110c21": "但使與三昧相應者。此是今意。金剛三昧通證前後。",
    "X37n0660_010:0110c22": "初地之時亦名金心。故云相應也。",
    "X37n0660_010:0110c23": "何異金剛般若者。謂降伏其心。亦通前後也。",
    "X37n0660_010:0110c24": "舉體定如三昧者。即是首楞嚴定。亦云健相三昧也。",
    "X37n0660_010:0111a01": "但燒草存山者。草喻煩惱。山喻初地法身功德也。",
    "X37n0660_010:0111a02": "七日初出先照由乾者。日喻於智得此三昧。一心三",
    "X37n0660_010:0111a03": "智由如於日即證初地。故出先照無明分破。名之為",
    "X37n0660_010:0111a04": "燒故也。",
    "X37n0660_010:0111a05": "經安住是中者。論證初地時地為所依。故云安住也。",
    "X37n0660_010:0111a06": "悉能破壞一切諸法者。所有偏漸諸權法等悉皆破",
    "X37n0660_010:0111a07": "也。",
    "X37n0660_010:0111a08": "經云乃至不見一眾生實為眾生者。行無相檀。能化",
    "X37n0660_010:0111a09": "所化。無非法界故也。",
    "X37n0660_010:0111a10": "後七譬稱歎者。歎其能斷也。",
    "X37n0660_010:0111a11": "○釋德王品之五",
    "X37n0660_010:0111a12": "初聞正法於位則淺者。見初聞之言謂之為淺。今論",
    "X37n0660_010:0111a13": "功德乃至等覺亦須聞故。故非淺也。",
    "X37n0660_010:0111a14": "明義深極者。他謂深。從淺至深為一用。今意不爾。慧",
    "X37n0660_010:0111a15": "即真空理為體故深。今聞正法亦顯中道。同是所獲",
    "X37n0660_010:0111a16": "功德故也。",
    "X37n0660_010:0111a17": "洞識涅槃近因者。猶聞正法能如說行。以之為近也。",
    "X37n0660_010:0111a18": "寄事表於理者。求善知識名之為事。證初地時名之",
    "X37n0660_010:0111a19": "為理也。",
    "X37n0660_010:0111a20": "例如淨名等者。謂方丈託疾世尊大慈等。名之為念。",
    "X37n0660_010:0111a21": "文殊承旨十方諸佛皆來說法等。為真善知識何得",
    "X37n0660_010:0111a22": "為淺相耶。",
    "X37n0660_010:0111a23": "經云作是思惟者。即初地菩薩作是觀時。有四種法",
    "X37n0660_010:0111a24": "也。",
    "X37n0660_010:0111b01": "要須慧品為正者。即是真了因以為慧品證住。即是",
    "X37n0660_010:0111b02": "如說修行。餘行即善友聽法等為緣因。同資於正也。",
    "X37n0660_010:0111b03": "先總釋者。一一釋中皆具四法。名之為總。",
    "X37n0660_010:0111b04": "別釋者。四法一一別釋故也。",
    "X37n0660_010:0111b05": "諸佛起發者。如華嚴中菩薩住空。諸佛語言莫起二",
    "X37n0660_010:0111b06": "乘心等。即是善知識意也。",
    "X37n0660_010:0111b07": "經云身遇眾病者。即是無始已來具足煩惱。故云眾",
    "X37n0660_010:0111b08": "病。病多不出十使故也。",
    "X37n0660_010:0111b09": "熟譬愛者。由如熱病能起狂念愛。即是貪如火燒薪",
    "X37n0660_010:0111b10": "等也。",
    "X37n0660_010:0111b11": "冷譬癡者。由如冷病解境不知也。",
    "X37n0660_010:0111b12": "勞譬慢者。勞病長時而起於慢。",
    "X37n0660_010:0111b13": "下譬嗔者。下病滑利觸境生嗔也。",
    "X37n0660_010:0111b14": "瘧譬疑者。此病寒熱以不定故。名之為疑也。",
    "X37n0660_010:0111b15": "寄通指別者。別謂別惑。此之利鈍名通。界外見思從",
    "X37n0660_010:0111b16": "別。故云寄也。",
    "X37n0660_010:0111b17": "名同體異者。廣如淨名疏。淨妙五塵以為思或等。即",
    "X37n0660_010:0111b18": "同體見思也。",
    "X37n0660_010:0111b19": "經云先王舊法者。即是過去諸佛常樂我淨之法故",
    "X37n0660_010:0111b20": "也。",
    "X37n0660_010:0111b21": "人中信者者。即是為大涅槃。故修行之人亦得為善",
    "X37n0660_010:0111b22": "知識也。",
    "X37n0660_010:0111b23": "經云自能修行信惑施等者。自既得於七聖財亦令",
    "X37n0660_010:0111b24": "他得。故云人信戒等也。",
    "X37n0660_010:0111c01": "未必須爾者。或丁人中皆五也。",
    "X37n0660_010:0111c02": "經云戒定慧解脫等者。此之五分即大乘戒定五分。",
    "X37n0660_010:0111c03": "不同於小也。",
    "X37n0660_010:0111c04": "而實已潤者。謂九層之臺起於累土為得益緣也。",
    "X37n0660_010:0111c05": "似如一化者。文不的配。謂十二部經且約小乘。若從",
    "X37n0660_010:0111c06": "佛出十二部經等即非小乘。以華嚴為初。故阿含攝",
    "X37n0660_010:0111c07": "入方等般若之流。大乘即是今經大涅槃教也。",
    "X37n0660_010:0111c08": "經云夫聽法者名初發心者。失者通於一切。彈指合",
    "X37n0660_010:0111c09": "掌無非佛因。謂大小諸乘皆令得此涅槃。十一空解",
    "X37n0660_010:0111c10": "即是開顯之意故也。",
    "X37n0660_010:0111c11": "經云知陰界入真實之相者。謂三科法門皆是實相",
    "X37n0660_010:0111c12": "故也。",
    "X37n0660_010:0111c13": "經云不病不死等者。常故不死。樂故不謁。我故不惱。",
    "X37n0660_010:0111c14": "淨故不沒也。",
    "X37n0660_010:0111c15": "人略而文廣者。上略說中明其五人。此中但云菩薩",
    "X37n0660_010:0111c16": "諸佛。故云人略也。",
    "X37n0660_010:0111c17": "經云真善知識者。謂證實相者名之為真。除此之外",
    "X37n0660_010:0111c18": "皆非真實也。",
    "X37n0660_010:0111c19": "即便雙用者。宜令生善破惡故。用軟語呵責亦是觀",
    "X37n0660_010:0111c20": "誡二門。即四悉檀隨機皆令入道。三種之語皆是涅",
    "X37n0660_010:0111c21": "槃之法。故文云。麤言及軟語皆歸第一義也。",
    "X37n0660_010:0111c22": "或前喻或後喻者。唯明菩薩佛等前後不同。初文即",
    "X37n0660_010:0111c23": "前舉。次文即後舉也。",
    "X37n0660_010:0111c24": "初果無兩智者。今略破舊解。盡知無生皆是無礙。解",
    "X37n0660_010:0112a01": "脫羅漢所得。何以初果釋之也。",
    "X37n0660_010:0112a02": "此出阿含者。河西所解脫有文證。今且依用智解。只",
    "X37n0660_010:0112a03": "是初果斷惑耳。",
    "X37n0660_010:0112a04": "一目謂法眼者。且約能分別邊。故云法也。",
    "X37n0660_010:0112a05": "二目謂法慧者。且約真俗二眼也。",
    "X37n0660_010:0112a06": "上果不伏聽下果法者。意引此文。親近聽法。應須簡",
    "X37n0660_010:0112a07": "師故也。",
    "X37n0660_010:0112a08": "五解常法者。謂信佛法僧一體三寶。名之為常也。",
    "X37n0660_010:0112a09": "經云至須陀洹生大苦惱者。即是界內外二種八苦",
    "X37n0660_010:0112a10": "也。",
    "X37n0660_010:0112a11": "二明空無常解。然於止行善上達空即常無常等雙",
    "X37n0660_010:0112a12": "流行也。",
    "X37n0660_010:0112a13": "盡謂一切煩惱盡者。即三感俱盡也。",
    "X37n0660_010:0112a14": "善性謂如來所作者。即善之極。遍於依正也。",
    "X37n0660_010:0112a15": "即有善性者。用世智斷惑。名之為善。計非想為涅槃。",
    "X37n0660_010:0112a16": "名之為性也。",
    "X37n0660_010:0112a17": "經云以還起故者。外道斷惑。世醫所治雖差還復生。",
    "X37n0660_010:0112a18": "故云起也。",
    "X37n0660_010:0112a19": "六小見者。謂等覺菩薩猶有一品無明。名之為少。故",
    "X37n0660_010:0112a20": "云後身也。",
    "X37n0660_010:0112a21": "第六可見者。九住菩薩謂住為地。地為所依與等覺",
    "X37n0660_010:0112a22": "近。故云可見當得究竟見也。",
    "X37n0660_010:0112a23": "今此所明皆非佛佛性心義異故者。非佛謂非究竟",
    "X37n0660_010:0112a24": "妙覺果地之性心。即菩薩因心。煩惱未盡。故云義異",
    "X37n0660_010:0112b01": "也。",
    "X37n0660_010:0112b02": "今此文不約位者。今正釋意。謂一地功德即具諸地。",
    "X37n0660_010:0112b03": "故不可分別。以配諸地。四者八住下至六住有五事。",
    "X37n0660_010:0112b04": "除一常性餘與九住同也。",
    "X37n0660_010:0112b05": "善與不善異耳者。謂與八住名同。但四善上加不善",
    "X37n0660_010:0112b06": "耳。此意與下文并同異。謂知佛性也。",
    "X37n0660_010:0112b07": "次言示道可見者。由有相故。名之為見。即是有道之",
    "X37n0660_010:0112b08": "相。名為別體也。",
    "X37n0660_010:0112b09": "後無常等即別體者。此之無常相帶而釋。更不別開",
    "X37n0660_010:0112b10": "也。",
    "X37n0660_010:0112b11": "經云師非師者。師是一體之法。諸師所師所謂法也。",
    "X37n0660_010:0112b12": "非師即別體法也。",
    "X37n0660_010:0112b13": "遍通諸果皆有異義者。謂常無常等七種知見不同。",
    "X37n0660_010:0112b14": "故云諸果皆約非因非果而論因果。約體論用。用即",
    "X37n0660_010:0112b15": "雙流差別。故云異義體即無差。同虗空性也。",
    "X37n0660_010:0112b16": "此前未說而有行結之言者。謂別諸釋中未法虗空。",
    "X37n0660_010:0112b17": "今實相文後以虗空結之。虗空猶當第七。故云行結",
    "X37n0660_010:0112b18": "衡音故也。",
    "X37n0660_010:0112b19": "又唯有二空者。約真俗說涅槃。第一義中道空也。",
    "X37n0660_010:0112b20": "此見無見者。即是真空之性見而不見。如真天眼。不",
    "X37n0660_010:0112b21": "以二相。見諸佛土等。雖有肉眼又攝入天眼之中。故",
    "X37n0660_010:0112b22": "云無見也。",
    "X37n0660_010:0112b23": "經云無法可見故名為見者。不見而見為眾生故。如",
    "X37n0660_010:0112b24": "法華中。願得如世尊慧眼第一淨等。故名為見也。",
    "X37n0660_010:0112c01": "經云若是無總名虗空者。此不名真空是所計空。空",
    "X37n0660_010:0112c02": "即無常亦無我淨等也。",
    "X37n0660_010:0112c03": "經云眾生之性與虗空性俱無實性者。世間之法皆",
    "X37n0660_010:0112c04": "假因緣性不可得。故云無實也。",
    "X37n0660_010:0112c05": "經又善男子如世間人下說言虗空無色者。即外人",
    "X37n0660_010:0112c06": "所計之空。正約事以辨也。",
    "X37n0660_010:0112c07": "經又善男子而是下虗空實無有性者。結別真空性",
    "X37n0660_010:0112c08": "不可得也。",
    "X37n0660_010:0112c09": "以光明故者。即是空之體用因有光明。得空名一體",
    "X37n0660_010:0112c10": "之性實不可得。為眾生故說於別體。猶如光明得見",
    "X37n0660_010:0112c11": "空虗之性故也。",
    "X37n0660_010:0112c12": "若但空者者。外所計空也。",
    "X37n0660_010:0112c13": "若因空故得見色者。即是別體之色。因真空故令眾",
    "X37n0660_010:0112c14": "生見。",
    "X37n0660_010:0112c15": "若有障礙者。即是煩惱由如虗空礙。故不見也。",
    "X37n0660_010:0112c16": "導生行心方得見空者。意云真空不可見光者。如為",
    "X37n0660_010:0112c17": "說於別體依之修行為色。所導令得見空也。",
    "X37n0660_010:0112c18": "簡別四種者。別文有七虗空。總結前六合六為四。故",
    "X37n0660_010:0112c19": "云四文也。",
    "X37n0660_010:0112c20": "是別德者。涅槃對四名之為別。即別而總具四德故也。",
    "X37n0660_010:0112c21": "人總於法者。如來是人。真是謂將人對法。故有二樂。",
    "X37n0660_010:0112c22": "寂滅即涅槃之法。覺知即如來之人。人法和合名之",
    "X37n0660_010:0112c23": "為僧。即合上二文也。",
    "X37n0660_010:0112c24": "經云一者受樂者。實相之體遍受一切。名之為樂。故",
    "X37n0660_010:0113a01": "云受也。",
    "X37n0660_010:0113a02": "實相既通故有三樂者。能通涅槃如來故。對三樂也。",
    "X37n0660_010:0113a03": "當來可見者。即約眾生正因之性雖有緣了。在眾生",
    "X37n0660_010:0113a04": "時同成正因約修而說。故云可見也。",
    "X37n0660_010:0113a05": "及云却後三月是涅槃者者。探取下文共為前難故",
    "X37n0660_010:0113a06": "也。",
    "X37n0660_010:0113a07": "三月是殷家時者。即是諸家立年不同。月有增減故",
    "X37n0660_010:0113a08": "用三月。即用十一月為年。故云却後三月。若依佛出",
    "X37n0660_010:0113a09": "世。即是周家周昭王時生。到周穆王時入滅。後至漢",
    "X37n0660_010:0113a10": "時方始佛法至此。若取周時。應云四月。以十一月為",
    "X37n0660_010:0113a11": "年故也。",
    "X37n0660_010:0113a12": "二云不爾者。今依後釋十一月中魔催為定。即是二",
    "X37n0660_010:0113a13": "月涅槃也。",
    "X37n0660_010:0113a14": "經云云何發是虗妄之言者。意結如來何故。或云却",
    "X37n0660_010:0113a15": "後三月入於涅槃。或云中夜或時待有多聞弟子等。",
    "X37n0660_010:0113a16": "虗妄不定耶。",
    "X37n0660_010:0113a17": "佛隨其情者。謂隨魔意未有多聞弟子等耳。",
    "X37n0660_010:0113a18": "菩薩即無者。謂菩薩與佛差別不同。故如經不說佛",
    "X37n0660_010:0113a19": "法。眾僧無差別相等。菩薩同僧故云眾僧。即是三寶",
    "X37n0660_010:0113a20": "差別。云何難同如來涅槃也。",
    "X37n0660_010:0113a21": "後兩亦爾者。如經中後兩善男。是佛亦不說。佛及佛",
    "X37n0660_010:0113a22": "性者。菩薩猶同因性果未具。故云何得同真也。",
    "X37n0660_010:0113a23": "經云我初不見弟子之中者。即是初於菩提道場之",
    "X37n0660_010:0113a24": "時。何故來至鹿苑。方云嘿然也。",
    "X37n0660_010:0113b01": "經云譬如明燈有人覆之者。謂涅槃之燈為煩惱覆。",
    "X37n0660_010:0113b02": "汝言涅槃實非涅槃也。",
    "X37n0660_010:0113b03": "經云槃者言織不織之義者。此之涅槃皆大小相對。",
    "X37n0660_010:0113b04": "織是煩惱。斷煩惱盡方名涅槃。大乘涅槃本無煩惱",
    "X37n0660_010:0113b05": "故云不織。乃至十一復次苦具二義故也。",
    "X37n0660_010:0113b06": "織識二字經本不同者。有本作識字以識不識者。識",
    "X37n0660_010:0113b07": "者以了別為義也。",
    "X37n0660_010:0113b08": "而復不為陰之所葢者。證得初地。不為界內外陰身",
    "X37n0660_010:0113b09": "之所葢也。",
    "X37n0660_010:0113b10": "一根有三者。謂三受也。故成十八善。不善各具十八。",
    "X37n0660_010:0113b11": "故云三十六也。",
    "X37n0660_010:0113b12": "經云防護不近者。見從身起。云何不近今論不著。名",
    "X37n0660_010:0113b13": "為不近耳。",
    "X37n0660_010:0113b14": "各有即離四見為二十者。謂即陰是我。離陰是我。我",
    "X37n0660_010:0113b15": "大色小色住我中。色大我少我住色中等。餘四陰亦",
    "X37n0660_010:0113b16": "爾。故云二十也。",
    "X37n0660_010:0113b17": "色界亦爾者。即是各計得禪。以之為我也。",
    "X37n0660_010:0113b18": "約三世辨者。此計現在不同。或常無常等。四句為二",
    "X37n0660_010:0113b19": "十也。",
    "X37n0660_010:0113b20": "中論觀涅槃品者。皆約過去涅槃。是常為是無常。如",
    "X37n0660_010:0113b21": "去不如去等。故不論現在也。",
    "X37n0660_010:0113b22": "後是般若者。謂楞嚴是般若之異名也。",
    "X37n0660_010:0113b23": "以有覺觀故者。覺只是知。故云知定也。",
    "X37n0660_010:0113b24": "無樂定即四禪者。以有捨友故。故云無也。",
    "X37n0660_010:0113c01": "乃至地前者。若約圓修以六即判之。始從名字乃至",
    "X37n0660_010:0113c02": "相似分得此定。故云地前也。",
    "X37n0660_010:0113c03": "經云為眾生故分之為三者。故法華云。於一佛乘分",
    "X37n0660_010:0113c04": "別說三也。",
    "X37n0660_010:0113c05": "餘二則非真者。一實之外皆名為餘故也。",
    "X37n0660_010:0113c06": "無復無知是慧解脫者。無知謂塵沙煩惱。亦云是所",
    "X37n0660_010:0113c07": "知障也。",
    "X37n0660_010:0113c08": "經云是義不然者。謂心性無傳無解故也。",
    "X37n0660_010:0113c09": "若心本有煩惱此亦不可等者。謂有無定作有定無",
    "X37n0660_010:0113c10": "皆不可也。何者本性淨故。本自無縛。云何言解也。",
    "X37n0660_010:0113c11": "有九世尊者。難文唯八并前作非。故云九也。",
    "X37n0660_010:0113c12": "經云如人搆角本無乳相者。喻心性無貪也。",
    "X37n0660_010:0113c13": "經今云何有者。如角本無於乳也。",
    "X37n0660_010:0113c14": "前四明無所縛者。謂本性無所縛之體也。",
    "X37n0660_010:0113c15": "後一無能縛者。謂無能縛貪心也。",
    "X37n0660_010:0113c16": "經云何故不拔虗空判者。謂心性如空本無貪縛。猶",
    "X37n0660_010:0113c17": "如虗空無判。云何可拔何故不拔。反無難有也。",
    "X37n0660_010:0113c18": "二明無得解者者。謂三世求心皆不可得。誰受於解。",
    "X37n0660_010:0113c19": "故云無也。",
    "X37n0660_010:0113c20": "三明無得解道者。道者因也。如經燈本無明闇三世",
    "X37n0660_010:0113c21": "求滅既不可得。滅即是因本自不然。今則無滅也。",
    "X37n0660_010:0113c22": "心應常貪者。何故還令得解脫也。",
    "X37n0660_010:0113c23": "先據正義者。但非耶執名之為正。正義只是中道不",
    "X37n0660_010:0113c24": "有不無之意也。",
    "X37n0660_010:0114a01": "經云善男子心亦不為貪結所繫者。真如之體本性",
    "X37n0660_010:0114a02": "清淨。如水為水濕性不改。故云亦非不繫等。又云非",
    "X37n0660_010:0114a03": "是解脫非不解脫者。為眾生說心解解性本非脫也。",
    "X37n0660_010:0114a04": "經又云一切諸法無自性故者。夫有心者皆從緣生",
    "X37n0660_010:0114a05": "故無自性。因緣和合心得解脫也。",
    "X37n0660_010:0114a06": "非貪非不貪者。無自性故。非貪緣生故。非不貪為猶",
    "X37n0660_010:0114a07": "中道也。",
    "X37n0660_010:0114a08": "經云如尼拘陀子者。謂計因中有果。若無有果。不應",
    "X37n0660_010:0114a09": "生於五丈之質故也。乳有醍醐等。亦復如是也。",
    "X37n0660_010:0114a10": "尼拘陀樹者。此云楊樹也。",
    "X37n0660_010:0114a11": "經云一者微細二者麤大者。謂計微塵是常身是無",
    "X37n0660_010:0114a12": "常。從微細因下破因既無常果亦無常何得言無也。",
    "X37n0660_010:0114a13": "經云以時節故則生貪者。謂外計時中有貪。廣如百",
    "X37n0660_010:0114a14": "論時來眾生就時者。則催促也。",
    "X37n0660_010:0114a15": "經云以不知心因緣者。即是全迷心性。如水成氷。執",
    "X37n0660_010:0114a16": "迷為有不免輪迴。若遠緣生。皆無自性即不隨也。",
    "X37n0660_010:0114a17": "經云善男子譬如枷犬下。下有兩重譬前譬。一切凡",
    "X37n0660_010:0114a18": "夫。次譬斷結外道故也。",
    "X37n0660_010:0114a19": "經云如人涉路值空曠處者。喻斷欲界煩惱盡。名之",
    "X37n0660_010:0114a20": "為空。而復還來者。雖至非想。還生欲界。故云來也。",
    "X37n0660_010:0114a21": "經云即是貪起於貪愛。名為愛人不能知貪從緣生。",
    "X37n0660_010:0114a22": "故各作定執。即非佛弟子也。",
    "X37n0660_010:0114a23": "經云諸佛菩薩經云中道者。佛能體遠貪愛之心皆",
    "X37n0660_010:0114a24": "是中道。何者以四句推之皆無自性。無自性故非有。",
    "X37n0660_010:0114b01": "從緣生故非無。以雙非故經於中道也。",
    "X37n0660_010:0114b02": "經云修習貪心者。是即未有觀行。凡夫起貪起滅也。",
    "X37n0660_010:0114b03": "經云以是義故者。以是上來如是義故。皆約因緣說",
    "X37n0660_010:0114b04": "心解脫也。",
    "X37n0660_010:0114b05": "又云心性本淨本不者。謂為或所覆。此據方便教有",
    "X37n0660_010:0114b06": "一機緣宜作此說。若論圓教本性清淨。猶如靜水為",
    "X37n0660_010:0114b07": "風所動。水即成波。波之與水其體不變也。",
    "X37n0660_010:0114b08": "經云日月之性終不與彼五翳和合者。即喻佛性不",
    "X37n0660_010:0114b09": "與五住。煩惱相合雖有無明而不能合也。",
    "X37n0660_010:0114b10": "經云若是貪心即是貪性者。謂全貪是性。氷即水故",
    "X37n0660_010:0114b11": "全性是貪。水即氷故達此貪性。畢竟清淨故無和合",
    "X37n0660_010:0114b12": "也。",
    "X37n0660_010:0114b13": "譬難行苦行者。謂修八正道之苦行也。",
    "X37n0660_010:0114b14": "釋得解境即四念處者。明一色三心合為色心。即此",
    "X37n0660_010:0114b15": "色心即具四德。故云解境也。",
    "X37n0660_010:0114b16": "一起倒故縛者。謂四倒八倒等。廣如經文也。",
    "X37n0660_010:0114b17": "經云非我見乘乘見非乘者。人天之乘計為一乘。一",
    "X37n0660_010:0114b18": "乘三乘見於非乘也。",
    "X37n0660_010:0114b19": "經云有總別定相者。總即是心。別即心心所法也。",
    "X37n0660_010:0114b20": "經云畜二沙彌者。昔有沙彌。同共被賤死入鐵被地",
    "X37n0660_010:0114b21": "獄。亦由師不能訓致此墮苦。若依之修行不結其過",
    "X37n0660_010:0114b22": "也。",
    "X37n0660_010:0114b23": "○釋德王品之六",
    "X37n0660_010:0114b24": "始於信心至三十七品者。古釋見此信心謂之為淺。",
    "X37n0660_010:0114c01": "今約初地證信之信此亦不淺也。",
    "X37n0660_010:0114c02": "乍淺乍深者。謂聖行為淺。梵行為深。此亦非今意。故",
    "X37n0660_010:0114c03": "云不然也。",
    "X37n0660_010:0114c04": "證中功德淺深非一者。初地已上位位之中皆有淺",
    "X37n0660_010:0114c05": "深故也。",
    "X37n0660_010:0114c06": "答亦有此義者。一往望之似前深後淺。若論證位道",
    "X37n0660_010:0114c07": "品亦深即圓無作。故云超施也。",
    "X37n0660_010:0114c08": "信由內發得見聖性者。內謂證得名之為發。慧眼明",
    "X37n0660_010:0114c09": "了故云見性也。",
    "X37n0660_010:0114c10": "直起中懷等者。心從理解不假外緣。名之為直也。",
    "X37n0660_010:0114c11": "戒是性戒者。具是大乘也。",
    "X37n0660_010:0114c12": "全具菩提者。能成正覺也。",
    "X37n0660_010:0114c13": "聞於不說者。究竟之理具足多聞也。",
    "X37n0660_010:0114c14": "一信三寶者。謂分得一體三寶也。",
    "X37n0660_010:0114c15": "二信因果者。證五事果。亦是非因非果之因果也。",
    "X37n0660_010:0114c16": "三信二諦者。第一義諦以之為真。界內真俗以之為",
    "X37n0660_010:0114c17": "俗也。",
    "X37n0660_010:0114c18": "四信一乘者。涅槃之體是所證。是乘高廣具足無有",
    "X37n0660_010:0114c19": "餘乘也。",
    "X37n0660_010:0114c20": "五信三諦者。不思議境即一而三。即三而一之三諦",
    "X37n0660_010:0114c21": "也。",
    "X37n0660_010:0114c22": "只是一體隱顯為異者。謂法身為隱。應身為顯也。",
    "X37n0660_010:0114c23": "准此一條例通四法。一乘既通極位四法無非真實。",
    "X37n0660_010:0114c24": "故云亦爾也。",
    "X37n0660_010:0115a01": "到於彼岸無施無受者。即是具足檀波羅蜜二施。果",
    "X37n0660_010:0115a02": "報等無差別故也。",
    "X37n0660_010:0115a03": "此信堅固者。謂四不壞信也。",
    "X37n0660_010:0115a04": "彌著彌亡者。著即是廣。亡即是深。窮於法界之邊名",
    "X37n0660_010:0115a05": "之為著。證於究竟之底名之為亡。即竪而橫。即橫而",
    "X37n0660_010:0115a06": "竪。亦即非橫非竪。而論橫竪。故云般忽云淺也。",
    "X37n0660_010:0115a07": "以解因緣故不諂者。謂緣生之法無自性故。故云不",
    "X37n0660_010:0115a08": "諂也。",
    "X37n0660_010:0115a09": "左右解之者。謂善惡之性只是一體。或見其惡。或生",
    "X37n0660_010:0115a10": "少善。故左右耳。",
    "X37n0660_010:0115a11": "初中第二者。謂初雙中第二雙也。",
    "X37n0660_010:0115a12": "經云優陀延山日從中出者。謂日實不從山出。今借",
    "X37n0660_010:0115a13": "山為喻。日喻佛性。在煩惱山起善之時。名之為出。至",
    "X37n0660_010:0115a14": "于南方者。正猶行因也。我不至西者。即是果滿。故不",
    "X37n0660_010:0115a15": "還東也。",
    "X37n0660_010:0115a16": "第二知恩報恩者。謂有慚愧人有恩不報。豈成人也。",
    "X37n0660_010:0115a17": "口辨通敏者。敏猶達也。謂才智過人也。",
    "X37n0660_010:0115a18": "今推前知六雙制後五句者。如經轉于無上法輪等",
    "X37n0660_010:0115a19": "文。如下次第釋之也。",
    "X37n0660_010:0115a20": "不生生是新者。般若生也。世諦死時此故新德滅也。",
    "X37n0660_010:0115a21": "以新破新者。以智德新破。破愛取有之新也。",
    "X37n0660_010:0115a22": "以故破故者。斷德之故破無明故也。",
    "X37n0660_010:0115a23": "作恩為他舟航者。令他度生死大海也。",
    "X37n0660_010:0115a24": "無復可畏者。菩薩至初地時能離五種怖畏故也。",
    "X37n0660_010:0115b01": "此明其始者。謂初接下斷結之時也。",
    "X37n0660_010:0115b02": "此明其終者。謂成佛後過諸魔界。今約菩薩地前能",
    "X37n0660_010:0115b03": "破四魔。登地分破八魔。故云勝也。",
    "X37n0660_010:0115b04": "提名不具者。不具信等五根也。",
    "X37n0660_010:0115b05": "佛性非信者。謂性德中道非修德信等五根也。",
    "X37n0660_010:0115b06": "經眾生非具者。眾生即是闡提。故云非具也。",
    "X37n0660_010:0115b07": "言極惡欲之邊者。以惡極故更無過者。故云為邊也。",
    "X37n0660_010:0115b08": "一生得善者。如人生來不信戒。施常自慳貪。藉過去",
    "X37n0660_010:0115b09": "微善。故云生已得善等也。",
    "X37n0660_010:0115b10": "二方便善者。即修德之善也。",
    "X37n0660_010:0115b11": "而有是理故非無者。謂有當得之理也。",
    "X37n0660_010:0115b12": "計性義與外道同者。即是計因中有果義故也。",
    "X37n0660_010:0115b13": "兼答第五難善即足者。難善即是難其佛性。佛性不",
    "X37n0660_010:0115b14": "定須具眾善。即兼十二部經也。",
    "X37n0660_010:0115b15": "經云非佛法僧我所作也者。若云是佛法僧非是我",
    "X37n0660_010:0115b16": "作。即是闡提邪見之人非直心也。",
    "X37n0660_010:0115b17": "並取其相者。謂取現牛拘行等為戒也。",
    "X37n0660_010:0115b18": "死後生天者。復報得天也。",
    "X37n0660_010:0115b19": "經云不作難戒者。即十三已下九十等戒。名之為雜",
    "X37n0660_010:0115b20": "也。",
    "X37n0660_010:0115b21": "經云不生憍慢者。即是菩薩輕重等持若生憍慢。即",
    "X37n0660_010:0115b22": "是闡提非持戒也。",
    "X37n0660_010:0115b23": "經云歎說善道不說惡道者。道是因義。唯說善因。不",
    "X37n0660_010:0115b24": "說惡因也。",
    "X37n0660_010:0115c01": "數義者。即是數論有部說也。",
    "X37n0660_010:0115c02": "今見佛力發昔修定者。謂過去曾修此定見佛即發",
    "X37n0660_010:0115c03": "宿習。故云得生也。",
    "X37n0660_010:0115c04": "既未識機者。如教二弟子數息不淨等觀。皆有差機",
    "X37n0660_010:0115c05": "之失。如來知機即得羅漢也。",
    "X37n0660_010:0115c06": "浣人厭穢者。是彼論文先修不淨。後作背捨等也。",
    "X37n0660_010:0115c07": "前一就文言後四就義理者。文言即是十二部經。通",
    "X37n0660_010:0115c08": "於大小名為多聞義。理謂方廣大乘修寂嘿理也。",
    "X37n0660_010:0115c09": "而義要者。謂詮理之義也。",
    "X37n0660_010:0115c10": "但貴其理以為多聞者。若知如來常不說法。以為多",
    "X37n0660_010:0115c11": "聞者。謂理攝十二部故也。",
    "X37n0660_010:0115c12": "經云難忍能忍者。約所忍之境。為大涅槃也。",
    "X37n0660_010:0115c13": "經又難施能施者。妻子是外身。頭目是內身。能以內",
    "X37n0660_010:0115c14": "外依正不二。布施為大涅槃。名之為難也。",
    "X37n0660_010:0115c15": "經修空三昧故者。即是畢竟空也。",
    "X37n0660_010:0115c16": "初舉凡夫者。如經。以相似相續故。五陰之法本性自",
    "X37n0660_010:0115c17": "空。凡夫橫計色等為常。名為相似。計有一期念念生",
    "X37n0660_010:0115c18": "滅。名為相續。不知空性。故云失也。",
    "X37n0660_010:0115c19": "經云菩薩具足五事者。即是具足五陰。能了此法。性",
    "X37n0660_010:0115c20": "本空寂也。",
    "X37n0660_010:0115c21": "經云當知是人非是沙門等者。即是地獄之人。與而",
    "X37n0660_010:0115c22": "言之。且云是魔眷屬也。",
    "X37n0660_010:0115c23": "當知本空具有者。若無空性修亦不得。故云本空也",
    "X37n0660_010:0115c24": "舉內法為譬者。謂生住滅滅還自滅。故云內也。",
    "X37n0660_010:0116a01": "若無可見不應言見者。言見即倒也。",
    "X37n0660_010:0116a02": "只滅其謂情者。眾生情謂一切不空。今滅其情見。故",
    "X37n0660_010:0116a03": "云不空作空也。",
    "X37n0660_010:0116a04": "當知為緣者。為眾生說有為賢聖。故說無為緣不定。",
    "X37n0660_010:0116a05": "皆悉空也。",
    "X37n0660_010:0116a06": "今明不爾等者。謂無作道品能攝六度。具如止觀道",
    "X37n0660_010:0116a07": "品相攝文中廣明也。",
    "X37n0660_010:0116a08": "經云若不信者輪迴生死者。謂四果支佛及方便位",
    "X37n0660_010:0116a09": "菩薩不修大般涅槃。猶有界外生死。故云輪迴也。",
    "X37n0660_010:0116a10": "始終不異者。舉初功德即具於後。後亦具前功德。故",
    "X37n0660_010:0116a11": "云不異也。",
    "X37n0660_010:0116a12": "此解大失已如前難者。功德約證從初。皆以涅槃常",
    "X37n0660_010:0116a13": "住為體。何得最後第十功德始云具體。故云大失",
    "X37n0660_010:0116a14": "也。",
    "X37n0660_010:0116a15": "經云五種鹽者。謂印鹽赤綠白等不同故也。",
    "X37n0660_010:0116a17": "涅槃經疏私記卷第十"
}