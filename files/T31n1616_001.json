{
    "T31n1616_001:0861a13": "No. 1616",
    "T31n1616_001:0861a14": "十八空論(亦十六亦十八亦十四亦十七)",
    "T31n1616_001:0861a16": "龍樹菩薩造",
    "T31n1616_001:0861a17": "陳天竺三藏真諦譯",
    "T31n1616_001:0861a18": "[0861a18] 問空無分別。云何得有十八種耶。答為顯人",
    "T31n1616_001:0861a19": "法二無我。是一切法通相。今約諸法。種類不",
    "T31n1616_001:0861a20": "同。開為十八。何者。一內空。二外空。三內外",
    "T31n1616_001:0861a21": "空。四大空。五空空。六真實空。七有為空。八",
    "T31n1616_001:0861a22": "無為空。九畢竟空。十無前後空。十一不捨離",
    "T31n1616_001:0861a23": "空。十二佛性空。十三自相空。十四一切法空。",
    "T31n1616_001:0861a24": "十五無法空。十六有法空。十七無法有法",
    "T31n1616_001:0861a25": "空。十八不可得空。合此十八為十六空。凡有",
    "T31n1616_001:0861a26": "兩義故。立十六空。一體二用。第一內空。亦名",
    "T31n1616_001:0861a27": "受者空。凡夫二乘謂六入為受者。以能受六",
    "T31n1616_001:0861a28": "塵果報故。今明但有六根。無有能執。以無",
    "T31n1616_001:0861a29": "執故。言受者空也。",
    "T31n1616_001:0861b01": "[0861b01] 第二外空。亦名所受空。離六外入無別法為",
    "T31n1616_001:0861b02": "可受者也。若諸眾生所受所用。但是六塵。內",
    "T31n1616_001:0861b03": "既無人能受。外亦無法可受。即人法俱空。唯",
    "T31n1616_001:0861b04": "識無境。故名外空。以無境故。亦無有識。即是",
    "T31n1616_001:0861b05": "內空。六入無識。即是無人。無有根塵。即是無",
    "T31n1616_001:0861b06": "法。故內外二空。兩義相成也。",
    "T31n1616_001:0861b07": "[0861b07] 第三內外空。謂身空也。此身四大為內外所",
    "T31n1616_001:0861b08": "依。內依即六根若五根。皆有淨色及意根。並",
    "T31n1616_001:0861b09": "依此身。故名內依。外依者。謂外六塵。若己身",
    "T31n1616_001:0861b10": "四大。唯除五根淨色。所餘色香等。屬外六塵。",
    "T31n1616_001:0861b11": "攝持於五根故稱為外。非謂離身之外也。此",
    "T31n1616_001:0861b12": "身能持根塵。故名為依。根塵所依也。此根及",
    "T31n1616_001:0861b13": "非根。皆悉是空故。名內外空也。",
    "T31n1616_001:0861b14": "[0861b14] 第四大空。謂身所&#x62EA;託。即器世界。十方無量",
    "T31n1616_001:0861b15": "無邊。皆悉是空。故名大空。",
    "T31n1616_001:0861b16": "[0861b16] 第五空空。能照真之相。會前四空。從境得名。",
    "T31n1616_001:0861b17": "呼為空智。空智亦空。故立空空。",
    "T31n1616_001:0861b18": "[0861b18] 第六真實空。謂真境空。行者見內外皆空。無",
    "T31n1616_001:0861b19": "人無法。此境真實。立真實名。由分別性。性不",
    "T31n1616_001:0861b20": "可得。名分別性。性空即真實空也。此六空辯。",
    "T31n1616_001:0861b21": "空體自成次第。一受者空。二所受空。三自身",
    "T31n1616_001:0861b22": "空。四身所住處空。五能照空。六所觀境空也。",
    "T31n1616_001:0861b23": "前四皆是所觀境空。第五能觀智空。第六所",
    "T31n1616_001:0861b24": "分別境界相貌空。又前四所知。第五能知。第",
    "T31n1616_001:0861b25": "六所知相貌。第五智空治前四境。四境是空。",
    "T31n1616_001:0861b26": "第六真空。治第五智故智成空。若無第五智",
    "T31n1616_001:0861b27": "空治前四境。則有人有法。是分別性。由此智",
    "T31n1616_001:0861b28": "見前境。是無人無法。即治前境。若無第六境",
    "T31n1616_001:0861b29": "空治第五智。此智既但真解。還成分別性故。",
    "T31n1616_001:0861c01": "言第六真實空。名為治智也。",
    "T31n1616_001:0861c02": "[0861c02] 第二義明空自有十二。一者行空。二非行",
    "T31n1616_001:0861c03": "空。菩薩學此兩空為得二種善法。一謂善道。",
    "T31n1616_001:0861c04": "二謂善果。道即三十七品等。善果即是菩提",
    "T31n1616_001:0861c05": "等也。行空者。明三乘諸道無人法。非真實。非",
    "T31n1616_001:0861c06": "虛妄。離此四種心。是名善因。為得此善因。是",
    "T31n1616_001:0861c07": "故菩薩學觀行空。非行空者。謂二種善果。即",
    "T31n1616_001:0861c08": "餘無餘涅槃。若有餘除集。此果則離四種顛",
    "T31n1616_001:0861c09": "倒。非是常樂我淨。若無餘滅苦。即是常樂",
    "T31n1616_001:0861c10": "我淨。此第七第八兩空。是淨菩薩自度。初",
    "T31n1616_001:0861c11": "得道後一得果。",
    "T31n1616_001:0861c12": "[0861c12] 第三畢竟空。為恒利益他菩薩修空。畢竟恒",
    "T31n1616_001:0861c13": "欲利他。至眾生盡。誓恒教化。此心有著。今此",
    "T31n1616_001:0861c14": "觀心。此心定令捨畢竟之心。自然利益。方是",
    "T31n1616_001:0861c15": "真實智名畢竟空也。若作畢竟心。能為利益。",
    "T31n1616_001:0861c16": "不作不益。不復自然。恒利益不空。此畢竟之",
    "T31n1616_001:0861c17": "心。是智第九名畢竟空。",
    "T31n1616_001:0861c18": "[0861c18] 第四無前後空。亦名無始空。為成畢竟空利",
    "T31n1616_001:0861c19": "益他故。不前後即無始終。菩薩若不解其是",
    "T31n1616_001:0861c20": "空。則生疲厭之心捨棄生死。既見生死是空。",
    "T31n1616_001:0861c21": "則不分別前之與後。及以始終既不分別始",
    "T31n1616_001:0861c22": "終。則於短於長心無憂喜。於長不憂。聞短不",
    "T31n1616_001:0861c23": "喜。既離憂喜。則能不捨生死。以不捨故。畢竟",
    "T31n1616_001:0861c24": "利益乃得成也。是故第十觀無始空。",
    "T31n1616_001:0861c25": "[0861c25] 第五不捨離空。菩薩修學此定止。為功德善",
    "T31n1616_001:0861c26": "根無盡。何以故。一切諸佛於無餘涅槃中。亦",
    "T31n1616_001:0861c27": "不捨功德善根門。有流果報已盡。功德善",
    "T31n1616_001:0861c28": "根本為化物故。恒有此用。如來雖入涅槃。猶",
    "T31n1616_001:0861c29": "隨眾生機緣。現應化兩身。導利含識。即是更",
    "T31n1616_001:0862a01": "起心義。故眾生不盡應化之用亦不盡。故言",
    "T31n1616_001:0862a02": "雖入無餘而不捨功德善根也。若二乘入滅。",
    "T31n1616_001:0862a03": "無更起心。以慈悲薄少。不化眾生。若佛入無",
    "T31n1616_001:0862a04": "餘而更起心者。以諸佛菩薩三身利物無窮",
    "T31n1616_001:0862a05": "故。如來法身即是一切無流法之依處故。言",
    "T31n1616_001:0862a06": "散滅不捨離功德也。所以得知涅槃之中猶",
    "T31n1616_001:0862a07": "有法身者。以用終體。既&#x89A9;應化之用不盡。",
    "T31n1616_001:0862a08": "故知此身之體。常自湛然。永無遷壞。如毘婆",
    "T31n1616_001:0862a09": "沙師說。無涅槃無有自相。而不可言無。何以",
    "T31n1616_001:0862a10": "故。為能顯事用故。若不依涅槃不成智慧。智",
    "T31n1616_001:0862a11": "慧不成則煩惱不滅。涅槃既能生道。道能滅",
    "T31n1616_001:0862a12": "惑。即是涅槃家事。既見有事。則知應有體故。",
    "T31n1616_001:0862a13": "不得言無也。如來法身在涅槃中。即義亦爾。",
    "T31n1616_001:0862a14": "為除分別涅槃不捨功德。即是分別性。真實",
    "T31n1616_001:0862a15": "義中。無此分別。故名不捨離空。語言說涅槃",
    "T31n1616_001:0862a16": "不捨功德。而涅槃中亦無不捨之意。故名不",
    "T31n1616_001:0862a17": "捨空。即成不捨生死之意。前明不捨生死畢",
    "T31n1616_001:0862a18": "竟利他。異於二乘不能永利。今明雖在生死",
    "T31n1616_001:0862a19": "及涅槃並皆化物。此義不異故。前來至此。",
    "T31n1616_001:0862a20": "凡有三空。名利他事。此即第十一不捨空。亦",
    "T31n1616_001:0862a21": "名不散空也六性空。七相空。八一切法",
    "T31n1616_001:0862a22": "空。此三明自利利他因。問空何所為。答為清",
    "T31n1616_001:0862a23": "淨佛性即空故名性空。問何故名性空。",
    "T31n1616_001:0862a24": "[0862a24] 答佛性者。即是諸法自性。何以故。自然有故。",
    "T31n1616_001:0862a25": "但自性有兩義。一無始。二因。譬如無始生死",
    "T31n1616_001:0862a26": "中。有心無心兩法自然無因。若心有因。此因",
    "T31n1616_001:0862a27": "為本。有為始有。若本有因。此因即是自然。既",
    "T31n1616_001:0862a28": "是自然。亦應許心是自然。昔未有因。應無眾",
    "T31n1616_001:0862a29": "生。有時有因。方有眾生。如土石等。若有因時",
    "T31n1616_001:0862b01": "應成眾生。故知自然一分作有心。一分作無",
    "T31n1616_001:0862b02": "心。故言譬如無始生死中。有心無心兩法自",
    "T31n1616_001:0862b03": "然無因也。佛性亦爾。自然無因。虛妄尚有自",
    "T31n1616_001:0862b04": "然義。何況真實而不自然。故由無始佛性為",
    "T31n1616_001:0862b05": "因。所以六入欲求解脫。若無佛性。解脫之果。",
    "T31n1616_001:0862b06": "不得成就。譬如淨珠能清濁水。以佛性無始",
    "T31n1616_001:0862b07": "故。生死無始一異空。淨不淨空等如上說。此",
    "T31n1616_001:0862b08": "空性為離五失顯五種功德。人法是分別性",
    "T31n1616_001:0862b09": "從人法生分別。是依他性。就分別性覓法不",
    "T31n1616_001:0862b10": "可得。就依他性覓所分別之人法。亦不可得。",
    "T31n1616_001:0862b11": "即真實性。真實無體。無體故無相。無相故無",
    "T31n1616_001:0862b12": "生。無生故無滅。無滅故寂靜。寂靜即是自性",
    "T31n1616_001:0862b13": "涅槃。此自性空除五種過失。一除下劣心。不",
    "T31n1616_001:0862b14": "薄信佛性是有可得。得之有無量功德。則不",
    "T31n1616_001:0862b15": "能發菩提心。不發此心。常守下劣。佛性令",
    "T31n1616_001:0862b16": "其發心。故言能除下劣心也。二除高心。若人",
    "T31n1616_001:0862b17": "不解佛性平等。謂我有佛性。我已發心。他無",
    "T31n1616_001:0862b18": "佛性。不能發心故高慢。若體此理。無有此彼。",
    "T31n1616_001:0862b19": "高心即滅。故言能除高心也。三除著虛妄棄",
    "T31n1616_001:0862b20": "捨真實。虛妄所以是生死過失者。如人來打",
    "T31n1616_001:0862b21": "拍罵詈毀辱等事。一非本有。二由心所作。虛",
    "T31n1616_001:0862b22": "妄所起。非是自然。即是虛妄。若不體真實道",
    "T31n1616_001:0862b23": "理。謂此是真實。則取著虛妄。皆棄真實。故生",
    "T31n1616_001:0862b24": "三毒利等煩惱。若識生死虛妄非是實有則",
    "T31n1616_001:0862b25": "不見能拍所罵。不見眾生過失。不生煩惱。即",
    "T31n1616_001:0862b26": "棄虛妄。但見眾生皆有佛性。功德圓同。即是",
    "T31n1616_001:0862b27": "能取真實。由此即生慈悲成菩薩者。四能除",
    "T31n1616_001:0862b28": "我見。諸法本來自性真實。若有若無。二皆平",
    "T31n1616_001:0862b29": "等。若人能作此解。即捨我見執相之心也。五",
    "T31n1616_001:0862c01": "除怖畏。能令眾生信受甚深正法。正法有相",
    "T31n1616_001:0862c02": "與無相體解佛性則能信受。無相正法則不",
    "T31n1616_001:0862c03": "謗大乘也。次明此性空能引五種功德者。一",
    "T31n1616_001:0862c04": "除下劣生正勤。二除高慢生平等。三除虛妄",
    "T31n1616_001:0862c05": "生慈悲。四除見生般若。五除怖畏受正法故",
    "T31n1616_001:0862c06": "言性空。顯佛性理有五種功德。離五過失。",
    "T31n1616_001:0862c07": "治護性令得清淨。即是自利因故。此第十二",
    "T31n1616_001:0862c08": "名為性空。佛性即是空也。",
    "T31n1616_001:0862c09": "[0862c09] 七自相空。為得三十二大相。八十小相。相",
    "T31n1616_001:0862c10": "又有二種。一者色相。謂四大五塵。二無色相。",
    "T31n1616_001:0862c11": "謂一切四陰心法也。化身非生死。非涅槃。何",
    "T31n1616_001:0862c12": "以故。生死是虛妄顛倒。不過苦集兩諦。化身",
    "T31n1616_001:0862c13": "不爾。依法應身而有體非顛倒。復能除眾生",
    "T31n1616_001:0862c14": "顛倒。故言非生死。非涅槃者。有始終故以非",
    "T31n1616_001:0862c15": "生死。則無生死虛妄之相。以非涅槃。亦無涅",
    "T31n1616_001:0862c16": "槃真實之相。故名相空。若菩薩能修此相空。",
    "T31n1616_001:0862c17": "則令三十二相。八十種好。即修治化身之相",
    "T31n1616_001:0862c18": "貌。令得清淨故。第十三名為相空。",
    "T31n1616_001:0862c19": "[0862c19] 八一切法空者。謂一切如來法無量恒河沙。",
    "T31n1616_001:0862c20": "如十力無畏等。明相離不相離空。若以法身",
    "T31n1616_001:0862c21": "望應身。有離不離。但應身沒不離法身。何",
    "T31n1616_001:0862c22": "以故。一為法身是本。應身為末。末不離本。",
    "T31n1616_001:0862c23": "本為離末。問法身若不離應身者。有何過",
    "T31n1616_001:0862c24": "咎。",
    "T31n1616_001:0862c25": "[0862c25] 答若爾則一人得佛。一切人皆應得。以一切",
    "T31n1616_001:0862c26": "人不同得故。故知法身有不即應身義。法身",
    "T31n1616_001:0862c27": "亦不離應身。何以故。以法身無有差別。常不",
    "T31n1616_001:0862c28": "離三世諸佛功德故。若能如此。亦離亦不離。",
    "T31n1616_001:0862c29": "道理而修行者。此則能得應身之果。但應化",
    "T31n1616_001:0863a01": "兩身悉能利物。化身正為下種。應身為成熟。",
    "T31n1616_001:0863a02": "令此一切法空為清淨一切佛法。一切佛法",
    "T31n1616_001:0863a03": "復有兩義。一則無離無不離。以不可偏執。二",
    "T31n1616_001:0863a04": "則無執及所執。以境智無差別故也。此即第",
    "T31n1616_001:0863a05": "十四辨一切法空。至此凡有三空。明自利",
    "T31n1616_001:0863a06": "利他因竟。第十五有法空。第十六無法空。此",
    "T31n1616_001:0863a07": "兩空通出前十四空體。言有法空者。謂人",
    "T31n1616_001:0863a08": "法二無所有。為除增益謗。言無法空者。謂",
    "T31n1616_001:0863a09": "真實有。此無人無法之道理。除眾生妄執。謂",
    "T31n1616_001:0863a10": "無此道理故名無法空。為除損減謗。離增離",
    "T31n1616_001:0863a11": "減。則非有無。故名為空體也。故此兩空還屬",
    "T31n1616_001:0863a12": "前十四空所攝也。",
    "T31n1616_001:0863a13": "[0863a13] 第十七有法無法空。此一空出諸空相。所言",
    "T31n1616_001:0863a14": "有法無法空者。明此空體相。決定無法。即名",
    "T31n1616_001:0863a15": "決定無。有此無人法之道理故。名決定有。此",
    "T31n1616_001:0863a16": "無此有。是空體相。體明理無增減。相明其體",
    "T31n1616_001:0863a17": "決定。決定是無。決定是有。即是真實無。真實",
    "T31n1616_001:0863a18": "有。真實無人無法。真實有此道理。此論所",
    "T31n1616_001:0863a19": "以但明十六空者。正以此兩空屬前六空體",
    "T31n1616_001:0863a20": "所攝也。亦為十四空者。即後四空還辨前諸",
    "T31n1616_001:0863a21": "體相故。此後空併屬前十四攝故。有十四十",
    "T31n1616_001:0863a22": "六十八廣略不同。",
    "T31n1616_001:0863a23": "[0863a23] 第十八出空果。所言不可得空者。明此果難",
    "T31n1616_001:0863a24": "得。何以故。如此空理。非斷非常。而即是大",
    "T31n1616_001:0863a25": "常。常義既不可得。故斷義亦不可得。無有",
    "T31n1616_001:0863a26": "定相可得故名難得。何以故。此之空理。非苦",
    "T31n1616_001:0863a27": "非樂。而是大樂。非我無我。而是大我。非淨非",
    "T31n1616_001:0863a28": "不淨。而是大淨。此空屬八空事用所攝。以見",
    "T31n1616_001:0863a29": "無人法正是空體故名隨事用不同離張成",
    "T31n1616_001:0863b01": "異。如上所辯。初六空明空體即十空明空用。",
    "T31n1616_001:0863b02": "用中後兩空。為十四空所攝。第十七一空。為",
    "T31n1616_001:0863b03": "六空體所攝。第十八一空。為八空用所攝。故",
    "T31n1616_001:0863b04": "十八成十六。十六還十四。或先廣後略。或先",
    "T31n1616_001:0863b05": "略後廣。理事不同。體相差別。若離若合。其義",
    "T31n1616_001:0863b06": "如此也。此下第四分別空道理有三。一淨不",
    "T31n1616_001:0863b07": "淨。若言空。定是不淨。則一切眾生不得解脫。",
    "T31n1616_001:0863b08": "何以故。以定不淨不可令淨故也。若言定是",
    "T31n1616_001:0863b09": "淨。則修道無用。何以故。未得解脫無漏道時。",
    "T31n1616_001:0863b10": "空體本已自然清淨故。則無煩惱為能障智",
    "T31n1616_001:0863b11": "慧。又能除則不依功力一切眾生自得解脫。",
    "T31n1616_001:0863b12": "現見離功力眾生不得解脫。知此空非是定",
    "T31n1616_001:0863b13": "淨。復由功用而得解脫。故知此空非定不淨。",
    "T31n1616_001:0863b14": "是名淨不淨不淨淨道理也。又釋。若言空理",
    "T31n1616_001:0863b15": "定是不淨。一切功力則無果報。何以故。以空",
    "T31n1616_001:0863b16": "界自性是不淨。雖復生道俗不可除。道則無",
    "T31n1616_001:0863b17": "用。無此義故。故知此空非性不淨。",
    "T31n1616_001:0863b18": "[0863b18] 問若爾既無自性不淨。亦應無有自性淨。云",
    "T31n1616_001:0863b19": "何分判法界非淨非不淨。",
    "T31n1616_001:0863b20": "[0863b20] 答阿摩羅識是自性清淨心。但為客塵所污",
    "T31n1616_001:0863b21": "故名不淨。為客塵盡故立為淨。",
    "T31n1616_001:0863b22": "[0863b22] 問何故不說定淨定不淨。而言或淨或不淨",
    "T31n1616_001:0863b23": "耶。",
    "T31n1616_001:0863b24": "[0863b24] 答為顯法界與五入及禪定等義異。所以不",
    "T31n1616_001:0863b25": "說淨者。為明眼等諸根雖為煩惱所覆而不",
    "T31n1616_001:0863b26": "為煩惱所染。又非是淨。又非自性淨故不說",
    "T31n1616_001:0863b27": "為淨。若是法界雖為煩惱所覆。而不為煩",
    "T31n1616_001:0863b28": "惱所染故非不淨。而是自性淨。以是自性",
    "T31n1616_001:0863b29": "淨故。不說為不淨。故知法界與五入體異",
    "T31n1616_001:0863c01": "也。問何故不說定是不淨。答為明與禪定有",
    "T31n1616_001:0863c02": "異。何以故。若言法界定有煩惱。即自性不",
    "T31n1616_001:0863c03": "淨。而此法界雖為煩惱所覆。而非自性不淨",
    "T31n1616_001:0863c04": "故。不得說定是不淨非不淨。正是法界之道",
    "T31n1616_001:0863c05": "理定有。問何故不說如如定淨。而言淨不淨",
    "T31n1616_001:0863c06": "耶。答為令眾生修道故。說為淨不淨。即顯如",
    "T31n1616_001:0863c07": "如與五根有異。何以故。如如及五根。同為煩",
    "T31n1616_001:0863c08": "惱所覆。而並不為煩惱所染。同皆是淨而淨",
    "T31n1616_001:0863c09": "義有異。何以故。五根體離煩惱。非煩惱性故。",
    "T31n1616_001:0863c10": "五根唯淨。非是不淨。若如如不離煩惱。而是",
    "T31n1616_001:0863c11": "煩惱自性。故知淨而復有不淨之義。又如如",
    "T31n1616_001:0863c12": "及禪定。同為煩惱所覆。並有不淨義而不淨",
    "T31n1616_001:0863c13": "義不同。若是禪定。為煩惱所覆。而復被染一",
    "T31n1616_001:0863c14": "向失於自性。舉體成煩惱亦成不善。若是如",
    "T31n1616_001:0863c15": "如。雖復不離煩惱。名為不淨。而猶不失自性。",
    "T31n1616_001:0863c16": "亦不轉成煩惱及以不善故。言即不淨而復",
    "T31n1616_001:0863c17": "有淨義。可為三句。一五根離煩惱。不為煩惱",
    "T31n1616_001:0863c18": "所染。則但是淨。非是不淨。二禪定成煩惱。為",
    "T31n1616_001:0863c19": "煩惱所染。但是不淨。無復有淨。三如如以異",
    "T31n1616_001:0863c20": "五根故。不為煩惱所染。是淨而不離煩惱。即",
    "T31n1616_001:0863c21": "是不淨。故言淨而復有不淨義也。又如如以",
    "T31n1616_001:0863c22": "異禪定故。不離煩惱。故言不淨而猶不失自",
    "T31n1616_001:0863c23": "性。亦不轉成煩惱及以不善。故言即不淨而",
    "T31n1616_001:0863c24": "復有淨義。二明非有非無道理。無人無法。故",
    "T31n1616_001:0863c25": "言非有實有。無人無法之道理。故言非無。亦",
    "T31n1616_001:0863c26": "言真實有真實無。即非有非無也。三明不一",
    "T31n1616_001:0863c27": "不異道理。諸淨不淨。淨則離斷離常。常義異",
    "T31n1616_001:0863c28": "我故言不一。我體常故言不異。此明如如具",
    "T31n1616_001:0863c29": "三德也就此十六空。作四科料簡。初有六空。",
    "T31n1616_001:0864a01": "辯空之自相。次有八空。辯空事用。三有兩空。",
    "T31n1616_001:0864a02": "辯淨不淨。四明此十六空理。能除四種過失。",
    "T31n1616_001:0864a03": "一除戲論。二除怖畏。三除懈怠。四除疑惑。一",
    "T31n1616_001:0864a04": "除戲論者。有兩。一世間眾生。於內外法中。起",
    "T31n1616_001:0864a05": "無量戲論。謂有我無我等。皆依人道果等。是",
    "T31n1616_001:0864a06": "名戲論。若見道及道果皆悉空。則能除此等",
    "T31n1616_001:0864a07": "戲論。若是內空．外空．內外空．大空。此之四",
    "T31n1616_001:0864a08": "空。能除世間人法二我之戲論。若是空空。及",
    "T31n1616_001:0864a09": "第一義真實空。此之兩空。能除出世間因果",
    "T31n1616_001:0864a10": "境智等戲論也。二除怖畏者。眾生聞人皆空。",
    "T31n1616_001:0864a11": "則生怖畏。不肯修道故。如來為說此空有事",
    "T31n1616_001:0864a12": "用。何以故。若人能修八空事用。則能得道及",
    "T31n1616_001:0864a13": "以道果。乃至三身等一切功德也。三除懈怠",
    "T31n1616_001:0864a14": "者。若觀定淨不勞修道。若言定是不淨。則永",
    "T31n1616_001:0864a15": "不可除滅。亦不假修道。唯處生死。永無解脫",
    "T31n1616_001:0864a16": "也。是故須辨是有淨不淨。何以故。有惑之",
    "T31n1616_001:0864a17": "時。則不淨。除惑已後。即清淨故。應須修道。",
    "T31n1616_001:0864a18": "四除疑惑者。惑者之心。既聞如如是有是無。",
    "T31n1616_001:0864a19": "則生猶豫。不能決斷。謂如見杌謂人。呼人為",
    "T31n1616_001:0864a20": "杌故。佛為分判明人法二我決定是無。無人",
    "T31n1616_001:0864a21": "無法之道理。決定是有故空。有無兩義存焉。",
    "T31n1616_001:0864a22": "如此道理能除疑之心也。第三明唯識真實。",
    "T31n1616_001:0864a23": "辨一切諸法唯有淨識。無有能疑。亦無所",
    "T31n1616_001:0864a24": "疑。廣釋如唯識論。但唯識義有兩。一者方便。",
    "T31n1616_001:0864a25": "謂先觀唯有阿梨耶識。無餘境界。現得境智",
    "T31n1616_001:0864a26": "兩空。除妄識已盡。名為方便唯識也。二明正",
    "T31n1616_001:0864a27": "觀唯識。遣蕩生死虛妄識心。及以境界。一",
    "T31n1616_001:0864a28": "皆淨盡。唯有阿摩羅清淨心也。",
    "T31n1616_001:0864a29": "[0864a29] 第四明依處真實。所謂苦依諦。第五邪行真",
    "T31n1616_001:0864b01": "實。謂集諦。第六清淨真實。即是滅諦。第七正",
    "T31n1616_001:0864b02": "行真實。即是道諦。四諦各有三種。已如別解",
    "T31n1616_001:0864b03": "也。解節經明。佛說有七種真如。一生。二相。",
    "T31n1616_001:0864b04": "三識。四依止。五邪行。六清淨。七正行。第一",
    "T31n1616_001:0864b05": "生真如者。謂有為諸法並皆無如。二相真如",
    "T31n1616_001:0864b06": "者。謂人法二無我。三識真如者。謂一切有為",
    "T31n1616_001:0864b07": "唯有識。四依止真如者。謂如所說苦諦。五邪",
    "T31n1616_001:0864b08": "行真如者。謂如所說集諦六清淨真如者。謂",
    "T31n1616_001:0864b09": "如所說滅諦。七正行真如者。謂如所說道諦。",
    "T31n1616_001:0864b10": "此之七種真如。即第一義諦。第一義諦即真",
    "T31n1616_001:0864b11": "實性攝。是故名為七種真如。即是前明七種",
    "T31n1616_001:0864b12": "真實。具如三無性論中廣釋也。",
    "T31n1616_001:0864b13": "[0864b13] 問云何知此之七種皆是第一義諦。即真實",
    "T31n1616_001:0864b14": "性攝耶。",
    "T31n1616_001:0864b15": "[0864b15] 答。由兩義故。知此七種皆是最勝最極。謂即",
    "T31n1616_001:0864b16": "是二智境界。所言最勝者。即是如如第一義",
    "T31n1616_001:0864b17": "諦。此第一義諦。即為如理智所照故名最勝。",
    "T31n1616_001:0864b18": "最極者。即是一切智境界。即是俗諦。此俗諦",
    "T31n1616_001:0864b19": "為如量智所照。如理智者。即無分別智。如量",
    "T31n1616_001:0864b20": "智。即是無分別後智。又如如理是一切種",
    "T31n1616_001:0864b21": "智。如量智即是一切智。唯是一智通真即有",
    "T31n1616_001:0864b22": "通俗。即空即真義。而取名如理智。亦名一切",
    "T31n1616_001:0864b23": "種智。若俗義有義。取名如量智。亦名如一切",
    "T31n1616_001:0864b24": "智故。言最勝最極。而是二智境界。即如理如",
    "T31n1616_001:0864b25": "量兩智所知也。復有別義。知此七種真如。是",
    "T31n1616_001:0864b26": "真實性攝。何以故。明一切真實法。皆離一異",
    "T31n1616_001:0864b27": "等妄想謂非一非異。離四謗故。明此七種真",
    "T31n1616_001:0864b28": "如不可得。說異於諸相。亦不可說。不異於諸",
    "T31n1616_001:0864b29": "相故。言異於諸相。不可得說。不異於諸相。亦",
    "T31n1616_001:0864c01": "不可說。亦異不異。非異非不異。皆不可說。",
    "T31n1616_001:0864c02": "明此七種真如。於諸相中不可說。其有亦",
    "T31n1616_001:0864c03": "不可說。其是無。亦有亦無。非有非無。皆不可",
    "T31n1616_001:0864c04": "說。離四謗故。復有別得信有。何以故。即是清",
    "T31n1616_001:0864c05": "淨境界故。故知是有。若有人能心緣此法。心",
    "T31n1616_001:0864c06": "即清淨。是故應知。此七種真如。皆是常住。於",
    "T31n1616_001:0864c07": "一切時。性不異故。以是清淨境界。是故應知。",
    "T31n1616_001:0864c08": "是真實善性由此理常是善。是故應知。是樂",
    "T31n1616_001:0864c09": "諦。何以故。常故所以而樂。善故所以是",
    "T31n1616_001:0864c10": "淨。如此七種真如。即是一切法之體性。以",
    "T31n1616_001:0864c11": "是體性故。故說為我。即是常樂淨我四德也。",
    "T31n1616_001:0864c12": "又釋。所以名此七種為真如。第一義諦真實",
    "T31n1616_001:0864c13": "性者。為其同是一味故也。",
    "T31n1616_001:0864c14": "[0864c14] 一生真如者。謂因果體一。而名字有異。何故",
    "T31n1616_001:0864c15": "言一。同是依他故有。因既依他。果亦依他。此",
    "T31n1616_001:0864c16": "之因果體即五陰。五陰無記。說名為果。五陰",
    "T31n1616_001:0864c17": "善惡有記之義。說名為因。取其能生為因所",
    "T31n1616_001:0864c18": "生為果。亦是對前為果。對後為因。故知只是",
    "T31n1616_001:0864c19": "一念五陰。而有因有果之名。體實未嘗有異。",
    "T31n1616_001:0864c20": "故言一體為名字有異也。此因此果。既並依",
    "T31n1616_001:0864c21": "他。則無有自性。無自性故體不真實。故名一",
    "T31n1616_001:0864c22": "味。即是同無真實故名生真如。二言一味者。",
    "T31n1616_001:0864c23": "此生真如既是依他性。則無真實生故名生",
    "T31n1616_001:0864c24": "真如。即是無生性空。以無生故。即是一味。三",
    "T31n1616_001:0864c25": "此依他性。則必有分別性。分別性既是無相",
    "T31n1616_001:0864c26": "性。無相性即是無相真如。即相真如即是一",
    "T31n1616_001:0864c27": "味。是故以此三義。名生真如也。二相真如者。",
    "T31n1616_001:0864c28": "以顯法通相故。是人法二無我。即二空之",
    "T31n1616_001:0864c29": "理。名一切法通相。即名相真如也。三識真如",
    "T31n1616_001:0865a01": "者。但唯有識。無有境界。境界不成故。識亦不",
    "T31n1616_001:0865a02": "成。此則能緣所緣。同是不可得性故名識真",
    "T31n1616_001:0865a03": "如也。四依止真如者。所謂苦五陰為體。此五",
    "T31n1616_001:0865a04": "陰者。為眾生依處。託此為我人眾生壽者等",
    "T31n1616_001:0865a05": "故名依止。苦諦有四相。謂苦無常空無我。此",
    "T31n1616_001:0865a06": "之四義同是無倒。皆名真實。即是依止真如。",
    "T31n1616_001:0865a07": "二者此下四相皆是空。無所有故。皆名真",
    "T31n1616_001:0865a08": "實。亦依止真如也。五邪行真如者。所謂集諦。",
    "T31n1616_001:0865a09": "集有兩義故稱真如。一無倒真如。謂能生之",
    "T31n1616_001:0865a10": "義。此義真實。即是集真如。二能生所生。皆",
    "T31n1616_001:0865a11": "無所有。以無所有故。故名邪行真如。六清淨",
    "T31n1616_001:0865a12": "真如者。所謂滅諦。亦有兩義。一無倒真如。謂",
    "T31n1616_001:0865a13": "四德皆是無倒故稱真如。二滅諦。與生死無",
    "T31n1616_001:0865a14": "有差別。同一如如。皆無所有。故名清淨真如。",
    "T31n1616_001:0865a15": "七正行真如者。所謂道諦。道即般若。般若與",
    "T31n1616_001:0865a16": "無明。體性相乖。道即無倒。真如如道。及煩",
    "T31n1616_001:0865a17": "惱體同故。於二空皆是無所有故。是一味如",
    "T31n1616_001:0865a18": "如故。名正行真如也。亦名真如。亦名如如。",
    "T31n1616_001:0865a19": "亦名真實。皆盡得也。十勝智真實者。有十種",
    "T31n1616_001:0865a20": "勝智。為除十種我見。一一者執。二因者執。三",
    "T31n1616_001:0865a21": "受者執。四作者執。五自在者執。六增上者執。",
    "T31n1616_001:0865a22": "七常者執。八不淨淨者執。九修行者執。十繫",
    "T31n1616_001:0865a23": "縛解脫者執。一一者執。謂合集諸法。共立一",
    "T31n1616_001:0865a24": "名。則墮斷見。何以故。如七入論偈所說。譬如",
    "T31n1616_001:0865a25": "岸崩。不更還本。乃至塚間體不再來。唯根境",
    "T31n1616_001:0865a26": "界。是名眾生。若聖教說。有如空鳥跡會可見。",
    "T31n1616_001:0865a27": "此謂世入外道顯一者執。其謂即身是人。身",
    "T31n1616_001:0865a28": "滅我亡。相墮斷見。為破此執故立五陰。勝",
    "T31n1616_001:0865a29": "智雖有三義。謂多合集別異。三世色心並名",
    "T31n1616_001:0865b01": "為陰。故名為多合集。三世色心同名為陰故。",
    "T31n1616_001:0865b02": "謂合集色聚異受。受聚異於想等故名別異。",
    "T31n1616_001:0865b03": "是名五陰。若解了五陰有此三義。則無一",
    "T31n1616_001:0865b04": "者之執。言三世者。過去已謝。未來未有。現在",
    "T31n1616_001:0865b05": "不住。而以一切內外諸色同名陰也。以三義",
    "T31n1616_001:0865b06": "對治三種無明。謂一假說及以相雜。一無明",
    "T31n1616_001:0865b07": "者。如世入外道等。謂身是一物。一物是我。人",
    "T31n1616_001:0865b08": "不知但有三世五陰故墮斷見。此是即陰計",
    "T31n1616_001:0865b09": "我。陰滅我亡故。佛為說三世五陰是多非",
    "T31n1616_001:0865b10": "一。即破其一者之執也。二假說無明者。如優",
    "T31n1616_001:0865b11": "婁佉等外道。謂身異分。即執有人異法。此是",
    "T31n1616_001:0865b12": "離陰執我故墮常見。何以故。人法既異。則謂",
    "T31n1616_001:0865b13": "陰滅我存。由其不解。合集諸陰。假說為人。但",
    "T31n1616_001:0865b14": "名無體。迷此假說故。名假說無明。故佛為說",
    "T31n1616_001:0865b15": "合集假說為法。體即是空。即破其此執故言",
    "T31n1616_001:0865b16": "能除假說無明也。三相雜無明者。如一切有",
    "T31n1616_001:0865b17": "部所執。謂八聖道中。正思正見。同是般若所",
    "T31n1616_001:0865b18": "攝。以其不能分別兩異故生此執。故經部大",
    "T31n1616_001:0865b19": "乘師說。正思故者。欲求前理未決斷猶屬作",
    "T31n1616_001:0865b20": "意。作意即是意業故非是般若所收。唯有正",
    "T31n1616_001:0865b21": "見。是名般若。通而論一切知見。能通達選擇。",
    "T31n1616_001:0865b22": "皆屬般若。五陰亦爾。若不能分別受異想。想",
    "T31n1616_001:0865b23": "異行等。謂想受只一物。則失其體性故名相",
    "T31n1616_001:0865b24": "雜無明。相雜無明故失正見。失正見則不能",
    "T31n1616_001:0865b25": "得解脫。故佛為說五陰體不同。分別受想等",
    "T31n1616_001:0865b26": "異。為立通別二相。別相生證見。通相生比",
    "T31n1616_001:0865b27": "見也。問五陰云何為根本真實所攝。答色有",
    "T31n1616_001:0865b28": "三種。一分別色。亦有長短大小方圓等義。皆",
    "T31n1616_001:0865b29": "屬分別假。以無別體故也。二種類色。謂各有",
    "T31n1616_001:0865c01": "種類。如從因生果。以火生為因生火家種類。",
    "T31n1616_001:0865c02": "種類既其相似。即是實法相生屬依他假。以",
    "T31n1616_001:0865c03": "其種類依因得成。非是自性之力也。三如如",
    "T31n1616_001:0865c04": "色。若是分別假名一向無體。即是法空。若是",
    "T31n1616_001:0865c05": "依他假。雖復有體。體非真實。依他而有。即有",
    "T31n1616_001:0865c06": "法空。此兩空之體。既是真實故名如如色。以",
    "T31n1616_001:0865c07": "如是色之自性故。以色目於如如。此是如如",
    "T31n1616_001:0865c08": "家色故。言如如色也。以末從本為名。亦可得",
    "T31n1616_001:0865c09": "言以本來目於末。此之真實名真實假。假體",
    "T31n1616_001:0865c10": "即空故名真實。假空即如如。真實之相。亦不",
    "T31n1616_001:0865c11": "可得也。色陰既即三假。為三假所攝者。受等",
    "T31n1616_001:0865c12": "四陰理自皆然。並為三假所攝者。受苦受樂",
    "T31n1616_001:0865c13": "是分別假。分別體從因緣生。有因有果。即依",
    "T31n1616_001:0865c14": "他假。如如名真實假。若能分別通相別相。此",
    "T31n1616_001:0865c15": "心是想。若受領苦樂。無有別執。則名為受",
    "T31n1616_001:0865c16": "也。",
    "T31n1616_001:0865c17": "[0865c17] 二因者執。為斷此執。成十八界勝智。諸外道",
    "T31n1616_001:0865c18": "輩。通執一切法因我得生。名因者執。我有九",
    "T31n1616_001:0865c19": "法。謂知．樂．苦．欲．瞋．功力．念．法．非法。我既",
    "T31n1616_001:0865c20": "本有。從我生法非法。法非法令心共我和合。",
    "T31n1616_001:0865c21": "和合故能有所知。知故有樂。樂故有苦。由樂",
    "T31n1616_001:0865c22": "故生欲。由苦生瞋。欲得於樂所以厭苦。而修",
    "T31n1616_001:0865c23": "功力。功力故有正念。欲得解脫故。須除法非",
    "T31n1616_001:0865c24": "法。法非法不生。則無有知。以無知故。無苦樂",
    "T31n1616_001:0865c25": "等。若求解脫。當修四法。一真實語。即持戒。",
    "T31n1616_001:0865c26": "二施。三苦行。四者定。若能修此四種正法。則",
    "T31n1616_001:0865c27": "得生善道。善道得樂。樂有智慧。智慧則厭法",
    "T31n1616_001:0865c28": "非法。厭法非法。則得解脫。大乘破言。若說",
    "T31n1616_001:0865c29": "先有我而未有法非法。後時無有因緣而生",
    "T31n1616_001:0866a01": "者。解脫亦爾。得解脫已。亦應無有因緣。更生",
    "T31n1616_001:0866a02": "法及非法。如此則無解脫時也。界者種子義。",
    "T31n1616_001:0866a03": "自分種類是名種子。種子亦是一義。以種類",
    "T31n1616_001:0866a04": "同一故也。但分張果。遂成十八界。而種子有",
    "T31n1616_001:0866a05": "三。一者能執。二者所執。三者執。眼等六根能",
    "T31n1616_001:0866a06": "執種子名自種。種類即是能生。但隨因緣勝",
    "T31n1616_001:0866a07": "負有異生果。優劣不同故。由過去貪。六塵生",
    "T31n1616_001:0866a08": "業熏阿梨耶識。令種子既同。是一貪故言種",
    "T31n1616_001:0866a09": "子。是一能得六根異果。故說因有六種也。而",
    "T31n1616_001:0866a10": "言根能執者。根現既非心法。實不能執。但為",
    "T31n1616_001:0866a11": "外道言根中別有人。是能執者故方便說根",
    "T31n1616_001:0866a12": "為能執。色等六塵是所執。種子由自種生故",
    "T31n1616_001:0866a13": "說由過去貪。內根欲用外塵故。以貪根與貪",
    "T31n1616_001:0866a14": "生於此塵。又由貪六塵故有六根。復以貪塵",
    "T31n1616_001:0866a15": "之貪生於六根也。六識是執種子。從貪內根",
    "T31n1616_001:0866a16": "外塵生。此十八從因名界。界是種子。假說此",
    "T31n1616_001:0866a17": "界。有三種義。一能作。二所作。三作為。破俱",
    "T31n1616_001:0866a18": "絺羅在外道時。謂我是能作。而來問佛佛方",
    "T31n1616_001:0866a19": "便假說眼等是能作。其執眼等為我作。又破",
    "T31n1616_001:0866a20": "一陰示云。離根之外。無有別我。但是眼等。從",
    "T31n1616_001:0866a21": "因緣生。謂為能作。實非能作。假說六塵。名為",
    "T31n1616_001:0866a22": "所作。為破僧佉外道所立兩種常我。一謂有",
    "T31n1616_001:0866a23": "知我。是常我。既是常故。非是能作。二執無知",
    "T31n1616_001:0866a24": "我。即一切法。是有知我用自性成就智非所作",
    "T31n1616_001:0866a25": "是佛假說六塵。名為所作。非性有既非實有",
    "T31n1616_001:0866a26": "能作。故知塵亦非所作。是故假說作是六識。",
    "T31n1616_001:0866a27": "一破外道謂一切事皆由我意。此是增益謗。",
    "T31n1616_001:0866a28": "二邪見外道謂我常。以我常故諸法亦常。既",
    "T31n1616_001:0866a29": "兩種併常故。無有能作及與所作。即損減謗。",
    "T31n1616_001:0866b01": "為離此二邊故。假說六塵為作。根塵不作意",
    "T31n1616_001:0866b02": "故無有作。若離根塵亦無有識。何以故。以識",
    "T31n1616_001:0866b03": "必依根塵方得生故。則無有不作。正為破外",
    "T31n1616_001:0866b04": "道能作所作等三種無明故立此三義。為顯",
    "T31n1616_001:0866b05": "種子有能執所執等故立十八界。若解十八",
    "T31n1616_001:0866b06": "界從四緣生。則不執我為能生等也。根名能",
    "T31n1616_001:0866b07": "作者。能作有二種。一能生識識。二能為塵作",
    "T31n1616_001:0866b08": "緣。塵為所作者。為眼作緣。為識所依。識是作",
    "T31n1616_001:0866b09": "者。作是生起有事義界義。從根本真實。眼有",
    "T31n1616_001:0866b10": "三。一分別眼。二種類眼。三如眼。乃至行非行",
    "T31n1616_001:0866b11": "勝智。例如五陰中釋。四為破作者執故。說十",
    "T31n1616_001:0866b12": "二緣生因果事。三義無增減。言增減者。謂於",
    "T31n1616_001:0866b13": "行識等十一支。立因不平等。何以故。以無常",
    "T31n1616_001:0866b14": "法立常為因故名不平等。如僧佉等外道。立",
    "T31n1616_001:0866b15": "無知我為因。亦如優婁佉。立於常我為因。及",
    "T31n1616_001:0866b16": "執自在天為常等。而能作業。亦是立常為因。",
    "T31n1616_001:0866b17": "能作無常果。因果即不相類故言立因不平",
    "T31n1616_001:0866b18": "等理。而為論無常之果。自以有無明為因。而",
    "T31n1616_001:0866b19": "彼謂有常因。即是增益於因。義也損減因者。",
    "T31n1616_001:0866b20": "如尼揵子等外道。謂諸法自然而有。無有因",
    "T31n1616_001:0866b21": "緣實有謂無故。言損減因也。增果者。如僧佉",
    "T31n1616_001:0866b22": "等所立之義。謂因中已有果。果雖本有由因",
    "T31n1616_001:0866b23": "顯果。此既是本有則不從因生。而理實由因",
    "T31n1616_001:0866b24": "緣聚集方有此果。而其執言本有故名增果。",
    "T31n1616_001:0866b25": "損果者。如斷見等外道立義。謂一切業皆感",
    "T31n1616_001:0866b26": "果無未來生。實有感實有生。而邪執立無。故",
    "T31n1616_001:0866b27": "名損果。增事者。如自在天所執。謂一切事皆",
    "T31n1616_001:0866b28": "從我意心而有。如無明體別有作意能生於",
    "T31n1616_001:0866b29": "行。而無明體實無別有作意而生行也。又如",
    "T31n1616_001:0866c01": "優婁佉所執。於法體別有動轉等事業。事業",
    "T31n1616_001:0866c02": "有五種。謂上下屈伸等執以動轉為體。離體",
    "T31n1616_001:0866c03": "之外實無別事業。而邪執為有故名增事。損",
    "T31n1616_001:0866c04": "事者外道所執。謂無明無力能生行。無明若",
    "T31n1616_001:0866c05": "在若不在。自然有行故。知無明無力生行。若",
    "T31n1616_001:0866c06": "解十二有分展轉相生能離因果事等增減六",
    "T31n1616_001:0866c07": "種邪執。略明十二有分因果之義自有三種。",
    "T31n1616_001:0866c08": "一明無常。二明無動轉之意。三辨因果體相。",
    "T31n1616_001:0866c09": "若心是常則無因果。以心是無常故因果義",
    "T31n1616_001:0866c10": "立。若言別有動轉意者。則因應作意生果。果",
    "T31n1616_001:0866c11": "應作意方從因生。便是自在。非謂依他。則生",
    "T31n1616_001:0866c12": "依他義。因依果果藉因成。互相須待。並皆",
    "T31n1616_001:0866c13": "依他。所以是假無有實性。若不相似則失因",
    "T31n1616_001:0866c14": "果之義。如豆不生麥。以非因故不互相生。若",
    "T31n1616_001:0866c15": "令果不似因。因不類果者。作惡便應生天。為",
    "T31n1616_001:0866c16": "善則墮地獄。乃至有流應感解脫。無流更增",
    "T31n1616_001:0866c17": "生死。是故無常生無常。此任自然之理。不",
    "T31n1616_001:0866c18": "勞執有作意。因果相似名十二有分。此義為",
    "T31n1616_001:0866c19": "破三種煩惱。謂貪愛皮我見肉無明心。此十",
    "T31n1616_001:0866c20": "二緣體中。若是果報分者。實若厭離以破貪",
    "T31n1616_001:0866c21": "愛顯無願解脫門。若是因分者。以破我見顯",
    "T31n1616_001:0866c22": "果由因生。非我常作明空解脫門。以無明還",
    "T31n1616_001:0866c23": "顯無明。若能解了諸業行從無明生者。無明",
    "T31n1616_001:0866c24": "顯闇之心。即滅無明即是四謗執相之故。破",
    "T31n1616_001:0866c25": "此無明以顯無相解脫門也。若體十二有分",
    "T31n1616_001:0866c26": "無增無減。則除我見離作者執故。以十二有",
    "T31n1616_001:0866c27": "分。正破此執也。三本所攝者。無明有三義。一",
    "T31n1616_001:0866c28": "者分別所顯。即分別假。二有因果道理。即依",
    "T31n1616_001:0866c29": "他假。此兩皆無所有。即真實假。無明一支既",
    "T31n1616_001:0867a01": "爾所餘行等十一。其例皆然。不復具釋。五破",
    "T31n1616_001:0867a02": "自在者執故。說處非處勝智。外道計自在天。",
    "T31n1616_001:0867a03": "如意能作善得惡道果報。生惡能招善道。作",
    "T31n1616_001:0867a04": "有流得解脫。作無流感生死。何以故。以得自",
    "T31n1616_001:0867a05": "在故。為破此執。說處非處。皆是依他。並無自",
    "T31n1616_001:0867a06": "在。無自在有三義。一依業處非處。二依煩惱",
    "T31n1616_001:0867a07": "處非處。三依果報處非處。如壽量義中。廣明",
    "T31n1616_001:0867a08": "七種是處非處義。依業處非處者。依惡業名",
    "T31n1616_001:0867a09": "惡道。名為是處。無自在力入也。若依惡業",
    "T31n1616_001:0867a10": "不入惡道。名為非處。無有是處。善業亦然。依",
    "T31n1616_001:0867a11": "煩惱者。若人未捨五蓋。未修習七覺。終不能",
    "T31n1616_001:0867a12": "得盡於苦際。依煩惱不得至解脫。故知無自",
    "T31n1616_001:0867a13": "在業也。凡夫依煩惱能作殺等業無煩惱為",
    "T31n1616_001:0867a14": "依處故並無自在力也。依果報者。土無二王。",
    "T31n1616_001:0867a15": "世無兩佛。若令二王兩佛同時俱興。無有是",
    "T31n1616_001:0867a16": "處。如女人為轉輪王。亦無是處。小乘聲聞及",
    "T31n1616_001:0867a17": "辟支佛。得作佛者。亦無是處。轉輪王及佛。同",
    "T31n1616_001:0867a18": "有不共之業。此業最勝一切依因緣果報等",
    "T31n1616_001:0867a19": "力。雖復作意欲同一處終不得從心也。女人",
    "T31n1616_001:0867a20": "有兩業。一心善故感得人身。二由惡業所以",
    "T31n1616_001:0867a21": "為女。恒&#x96B7;屬於人。不得自在。皆是依他果報",
    "T31n1616_001:0867a22": "也。二乘之人小欲知足。依因此業故得今",
    "T31n1616_001:0867a23": "果。已得此果。欲求菩薩。無自在力。終不能",
    "T31n1616_001:0867a24": "得。如此義有兩。一依業。二依果。若得此七種",
    "T31n1616_001:0867a25": "處非處勝智。則離我見。後得自在。如意能為",
    "T31n1616_001:0867a26": "也。屬三性根本義。已如前釋。例難可得。不復",
    "T31n1616_001:0867a27": "重記。"
}