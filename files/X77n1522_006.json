{
    "X77n1522_006:0115c11": "新脩科分六學僧傳卷第六",
    "X77n1522_006:0115c13": "淛東沙門 曇噩 述",
    "X77n1522_006:0115c14": "  慧學",
    "X77n1522_006:0115c15": "   傳宗(四)",
    "X77n1522_006:0115c16": "唐澄觀[0115c16] 生會稽之夏侯氏。&#x79CA;十一。依應天山寶林寺",
    "X77n1522_006:0115c17": "霈禪師。誦法華經。&#x79CA;十四。以恩澤。獲&#x96B7;此寺落髮。即",
    "X77n1522_006:0115c18": "走四方。訪求師友。乾元中。從閏州棲霞寺醴律師。及",
    "X77n1522_006:0115c19": "鄉里曇一。究律部。詣金陵玄壁法師。稟關河三論。大",
    "X77n1522_006:0115c20": "曆中。傳起信涅槃於瓦官寺。受東海起信疏義於淮",
    "X77n1522_006:0115c21": "南。然後溫習華嚴大經。於天竺法詵門下。往剡溪扣",
    "X77n1522_006:0115c22": "成都惠量。覆探三論十&#x79CA;。就蘇州習天台止觀於湛",
    "X77n1522_006:0115c23": "然法師。兼法華維摩等經疏。復咨決南宗禪旨於牛",
    "X77n1522_006:0115c24": "頭山忠師。徑山欽師。洛陽無名師。北宗於惠雲師。於",
    "X77n1522_006:0116a01": "是旁&#x89A7;泛問。天竺悉曇。四&#x56F2;。五明。秘&#x546A;。儀軌。東土經",
    "X77n1522_006:0116a02": "史。子傳。三雅。訓詁。世間技藝。莫不該綜。每曰。五地聖",
    "X77n1522_006:0116a03": "人。身證真如。猶於後得智中。起世俗念。況於方居學",
    "X77n1522_006:0116a04": "地。能忌是乎。大曆十一年。巡禮五臺峨嵋。備瞻聖像。",
    "X77n1522_006:0116a05": "俄還居五臺大華嚴寺。專行方等懺法。既因寺主賢",
    "X77n1522_006:0116a06": "林所請。為講經論。乃惙然長想。以為華嚴合文殊之",
    "X77n1522_006:0116a07": "智。普賢之理。表彰毗盧遮那萬行之極。而舊疏文繁",
    "X77n1522_006:0116a08": "義約。不足發明。於寤寐間。見金色人立日中。捉觀納",
    "X77n1522_006:0116a09": "口。咀嚼都盡。駭汗而覺。喜曰。此吞受光明&#x5FA7;照之徵。",
    "X77n1522_006:0116a10": "可不疏華嚴。以報三聖之德哉。乃始興元元&#x79CA;正月。",
    "X77n1522_006:0116a11": "終貞元三年十二月。成二十卷。飯千僧以落之。自爾",
    "X77n1522_006:0116a12": "欲求可以付授者。夜而夢。已化為大龍。鱗&#x9B1B;耀日。拏",
    "X77n1522_006:0116a13": "攫碧落。矯首于南臺。蟠尾于北臺。頃之身出小龍千",
    "X77n1522_006:0116a14": "數。蜿蜒騰躍。分散青冥。四&#x79CA;春正月寺主賢林。請開",
    "X77n1522_006:0116a15": "新疏。七&#x79CA;河東節度使李自良。復請開於崇福寺。德",
    "X77n1522_006:0116a16": "宗朝。遣中使李輔光宣詔。即日入都。參預罽賓三藏",
    "X77n1522_006:0116a17": "般若譯事。烏茶國王所進後分。辭以明年。詔許焉。又",
    "X77n1522_006:0116a18": "明&#x79CA;至蒲津。中令梁公。留安居于中條之栖巖寺。寺",
    "X77n1522_006:0116a19": "有異僧。所為莫測。而語多應驗。初觀未至前。忽驅僧",
    "X77n1522_006:0116a20": "眾洒掃曰。不久菩薩至此。先是寺多妖祟。及戾止俱",
    "X77n1522_006:0116a21": "息。五月中使霍仙鳴宣詔以趣。至則上加禮敬。即延",
    "X77n1522_006:0116a22": "入&#x8218;。刊正所譯。為四十卷。詔造疏於終南山草堂寺。",
    "X77n1522_006:0116a23": "成十卷。仍詔兩街各開新疏一&#x5FA7;。方其撰疏之際。堂",
    "X77n1522_006:0116a24": "前池中蓮華五朵。有雙蔕三節之瑞。尋詔譯守護國",
    "X77n1522_006:0116b01": "界主經。職綴文。當順宗之在春宮也。時觀居五臺。承",
    "X77n1522_006:0116b02": "教述了義一卷。心要一卷。食肉得罪因緣等。至是入",
    "X77n1522_006:0116b03": "朝。意尤欽屬。觀夙發十願。一長止方丈。但三衣一&#x76CB;。",
    "X77n1522_006:0116b04": "不畜長。二當代名利。去之如遺。三目不視女人。四身",
    "X77n1522_006:0116b05": "影不落俗家。五未捨報受。長誦法花經。六長讀大乘",
    "X77n1522_006:0116b06": "經典。普施含靈。七長講華嚴大經。八一生晝夜不臥。",
    "X77n1522_006:0116b07": "九不邀名惑眾代善。十不退大慈悲普救心。故觀能",
    "X77n1522_006:0116b08": "循持。而行之終身焉。卒於元和之初。壽七十餘。弟子",
    "X77n1522_006:0116b09": "嗣法者百餘人。若相國齊抗武元衡鄭絪李吉甫權",
    "X77n1522_006:0116b10": "德輿李逢吉中書舍人錢徽兵部侍郎歸登太常韋",
    "X77n1522_006:0116b11": "渠牟襄陽節度使嚴綬越州觀察使孟簡洪州韋丹。",
    "X77n1522_006:0116b12": "咸服戒訓。又著隨疏演義四十卷。華嚴綱要一卷。法",
    "X77n1522_006:0116b13": "界玄&#x89A7;一卷。三聖圓融觀一卷。華嚴。法華。楞伽。中論",
    "X77n1522_006:0116b14": "等。別行小鈔疏。共三十卷。設無遮大齋十二會。雲花",
    "X77n1522_006:0116b15": "寺般若閣下。畫華嚴世界圖相。其諸塑繢尊像。繕寫",
    "X77n1522_006:0116b16": "經典。具見門人清沔所述記。",
    "X77n1522_006:0116b17": "唐光寶[0116b17] 北京周氏子。幼失怙恃。遂從空寂之學。凡禪",
    "X77n1522_006:0116b18": "林靡下參扣。初見神會禪師於荷澤。澤問云。汝何名。",
    "X77n1522_006:0116b19": "答云光寶。澤云汝名光寶。名以定體。寶即己有。光非",
    "X77n1522_006:0116b20": "外來。縱汝意用。而無少乏。長夜蒙照。而無間歇。汝還",
    "X77n1522_006:0116b21": "信否。答云信則信矣。未審光之與寶。同耶異耶。澤云",
    "X77n1522_006:0116b22": "光即寶。寶即光。何有同異之名乎。答云。眼耳緣聲色",
    "X77n1522_006:0116b23": "時。為復抗行。為有回互。澤云抗互且置。汝指何法。為",
    "X77n1522_006:0116b24": "聲色之體乎。答云。如師所說。即無有聲色可得。澤云",
    "X77n1522_006:0116c01": "汝若了聲色體空。亦信眼耳諸根。及與凡聖。平等如",
    "X77n1522_006:0116c02": "幻。抗行回互。其理昭然。始茅茨隱於沂水之蒙山。而",
    "X77n1522_006:0116c03": "鄫費被其化。慎邑大夫。為闢靜室於兗州。時尚書王",
    "X77n1522_006:0116c04": "公僚帥兗。每迎入府治供養。奏署靜室&#x981F;寶真。缾錫",
    "X77n1522_006:0116c05": "交擁。元和二年示寂。享年九十二。",
    "X77n1522_006:0116c06": "唐道悟[0116c06] 婺之東陽張氏子。年十四。白其親。求出家。親",
    "X77n1522_006:0116c07": "未即許。乃彌日誓不食。以待命。親患之。聽所欲為。去",
    "X77n1522_006:0116c08": "依明州大德剃髮。年二十五。受具戒於杭州之竹林",
    "X77n1522_006:0116c09": "寺。自爾謹持律撿。妙選行門。乃振錫徑山。禮國一禪",
    "X77n1522_006:0116c10": "師有所領解。大曆十一年。遁居餘姚之大梅山。如是",
    "X77n1522_006:0116c11": "三四年。見馬大師於鍾陵。再坐夏。乃造南嶽石頭而",
    "X77n1522_006:0116c12": "致問曰。離&#x5374;定慧。和尚以何法示人。答曰。我者裏無",
    "X77n1522_006:0116c13": "奴兒婢子。離箇甚麼。曰如何明得。答曰。汝還撮得&#x8657;",
    "X77n1522_006:0116c14": "空麼。曰恁麼即不從今日去也。答曰。未審汝早晚從",
    "X77n1522_006:0116c15": "那邊來。曰某甲不是那邊人。答曰。我早如汝來處。曰",
    "X77n1522_006:0116c16": "師何以贓濫誣人。答曰。汝身現在。曰雖然畢竟以何",
    "X77n1522_006:0116c17": "示於後人。答曰。汝道阿誰是後人。悟由是盡識從前",
    "X77n1522_006:0116c18": "國一馬師用處。而&#x7F59;入深沮。俄卜築澧陽徙澋口。占",
    "X77n1522_006:0116c19": "當陽紫柴山。五百羅漢栖宿之地。以應機感。當是時。",
    "X77n1522_006:0116c20": "右僕射裴公方尹江陵。崇業寺狀乞請悟住持。公從",
    "X77n1522_006:0116c21": "之。悟至而緇白趨嚮。施予委積。公亦躬擁徒御。日往",
    "X77n1522_006:0116c22": "省候。悟每以尊宿自居。揖對之際。凡貴賤未&#x751E;起。公",
    "X77n1522_006:0116c23": "尤歎其知大體。故天皇坊主靈鑑。謂其徒曰。吾寺方",
    "X77n1522_006:0116c24": "有煨燼之患。苟得悟禪師者。庶幾可以起廢。因夜共",
    "X77n1522_006:0117a01": "舁悟。坐方丈上。明日崇業等譁爭之。不勝乃已。後天",
    "X77n1522_006:0117a02": "皇棟宇果一新。僧問。如何是玄妙之說。答曰。莫道我",
    "X77n1522_006:0117a03": "解佛法。進曰。爭奈學人疑滯何。答曰。何不問老僧。進",
    "X77n1522_006:0117a04": "曰。問了也。答曰。不是汝存泊處。元和丁亥夏四月晦",
    "X77n1522_006:0117a05": "入滅。壽六十。臘三十五。以其年八月五日建塔。葬靈",
    "X77n1522_006:0117a06": "龕于郡之東隅。比丘惠真文賁崇信嗣。",
    "X77n1522_006:0117a07": "唐寶脩[0117a07] 姓周氏。蜀之資州人。幼依鄉里純德寺出家。",
    "X77n1522_006:0117a08": "既入禪會。遇蘄州忍大師法裔。而決了所疑。後遊羅",
    "X77n1522_006:0117a09": "浮山愛之。即石室燕默終日。尋而檀越卒為築闢。&#x9B31;",
    "X77n1522_006:0117a10": "成鉅剎。一日忽愀然不樂。謂門人曰。因緣相逼奈何。",
    "X77n1522_006:0117a11": "眾咸莫測其意。順宗皇帝聞其名詔入京。與三藏問",
    "X77n1522_006:0117a12": "答。并正所翻譯。因留居輦下三年。竟終于京寺云。",
    "X77n1522_006:0117a13": "唐法如[0117a13] 姓韓氏。慈州人。少商賈逐什一利。忽自悔。依",
    "X77n1522_006:0117a14": "汴京相國寺洪思法師出家。登具後。訪道嵩少。見神",
    "X77n1522_006:0117a15": "會禪師於洛下。疑情頓釋。受印可。後遁太行山馬頭",
    "X77n1522_006:0117a16": "峰下。褚&#x58AA;戍將王文信。唱眾構宇。以說法匡徒。刺史",
    "X77n1522_006:0117a17": "李亞卿。邀入城不起。元和六年示寂。報齡八十九。三",
    "X77n1522_006:0117a18": "月遷輿於塔。",
    "X77n1522_006:0117a19": "唐道通[0117a19] 生廬江何氏。童年貌重遲。見佛像僧儀。必禮",
    "X77n1522_006:0117a20": "敬。天寶初試經獲度千泉之南安。蓋侍父宦游所在",
    "X77n1522_006:0117a21": "也。既進具。見大寂禪師一公於建陽佛跡巖及南康",
    "X77n1522_006:0117a22": "龔公山。密契深領。有不可知者。貞元二年。因謁石頭",
    "X77n1522_006:0117a23": "禪師遷公。益進所學。四年大寂將入滅。謂通曰。玉石",
    "X77n1522_006:0117a24": "之山。資汝道業。遇可居之。秋與伏牛自在禪師。觀覽",
    "X77n1522_006:0117b01": "京洛。至唐別。見一山[葸-十+夕]蒨可愛。問之鄉人曰。此紫玉",
    "X77n1522_006:0117b02": "山也。陟其巔則有石紫色。瑩然如玉。乃歎曰。茲非先",
    "X77n1522_006:0117b03": "師之所記歟。遂掛錫解囊其間。參學之徒霧擁。[0117b03] 僧問。",
    "X77n1522_006:0117b04": "如何出得三界。答曰。汝在裏許。得多少時也。進曰畢",
    "X77n1522_006:0117b05": "竟如何出得。答曰。青山不礙白雲飛。于&#x9814;相公問。教",
    "X77n1522_006:0117b06": "中道。黑風吹其船舫。飄墮羅剎鬼國。如何是飄墮羅",
    "X77n1522_006:0117b07": "剎鬼國。通咄曰。于&#x9814;客作漢。問這般事作麼。&#x9814;變色。",
    "X77n1522_006:0117b08": "通指曰。飄墮羅剎鬼國也。一日又問。如何是佛。通喚",
    "X77n1522_006:0117b09": "相公。&#x9814;應諾。通曰。切忌別求。刺史李公道古尋為伽",
    "X77n1522_006:0117b10": "藍。弟子金藏別從百丈海禪師扣請。元和八年。偶歸",
    "X77n1522_006:0117b11": "省。通喜曰。汝來也。此山有主矣。遽拽主丈去。襄州道",
    "X77n1522_006:0117b12": "俗迎奉之。是年七月十五日。無疾而逝。春秋七十三。",
    "X77n1522_006:0117b13": "唐法普[0117b13] 廬江潘氏子。史不載出家落髮之始。元和中。",
    "X77n1522_006:0117b14": "游蘄之黃國。愛其&#x5CEF;巒奇秀。石壇平坦。乃掛錫焉。久",
    "X77n1522_006:0117b15": "之附樹蓬茨以容身。忽有人。援藤蘿披草萊以至。見",
    "X77n1522_006:0117b16": "普遲迴不忍去。普驚問曰。何知而至。曰某於山麓。仰",
    "X77n1522_006:0117b17": "見山巔。紫氣盤&#x7934;。意必有異人。故至此爾。近遠聞之。",
    "X77n1522_006:0117b18": "日益趨附。不數年。其徒殆千數。普屢辭曰。老僧獨居。",
    "X77n1522_006:0117b19": "無可利益。君等亦無所匱乏。何相求之酷也。弟子廣",
    "X77n1522_006:0117b20": "嚴卒構鉅剎。得其法者。莫知其數。將終集眾告曰。吾",
    "X77n1522_006:0117b21": "其去矣。爾曹善住珍重。肉身不壞。因塗繢之。存至今。",
    "X77n1522_006:0117b22": "唐智藏[0117b22] 姓廖氏。虔化人。生有奇表。識者知其為偉器。",
    "X77n1522_006:0117b23": "八歲即從師薙染。及大寂移居龔公山。往依之。且為",
    "X77n1522_006:0117b24": "大寂。奉書於忠國師。國師問。汝師說什麼法。藏從東",
    "X77n1522_006:0117c01": "過西立。國師云。只者箇。更有。藏從西過東立。國師云。",
    "X77n1522_006:0117c02": "者箇是馬師底。仁者底作麼生。藏云。早箇呈似了也。",
    "X77n1522_006:0117c03": "又奉書於徑山。屬大寂受連率路嗣恭。延居府治。而",
    "X77n1522_006:0117c04": "授藏以衲袈裟。使眾請益。僧問大寂。離四句絕百非。",
    "X77n1522_006:0117c05": "請師直指。寂云。汝去問取智藏。僧問藏。藏云。汝去問",
    "X77n1522_006:0117c06": "取海兄。僧問海。海云。我到者裡&#x5374;不會。僧舉似寂。寂",
    "X77n1522_006:0117c07": "云。藏頭白海頭黑。藏住西堂後。有俗士問。天堂地獄",
    "X77n1522_006:0117c08": "是有否。佛法僧寶是有否。藏皆以有答之。士云。和尚",
    "X77n1522_006:0117c09": "錯了也。藏云。汝曾見何等尊宿來。士云曾見徑山。藏",
    "X77n1522_006:0117c10": "云。徑山向汝道什麼。士云。道一切總無。藏云汝有妻",
    "X77n1522_006:0117c11": "子否。士云有。藏云徑山有妻否。士云無。藏云徑山和",
    "X77n1522_006:0117c12": "尚道無則得。士禮謝。時相國齊公&#x668E;。亞相李公兼尚",
    "X77n1522_006:0117c13": "書李公翔中郎裴公通皆禮敬。元和九年四月八日",
    "X77n1522_006:0117c14": "終。春秋八十。夏臘五十五。建塔葬全身。長慶初。追諡",
    "X77n1522_006:0117c15": "大覺。",
    "X77n1522_006:0117c16": "唐懷海[0117c16] 閩人也。丱歲離塵。三學該練。屬馬祖闡化南",
    "X77n1522_006:0117c17": "康。乃傾心依附。與西堂智藏。同號入室。一夕侍祖翫",
    "X77n1522_006:0117c18": "月次。祖云。正恁麼時如何。藏云正好供養。海云正好",
    "X77n1522_006:0117c19": "脩行。祖云經入藏禪歸海。祖一日上堂。大眾雲集。海",
    "X77n1522_006:0117c20": "乃捲&#x5374;禮拜席。祖便下座。[0117c20] 海間它往。乍歸詣祖。祖於",
    "X77n1522_006:0117c21": "禪&#x7240;角。取拂子示之。海云只這箇。更別有在。祖放拂",
    "X77n1522_006:0117c22": "子舊處云。你已後將什麼為人。海&#x5374;取拂子。祖云只",
    "X77n1522_006:0117c23": "這箇更別有。海以拂子掛舊處侍立。祖振威一喝。及",
    "X77n1522_006:0117c24": "出世洪之新吳百丈山。參玄之賓&#x9E95;至。而溈山祐黃",
    "X77n1522_006:0118a01": "檗運。尤傑出。海謂之曰。佛法不是小事。老僧被馬大",
    "X77n1522_006:0118a02": "師一喝。直得三日耳聾。黃檗不覺吐舌。曰某甲雖不",
    "X77n1522_006:0118a03": "識馬祖。要且今日得親見馬祖。海云汝已後莫嗣馬",
    "X77n1522_006:0118a04": "祖去。檗云。不嗣馬祖。海云作麼不嗣馬祖。檗云喪我",
    "X77n1522_006:0118a05": "兒孫。海云如是如是。[0118a05] 每曰。吾行大乘法。豈宜以諸部",
    "X77n1522_006:0118a06": "阿笈摩教。為軌範耶。或曰。瑜伽論瓔珞經。是大乘律。",
    "X77n1522_006:0118a07": "盍亦從旃。海曰。吾於大小乘中。而博約折中之。務歸",
    "X77n1522_006:0118a08": "於善焉爾。其制謂。於一寺之中。為法堂僧堂方丈而",
    "X77n1522_006:0118a09": "已。法堂所以說法也。僧堂中。設長連&#x7240;。施椸架。凡同",
    "X77n1522_006:0118a10": "住者。不論高下。咸在掛搭道具於椸架上。坐長連&#x7240;。",
    "X77n1522_006:0118a11": "晝夜不息。倦則斜枕&#x7240;脣偃仰。謂之帶刀臥。使不安",
    "X77n1522_006:0118a12": "於寢寐也。長老特居方丈。以示道德之尊。有力役則",
    "X77n1522_006:0118a13": "行普請法。以均其勞苦。天下禪宗便之。皆循守不敢",
    "X77n1522_006:0118a14": "廢至今。元和九年甲午正月十七日示寂。壽九十五。",
    "X77n1522_006:0118a15": "長慶元年。諡大智禪師。塔曰大寶勝輪。",
    "X77n1522_006:0118a16": "唐懷惲[0118a16] 泉州謝氏子也。既落髮進具。而心未入道。貞",
    "X77n1522_006:0118a17": "元初。謁大寂禪師於龍興。即蒙印可。後隱魯之岨崍",
    "X77n1522_006:0118a18": "山。齊之靈巖百家巖中條山等。示徒云。至理亡言。時",
    "X77n1522_006:0118a19": "人不識。強習它事。以為功能。不知自性是箇微妙大",
    "X77n1522_006:0118a20": "解脫門。鑑覺光明。未曾休廢。如大日輪。近遠斯照。雖",
    "X77n1522_006:0118a21": "及眾色。不與眾色合。靈燭妙明。非假鍛鍊。為不了故。",
    "X77n1522_006:0118a22": "妄起空花。但如&#x63D1;目。徒自疲勞。若能返照。無第二人。",
    "X77n1522_006:0118a23": "[0118a23] 僧問。四大五蘊之身。阿那箇是本來佛性。惲乃呼其",
    "X77n1522_006:0118a24": "名。僧應諾。惲良久云。汝無佛性。元和三年。上以生辰。",
    "X77n1522_006:0118b01": "仍用大曆詔。凡天下名僧大德。三學通習者。並集萃",
    "X77n1522_006:0118b02": "京師。於是惲於章敬寺毗盧遮那院安置。入麟德殿",
    "X77n1522_006:0118b03": "居上座位。賜齋。後有僧。繞繩&#x7240;三匝。振錫而立。惲云。",
    "X77n1522_006:0118b04": "是是。其僧到南泉。如前相見。泉云不是不是。其僧云。",
    "X77n1522_006:0118b05": "章敬道是。和尚為甚麼道不是。泉云章敬即是。汝即",
    "X77n1522_006:0118b06": "不是。汝是風力所轉。終成敗壞。[0118b06] 十年乙未冬。忽示疾。",
    "X77n1522_006:0118b07": "十一月十一日卒。壽六十二。越明年二月。門人智朗",
    "X77n1522_006:0118b08": "志操等。奉全身葬于灞橋之北源。諡大覺。寶相則塔",
    "X77n1522_006:0118b09": "號也。洛陽司倉賈島文其&#x7891;。",
    "X77n1522_006:0118b10": "唐靈坦[0118b10] 姓武氏。太原文水則天皇帝諸孫也。父宣洛",
    "X77n1522_006:0118b11": "陽令。母夏侯氏。夢神僧寄寶鑑。表裏瑩然。曰善護之。",
    "X77n1522_006:0118b12": "及生而秀整可愛。七歲誦習通利。以童子舉入官。至",
    "X77n1522_006:0118b13": "十三。擢太子通事舍人。益進學不怠。三教典籍。闚覽",
    "X77n1522_006:0118b14": "靡有遺。然頗猒世故。嗜空宗。時洛下方盛荷澤神會",
    "X77n1522_006:0118b15": "之化。坦往參焉。遂見推許。而命之執侍。父母莫之沮。",
    "X77n1522_006:0118b16": "天寶初。會謂坦曰。吾有一句。自初祖菩提達磨。傳之",
    "X77n1522_006:0118b17": "曹溪。曹溪以傳吾。汝宜諦受。毋令斷絕。茲吾將有難",
    "X77n1522_006:0118b18": "必去汝而它之焉。未幾果詔會遷弋陽。坦亦覽藏經",
    "X77n1522_006:0118b19": "于廬州之浮查寺。大曆五年獲以法眷禮。見南陽忠",
    "X77n1522_006:0118b20": "國師于京帥。忠公為奏得璽書。賜號大悲。時相國田",
    "X77n1522_006:0118b21": "公神功方帥汴。坦就以行化。殊見祗待。乃循維揚六",
    "X77n1522_006:0118b22": "合而下。忽聞空中有聲曰。吾與汝開心地。即睹菩薩",
    "X77n1522_006:0118b23": "像。如文殊者。以手按其頸曰。此其印驗也。視之有指",
    "X77n1522_006:0118b24": "痕四皆赤色。久不滅。潤之金山。有雲氣。能毒人至死。",
    "X77n1522_006:0118c01": "蓋穴之蟄龍致然。至是而弭。亦坦&#x751E;旅次其間云。俄",
    "X77n1522_006:0118c02": "庵江陰之定山。夜聞讚歎聲。察之二白龜也。又白蛇",
    "X77n1522_006:0118c03": "數丈。祈受戒懺悔。寓吳興。造蘭若於林山。或見三丈",
    "X77n1522_006:0118c04": "夫衣金紫。美其壯麗。元和五年。相國李公鄘治廣陵。",
    "X77n1522_006:0118c05": "素嚴刻少恩。遇坦絕寬厚。&#x8218;之華林寺。寺有吳將張",
    "X77n1522_006:0118c06": "遼墓。尤舞妖祟。坦居之。恬無所忤。十年有二胡人。自",
    "X77n1522_006:0118c07": "稱龜茲國使。致國命請坦。然竟不知何從來也。十一",
    "X77n1522_006:0118c08": "年五月十三日。眾以荷澤忌營齋。坦別眾曰。吾赴遠",
    "X77n1522_006:0118c09": "請已。七月染微疾。九月八日乃終。塔葬郡之馴翟坊",
    "X77n1522_006:0118c10": "南岡。壽一百八。臘八十四。",
    "X77n1522_006:0118c11": "唐元浩[0118c11] 字廣成。姓奏氏。吳人。蚤歲依晉陵靈山寺惠",
    "X77n1522_006:0118c12": "日禪師出家。具滿分律。配居本州龍興寺。尋為荊溪",
    "X77n1522_006:0118c13": "湛然禪師得法弟子。&#x751E;敘其所注涅槃經曰。予聞先",
    "X77n1522_006:0118c14": "覺之大寶曰常。在宥布和之盛典曰教。率土知化而",
    "X77n1522_006:0118c15": "歸境曰行。交感人心之至極曰證。然則以道御時。以",
    "X77n1522_006:0118c16": "法性合運。當應物之際。與顯晦同其光。恢張至化。而",
    "X77n1522_006:0118c17": "自它昭著者。實播於鴻名。欽恭聞思。&#x604A;和至極。四德",
    "X77n1522_006:0118c18": "克彰者。實存乎妙體。格變群家。歷觀諸行至典克脩。",
    "X77n1522_006:0118c19": "庶績有成者。實賴乎宗本。信以授人。大明宗極。敷暢",
    "X77n1522_006:0118c20": "厥旨。庶幾有補於將來者。寔存乎妙用。博綜群言以",
    "X77n1522_006:0118c21": "立成訓。風行十方。率用歸順者。實存乎妙教。此浩之",
    "X77n1522_006:0118c22": "論議。則其所造詣。可知矣。元和十二年十一月十一",
    "X77n1522_006:0118c23": "日。右&#x8107;累足。入于涅槃。明年十一月十三日。闍維。起",
    "X77n1522_006:0118c24": "塔於蘇州虎丘東山之南原。浩無恙時。與上都雲華",
    "X77n1522_006:0119a01": "寺華嚴澄觀法師友善。其注涅槃也。蓋翰林學士梁",
    "X77n1522_006:0119a02": "公肅。蘇州刺史田公敦請之。受業沙門智恒子瑜道",
    "X77n1522_006:0119a03": "儒仲儀仲良。比丘尼識微道巽志真悟極等。樹其塔。",
    "X77n1522_006:0119a04": "刺史崔恭銘。",
    "X77n1522_006:0119a05": "唐神湊[0119a05] 姓成氏。京兆藍田人。生而奇秀。丱歲出塵。依",
    "X77n1522_006:0119a06": "南岳希橾師受具。復參鍾陵大寂禪師。大曆八年。朝",
    "X77n1522_006:0119a07": "廷以經律論三科。策試天下之士。願出家者。湊中其",
    "X77n1522_006:0119a08": "選。詔配九江興果精舍。後從僧望。徙居東林寺。即鴈",
    "X77n1522_006:0119a09": "門遠公道場也。有甘露戒壇在焉。湊因嗣興佛事。雖",
    "X77n1522_006:0119a10": "經論兼弘。終業於律。湊素羸瘠。視之頹然如不勝衣。",
    "X77n1522_006:0119a11": "門人請加醫療。不答。進藥麾去。元和十二年。九月二",
    "X77n1522_006:0119a12": "十六日。遘疾而終。是年十月十九日。奉全身祔遠公",
    "X77n1522_006:0119a13": "之墳而窆焉。壽七十四。臘五十一。時白公居易方為",
    "X77n1522_006:0119a14": "郡司馬。相友善。及是悲悼。為作塔銘。且述偈以哭之",
    "X77n1522_006:0119a15": "云。本結菩提香火社。共嫌煩惱電泡身。不須惆悵隨",
    "X77n1522_006:0119a16": "師去。先請西方作主人。",
    "X77n1522_006:0119a17": "唐惟寬[0119a17] 生衢之信安祝氏。祖安父皎。皆隱德。寬甫十",
    "X77n1522_006:0119a18": "三歲。見殺以饌客。即不忍食。退求出家。落鬋於僧曇。",
    "X77n1522_006:0119a19": "受尸羅於僧崇。學毗尼於僧如。始習止觀。後見大寂。",
    "X77n1522_006:0119a20": "及證心法。化行閩越間。貞元七年。作滕家道場於會",
    "X77n1522_006:0119a21": "稽。八年作迴向道場於鄱陽。十三年。止少林寺。二十",
    "X77n1522_006:0119a22": "一年止衛國寺。明年徙天宮寺。僧問。如何是道。寬答",
    "X77n1522_006:0119a23": "云。大好山。進云。學人問道。師何以言好山。答云。汝只",
    "X77n1522_006:0119a24": "識好山。且不識道。問云。狗子還有佛性否。答云有。進",
    "X77n1522_006:0119b01": "云和尚還有麼。答云我無。進云一切眾生皆有佛性。",
    "X77n1522_006:0119b02": "為甚麼和尚獨無。答云。我非眾生。進云。既非眾生。是",
    "X77n1522_006:0119b03": "佛否。答云。不是佛。進云。究竟是何物。答云。亦不知是",
    "X77n1522_006:0119b04": "何物。進云。可見可思否。答云。思之不及。議之不得。故",
    "X77n1522_006:0119b05": "云不可思議。元和四年。詔迎至安國寺。五年入麟德",
    "X77n1522_006:0119b06": "殿。上躬問道。其年以法復靈泉於不空三藏久涸之",
    "X77n1522_006:0119b07": "池。侍郎白居易。&#x751E;詣寬問曰。禪無言說。師以禪道自",
    "X77n1522_006:0119b08": "居。如何說法。寬曰。無上菩提。被於身為律。宣於口為",
    "X77n1522_006:0119b09": "教。得之於心為禪。應用有三。其致一也。云何於中妄",
    "X77n1522_006:0119b10": "起分別。又問曰。既無分別。何以修心。答曰。心本無垢",
    "X77n1522_006:0119b11": "淨。畢竟何用修。若去垢取淨。是名金屑翳。又問曰。若",
    "X77n1522_006:0119b12": "無修證。何異凡夫。答曰。凡夫無明。二乘執著。離此二",
    "X77n1522_006:0119b13": "病。是名真修。有僧問曰。道在何處。答曰在目前。進曰。",
    "X77n1522_006:0119b14": "我何不見。答曰。汝有我故。所以不見。進曰我有我故",
    "X77n1522_006:0119b15": "即不見。和尚見否。答曰。有汝有我。展轉不見。進曰。無",
    "X77n1522_006:0119b16": "汝無我。還見否。答曰。無汝無我。教阿誰見。十二年二",
    "X77n1522_006:0119b17": "月晦。陞座別眾訖。奄然順化。報齡六十三。僧臘三十",
    "X77n1522_006:0119b18": "九。葬灞陵西原。諡大徹。塔號元和正真。弟子千餘人。",
    "X77n1522_006:0119b19": "得其指者。三十九人。入室受付囑者。曰義崇圓照。",
    "X77n1522_006:0119b20": "唐靈默[0119b20] 毗陵宣氏子。成立之歲。本期射策登第。以榮",
    "X77n1522_006:0119b21": "親里。聞預章馬大師聚徒說法。因往觀焉。目擊道存。",
    "X77n1522_006:0119b22": "遂求薙染。受具後。乃謁石頭遷和尚而悟旨焉。貞元",
    "X77n1522_006:0119b23": "初。入天台山中。居隋智者之白沙道場。閱二載。虎依",
    "X77n1522_006:0119b24": "以產子於近林。意頗馴擾。初智者之來建道場。凡一",
    "X77n1522_006:0119c01": "十二所。記之曰。此地妙嚴。非雜器所居。若能居此。與",
    "X77n1522_006:0119c02": "吾無異。故默盤桓不忍去。後又徙東道場。地愈益深",
    "X77n1522_006:0119c03": "僻。俄夜雷震。大樹摧壓崖谷。人以為必累及默所止",
    "X77n1522_006:0119c04": "庵。旦視之。無損也。&#x751E;遊東白山。中毒。&#x96A3;翁為召醫。謝",
    "X77n1522_006:0119c05": "遣之。獨閉門燕坐。出汙而愈。既化浦陽。乃赴陽靈戍",
    "X77n1522_006:0119c06": "將李望五洩之請。元和初旱甚。默偶循澗而步。見青",
    "X77n1522_006:0119c07": "蛇大矯潤旁。瞪視過客。略不動。默咄之曰。百姓且渴",
    "X77n1522_006:0119c08": "死。汝寧無慈悲心耶。夜果大雨洽境內。會平昌孟簡。",
    "X77n1522_006:0119c09": "以中承廉問淅東。下教悉廢管內寺院之學徒散逸",
    "X77n1522_006:0119c10": "者。暨陽令曹胄狀舉默德行。足以庇民社。許重造院",
    "X77n1522_006:0119c11": "以示尊顯。[0119c11] 僧問何物大於天地。答曰。無人識得伊。僧",
    "X77n1522_006:0119c12": "曰。還可彫琢也無。答曰。汝試下手看。僧問此箇門中。",
    "X77n1522_006:0119c13": "始終事如何。答曰。汝道只今底。成來得多少時也。僧",
    "X77n1522_006:0119c14": "曰。學人不會。答曰。我此間無汝問底。僧曰。豈無和尚",
    "X77n1522_006:0119c15": "接人處。答曰。待汝求接。我即接。僧曰。便請和尚接。答",
    "X77n1522_006:0119c16": "曰。汝欠少箇甚麼。十三年三月二十三日。澡盥焚香",
    "X77n1522_006:0119c17": "囑累。端坐而逝。壽七十二。臘四十一。高僧智閑。錄其",
    "X77n1522_006:0119c18": "平生事跡行世。",
    "X77n1522_006:0119c19": "唐智常[0119c19] 江西大寂弟子也。元和中。駐錫廬山之歸宗",
    "X77n1522_006:0119c20": "院。參訪之徒群擁。樂天白公。以司馬貶江州。獲往來",
    "X77n1522_006:0119c21": "咨決心要。其欽慕之至見輒坐之南面。而致拜焉。後",
    "X77n1522_006:0119c22": "李渤自虔州。以刺史遷。尤加悅服。一日問曰。教中謂",
    "X77n1522_006:0119c23": "須彌納芥子。固其理也。又謂芥子納須彌。亦豈理乎。",
    "X77n1522_006:0119c24": "常曰。人言博士讀萬卷書。是否。渤曰。忝得此名。常曰。",
    "X77n1522_006:0120a01": "摩頂放踵。身不過若干尺爾。萬卷書向何處著。渤俛",
    "X77n1522_006:0120a02": "首。頃之。因歎賞不能已。[0120a02] 上堂云。從上古德。不是無知",
    "X77n1522_006:0120a03": "解。它高尚之志。不同常流。今時不能自成自立。&#x8657;度",
    "X77n1522_006:0120a04": "時光。從前只是依它知解。發言皆滯。光不透脫。只為",
    "X77n1522_006:0120a05": "目前有物。諸子莫錯用心。無人替你。亦無汝用心處。",
    "X77n1522_006:0120a06": "珍重。僧問如何是玄旨。常曰。無人能會。問曰。向者如",
    "X77n1522_006:0120a07": "何。常曰。有向即乖。僧曰。不向者如何。常曰。去無汝用",
    "X77n1522_006:0120a08": "心處。僧曰。豈無方便。常曰。觀音妙智力。能救世間苦。",
    "X77n1522_006:0120a09": "僧曰。如何是觀音妙智力。常敲鼎蓋三下云。還聞否。",
    "X77n1522_006:0120a10": "僧曰聞。常曰。我何不聞。僧無語。常打&#x8D82;。常與南泉行",
    "X77n1522_006:0120a11": "&#x811A;。一日煎茶相別次。南泉問曰。從前與師兄。商量此",
    "X77n1522_006:0120a12": "事。彼此已知。去後或有人問。畢竟作麼生祗對。常曰。",
    "X77n1522_006:0120a13": "者一片地。大好卓庵。泉曰。卓庵且置。畢竟作麼生祇",
    "X77n1522_006:0120a14": "對。常乃翻&#x5374;茶銚便起。泉曰。師兄喫茶了。普願未曾",
    "X77n1522_006:0120a15": "喫茶。常曰。作者箇語話。滴水也消不得。僧問。此事如",
    "X77n1522_006:0120a16": "何用心。常曰。牛皮鞔露柱。露柱啾啾叫。凡耳聽不聞。",
    "X77n1522_006:0120a17": "諸聖呵呵&#x54B2;。常因俗官來。乃拈起帽帶曰。還會麼。官",
    "X77n1522_006:0120a18": "曰。不會。常曰。莫&#x6060;老僧頭風。不卸帽子。常入園取菜",
    "X77n1522_006:0120a19": "次。畫圓相圍菜一株。謂眾曰。輒不得動著者箇。眾不",
    "X77n1522_006:0120a20": "敢動。少頃常來。見菜猶在。便以棒打&#x8D82;眾僧曰。者一",
    "X77n1522_006:0120a21": "隊漢。無一箇有智慧底。常&#x5257;草次。有一僧來參。忽蛇",
    "X77n1522_006:0120a22": "過其前。當钁斷之。僧曰。久嚮歸宗。元來是箇觕行沙",
    "X77n1522_006:0120a23": "門。常曰。座主歸喫茶去。常目重瞳。然恐其為己禍福",
    "X77n1522_006:0120a24": "也。曰熏摩。以求滅去。而目為之赤。世號赤眼歸宗。",
    "X77n1522_006:0120b01": "唐神暄[0120b01] 生建陽之留氏。幼沈靜。有問而後有言。稍長",
    "X77n1522_006:0120b02": "客婺女。遂以淨人。入開元寺出家。一日婺守過之。見",
    "X77n1522_006:0120b03": "曰。此兒精神卓朗。異時必圍繞千眾。利益世間。宜趣",
    "X77n1522_006:0120b04": "薙落。以務進修。既受具。乃止息金華山北百家嚴石",
    "X77n1522_006:0120b05": "穴中。常晝夜持誦七佛俱胝&#x546A;不輟。上無屋廬。下無",
    "X77n1522_006:0120b06": "&#x7240;榻。雨露霜雪之變。則有紫雲覆之。如蓋狀。久之徙",
    "X77n1522_006:0120b07": "居赤松洞之東&#x5CEF;。禎瑞尤著見。貞元二年。遇志賢禪",
    "X77n1522_006:0120b08": "師。為說心法。獲證悟。而持誦益效。元和八年。中丞范",
    "X77n1522_006:0120b09": "&#x656D;遣使。施乳香氈罽器皿。而暄即以散之。無所受。中",
    "X77n1522_006:0120b10": "書舍人王仲。請就大雲寺。授四眾菩薩戒。十二年尚",
    "X77n1522_006:0120b11": "書孟簡。請說法於會稽。固辭不往。八月竟歸。示寂開",
    "X77n1522_006:0120b12": "元寺。春秋七十六。",
    "X77n1522_006:0120b13": "唐隱&#x5CEF;[0120b13] 姓鄧。建之邵武人。姿性若狂。騃而剛毅。有執",
    "X77n1522_006:0120b14": "不可或撓。既納具。初見馬祖未有所得。再往石頭亦",
    "X77n1522_006:0120b15": "不契。終嗣馬祖。則其所得可知矣。&#x5CEF;在石頭時。問云。",
    "X77n1522_006:0120b16": "如何得合道去。頭云。我亦不合道。&#x5CEF;云。畢竟如何。頭",
    "X77n1522_006:0120b17": "云。汝不合道來。得多少時耶。&#x5CEF;無語。一日石頭&#x5257;草",
    "X77n1522_006:0120b18": "次。&#x5CEF;叉手傍立。頭擲&#x5257;子。向&#x5CEF;前。&#x5257;一株草。&#x5CEF;云。和",
    "X77n1522_006:0120b19": "尚只&#x5257;得者箇。不&#x5257;得那箇。頭提起&#x5257;子。&#x5CEF;接得乃",
    "X77n1522_006:0120b20": "作&#x5257;勢。頭云。汝只&#x5257;得那箇。不&#x5257;得者箇。&#x5CEF;云。者裏",
    "X77n1522_006:0120b21": "是甚麼所在。說者箇那箇。&#x5CEF;一日推土車次。祖展足",
    "X77n1522_006:0120b22": "坐路上。&#x5CEF;云。請師收足。祖云。已展不縮。&#x5CEF;云。已進不",
    "X77n1522_006:0120b23": "退。乃推車過。祖歸法堂。手執斧子云。適來碾損老僧",
    "X77n1522_006:0120b24": "&#x811A;底出來。&#x5CEF;便出於祖前引頸。祖乃置斧子。&#x5CEF;到南",
    "X77n1522_006:0120c01": "泉。與眾僧參次。泉指淨缾云。銅缾是境。不得動著境。",
    "X77n1522_006:0120c02": "與老僧。將缾中水來。&#x5CEF;便拈淨缾於泉面前瀉水云。",
    "X77n1522_006:0120c03": "何曾動著。泉便休。到溈山。於上座頭。解放衣&#x9262;。溈山",
    "X77n1522_006:0120c04": "聞到。先具威儀。下堂看師叔。&#x5CEF;見山來。便作睡勢。山",
    "X77n1522_006:0120c05": "歸方丈。&#x5CEF;發去。少間山問侍者。師叔在否。者云已去",
    "X77n1522_006:0120c06": "也。山云。去時有什麼言語。者云無言語。山云莫道無",
    "X77n1522_006:0120c07": "語。其聲如雷。元和中遊五臺。道出淮西。吳元濟方以",
    "X77n1522_006:0120c08": "蔡城。抗王師。久相持未決勝負。&#x5CEF;云我知所以息其",
    "X77n1522_006:0120c09": "暴厲者。乃擲錫空際。飛步過之。兩軍之士。皆仰望歎",
    "X77n1522_006:0120c10": "服。慈讓之心。油然以生。善惡逆順之理頓判。元濟之",
    "X77n1522_006:0120c11": "縛。蔡城之破。誠不待李愬之謀也。&#x5FA7;閱靈跡。乃復倒",
    "X77n1522_006:0120c12": "植於金剛窟中。以示滅焉。觀其履天戴地。衣裾&#x88B4;褶。",
    "X77n1522_006:0120c13": "無所垂褪。而肢體不露。眾欲舁舉。則堅莫之動。後其",
    "X77n1522_006:0120c14": "女弟之為尼者至。而咄之曰。兄生慢法律。死猶惑亂",
    "X77n1522_006:0120c15": "世俗耶。徐抵之仆。噫異矣。遂闍維。塔舍利其地。",
    "X77n1522_006:0120c16": "唐智藏[0120c16] 本西印土人。入華冒姓皮氏。其先&#x751E;官廬陵。",
    "X77n1522_006:0120c17": "因占籍焉。藏少辭塵俗。從林下遊。留心三學。而尤善",
    "X77n1522_006:0120c18": "律藏。大曆三年。隸名豫章天宮寺。眾請登壇秉法。每",
    "X77n1522_006:0120c19": "陞座提唱。辨名理。析微言。堂盈席滿。聽者無厭。時號",
    "X77n1522_006:0120c20": "律虎。貞元中。見大寂禪師警策有省。遂築室于會稽",
    "X77n1522_006:0120c21": "之杭塢山。著法華經妙義。學者歸焉。元和十四年二",
    "X77n1522_006:0120c22": "月。無疾而卒。壽七十九。塔舍利于院之北&#x5CEF;。俗謂杭",
    "X77n1522_006:0120c23": "塢為杭烏。蓋聲之&#x8B4C;爾。",
    "X77n1522_006:0120c24": "唐道行[0120c24] 會稽梅氏子。父為衙吏。行少知書。卒以造秀",
    "X77n1522_006:0121a01": "貢天府。有僧。分衛過其家。行與語。妙得禪指。遂辭父",
    "X77n1522_006:0121a02": "母。學空法。仍稟四明山保壽院智幽為師。既游南嶽。",
    "X77n1522_006:0121a03": "聞江西大寂之道。又往依焉。後居羅浮山石室中。木",
    "X77n1522_006:0121a04": "精水&#x6060;。往往變現。行視之蔑如也。有老人。容貌端肅。",
    "X77n1522_006:0121a05": "衣冠華楚。再拜稽顙。謂行曰。我居是間。僅二百載矣。",
    "X77n1522_006:0121a06": "今乃獲脫苦受樂。皆師化力所及也。寶曆九載疾終。",
    "X77n1522_006:0121a07": "壽九十五。尋於別&#x5CEF;。樹塔以葬。",
    "X77n1522_006:0121a08": "唐甄叔[0121a08] 不詳姓氏鄉里。幼而出家。聰敏絕倫。扣玄機",
    "X77n1522_006:0121a09": "於大寂禪師。乃曰。群靈本源假名為佛。體竭形消而",
    "X77n1522_006:0121a10": "不滅。金流樸散以常存。性海無風。驚波自湧。心&#x8657;絕",
    "X77n1522_006:0121a11": "兆。萬象齊彰。體斯理者。不言而聲&#x5FA7;恒沙。不用而功",
    "X77n1522_006:0121a12": "資玄化。如何背覺。反合塵勞。於陰界中。妄自囚繫哉。",
    "X77n1522_006:0121a13": "叔見宜春陽岐山。群&#x5CEF;四合。歎曰。坤元作鎮。造我法",
    "X77n1522_006:0121a14": "城。一言纔發。千巖響答。天開月殿。地擁雲廊。清淨域",
    "X77n1522_006:0121a15": "中。化出金界。於是宴坐。四十餘年。而化緣畢已。元和",
    "X77n1522_006:0121a16": "庚子。正月十三日。忽爾坐逝。如入大定。弟子如坦良",
    "X77n1522_006:0121a17": "寶等。心沒悲海。哀動愁山。積群木為香樓。以茶維之。",
    "X77n1522_006:0121a18": "獲舍利七百粒。建窣堵波於東&#x5CEF;而葬焉。上足運命",
    "X77n1522_006:0121a19": "請志閑作文于&#x7891;。以紀盛德。",
    "X77n1522_006:0121a20": "唐自在[0121a20] 生吳興之李氏。幼有瑞相。坐輒結跏。見者以",
    "X77n1522_006:0121a21": "為異。俄出家於錢唐之徑山。受具於新定。遂&#x5FA7;參諸",
    "X77n1522_006:0121a22": "方。入南康大寂法會。而受記&#x8382;焉。行止不常。多隱山",
    "X77n1522_006:0121a23": "谷。所至則衲子萃止。且&#x751E;為大寂。致書於忠國師。國",
    "X77n1522_006:0121a24": "師問馬大師以何言教示徒。答云。大師教人以即心",
    "X77n1522_006:0121b01": "即佛。國師云。是甚麼語話。良久又問。此外更有麼。答",
    "X77n1522_006:0121b02": "云。又道非心非佛。有時又道不是心。不是心。不是物。",
    "X77n1522_006:0121b03": "國師云。猶較些子。在云。未審和尚此間如何。國師云。",
    "X77n1522_006:0121b04": "三點如流水。曲似刈禾鎌。[0121b04] 示眾云。即心即佛。是無病",
    "X77n1522_006:0121b05": "求病句。非心非佛。是無病求藥句。僧問。如何是藥病",
    "X77n1522_006:0121b06": "對治句。在云。伏牛山下古今傳。然尤好求前賢遺跡。",
    "X77n1522_006:0121b07": "以快逸觀。若龍門山後魏三藏翻經處。王屋山稠禪",
    "X77n1522_006:0121b08": "師解虎&#x9B2A;處。嵩山梵法師虎跑泉處。皆&#x5FA7;遊歷。而無",
    "X77n1522_006:0121b09": "所戀著。元和中。居洛之伏牛山。與天然禪師為莫逆",
    "X77n1522_006:0121b10": "交。著三傷頌。辭理俱美。後遣弟子往選江南山水之",
    "X77n1522_006:0121b11": "絕勝者。而圖老焉。將歸江州之都昌院。行至葉。為道",
    "X77n1522_006:0121b12": "俗所留。長慶初。示寂於隋之開元寺。壽八十一云。[0121b12] 一",
    "X77n1522_006:0121b13": "&#x76CB;和尚者。史不詳其姓名鄉里。&#x751E;作一&#x76CB;歌。以唱道",
    "X77n1522_006:0121b14": "勸世。故俗因以稱之。[0121b14] 偽蜀乾德初。有陳軍使妻高氏。",
    "X77n1522_006:0121b15": "唐中令駢諸孫女也。持不殺戒。餘二十年。後因其子",
    "X77n1522_006:0121b16": "娶婦會親。不得已而殺焉。未旬浹。高氏暴終。信宿而",
    "X77n1522_006:0121b17": "穌曰。初被黑衣使者。攝至岐府城隍廟。廟神則&#x5CE9;冠",
    "X77n1522_006:0121b18": "大袖。對金甲武士。坐堂上。使者引高進。武士言語紛",
    "X77n1522_006:0121b19": "紜。讓高破戒。且扼腕罵曰。吾護戒神將也。以汝能持",
    "X77n1522_006:0121b20": "戒。吾二十年。不遑寢食。以守衛汝。豈期頓虧本志耶",
    "X77n1522_006:0121b21": "業報自然。今日之事。吾不能為汝地矣。城隍忽問高。",
    "X77n1522_006:0121b22": "汝別修何善。庶幾其可以自贖。高疇昔常誦上生經。",
    "X77n1522_006:0121b23": "至是懵莫記憶。方恐懼間。遽曰。誦得三傷頌一&#x76CB;歌",
    "X77n1522_006:0121b24": "遂誦如文。二神人擎拳立聽。顏色漸怡。及卒章。皆出",
    "X77n1522_006:0121c01": "涕&#x6CEA;云。",
    "X77n1522_006:0121c02": "唐南印[0121c02] 姓張氏。出家受具。游學深得曹溪之旨。然無",
    "X77n1522_006:0121c03": "以為證。淨眾寺會師曰。落機之錦。濯以增妍。&#x8858;燭之",
    "X77n1522_006:0121c04": "龍。行而破暗。印獨以為然。乃由江陵入蜀。庵于蜀江",
    "X77n1522_006:0121c05": "之南壖以勗眾。而寺宇崇成。&#x981F;名寶應。貞元初司空",
    "X77n1522_006:0121c06": "高崇文既平&#x9402;。闢易&#x981F;為元和聖壽。長慶初入滅。塔",
    "X77n1522_006:0121c07": "葬其寺中。弟子義俛嗣。",
    "X77n1522_006:0121c08": "唐惠涉[0121c08] 會稽謝氏子。晉大傅安裔孫。大曆初。於金陵",
    "X77n1522_006:0121c09": "莊嚴寺。遇牛頭山忠禪師。語合許入室。悉傾法蘊。逮",
    "X77n1522_006:0121c10": "忠謝世。踵武化風。如是迄五十年。長慶二年終。壽八",
    "X77n1522_006:0121c11": "十二。門弟子惟宴等。建塔寺之西北。勒銘紀德。",
    "X77n1522_006:0121c12": "唐無業[0121c12] 姓杜氏。商州上洛人。母李氏聞空中有聲曰。",
    "X77n1522_006:0121c13": "寄居得否。已而娠。及娩異光充室。童年不&#x6231;弄。行必",
    "X77n1522_006:0121c14": "直視。坐必跏跗。見者知其為法器。九歲即依郡之開",
    "X77n1522_006:0121c15": "元寺。志本禪師。習誦金剛法華維摩思益華嚴等經。",
    "X77n1522_006:0121c16": "年十二乃薙落。閱講席。曉寤越流輩。滿年受具於襄",
    "X77n1522_006:0121c17": "州幽律師。明年夏。乃為眾闡四分律疏。兼演涅槃。自",
    "X77n1522_006:0121c18": "爾紬譯經律。冬夏無所倦。俄聞大寂以最上乘。唱化",
    "X77n1522_006:0121c19": "洪州。因往瞻禮。業軀榦素頎碩。大寂見而&#x54B2;曰。巍巍",
    "X77n1522_006:0121c20": "佛堂。奈何無佛。業於是跪而言曰。三乘十二分教。&#x751E;",
    "X77n1522_006:0121c21": "窮其說。至於宗門即心是佛。實所不了。大寂曰。只此",
    "X77n1522_006:0121c22": "不了底心。即是。別更無物。蓋不了是迷。了之是悟。迷",
    "X77n1522_006:0121c23": "則眾生。悟則是佛。佛固不離眾生。離眾生別無佛。亦",
    "X77n1522_006:0121c24": "如以手作拳。而拳即是手。業由是頓悟。悲喜交集。泣",
    "X77n1522_006:0122a01": "曰。本謂佛道曠劫方成。始知今日親見法身實相。一",
    "X77n1522_006:0122a02": "切具足。法從心生但有名字。無有實者。大寂曰。如是",
    "X77n1522_006:0122a03": "如是。業既受記&#x8382;。尋詣曹溪。禮祖塔。&#x5FA7;遊廬嶽天台",
    "X77n1522_006:0122a04": "及諸名山聖跡。自洛抵雍止西明寺。眾欲舉充兩街",
    "X77n1522_006:0122a05": "大德。非其志也。時則相國李抱真。以節鎮上黨。慕賢",
    "X77n1522_006:0122a06": "嗜善。未&#x751E;有倦色。堅以幣請。業顧語其門人曰。吾本",
    "X77n1522_006:0122a07": "以避京國浩攘。而來於此今又重煩迎接。可憐哉乃",
    "X77n1522_006:0122a08": "復遁於綿上之抱腹山。又讀大藏于清涼山之金閣",
    "X77n1522_006:0122a09": "寺。凡八歷寒暑。俄振錫西河。寓眾香寺。州牧董叔纏。",
    "X77n1522_006:0122a10": "迎徙開元寺。從容戒弟子曰。吾自至此。不復有它志。",
    "X77n1522_006:0122a11": "豈吾緣法在爾耶。遂領徒說法。垂二十年。化旺并汾",
    "X77n1522_006:0122a12": "間。憲宗皇帝御宇之十四年。璽書起之。辭疾不行。明",
    "X77n1522_006:0122a13": "年加虔降旨。又固以疾辭。穆宗即位。尤渴瞻禮。命兩",
    "X77n1522_006:0122a14": "街僧錄靈準喻旨。&#x51D6;曰師絕塵物表。&#x7C83;糠世務。因其",
    "X77n1522_006:0122a15": "理也。然法委國王。請師熟慮。業&#x54B2;曰。貧道何德。累紆",
    "X77n1522_006:0122a16": "聖眷。行矣。第恐道途不同耳。於是剃髮澡浴。至中夜。",
    "X77n1522_006:0122a17": "告弟子惠愔等曰。見聞覺知。性同太&#x8657;。不生不滅。本",
    "X77n1522_006:0122a18": "自空寂。迷者不了。即為境惑。一為境惑。流轉不窮。汝",
    "X77n1522_006:0122a19": "等當知。心性非因造作。猶如金剛不可破壞。一切諸",
    "X77n1522_006:0122a20": "法。如影如響。無有寔者。故經云。唯有一事實。餘二則",
    "X77n1522_006:0122a21": "非真。常了一切空。無一物當情。是諸佛同用心處。汝",
    "X77n1522_006:0122a22": "等勤而行之。遂寂。壽六十三。臘四十二。長慶三年十",
    "X77n1522_006:0122a23": "二月二十一日。葬之寺庭。諡大達國師塔號澄源。",
    "X77n1522_006:0122a24": "唐天然[0122a24] 不知何許人。先以冠帶見石頭遷禪師於南",
    "X77n1522_006:0122b01": "嶽。執爨三年。始遂落髮。復得戒於嶽寺之希律師。即",
    "X77n1522_006:0122b02": "造江西大寂法會。大寂甚奇之。俄居天台華頂三年。",
    "X77n1522_006:0122b03": "尋詣徑山。禮國一。元和中。登龍門香山。善伏牛禪師。",
    "X77n1522_006:0122b04": "&#x751E;客惠林寺。時天大寒。因取木佛像燒之。以自燠。或",
    "X77n1522_006:0122b05": "譏其撥無因果。曰吾欲以茶毗舍利爾。曰木頭安從",
    "X77n1522_006:0122b06": "得舍利。然&#x54B2;曰。若是則可更取幾尊來焚。[0122b06] 元和三年。",
    "X77n1522_006:0122b07": "遊洛陽晨。出橫臥天津橋上。會留守鄭公騶從過之。",
    "X77n1522_006:0122b08": "呵不為動。公使問何人。然徐仰視而應曰。無事僧。公",
    "X77n1522_006:0122b09": "異之。乃奉束帛襲衣。月給米&#x9EAB;。自是歸信者益眾。十",
    "X77n1522_006:0122b10": "五年春。乃結菴南陽之丹霞山。以便林泉之樂。一日",
    "X77n1522_006:0122b11": "謁忠國師。先問侍者。國師在否。者云。在即在。只是不",
    "X77n1522_006:0122b12": "見客。然云。太深遠生。者云。佛眼亦覷不見。然云。龍生",
    "X77n1522_006:0122b13": "龍子。鳳生鳳兒。國師睡起。者以告國師乃打十棒&#x8D82;",
    "X77n1522_006:0122b14": "出。然聞之云。不謬為一國之師。明日&#x5374;往禮拜。見國",
    "X77n1522_006:0122b15": "師。便展坐具。國師云。不用不用。然退步。國師云。如是",
    "X77n1522_006:0122b16": "如是。然&#x5374;進前。國師云。不是不是。然繞國師一匝便",
    "X77n1522_006:0122b17": "出。國師云。去聖時遙。人多懈怠。三十年後。&#x8994;此漢也",
    "X77n1522_006:0122b18": "難得。[0122b18] 然訪龐居士見女子靈照。取菜次。然云居士在",
    "X77n1522_006:0122b19": "否。女子放下菜籃。斂手立。然又云居士在否。女子提",
    "X77n1522_006:0122b20": "菜籃去。然上堂阿你渾家。切須保護一靈之物。不是",
    "X77n1522_006:0122b21": "你造作名貌得。更說什麼薦與不薦。阿你自看。善巧",
    "X77n1522_006:0122b22": "方便。不從外得。善巧是文殊。方便是普賢。你更擬&#x8D82;",
    "X77n1522_006:0122b23": "逐甚麼物。如今學者。紛紛擾擾。皆是參禪問道。我此",
    "X77n1522_006:0122b24": "間。無道可脩。無法可證。若識得釋迦只者凡夫。是阿",
    "X77n1522_006:0122c01": "你須自看取。莫一盲引眾盲。相將入火坑。夜裏暗雙",
    "X77n1522_006:0122c02": "陸。賽采若為生。無事珍重。長慶四年六月。趣門人備",
    "X77n1522_006:0122c03": "湯沐曰。吾有遠役。竟戴笠策杖躡履。垂一足。未及地",
    "X77n1522_006:0122c04": "而逝。壽八十六。膳部員外郎鎦軻撰&#x7891;文。諡智通塔",
    "X77n1522_006:0122c05": "號妙覺。",
    "X77n1522_006:0122c06": "唐如會[0122c06] 韶州始興人。大曆八年。謁國一于徑山後見",
    "X77n1522_006:0122c07": "大寂於是道德進。而名譽起矣。時叢林謂之折&#x7240;會",
    "X77n1522_006:0122c08": "以其勤於坐禪。而&#x7240;為之折也。未幾出世。說法長沙",
    "X77n1522_006:0122c09": "之東寺。蓋俗所謂夾山者。四方玄侶輻輳。大寂之風",
    "X77n1522_006:0122c10": "益振。相國崔公群以譖得罪憲宗南遷。為觀察使。見",
    "X77n1522_006:0122c11": "會問曰。師於此事。自何而得。答曰見性得。會時方病",
    "X77n1522_006:0122c12": "眼。公因譏之曰。既去見性。其奈眼何。答曰性非眼見。",
    "X77n1522_006:0122c13": "病者非眼。公稽首謝之。仰山來參。會曰已相見了。更",
    "X77n1522_006:0122c14": "不用上來。仰曰。恁麼相見莫不當否。會便閉&#x5374;方丈",
    "X77n1522_006:0122c15": "門。仰歸舉似溈山。溈云寂子是什麼心行。仰云若不",
    "X77n1522_006:0122c16": "恁麼。爭識得佗。長慶癸卯終于寺。壽八十。建塔寺之",
    "X77n1522_006:0122c17": "城南。及李公翱之廉問也。凡墳塔之近城者。命悉毀",
    "X77n1522_006:0122c18": "以全形勝。然獨留會所葬塔。且曰庶幾以別賢愚。諡",
    "X77n1522_006:0122c19": "傳明塔號永際。鎦膳部軻著文勤銘。",
    "X77n1522_006:0122c20": "唐道樹[0122c20] 唐州聞氏子。年近不惑。始獲禮州之明月山",
    "X77n1522_006:0122c21": "大光院沙門惠文。而薙落焉。既受具。觀方問道。無所",
    "X77n1522_006:0122c22": "不歷。晚於洛得北秀宗指。即入壽之三&#x5CEF;山。結茅以",
    "X77n1522_006:0122c23": "居。而學者&#x9E95;至。有野人每來。輒能化作佛僊菩薩羅",
    "X77n1522_006:0122c24": "漢之形。或放神光。或呈異響。如是十年。後忽寂然。樹",
    "X77n1522_006:0123a01": "因告眾曰。野人以許多伎倆。務欲眩惑。只消老僧不",
    "X77n1522_006:0123a02": "見不聞。伊伎倆有盡而吾不見不聞無盡。寶曆初示",
    "X77n1522_006:0123a03": "疾而終。壽九十二。明年正月。塔葬其全身焉。",
    "X77n1522_006:0123a04": "唐太毓[0123a04] 生金陵范氏。年纔一紀。即事牛頭山慧忠禪",
    "X77n1522_006:0123a05": "師出家。往雍京安國寺受具。戒。未幾謁太寂禪師於",
    "X77n1522_006:0123a06": "洪府。而獲法印焉。元和十三年。止毗陵之義興芙蓉",
    "X77n1522_006:0123a07": "山。感動悅隨。戶屨盈萬。居士龐蘊。三到其地。一日行",
    "X77n1522_006:0123a08": "食與居士。居士接食次。毓云生心受施。淨名早呵。去",
    "X77n1522_006:0123a09": "此一機。居士還甘否。居士云。當時善現。豈不作家。毓",
    "X77n1522_006:0123a10": "云。非關它事。居士云食到口邊。被它敓&#x5374;。毓便下食。",
    "X77n1522_006:0123a11": "居士云。不消一句。居士又問。馬大師著實為人處。還",
    "X77n1522_006:0123a12": "分付吾師否。毓云某甲尚未見它。作麼知它著實處。",
    "X77n1522_006:0123a13": "士云只者見知。也無討處。毓云居士也不得一向言",
    "X77n1522_006:0123a14": "說。士云。一向言說。師又失宗。若作兩向三向。師還開",
    "X77n1522_006:0123a15": "得口否。毓云。直是開口不得。可謂實也。居士撫掌而",
    "X77n1522_006:0123a16": "出。相國崔公群出鎮宣城。以禪定請居之。寶曆元年",
    "X77n1522_006:0123a17": "至禪定。明年歸齊雲山。九月示滅于山院。享年八十。",
    "X77n1522_006:0123a18": "僧臘五十八。十月塔葬院庭。大和二年。相國韋處厚",
    "X77n1522_006:0123a19": "以事聞上。詔諡大寶禪師。塔號楞伽。越州刺史陸&#x4E98;",
    "X77n1522_006:0123a20": "撰&#x7891;文。",
    "X77n1522_006:0123a21": "唐道行[0123a21] 姓楊。桂陽人。南嶽般舟道場出家。游學鍾陵",
    "X77n1522_006:0123a22": "默有證入。得自在三昧。俄就澧陽西南山中。營小室",
    "X77n1522_006:0123a23": "以居。布衲蒲&#x97B5;。或坐或寐。無所滯虎豹雜處&#x7240;榻間",
    "X77n1522_006:0123a24": "未幾。忽有輦材&#x69D6;費。願大搆繕以施者。其棟宇之盛。",
    "X77n1522_006:0123b01": "未旬浹已備。既辭去。問其名氏爵里於人。而卒無知",
    "X77n1522_006:0123b02": "者。然後意其為神助云。頃又太守以郡治之開元寺。",
    "X77n1522_006:0123b03": "固召居之。即告終。元和十五年。壽六十九。",
    "X77n1522_006:0123b04": "唐曇藏[0123b04] 未詳姓氏鄉里。而於大寂之傳。尤得旨要。復",
    "X77n1522_006:0123b05": "見石頭。加陶淬。貞元二年。居衡嶽。栖止&#x5CEF;之絕頂。晚",
    "X77n1522_006:0123b06": "年苦足疾。固徙山下之西園中。世稱西園伽藍云。參",
    "X77n1522_006:0123b07": "禮之徒。亞大寂。太和元年。終于所居。壽七十。藏性姿",
    "X77n1522_006:0123b08": "樂易。與物無傷忤。&#x751E;夜行遇鉅蟒。數文張口向之。若",
    "X77n1522_006:0123b09": "將吞噬者。侍者掖藏趨避。藏不肯曰。死可逃耶。彼以",
    "X77n1522_006:0123b10": "毒來。我以慈受。毒無自性。慈亦無緣。冤親平等。生死",
    "X77n1522_006:0123b11": "一揆。法性空故。蟒竟俛首徐去。又&#x751E;有偷入其室。藏",
    "X77n1522_006:0123b12": "語之曰。諸君之來。第此中無物耳。有則但拈去。終無",
    "X77n1522_006:0123b13": "靳也。群偷遽驚散。",
    "X77n1522_006:0123b14": "唐惟儼[0123b14] 姓寒氏。晉之縉縣人。童&#x9F53;俊敏。年十七。從南",
    "X77n1522_006:0123b15": "康湖陽西山慧照禪師落髮。大曆八年。依衡嶽寺希",
    "X77n1522_006:0123b16": "操律師。受具戒。未幾謁石頭遷禪師。證心法。一日儼",
    "X77n1522_006:0123b17": "坐次。石頭問曰。汝在者裏作麼。儼云。一切不為。頭曰。",
    "X77n1522_006:0123b18": "恁麼即閑坐也。儼曰。若閑坐即為也。頭曰。汝道不為。",
    "X77n1522_006:0123b19": "且不為箇什麼。儼曰。千聖亦不識。頭以偈讚曰。從來",
    "X77n1522_006:0123b20": "共住不知名。任運相將只麼行。自古上賢猶不識。造",
    "X77n1522_006:0123b21": "次凡流豈可名。頭&#x751E;垂語曰。言語動用勿交涉。儼云。",
    "X77n1522_006:0123b22": "不言語動用。亦勿交涉。頭云。者裏鍼劄不入。儼云。者",
    "X77n1522_006:0123b23": "裏如石上栽花。頭深肯之。住後看經次。柏巖云。和尚",
    "X77n1522_006:0123b24": "休猱人得也。儼卷&#x5374;經云。日頭早晚。柏云。正當午。儼",
    "X77n1522_006:0123c01": "之。猶有者箇文彩在。柏云。某甲無亦無。儼云。汝太煞",
    "X77n1522_006:0123c02": "聰明。柏云。某甲只恁麼。和尚尊意如何。儼曰。我跛跛",
    "X77n1522_006:0123c03": "挈挈。百醜千拙。且麼過。有僧再參。儼問曰。阿誰。僧曰",
    "X77n1522_006:0123c04": "常&#x5765;。儼呵曰。前也是常坦。後也是常坦。一日院主。請",
    "X77n1522_006:0123c05": "儼上堂。大眾纔集。儼良久便歸方丈。閉門。院主逐後",
    "X77n1522_006:0123c06": "曰。和尚許某甲上堂。為什麼&#x5374;歸方丈。儼曰。經有經",
    "X77n1522_006:0123c07": "師。論有論師。律有律師。又爭&#x6060;將老僧。[0123c07] 儼問。雲巖作",
    "X77n1522_006:0123c08": "什麼。巖曰擔屎。儼曰。那箇&#x807B;。巖曰在。儼曰。汝來來去",
    "X77n1522_006:0123c09": "去為誰。巖曰。替它東西。儼曰。何不教伊並行。巖曰。還",
    "X77n1522_006:0123c10": "曾檐麼。儼坐次。有僧問。兀兀地思量箇什麼。儼曰。思",
    "X77n1522_006:0123c11": "量箇不思量底。問曰。不思量底。如何思量。儼曰。非思",
    "X77n1522_006:0123c12": "量。僧問。學人擬歸鄉時如何。儼曰。汝父母&#x5FA7;身紅爛。",
    "X77n1522_006:0123c13": "臥在荊棘林中。汝歸何所。僧曰。恁麼即不歸去也。儼",
    "X77n1522_006:0123c14": "曰。汝&#x5374;須歸去。汝若歸鄉。我示汝箇休&#x7CAE;方。僧曰。便",
    "X77n1522_006:0123c15": "請。儼曰。二時過堂。不將咬著一粒米。僧問。學人有疑",
    "X77n1522_006:0123c16": "請師決。儼曰。待上堂時。與闍黎決。至晚上堂。眾集定。",
    "X77n1522_006:0123c17": "儼曰。今日請決疑上座。在什麼處。其僧出眾。儼下禪",
    "X77n1522_006:0123c18": "&#x7240;。把住云。大眾者僧有疑。便託開歸方丈。僧問。祖師",
    "X77n1522_006:0123c19": "未到此土。此土還有祖師意否。儼曰有。僧曰。既有祖",
    "X77n1522_006:0123c20": "師意。又來作什麼。儼曰。只為有所以來。儼看經次。僧",
    "X77n1522_006:0123c21": "問和尚尋常。不許人看經。為什麼&#x5374;自看。儼曰。我只",
    "X77n1522_006:0123c22": "圖遮眼。僧曰。某甲還效和尚得麼。儼曰。若是汝看。牛",
    "X77n1522_006:0123c23": "皮也須穿透。[0123c23] 朗州刺史李翱躬入山謁儼。儼執經卷",
    "X77n1522_006:0123c24": "不顧。侍者屢言。太守在此。儼終不顧。翱性褊急。怒曰。",
    "X77n1522_006:0124a01": "見面不如聞名。儼徐呼太守。何得貴耳而賤目。翱因",
    "X77n1522_006:0124a02": "謝之。問曰。如何是道。儼指上下曰。會麼。翱曰。不會。儼",
    "X77n1522_006:0124a03": "曰。雲在天水在缾。翱述偈曰。練得身形似鶴形。千株",
    "X77n1522_006:0124a04": "松下兩函經。我來問道無餘說雲。在青天水在缾。翱",
    "X77n1522_006:0124a05": "又問。如何是戒定慧。儼曰。貧道者裏無此閑家具。翱",
    "X77n1522_006:0124a06": "良久。儼曰太守欲得保任此事。直須向高高山頂立。",
    "X77n1522_006:0124a07": "深深海底行。閨閤中物捨不得。便成滲漏。一夕登絕",
    "X77n1522_006:0124a08": "頂。時雨新霽。天色澄瑩。仰見雲披月出。光彩迸射。因",
    "X77n1522_006:0124a09": "而大笑。澧陽遠在九十里外。而居人之聞其聲者。如",
    "X77n1522_006:0124a10": "近發東西家。於是互相推問。始知其遠自藥山也。太",
    "X77n1522_006:0124a11": "和八年二月。忽大呼云。法堂倒法堂倒。眾皆持物柱",
    "X77n1522_006:0124a12": "撐之。儼舉手曰。汝不會意。乃寂。壽八十有四。臘六十",
    "X77n1522_006:0124a13": "建塔于院之東隅。曰化城。諡弘道。",
    "X77n1522_006:0124a14": "唐寧賁[0124a14] 姓李氏。其先隴西人。今占籍於亳之蒙城縣。",
    "X77n1522_006:0124a15": "賁生不待教。而心合菩提。既見馬祖於洪。祖即以大",
    "X77n1522_006:0124a16": "乘法器許之。俾落髮受戒。入室為弟子。久之辭往天",
    "X77n1522_006:0124a17": "台。至越之呂后山。愛其嶮僻曰。是非諸佛應真住處",
    "X77n1522_006:0124a18": "耶。何必天台。於是結茅而止。未幾村豪里宿。&#x89A9;貌生",
    "X77n1522_006:0124a19": "善。聞言起敬。醍醐一味。有疾皆瘳。加以&#x51A6;攘靜謐。獷",
    "X77n1522_006:0124a20": "鷙擾馴。茲誠所謂佛德力也。先是所居隘陋。兼無殿",
    "X77n1522_006:0124a21": "堂。方議經營。而輸材售巧。工傭檀信畢集。而遽落成。",
    "X77n1522_006:0124a22": "大和二年六月七日。或聞道場內。有&#x979E;鼓絲竹聲。夜",
    "X77n1522_006:0124a23": "二鼓。泊然而化。壽七十五。臘四十一。五年九月。弟子",
    "X77n1522_006:0124a24": "舉輿以茶毗之。塔舍利於道場之巽山。&#x7A3E;遺教也。",
    "X77n1522_006:0124b01": "唐崇信[0124b01] 史不言其姓。生渚宮之賣餅家。而適與天皇",
    "X77n1522_006:0124b02": "寺&#x96A3;。時悟禪師方為寺住持。信以弱齡。日挾餅笥入",
    "X77n1522_006:0124b03": "市。必先饋悟。悟每食畢。輒留其一。以遺信。信念曰。餅",
    "X77n1522_006:0124b04": "固我所遺者。而返以遺我。豈別有指哉。&#x751E;間問焉。悟",
    "X77n1522_006:0124b05": "曰。是汝持來。復汝何咎。信聞而有省。即求出家。悟因",
    "X77n1522_006:0124b06": "而攝受之曰。汝昔名崇福。今信吾言。宜名崇信。由是",
    "X77n1522_006:0124b07": "躬操井臼。以事悟。[0124b07] 一日問悟曰。某甲自來不蒙和尚",
    "X77n1522_006:0124b08": "指示心要。悟曰。若是心要。吾未&#x751E;不指示汝。信曰。何",
    "X77n1522_006:0124b09": "處指示。悟曰。汝擎茶來。吾為汝接。汝行食來。吾為汝",
    "X77n1522_006:0124b10": "受。汝和南時。吾便合掌。何處不是心要。而須別指示",
    "X77n1522_006:0124b11": "耶。信俯首良久。悟曰。見則便見。擬思即差。信因問曰。",
    "X77n1522_006:0124b12": "如何保任。悟曰。任性逍遙。隨緣放曠。但盡凡情。別無",
    "X77n1522_006:0124b13": "聖解。後居澧陽之龍潭。從尚書李翱請也。僧問。髻中",
    "X77n1522_006:0124b14": "珠誰人得。答曰。不賞玩者。進曰。安著何處。答曰。有處",
    "X77n1522_006:0124b15": "即道來李尚書問。如何是真如般若。答曰。我無真如",
    "X77n1522_006:0124b16": "般若。尚書曰。幸遇和尚。答曰。此猶是分外之言。德山",
    "X77n1522_006:0124b17": "鑑既嗣法。以起其宗故龍潭之宗。至于今不衰。",
    "X77n1522_006:0124b18": "唐曇晟[0124b18] 生鐘陵建昌之王氏。昉臨蓐。胞衣緇色。若右",
    "X77n1522_006:0124b19": "袒狀。父母。已知其不可累。以世事。小學之歲。遂令依",
    "X77n1522_006:0124b20": "石門薙染。既登具品。即執侍大智海禪師於百丈山。",
    "X77n1522_006:0124b21": "歷二十年。續見藥山儼禪師。一日藥山問。汝除在百",
    "X77n1522_006:0124b22": "丈。更到什麼處來。晟云到廣南來。山云。見說廣州城",
    "X77n1522_006:0124b23": "東門外。有一團石。被州主移。&#x5374;是否。晟云。非但州主。",
    "X77n1522_006:0124b24": "合國人移亦不動。山又問。聞汝解弄獅子。是否。晟云",
    "X77n1522_006:0124c01": "是。山云。弄得幾出。晟云六出。山云。我亦弄得。晟云。和",
    "X77n1522_006:0124c02": "尚弄得幾出。山云。弄得一出。晟云。一即六六即一。晟",
    "X77n1522_006:0124c03": "後到溈山。溈山問。承長老在藥山。弄獅子是否。晟云",
    "X77n1522_006:0124c04": "是。溈云。長弄耶。還有置時。晟云。要弄即弄。要置即置。",
    "X77n1522_006:0124c05": "溈云。置時獅子在什麼處。晟云。置也置也。僧問從上",
    "X77n1522_006:0124c06": "諸聖。什麼處去。晟良久云。作麼作麼。又問。暫時不在。",
    "X77n1522_006:0124c07": "如同死人。如何。晟云。好埋&#x5374;。晟煎茶次。道吾問。煎茶",
    "X77n1522_006:0124c08": "與阿誰。晟云。有一人要。吾曰。何不教伊自煎。晟云。幸",
    "X77n1522_006:0124c09": "有某甲在。晟住雲巖後。一日諸眾曰。有箇人家兒子。",
    "X77n1522_006:0124c10": "問著無有道不得底。洞山云。它家屋裏有多少典籍。",
    "X77n1522_006:0124c11": "晟云。一字也無。洞云。爭得恁麼多知。晟云。日夜不曾",
    "X77n1522_006:0124c12": "眠。道吾問。大悲千手眼如何。晟云。如無燈時。把得枕",
    "X77n1522_006:0124c13": "子。作麼生。吾云。我會也我會也。晟云。作麼生會。吾云。",
    "X77n1522_006:0124c14": "通身是眼。晟一日掃地次。溈山云。太區區生。晟云。須",
    "X77n1522_006:0124c15": "知有不區區者。溈云。恁麼即有第二月也。晟豎起掃",
    "X77n1522_006:0124c16": "帚云。是第幾月。溈低頭去。晟問僧。什麼處來。僧云。石",
    "X77n1522_006:0124c17": "上語話來。晟云。石還點頭否。僧無對。晟代云。和尚未",
    "X77n1522_006:0124c18": "問時。&#x5374;點頭。洞山乞眼睛。晟云。汝底與阿誰去也。洞",
    "X77n1522_006:0124c19": "云。良价無。晟云。有汝向什麼處著。洞無語。晟云。乞眼",
    "X77n1522_006:0124c20": "睛底是眼否。洞云。非眼。晟咄之。大和三年。己酉十月",
    "X77n1522_006:0124c21": "二十七日。示滅。諡無相。塔號淨勝云。",
    "X77n1522_006:0124c22": "唐甄公[0124c22] 姓魯氏。江陵人。世為儒生。七歲誦詩能通大",
    "X77n1522_006:0124c23": "義。益壯與計偕。三上禮部。僅一中第。而未及釋褐間",
    "X77n1522_006:0124c24": "遇沙門談論空法。乃投福壽寺辨初師。求披薙。始業",
    "X77n1522_006:0125a01": "經論。&#x751E;於洛之昭成寺。升座闡化。復禮嵩山寂禪師",
    "X77n1522_006:0125a02": "得心要。南游丹陽茅山。尋掛錫於蘇之楞伽山。參扣",
    "X77n1522_006:0125a03": "者四遠而至。時樂天居易白公。方牧是郡。每接見。必",
    "X77n1522_006:0125a04": "披襟解帶。遊神理妙。而深入甄之閫閾。因堅請出山。",
    "X77n1522_006:0125a05": "居流水寺。不樂也。未幾還舊隱。大和三年。示微疾而",
    "X77n1522_006:0125a06": "終壽九十。以其年四月十七日。塔葬焉。",
    "X77n1522_006:0125a07": "唐靈彖[0125a07] 出蘭陵蕭氏。自梁亡。子孫分適四方。而彖生",
    "X77n1522_006:0125a08": "長長沙。然資稟&#x9834;異。薙染後獨嗜禪學。凡諸法會。靡",
    "X77n1522_006:0125a09": "弗參訪。久遊青濰。長慶元年。或建寺於百家巖。迎居",
    "X77n1522_006:0125a10": "之。未幾。復振錫江陵太守王潛。以永泰招說法焉。太",
    "X77n1522_006:0125a11": "和三年六月二十三日。終于寺。壽七十五。塔之州北",
    "X77n1522_006:0125a12": "至今存。[0125a12] 又超岸者丹陽人。先依鶴林素禪師。天寶二",
    "X77n1522_006:0125a13": "年。化行撫州。獲印化於大寂云。",
    "X77n1522_006:0125a14": "唐元觀[0125a14] 姓袁氏。長安人。父為河中府掾。先是兄出家。",
    "X77n1522_006:0125a15": "有道行。見觀愛之。使投興善寺誦經。趨有司試。及格",
    "X77n1522_006:0125a16": "得度。又善律俱沙論。後入禪會。有所證寤。遂止衡山",
    "X77n1522_006:0125a17": "之東臺。以匡導來學。日有神人送供。隨眾寡。未&#x751E;缺",
    "X77n1522_006:0125a18": "乏。一日神忽現形再拜曰。我以二十年送供功德。已",
    "X77n1522_006:0125a19": "遂超度。故來決別。觀因問。其昔日以何業所致。曰我",
    "X77n1522_006:0125a20": "前身&#x751E;為知識。妄受信施。坐為神此地爾。久之觀示",
    "X77n1522_006:0125a21": "寂。春秋七十九。大和四年七月二日。遷于塔。",
    "X77n1522_006:0125a22": "唐惟則[0125a22] 其先京兆長孫氏。祖洌仕鄂州司馬。父利涉",
    "X77n1522_006:0125a23": "因居金陵。則姿性恬憺。力學治儒術。尤嗜佛書。每曰。",
    "X77n1522_006:0125a24": "此誠能盡得吾心之妙。既而出家。從牛頭慧忠。得心",
    "X77n1522_006:0125b01": "法。遂南入天台佛窟巖居焉。服薜&#x8318;。薦落葉。木食澗",
    "X77n1522_006:0125b02": "飲。兀如枯株。神凝而氣化。又詎可以世間情識。窺其",
    "X77n1522_006:0125b03": "際哉。後有樵者見之。轉相告語。於是缾錫趨傅。卒成",
    "X77n1522_006:0125b04": "叢社。示徒云。一心無物也。萬法無物也。然未&#x751E;無物。",
    "X77n1522_006:0125b05": "斯則天地如影。今古如夢。孰為生死哉。至人以是獨",
    "X77n1522_006:0125b06": "照。能為萬物之主。吾知之矣。汝等知之乎。僧問如何",
    "X77n1522_006:0125b07": "是那羅延箭。答云中的也。坐四十年。如一日。歲次庚",
    "X77n1522_006:0125b08": "戌。夏六月十有三日。召門人垂教戒。至十又五日。跏",
    "X77n1522_006:0125b09": "趺而逝。是夕也山下之人。聞有聲。若山崩者。且見彩",
    "X77n1522_006:0125b10": "雲貫巖如纈。壽七十八。臘五十八。建龕塔於本院。河",
    "X77n1522_006:0125b11": "南尹韓乂撰文勒&#x7891;。則有著述行世。",
    "X77n1522_006:0125b12": "唐無等[0125b12] 生東京尉氏之李氏。小年侍父官南康。&#x5FA7;遊",
    "X77n1522_006:0125b13": "廬山梵剎。而樂居之。遂白其父。願出家。既剃髮受具",
    "X77n1522_006:0125b14": "戒。即習最上乘法。時大寂禪師。方聚徒龔公山。等負",
    "X77n1522_006:0125b15": "杖造焉。其扣擊之頃挺然。非儕類可擬。後住隋州土",
    "X77n1522_006:0125b16": "門。&#x751E;謁州牧王常侍。而退將出門。王呼之云和尚。等",
    "X77n1522_006:0125b17": "回顧。王敲柱三下。等作圓相。復三撥之。竟行。元和七",
    "X77n1522_006:0125b18": "年。結茅武昌黃鵠山。日分衛以自給。於是巴蜀荊襄",
    "X77n1522_006:0125b19": "尚玄理者。無遠不至。大和元年。屬相國牛公僧孺。出",
    "X77n1522_006:0125b20": "鎮三江。聞等名。命駕至。且慮其蘭若之不隸名籍。特",
    "X77n1522_006:0125b21": "為奏請。賜大寂。一日晚參。眾人皆於等前道不審。已",
    "X77n1522_006:0125b22": "而等謂眾曰。適來聲。向什麼處去也。有一僧。豎起指",
    "X77n1522_006:0125b23": "頭。等曰。珍重。明日其僧上參次。等轉身面壁。作呻吟",
    "X77n1522_006:0125b24": "聲而臥。謂其僧曰。老僧兩三日來。不多安樂。大德身",
    "X77n1522_006:0125c01": "邊。有什麼藥。與老僧些少。僧指淨缾曰。者箇淨缾。什",
    "X77n1522_006:0125c02": "麼處得來等曰。者箇是老僧底。大德底在什麼處。僧",
    "X77n1522_006:0125c03": "曰。亦是和尚底。亦是某甲底。四年十月乃示寂。享年",
    "X77n1522_006:0125c04": "八十二。弟子誓通等塔全身。",
    "X77n1522_006:0125c05": "唐明覺[0125c05] 其先河內猷氏。祖官嶺南。因徙家。為建陽人",
    "X77n1522_006:0125c06": "覺素習儒業。而於玄學。尤所慕尚。宿聞大寂唱禪道",
    "X77n1522_006:0125c07": "於佛跡嶺。遂往。依以出家焉。因即游歷諸方。&#x5FA7;&#x751E;法",
    "X77n1522_006:0125c08": "味。留徑山數夏。躬樵汲之勞。而無所憚。復禁足杭城",
    "X77n1522_006:0125c09": "之大雲寺。頃之庵居太湖青山之巔。會范陽盧公。自",
    "X77n1522_006:0125c10": "中丞出守錢唐。迎居大雲。領住持事。元和十五年。避",
    "X77n1522_006:0125c11": "嫌遠囂。遁於天目山檀信趨嚮。卒成梵宇。長慶四年",
    "X77n1522_006:0125c12": "春旱。至五年二月。猶不雨。野燒四逼。且及院。溪澗盡",
    "X77n1522_006:0125c13": "涸莫可撲滅。其徒惶懅。請它徙。覺曰無遽。吾於此山",
    "X77n1522_006:0125c14": "有緣。已而雷雨驟作。聞者歎異。大和五年。七月十九",
    "X77n1522_006:0125c15": "日入滅。",
    "X77n1522_006:0125c16": "唐圓脩[0125c16] 閩之潘氏子。蚤年祝髮。即納戒於嵩陽會善",
    "X77n1522_006:0125c17": "寺研窮經論。俄禮大智海禪師於百丈山。遂明心要。",
    "X77n1522_006:0125c18": "居無何。浮杯抵吳越。入秦望山。見松有盤屈可坐者。",
    "X77n1522_006:0125c19": "因跏趺其上。風雨霜露無所避。雖鵲巢其旁相安也。",
    "X77n1522_006:0125c20": "如是閱四十寒暑。世謂鳥窠和尚云。每郡太守至。聞",
    "X77n1522_006:0125c21": "其名。計不可以屈致。必躬造其下見之。元和初裴公",
    "X77n1522_006:0125c22": "常棣尤加敬愛。始治菴其地。請為眾說法。且造招賢",
    "X77n1522_006:0125c23": "伽藍。以待燕息。太和七年。癸丑歲九月二十二日。凝",
    "X77n1522_006:0125c24": "然歸寂。壽九十九。臘八十。葬之石甑山下。南嶽沙門",
    "X77n1522_006:0126a01": "惟貞銘其塔。",
    "X77n1522_006:0126a02": "唐普願[0126a02] 姓王氏。鄭州新鄭人。至德二年出家。依密縣",
    "X77n1522_006:0126a03": "大隈山大慧禪師祝髮。大曆十二年。願且壯矣。尋從",
    "X77n1522_006:0126a04": "嵩山會善寺暠律師。受具戒。律藏教部。靡弗究研。而",
    "X77n1522_006:0126a05": "卒定宗於大寂門下。一日為僧行粥次。馬大師問桶",
    "X77n1522_006:0126a06": "裏是什麼。願云者老漢。合取口。作恁麼語話。自餘同",
    "X77n1522_006:0126a07": "參之流無敢徵詰。貞元十一年。掛錫池陽之南泉山。",
    "X77n1522_006:0126a08": "蘘薜以衣。畬牧以食堙谷刊木。以闢所處。毳袍之侶。",
    "X77n1522_006:0126a09": "交進互退。填擁庭宇。[0126a09] 示眾云。道箇如如。早是變了也。",
    "X77n1522_006:0126a10": "今時師僧。須向異類中行。歸宗云。雖行畜生行。不得",
    "X77n1522_006:0126a11": "畜生報。願云。孟八郎。又恁麼去也。有時云。文殊普賢",
    "X77n1522_006:0126a12": "昨夜三更。起佛見法見。每人與二十棒。趁出院。趙州",
    "X77n1522_006:0126a13": "云和尚棒。教誰喫。願云。具道王老師。過在什麼處。州",
    "X77n1522_006:0126a14": "禮拜而出。願一日遊莊莊主預備禮相待。願問莊主",
    "X77n1522_006:0126a15": "曰。爭知老僧來排辨如此。主云昨夜土地見報願云。",
    "X77n1522_006:0126a16": "王老師修行無力。被鬼神&#x89B0;破。僧便問。和尚既是善",
    "X77n1522_006:0126a17": "知識。為什麼&#x5374;被鬼神&#x89B0;破。答云土地前。更下一分",
    "X77n1522_006:0126a18": "飯著。[0126a18] 有時云。江西馬大師。說即心即佛。王老師道不",
    "X77n1522_006:0126a19": "是心不是佛不是物。恁麼道。還有過麼。趙州出禮拜。",
    "X77n1522_006:0126a20": "時有一僧隨問。州上座禮拜。意作麼生。州云。汝&#x5374;問",
    "X77n1522_006:0126a21": "取和尚。僧問願適來諗上座禮拜。意作麼生。答云他",
    "X77n1522_006:0126a22": "&#x5374;領得老僧意。一日捧&#x9262;上堂。黃檗先居第一座不",
    "X77n1522_006:0126a23": "起。願問曰。長老是什麼年中行道。檗云。空王佛時。願",
    "X77n1522_006:0126a24": "云猶是王老師兒孫在。下去。一日問黃檗云。黃金為",
    "X77n1522_006:0126b01": "墻&#x58CD;。白銀為壁落。此是何人居處。檗云。是聖人居處。",
    "X77n1522_006:0126b02": "云更有一人。居何國土。檗叉手立云。道不得。何不問",
    "X77n1522_006:0126b03": "王老師。檗&#x5374;理願前話而問。答云可惜許。又問黃檗",
    "X77n1522_006:0126b04": "定慧等學如何。檗云。十二時中。不依倚一物好。云莫",
    "X77n1522_006:0126b05": "是長老見處麼。檗云不敢。云漿水價且置。草鞋錢教",
    "X77n1522_006:0126b06": "阿誰還。一日遇兩堂首座爭&#x732B;兒。願提起&#x732B;兒。問眾",
    "X77n1522_006:0126b07": "曰。道得即救取&#x732B;兒。道不得即斬&#x5374;也。眾無對。即斬",
    "X77n1522_006:0126b08": "之。趙州自外歸。願舉似前話。州乃脫履安頭上而出。",
    "X77n1522_006:0126b09": "願曰汝適來若在。即救得&#x732B;兒。陸&#x4E98;大夫問云。弟子",
    "X77n1522_006:0126b10": "從六合來。彼中還更有身否。答云分明記取。舉似作",
    "X77n1522_006:0126b11": "家。陸異日又謂曰。弟子亦薄會佛法。願問。大夫十二",
    "X77n1522_006:0126b12": "時作麼生。陸云。寸絲不掛。願云猶是階下漢。陸一日",
    "X77n1522_006:0126b13": "向願道。肇法師甚奇&#x6060;。解道萬法同根。是非一體。願",
    "X77n1522_006:0126b14": "指庭前牡丹花云。時入見此一株花。是夢相似。[0126b14] 示眾",
    "X77n1522_006:0126b15": "云。王老師賣身。阿誰要買。一僧出云。某甲買。云不作",
    "X77n1522_006:0126b16": "貴。價不作賤價。汝作麼生買。僧無對。後來臥龍代云。",
    "X77n1522_006:0126b17": "屬某甲了也。一日與歸宗麻谷約同。參禮南陽國師。",
    "X77n1522_006:0126b18": "及行。乃於路上。畫一圓相云。道得即去。歸宗坐圓相",
    "X77n1522_006:0126b19": "中。麻谷作女人拜。願云恁麼即不須去也。歸宗云。是",
    "X77n1522_006:0126b20": "何心行。願乃相喚而回。大和初宣使陸公護軍劉公",
    "X77n1522_006:0126b21": "北面申禮。迎請下山。[0126b21] 八年甲寅十月二十一日示疾。",
    "X77n1522_006:0126b22": "俄有白虹貫後&#x5CEF;。巨石自壓。聲聞數十里。虎繞林木",
    "X77n1522_006:0126b23": "晝號。識者憂之。十二月二十五日旦。忽戒門人曰。星",
    "X77n1522_006:0126b24": "翳燈幻久矣。勿謂吾有去來也。奄爾而逝。春秋八十",
    "X77n1522_006:0126c01": "七夏。臘五十八。弟子契元文暢等。凡九百人。皆布衣",
    "X77n1522_006:0126c02": "墨巾。執心喪禮。奔赴會葬者。相繼於路。哀號之聲震",
    "X77n1522_006:0126c03": "林谷。越明年乙卯。乃克奉全身於靈塔。膳部員外郎",
    "X77n1522_006:0126c04": "史&#x8218;脩撰劉軻撰文勒&#x7891;。追頌德美。",
    "X77n1522_006:0126c05": "唐智藏[0126c05] 姓黃氏。豫章上高人。父為州掾。尤嗜出世學。",
    "X77n1522_006:0126c06": "&#x751E;&#x643A;藏入報國寺。聽供奉皓月講涅槃。輒能微解經",
    "X77n1522_006:0126c07": "意。即辭父母。從開元寺宗法師薙染。時年纔十三。久",
    "X77n1522_006:0126c08": "之謁大寂禪師。證寤宗要。建中元年。至長安元顥盧",
    "X77n1522_006:0126c09": "公素尊事之。舉奏入內供養。詔住華嚴寺。於是四方",
    "X77n1522_006:0126c10": "參請之侶。&#x98B7;馳雲凝。其利益於天下。有不可以語言",
    "X77n1522_006:0126c11": "盡者。大和九年。終於寺而塔焉。",
    "X77n1522_006:0126c12": "唐圓智[0126c12] 姓張氏。豫章海昏人。幼事涅槃和尚獲薙落。",
    "X77n1522_006:0126c13": "建受具。即扣禪門。後佩記&#x8382;於藥山之室。[0126c13] 藥一日問。",
    "X77n1522_006:0126c14": "子何處去來。智云。遊山來。藥云不離此室。速道將來。",
    "X77n1522_006:0126c15": "智云。山上烏兒白似雪。澗底遊魚忙不徹。[0126c15] 智與雲巖",
    "X77n1522_006:0126c16": "侍立次。藥云。智不到處。切忌道著道著則頭角生。智",
    "X77n1522_006:0126c17": "頭陀怎麼生。智便出去。雲巖問藥山。智師兄為什麼",
    "X77n1522_006:0126c18": "不祗對和尚。藥云。我今日。背痛。是他&#x5374;會汝去問取。",
    "X77n1522_006:0126c19": "巖問智。智云。汝去問取和尚。巖遷化時。遣人送書到。",
    "X77n1522_006:0126c20": "智&#x89A7;之云。雲巖不知有。悔當時不向伊道。雖然如是",
    "X77n1522_006:0126c21": "要且不違藥山之子。[0126c21] 臥次椑樹問云。作什麼答云。蓋",
    "X77n1522_006:0126c22": "覆。椑云。臥是坐是。答云。不在兩頭。椑云。爭奈蓋覆。答",
    "X77n1522_006:0126c23": "云。莫亂道。智見椑樹坐次云。作什麼椑云和南。答云。",
    "X77n1522_006:0126c24": "隔闊來多少時。椑云恰是。乃拂袖出。因溈山問雲巖",
    "X77n1522_006:0127a01": "菩提以何為座。巖云。以無為為座。巖&#x5374;問溈山。山云。",
    "X77n1522_006:0127a02": "以諸法空為座。溈山又問智。智云坐也。聽伊坐。臥也",
    "X77n1522_006:0127a03": "聽伊臥。有一人不坐不臥。速道速道。溈山問。智什麼",
    "X77n1522_006:0127a04": "處去來答云看病來溈云。有幾人病答云有病底。有",
    "X77n1522_006:0127a05": "不病底。溈云不病底。莫是智頭陀否。答云。病與不病",
    "X77n1522_006:0127a06": "總不于他事。一日到五&#x5CEF;。五&#x5CEF;問。還識藥山老宿否。",
    "X77n1522_006:0127a07": "答云不識。&#x5CEF;云為什麼不識。答云不識不識。僧問如",
    "X77n1522_006:0127a08": "何是和尚家風。智下禪&#x7240;作女人拜云。謝子遠來。都",
    "X77n1522_006:0127a09": "無祗待。僧問如何是祖師西來。 答云。東土不曾逢。",
    "X77n1522_006:0127a10": "石霜問。百年後。有人問極則事。作麼生向他道。智喚",
    "X77n1522_006:0127a11": "沙彌。沙彌應諾。智云添&#x5374;淨缾水著良久&#x5374;問石霜。",
    "X77n1522_006:0127a12": "適來問什麼霜再舉智便起去。太和九年乙卯九月。",
    "X77n1522_006:0127a13": "示疾。僧眾慰問其苦。智曰有償無受。汝知之乎。眾皆",
    "X77n1522_006:0127a14": "愁然。十一日謂眾曰。吾今西邁。理無東移。言訖告寂。",
    "X77n1522_006:0127a15": "壽六十有七。闍維獲靈骨數片。金色玉聲。瘞于石霜",
    "X77n1522_006:0127a16": "山之陽。諡脩一大師塔號寶相。",
    "X77n1522_006:0127a17": "唐法融[0127a17] 姓嚴氏。閬中入。童&#x7A49;時。父使秉筆習書。即畫",
    "X77n1522_006:0127a18": "佛像頗肖。年甫十三。見沙門輒持經卷問義。竟去事",
    "X77n1522_006:0127a19": "長樂寺慧休法師。為弟子。登具後。誦南山律鈔。及遊",
    "X77n1522_006:0127a20": "方見普寂禪師於嵩嶽。密付心印。遂戾止戈陽福寧",
    "X77n1522_006:0127a21": "寺。四方學者。從之如歸市。大和九年。示寂春秋八十",
    "X77n1522_006:0127a22": "九。",
    "X77n1522_006:0127a23": "唐法常[0127a23] 出襄陽之鄭氏。幼於荊之玉泉寺入道。弱冠",
    "X77n1522_006:0127a24": "登具品於龍興寺。貌清峻。資稟剛敏。衲衣綴&#x9262;。冷然",
    "X77n1522_006:0127b01": "世表。性慕禪悅。時大寂方王化鍾陵。乃趨其座下。而",
    "X77n1522_006:0127b02": "問曰。如何是佛。寂曰。即心是佛。因有省。貞元間。自天",
    "X77n1522_006:0127b03": "台之四明。得漢南昌尉梅子真舊隱。而居焉。地深僻。",
    "X77n1522_006:0127b04": "衣食無所從致。乃啖松花。以充饑。製荷葉以被&#x8EC6;。徙",
    "X77n1522_006:0127b05": "其菴重崦中。以避世人相接之跡。初鹽官安禪師亦",
    "X77n1522_006:0127b06": "以大寂之道。提唱海上。僧有自其會中。入山求主杖",
    "X77n1522_006:0127b07": "者。見之遂以聞大寂。大寂令僧問云。和尚見馬大師",
    "X77n1522_006:0127b08": "得箇什麼。便住此山。常答以馬大師向我道。即心是",
    "X77n1522_006:0127b09": "佛。我便向者裏住。僧云。馬大師近日佛法又別。常云",
    "X77n1522_006:0127b10": "作麼生別。僧云。又道非心非佛。常云者老漢惑亂人。",
    "X77n1522_006:0127b11": "未有了日在。任你非心非佛。我只管即心即佛。僧回",
    "X77n1522_006:0127b12": "似馬師。馬師召大眾云。梅子熟也。於是龐居士遂造",
    "X77n1522_006:0127b13": "大梅問云。久嚮大梅未審梅子熟也。未。答云熟了也。",
    "X77n1522_006:0127b14": "只是無汝下口處。士以口作嚼勢云。百雜碎。常伸手",
    "X77n1522_006:0127b15": "云。還我核子來。自此學者漸臻。道譽彌著。示眾云。汝",
    "X77n1522_006:0127b16": "等諸人各自回心達本。莫逐其末。但得其本。其末自",
    "X77n1522_006:0127b17": "至。若欲識本。惟了自心。此心元是世出世間法之根",
    "X77n1522_006:0127b18": "本。故心生種種法生。心滅種種法滅。本自如如。萬法",
    "X77n1522_006:0127b19": "亦爾。僧問。如何是佛法大意。答云蒲花柳絮竹鍼麻",
    "X77n1522_006:0127b20": "線。夾山與定山同行言話次。定山雲生死中無佛。即",
    "X77n1522_006:0127b21": "無生死。夾山云。生死中有佛。即不迷生死。二人上山",
    "X77n1522_006:0127b22": "參禮。便舉問常。未審二者見處。孰親孰&#x758E;。常云且去",
    "X77n1522_006:0127b23": "明日來。夾山明日再問。常云親者不問。問者不親。一",
    "X77n1522_006:0127b24": "日忽謂其徒云。來莫可遏。往莫可追。從容間。聞鼯鼠",
    "X77n1522_006:0127c01": "聲乃云。即此物非他物。汝等諸人。善護持之。言訖而",
    "X77n1522_006:0127c02": "逝。壽齡。八十八。臘六十九。闍維獲舍利無數。以葬而",
    "X77n1522_006:0127c03": "塔其上。&#x7891;則進士江積文也。"
}