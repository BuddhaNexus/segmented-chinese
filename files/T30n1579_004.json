{
    "T30n1579_004:0294b08": "瑜伽師地論卷第四",
    "T30n1579_004:0294b10": "彌勒菩薩說",
    "T30n1579_004:0294b11": "三藏法師玄奘奉 詔譯",
    "T30n1579_004:0294b12": "本地分中有尋有伺等三地之一",
    "T30n1579_004:0294b13": "[0294b13] 已說意地。云何有尋有伺地。云何無尋唯伺",
    "T30n1579_004:0294b14": "地。云何無尋無伺地。總嗢&#x62D5;南曰。",
    "T30n1579_004:0294b15": " 界相如理不如理  雜染等起最為後",
    "T30n1579_004:0294b16": "[0294b16] 如是三地。略以五門施設建立。一界施設",
    "T30n1579_004:0294b17": "建立。二相施設建立。三如理作意施設建立。",
    "T30n1579_004:0294b18": "四不如理作意施設建立。五雜染等起施設",
    "T30n1579_004:0294b19": "建立。[0294b19] 云何界施設建立。別嗢&#x62D5;南曰。",
    "T30n1579_004:0294b20": " 數處量壽受用生  自體因緣果分別",
    "T30n1579_004:0294b21": "[0294b21] 當知界建立由八種相。一數建立。二處建",
    "T30n1579_004:0294b22": "立。三有情量建立。四有情壽建立。五有情受",
    "T30n1579_004:0294b23": "用建立。六生建立。七自體建立。八因緣果建",
    "T30n1579_004:0294b24": "立。[0294b24] 云何數建立。略有三界。謂欲界色界無色",
    "T30n1579_004:0294b25": "界。如是三種名墮攝界。非墮攝界者。謂方",
    "T30n1579_004:0294b26": "便。并薩迦耶。滅及無戲論。無漏界。此中欲界",
    "T30n1579_004:0294b27": "及色界初靜慮。除靜慮中間若定若生。名有",
    "T30n1579_004:0294b28": "尋有伺地。即靜慮中間若定若生。名無尋唯",
    "T30n1579_004:0294b29": "伺地隨一有情由修此故。得為大梵。從第",
    "T30n1579_004:0294c01": "二靜慮。餘有色界及無色界。全名無尋無伺",
    "T30n1579_004:0294c02": "地。此中由離尋伺欲道理。故說名無尋無",
    "T30n1579_004:0294c03": "伺地。不由不現行故。所以者何。未離欲界",
    "T30n1579_004:0294c04": "欲者。由教導作意差別故。於一時間亦有",
    "T30n1579_004:0294c05": "無尋無伺意現行。已離尋伺欲者。亦有尋",
    "T30n1579_004:0294c06": "伺現行。如出彼定及生彼者。若無漏界有",
    "T30n1579_004:0294c07": "為定所攝初靜慮。亦名有尋有伺地。依尋伺",
    "T30n1579_004:0294c08": "處法。緣真如為境入此定故。不由分別",
    "T30n1579_004:0294c09": "現行故。餘如前說。[0294c09] 處所建立者。於欲界中",
    "T30n1579_004:0294c10": "有三十六處。謂八大那落迦。何等為八。一",
    "T30n1579_004:0294c11": "等活。二黑繩。三眾合。四號叫。五大號叫。六",
    "T30n1579_004:0294c12": "燒熱。七極燒熱。八無間。此諸大那落迦處。廣",
    "T30n1579_004:0294c13": "十千踰繕那。此外復有八寒那落迦處。何等",
    "T30n1579_004:0294c14": "為八。一皰那落迦。二皰裂那落迦。三喝哳",
    "T30n1579_004:0294c15": "詀那落迦。四郝郝凡那落迦。五虎虎凡那落",
    "T30n1579_004:0294c16": "迦。六青蓮那落迦。七紅蓮那落迦。八大紅蓮",
    "T30n1579_004:0294c17": "那落迦。從此下三萬二千踰繕那。至等活那",
    "T30n1579_004:0294c18": "落迦。從此復隔四千踰繕那。有餘那落迦。",
    "T30n1579_004:0294c19": "如等活大那落迦處。初寒那落迦處亦爾。",
    "T30n1579_004:0294c20": "從此復隔二千踰繕那。有餘那落迦應知。",
    "T30n1579_004:0294c21": "又有餓鬼處所。又有非天處所。傍生即與",
    "T30n1579_004:0294c22": "人天同處。故不別建立。復有四大洲如前",
    "T30n1579_004:0294c23": "說。復有八中洲。又欲界天有六處。一四大",
    "T30n1579_004:0294c24": "王眾天。二三十三天。三時分天。四知足天。五",
    "T30n1579_004:0294c25": "樂化天。六他化自在天。復有摩羅天宮。即他",
    "T30n1579_004:0294c26": "化自在天攝。然處所高勝。復有獨一那落迦",
    "T30n1579_004:0294c27": "近邊那落迦。即大那落迦及寒那落迦。以近",
    "T30n1579_004:0294c28": "邊故不別立處。又於人中亦有一分獨一",
    "T30n1579_004:0294c29": "那落迦可得。如尊者取菉豆子說。我見諸",
    "T30n1579_004:0295a01": "有情。燒然。極燒然。遍極燒然總一燒然。聚",
    "T30n1579_004:0295a02": "如是等三十六處。總名欲界。",
    "T30n1579_004:0295a03": "[0295a03] 復次色界有十八處。謂梵眾天梵前益天大",
    "T30n1579_004:0295a04": "梵天。此三由軟中上品。熏修初靜慮故。少",
    "T30n1579_004:0295a05": "光天無量光天極淨光天。此三由軟中上品。",
    "T30n1579_004:0295a06": "熏修第二靜慮故。少淨天無量淨天遍淨天。",
    "T30n1579_004:0295a07": "此三由軟中上品。熏修第三靜慮故。無雲",
    "T30n1579_004:0295a08": "天福生天廣果天。此三由軟中上品。熏修第",
    "T30n1579_004:0295a09": "四靜慮故。無想天即廣果攝無別處所。復",
    "T30n1579_004:0295a10": "有諸聖住止不共五淨宮地。謂無煩無熱善",
    "T30n1579_004:0295a11": "現善見。及色究竟由軟中上。上勝上極品。雜",
    "T30n1579_004:0295a12": "熏修第四靜慮故復有超過淨宮大自在",
    "T30n1579_004:0295a13": "住處。有十地菩薩。由極熏修第十地故得",
    "T30n1579_004:0295a14": "生其中。",
    "T30n1579_004:0295a15": "[0295a15] 復次無色界有四處所或無處所。有情量建",
    "T30n1579_004:0295a16": "立者。謂贍部洲人身量不定。或時高大或時",
    "T30n1579_004:0295a17": "卑小。然隨自肘三肘半量。東毘提訶身量決",
    "T30n1579_004:0295a18": "定。亦隨自肘三肘半量。身又高大。如東毘",
    "T30n1579_004:0295a19": "提訶。如是西瞿陀尼北拘盧洲身量亦爾。轉",
    "T30n1579_004:0295a20": "復高大。四大王眾天身量。如拘盧舍四分之",
    "T30n1579_004:0295a21": "一。三十三天身量復增一足。帝釋身量半拘",
    "T30n1579_004:0295a22": "盧舍。時分天身量亦半拘盧舍。此上一切如",
    "T30n1579_004:0295a23": "欲界天身量。當知漸漸各增一足。梵眾天身",
    "T30n1579_004:0295a24": "量半踰繕那。梵前益天身量一踰繕那。大梵",
    "T30n1579_004:0295a25": "天身量一踰繕那半。少光天身量二踰繕那。",
    "T30n1579_004:0295a26": "此上一切餘天身量各漸倍增。除無雲天。應",
    "T30n1579_004:0295a27": "知彼天減三踰繕那。又大那落迦身量不定。",
    "T30n1579_004:0295a28": "若作及增長極重惡不善業者。彼感身形",
    "T30n1579_004:0295a29": "其量廣大。餘則不爾。如大那落迦。如是寒",
    "T30n1579_004:0295b01": "那落迦獨一那落迦近邊那落迦傍生餓鬼亦",
    "T30n1579_004:0295b02": "爾諸非天身量大小如三十三天。當知無色",
    "T30n1579_004:0295b03": "界無有色故無有身量。[0295b03] 壽建立者。謂贍部",
    "T30n1579_004:0295b04": "洲人。壽量不定。彼人以三十日夜為一月。",
    "T30n1579_004:0295b05": "十二月為一歲。或於一時壽無量歲。或於",
    "T30n1579_004:0295b06": "一時壽八萬歲。或於一時壽量漸減乃至十",
    "T30n1579_004:0295b07": "歲。東毘提訶人壽量決定二百五十歲。西瞿",
    "T30n1579_004:0295b08": "陀尼人壽量決定五百歲。北拘盧洲人壽量",
    "T30n1579_004:0295b09": "決定千歲。又人間五十歲是四大王眾天一日",
    "T30n1579_004:0295b10": "一夜。以此日夜三十日夜為一月。十二月",
    "T30n1579_004:0295b11": "為一歲。彼諸天眾壽量五百歲。人間百歲是",
    "T30n1579_004:0295b12": "三十三天一日一夜。以此日夜如前說。彼",
    "T30n1579_004:0295b13": "諸天眾壽量千歲。如是所餘乃至他化自在",
    "T30n1579_004:0295b14": "天日夜及壽量。各增前一倍。又四大王眾天",
    "T30n1579_004:0295b15": "滿足壽量。是等活大那落迦一日一夜。即以",
    "T30n1579_004:0295b16": "此三十日夜為一月。十二月為一歲。彼大",
    "T30n1579_004:0295b17": "那落迦壽五百歲。以四大王眾天壽量。成等",
    "T30n1579_004:0295b18": "活大那落迦壽量。如是以三十三天壽量。",
    "T30n1579_004:0295b19": "成黑繩大那落迦壽量。以時分天壽量。成",
    "T30n1579_004:0295b20": "眾合大那落迦壽量。以知足天壽量。成號",
    "T30n1579_004:0295b21": "叫大那落迦壽量。以樂化天壽量。成大號叫",
    "T30n1579_004:0295b22": "大那落迦壽量。以他化自在天壽量。成燒",
    "T30n1579_004:0295b23": "熱大那落迦壽量。應知亦爾。極燒熱大那",
    "T30n1579_004:0295b24": "落迦有情壽半中劫。無間大那落迦有情壽",
    "T30n1579_004:0295b25": "一中劫。非天壽量如三十三天。傍生餓鬼壽",
    "T30n1579_004:0295b26": "量不定。又寒那落迦於大那落迦。次第相望",
    "T30n1579_004:0295b27": "壽量近半。應知又近邊那落迦獨一那落迦",
    "T30n1579_004:0295b28": "受生有情壽量不定。梵眾天壽二十中劫一",
    "T30n1579_004:0295b29": "劫。梵前益天壽四十中劫一劫。大梵天壽六",
    "T30n1579_004:0295c01": "十中劫一劫。少光天壽八十中劫二劫。自此",
    "T30n1579_004:0295c02": "以上餘色界天壽量相望各漸倍增。唯除無",
    "T30n1579_004:0295c03": "雲。當知彼天壽減三劫。空無邊處壽二萬",
    "T30n1579_004:0295c04": "劫。識無邊處壽四萬劫。無所有處壽六萬劫。",
    "T30n1579_004:0295c05": "非想非非想處壽八萬劫。除北拘盧洲。餘一",
    "T30n1579_004:0295c06": "切處悉有中夭。又人鬼傍生趣有餘滓身。",
    "T30n1579_004:0295c07": "天及那落迦。與識俱沒無餘滓身。",
    "T30n1579_004:0295c08": "[0295c08] 受用建立者。略有三種。謂受用苦樂受用飲",
    "T30n1579_004:0295c09": "食。受用婬欲。[0295c09] 受用苦樂者。謂那落迦有情多",
    "T30n1579_004:0295c10": "分受用極治罰苦。傍生有情多分受用相食",
    "T30n1579_004:0295c11": "噉苦。餓鬼有情多分受用極飢渴苦。人趣有",
    "T30n1579_004:0295c12": "情多分受用匱乏追求種種之苦。天趣有情",
    "T30n1579_004:0295c13": "多分受用衰惱墜沒之苦。又於等活大那落",
    "T30n1579_004:0295c14": "迦中。多受如是極治罰苦。謂彼有情多共聚",
    "T30n1579_004:0295c15": "集業增上生。種種苦具次第而起。更相殘害",
    "T30n1579_004:0295c16": "悶絕躄地。次虛空中有大聲發。唱如是言。",
    "T30n1579_004:0295c17": "此諸有情可還等活可還等活。次彼有情欻",
    "T30n1579_004:0295c18": "然復起。復由如前所說苦具。更相殘害。由",
    "T30n1579_004:0295c19": "此因緣長時受苦。乃至先世所造一切惡不",
    "T30n1579_004:0295c20": "善業未盡未出故。此那落迦名為等活。又",
    "T30n1579_004:0295c21": "於黑繩大那落迦中。多受如是治罰重苦。謂",
    "T30n1579_004:0295c22": "彼有情多分為彼所攝。獄卒以黑繩拼",
    "T30n1579_004:0295c23": "之。或為四方或為八方。或為種種圖&#x7575;文",
    "T30n1579_004:0295c24": "像。彼既拼已。隨其處所若鑿若斲若斫若",
    "T30n1579_004:0295c25": "剜。由如是等種種因緣。長時受苦。乃至先",
    "T30n1579_004:0295c26": "世所造一切惡不善業未盡未出故。此那落",
    "T30n1579_004:0295c27": "迦名為黑繩。又於眾合大那落迦中。多受",
    "T30n1579_004:0295c28": "如是治罰重苦。謂彼有情或時展轉聚集和",
    "T30n1579_004:0295c29": "合。爾時便有彼攝獄卒。驅逼令入兩鐵羺",
    "T30n1579_004:0296a01": "頭大山之間。彼既入已兩山迫之。既被迫已",
    "T30n1579_004:0296a02": "一切門中血便流注。如兩鐵羺頭如是。兩",
    "T30n1579_004:0296a03": "鐵羝頭。兩鐵馬頭。兩鐵象頭。兩鐵師子頭。兩",
    "T30n1579_004:0296a04": "鐵虎頭亦爾。復令和合置大鐵槽中。便即",
    "T30n1579_004:0296a05": "壓之如壓甘蔗。既被壓已血便流注。復和",
    "T30n1579_004:0296a06": "合已有大鐵山從上而墮。令彼有情躄在",
    "T30n1579_004:0296a07": "鐵地。若斫若刺或擣或裂。既被斫刺及擣裂",
    "T30n1579_004:0296a08": "已。血便流注。由此因緣長時受苦。乃至先",
    "T30n1579_004:0296a09": "世所作一切惡不善業未盡未出故。此那落",
    "T30n1579_004:0296a10": "迦名為眾合。又於號叫大那落迦中。多受",
    "T30n1579_004:0296a11": "如是治罰重苦。謂彼有情尋求舍宅。便入大",
    "T30n1579_004:0296a12": "鐵室中彼纔入已即便火起。由此燒然。若極",
    "T30n1579_004:0296a13": "燒然遍極燒然。既被燒已苦痛逼切發聲號",
    "T30n1579_004:0296a14": "叫。由此因緣長時受苦。乃至先世所造一",
    "T30n1579_004:0296a15": "切惡不善業未盡未出故。此那落迦名為號",
    "T30n1579_004:0296a16": "叫。又於大號叫大那落迦中。所受苦惱與",
    "T30n1579_004:0296a17": "此差別。謂彼室宅其如胎藏故此那落迦",
    "T30n1579_004:0296a18": "名大號叫。又於燒熱大那落迦中。多受如",
    "T30n1579_004:0296a19": "是治罰重苦。謂彼所攝獄卒以諸有情。置",
    "T30n1579_004:0296a20": "無量踰繕那熱極熱遍極燒然大鐵鏊上。左",
    "T30n1579_004:0296a21": "右轉之表裏燒&#x717F;。又如炙魚。以大鐵丳從",
    "T30n1579_004:0296a22": "下貫之徹頂而出。反覆炙之。令彼有情諸",
    "T30n1579_004:0296a23": "根毛孔及以口中悉皆焰起。復以有情。置熱",
    "T30n1579_004:0296a24": "極熱遍極燒然大鐵地上。或仰或覆以熱極",
    "T30n1579_004:0296a25": "熱遍極燒然大鐵椎棒。或打或築遍打遍築。",
    "T30n1579_004:0296a26": "令如肉摶。由此因緣長時受苦。乃至先世",
    "T30n1579_004:0296a27": "所造一切惡不善業未盡未出故。此那落迦",
    "T30n1579_004:0296a28": "名為燒熱。又於極燒熱大那落迦中。所受",
    "T30n1579_004:0296a29": "苦惱與此差別。謂以三支大熱鐵丳從下",
    "T30n1579_004:0296b01": "貫之。徹其兩膊及頂而出。由此因緣。眼",
    "T30n1579_004:0296b02": "耳鼻口及諸毛孔猛焰流出。又以熱極熱遍",
    "T30n1579_004:0296b03": "極燒然大銅鐵鍱。遍裹其身。又復倒擲置",
    "T30n1579_004:0296b04": "熱極熱遍極燒然彌滿灰水大鐵鑊中。而煎",
    "T30n1579_004:0296b05": "煮之。其湯涌沸令此有情隨湯飄轉或出或",
    "T30n1579_004:0296b06": "沒令其血肉及以皮脈悉皆銷爛。唯骨瑣",
    "T30n1579_004:0296b07": "在。尋復漉之置鐵地上。令其皮肉及以血",
    "T30n1579_004:0296b08": "脈復生如故。還置鑊中。餘如燒熱大那落",
    "T30n1579_004:0296b09": "迦說。由此因緣長時受苦。乃至先世所造",
    "T30n1579_004:0296b10": "一切惡不善業未盡未出故。此那落迦名極",
    "T30n1579_004:0296b11": "燒熱。又於無間大那落迦中。彼諸有情恒",
    "T30n1579_004:0296b12": "受如是極治罰苦。謂從東方多百踰繕那燒",
    "T30n1579_004:0296b13": "熱極燒熱遍極燒然大鐵地上。有猛熾火騰",
    "T30n1579_004:0296b14": "焰而來。刺彼有情穿皮入肉斷筋破骨復",
    "T30n1579_004:0296b15": "徹其髓。燒如脂燭。如是舉身皆成猛焰。如",
    "T30n1579_004:0296b16": "從東方。南西北方亦復如是。由此因緣。彼",
    "T30n1579_004:0296b17": "諸有情與猛焰和雜。唯見火聚從四方來。",
    "T30n1579_004:0296b18": "火焰和雜無有間隙。所受苦痛亦無間隙。",
    "T30n1579_004:0296b19": "唯聞苦逼號叫之聲。知有眾生。又以鐵箕。",
    "T30n1579_004:0296b20": "盛滿燒然極燒然遍極燒然猛焰鐵炭。而簸",
    "T30n1579_004:0296b21": "剪之。復置熱鐵地上。令登大熱鐵山。上而",
    "T30n1579_004:0296b22": "復下下而復上。從其口中拔出其舌。以百",
    "T30n1579_004:0296b23": "鐵釘釘而張之。令無皺&#x8975;如張牛皮。復",
    "T30n1579_004:0296b24": "更仰臥熱鐵地上。以熱燒鐵鉗鉗口令開。",
    "T30n1579_004:0296b25": "以燒然極燒然遍極燒然大熱鐵丸。置其口",
    "T30n1579_004:0296b26": "中。即燒其口及以咽喉徹於府藏。從下",
    "T30n1579_004:0296b27": "而出。又以洋銅而灌其口。燒喉及口徹",
    "T30n1579_004:0296b28": "於府藏。從下流出。所餘苦惱如極熱說。",
    "T30n1579_004:0296b29": "由此因緣長時受苦。乃至先世所造一切",
    "T30n1579_004:0296c01": "惡不善業未盡未出故。此那落迦名為無",
    "T30n1579_004:0296c02": "間。多是造作無間之業來生是中。此但略",
    "T30n1579_004:0296c03": "說&#x9E81;顯苦具。非於如是大那落迦中。所餘",
    "T30n1579_004:0296c04": "種種眾多苦具而不可得又於近邊諸那落",
    "T30n1579_004:0296c05": "迦中。有情之類受用如是治罰重苦。謂彼一",
    "T30n1579_004:0296c06": "切諸大那落迦。皆有四方四岸四門鐵牆圍",
    "T30n1579_004:0296c07": "遶從其四方四門出已。其一一門外有四出",
    "T30n1579_004:0296c08": "園。謂煻煨齊膝。彼諸有情出求舍宅遊行",
    "T30n1579_004:0296c09": "至此。下足之時皮肉及血並即消爛。舉足",
    "T30n1579_004:0296c10": "還生。次此煻煨無間即有死屍糞泥。此諸有",
    "T30n1579_004:0296c11": "情為求舍宅從彼出已。漸漸遊行陷入其",
    "T30n1579_004:0296c12": "中首足俱沒。又屍糞&#x57FF;內多有諸蟲。名孃",
    "T30n1579_004:0296c13": "矩吒。穿皮入肉斷筋破骨取髓而食。次屍",
    "T30n1579_004:0296c14": "糞&#x57FF;無間有利刀劍。仰刃為路。彼諸有情為",
    "T30n1579_004:0296c15": "求舍宅。從彼出已遊行至此。下足之時皮",
    "T30n1579_004:0296c16": "肉筋血悉皆消爛。舉足之時還復如故。次刀",
    "T30n1579_004:0296c17": "劍刃路無間有刃葉林。彼諸有情為求舍宅。",
    "T30n1579_004:0296c18": "從彼出已往趣彼蔭纔坐其下微風遂起",
    "T30n1579_004:0296c19": "刃葉墮落。斫截其身一切支節。便即躄地",
    "T30n1579_004:0296c20": "有黑黧狗。&#x6463;掣脊[胎-ㄙ+口]而噉食之。從此刃",
    "T30n1579_004:0296c21": "葉林無間有鐵設拉末梨林。彼諸有情為",
    "T30n1579_004:0296c22": "求舍宅。便來趣之遂登其上。當登之時",
    "T30n1579_004:0296c23": "一切刺鋒悉迴向下。欲下之時一切刺鋒復",
    "T30n1579_004:0296c24": "迴向上。由此因緣貫刺其身遍諸支節。爾",
    "T30n1579_004:0296c25": "時便有鐵[此/朿]大烏。上彼頭上或上其髆。探",
    "T30n1579_004:0296c26": "啄眼睛而噉食之。從鐵設拉末梨林無間",
    "T30n1579_004:0296c27": "有廣大河沸熱灰水彌滿其中。彼諸有情",
    "T30n1579_004:0296c28": "尋求舍宅。從彼出已來墮此中。猶如以豆",
    "T30n1579_004:0296c29": "置之大鑊。然猛熾火而煎煮之。隨湯騰涌",
    "T30n1579_004:0297a01": "周旋迴復。於河兩岸有諸獄卒。手執杖索",
    "T30n1579_004:0297a02": "及以大網。行列而住。遮彼有情不令得出。",
    "T30n1579_004:0297a03": "或以索&#x7F82;。或以網漉。復置廣大熱鐵地上。",
    "T30n1579_004:0297a04": "仰彼有情而問之言。汝等今者欲何所須。",
    "T30n1579_004:0297a05": "如是答言。我等今者竟無覺知。然為種種",
    "T30n1579_004:0297a06": "飢苦所逼。時彼獄卒即以鐵鉗鉗口令",
    "T30n1579_004:0297a07": "開。便以極熱燒然鐵丸。置其口中。餘如前",
    "T30n1579_004:0297a08": "說。若彼答言。我今唯為渴苦所逼。爾時獄",
    "T30n1579_004:0297a09": "卒。便即洋銅以灌其口。由是因緣長時受",
    "T30n1579_004:0297a10": "苦。乃至先世所造一切能感那落迦惡不",
    "T30n1579_004:0297a11": "善業未盡未出。此中若刀劍刃路。若刃葉",
    "T30n1579_004:0297a12": "林。若鐵設拉末梨林。總之為一故有四園。",
    "T30n1579_004:0297a13": "又於寒那落迦受生有情。多受如是極重",
    "T30n1579_004:0297a14": "寒苦。謂皰那落迦中受生有情。即為彼地極",
    "T30n1579_004:0297a15": "重廣大寒觸所觸。一切身分悉皆卷縮猶如",
    "T30n1579_004:0297a16": "瘡皰。故此那落迦名皰那落迦。皰裂那落迦",
    "T30n1579_004:0297a17": "與此差別。猶如皰潰膿血流出其瘡卷皺。故",
    "T30n1579_004:0297a18": "此那落迦名為皰裂。又喝哳詀。郝郝凡。虎虎",
    "T30n1579_004:0297a19": "凡。此三那落迦由彼有情苦音差別。以立",
    "T30n1579_004:0297a20": "其名。青蓮那落迦中。由彼地極重廣大寒觸",
    "T30n1579_004:0297a21": "所觸。一切身分悉皆青瘀。皮膚破裂或五或",
    "T30n1579_004:0297a22": "六。故此那落迦名曰青蓮。紅蓮那落迦與此",
    "T30n1579_004:0297a23": "差別。過此青已色變紅赤。皮膚分裂或十",
    "T30n1579_004:0297a24": "或多。故此那落迦名曰紅蓮。大紅蓮那落迦",
    "T30n1579_004:0297a25": "與此差別。謂彼身分極大紅赤。皮膚分裂或",
    "T30n1579_004:0297a26": "百或多。故此那落迦。名大紅蓮。又獨一那落",
    "T30n1579_004:0297a27": "迦中受生有情。各於自身自業所感。多受",
    "T30n1579_004:0297a28": "如是種種大苦。如吉祥問採菉豆子經中",
    "T30n1579_004:0297a29": "廣說。故此那落迦名為獨一。",
    "T30n1579_004:0297b01": "[0297b01] 又傍生趣更相殘害如羸弱者為諸強力之",
    "T30n1579_004:0297b02": "所殺害。由此因緣受種種苦。以不自在",
    "T30n1579_004:0297b03": "他所驅馳多被鞭撻。與彼人天為資生具。",
    "T30n1579_004:0297b04": "由此因緣。具受種種極重苦惱。",
    "T30n1579_004:0297b05": "[0297b05] 又餓鬼趣略有三種。一者由外。障礙飲食。",
    "T30n1579_004:0297b06": "二者由內障礙飲食。三者飲食無有障礙。",
    "T30n1579_004:0297b07": "云何由外障礙飲食。謂彼有情由習上品",
    "T30n1579_004:0297b08": "慳故生鬼趣中。常與飢渴相應。皮肉血脈",
    "T30n1579_004:0297b09": "皆悉枯槁猶如火炭。頭髮蓬亂其面黯黑。",
    "T30n1579_004:0297b10": "脣口乾焦常以其舌舐略口面。飢渴慞惶處",
    "T30n1579_004:0297b11": "處馳走。所到泉池為餘有情手執刀杖及",
    "T30n1579_004:0297b12": "以&#x7F82;索。行列守護令不得趣。或強趣之。便",
    "T30n1579_004:0297b13": "見其泉變成膿血自不欲飲。如是等鬼。是",
    "T30n1579_004:0297b14": "名由外障礙飲食。云何由內障礙飲食。謂",
    "T30n1579_004:0297b15": "彼有情口或如針。口或如炬。或復頸癭其腹",
    "T30n1579_004:0297b16": "寬大。由此因緣。縱得飲食無他障礙。自然",
    "T30n1579_004:0297b17": "不能若噉若飲。如是等鬼。是名由內障礙",
    "T30n1579_004:0297b18": "飲食。云何飲食無有障礙。謂有餓鬼名猛",
    "T30n1579_004:0297b19": "焰鬘。隨所飲噉皆被燒然。由此因緣。飢渴",
    "T30n1579_004:0297b20": "大苦未&#x751E;暫息。復有餓鬼名食糞穢。或有",
    "T30n1579_004:0297b21": "一分食糞飲溺。或有一分唯能飲噉極可",
    "T30n1579_004:0297b22": "厭惡生熟臭穢。縱得香美而不能食。或有",
    "T30n1579_004:0297b23": "一分自割身肉而噉食之。縱得餘食竟不",
    "T30n1579_004:0297b24": "能噉。如是等鬼。是名飲食無有障礙。",
    "T30n1579_004:0297b25": "[0297b25] 又人趣中受生有情。多受如是匱乏之苦。所",
    "T30n1579_004:0297b26": "謂俱生飢渴匱乏苦。所欲不果匱乏苦。&#x9E81;",
    "T30n1579_004:0297b27": "&#x758E;飲食匱乏苦。逼切追求攝受等匱乏苦。時",
    "T30n1579_004:0297b28": "節變異若寒若熱匱乏苦。無有舍宅覆障所",
    "T30n1579_004:0297b29": "作淋漏匱乏苦。黑闇等障所作事業皆悉休",
    "T30n1579_004:0297c01": "廢匱乏苦。又受變壞老病死苦。由那落迦",
    "T30n1579_004:0297c02": "中謂死為樂。故於彼趣不立為苦。又天趣",
    "T30n1579_004:0297c03": "中無解支節苦。而有死墮苦。如經中說。有",
    "T30n1579_004:0297c04": "諸天子將欲沒時。五相先現。一衣無垢染",
    "T30n1579_004:0297c05": "有垢染現。二鬘舊不萎今乃萎&#x9847;。三兩腋",
    "T30n1579_004:0297c06": "汗流。四身便臭穢。五天及天子不樂本座。",
    "T30n1579_004:0297c07": "時彼天子偃臥林間所有婇女與餘天子",
    "T30n1579_004:0297c08": "共為遊戲。彼既見已由此因緣生大憂苦。",
    "T30n1579_004:0297c09": "復受陵蔑悚慄之苦。所以者何。由有廣",
    "T30n1579_004:0297c10": "大福聚成就及廣大五欲。天子生時所餘薄",
    "T30n1579_004:0297c11": "福諸舊天子見已惶怖。由此因緣受大憂苦。",
    "T30n1579_004:0297c12": "又受斫截破壞驅擯殘害之苦。所以者何。",
    "T30n1579_004:0297c13": "由天與非天共戰諍時天與非天互相違",
    "T30n1579_004:0297c14": "拒。即執四仗。所謂金銀頗胝琉璃。共相戰",
    "T30n1579_004:0297c15": "&#x9B2A;。爾時諸天及與非天。或斷支節或破其",
    "T30n1579_004:0297c16": "身或復致死。若傷身斷節續還如故。若斷",
    "T30n1579_004:0297c17": "其首即便殞沒。天與非天互有他勝。然天",
    "T30n1579_004:0297c18": "多勝力勢強故。然其彼二若為他勝即退入",
    "T30n1579_004:0297c19": "自宮。己之同類竟不慰問。由此因緣便懷",
    "T30n1579_004:0297c20": "憂慼。若天得勝便入非天宮中。為悅其女",
    "T30n1579_004:0297c21": "起此違諍。若非天得勝即入天宮。為求四",
    "T30n1579_004:0297c22": "種蘇陀味故共相戰諍。又諸非天當知天",
    "T30n1579_004:0297c23": "趣所攝。然由意志多懷詐幻諂誑多故。不",
    "T30n1579_004:0297c24": "如諸天為淨法器。由此因緣。有時經中說",
    "T30n1579_004:0297c25": "為別趣。實是天類由不受行諸天法故說",
    "T30n1579_004:0297c26": "為非天。復有強力天子纔一發憤。諸劣天",
    "T30n1579_004:0297c27": "子便被驅擯出其自宮。是故諸天受三種",
    "T30n1579_004:0297c28": "苦。謂死墮苦。陵蔑苦。斫截破壞殘害驅擯",
    "T30n1579_004:0297c29": "苦。又色無色界有情無有如是等苦。由彼有",
    "T30n1579_004:0298a01": "情非苦受器故。然由&#x9E81;重苦故說彼有苦。",
    "T30n1579_004:0298a02": "有煩惱故。有障礙故。於死及住不自在",
    "T30n1579_004:0298a03": "故。[0298a03] 又無漏界中一切&#x9E81;重諸苦永斷。是故唯",
    "T30n1579_004:0298a04": "此是勝義樂。當知所餘一切是苦。又於四種",
    "T30n1579_004:0298a05": "那落迦中無有樂受。如那落迦中。三種餓",
    "T30n1579_004:0298a06": "鬼中亦爾。諸大力鬼傍生人中。有外門所生",
    "T30n1579_004:0298a07": "資具樂可得。然為眾苦之所相雜。又人趣",
    "T30n1579_004:0298a08": "中轉輪王樂最勝微妙。由彼輪王出現世時",
    "T30n1579_004:0298a09": "有成就七寶自然出現故。說彼王具足七",
    "T30n1579_004:0298a10": "寶。何等為七。所謂輪寶象寶馬寶末尼珠寶",
    "T30n1579_004:0298a11": "女寶主藏臣寶主兵臣寶。爾時輪寶等現。其",
    "T30n1579_004:0298a12": "相云何。七寶現相如經廣說。若彼輪王王四",
    "T30n1579_004:0298a13": "洲者。一切小王望風順化。各自白言。某城",
    "T30n1579_004:0298a14": "邑聚落天之所有。唯願大王垂恩教&#x52C5;。我等",
    "T30n1579_004:0298a15": "皆當為天僕隸。爾時輪王便即&#x52C5;令。汝等諸",
    "T30n1579_004:0298a16": "王各於自境以理獎化。當以如法勿以",
    "T30n1579_004:0298a17": "非法。又復汝等於國於家勿行非法行。勿",
    "T30n1579_004:0298a18": "行不平等行。若彼輪王王三洲者。先遣使",
    "T30n1579_004:0298a19": "往然後從化。若彼輪王王二洲者。興師現",
    "T30n1579_004:0298a20": "威後乃從化。若彼輪王王一洲者。便自往",
    "T30n1579_004:0298a21": "彼奮戈揮刃然後從化。",
    "T30n1579_004:0298a22": "[0298a22] 復次諸天受其廣大天之富樂。形色殊妙多",
    "T30n1579_004:0298a23": "諸適悅。於自宮中而得久住。其身內外皆",
    "T30n1579_004:0298a24": "悉清潔無有臭穢。又人身內多有不淨。所",
    "T30n1579_004:0298a25": "謂塵垢筋骨脾腎心肝。彼皆無有。又彼諸天",
    "T30n1579_004:0298a26": "有四種宮殿。所謂金銀頗胝琉璃所成。種",
    "T30n1579_004:0298a27": "種文綵綺飾莊嚴種種臺閣種種樓觀。種種",
    "T30n1579_004:0298a28": "層級種種&#x7A93;牖種種羅網皆可愛樂。種種末",
    "T30n1579_004:0298a29": "尼以為綺鈿。周匝放光共相照曜。復有食",
    "T30n1579_004:0298b01": "樹。從其樹裏出四食味。名曰蘇陀。所謂青",
    "T30n1579_004:0298b02": "黃赤白。復有飲樹。從此流出甘美之飲。復",
    "T30n1579_004:0298b03": "有乘樹。從此出生種種妙乘。所謂車輅輦",
    "T30n1579_004:0298b04": "輿等。復有衣樹。從此出生種種妙衣。其衣",
    "T30n1579_004:0298b05": "細軟妙色鮮潔雜綵間飾。復有莊嚴具樹。從",
    "T30n1579_004:0298b06": "此出生種種微妙莊嚴之具。所謂末尼臂印",
    "T30n1579_004:0298b07": "耳璫環釧。及以手足綺飾之具。如是等類諸",
    "T30n1579_004:0298b08": "莊嚴具。皆以種種妙末尼寶。而間飾之。復",
    "T30n1579_004:0298b09": "有熏香鬘樹。從此出生種種塗香種種熏香",
    "T30n1579_004:0298b10": "種種花鬘。復有大集會樹。最勝微妙。其根深",
    "T30n1579_004:0298b11": "固五十踰繕那。其身高挺百踰繕那。枝條及",
    "T30n1579_004:0298b12": "葉遍覆八十踰繕那。雜花開發。其香順風",
    "T30n1579_004:0298b13": "熏百踰繕那。逆風熏五十踰繕那。於此樹",
    "T30n1579_004:0298b14": "下三十三天。雨四月中以天妙五欲共相娛",
    "T30n1579_004:0298b15": "樂。復有歌笑舞樂之樹。從此出生歌笑舞",
    "T30n1579_004:0298b16": "等種種樂器。又有資具之樹。從此出生種",
    "T30n1579_004:0298b17": "種資具。所謂食飲之具。坐臥之具。如是等類",
    "T30n1579_004:0298b18": "種種資具。又彼諸天欲受用時。隨欲隨業",
    "T30n1579_004:0298b19": "應其所須來現手中。",
    "T30n1579_004:0298b20": "[0298b20] 又諸非天隨其所應。受用種種宮殿富樂應",
    "T30n1579_004:0298b21": "知。又北拘盧洲有如是相樹。名曰如意。彼",
    "T30n1579_004:0298b22": "諸人眾所欲資具。從樹而取不由思惟。隨",
    "T30n1579_004:0298b23": "其所須自然在手。復有&#x79D4;稻不種而穫無",
    "T30n1579_004:0298b24": "有我所。又彼有情竟無繫屬決定勝進。又",
    "T30n1579_004:0298b25": "天帝釋有普勝殿。於諸殿中最為殊勝。仍",
    "T30n1579_004:0298b26": "於其處有百樓觀。一一樓觀有百臺閣。一一",
    "T30n1579_004:0298b27": "臺閣有七房室一一房室有七天女。一一天女",
    "T30n1579_004:0298b28": "有七侍女。又彼諸天所有地界。平正如掌竟",
    "T30n1579_004:0298b29": "無高下。履觸之時便生安樂。下足之時陷便",
    "T30n1579_004:0298c01": "至膝。舉足之時隨足還起。於一切時自然",
    "T30n1579_004:0298c02": "而有曼陀羅華遍布其上。時有微風吹去",
    "T30n1579_004:0298c03": "萎華復引新者。又彼天宮四面各有大街。",
    "T30n1579_004:0298c04": "其形殊妙軌式可觀。清淨端嚴度量齊整。復",
    "T30n1579_004:0298c05": "於四面有四大門。規模宏壯色相希奇。觀",
    "T30n1579_004:0298c06": "之無厭實為殊絕。多有異類妙色藥叉。常",
    "T30n1579_004:0298c07": "所守護。復於四面有四園苑。一名繢車。二",
    "T30n1579_004:0298c08": "名&#x9E81;&#x6F81;。三名和雜。四名喜林。其四園外有",
    "T30n1579_004:0298c09": "四勝地。色相殊妙形狀可觀。端嚴無比。其宮",
    "T30n1579_004:0298c10": "東北隅有天會處。名曰善法。諸天入中思",
    "T30n1579_004:0298c11": "惟稱量觀察妙義。近此園側有如意石。其",
    "T30n1579_004:0298c12": "色黃白形質殊妙。其相可觀嚴麗無比。又",
    "T30n1579_004:0298c13": "彼天身自然光曜。闇相若現乃知晝去夜分",
    "T30n1579_004:0298c14": "方來。便於天妙五欲遊戲之中嬾墮睡眠。",
    "T30n1579_004:0298c15": "異類之鳥不復和鳴。由此等相以表晝夜。",
    "T30n1579_004:0298c16": "又彼諸天眾妙五欲甚可愛樂。唯發喜樂。彼",
    "T30n1579_004:0298c17": "諸天眾恒為放逸之所持行。常聞種種歌舞",
    "T30n1579_004:0298c18": "音樂鼓噪之聲。調戲言笑談謔等聲。常見種",
    "T30n1579_004:0298c19": "種可意之色。常&#x9F45;種種微妙之香。恒&#x751E;種種",
    "T30n1579_004:0298c20": "美好之味。恒觸種種天諸婇女最勝之觸。",
    "T30n1579_004:0298c21": "恒為是樂。牽引其意以度其時。又彼諸天",
    "T30n1579_004:0298c22": "多受如是眾妙欲樂。常無疾病亦無衰老。",
    "T30n1579_004:0298c23": "無飲食等匱乏所作俱生之苦。無如前說",
    "T30n1579_004:0298c24": "於人趣中有餘匱乏之苦。"
}