{
    "T10n0279_068:0365a24": "大方廣佛華嚴經卷第六十八",
    "T10n0279_068:0365a26": "于闐國三藏實叉難陀奉　制譯",
    "T10n0279_068:0365a27": "入法界品第三十九之九",
    "T10n0279_068:0365a28": "爾時，善財童子，大智光明照啟其心，思惟觀",
    "T10n0279_068:0365a29": "察見諸法性，得了知一切言音陀羅尼門，得",
    "T10n0279_068:0365b01": "受持一切法輪陀羅尼門，得與一切眾生作",
    "T10n0279_068:0365b02": "所歸依大悲力，得觀察一切法義理光明門，",
    "T10n0279_068:0365b03": "得充滿法界清淨願，得普照十方一切法智",
    "T10n0279_068:0365b04": "光明，得遍莊嚴一切世界自在力，得普發起",
    "T10n0279_068:0365b05": "一切菩薩業圓滿願。漸次遊行，至險難國寶",
    "T10n0279_068:0365b06": "莊嚴城，處處尋覓婆須蜜多女。城中有人不",
    "T10n0279_068:0365b07": "知此女功德智慧，作如是念：「今此童子，諸根",
    "T10n0279_068:0365b08": "寂靜，智慧明了，不迷不亂，諦視一尋，無有疲",
    "T10n0279_068:0365b09": "懈，無所取著，目視不瞬，心無所動，甚深寬",
    "T10n0279_068:0365b10": "廣，猶如大海；不應於此婆須蜜女，有貪愛心，",
    "T10n0279_068:0365b11": "有顛倒心，生於淨想，生於欲想；不應為此女",
    "T10n0279_068:0365b12": "色所攝。「此童子者，不行魔行，不入魔境，不沒",
    "T10n0279_068:0365b13": "欲泥，不被魔縛，不應作處已能不作，有何等",
    "T10n0279_068:0365b14": "意而求此女？」其中有人先知此女有智慧者，",
    "T10n0279_068:0365b15": "告善財言：「善哉善哉！善男子！汝今乃能推求",
    "T10n0279_068:0365b16": "尋覓婆須蜜女，汝已獲得廣大善利。善男子！",
    "T10n0279_068:0365b17": "汝應決定求佛果位，決定欲為一切眾生作所",
    "T10n0279_068:0365b18": "依怙，決定欲拔一切眾生貪愛毒箭，決定欲",
    "T10n0279_068:0365b19": "破一切眾生於女色中所有淨想。「善男子！婆",
    "T10n0279_068:0365b20": "須蜜女於此城內市鄽之北自宅中住。」時，",
    "T10n0279_068:0365b21": "善財童子聞是語已，歡喜踊躍，往詣其門。見",
    "T10n0279_068:0365b22": "其住宅廣博嚴麗，寶牆、寶樹及以寶塹，一一",
    "T10n0279_068:0365b23": "皆有十重圍遶；其寶塹中，香水盈滿，金沙布",
    "T10n0279_068:0365b24": "地，諸天寶華、優鉢羅華、波頭摩華、拘物頭",
    "T10n0279_068:0365b25": "華、芬陀利華遍覆水上；宮殿、樓閣處處分",
    "T10n0279_068:0365b26": "布，門闥、窓牖相望間列，咸施網鐸，悉置幡",
    "T10n0279_068:0365b27": "幢，無量珍奇以為嚴飾；瑠璃為地，眾寶間",
    "T10n0279_068:0365b28": "錯，燒諸沈水，塗以栴檀，懸眾寶鈴，風動成",
    "T10n0279_068:0365b29": "音，散諸天華遍布其地；種種嚴麗不可稱",
    "T10n0279_068:0365c01": "說，諸珍寶藏其數百千，十大園林以為莊",
    "T10n0279_068:0365c02": "嚴。爾時，善財見此女人，顏貌端嚴，色相圓",
    "T10n0279_068:0365c03": "滿，皮膚金色，目髮紺青，不長不短，不麁不",
    "T10n0279_068:0365c04": "細，欲界人、天無能與比；音聲美妙超諸梵",
    "T10n0279_068:0365c05": "世，一切眾生差別言音，悉皆具足，無不解",
    "T10n0279_068:0365c06": "了；深達字義，善巧談說，得如幻智，入方便",
    "T10n0279_068:0365c07": "門；眾寶瓔珞及諸嚴具莊嚴其身，如意摩尼",
    "T10n0279_068:0365c08": "以為寶冠而冠其首；復有無量眷屬圍遶，皆",
    "T10n0279_068:0365c09": "共善根同一行願，福德大藏具足無盡。時，婆",
    "T10n0279_068:0365c10": "須蜜多女從其身出廣大光明，普照宅中一",
    "T10n0279_068:0365c11": "切宮殿；遇斯光者，身得清涼。爾時，善財前詣",
    "T10n0279_068:0365c12": "其所，頂禮其足，合掌而住，白言：「聖者！我已",
    "T10n0279_068:0365c13": "先發阿耨多羅三藐三菩提心，而未知菩薩",
    "T10n0279_068:0365c14": "云何學菩薩行？云何修菩薩道？我聞聖者善",
    "T10n0279_068:0365c15": "能教誨，願為我說！」彼即告言：「善男子！我得菩",
    "T10n0279_068:0365c16": "薩解脫，名：離貪欲際，隨其欲樂而為現身。若",
    "T10n0279_068:0365c17": "天見我，我為天女，形貌、光明殊勝無比；如是",
    "T10n0279_068:0365c18": "乃至人、非人等而見我者，我即為現人、非人",
    "T10n0279_068:0365c19": "女，隨其樂欲皆令得見。「若有眾生欲意",
    "T10n0279_068:0365c20": "所纏來詣我所，我為說法，彼聞法已，則離貪",
    "T10n0279_068:0365c21": "欲，得菩薩無著境界三昧；若有眾生暫見",
    "T10n0279_068:0365c22": "於我，則離貪欲，得菩薩歡喜三昧；若有眾",
    "T10n0279_068:0365c23": "生暫與我語，則離貪欲，得菩薩無礙音聲三",
    "T10n0279_068:0365c24": "昧；若有眾生暫執我手，則離貪欲，得菩薩遍",
    "T10n0279_068:0365c25": "往一切佛剎三昧；若有眾生暫昇我座，則離",
    "T10n0279_068:0365c26": "貪欲，得菩薩解脫光明三昧；若有眾生暫觀",
    "T10n0279_068:0365c27": "於我，則離貪欲，得菩薩寂靜莊嚴三昧；若有",
    "T10n0279_068:0365c28": "眾生見我頻申，則離貪欲，得菩薩摧伏外",
    "T10n0279_068:0365c29": "道三昧；若有眾生見我目瞬，則離貪欲，得菩",
    "T10n0279_068:0366a01": "薩佛境界光明三昧；若有眾生抱持於我，則",
    "T10n0279_068:0366a02": "離貪欲，得菩薩攝一切眾生恒不捨離三昧；",
    "T10n0279_068:0366a03": "若有眾生咂我脣吻，則離貪欲，得菩薩增長",
    "T10n0279_068:0366a04": "一切眾生福德藏三昧。凡有眾生親近於我，",
    "T10n0279_068:0366a05": "一切皆得住離貪際，入菩薩一切智地現前",
    "T10n0279_068:0366a06": "無礙解脫。」善財白言：「聖者種何善根、修何",
    "T10n0279_068:0366a07": "福業，而得成就如是自在？」答言：「善男子！我念",
    "T10n0279_068:0366a08": "過去，有佛出世，名為：高行；其王都城，名曰：",
    "T10n0279_068:0366a09": "妙門。善男子！彼高行如來哀愍眾生，入於王",
    "T10n0279_068:0366a10": "城蹈彼門閫，其城一切悉皆震動，忽然廣博，",
    "T10n0279_068:0366a11": "眾寶莊嚴，無量光明遞相映徹，種種寶華散",
    "T10n0279_068:0366a12": "布其地，諸天音樂同時俱奏，一切諸天充滿",
    "T10n0279_068:0366a13": "虛空。善男子！我於彼時，為長者妻，名曰：善",
    "T10n0279_068:0366a14": "慧；見佛神力，心生覺悟，則與其夫往詣佛",
    "T10n0279_068:0366a15": "所，以一寶錢而為供養。是時，文殊師利童子",
    "T10n0279_068:0366a16": "為佛侍者，為我說法，令發阿耨多羅三藐三",
    "T10n0279_068:0366a17": "菩提心。「善男子！我唯知此菩薩離貪際解脫。",
    "T10n0279_068:0366a18": "如諸菩薩摩訶薩，成就無邊巧方便智，其藏",
    "T10n0279_068:0366a19": "廣大，境界無比；而我云何能知能說彼功德",
    "T10n0279_068:0366a20": "行？「善男子！於此南方有城，名：善度；中有居",
    "T10n0279_068:0366a21": "士，名：鞞瑟胝羅，彼常供養栴檀座佛塔。汝",
    "T10n0279_068:0366a22": "詣彼問：菩薩云何學菩薩行、修菩薩道？」時，善",
    "T10n0279_068:0366a23": "財童子頂禮其足，遶無量匝，慇懃瞻仰，辭退",
    "T10n0279_068:0366a24": "而去。",
    "T10n0279_068:0366a25": "爾時，善財童子漸次遊行，至善度城，詣居士",
    "T10n0279_068:0366a26": "宅，頂禮其足，合掌而立，白言：「聖者！我已先發",
    "T10n0279_068:0366a27": "阿耨多羅三藐三菩提心，而未知菩薩云何",
    "T10n0279_068:0366a28": "學菩薩行？云何修菩薩道？我聞聖者善能",
    "T10n0279_068:0366a29": "誘誨，願為我說！」居士告言：「善男子！我得菩薩",
    "T10n0279_068:0366b01": "解脫，名：不般涅槃際。善男子！我不生心言：『如",
    "T10n0279_068:0366b02": "是如來已般涅槃，如是如來現般涅槃，如是",
    "T10n0279_068:0366b03": "如來當般涅槃。』我知十方一切世界諸佛如",
    "T10n0279_068:0366b04": "來，畢竟無有般涅槃者，唯除為欲調伏眾生",
    "T10n0279_068:0366b05": "而示現耳。「善男子！我開栴檀座如來塔門時，",
    "T10n0279_068:0366b06": "得三昧，名：佛種無盡。善男子！我念念中入此",
    "T10n0279_068:0366b07": "三昧，念念得知一切無量殊勝之事。」善財白",
    "T10n0279_068:0366b08": "言：「此三昧者，境界云何？」居士答言：「善男子！",
    "T10n0279_068:0366b09": "我入此三昧，隨其次第，見此世界一切諸佛，",
    "T10n0279_068:0366b10": "所謂：迦葉佛、拘那含牟尼佛、拘留孫佛、尸",
    "T10n0279_068:0366b11": "棄佛、毘婆尸佛、提舍佛、弗沙佛、無上勝佛、",
    "T10n0279_068:0366b12": "無上蓮華佛；如是等而為上首，於一念頃，得",
    "T10n0279_068:0366b13": "見百佛，得見千佛，得見百千佛，得見億佛、千",
    "T10n0279_068:0366b14": "億佛、百千億佛、阿庾多億佛、那由他億佛，乃",
    "T10n0279_068:0366b15": "至不可說不可說世界微塵數佛，如是一切，",
    "T10n0279_068:0366b16": "次第皆見。亦見彼佛，初始發心，種諸善根，獲",
    "T10n0279_068:0366b17": "勝神通，成就大願，修行妙行，具波羅蜜，入菩",
    "T10n0279_068:0366b18": "薩地，得清淨忍，摧伏魔軍，成正等覺，國土清",
    "T10n0279_068:0366b19": "淨，眾會圍遶，放大光明，轉妙法輪，神通",
    "T10n0279_068:0366b20": "變現；種種差別，我悉能持，我悉能憶，悉能觀",
    "T10n0279_068:0366b21": "察，分別顯示。未來彌勒佛等一切諸佛，現在",
    "T10n0279_068:0366b22": "毘盧遮那佛等一切諸佛，悉亦如是。如此世",
    "T10n0279_068:0366b23": "界，十方世界所有三世一切諸佛、聲聞、獨",
    "T10n0279_068:0366b24": "覺、諸菩薩眾，悉亦如是。「善男子！我唯得此菩",
    "T10n0279_068:0366b25": "薩所得不般涅槃際解脫。如諸菩薩摩訶薩，",
    "T10n0279_068:0366b26": "以一念智普知三世，一念遍入一切三昧，如",
    "T10n0279_068:0366b27": "來智日恒照其心，於一切法無有分別，了一",
    "T10n0279_068:0366b28": "切佛悉皆平等、如來及我一切眾生等無有",
    "T10n0279_068:0366b29": "二，知一切法自性清淨，無有思慮，無有動轉，",
    "T10n0279_068:0366c01": "而能普入一切世間，離諸分別，住佛法印，悉",
    "T10n0279_068:0366c02": "能開悟法界眾生；而我云何能知能說彼功",
    "T10n0279_068:0366c03": "德行？「善男子！於此南方有山，名：補怛洛迦；",
    "T10n0279_068:0366c04": "彼有菩薩，名：觀自在。汝詣彼問：菩薩云何學",
    "T10n0279_068:0366c05": "菩薩行、修菩薩道？」即說頌言：",
    "T10n0279_068:0366c06": "「海上有山多聖賢，　　眾寶所成極清淨，",
    "T10n0279_068:0366c07": "　華果樹林皆遍滿，　　泉流池沼悉具足。",
    "T10n0279_068:0366c08": "　勇猛丈夫觀自在，　　為利眾生住此山；",
    "T10n0279_068:0366c09": "　汝應往問諸功德，　　彼當示汝大方便。」",
    "T10n0279_068:0366c10": "時，善財童子頂禮其足，遶無量匝已，慇懃瞻",
    "T10n0279_068:0366c11": "仰，辭退而去。",
    "T10n0279_068:0366c12": "爾時，善財童子一心思惟彼居士教，入彼菩",
    "T10n0279_068:0366c13": "薩解脫之藏，得彼菩薩能隨念力，憶彼諸佛",
    "T10n0279_068:0366c14": "出現次第，念彼諸佛相續次第，持彼諸佛名",
    "T10n0279_068:0366c15": "號次第，觀彼諸佛所說妙法，知彼諸佛具足",
    "T10n0279_068:0366c16": "莊嚴，見彼諸佛成正等覺，了彼諸佛不思議",
    "T10n0279_068:0366c17": "業。漸次遊行，至於彼山，處處求覓此大菩薩。",
    "T10n0279_068:0366c18": "見其西面巖谷之中，泉流縈映，樹林蓊欝，",
    "T10n0279_068:0366c19": "香草柔軟，右旋布地。觀自在菩薩於金剛寶",
    "T10n0279_068:0366c20": "石上結跏趺坐，無量菩薩皆坐寶石恭敬",
    "T10n0279_068:0366c21": "圍遶，而為宣說大慈悲法，令其攝受一切眾",
    "T10n0279_068:0366c22": "生。善財見已，歡喜踊躍，合掌諦觀，目不暫",
    "T10n0279_068:0366c23": "瞬，作如是念：「善知識者，則是如來；善知識者，",
    "T10n0279_068:0366c24": "一切法雲；善知識者，諸功德藏；善知識者，難",
    "T10n0279_068:0366c25": "可值遇；善知識者，十力寶因；善知識者，無盡",
    "T10n0279_068:0366c26": "智炬；善知識者，福德根芽；善知識者，一切智",
    "T10n0279_068:0366c27": "門；善知識者，智海導師；善知識者，至一切智",
    "T10n0279_068:0366c28": "助道之具。」便即往詣大菩薩所。爾時，觀自在",
    "T10n0279_068:0366c29": "菩薩遙見善財，告言：「善來！汝發大乘意普攝",
    "T10n0279_068:0367a01": "眾生，起正直心專求佛法，大悲深重救護一",
    "T10n0279_068:0367a02": "切，普賢妙行相續現前，大願深心圓滿清淨，",
    "T10n0279_068:0367a03": "勤求佛法悉能領受，積集善根恒無厭足，順",
    "T10n0279_068:0367a04": "善知識不違其教；從文殊師利功德智慧大",
    "T10n0279_068:0367a05": "海所生，其心成熟，得佛勢力；已獲廣大三昧",
    "T10n0279_068:0367a06": "光明，專意希求甚深妙法，常見諸佛生大",
    "T10n0279_068:0367a07": "歡喜，智慧清淨猶如虛空，既自明了復為他",
    "T10n0279_068:0367a08": "說，安住如來智慧光明。」爾時，善財童子頂禮",
    "T10n0279_068:0367a09": "觀自在菩薩足，遶無數匝，合掌而住，白言：「聖",
    "T10n0279_068:0367a10": "者！我已先發阿耨多羅三藐三菩提心，而未",
    "T10n0279_068:0367a11": "知菩薩云何學菩薩行？云何修菩薩道？我聞",
    "T10n0279_068:0367a12": "聖者善能教誨，願為我說！」菩薩告言：「善哉善",
    "T10n0279_068:0367a13": "哉！善男子！汝已能發阿耨多羅三藐三菩提",
    "T10n0279_068:0367a14": "心。「善男子！我已成就菩薩大悲行解脫門。善",
    "T10n0279_068:0367a15": "男子！我以此菩薩大悲行門，平等教化一切",
    "T10n0279_068:0367a16": "眾生相續不斷。「善男子！我住此大悲行門，常",
    "T10n0279_068:0367a17": "在一切諸如來所，普現一切眾生之前。或以",
    "T10n0279_068:0367a18": "布施，攝取眾生；或以愛語，或以利行，或以",
    "T10n0279_068:0367a19": "同事，攝取眾生；或現色身，攝取眾生；或現",
    "T10n0279_068:0367a20": "種種不思議色淨光明網，攝取眾生；或以音",
    "T10n0279_068:0367a21": "聲，或以威儀，或為說法，或現神變，令其心",
    "T10n0279_068:0367a22": "悟而得成熟；或為化現同類之形，與其共居",
    "T10n0279_068:0367a23": "而成熟之。「善男子！我修行此大悲行門，願常",
    "T10n0279_068:0367a24": "救護一切眾生；願一切眾生，離險道怖，離熱",
    "T10n0279_068:0367a25": "惱怖，離迷惑怖，離繫縛怖，離殺害怖，離貧窮",
    "T10n0279_068:0367a26": "怖，離不活怖，離惡名怖，離於死怖，離大眾",
    "T10n0279_068:0367a27": "怖，離惡趣怖，離黑闇怖，離遷移怖，離愛別",
    "T10n0279_068:0367a28": "怖，離怨會怖，離逼迫身怖，離逼迫心怖，離憂",
    "T10n0279_068:0367a29": "悲怖。復作是願：『願諸眾生，若念於我，若稱我",
    "T10n0279_068:0367b01": "名，若見我身，皆得免離一切怖畏。』善男子！我",
    "T10n0279_068:0367b02": "以此方便，令諸眾生離怖畏已，復教令發阿",
    "T10n0279_068:0367b03": "耨多羅三藐三菩提心永不退轉。「善男子！我",
    "T10n0279_068:0367b04": "唯得此菩薩大悲行門。如諸菩薩摩訶薩，已",
    "T10n0279_068:0367b05": "淨普賢一切願，已住普賢一切行，常行一切",
    "T10n0279_068:0367b06": "諸善法，常入一切諸三昧，常住一切無邊劫，",
    "T10n0279_068:0367b07": "常知一切三世法，常詣一切無邊剎，常息一",
    "T10n0279_068:0367b08": "切眾生惡，常長一切眾生善，常絕眾生生死",
    "T10n0279_068:0367b09": "流；而我云何能知能說彼功德行？」爾時，東方",
    "T10n0279_068:0367b10": "有一菩薩，名曰：正趣，從空中來，至娑婆世界",
    "T10n0279_068:0367b11": "輪圍山頂，以足按地；其娑婆世界六種震動，",
    "T10n0279_068:0367b12": "一切皆以眾寶莊嚴。正趣菩薩放身光明，映",
    "T10n0279_068:0367b13": "蔽一切日、月、星、電，天龍八部、釋、梵、護世所有",
    "T10n0279_068:0367b14": "光明皆如聚墨；其光普照一切地獄、畜生、餓",
    "T10n0279_068:0367b15": "鬼、閻羅王處，令諸惡趣，眾苦皆滅，煩惱不起，",
    "T10n0279_068:0367b16": "憂悲悉離。又於一切諸佛國土，普雨一切華",
    "T10n0279_068:0367b17": "香、瓔珞、衣服、幢蓋；如是所有諸莊嚴具，供養",
    "T10n0279_068:0367b18": "於佛。復隨眾生心之所樂，普於一切諸宮殿",
    "T10n0279_068:0367b19": "中而現其身，令其見者皆悉歡喜，然後來詣",
    "T10n0279_068:0367b20": "觀自在所。時，觀自在菩薩告善財言：「善男子！",
    "T10n0279_068:0367b21": "汝見正趣菩薩來此會不？」白言：「已見。」告言：「善",
    "T10n0279_068:0367b22": "男子！汝可往問：菩薩云何學菩薩行、修菩薩",
    "T10n0279_068:0367b23": "道？」",
    "T10n0279_068:0367b24": "爾時，善財童子敬承其教，遽即往詣彼菩薩",
    "T10n0279_068:0367b25": "所，頂禮其足，合掌而立，白言：「聖者！我已先",
    "T10n0279_068:0367b26": "發阿耨多羅三藐三菩提心，而未知菩薩云",
    "T10n0279_068:0367b27": "何學菩薩行？云何修菩薩道？我聞聖者善能",
    "T10n0279_068:0367b28": "教誨，願為我說！」正趣菩薩言：「善男子！我得菩",
    "T10n0279_068:0367b29": "薩解脫，名：普門速疾行。」善財言：「聖者！於何佛",
    "T10n0279_068:0367c01": "所得此法門？所從來剎，去此幾何？發來久",
    "T10n0279_068:0367c02": "如？」告言：「善男子！此事難知，一切世間天、人、",
    "T10n0279_068:0367c03": "阿脩羅、沙門、婆羅門等所不能了；唯勇猛精",
    "T10n0279_068:0367c04": "進無退無怯諸菩薩眾，已為一切善友所攝、",
    "T10n0279_068:0367c05": "諸佛所念，善根具足，志樂清淨，得菩薩根，有",
    "T10n0279_068:0367c06": "智慧眼，能聞能持，能解能說。」善財言：「聖者！",
    "T10n0279_068:0367c07": "我承佛神力、善知識力，能信能受，願為我說！」",
    "T10n0279_068:0367c08": "正趣菩薩言：「善男子！我從東方妙藏世界普",
    "T10n0279_068:0367c09": "勝生佛所而來此土，於彼佛所得此法門，從",
    "T10n0279_068:0367c10": "彼發來已經不可說不可說佛剎微塵數劫，",
    "T10n0279_068:0367c11": "一一念中舉不可說不可說佛剎微塵數步，",
    "T10n0279_068:0367c12": "一一步過不可說不可說世界微塵數佛剎。",
    "T10n0279_068:0367c13": "一一佛剎，我皆遍入，至其佛所，以妙供具而",
    "T10n0279_068:0367c14": "為供養；此諸供具，皆是無上心所成，無作法",
    "T10n0279_068:0367c15": "所印，諸如來所忍，諸菩薩所歎。善男子！我又",
    "T10n0279_068:0367c16": "普見彼世界中一切眾生，悉知其心，悉知其",
    "T10n0279_068:0367c17": "根，隨其欲解，現身說法，或放光明，或施財寶，",
    "T10n0279_068:0367c18": "種種方便，教化調伏，無有休息。如從東方，",
    "T10n0279_068:0367c19": "南、西、北方，四維、上、下，亦復如是。「善男子！我唯",
    "T10n0279_068:0367c20": "得此菩薩普疾行解脫，能疾周遍到一切處。",
    "T10n0279_068:0367c21": "如諸菩薩摩訶薩，普於十方無所不至，智慧",
    "T10n0279_068:0367c22": "境界等無差別，善布其身悉遍法界，至一切",
    "T10n0279_068:0367c23": "道，入一切剎，知一切法，到一切世，平等演說",
    "T10n0279_068:0367c24": "一切法門，同時照耀一切眾生，於諸佛所",
    "T10n0279_068:0367c25": "不生分別，於一切處無有障礙；而我云何能",
    "T10n0279_068:0367c26": "知能說彼功德行？「善男子！於此南方有城，名：",
    "T10n0279_068:0367c27": "墮羅鉢底；其中有神，名曰：大天。汝詣彼問：菩",
    "T10n0279_068:0367c28": "薩云何學菩薩行、修菩薩道？」時，善財童子頂",
    "T10n0279_068:0367c29": "禮其足，遶無數匝，慇懃瞻仰，辭退而去。",
    "T10n0279_068:0368a01": "爾時，善財童子入菩薩廣大行，求菩薩智慧",
    "T10n0279_068:0368a02": "境，見菩薩神通事，念菩薩勝功德，生菩薩大",
    "T10n0279_068:0368a03": "歡喜，起菩薩堅精進，入菩薩不思議自在解",
    "T10n0279_068:0368a04": "脫，行菩薩功德地，觀菩薩三昧地，住菩薩總",
    "T10n0279_068:0368a05": "持地，入菩薩大願地，得菩薩辯才地，成菩薩",
    "T10n0279_068:0368a06": "諸力地。漸次遊行，至於彼城，推問大天今在",
    "T10n0279_068:0368a07": "何所？人咸告言：「在此城內，現廣大身，為眾說",
    "T10n0279_068:0368a08": "法。」爾時，善財至大天所，頂禮其足，於前合",
    "T10n0279_068:0368a09": "掌而作是言：「聖者！我已先發阿耨多羅三藐",
    "T10n0279_068:0368a10": "三菩提心，而未知菩薩云何學菩薩行？云何",
    "T10n0279_068:0368a11": "修菩薩道？我聞聖者善能教誨，願為我說！」爾",
    "T10n0279_068:0368a12": "時，大天長舒四手，取四大海水自洗其面，持",
    "T10n0279_068:0368a13": "諸金華以散善財，而告之言：「善男子！一切菩",
    "T10n0279_068:0368a14": "薩，難可得見，難可得聞，希出世間，於眾生",
    "T10n0279_068:0368a15": "中最為第一，是諸人中芬陀利華，為眾生",
    "T10n0279_068:0368a16": "歸，為眾生救，為諸世間作安隱處，為諸世",
    "T10n0279_068:0368a17": "間作大光明，示迷惑者安隱正道；為大導師，",
    "T10n0279_068:0368a18": "引諸眾生入佛法門；為大法將，善能守護一",
    "T10n0279_068:0368a19": "切智城。菩薩如是難可值遇，唯身、語、意無過",
    "T10n0279_068:0368a20": "失者，然後乃得見其形像、聞其辯才，於一",
    "T10n0279_068:0368a21": "切時常現在前。「善男子！我已成就菩薩解",
    "T10n0279_068:0368a22": "脫，名為：雲網。」善財言：「聖者！雲網解脫境界",
    "T10n0279_068:0368a23": "云何？」爾時，大天於善財前，示現金聚、銀聚、瑠",
    "T10n0279_068:0368a24": "璃聚、玻瓈聚、硨磲聚、碼碯聚、大焰寶聚、離垢",
    "T10n0279_068:0368a25": "藏寶聚、大光明寶聚、普現十方寶聚、寶冠聚、",
    "T10n0279_068:0368a26": "寶印聚、寶瓔珞聚、寶璫聚、寶釧聚、寶鎖聚、珠",
    "T10n0279_068:0368a27": "網聚、種種摩尼寶聚、一切莊嚴具聚、如意摩",
    "T10n0279_068:0368a28": "尼聚，皆如大山；又復示現一切華、一切鬘、一",
    "T10n0279_068:0368a29": "切香、一切燒香、一切塗香、一切衣服、一切幢",
    "T10n0279_068:0368b01": "幡、一切音樂、一切五欲娛樂之具，皆如山積；",
    "T10n0279_068:0368b02": "及現無數百千萬億諸童女眾。而彼大天告",
    "T10n0279_068:0368b03": "善財言：「善男子！可取此物，供養如來，修諸福",
    "T10n0279_068:0368b04": "德，并施一切，攝取眾生，令其修學檀波羅蜜，",
    "T10n0279_068:0368b05": "能捨難捨。善男子！如我為汝，示現此物，教汝",
    "T10n0279_068:0368b06": "行施；為一切眾生悉亦如是，皆令以此善根",
    "T10n0279_068:0368b07": "熏習，於三寶所、善知識所，恭敬供養，增長善",
    "T10n0279_068:0368b08": "法，發於無上菩提之意。「善男子！若有眾生貪",
    "T10n0279_068:0368b09": "著五欲，自放逸者，為其示現不淨境界；若有",
    "T10n0279_068:0368b10": "眾生瞋恚、憍慢、多諍競者，為其示現極可怖",
    "T10n0279_068:0368b11": "形，如羅剎等飲血噉肉；令其見已，驚恐惶懼，",
    "T10n0279_068:0368b12": "心意調柔，捨離怨結。若有眾生惛沈、懶惰，為",
    "T10n0279_068:0368b13": "其示現王、賊、水、火及諸重疾；令其見已，心生",
    "T10n0279_068:0368b14": "惶怖，知有憂苦而自勉策。以如是等種種方",
    "T10n0279_068:0368b15": "便，令捨一切諸不善行，修行善法；令除一切",
    "T10n0279_068:0368b16": "波羅蜜障，具波羅蜜；令超一切障礙險道，到",
    "T10n0279_068:0368b17": "無障處。「善男子！我唯知此雲網解脫。如諸菩",
    "T10n0279_068:0368b18": "薩摩訶薩，猶如帝釋，已能摧伏一切煩惱阿脩",
    "T10n0279_068:0368b19": "羅軍；猶如大水，普能消滅一切眾生諸煩惱",
    "T10n0279_068:0368b20": "火；猶如猛火，普能乾竭一切眾生諸愛欲水；",
    "T10n0279_068:0368b21": "猶如大風，普能吹倒一切眾生諸見取幢；猶",
    "T10n0279_068:0368b22": "如金剛，悉能摧破一切眾生諸我見山。而我",
    "T10n0279_068:0368b23": "云何能知能說彼功德行？「善男子！此閻浮提",
    "T10n0279_068:0368b24": "摩竭提國菩提場中，有主地神，其名：安住。汝",
    "T10n0279_068:0368b25": "詣彼問：菩薩云何學菩薩行、修菩薩道？」時，善",
    "T10n0279_068:0368b26": "財童子禮大天足，遶無數匝，辭退而去。",
    "T10n0279_068:0368b27": "爾時，善財童子漸次遊行，趣摩竭提國菩",
    "T10n0279_068:0368b28": "提場內安住神所，百萬地神同在其中，更",
    "T10n0279_068:0368b29": "相謂言：「此來童子即是佛藏，必當普為一切",
    "T10n0279_068:0368c01": "眾生作所依處，必當普壞一切眾生無明[穀禾+卵]",
    "T10n0279_068:0368c02": "藏。此人已生法王種中，當以離垢無礙法繒",
    "T10n0279_068:0368c03": "而冠其首，當開智慧大珍寶藏，摧伏一切邪",
    "T10n0279_068:0368c04": "論異道。」時，安住等百萬地神，放大光明，遍",
    "T10n0279_068:0368c05": "照三千大千世界，普令大地同時震吼，種種",
    "T10n0279_068:0368c06": "寶物處處莊嚴，影潔光流遞相鑒徹；一切葉",
    "T10n0279_068:0368c07": "樹俱時生長，一切華樹咸共開敷，一切果樹",
    "T10n0279_068:0368c08": "靡不成熟，一切河流遞相灌注，一切池沼悉",
    "T10n0279_068:0368c09": "皆盈滿；雨細香雨遍灑其地，風來吹華普散",
    "T10n0279_068:0368c10": "其上，無數音樂一時俱奏，天莊嚴具咸出美",
    "T10n0279_068:0368c11": "音；牛王、象王、師子王等，皆生歡喜，踊躍、哮吼，",
    "T10n0279_068:0368c12": "猶如大山相擊出聲；百千伏藏自然踊現。",
    "T10n0279_068:0368c13": "時，安住地神告善財言：「善來童子！汝於此地",
    "T10n0279_068:0368c14": "曾種善根，我為汝現，汝欲見不？」爾時，善財禮",
    "T10n0279_068:0368c15": "地神足，遶無數匝，合掌而立，白言：「聖者！唯",
    "T10n0279_068:0368c16": "然！欲見。」時，安住地神以足按地，百千億阿僧",
    "T10n0279_068:0368c17": "祇寶藏自然踊出，告言：「善男子！今此寶藏",
    "T10n0279_068:0368c18": "隨逐於汝，是汝往昔善根果報，是汝福力之",
    "T10n0279_068:0368c19": "所攝受，汝應隨意自在受用。「善男子！我得",
    "T10n0279_068:0368c20": "菩薩解脫，名：不可壞智慧藏，常以此法成",
    "T10n0279_068:0368c21": "就眾生。「善男子！我憶自從然燈佛來，常隨",
    "T10n0279_068:0368c22": "菩薩，恭敬守護，觀察菩薩所有心行、智慧境",
    "T10n0279_068:0368c23": "界、一切誓願、諸清淨行、一切三昧、廣大神",
    "T10n0279_068:0368c24": "通、大自在力、無能壞法，遍往一切諸佛國土，",
    "T10n0279_068:0368c25": "普授一切諸如來記，轉於一切諸佛法輪，廣",
    "T10n0279_068:0368c26": "說一切修多羅門，大法光明普皆照耀，教化",
    "T10n0279_068:0368c27": "調伏一切眾生，示現一切諸佛神變，我皆能",
    "T10n0279_068:0368c28": "領受、皆能憶持。「善男子！乃往古世，過須彌山",
    "T10n0279_068:0368c29": "微塵數劫，有劫名：莊嚴，世界名：月幢，佛號：妙",
    "T10n0279_068:0369a01": "眼，於彼佛所得此法門。善男子！我於此法",
    "T10n0279_068:0369a02": "門，若入若出修習增長，常見諸佛未曾捨",
    "T10n0279_068:0369a03": "離，始從初得乃至賢劫，於其中間，值遇不可",
    "T10n0279_068:0369a04": "說不可說佛剎微塵數如來、應、正等覺，悉皆",
    "T10n0279_068:0369a05": "承事，恭敬供養；亦見彼佛詣菩提座，現大神",
    "T10n0279_068:0369a06": "力；亦見彼佛所有一切功德善根。「善男子！我",
    "T10n0279_068:0369a07": "唯知此不可壞智慧藏法門。如諸菩薩摩訶",
    "T10n0279_068:0369a08": "薩常隨諸佛，能持一切諸佛所說，入一切佛",
    "T10n0279_068:0369a09": "甚深智慧，念念充遍一切法界，等如來身，生",
    "T10n0279_068:0369a10": "諸佛心，具諸佛法，作諸佛事；而我云何能知",
    "T10n0279_068:0369a11": "能說彼功德行？「善男子！此閻浮提摩竭提國",
    "T10n0279_068:0369a12": "迦毘羅城，有主夜神，名：婆珊婆演底。汝詣彼",
    "T10n0279_068:0369a13": "問：菩薩云何學菩薩行、修菩薩道？」時，善財",
    "T10n0279_068:0369a14": "童子禮地神足，遶無數匝，慇懃瞻仰，辭退而",
    "T10n0279_068:0369a15": "去。",
    "T10n0279_068:0369a16": "爾時，善財童子一心思惟安住神教，憶持菩",
    "T10n0279_068:0369a17": "薩不可沮壞智藏解脫，修其三昧，學其軌",
    "T10n0279_068:0369a18": "則，觀其遊戲，入其微妙，得其智慧，達其平",
    "T10n0279_068:0369a19": "等，知其無邊，測其甚深。漸次遊行，至於彼",
    "T10n0279_068:0369a20": "城，從東門入，佇立未久，便見日沒。心念隨",
    "T10n0279_068:0369a21": "順諸菩薩教，渴仰欲見彼主夜神，於善知識",
    "T10n0279_068:0369a22": "生如來想，復作是念：「由善知識得周遍眼，普",
    "T10n0279_068:0369a23": "能明見十方境界；由善知識得廣大解，普能",
    "T10n0279_068:0369a24": "了達一切所緣；由善知識得三昧眼，普能觀",
    "T10n0279_068:0369a25": "察一切法門；由善知識得智慧眼，普能明照",
    "T10n0279_068:0369a26": "十方剎海。」作是念時，見彼夜神於虛空中，處",
    "T10n0279_068:0369a27": "寶樓閣香蓮華藏師子之座，身真金色，目髮",
    "T10n0279_068:0369a28": "紺青，形貌端嚴，見者歡喜，眾寶瓔珞以為嚴",
    "T10n0279_068:0369a29": "飾，身服朱衣，首戴梵冠，一切星宿炳然在",
    "T10n0279_068:0369b01": "體。於其身上一一毛孔，皆現化度無量無數",
    "T10n0279_068:0369b02": "惡道眾生，令其免離險難之像；是諸眾生，或",
    "T10n0279_068:0369b03": "生人中，或生天上，或有趣向二乘菩提，或有",
    "T10n0279_068:0369b04": "修行一切智道。又彼一一諸毛孔中，示現種",
    "T10n0279_068:0369b05": "種教化方便，或為現身，或為說法，或為示現",
    "T10n0279_068:0369b06": "聲聞乘道，或為示現獨覺乘道，或為示現諸",
    "T10n0279_068:0369b07": "菩薩行、菩薩勇猛、菩薩三昧、菩薩自在、菩薩",
    "T10n0279_068:0369b08": "住處、菩薩觀察、菩薩師子頻申、菩薩解脫",
    "T10n0279_068:0369b09": "遊戲，如是種種成熟眾生。善財童子見聞",
    "T10n0279_068:0369b10": "此已，心大歡喜，以身投地，禮夜神足，遶無數",
    "T10n0279_068:0369b11": "匝，於前合掌而作是言：「聖者！我已先發阿耨",
    "T10n0279_068:0369b12": "多羅三藐三菩提心，我心冀望依善知識獲",
    "T10n0279_068:0369b13": "諸如來功德法藏。唯願示我一切智道，我行",
    "T10n0279_068:0369b14": "於中，至十力地！」時，彼夜神告善財言：「善哉善",
    "T10n0279_068:0369b15": "哉！善男子！汝能深心敬善知識，樂聞其語，修",
    "T10n0279_068:0369b16": "行其教；以修行故，決定當得阿耨多羅三藐",
    "T10n0279_068:0369b17": "三菩提。「善男子！我得菩薩破一切眾生癡暗",
    "T10n0279_068:0369b18": "法光明解脫。善男子！我於惡慧眾生，起大",
    "T10n0279_068:0369b19": "慈心；於不善業眾生，起大悲心；於作善業眾",
    "T10n0279_068:0369b20": "生，起於喜心；於善惡二行眾生，起不二心；於",
    "T10n0279_068:0369b21": "雜染眾生，起令生清淨心；於邪道眾生，起令",
    "T10n0279_068:0369b22": "生正行心；於劣解眾生，起令興大解心；於樂",
    "T10n0279_068:0369b23": "生死眾生，起令捨輪轉心；於住二乘道眾生，",
    "T10n0279_068:0369b24": "起令住一切智心。善男子！我以得此解脫故，",
    "T10n0279_068:0369b25": "常與如是心共相應。「善男子！我於夜闇人靜，",
    "T10n0279_068:0369b26": "鬼、神、盜賊、諸惡眾生所遊行時，密雲重霧、惡",
    "T10n0279_068:0369b27": "風暴雨、日月星宿並皆昏蔽不見色時，見諸",
    "T10n0279_068:0369b28": "眾生，若入於海，若行於陸，山林、曠野、諸險難",
    "T10n0279_068:0369b29": "處，或遭盜賊，或乏資糧，或迷惑方隅，或忘失",
    "T10n0279_068:0369c01": "道路，慞惶憂怖不能自出；我時即以種種方",
    "T10n0279_068:0369c02": "便而救濟之。「為海難者，示作船師、魚王、馬",
    "T10n0279_068:0369c03": "王、龜王、象王、阿脩羅王及以海神；為彼眾",
    "T10n0279_068:0369c04": "生，止惡風雨，息大波浪，引其道路，示其洲",
    "T10n0279_068:0369c05": "岸，令免怖畏，悉得安隱。復作是念：『以此善",
    "T10n0279_068:0369c06": "根，迴施眾生，願令捨離一切諸苦。』「為在陸",
    "T10n0279_068:0369c07": "地一切眾生於夜暗中遭恐怖者，現作日",
    "T10n0279_068:0369c08": "月及諸星宿、晨霞、夕電種種光明，或作屋",
    "T10n0279_068:0369c09": "宅，或為人眾，令其得免恐怖之厄。復作是念：",
    "T10n0279_068:0369c10": "『以此善根，迴施眾生，悉令除滅諸煩惱暗。』一",
    "T10n0279_068:0369c11": "切眾生，有惜壽命，有愛名聞，有貪財寶，有重",
    "T10n0279_068:0369c12": "官位，有著男女，有戀妻妾，未稱所求，多生憂",
    "T10n0279_068:0369c13": "怖；我皆救濟，令其離苦。「為行山險而留難者，",
    "T10n0279_068:0369c14": "為作善神，現形親近；為作好鳥，發音慰悅；為",
    "T10n0279_068:0369c15": "作靈藥，舒光照耀；示其果樹，示其泉井，示",
    "T10n0279_068:0369c16": "正直道，示平坦地，令其免離一切憂厄。「為行",
    "T10n0279_068:0369c17": "曠野、稠林、險道，藤蘿所羂、雲霧所暗而恐",
    "T10n0279_068:0369c18": "怖者，示其正道，令得出離。作是念言：『願一切",
    "T10n0279_068:0369c19": "眾生，伐見稠林，截愛羅網，出生死野，滅煩惱",
    "T10n0279_068:0369c20": "暗，入一切智平坦正道，到無畏處畢竟安",
    "T10n0279_068:0369c21": "樂。』「善男子！若有眾生，樂著國土而憂苦者；",
    "T10n0279_068:0369c22": "我以方便，令生厭離。作是念言：『願一切眾生",
    "T10n0279_068:0369c23": "不著諸蘊，住一切佛薩婆若境。』「善男子！若有",
    "T10n0279_068:0369c24": "眾生，樂著聚落，貪愛宅舍，常處黑暗，受諸",
    "T10n0279_068:0369c25": "苦者；我為說法，令生厭離，令法滿足，令依法",
    "T10n0279_068:0369c26": "住。作是念言：『願一切眾生，悉不貪樂六處聚",
    "T10n0279_068:0369c27": "落，速得出離生死境界，究竟安住一切智城。』",
    "T10n0279_068:0369c28": "「善男子！若有眾生行暗夜中，迷惑十方，於平",
    "T10n0279_068:0369c29": "坦路生險難想，於險難道起平坦想，以高為",
    "T10n0279_068:0370a01": "下，以下為高，其心迷惑，生大苦惱。我以方",
    "T10n0279_068:0370a02": "便舒光照及，若欲出者，示其門戶；若欲行者，",
    "T10n0279_068:0370a03": "示其道路；欲度溝洫，示其橋梁；欲涉河海，與",
    "T10n0279_068:0370a04": "其船筏；樂觀方者，示其險易安危之處；欲休",
    "T10n0279_068:0370a05": "息者，示其城邑、水、樹之所。作是念言：『如我於",
    "T10n0279_068:0370a06": "此照除夜暗，令諸世事悉得宣敘；願我普於",
    "T10n0279_068:0370a07": "一切眾生生死長夜、無明暗處，以智慧光普",
    "T10n0279_068:0370a08": "皆照了。是諸眾生無有智眼，想心見倒之所",
    "T10n0279_068:0370a09": "覆翳，無常常想，無樂樂想，無我我想，不淨淨",
    "T10n0279_068:0370a10": "想，堅固執著我人眾生、蘊界處法，迷惑因",
    "T10n0279_068:0370a11": "果，不識善惡，殺害眾生，乃至邪見，不孝父",
    "T10n0279_068:0370a12": "母，不敬沙門及婆羅門，不知惡人，不識善",
    "T10n0279_068:0370a13": "人，貪著惡事，安住邪法，毀謗如來，壞正法",
    "T10n0279_068:0370a14": "輪，於諸菩薩呰辱傷害，輕大乘道，斷菩提",
    "T10n0279_068:0370a15": "心，於有恩人反加殺害，於無恩處常懷怨結，",
    "T10n0279_068:0370a16": "毀謗賢聖，親近惡伴，盜塔寺物，作五逆罪，不",
    "T10n0279_068:0370a17": "久當墮三惡道處。願我速以大智光明，破彼",
    "T10n0279_068:0370a18": "眾生無明黑暗，令其疾發阿耨多羅三藐三",
    "T10n0279_068:0370a19": "菩提心。』既發心已，示普賢乘，開十力道，亦示",
    "T10n0279_068:0370a20": "如來法王境界，亦示諸佛一切智城、諸佛所",
    "T10n0279_068:0370a21": "行、諸佛自在、諸佛成就、諸佛總持、一切諸",
    "T10n0279_068:0370a22": "佛共同一身、一切諸佛平等之處，令其安住。",
    "T10n0279_068:0370a23": "「善男子！一切眾生，或病所纏，或老所侵，或苦",
    "T10n0279_068:0370a24": "貧窮，或遭禍難，或犯王法，臨當受刑，無所依",
    "T10n0279_068:0370a25": "怙，生大怖畏；我皆救濟，使得安隱。復作是",
    "T10n0279_068:0370a26": "念：『願我以法普攝眾生，令其解脫一切煩惱、",
    "T10n0279_068:0370a27": "生老病死、憂悲苦患，近善知識，常行法施，勤",
    "T10n0279_068:0370a28": "行善業，速得如來清淨法身，住於究竟無變",
    "T10n0279_068:0370a29": "易處。』「善男子！一切眾生入見稠林，住於邪",
    "T10n0279_068:0370b01": "道，於諸境界起邪分別，常行不善身、語、意",
    "T10n0279_068:0370b02": "業，妄作種種諸邪苦行，於非正覺生正覺想，",
    "T10n0279_068:0370b03": "於正覺所非正覺想，為惡知識之所攝受，以",
    "T10n0279_068:0370b04": "起惡見，將墮惡道；我以種種諸方便門而為",
    "T10n0279_068:0370b05": "救護，令住正見，生人天中。復作是念：『如我救",
    "T10n0279_068:0370b06": "此將墜惡道諸眾生等，願我普救一切眾生，",
    "T10n0279_068:0370b07": "悉令解脫一切諸苦，住波羅蜜出世聖道，於",
    "T10n0279_068:0370b08": "一切智得不退轉，具普賢願，近一切智，而不",
    "T10n0279_068:0370b09": "捨離諸菩薩行，常勤教化一切眾生。』」爾時，婆",
    "T10n0279_068:0370b10": "珊婆演底主夜神，欲重宣此解脫義，承佛神",
    "T10n0279_068:0370b11": "力，觀察十方，為善財童子而說頌言：",
    "T10n0279_068:0370b12": "「我此解脫門，　　生淨法光明，",
    "T10n0279_068:0370b13": "　能破愚癡暗，　　待時而演說。",
    "T10n0279_068:0370b14": "　我昔無邊劫，　　勤行廣大慈，",
    "T10n0279_068:0370b15": "　普覆諸世間，　　佛子應修學。",
    "T10n0279_068:0370b16": "　寂靜大悲海，　　出生三世佛，",
    "T10n0279_068:0370b17": "　能滅眾生苦，　　汝應入此門。",
    "T10n0279_068:0370b18": "　能生世間樂，　　亦生出世樂，",
    "T10n0279_068:0370b19": "　令我心歡喜，　　汝應入此門。",
    "T10n0279_068:0370b20": "　既捨有為患，　　亦遠聲聞果，",
    "T10n0279_068:0370b21": "　淨修諸佛力，　　汝應入此門。",
    "T10n0279_068:0370b22": "　我目甚清淨，　　普見十方剎，",
    "T10n0279_068:0370b23": "　亦見其中佛，　　菩提樹下坐，",
    "T10n0279_068:0370b24": "　相好莊嚴身，　　無量眾圍遶，",
    "T10n0279_068:0370b25": "　一一毛孔內，　　種種光明出；",
    "T10n0279_068:0370b26": "　見諸群生類，　　死此而生彼，",
    "T10n0279_068:0370b27": "　輪迴五趣中，　　常受無量苦。",
    "T10n0279_068:0370b28": "　我耳甚清淨，　　聽之無不及，",
    "T10n0279_068:0370b29": "　一切語言海，　　悉聞能憶持；",
    "T10n0279_068:0370c01": "　諸佛轉法輪，　　其聲妙無比，",
    "T10n0279_068:0370c02": "　所有諸文字，　　悉皆能憶持。",
    "T10n0279_068:0370c03": "　我鼻甚清淨，　　於法無所礙，",
    "T10n0279_068:0370c04": "　一切皆自在，　　汝應入此門。",
    "T10n0279_068:0370c05": "　我舌甚廣大，　　淨好能言說，",
    "T10n0279_068:0370c06": "　隨應演妙法，　　汝應入此門。",
    "T10n0279_068:0370c07": "　我身甚清淨，　　三世等如如，",
    "T10n0279_068:0370c08": "　隨諸眾生心，　　一切悉皆現。",
    "T10n0279_068:0370c09": "　我心淨無礙，　　如空含萬像，",
    "T10n0279_068:0370c10": "　普念諸如來，　　而亦不分別。",
    "T10n0279_068:0370c11": "　了知無量剎，　　一切諸心海，",
    "T10n0279_068:0370c12": "　諸根及欲樂，　　而亦不分別。",
    "T10n0279_068:0370c13": "　我以大神通，　　震動無量剎，",
    "T10n0279_068:0370c14": "　其身悉遍往，　　調彼難調眾。",
    "T10n0279_068:0370c15": "　我福甚廣大，　　如空無有盡，",
    "T10n0279_068:0370c16": "　供養諸如來，　　饒益一切眾。",
    "T10n0279_068:0370c17": "　我智廣清淨，　　了知諸法海，",
    "T10n0279_068:0370c18": "　除滅眾生惑，　　汝應入此門。",
    "T10n0279_068:0370c19": "　我知三世佛，　　及以一切法，",
    "T10n0279_068:0370c20": "　亦了彼方便，　　此門遍無等。",
    "T10n0279_068:0370c21": "　一一塵中見，　　三世一切剎，",
    "T10n0279_068:0370c22": "　亦見彼諸佛，　　此是普門力。",
    "T10n0279_068:0370c23": "　十方剎塵內，　　悉見盧舍那，",
    "T10n0279_068:0370c24": "　菩提樹下坐，　　成道演妙法。」",
    "T10n0279_068:0370c25": "爾時，善財童子白夜神言：「汝發阿耨多羅三",
    "T10n0279_068:0370c26": "藐三菩提心為幾時耶？得此解脫其已久如，",
    "T10n0279_068:0370c27": "乃能如是饒益眾生？」其神答言：「善男子！乃往",
    "T10n0279_068:0370c28": "古世，過如須彌山微塵數劫，有劫名：寂靜光，",
    "T10n0279_068:0370c29": "世界名：出生妙寶，有五億佛於中出現。彼世",
    "T10n0279_068:0371a01": "界中有四天下，名：寶月燈光，有城，名：蓮華光，",
    "T10n0279_068:0371a02": "王名：善法度，以法施化，成就七寶，王四天下。",
    "T10n0279_068:0371a03": "王有夫人，名：法慧月，夜久眠寐。時，彼城東有",
    "T10n0279_068:0371a04": "一大林，名為：寂住，林中有一大菩提樹，名：一",
    "T10n0279_068:0371a05": "切光摩尼王莊嚴身出生一切佛神力光明。",
    "T10n0279_068:0371a06": "「爾時，有佛名：一切法雷音王，於此樹下成等",
    "T10n0279_068:0371a07": "正覺，放無量色廣大光明，遍照出生妙寶世",
    "T10n0279_068:0371a08": "界。蓮華光城內有主夜神，名為：淨月，詣王",
    "T10n0279_068:0371a09": "夫人法慧月所，動身瓔珞以覺夫人，而告",
    "T10n0279_068:0371a10": "之言：『夫人當知，一切法雷音王如來，於寂住",
    "T10n0279_068:0371a11": "林成無上覺，及廣為說諸佛功德自在神力、",
    "T10n0279_068:0371a12": "普賢菩薩所有行願。』令王夫人發阿耨多羅",
    "T10n0279_068:0371a13": "三藐三菩提意，供養彼佛及諸菩薩、聲聞、僧",
    "T10n0279_068:0371a14": "眾。「善男子！時王夫人法慧月者，豈異人乎？",
    "T10n0279_068:0371a15": "我身是也！「我於彼佛所發菩提心種善根故，",
    "T10n0279_068:0371a16": "於須彌山微塵數劫，不生地獄、餓鬼、畜生諸",
    "T10n0279_068:0371a17": "惡趣中，亦不生於下賤之家，諸根具足，無",
    "T10n0279_068:0371a18": "有眾苦，於天人中福德殊勝，不生惡世，恒不",
    "T10n0279_068:0371a19": "離佛及諸菩薩、大善知識，常於其所種植",
    "T10n0279_068:0371a20": "善根，經八十須彌山微塵數劫常受安樂，而",
    "T10n0279_068:0371a21": "未滿足菩薩諸根。「過此劫已，復過萬劫，於",
    "T10n0279_068:0371a22": "賢劫前，有劫名：無憂遍照，世界名：離垢妙光。",
    "T10n0279_068:0371a23": "其世界中淨穢相雜，有五百佛於中出現。其",
    "T10n0279_068:0371a24": "第一佛，名：須彌幢寂靜妙眼如來、應、正等覺；",
    "T10n0279_068:0371a25": "我為：名稱長者；女名：妙慧光明，端正殊妙。彼",
    "T10n0279_068:0371a26": "淨月夜神，以願力故，於離垢世界一四天下",
    "T10n0279_068:0371a27": "妙幢王城中生，作主夜神，名：清淨眼。我於",
    "T10n0279_068:0371a28": "一時，在父母邊，夜久眠息。彼清淨眼來詣我",
    "T10n0279_068:0371a29": "所，震動我宅，放大光明，出現其身，讚佛功",
    "T10n0279_068:0371b01": "德言：『妙眼如來坐菩提座，始成正覺。』勸諭",
    "T10n0279_068:0371b02": "於我及以父母并諸眷屬，令速見佛；自為",
    "T10n0279_068:0371b03": "前導，引至佛所，廣興供養。「我纔見佛，即得三",
    "T10n0279_068:0371b04": "昧，名：出生見佛調伏眾生三世智光明輪。獲",
    "T10n0279_068:0371b05": "此三昧故，能憶念須彌山微塵數劫，亦見其",
    "T10n0279_068:0371b06": "中諸佛出現，於彼佛所聽聞妙法；以聞法故，",
    "T10n0279_068:0371b07": "即得此破一切眾生暗法光明解脫。得此解",
    "T10n0279_068:0371b08": "脫已，即見其身遍往佛剎微塵數世界，亦見",
    "T10n0279_068:0371b09": "彼世界所有諸佛，又見自身在其佛所；亦見",
    "T10n0279_068:0371b10": "彼世界一切眾生，解其言音，識其根性，知其",
    "T10n0279_068:0371b11": "往昔曾為善友之所攝受，隨其所樂而為現",
    "T10n0279_068:0371b12": "身，令生歡喜。「我時於彼所得解脫，念念增",
    "T10n0279_068:0371b13": "長，此心無間；又見自身遍往百佛剎微塵數",
    "T10n0279_068:0371b14": "世界，此心無間；又見自身遍往千佛剎微",
    "T10n0279_068:0371b15": "塵數世界，此心無間；又見自身遍往百千佛",
    "T10n0279_068:0371b16": "剎微塵數世界。如是，念念乃至不可說不可",
    "T10n0279_068:0371b17": "說佛剎微塵數世界，亦見彼世界中一切如",
    "T10n0279_068:0371b18": "來；亦自見身在彼佛所，聽聞妙法，受持憶",
    "T10n0279_068:0371b19": "念，觀察決了；亦知彼佛諸本事海、諸大願海，",
    "T10n0279_068:0371b20": "彼諸如來嚴淨佛剎，我亦嚴淨；亦見彼世界",
    "T10n0279_068:0371b21": "一切眾生，隨其所應而為現身教化調伏。此",
    "T10n0279_068:0371b22": "解脫門，念念增長，如是乃至充滿法界。「善男",
    "T10n0279_068:0371b23": "子！我唯知此菩薩破一切眾生暗法光明解",
    "T10n0279_068:0371b24": "脫。如諸菩薩摩訶薩，成就普賢無邊行願，普",
    "T10n0279_068:0371b25": "入一切諸法界海，得諸菩薩金剛智幢自在",
    "T10n0279_068:0371b26": "三昧，出生大願，住持佛種；於念念中，成滿一",
    "T10n0279_068:0371b27": "切大功德海，嚴淨一切廣大世界；以自在智，",
    "T10n0279_068:0371b28": "教化成熟一切眾生；以智慧日，滅除一切世",
    "T10n0279_068:0371b29": "間暗障；以勇猛智，覺悟一切眾生惛睡；以智",
    "T10n0279_068:0371c01": "慧月，決了一切眾生疑惑；以清淨音，斷除",
    "T10n0279_068:0371c02": "一切諸有執著；於一切法界一一塵中，示現",
    "T10n0279_068:0371c03": "一切自在神力，智眼明淨，等見三世。而我",
    "T10n0279_068:0371c04": "何能知其妙行、說其功德、入其境界、示其",
    "T10n0279_068:0371c05": "自在？「善男子！此閻浮提摩竭提國菩提場內，",
    "T10n0279_068:0371c06": "有主夜神，名：普德淨光。我本從其發阿耨多",
    "T10n0279_068:0371c07": "羅三藐三菩提心，常以妙法開悟於我。汝詣",
    "T10n0279_068:0371c08": "彼問：菩薩云何學菩薩行、修菩薩道。」爾時，善",
    "T10n0279_068:0371c09": "財童子向婆珊婆演底神而說頌曰：",
    "T10n0279_068:0371c10": "「見汝清淨身，　　相好超世間，",
    "T10n0279_068:0371c11": "　如文殊師利，　　亦如寶山王。",
    "T10n0279_068:0371c12": "　汝法身清淨，　　三世悉平等，",
    "T10n0279_068:0371c13": "　世界悉入中，　　成壞無所礙。",
    "T10n0279_068:0371c14": "　我觀一切趣，　　悉見汝形像，",
    "T10n0279_068:0371c15": "　一一毛孔中，　　星月各分布。",
    "T10n0279_068:0371c16": "　汝心極廣大，　　如空遍十方，",
    "T10n0279_068:0371c17": "　諸佛悉入中，　　清淨無分別。",
    "T10n0279_068:0371c18": "　一一毛孔內，　　悉放無數光，",
    "T10n0279_068:0371c19": "　十方諸佛所，　　普雨莊嚴具。",
    "T10n0279_068:0371c20": "　一一毛孔內，　　各現無數身，",
    "T10n0279_068:0371c21": "　十方諸國土，　　方便度眾生。",
    "T10n0279_068:0371c22": "　一一毛孔內，　　示現無量剎，",
    "T10n0279_068:0371c23": "　隨諸眾生欲，　　種種令清淨。",
    "T10n0279_068:0371c24": "　若有諸眾生，　　聞名及見身，",
    "T10n0279_068:0371c25": "　悉獲功德利，　　成就菩提道。",
    "T10n0279_068:0371c26": "　多劫在惡趣，　　始得見聞汝，",
    "T10n0279_068:0371c27": "　亦應歡喜受，　　以滅煩惱故。",
    "T10n0279_068:0371c28": "　千剎微塵劫，　　歎汝一毛德，",
    "T10n0279_068:0371c29": "　劫數猶可窮，　　功德終無盡。」",
    "T10n0279_068:0372a01": "時，善財童子說此頌已，頂禮其足，遶無量匝，",
    "T10n0279_068:0372a02": "慇懃瞻仰，辭退而去。",
    "T10n0279_068:0372a03": "大方廣佛華嚴經卷第六十八"
}