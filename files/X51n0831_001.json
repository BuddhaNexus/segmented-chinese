{
    "X51n0831_001:0814a05": "No. 831",
    "X51n0831_001:0814a06": "觀所緣緣論直解",
    "X51n0831_001:0814a08": "陳那菩薩 造",
    "X51n0831_001:0814a09": "三藏法師 玄奘 譯",
    "X51n0831_001:0814a10": "蕅益道人 智旭 解",
    "X51n0831_001:0814a11": "[0814a11] 觀之一字。是能觀之智。即第六識與正解等諸善",
    "X51n0831_001:0814a12": "心所。藉正教正理以為定量。令於所觀不倒不錯",
    "X51n0831_001:0814a13": "也。所緣緣三字。是所觀之境。即心王心所之相分",
    "X51n0831_001:0814a14": "也。蓋凡心王心所。皆藉四緣而生。一親因緣。即是",
    "X51n0831_001:0814a15": "種子。二等無間緣。即前念現行。三所緣緣。即各識",
    "X51n0831_001:0814a16": "自所變之相分。四增上緣。即六根及餘一切心心",
    "X51n0831_001:0814a17": "所等。今於四緣之中。獨論觀所緣緣。又於一切所",
    "X51n0831_001:0814a18": "緣緣中。獨約前五識言者。蓋現量五塵境界。凡外",
    "X51n0831_001:0814a19": "小乘愚惑不了。妄計以為心外實法。所以生取捨",
    "X51n0831_001:0814a20": "想。起貪瞋癡。今用正理比度較量。既非極微。又非",
    "X51n0831_001:0814a21": "和合。則心外更無一法為所緣緣。而所緣緣。惟是",
    "X51n0831_001:0814a22": "自識所變相分明矣。既惟自識所變相分。又何容",
    "X51n0831_001:0814a23": "生取捨想。起貪瞋癡哉。此則破我法二執之神劍。",
    "X51n0831_001:0814a24": "斷煩惱妄想之利斧也。論字如常可解。論中先敘",
    "X51n0831_001:0814b01": "極微和合二執。是似能立門。次明彼俱非理以下。",
    "X51n0831_001:0814b02": "是真能破門。後明內色如外現等。申於正義。是真",
    "X51n0831_001:0814b03": "能立門。此皆由陳那菩薩。以根本智證真現量。故",
    "X51n0831_001:0814b04": "能以後得智立真比量。開曉後人。名之為論。吾人",
    "X51n0831_001:0814b05": "讀此論者。藉此正教為量。二六時中。恒於五塵如",
    "X51n0831_001:0814b06": "理觀察。了知無心外之極微。亦無心外之和合相。",
    "X51n0831_001:0814b07": "一切所見所聞所覺所觸。惟是自識所變相分。即",
    "X51n0831_001:0814b08": "此為識所緣。即此助生於識。是名大乘唯心識觀",
    "X51n0831_001:0814b09": "初門。[0814b09] △論文分二。初破外執。二申正義。初彼外執",
    "X51n0831_001:0814b10": "三。初正破二計。二破諸轉計。三結非外色。初又三。",
    "X51n0831_001:0814b11": "初總敘破。二別奪破。三結違理。今初。",
    "X51n0831_001:0814b12": "[0814b12] 諸有欲令眼等五識。以外色作所緣緣者。或執極微。",
    "X51n0831_001:0814b13": "許有實體能生識故。或執和合。以識生時帶彼相故。",
    "X51n0831_001:0814b14": "二俱非理。所以者何。",
    "X51n0831_001:0814b15": "[0814b15] 言諸外道及小乘等。不達心外無法。故有妄自立",
    "X51n0831_001:0814b16": "論。欲令眼等五識。不以自所變相為所緣緣。而以",
    "X51n0831_001:0814b17": "外五塵色法作所緣緣者。或執心外極微為所緣",
    "X51n0831_001:0814b18": "緣。妄許微塵為有實體。能生識故。或執心外極微",
    "X51n0831_001:0814b19": "和合之物為所緣緣。以識生時帶彼相故。此總敘",
    "X51n0831_001:0814b20": "二種妄執也。二俱非理句。以理總奪。所以者何句。",
    "X51n0831_001:0814b21": "徵起下文。[0814b21] △二別奪破二。初破極微。二破和合。初",
    "X51n0831_001:0814b22": "中二。初立頌。二釋成。今初。",
    "X51n0831_001:0814b23": "[0814b23] 極微於五識。設緣非所緣。彼相識無故。猶如眼根等。",
    "X51n0831_001:0814b24": "[0814b24] 量云。彼所執極微是有法。其於五識。設許為緣。決",
    "X51n0831_001:0814c01": "定非所緣宗。因云彼極微相。於五識上無可得故。",
    "X51n0831_001:0814c02": "同喻如眼根等。蓋五根能發五識。是增上緣。五識",
    "X51n0831_001:0814c03": "不帶五根相起。非所緣緣也。姑無論識外本無極",
    "X51n0831_001:0814c04": "微可得。今縱許微塵實有而能生識。亦止可為增",
    "X51n0831_001:0814c05": "上緣耳。豈可執為所緣緣哉。[0814c05] △二釋成又二。初正",
    "X51n0831_001:0814c06": "明所緣緣義。二釋頌責其義缺。今初。",
    "X51n0831_001:0814c07": "[0814c07] 所緣緣者。謂能緣(之)識。帶彼相起(故名所緣)。及有實體。令",
    "X51n0831_001:0814c08": "能緣(之)識托彼而生(故復名緣)。",
    "X51n0831_001:0814c09": "[0814c09] 此明所緣緣。須具所慮所托二義。二義隨缺。則不",
    "X51n0831_001:0814c10": "可立為所緣緣也。[0814c10] △二釋頌責其義缺。",
    "X51n0831_001:0814c11": "[0814c11] 色等極微。設有實體能生五識。容有緣義。然非所緣。",
    "X51n0831_001:0814c12": "如眼根等。於眼等識無彼相故。如是極微。於眼等識",
    "X51n0831_001:0814c13": "無所緣義。",
    "X51n0831_001:0814c14": "[0814c14] 謂彼所執色等極微。姑無論其元無實法。設縱許",
    "X51n0831_001:0814c15": "有實體能生五識。容有緣義。然非所緣。喻如眼等",
    "X51n0831_001:0814c16": "五根。於眼識等不帶彼相起故。如是極微亦爾。於",
    "X51n0831_001:0814c17": "眼等識無所緣義。云何可名所緣緣耶。[0814c17] △二破和",
    "X51n0831_001:0814c18": "合二。初立頌。二釋成。今初。",
    "X51n0831_001:0814c19": "[0814c19] 和合於五識。設所緣非緣。彼體實無故。猶如第二月。",
    "X51n0831_001:0814c20": "[0814c20] 量云。彼所執和合是有法。其於五識。設許為所緣。",
    "X51n0831_001:0814c21": "決定非緣宗。因云。彼和合物。但有假相而體實無",
    "X51n0831_001:0814c22": "故。同喻如第二月。蓋第二月。&#x63D1;目妄見。其體實無。",
    "X51n0831_001:0814c23": "但是意識非量境界。不是現量性境。不為生眼識",
    "X51n0831_001:0814c24": "緣也。既無緣義。則所緣義亦豈得成。特姑縱之云",
    "X51n0831_001:0815a01": "耳。[0815a01] △二釋成。",
    "X51n0831_001:0815a02": "[0815a02] 色等和合。於眼識等有彼相故。設作所緣。然無緣義。",
    "X51n0831_001:0815a03": "如眼錯亂。見第二月。彼無實體。不能生故。如是和合。",
    "X51n0831_001:0815a04": "於眼等識無有緣義。",
    "X51n0831_001:0815a05": "[0815a05] 謂彼所執心外色等和合之相。於眼識等。似有帶",
    "X51n0831_001:0815a06": "彼相起義故。設使可作所緣。然無能為生識之緣",
    "X51n0831_001:0815a07": "之義。譬如因眼錯亂。見第二月。彼第二月。原無實",
    "X51n0831_001:0815a08": "體。不能生于現量眼識。但是意識非量境故。如是",
    "X51n0831_001:0815a09": "所執和合之相。亦如二月一般。於眼等識。無有緣",
    "X51n0831_001:0815a10": "義。既無緣義。又豈可為所緣緣耶。[0815a10] △三結違理。",
    "X51n0831_001:0815a11": "[0815a11] 故外二事。於所緣緣互闕一支。俱不應理。",
    "X51n0831_001:0815a12": "[0815a12] 謂彼所執心外極微。及和合相之二事。於所緣緣",
    "X51n0831_001:0815a13": "之義。各闕一支。故俱不應理也。初正破二計竟。[0815a13] △",
    "X51n0831_001:0815a14": "二破諸轉計二。初破極微和集相。二破極微和集",
    "X51n0831_001:0815a15": "位。初中二。初敘計。二破斥。今初。",
    "X51n0831_001:0815a16": "[0815a16] 有執色等各有多相。於中一分是現量境。故諸極微",
    "X51n0831_001:0815a17": "相資。各有一和集相。此相實有。各能發生似已相識。",
    "X51n0831_001:0815a18": "故與五識作所緣緣。",
    "X51n0831_001:0815a19": "[0815a19] 謂有妄執色等諸境。各有多種和合差別假相。於",
    "X51n0831_001:0815a20": "中一分本極微相。是現量境。故諸極微相資。遂亦",
    "X51n0831_001:0815a21": "各有一和集相。此和集相不離極微。故是實有。而",
    "X51n0831_001:0815a22": "此實有之和集相。各能發生似於己相之識。此則",
    "X51n0831_001:0815a23": "雙具帶彼相起見托彼生二義故與五識作所緣",
    "X51n0831_001:0815a24": "緣也。[0815a24] △二破斥。",
    "X51n0831_001:0815b01": "[0815b01] 此亦非理。所以者何。和集如堅等。設於眼等識。是緣",
    "X51n0831_001:0815b02": "非所緣。許極微相故。",
    "X51n0831_001:0815b03": "[0815b03] 量云。彼所執極微上之和集相是有法。於眼等識。",
    "X51n0831_001:0815b04": "設緣非所緣宗。因云。以彼許和集相不離極微相",
    "X51n0831_001:0815b05": "故。同喻如堅濕等。譬如不離極微而有堅濕等性。",
    "X51n0831_001:0815b06": "設許堅等實有。或可於眼等識是增上緣。而決非",
    "X51n0831_001:0815b07": "是所緣。以眼等識。不帶堅濕等相起故。今和集相",
    "X51n0831_001:0815b08": "亦爾。設許實有。仍不離極微相故。如何得有所緣",
    "X51n0831_001:0815b09": "義耶。",
    "X51n0831_001:0815b10": "[0815b10] 如堅等相雖(縱許)是實有。於眼等識。容有(為)緣(助生之)義。",
    "X51n0831_001:0815b11": "而非所緣(以)。眼等識上。無彼(堅等)相故(今)。色等極微(上各",
    "X51n0831_001:0815b12": "各)諸和集相。理亦應爾。彼(于堅等相及和集相)俱執為(仍是)極微",
    "X51n0831_001:0815b13": "(上之)相故。",
    "X51n0831_001:0815b14": "[0815b14] 重釋頌義。如文可知。[0815b14] △二破極微和集位二。初敘",
    "X51n0831_001:0815b15": "計。二破斥。今初。",
    "X51n0831_001:0815b16": "[0815b16] 執眼等識。能緣極微諸和集相。復有別生。",
    "X51n0831_001:0815b17": "[0815b17] 因上已破極微上之和集相。設有緣義而非所緣。",
    "X51n0831_001:0815b18": "今又轉成一執。謂極微上諸和集相。復有別別形",
    "X51n0831_001:0815b19": "相生起。得為眼等識之所緣。故云執眼等識。能緣",
    "X51n0831_001:0815b20": "極微諸和集相復有別生也。然此諸和集相。既仍",
    "X51n0831_001:0815b21": "不離極微。極微不別。則覺相亦應無別。覺相既別。",
    "X51n0831_001:0815b22": "則極微亦應有別。今謂覺相無別。既不可。謂極微",
    "X51n0831_001:0815b23": "有別。亦不可。則所執不益謬乎。故下即約此二義",
    "X51n0831_001:0815b24": "破之。[0815b24] △二破斥又二。初約覺應無別破。二約極微",
    "X51n0831_001:0815c01": "差別破。今初。",
    "X51n0831_001:0815c02": "[0815c02] 瓶甌等覺相。彼執應無別。非形別故別。形別非實故。",
    "X51n0831_001:0815c03": "[0815c03] 謂緣瓶甌等之覺相。若依彼執。則應更無差別。何",
    "X51n0831_001:0815c04": "以故。瓶之與甌。同是極微上之和集相故。則緣此",
    "X51n0831_001:0815c05": "和集相。何容作瓶甌差別覺哉。非可謂瓶甌等之",
    "X51n0831_001:0815c06": "形別而覺相亦別。以形別唯在假法上有。非實極",
    "X51n0831_001:0815c07": "微有差別故。極微無別。則覺亦應無別矣。",
    "X51n0831_001:0815c08": "[0815c08] 瓶甌等物大小等者。能成極微多少同故。緣彼覺相",
    "X51n0831_001:0815c09": "應無差別。若謂彼形物相別故覺相別者。理亦不然。",
    "X51n0831_001:0815c10": "項等別形。惟在瓶等假法上有。非極微故。",
    "X51n0831_001:0815c11": "[0815c11] 此重釋頌義也。謂若執識緣極微和集而生。則凡",
    "X51n0831_001:0815c12": "瓶甌等物。其大小若平等者。彼能成之極微多少",
    "X51n0831_001:0815c13": "決定同故。即緣彼二物之覺相。亦應更無差別。且",
    "X51n0831_001:0815c14": "如有一箇瓶。重一斤許。乃用若干極微和集而成。",
    "X51n0831_001:0815c15": "復有一甌。亦重斤許。亦用若干極微和集而成。則",
    "X51n0831_001:0815c16": "能成此二物之極微多少既同。將能緣此二物之",
    "X51n0831_001:0815c17": "覺相亦應無別矣。若謂彼形物相別故而令覺相",
    "X51n0831_001:0815c18": "別者。理亦不然。以項腹等種種別形。惟在瓶甌等",
    "X51n0831_001:0815c19": "假法上有。非可謂極微有差別故。既極微多少和",
    "X51n0831_001:0815c20": "集無別。則覺相亦應無別。覺相既有差別。則不以",
    "X51n0831_001:0815c21": "極微和集為所緣明矣。[0815c21] △二約極微差別破。",
    "X51n0831_001:0815c22": "[0815c22] 彼不應執極微亦有差別形相。所以者何。",
    "X51n0831_001:0815c23": "[0815c23] 上已發明極微和集無別。覺應無別。恐彼轉計極",
    "X51n0831_001:0815c24": "微亦有差別。故令覺相差別。乃徵起而破斥之。",
    "X51n0831_001:0816a01": "[0816a01] 極微量等故。形別惟在假。析彼至極微。彼覺定捨故。",
    "X51n0831_001:0816a02": "非瓶甌等能成極微有形量別。捨微圓相。故知別形",
    "X51n0831_001:0816a03": "在假非實。又形別物析至極微。彼覺定捨。非青等物",
    "X51n0831_001:0816a04": "析至極微。彼覺可捨。由此形別惟世俗有。非如青等",
    "X51n0831_001:0816a05": "亦在實物。",
    "X51n0831_001:0816a06": "[0816a06] 先舉頌。次釋成也。釋云。非可謂瓶甌等之能成極",
    "X51n0831_001:0816a07": "微亦有形量差別。而遂捨其微圓之相。故知項腹",
    "X51n0831_001:0816a08": "等種種別形。但在假法。非在實法。此中且權指極",
    "X51n0831_001:0816a09": "微為實法也。又形別物。假使析至極微。則彼形別",
    "X51n0831_001:0816a10": "之覺決定即捨。譬如一瓶一甌。同時打得粉碎。則",
    "X51n0831_001:0816a11": "決不起瓶甌之覺。亦決不可分別誰是瓶之極微。",
    "X51n0831_001:0816a12": "誰是甌之極微矣。若青黃等物。縱使析至極微。青",
    "X51n0831_001:0816a13": "仍覺青。黃仍覺黃。非可謂彼覺亦捨也。由此形別",
    "X51n0831_001:0816a14": "惟世俗有。非如青等亦在實物。世俗有。即四俗諦",
    "X51n0831_001:0816a15": "中之假名無實諦所攝。不能為緣生眼等識。但是",
    "X51n0831_001:0816a16": "第六意識所緣而已。實物。即四俗諦中之隨事差",
    "X51n0831_001:0816a17": "別諦。亦四真諦中之體用顯現諦。今青黃等色。正",
    "X51n0831_001:0816a18": "是眼識自所變之相分。名為性境。故云亦在實物。",
    "X51n0831_001:0816a19": "然亦在二字。意顯青等名言。便非實物。青等體相。",
    "X51n0831_001:0816a20": "是識所變。乃為實物耳。二破諸轉計竟。[0816a20] △三結非",
    "X51n0831_001:0816a21": "外色。",
    "X51n0831_001:0816a22": "[0816a22] 是故五識所緣緣體。非外色等。其理極成。",
    "X51n0831_001:0816a23": "[0816a23] 既不可以極微為所緣緣。又不可以和合為所緣",
    "X51n0831_001:0816a24": "緣。既不可以極微之和集相為所緣緣。又不可以",
    "X51n0831_001:0816b01": "極微之和集位為所緣緣。則所執心外色等。豈有",
    "X51n0831_001:0816b02": "可作所緣緣體者哉。唯識論云。許有極微。尚致此",
    "X51n0831_001:0816b03": "失。況無識外真實極微。此之謂也。以上即是真能",
    "X51n0831_001:0816b04": "破竟。是故結云其理極成。[0816b04] △二申正義二。初正成",
    "X51n0831_001:0816b05": "立內所緣緣是有。二兼成立增上緣依不無。三結",
    "X51n0831_001:0816b06": "惟內境。初中二。初正立。二釋疑。今初。",
    "X51n0831_001:0816b07": "[0816b07] 彼所緣緣豈全不有。非全不有。若爾。云何。",
    "X51n0831_001:0816b08": "[0816b08] 此設為問答以徵起也。問曰。若如上破。極微和合",
    "X51n0831_001:0816b09": "俱不可以作所緣緣。則彼五識之所緣緣。豈全不",
    "X51n0831_001:0816b10": "有耶。答曰。非全不有。又設問曰。若爾。外色既非所",
    "X51n0831_001:0816b11": "緣緣體。則汝所謂有所緣緣。畢竟云何。",
    "X51n0831_001:0816b12": "[0816b12] 內色如外現。為識所緣緣。許彼相在識。及能生識故。",
    "X51n0831_001:0816b13": "[0816b13] 此先舉頌答也。內色者。謂識所變之相分色。如外",
    "X51n0831_001:0816b14": "現者。謂本不在心外。由眾生不了心體從來無外。",
    "X51n0831_001:0816b15": "妄認四大為自身相。妄認心在色身之內。故於自",
    "X51n0831_001:0816b16": "識所現之色。有似乎在外也。即此似如外現之內",
    "X51n0831_001:0816b17": "色。為眼等識之所緣緣。許彼相在識。有所緣義。及",
    "X51n0831_001:0816b18": "能生識。復有緣義故也。",
    "X51n0831_001:0816b19": "[0816b19] 外境雖無。而有內色似外境現。為所緣緣。許眼等識",
    "X51n0831_001:0816b20": "帶彼相故。及從彼生。具二義故。",
    "X51n0831_001:0816b21": "[0816b21] 此重釋頌義也。外境雖無。謂從來心外無法也。似",
    "X51n0831_001:0816b22": "外境現。謂隨情假說為外也。帶彼相。即是具所緣",
    "X51n0831_001:0816b23": "義。從彼生。即是復具緣義。二義無闕。故是真能立",
    "X51n0831_001:0816b24": "矣。[0816b24] △二釋疑又二。初疑問。二答釋。今初。",
    "X51n0831_001:0816c01": "[0816c01] 此內境相既不離識。如何俱起能作識緣。",
    "X51n0831_001:0816c02": "[0816c02] 既是俱起。便無先後。云何能作生識之緣。故疑問",
    "X51n0831_001:0816c03": "也。[0816c03] △二答釋。",
    "X51n0831_001:0816c04": "[0816c04] 決定相隨故。俱時亦作緣。或前為後緣。引彼功能故。",
    "X51n0831_001:0816c05": "境相與識。定相隨故。雖俱時起。亦作識緣。因明者說。",
    "X51n0831_001:0816c06": "若此與彼有無相隨。雖俱時生。而亦得有因果相故。",
    "X51n0831_001:0816c07": "或前識相。為後識緣。引本識中生似自果功能令起。",
    "X51n0831_001:0816c08": "不違理故。",
    "X51n0831_001:0816c09": "[0816c09] 亦先舉頌。次釋成也。內心境相。與能緣之識決定",
    "X51n0831_001:0816c10": "相隨。故雖俱時而起。亦得與識作緣。如因明論師",
    "X51n0831_001:0816c11": "所說。若此法與彼法。有則俱有。無則俱無。有無相",
    "X51n0831_001:0816c12": "隨者。雖復俱時而生。而此有故彼有。則此即為因",
    "X51n0831_001:0816c13": "相。彼即為果相故。此釋上二句頌義也。又或前識",
    "X51n0831_001:0816c14": "之相分。得為後識之生緣。以五識現行相分。熏於",
    "X51n0831_001:0816c15": "本識。則能引彼本識中生似自果之功能令起。亦",
    "X51n0831_001:0816c16": "不違正理故。此釋下二句頌義也。生似自果功能。",
    "X51n0831_001:0816c17": "指五淨色根。能生現行五識。故名所生之五識為",
    "X51n0831_001:0816c18": "似目果。名能生之五根以為功能。初正成立內所",
    "X51n0831_001:0816c19": "緣緣是有竟。[0816c19] △二兼成立增上緣依不無二。初設",
    "X51n0831_001:0816c20": "問舉頌。二以論釋成。今初。",
    "X51n0831_001:0816c21": "[0816c21] 若五識生惟緣內色。如何亦說眼等為緣。",
    "X51n0831_001:0816c22": "[0816c22] 此引契經眼色為緣生於眼識等義而設問也。",
    "X51n0831_001:0816c23": "[0816c23] 識上色功能。名五根應理。功能與境色。無始互為因。",
    "X51n0831_001:0816c24": "[0816c24] 此先以頌略答也。謂第八識上色之功能。名為五",
    "X51n0831_001:0817a01": "根。應於正理。即此功能。與彼相分境色。無始以來",
    "X51n0831_001:0817a02": "常互為因。互相熏生也。[0817a02] △二以論釋成二。初釋前",
    "X51n0831_001:0817a03": "二句。次釋後二句。今初。",
    "X51n0831_001:0817a04": "[0817a04] 以能發識。比知有根。此但功能。非外所造。故本識上。",
    "X51n0831_001:0817a05": "五色功能。名眼等根。亦不違理。功能發識。理無別故。",
    "X51n0831_001:0817a06": "在識在餘。雖不可說。而外諸法理非有故。定應許此",
    "X51n0831_001:0817a07": "在識非餘。",
    "X51n0831_001:0817a08": "[0817a08] 五淨色根。非是現量所得。以其能發識故。比量而",
    "X51n0831_001:0817a09": "知有根。此但第八識相分上之功能。非是心外別",
    "X51n0831_001:0817a10": "有八法所造。故本識上五種淨色功能。名為眼等",
    "X51n0831_001:0817a11": "五根。亦不違理。惟此功能。能發五識。理無心外之",
    "X51n0831_001:0817a12": "別法故。然五根既是比知。不是現量。故在識在餘。",
    "X51n0831_001:0817a13": "俱不可說。而心外諸法理非有故。定應許此功能。",
    "X51n0831_001:0817a14": "決在識而非餘也。[0817a14] △次釋後二句又二。初正釋。二",
    "X51n0831_001:0817a15": "辯一異。今初。",
    "X51n0831_001:0817a16": "[0817a16] 此根功能與前境色。從無始際展轉為因。謂此功能",
    "X51n0831_001:0817a17": "至成熟位。生現識上五內境色。此內境色。復能引起",
    "X51n0831_001:0817a18": "異熟識上五根功能。",
    "X51n0831_001:0817a19": "[0817a19] 言此第八識上五根功能。與前所說五識相分境",
    "X51n0831_001:0817a20": "色。從無始際。展轉為因。何以知之。謂此本識中所",
    "X51n0831_001:0817a21": "有功能。至於成熟位時。則能生現行五識上之五",
    "X51n0831_001:0817a22": "種內相分境色。即此五識內相分境色。復能熏於",
    "X51n0831_001:0817a23": "本識。引起異熟識上五根功能。故云無始互為因",
    "X51n0831_001:0817a24": "也。[0817a24] △二辯一異。",
    "X51n0831_001:0817b01": "[0817b01] 根境二色。與識一異。或非一異。隨樂應說。",
    "X51n0831_001:0817b02": "[0817b02] 五根淨色及本質境色。是第八識之相分。前五識",
    "X51n0831_001:0817b03": "所緣緣境色。是前五識之相分。相見不離自證體",
    "X51n0831_001:0817b04": "故。故可說一。所緣不是能緣。亦可說異。又相見差",
    "X51n0831_001:0817b05": "別故非一。不離自證故非異。又因果體用。亦非一",
    "X51n0831_001:0817b06": "異。故既達諸法本無實性。便可隨樂應說也。二兼",
    "X51n0831_001:0817b07": "成立增上緣依不無竟。[0817b07] △三結唯內境。",
    "X51n0831_001:0817b08": "[0817b08] 如是諸識。唯內境相為所緣緣。理善成立。",
    "X51n0831_001:0817b09": "[0817b09] 諸識。且指前五識言。內境相。即指各識自所變現",
    "X51n0831_001:0817b10": "之相分言。既五識不緣外境。則第六識至七八識。",
    "X51n0831_001:0817b11": "皆無心外所緣緣境明矣。故云理善成立。即所謂",
    "X51n0831_001:0817b12": "真能立也。"
}