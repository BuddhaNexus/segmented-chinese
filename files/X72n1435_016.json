{
    "X72n1435_016:0294b12": "無異禪師廣錄卷第十六",
    "X72n1435_016:0294b14": "住博山法孫　弘瀚　彚編",
    "X72n1435_016:0294b15": "首座法孫　弘裕　同集",
    "X72n1435_016:0294b16": "　　開示偈(二)",
    "X72n1435_016:0294b17": "示吳觀我宮諭",
    "X72n1435_016:0294b18": "一口氣不來。畢竟甚處去。血肉身心非常住。勘破緣",
    "X72n1435_016:0294b19": "生緣不生。根塵即是大寶聚。閙市叢中景物披。何須",
    "X72n1435_016:0294b20": "山塢與江湄。負薪樵子機頭婦。渴飲饑餐步不移。百",
    "X72n1435_016:0294b21": "草頭邊親祖意。毋拘路滑恣遊戲。謾將佛法當真參。",
    "X72n1435_016:0294b22": "沾著些兒成垢膩。本來無古亦無今。肉髻明珠豈外",
    "X72n1435_016:0294b23": "尋。黃鶴樓前伸轉語。方知居士問頭深。",
    "X72n1435_016:0294b24": "示何芝岳尚書",
    "X72n1435_016:0294c01": "一口氣不來。畢竟甚處去。靈山古佛親分付。回頭石",
    "X72n1435_016:0294c02": "馬出紗籠。肯就家庭守珍御。淨几明窻自在時。花香",
    "X72n1435_016:0294c03": "雲照碧羅衣。夜深月下翻清影。無蒂珊瑚露幾枝。折",
    "X72n1435_016:0294c04": "杖行兮途路杳。旋身愈覺乾坤小。不須別樣問通津。",
    "X72n1435_016:0294c05": "萬事無如出處好。眼動眉舒曰妙存。鴉鳴知是幾黃",
    "X72n1435_016:0294c06": "昏。依正報中親瞥地。逈然無佛處稱尊。",
    "X72n1435_016:0294c07": "示方廣野居士",
    "X72n1435_016:0294c08": "一口氣不來。畢竟甚處去。急著娘生雙眼覷。洞然無",
    "X72n1435_016:0294c09": "物飽齁齁。畐塞虗空何處住。既無住處肯干休。鐵壁",
    "X72n1435_016:0294c10": "銀山迸出頭。謾道腰纏十萬貫。端然屋裏販楊州。世",
    "X72n1435_016:0294c11": "緣那更分清濁。赤肉團中光閃爍。撿箇柴頭品字煨。",
    "X72n1435_016:0294c12": "風流何啻三禪樂。撫掌捫空意灑然。浮山湖畔草芊",
    "X72n1435_016:0294c13": "芊。倒騎驢子都遊遍。破霧披雲不記年。",
    "X72n1435_016:0294c14": "示吳九濤居士",
    "X72n1435_016:0294c15": "一口氣不來。畢竟甚處去。百年光景從頭數。忙忙三",
    "X72n1435_016:0294c16": "萬六千朝。莫待臨時申苦楚。長安大道痛加鞭。行不",
    "X72n1435_016:0294c17": "前兮亦奮然。直待九重宮殿裏。金鑪應有暗香傳。翻",
    "X72n1435_016:0294c18": "雲覆雨曹山墮。活潑機輪無不可。纔欲將心度量來。",
    "X72n1435_016:0294c19": "溫州橘皮不是火。世間無水謾云波。吸盡西江奈爾",
    "X72n1435_016:0294c20": "何。酬渠祖意山頭有。紫霧紅霞映碧蘿。",
    "X72n1435_016:0294c21": "示吳石生居士",
    "X72n1435_016:0294c22": "一口氣不來。畢竟甚處去。四方八面大火聚。動即燒",
    "X72n1435_016:0294c23": "兮靜亦然。出離肯別生疑慮。不生疑慮直趨前。覓火",
    "X72n1435_016:0294c24": "還須先見煙。臭爛不堪皮袋子。灼然雲外是同年。同",
    "X72n1435_016:0295a01": "條生不同條死。瞥地嗔兮瞥地喜。顛倒塲中識得渠。",
    "X72n1435_016:0295a02": "原來少箇當門齒。同門出入自優游。傑出叢林是趙",
    "X72n1435_016:0295a03": "州。略彴橋邊度驢馬。不風流處也風流。",
    "X72n1435_016:0295a04": "示趙元振居士",
    "X72n1435_016:0295a05": "一口氣不來。畢竟甚處去。雲從龍兮風從虎。旋風八",
    "X72n1435_016:0295a06": "字打將來。大地山河如目覩。香樹雲幢處處周。蓮花",
    "X72n1435_016:0295a07": "朵朵湛清流。善財不用南詢遍。彈指豁開彌勒樓。彌",
    "X72n1435_016:0295a08": "勒樓臺燦珠玉。寶几明窻清可掬。鶴唳鶯啼盧舍那。",
    "X72n1435_016:0295a09": "時人何必棲幽谷。解開布袋放癡憨。包納虗空甘不",
    "X72n1435_016:0295a10": "甘。轉位就功親去就。舌頭無骨定司南。",
    "X72n1435_016:0295a11": "示盛子惠居士",
    "X72n1435_016:0295a12": "一口氣不來。畢竟甚處去。一千七百閒言語。交馳棒",
    "X72n1435_016:0295a13": "喝祖師禪。蝶夢南華方栩栩。鳴椎歸位話幽微。四句",
    "X72n1435_016:0295a14": "離兮絕百非。却笑仰山清夢裏。無錢博得口頭肥。好",
    "X72n1435_016:0295a15": "就風雲看變動。真機不與時人共。本無一物獻尊堂。",
    "X72n1435_016:0295a16": "堆堆何啻千斤重。掉轉乾坤別樣新。從來依法不依",
    "X72n1435_016:0295a17": "人。參禪道者渾無事。靜聽枝頭鳥語頻。",
    "X72n1435_016:0295a18": "示范以都居士",
    "X72n1435_016:0295a19": "一口氣不來。畢竟甚處去。明眼衲僧難共語。管甚閒",
    "X72n1435_016:0295a20": "忙靜閙時。四威儀內頻頻舉。話頭綿密絕周遮。寶印",
    "X72n1435_016:0295a21": "親懸驗正邪。清淨界中纔動念。無端病眼見空花。一",
    "X72n1435_016:0295a22": "念不生俱解脫。芥孔鍼鋒誇廣博。攪亂乾坤不識人。",
    "X72n1435_016:0295a23": "旋風八字無棲泊。只須掉轉拄杖頭。絕無煙火不干",
    "X72n1435_016:0295a24": "休。通身汗下通身冷。笑展家風得自由。",
    "X72n1435_016:0295b01": "示吳蓮舟居士",
    "X72n1435_016:0295b02": "一口氣不來。畢竟甚處去。幻化皮囊誰是汝。險惡塲",
    "X72n1435_016:0295b03": "中走一迴。靜陸平原應自許。一步高來一步低。高低",
    "X72n1435_016:0295b04": "盡處見端倪。法身烱潔何相似。白雪清風類不齊。話",
    "X72n1435_016:0295b05": "頭一句如饑渴。山自崩兮海自竭。迸破疑團廓然時。",
    "X72n1435_016:0295b06": "却笑香塗與刀割。少林無故把心安。不識心兮毛骨",
    "X72n1435_016:0295b07": "寒。突出娘生真面目。了知生死不相干。",
    "X72n1435_016:0295b08": "示盛蓮生孝廉",
    "X72n1435_016:0295b09": "一口氣不來。畢竟甚處去。過水拏舟方自渡。到岸逢",
    "X72n1435_016:0295b10": "人話短長。即忙覓取來時路。異種靈苗說似君。從來",
    "X72n1435_016:0295b11": "絲髮不干人。解開布袋頻頻看。賸有山頭一帶雲。盞",
    "X72n1435_016:0295b12": "子落地成七片。聊與時人通一線。無礙光明徹幻軀。",
    "X72n1435_016:0295b13": "根塵界是摩尼殿。雲頭按下太生生。玅用臨機不順",
    "X72n1435_016:0295b14": "情。斫却中心一樹子。四方八面任縱橫。",
    "X72n1435_016:0295b15": "示胡氷稜縣尹",
    "X72n1435_016:0295b16": "一口氣不來。畢竟甚處去。白日青天誰不覩。還鄉盡",
    "X72n1435_016:0295b17": "道是兒孫。就裏無容誇佛祖。箇中原不立階梯。土面",
    "X72n1435_016:0295b18": "灰頭孰與齊。欲問故鄉睛雨候。須知脚下有黃泥。驅",
    "X72n1435_016:0295b19": "耕奪食男兒漢。步不移兮登彼岸。何必區區藉世燈。",
    "X72n1435_016:0295b20": "額上明珠光燦爛。夜無惡夢日無驚。大地山河一掌",
    "X72n1435_016:0295b21": "平。好把虗空百雜碎。不期華藏宛然成。",
    "X72n1435_016:0295b22": "示潘次魯貢元",
    "X72n1435_016:0295b23": "一口氣不來。畢竟甚處去。五蘊山頭張露布。百萬軍",
    "X72n1435_016:0295b24": "中取勝時。覿面那容更回互。重圍力破不為難轉位",
    "X72n1435_016:0295c01": "旋機直下看。纔起一絲分別想。脚跟早隔萬重山。智",
    "X72n1435_016:0295c02": "人當下知端的。至理無分今與昔。百劫千生撞出頭。",
    "X72n1435_016:0295c03": "掃地焚香全利益。逢人笑展佛家風。血染山河朵朵",
    "X72n1435_016:0295c04": "紅。參遍閻浮諸善友。文殊祇在福城東。",
    "X72n1435_016:0295c05": "示宋大山孝廉",
    "X72n1435_016:0295c06": "一口氣不來。畢竟甚處去。晴是日兮陰是雨。翻來覆",
    "X72n1435_016:0295c07": "去見根源。裂破胸襟誇步武。毋拘坐臥及經行。展似",
    "X72n1435_016:0295c08": "眉毛作麼生。雨後花香人發笑。霜前菓熟鳥相爭。道",
    "X72n1435_016:0295c09": "人嬾與分時節。囫圇不用頻饒舌。鐵馬嘶殘劫外風。",
    "X72n1435_016:0295c10": "大圓覺裏無豪傑。你既無心我也休。兩忘何必強追",
    "X72n1435_016:0295c11": "求。趙州可煞添鹽醋。傾出當年投子油。",
    "X72n1435_016:0295c12": "示方肅之館元",
    "X72n1435_016:0295c13": "一口氣不來。畢竟甚處去。毋問三千七百祖。公案交",
    "X72n1435_016:0295c14": "橫眉目間。無心理會閒家具。法身清淨廁坑籌。沒來",
    "X72n1435_016:0295c15": "由處有來由。一朝拶出通身汗。始覺從前滿面羞。著",
    "X72n1435_016:0295c16": "衣喫飯隨時好。何自稽遲不自了。抹轉娘生惡面皮。",
    "X72n1435_016:0295c17": "觸著通身都是寶。開不成單合不雙。後園驢子繫枯",
    "X72n1435_016:0295c18": "樁。翻他覷井真三昧。隨處逢人樹法幢。",
    "X72n1435_016:0295c19": "示劉雁先居士",
    "X72n1435_016:0295c20": "一口氣不來。畢竟甚處去。即此不明是家務。譬如大",
    "X72n1435_016:0295c21": "路到長安。前行更不生疑慮。直入重門興未休。夜明",
    "X72n1435_016:0295c22": "簾外更清幽。庭前瑞草和根拔。淨白無依始徹頭。徹",
    "X72n1435_016:0295c23": "頭格外知端的。男兒肯向他尋覓。謾言鷂子過新羅。",
    "X72n1435_016:0295c24": "捉活原來在咫尺。拄杖頭邊眼頓開。橫拈倒卓不須",
    "X72n1435_016:0296a01": "栽。家庭懶論耕耘事。賸有江風帶雨來。",
    "X72n1435_016:0296a02": "示胡鼎甫居士",
    "X72n1435_016:0296a03": "一口氣不來。畢竟甚處去。萬仞懸巖誰作主。筋斗翻",
    "X72n1435_016:0296a04": "空經幾迴。敗葉堆頭親眉宇。當知父母未生前。氣不",
    "X72n1435_016:0296a05": "來兮理亦然。勘破箇中些子事。層巖石虎抱兒眠。哮",
    "X72n1435_016:0296a06": "吼一聲山嶽動。金鱗肯別醃虀甕。倐爾風雲際會時。",
    "X72n1435_016:0296a07": "騰躍威稜看大用。萬象森羅聽指呼。緣生幻法總然",
    "X72n1435_016:0296a08": "徒。靈山別有拈花意。笑殺當年碧眼胡。",
    "X72n1435_016:0296a09": "示張欽之居士",
    "X72n1435_016:0296a10": "一口氣不來。畢竟甚處去。生死輪迴無伴侶。五蘊根",
    "X72n1435_016:0296a11": "塵盡屬魔。降魔須獲金剛杵。金剛本體露堂堂。賊魔",
    "X72n1435_016:0296a12": "難與共商量。自古護生須是殺。殺盡安居達本鄉。諸",
    "X72n1435_016:0296a13": "祖相傳正法眼。獅兒不是猢猻產。殘篇斷索盡家珍。",
    "X72n1435_016:0296a14": "烈漢從來無料揀。萬象森羅指顧間。高揮大抹得安",
    "X72n1435_016:0296a15": "閒。逢人不洩真消息。笑把芙蓉鎮日看。",
    "X72n1435_016:0296a16": "示倪瓊圃侍講",
    "X72n1435_016:0296a17": "一口氣不來。畢竟甚處去。大千斂在毫端聚。堂堂古",
    "X72n1435_016:0296a18": "路絕周遮。誰敢當陽曰住處。集雲峯下四藤條。坐斷",
    "X72n1435_016:0296a19": "春風不放高。百草頭邊親薦得。萬花叢裏任逍遙。空",
    "X72n1435_016:0296a20": "非大兮塵非小。品彚無如出處好。十字街頭等箇人。",
    "X72n1435_016:0296a21": "饑餐渴飲隨溫飽。撥盡寒爐火一星。逈無情識不通",
    "X72n1435_016:0296a22": "靈。脚跟蹋著來時路。始信澄潭徹底清。",
    "X72n1435_016:0296a23": "示孫明都進士",
    "X72n1435_016:0296a24": "一口氣不來。畢竟甚處去。智人勿以明相覩。豁開霄",
    "X72n1435_016:0296b01": "漢露羣峯。得意飄然如鳳翥。翱翔萬里見方圓。清光",
    "X72n1435_016:0296b02": "不與市同[廓享+墨]。藥山老宿曾親說。水在缾兮月在天。大",
    "X72n1435_016:0296b03": "用堂堂絕分齊。動止還同春富麗。大方獨蹈境唯心。",
    "X72n1435_016:0296b04": "誰向虗空誇巨細。拈花端不涉離微。勘破靈山老古",
    "X72n1435_016:0296b05": "錐。無縫墖邊多水草。龍眠深處鹿兒肥。",
    "X72n1435_016:0296b06": "示林卞石居士",
    "X72n1435_016:0296b07": "一口氣不來。畢竟甚處去。劈頭認取最初步。縱橫萬",
    "X72n1435_016:0296b08": "里不離天。莫待臨時泣岐路。欲知淮甸與江干。連絡",
    "X72n1435_016:0296b09": "駢闐車馬殘。散盡浮雲開眼看。洞庭無葢法身寒。凍",
    "X72n1435_016:0296b10": "殺法身成底事。隔岸無分他與自。塵塵剎剎絕纖蹤。",
    "X72n1435_016:0296b11": "誰道婬房并酒肆。峭壁層巖不可攀。還期陸地見波",
    "X72n1435_016:0296b12": "瀾。風聲鳥語宣真諦。都在龍眠煙水間。",
    "X72n1435_016:0296b13": "示楊蘭似居士",
    "X72n1435_016:0296b14": "一口氣不來。畢竟甚處去。自古慈門無阻拒。寶所非",
    "X72n1435_016:0296b15": "遙趨進時。縱橫原不循規矩。明中有暗暗中明。明暗",
    "X72n1435_016:0296b16": "相參罷問程。拗折驪龍頭上角。珊瑚枝畔水痕腥。抖",
    "X72n1435_016:0296b17": "擻通身虗揑恠。眼耳鼻舌分疆界。撲碎挪圓總不妨。",
    "X72n1435_016:0296b18": "自買應須還自賣。運水搬柴識得渠。從來就裏絕親",
    "X72n1435_016:0296b19": "疎。深山佛法依何住。鳥宿雲藏月上初。",
    "X72n1435_016:0296b20": "示胡永胤居士",
    "X72n1435_016:0296b21": "一口氣不來。畢竟甚處去。話頭好教頻頻舉。隨緣透",
    "X72n1435_016:0296b22": "徹未生前。澗水松風解法語。橫趨倒跨不為難。剎海",
    "X72n1435_016:0296b23": "須彌指顧間。靈芝瑞草和雲秀。綺榦仙葩帶露寒。閒",
    "X72n1435_016:0296b24": "拈竹杖敲空響。肯向人前呈伎倆。二時粥飯自家常。",
    "X72n1435_016:0296c01": "寶網明珠俱不尚。我曾行遍不欺人。脚底風雲說似",
    "X72n1435_016:0296c02": "君。果得箇中消息淨。根塵界裏活如神。",
    "X72n1435_016:0296c03": "示謝中隱居士",
    "X72n1435_016:0296c04": "一口氣不來。畢竟甚處去。倒卓眉毛別有路。[囗@力]地一",
    "X72n1435_016:0296c05": "聲猛省來。人在煙雲最深處。心如古井不生波。笑殺",
    "X72n1435_016:0296c06": "臺山指路婆。竪起拳頭明歷歷。放開布袋奈渠何。覿",
    "X72n1435_016:0296c07": "面縱橫無忌諱。當機那論剎那際。十方三世絕周遮。",
    "X72n1435_016:0296c08": "畐塞誰分心境異。塵勞堆裏玅蓮香。東土西天謾舉",
    "X72n1435_016:0296c09": "揚。更有一言吐不出。無人處所為商量。",
    "X72n1435_016:0296c10": "示夏廣生元甫生生三居士",
    "X72n1435_016:0296c11": "一口氣不來。畢竟甚處去。放得開時揑得聚。脚下泥",
    "X72n1435_016:0296c12": "深水亦深。水泥深處無憑據。只須竪起鐵脊梁。撞破",
    "X72n1435_016:0296c13": "藩籬達本鄉。識得未生前面目。通身白汗絕商量。流",
    "X72n1435_016:0296c14": "通白汗清風古。敢道山河無寸土。縱橫不墮悄然機。",
    "X72n1435_016:0296c15": "烈漢從來跨步武。金牛飯飽趙州茶。春到園林樹樹",
    "X72n1435_016:0296c16": "花。更問西來端的旨。白雲流水淡生涯。",
    "X72n1435_016:0296c17": "示余任甫居士",
    "X72n1435_016:0296c18": "一口氣不來。畢竟甚處去。沙裏淘金休莽鹵。五蘊山",
    "X72n1435_016:0296c19": "頭認得真。從來不出渠門戶。譬如捉賊須見贓。獲得",
    "X72n1435_016:0296c20": "贓時謾度量。分析現前贓與賊。空門端的好兒郎。幻",
    "X72n1435_016:0296c21": "化塵勞續慧命。須知業累性清淨。十方坐斷不通風。",
    "X72n1435_016:0296c22": "地轉天旋稱大定。鑪爇清香試返魂。香煙盤結嶺頭",
    "X72n1435_016:0296c23": "雲。倒騎石虎歸家晚。拍掌徉徜笑語新。",
    "X72n1435_016:0296c24": "示玄照鎧禪人",
    "X72n1435_016:0297a01": "一口氣不來。畢竟甚處去。蹋著頭頭皆寶所。灼然明",
    "X72n1435_016:0297a02": "月照金沙。無量光明誰不覩。只須開眼見光明。策杖",
    "X72n1435_016:0297a03": "尋溪愛路平。撞著長鬚黑面老。方知烈漢不通情。翻",
    "X72n1435_016:0297a04": "身蹋上毗盧頂。直捷無依還自省。不問程途深夜歸。",
    "X72n1435_016:0297a05": "須知露濕衣裳冷。當門缺齒不關風。肯向人前論異",
    "X72n1435_016:0297a06": "同。纔起一絲分別想。山重重又水重重。",
    "X72n1435_016:0297a07": "示一如洞禪人",
    "X72n1435_016:0297a08": "一口氣不來。畢竟甚處去。推不前兮留不住。眉下娘",
    "X72n1435_016:0297a09": "生眼忽開。肉團元是明珠庫。明珠庫內寶成堆。地動",
    "X72n1435_016:0297a10": "天翻響若雷。不是吾家親眷屬。方纔趨入又驚回。那",
    "X72n1435_016:0297a11": "箇人無皮下血。自心冷煖向誰說。何勞特地立階梯。",
    "X72n1435_016:0297a12": "一念無生頓超越。祖師崖岸滑如苔。片語投機稱本",
    "X72n1435_016:0297a13": "懷。謾道分身無量億。一塵端有一如來。",
    "X72n1435_016:0297a14": "示淨休珍禪人",
    "X72n1435_016:0297a15": "一口氣不來。畢竟甚處去。提起如穿荊棘絮。扯不開",
    "X72n1435_016:0297a16": "時進步難。解脫還須善調御。萬花叢裏不粘身。眼底",
    "X72n1435_016:0297a17": "無筋一世貧。逼到岸邊行不去。端然過水見長人。鐵",
    "X72n1435_016:0297a18": "非硬兮綿非軟。入門先自防家犬。揑轉繩頭契祖機。",
    "X72n1435_016:0297a19": "萬八程途不記遠。社飲村歌春日和。翠微深處白雲",
    "X72n1435_016:0297a20": "多。若將語默通消息。輸却當年凌行婆。",
    "X72n1435_016:0297a21": "示岑伯奯禪人",
    "X72n1435_016:0297a22": "一口氣不來。畢竟甚處去。直入橫趨帶角虎。瑞草靈",
    "X72n1435_016:0297a23": "芝香暗傳。層巖峭壁清風古。受用家私色色然。真情",
    "X72n1435_016:0297a24": "端不向人言。忽朝[囗@力]地一聲子。始信宗門有別傳。男",
    "X72n1435_016:0297b01": "兒不借他人力。肯逐因循消白日。閒雲流水遞相交。",
    "X72n1435_016:0297b02": "古路一條如筆直。識得娘生枯粹姿。瑩光皎潔若琉",
    "X72n1435_016:0297b03": "璃。何用多生熏善業。風流應出當家兒。",
    "X72n1435_016:0297b04": "示夢雲禪人",
    "X72n1435_016:0297b05": "一口氣不來。畢竟甚處去。直入無容生怕怖。若是吾",
    "X72n1435_016:0297b06": "家種草兒。英靈自有娘生袴。娘生袴子不尋常。貼肉",
    "X72n1435_016:0297b07": "連皮謾忖量。從他孔竅分疎密。別有鍼鋒一線長。會",
    "X72n1435_016:0297b08": "得將身藏北斗。萬派千流皆授首。纔生擬議隔天涯。",
    "X72n1435_016:0297b09": "野干難同獅子吼。綠楊深處一聲鳩。喚醒渠儂得自",
    "X72n1435_016:0297b10": "由。山中水草隨緣足。笑放溈山水牯牛。",
    "X72n1435_016:0297b11": "示慈菴禪人",
    "X72n1435_016:0297b12": "一口氣不來。畢竟甚處去。淨白地上休染汙。直跨橫",
    "X72n1435_016:0297b13": "趨達本鄉。莫來攔我毬門路。耍笑謳歌識得渠。從來",
    "X72n1435_016:0297b14": "萬法本如如。宗乘無限風流事。獨羨楊岐三脚驢。真",
    "X72n1435_016:0297b15": "珠撒向紫羅帳。陳爛葛藤俱不尚。別有通天路一條。",
    "X72n1435_016:0297b16": "活句清機如歷掌。沾著通身似蜜甜。利生端不涉慈",
    "X72n1435_016:0297b17": "嚴。三家村裏商量遍。菱角如錐尖更尖。",
    "X72n1435_016:0297b18": "示發光禪人",
    "X72n1435_016:0297b19": "一口氣不來。畢竟甚處去。萬里程從初步起。撥雲見",
    "X72n1435_016:0297b20": "日未為難。妙用堂堂須返己。返己毋勞著眼看。霜清",
    "X72n1435_016:0297b21": "露冷髑髏寒。忽然擊竹聲消盡。賸有千竿與萬竿。",
    "X72n1435_016:0297b22": "示念如禪人",
    "X72n1435_016:0297b23": "一口氣不來。畢竟甚處去。重玄奧義從斯起。閻浮走",
    "X72n1435_016:0297b24": "遍萬千遭。歷劫何曾離自己。識得自己是何顏。毳衲",
    "X72n1435_016:0297c01": "橫披露半斑。峭壁懸巖穿下過。方知峯頂有層巒。",
    "X72n1435_016:0297c02": "示太初法師",
    "X72n1435_016:0297c03": "華嚴山中太初老。雙眸倒視乾坤小。條眉舒放不尋",
    "X72n1435_016:0297c04": "常。丈六金身一莖草。一莖草上有瓊樓。體露金風得",
    "X72n1435_016:0297c05": "自由。解脫還期真實相。鉢囊不挂一絲頭。與我同鄉",
    "X72n1435_016:0297c06": "復同縣。非故非親非覿面。離俗還如相約來。機緣頓",
    "X72n1435_016:0297c07": "異諸人見。諸人不識兩行藏。多笑鄰家稚子狂。三昧",
    "X72n1435_016:0297c08": "百千誰指註。權時贏得額頭光。淨脩三業浮囊渡。戒",
    "X72n1435_016:0297c09": "德清明人仰慕。愧我塵緣擺不開。何日龍眠重會晤。",
    "X72n1435_016:0297c10": "不須問路不分岐。壽量恒沙報爾知。倒跨泥牛吹鐵",
    "X72n1435_016:0297c11": "笛。白毫光射幾須彌。",
    "X72n1435_016:0297c12": "示毒鼓上座",
    "X72n1435_016:0297c13": "識得吾家真寶藏。兢兢肯把繩頭放。了生脫死大因",
    "X72n1435_016:0297c14": "緣。要在當人能擇上。身心世界等空花。露地白牛長",
    "X72n1435_016:0297c15": "者車。通衢八面清風起。無底籃兒盛活蛇。逢緣不把",
    "X72n1435_016:0297c16": "真機洩。硬似胡綿軟似鐵。拄杖縱橫得自由。分明兩",
    "X72n1435_016:0297c17": "口一無舌。須信懸巖絕後甦。突然狀出山海圖。掉轉",
    "X72n1435_016:0297c18": "乾坤何境界。三更初夜曜金烏。",
    "X72n1435_016:0297c19": "示子朴上座",
    "X72n1435_016:0297c20": "識得吾家真寶藏。巖頭萬仞須親上。拌得娘生一箇",
    "X72n1435_016:0297c21": "身。好與諸人作榜樣。登山涉水是尋常。攫浪拏雲當",
    "X72n1435_016:0297c22": "自強。透過老僧無味句。幾多玄玅盡糟糠。不滯法身",
    "X72n1435_016:0297c23": "貴轉位。從他花雨呈祥瑞。萬象都來一口吞。等閒擲",
    "X72n1435_016:0297c24": "出燎天燧。一陣胡風劈面來。優鉢羅花舌上栽。脚跟",
    "X72n1435_016:0298a01": "步步須親到。謾言南嶽與天台。",
    "X72n1435_016:0298a02": "示我空上座",
    "X72n1435_016:0298a03": "不住山阿住市廛。喜與檀那結善緣。菴前車馬自駢",
    "X72n1435_016:0298a04": "闐。月救生靈幾萬千。多生值遇余居士。濟生菴子從",
    "X72n1435_016:0298a05": "斯起。壯麗弘開不二門。躍淵縱翮無窮已。不惜娘生",
    "X72n1435_016:0298a06": "一箇身。何妨州縣往來頻。毫釐升合非私畜。鐵額銅",
    "X72n1435_016:0298a07": "頭見主人。如斯不媿為僧相。三德六和真可尚。始終",
    "X72n1435_016:0298a08": "無改舊行藏。好去叢林作榜樣。更須徹究未生前。不",
    "X72n1435_016:0298a09": "明之處痛加鞭。掀翻碟子如天大。覷破從來不值錢。",
    "X72n1435_016:0298a10": "送無擇禪座上羅浮山",
    "X72n1435_016:0298a11": "緬想當年景泰師。芟茅搆室海之湄。羅浮絕頂恣遨",
    "X72n1435_016:0298a12": "遊。鐵橋峯畔連瑤池。石門方廣容几席。三更日上海",
    "X72n1435_016:0298a13": "水赤。旋覆乾坤辯故新。吞吐風雲度朝夕。上人今往",
    "X72n1435_016:0298a14": "亦何求。縱步勤登二石樓。倒視滄溟如涓滴。一千瀑",
    "X72n1435_016:0298a15": "布稱雄流。明月壇邊戒賸有。殺佛焚經誇抖擻。錫杖",
    "X72n1435_016:0298a16": "源清浴活龍。玉鵞峯峻逢華首。七十二洞奏天樂。百",
    "X72n1435_016:0298a17": "千草木成瓊閣。夜深險極轉身難。踢破指頭親見脚。",
    "X72n1435_016:0298a18": "我亦將來步此山。入林端不問人間。折桂茹芝閒歲",
    "X72n1435_016:0298a19": "月。時臨清碧照衰顏。",
    "X72n1435_016:0298a20": "示靜休禪人塟母",
    "X72n1435_016:0298a21": "恩愛相牽劫數長。只須瞥地見親娘。若將骨肉分真",
    "X72n1435_016:0298a22": "假。管取多生手脚忙。者一回莫錯過。敲響髑髏誰是。",
    "X72n1435_016:0298a23": "我今日親逢知識緣。快須努力痛加鞭。愛水情山消",
    "X72n1435_016:0298a24": "不盡。輪迴知是幾千年。道人心不失照。額上珠光明",
    "X72n1435_016:0298b01": "皎皎。還將折杖攪長河。觸著泥沙都是寶。塵緣何處",
    "X72n1435_016:0298b02": "是吾心。赤肉掀翻莫外尋。",
    "X72n1435_016:0298b03": "示恒一禪人",
    "X72n1435_016:0298b04": "曠劫不變謂之恒。散步披襟入棘林。蠲諸名數謂之",
    "X72n1435_016:0298b05": "一。萬仞峯頭獨足立。動足揚眉落二三。無身領荷非",
    "X72n1435_016:0298b06": "端的。只須古路不逢僧。地轉天旋似不曾。草鞋裹向",
    "X72n1435_016:0298b07": "袈裟角。水底時挑白日燈。檻外閒人分曙色。虗空畐",
    "X72n1435_016:0298b08": "塞如漆黑。豁開兩眼若銅鈴。何待當來問彌勒。此是",
    "X72n1435_016:0298b09": "恒常不變心。從來不向外邊尋。春風吹入巖阿裏。靜",
    "X72n1435_016:0298b10": "聽枝頭報好音。",
    "X72n1435_016:0298b11": "示棲壑靜主之浙",
    "X72n1435_016:0298b12": "棲禪嶺表稱耆舊。鎮海明珠誰不有。栲栳相傳古及",
    "X72n1435_016:0298b13": "今。誰是拏雲攫浪手。肉髻深藏知幾秋。光明普照四",
    "X72n1435_016:0298b14": "神洲。旋聞返見辯端的。喫飯穿衣得自由。果若沾嘗",
    "X72n1435_016:0298b15": "些子味。蹭蹬如痴亦如醉。逢人懶話目前機。正好隨",
    "X72n1435_016:0298b16": "羣與逐隊。何緣跋涉博山來。浙水潮聲莫浪猜。脚跟",
    "X72n1435_016:0298b17": "蹋著家鄉路。白汗通身帶活埋。",
    "X72n1435_016:0298b18": "示擴安禪人",
    "X72n1435_016:0298b19": "洞徹無依謂之擴。廓充銷盡塵緣障。心空境寂謂之",
    "X72n1435_016:0298b20": "安。唯境唯心難比況。只須竪起鐵脊梁。撞破虗空是",
    "X72n1435_016:0298b21": "本鄉。雲門胡餅金牛飯。喫過始知滋味長。千重百匝",
    "X72n1435_016:0298b22": "無遮互。赤肉團邊彰露布。趙州略彴古今同。截斷不",
    "X72n1435_016:0298b23": "容驢馬度。圓融混合顯全機。土面灰頭絕悟迷。有問",
    "X72n1435_016:0298b24": "衲僧成底事。清風明月滿前谿。此是禪人真受用。聖",
    "X72n1435_016:0298c01": "凡鼻孔從來共。大抹高揮五兩輕。端居拱默千斤重。",
    "X72n1435_016:0298c02": "佛法塵勞一担擔。無煙火炙骨毛寒。一朝連擔都拋",
    "X72n1435_016:0298c03": "却。撮土成金總不難。",
    "X72n1435_016:0298c05": "無異禪師廣錄卷第十六"
}