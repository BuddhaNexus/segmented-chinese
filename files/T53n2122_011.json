{
    "T53n2122_011:0365c02": "法苑珠林卷第十一",
    "T53n2122_011:0365c04": "西明寺沙門釋道世撰",
    "T53n2122_011:0365c05": "千佛篇第五之四",
    "T53n2122_011:0365c06": "◎成道部第十二(此別十部)",
    "T53n2122_011:0365c07": "述意部乞食部學定部苦行部食",
    "T53n2122_011:0365c08": "糜部草座部降魔部成道部天",
    "T53n2122_011:0365c09": "讚部神變部",
    "T53n2122_011:0365c10": "述意部第一",
    "T53n2122_011:0365c11": "[0365c11] 蓋聞。大聖應期有感昭著。蔭覆十方。化周",
    "T53n2122_011:0365c12": "三界。是四生之導首。六趣之舟航。至如兜率",
    "T53n2122_011:0365c13": "上生。閻浮現滅。冠日處胎殞星晦&#x8FF9;。林微",
    "T53n2122_011:0365c14": "尼園。啟四八之瑞。畢利叉樹。放十種之光。",
    "T53n2122_011:0365c15": "鑒彼四門捐茲五慾。捨嚴城而獨往。依道",
    "T53n2122_011:0365c16": "樹而超登。合四&#x9262;於連河。度五&#x96A3;於鹿苑。",
    "T53n2122_011:0365c17": "蕩愛著於綿區。湔塵冥於曩劫。慧日既開光",
    "T53n2122_011:0365c18": "清八獄。玄功闡化慈照四生。敷演一音各隨",
    "T53n2122_011:0365c19": "類解。像教攸興其來久矣。",
    "T53n2122_011:0365c20": "乞食部第二",
    "T53n2122_011:0365c21": "[0365c21] 如四分律云。爾時菩薩漸漸游行。從摩竭",
    "T53n2122_011:0365c22": "國界往至婆羅閱城。於彼止宿。明旦入城乞",
    "T53n2122_011:0365c23": "食。顏貌端正屈伸俯仰。行步庠序視前直進。",
    "T53n2122_011:0365c24": "不左右顧眄。著衣持&#x9262;入羅閱城乞食。時摩",
    "T53n2122_011:0365c25": "竭王在高樓上。諸臣前後圍繞。遙見菩薩入",
    "T53n2122_011:0365c26": "城乞食行步庠序。即向諸臣以偈讚之。王即",
    "T53n2122_011:0365c27": "遣信問。比丘欲何所詣。菩薩答之。山名斑",
    "T53n2122_011:0365c28": "荼婆。當於彼止宿。使人速還返白王如是",
    "T53n2122_011:0365c29": "事。王聞彼使言。即嚴好象乘。眾人共尋從即",
    "T53n2122_011:0366a01": "往禮菩薩。時王語太子言。今可於此住。我舉",
    "T53n2122_011:0366a02": "國一切所有及脫此寶冠。相與可居王位治",
    "T53n2122_011:0366a03": "化。我當為臣。時菩薩報言。我捨轉輪王出家",
    "T53n2122_011:0366a04": "學道。豈可於此邊國王位而處俗耶。王今當",
    "T53n2122_011:0366a05": "知。猶如有人曾見大海水後見牛跡水。豈可",
    "T53n2122_011:0366a06": "生染著心。此亦如是。豈可捨轉輪王位習粟",
    "T53n2122_011:0366a07": "散小王位。此事不然。時王前白言。若成無上",
    "T53n2122_011:0366a08": "道者。先詣羅閱城。與我相見。菩薩報言。可",
    "T53n2122_011:0366a09": "爾。爾時王即禮菩薩足。繞三匝而去。",
    "T53n2122_011:0366a10": "[0366a10] 又佛本行經云。菩薩為摩伽陀國王。說云大",
    "T53n2122_011:0366a11": "王。我等今實不畏彼毒蛇。亦復不畏天雷霹",
    "T53n2122_011:0366a12": "靂。亦復不畏於猛火焰彼大風吹燒野澤者。",
    "T53n2122_011:0366a13": "但畏五欲境界所逼。何以故。諸欲無常猶如",
    "T53n2122_011:0366a14": "劫賊盜諸功德。爾時菩薩即說偈言。",
    "T53n2122_011:0366a15": " 五欲無常害功德  六塵空幻損眾生",
    "T53n2122_011:0366a16": " 世間果報本誑人  智者誰能暫停住",
    "T53n2122_011:0366a17": " 愚癡天上不滿意  況復人間得稱心",
    "T53n2122_011:0366a18": " 欲穢染著不覺知  猶如猛火然乾草",
    "T53n2122_011:0366a19": " 往昔頂生聖王主  降伏四域飛金輪",
    "T53n2122_011:0366a20": " 復得帝釋半座居  忽起貪心便墮落",
    "T53n2122_011:0366a21": " 假令盡王此大地  心猶更欲攝他方",
    "T53n2122_011:0366a22": " 世人嗜欲不知厭  如巨海納諸流水",
    "T53n2122_011:0366a23": "[0366a23] 大王當知。彼須彌山下有阿修羅。然其兄弟",
    "T53n2122_011:0366a24": "各為貪欲愛一玉女。二人相爭而自&#x9B2A;戰。傷",
    "T53n2122_011:0366a25": "害俱死。便說偈言。",
    "T53n2122_011:0366a26": " 往昔修羅兩兄弟  為一玉女自相殘",
    "T53n2122_011:0366a27": " 骨肉憐愛染著憎  智人觀知不貪欲",
    "T53n2122_011:0366a28": "[0366a28] 菩薩又言。或為五欲故。生天生人。既得生已",
    "T53n2122_011:0366a29": "著五欲故投身透水。或復赴火。為五欲故自",
    "T53n2122_011:0366b01": "求怨讎。又說偈言。",
    "T53n2122_011:0366b02": " 癡人愛欲故貧窮  繫縛傷殺受諸苦",
    "T53n2122_011:0366b03": " 意望此欲成眾事  不覺力盡後世殃",
    "T53n2122_011:0366b04": "[0366b04] 又佛本行經。菩薩說偈言。",
    "T53n2122_011:0366b05": " 假使恩愛久共處  時至命盡會別離",
    "T53n2122_011:0366b06": " 見此無常須臾間  是故我今求解脫",
    "T53n2122_011:0366b07": "學定部第三",
    "T53n2122_011:0366b08": "[0366b08] 如四分律云。時菩薩即向阿藍迦藍所。學不",
    "T53n2122_011:0366b09": "用處定。精進不久得證此法。時菩薩捨之而",
    "T53n2122_011:0366b10": "去。後往&#x6B1D;頭藍子處。學有想無想定。精進不",
    "T53n2122_011:0366b11": "久得證此法。菩薩思惟。此兩處定非涅槃非",
    "T53n2122_011:0366b12": "永寂休處。不樂此法。便捨二人而去更求勝",
    "T53n2122_011:0366b13": "法。時菩薩更求勝法者。即無上休息法也。時",
    "T53n2122_011:0366b14": "有五人追逐菩薩。念言。若菩薩成道。當與我",
    "T53n2122_011:0366b15": "等說法。",
    "T53n2122_011:0366b16": "[0366b16] 又佛本行經云。阿羅邏仙人報菩薩云。諸凡",
    "T53n2122_011:0366b17": "夫人愛於貪欲。受繫縛等苦。一切皆由境界。",
    "T53n2122_011:0366b18": "而說偈言。",
    "T53n2122_011:0366b19": " 山羊被殺因聲死  飛蛾投燈由火色",
    "T53n2122_011:0366b20": " 水魚懸釣為吞餌  世人趣死以境牽",
    "T53n2122_011:0366b21": "[0366b21] 又新婆沙論云。佛為菩薩時。厭老病死。出劫",
    "T53n2122_011:0366b22": "比羅伐窣堵城求無上智。時淨飯王遣釋種",
    "T53n2122_011:0366b23": "五人隨逐給侍。二是母親。三是父親。母親二",
    "T53n2122_011:0366b24": "人執受樂行得淨。父親三人執苦行得淨。當",
    "T53n2122_011:0366b25": "於菩薩修苦行時。母親二人心不忍可。即便",
    "T53n2122_011:0366b26": "捨去。菩薩後知苦行非道。捨而受食羹飯蘇",
    "T53n2122_011:0366b27": "乳。以油塗身習處中行。父親三人咸謂。菩薩",
    "T53n2122_011:0366b28": "狂亂失志。亦復捨去。後世尊成佛即作是念。",
    "T53n2122_011:0366b29": "彼皆是我父母親族。先來恭敬供養於我。今",
    "T53n2122_011:0366c01": "欲酬報為何所在。天即白言。今在婆羅&#x75C6;斯",
    "T53n2122_011:0366c02": "國仙人鹿苑(廣事如前)。",
    "T53n2122_011:0366c03": "[0366c03] 問何故名婆羅&#x75C6;斯。答此是河名。去其不遠",
    "T53n2122_011:0366c04": "造立王城。是故此城亦名婆羅&#x75C6;斯。",
    "T53n2122_011:0366c05": "[0366c05] 問何故名仙人論處。答若作是說。諸佛定於",
    "T53n2122_011:0366c06": "此處轉法輪者。彼說。佛是最勝仙人。皆於此",
    "T53n2122_011:0366c07": "處初轉法輪。故名仙人論處。若作是說。諸佛",
    "T53n2122_011:0366c08": "非定於此轉法輪者。彼說。應言仙人住處。謂",
    "T53n2122_011:0366c09": "佛出世時。有佛大仙及聖弟子仙眾所住。佛",
    "T53n2122_011:0366c10": "不出世時。有獨覺仙所住。若無獨覺時有世",
    "T53n2122_011:0366c11": "俗五通仙住。以此處常有諸仙已住今住當",
    "T53n2122_011:0366c12": "住故。名仙人住處。有說。應言仙人墮處。昔有",
    "T53n2122_011:0366c13": "五百仙人。飛行空中。至此遇退因緣一時墮",
    "T53n2122_011:0366c14": "落。問何故名施鹿林。答常有諸鹿游止此",
    "T53n2122_011:0366c15": "林。故名鹿林。昔有國王。名梵達多。以此林施",
    "T53n2122_011:0366c16": "與群鹿。故名施鹿林。如羯蘭鐸迦長者。於王",
    "T53n2122_011:0366c17": "舍城竹林園中。穿一池以施羯蘭鐸迦鳥。令",
    "T53n2122_011:0366c18": "其游戲。因名施羯蘭鐸迦池。此亦如是。故",
    "T53n2122_011:0366c19": "名施鹿林(舊翻名迦蘭陀鳥善見論其形如鵲)。",
    "T53n2122_011:0366c20": "苦行部第四",
    "T53n2122_011:0366c21": "[0366c21] 爾時菩薩於此鹿林。在五拘&#x96A3;比丘所。學於",
    "T53n2122_011:0366c22": "苦行。經於六年。極生辛苦。過其本師。以自餓",
    "T53n2122_011:0366c23": "故而不得道。徒勞疲形。故涅槃經云。菩薩當",
    "T53n2122_011:0366c24": "以苦行自誡其心。日食一胡麻經一七日。粳",
    "T53n2122_011:0366c25": "米菉豆麻子粟糜。及以白豆亦復如是。各一",
    "T53n2122_011:0366c26": "七日。如是修苦行時。一切皮肉消瘦皺減。",
    "T53n2122_011:0366c27": "如斷生瓠置之日中。其目坎陷如井底星。肉",
    "T53n2122_011:0366c28": "盡肋出如朽草屋。脊骨連現如重線塼。所",
    "T53n2122_011:0366c29": "坐之處如馬蹄跡。欲坐則伏。欲起則偃。雖受",
    "T53n2122_011:0367a01": "如是無利益苦。然不退於菩提之心。",
    "T53n2122_011:0367a02": "[0367a02] 又菩薩處胎經云。佛告苦行菩薩。昔我所更",
    "T53n2122_011:0367a03": "苦行無數。於尼連河邊六年苦行。日食一麻",
    "T53n2122_011:0367a04": "一米。斯由曩昔向一緣覺犯口四過斷絕一",
    "T53n2122_011:0367a05": "施。重受輕報。",
    "T53n2122_011:0367a06": "[0367a06] 又大集經云。爾時光味菩薩。為諸大眾。而說",
    "T53n2122_011:0367a07": "偈言。",
    "T53n2122_011:0367a08": " 過去無量僧祇劫  種種布施習檀那",
    "T53n2122_011:0367a09": " 清淨尸羅及羼提  精進坐禪學般若",
    "T53n2122_011:0367a10": " 安樂一切眾生故  備忍種種諸苦辛",
    "T53n2122_011:0367a11": " 宮中六萬后妃嬪  棄捨出家如脫屣",
    "T53n2122_011:0367a12": " 獨處六年修苦行  日食一麻一米麥",
    "T53n2122_011:0367a13": " 精進晝夜不睡眠  身形唯有皮骨在",
    "T53n2122_011:0367a14": " 菩提樹下思惟坐  八十萬眾天魔來",
    "T53n2122_011:0367a15": " 四方上下地及空  八十由旬悉充滿",
    "T53n2122_011:0367a16": " 如是魔軍及眷屬  皆能破壞使歸降",
    "T53n2122_011:0367a17": " 成就無上勝菩提  得證第一義諦果",
    "T53n2122_011:0367a18": "食糜部第五",
    "T53n2122_011:0367a19": "[0367a19] 又佛本行經云。爾時六年既萬。至春二月十",
    "T53n2122_011:0367a20": "六日。時內心自作如是思惟。我今不應將如",
    "T53n2122_011:0367a21": "是食食已而證阿耨多羅三藐三菩提。我今",
    "T53n2122_011:0367a22": "更從阿誰邊求美好之食。誰能與我彼美食。",
    "T53n2122_011:0367a23": "令我食已即便證取阿耨菩提。時菩薩心如",
    "T53n2122_011:0367a24": "是思惟之時。有一天子。知菩薩心如是思惟。",
    "T53n2122_011:0367a25": "速往詣於善生村主二女邊。至彼處已。即告",
    "T53n2122_011:0367a26": "之言。汝善生女。汝若知時。菩薩今欲求好美",
    "T53n2122_011:0367a27": "食。菩薩今須最上美食。食美食已。然後欲證",
    "T53n2122_011:0367a28": "阿耨菩提。汝等今可為彼備辦足十六分妙",
    "T53n2122_011:0367a29": "好乳糜。是時善生村主二女。聞於彼天如是",
    "T53n2122_011:0367b01": "告已。歡喜踊躍。遍滿其體不能自勝。速疾聚",
    "T53n2122_011:0367b02": "集一千牸牛。而[穀-禾+牛]取乳。轉更將飲五百牸",
    "T53n2122_011:0367b03": "牛。更別日[穀-禾+牛]此五百牛。轉持乳將飲於二百",
    "T53n2122_011:0367b04": "五十牸牛。後日[穀-禾+牛]此二百五十牸牛之乳。還",
    "T53n2122_011:0367b05": "更飲百二十五牛。後日[穀-禾+牛]此一百二十五",
    "T53n2122_011:0367b06": "牛之乳飲六十牛。後日[穀-禾+牛]此六十牛乳飲三",
    "T53n2122_011:0367b07": "十牛。後日[穀-禾+牛]此三十牛乳飲十五牛。後日",
    "T53n2122_011:0367b08": "[穀-禾+牛]此十五牛乳。著於一分淨好糠米。為於菩",
    "T53n2122_011:0367b09": "薩煮上乳糜。其彼二女煮乳糜時。現種種相。",
    "T53n2122_011:0367b10": "或復出於滿華瓶相。或現功德河水淵相。或",
    "T53n2122_011:0367b11": "時現於萬字之相。或現功德千輻輪相。或復",
    "T53n2122_011:0367b12": "現於解領牛相。或現象王龍王之相。或現魚",
    "T53n2122_011:0367b13": "相。或時復現大丈夫相。或復現於帝釋形相。",
    "T53n2122_011:0367b14": "或時有現梵王形相。或復現出乳糜。向上涌",
    "T53n2122_011:0367b15": "沸。上至半多羅樹須臾還下。或現乳糜。向上",
    "T53n2122_011:0367b16": "高至一多羅樹訖還下。或現出高一丈狀。還",
    "T53n2122_011:0367b17": "入彼器。無有一滴離於彼器而落餘處。煮乳",
    "T53n2122_011:0367b18": "糜時。別有一善解海算數算占相師。來至彼",
    "T53n2122_011:0367b19": "之處。其見乳糜出現如是諸種相貌。善占",
    "T53n2122_011:0367b20": "觀已作如是語。希有希有。是誰得此乳糜而",
    "T53n2122_011:0367b21": "食。彼人食已。不久而證甘露妙藥。爾時菩薩",
    "T53n2122_011:0367b22": "至於二月二十三日。於晨朝時。至彼村主家",
    "T53n2122_011:0367b23": "大門之外。默然而立欲求食。女見即便取一",
    "T53n2122_011:0367b24": "金&#x9262;。盛貯安置。和蜜乳糜。滿其&#x9262;中。自手",
    "T53n2122_011:0367b25": "執持。向菩薩前。到已即住。向菩薩言。唯願尊",
    "T53n2122_011:0367b26": "者。受我此&#x9262;和蜜乳糜。憐愍我故。時菩薩受",
    "T53n2122_011:0367b27": "彼乳糜。持至尼連禪河。有一龍女。名尼連荼",
    "T53n2122_011:0367b28": "耶。從地踊出。手執莊嚴天妙筌提奉獻菩",
    "T53n2122_011:0367b29": "薩。菩薩受已即坐其上。坐其上已。取彼善生",
    "T53n2122_011:0367c01": "村主之女所獻乳糜。如意飽食悉皆淨盡。菩",
    "T53n2122_011:0367c02": "薩既食彼乳糜已。緣過去世行檀福報業力",
    "T53n2122_011:0367c03": "薰故。身體相好平復如舊。端正可喜。圓滿具",
    "T53n2122_011:0367c04": "足無有缺減。爾時菩薩食彼糜訖。以金&#x9262;器",
    "T53n2122_011:0367c05": "棄擲河中。時海龍王生大希有奇特之心。復",
    "T53n2122_011:0367c06": "為菩薩歎現世故。執彼金器擬欲供養將向",
    "T53n2122_011:0367c07": "自宮。是時天主釋提桓因。即化其身作金翅",
    "T53n2122_011:0367c08": "鳥。金剛寶[此/束]。從海龍邊。奪取金&#x9262;。向忉利宮",
    "T53n2122_011:0367c09": "三十三天。常自供養。於今彼處。三十三天",
    "T53n2122_011:0367c10": "立節。名為供養金&#x9262;器節。從彼已來至今不",
    "T53n2122_011:0367c11": "斷。爾時菩薩食糜已訖。從坐而起。安庠漸",
    "T53n2122_011:0367c12": "漸向菩提樹。彼之筌提。其龍女還自收攝。將",
    "T53n2122_011:0367c13": "歸自宮為供養故。而有偈說。",
    "T53n2122_011:0367c14": " 菩薩如法食乳糜  是彼善生女所獻",
    "T53n2122_011:0367c15": " 食訖歡喜向道樹  決定欲證取菩提",
    "T53n2122_011:0367c16": "[0367c16] 依宣律師住持感應記云。具論因緣。並在第",
    "T53n2122_011:0367c17": "十卷中灌帶部內述之。時有四天王子告律",
    "T53n2122_011:0367c18": "師云。世尊初成道第十一年。於王舍城中須",
    "T53n2122_011:0367c19": "摩長者園內。告諸大菩薩及大弟子曰。我初",
    "T53n2122_011:0367c20": "踰城時。至彼洴沙國。路逢牧牛女。我語云。我",
    "T53n2122_011:0367c21": "有少飢渴。從汝乞飲食。彼女答云。汝何所往。",
    "T53n2122_011:0367c22": "答言。求趣菩提。又問。名字何等。答言悉達。",
    "T53n2122_011:0367c23": "彼女又白我言。我讀韋陀之典云。不久有大",
    "T53n2122_011:0367c24": "智人。當成正覺。我觀仁者相貌音聲。是諸佛",
    "T53n2122_011:0367c25": "相。我作此山神。經十六大劫。過去諸佛我",
    "T53n2122_011:0367c26": "皆親覲。汝可隨我往至住處。當與汝飲食。過",
    "T53n2122_011:0367c27": "去迦葉涅槃時。付我一澡罐。其項上有雙",
    "T53n2122_011:0367c28": "龍繞。下有師子蹲。拘留佛所製。遞相付我",
    "T53n2122_011:0367c29": "訖至樓至佛。此龍瓶內。具足有八功德水。",
    "T53n2122_011:0368a01": "汝若飢渴當飲此水。能消煩惱增長菩提。勿",
    "T53n2122_011:0368a02": "輕此小瓶。假使四大海水內此瓶中。猶不能",
    "T53n2122_011:0368a03": "滿中。有四龍王。此賢劫初三佛出世所有遺",
    "T53n2122_011:0368a04": "法。多在瓶內與娑竭龍宮。一無有二。又迦葉",
    "T53n2122_011:0368a05": "佛。付我香鑪及一黃金函。將付仁者。其香",
    "T53n2122_011:0368a06": "鑪前有十六頭。半是師子。半是白象。於二",
    "T53n2122_011:0368a07": "獸頭上。別起蓮華臺。以臺為鑪相。於鑪四",
    "T53n2122_011:0368a08": "緣別起六銀樓。樓出天童。可長二寸。如是",
    "T53n2122_011:0368a09": "諸天童合有九十六。每燒香時。是諸童等。",
    "T53n2122_011:0368a10": "各各分番來付香鑪。後師子向外而蹲踞。從",
    "T53n2122_011:0368a11": "師子頂上有九龍盤繞。上承金蓮。華內有",
    "T53n2122_011:0368a12": "金臺。即臺為寶子。於臺寶子內。有十三萬億",
    "T53n2122_011:0368a13": "真珠大樓觀。各盛諸妙香。復有十三萬金牒",
    "T53n2122_011:0368a14": "毘尼藏。中有比丘。入于滅盡定。若至燒香時。",
    "T53n2122_011:0368a15": "其諸鑪頭諸天童子來至寶臺所。各各口出",
    "T53n2122_011:0368a16": "燒香歌曲。臺門自開。諸比丘從定而出。從",
    "T53n2122_011:0368a17": "真珠觀取香付囑天童。付已臺門自閉。從九",
    "T53n2122_011:0368a18": "龍口中。又銜白銀觀。為臺眷屬。而諸銀臺內。",
    "T53n2122_011:0368a19": "皆有天童子。常作天樂讚歎燒香。其音清雅",
    "T53n2122_011:0368a20": "無可為比。眾生聞者生信悟道。如來每說法",
    "T53n2122_011:0368a21": "時。在大眾前常執香鑪。天童取香來授與",
    "T53n2122_011:0368a22": "佛。令之供養。又有黃金函。內盛大般若。合三",
    "T53n2122_011:0368a23": "十億偈。黃金為經牒。白玉為界道。白銀為字。",
    "T53n2122_011:0368a24": "其函長三寸。內有二比丘。亦入滅定。此函及",
    "T53n2122_011:0368a25": "鑪。是拘留佛所製。次第付我乃至樓至佛。",
    "T53n2122_011:0368a26": "諸佛欲興世。皆開此金函披閱經典。以般若",
    "T53n2122_011:0368a27": "力天魔不嬈速登正覺。今將付囑。努力守護",
    "T53n2122_011:0368a28": "勿令損失。我受得已於菩提樹下。六年苦行。",
    "T53n2122_011:0368a29": "常飲此瓶水。故除飢渴。煩惱亦消也。",
    "T53n2122_011:0368b01": "[0368b01] 又我初欲成道。入河澡浴。受二女乳糜。至菩",
    "T53n2122_011:0368b02": "提樹下欲昇金剛壇。山神至我所即告我言。",
    "T53n2122_011:0368b03": "汝今成道可依往佛。若初成道欲昇金剛壇。",
    "T53n2122_011:0368b04": "先執香鑪繞壇可行七匝十方諸佛。各手捻",
    "T53n2122_011:0368b05": "香付彼鑪中。今既成道可依前佛。佛依此",
    "T53n2122_011:0368b06": "法繞壇繞樹。合三十二匝。十方諸佛亦前授",
    "T53n2122_011:0368b07": "香。次命人王天王釋梵龍王十地菩薩。各前",
    "T53n2122_011:0368b08": "授香。佛以威神。香聞十方。上至有頂。受苦眾",
    "T53n2122_011:0368b09": "生聞香解脫。諸根具足智慧增長。種種神變",
    "T53n2122_011:0368b10": "不可具述。又告梵王。執彼龍瓶水以灌世尊",
    "T53n2122_011:0368b11": "足。人王天王帝釋魔梵。各次洗足。地為六種",
    "T53n2122_011:0368b12": "震動。如來從足下放金色光。坐金色蓮華座。",
    "T53n2122_011:0368b13": "十方諸佛各來投香。於光明中。盧舍那佛出",
    "T53n2122_011:0368b14": "金色手摩釋迦佛頂。又說妙法。我令十方佛",
    "T53n2122_011:0368b15": "欲白四羯磨授釋迦文佛成無上法王位。諸",
    "T53n2122_011:0368b16": "佛秉此羯磨在金壇上。天人大眾無量河沙",
    "T53n2122_011:0368b17": "聞佛羯磨。一時寂然猶如比丘入第四禪。諸",
    "T53n2122_011:0368b18": "佛秉羯磨受法王位已。地之六種大動。佛放",
    "T53n2122_011:0368b19": "光明普照十方。廣作佛事利益凡聖。不可具",
    "T53n2122_011:0368b20": "述。",
    "T53n2122_011:0368b21": "草座部第六",
    "T53n2122_011:0368b22": "[0368b22] 如佛本行經云。爾時菩薩於河澡浴食乳糜",
    "T53n2122_011:0368b23": "沐身體竟。光儀平復如本。威力自在安庠面",
    "T53n2122_011:0368b24": "向菩提樹。菩薩思惟。此菩提道場欲作何座。",
    "T53n2122_011:0368b25": "即自覺知。應坐草上。是時淨居天白菩薩言。",
    "T53n2122_011:0368b26": "過去諸佛欲證菩提。皆鋪草上而取正覺。爾",
    "T53n2122_011:0368b27": "時菩薩思惟誰能與我如是之草。左右四顧。",
    "T53n2122_011:0368b28": "是時忉利帝釋天王。以天智知菩薩心已。",
    "T53n2122_011:0368b29": "即化其身為刈草人。去於菩薩不近不遠。右",
    "T53n2122_011:0368c01": "邊而立。刈取於草。其草青緣。顏色猶如孔雀",
    "T53n2122_011:0368c02": "王項。柔軟滑澤而手觸時。猶如微細迦尸衣。",
    "T53n2122_011:0368c03": "色妙而香右旋宛轉。菩薩問彼人言。賢善仁",
    "T53n2122_011:0368c04": "者。汝名字何。彼人報言。我名吉利。菩薩思",
    "T53n2122_011:0368c05": "惟。我今欲求自身吉利。亦為他人以求吉利。",
    "T53n2122_011:0368c06": "此名吉利。在於我前。我今決當得證阿耨菩",
    "T53n2122_011:0368c07": "提。汝能與我草不。其化人報言。我能與草。",
    "T53n2122_011:0368c08": "是時帝釋即化作人。刈草奉菩薩。菩薩即取",
    "T53n2122_011:0368c09": "一把自手執持。當取草時。其地即便六種震",
    "T53n2122_011:0368c10": "動。將於此草向菩提樹下。持草中路。忽有",
    "T53n2122_011:0368c11": "百青雀。從十方來右繞菩薩。三匝訖已。隨",
    "T53n2122_011:0368c12": "菩薩行。又有五百拘翅羅鳥。又有五百孔雀。",
    "T53n2122_011:0368c13": "又有五百白鵝。又有五百鴻鶴。又有五百白",
    "T53n2122_011:0368c14": "鷗。又有五百迦羅頻伽之鳥。又有五百命命",
    "T53n2122_011:0368c15": "之鳥。又有五百白象。皆悉六牙。又有五百",
    "T53n2122_011:0368c16": "白馬。頭耳烏黑騣尾悉朱。長而披散。又有五",
    "T53n2122_011:0368c17": "百牛王。並皆解領猶如黑雲。是時復有五百",
    "T53n2122_011:0368c18": "童子五百童女。各以種種諸妙瓔珞莊嚴其",
    "T53n2122_011:0368c19": "身。又有五百天子五百天女五百寶瓶。以諸",
    "T53n2122_011:0368c20": "香華滿於其中。盛種種諸妙香水。無人執持",
    "T53n2122_011:0368c21": "自然空行。又世間中所有一切吉祥之事。皆",
    "T53n2122_011:0368c22": "從四方雲雨而來。各在菩薩右邊。圍繞三匝",
    "T53n2122_011:0368c23": "已隨菩薩行。一切諸天音樂。空中歡喜歌讚",
    "T53n2122_011:0368c24": "菩薩。不可具述。",
    "T53n2122_011:0368c25": "[0368c25] 又瑞應本起經云。釋提桓因化為凡夫人。執",
    "T53n2122_011:0368c26": "淨軟草。菩薩問言。汝名何等。答名吉祥。菩薩",
    "T53n2122_011:0368c27": "聞之心大歡喜。破不吉以成吉祥。",
    "T53n2122_011:0368c28": "[0368c28] 又觀佛三昧經云。適施草坐地則大動。諸佛",
    "T53n2122_011:0368c29": "化作八萬佛樹師子之座。或有佛樹。高八千",
    "T53n2122_011:0369a01": "里四千里。或高百千由旬。一切佛樹具足八",
    "T53n2122_011:0369a02": "萬。大小不定。今釋迦樹最短。若干天衣。而布",
    "T53n2122_011:0369a03": "其上。",
    "T53n2122_011:0369a04": "[0369a04] 又觀佛三昧經云。佛告父王。如我踰出宮城。",
    "T53n2122_011:0369a05": "去伽耶城不遠詣阿輸陀樹。吉安天子等百",
    "T53n2122_011:0369a06": "千天子。皆作是念。菩薩若於此坐必須坐具。",
    "T53n2122_011:0369a07": "我今應當獻於天草。即把天草。清淨柔軟名",
    "T53n2122_011:0369a08": "曰吉祥。菩薩受已鋪地而坐。是時諸天。復見",
    "T53n2122_011:0369a09": "白毛圍如三寸。右旋宛轉有百千色流入諸",
    "T53n2122_011:0369a10": "相。是諸天子各作是念。菩薩今者唯受我草。",
    "T53n2122_011:0369a11": "不受汝草。時白毛中有萬億菩薩結跏趺坐。",
    "T53n2122_011:0369a12": "各取其草坐此樹下。一一天子各見白毫中",
    "T53n2122_011:0369a13": "有如此相。時有天子。名曰悅意。見地生草穿",
    "T53n2122_011:0369a14": "菩薩肉上生至肘。告諸天子曰。奇哉男子。苦",
    "T53n2122_011:0369a15": "行乃爾。不食多時。喚聲不聞。草生不覺。即以",
    "T53n2122_011:0369a16": "右手申其白毛。其白毛端直。正長一丈四尺",
    "T53n2122_011:0369a17": "五寸。如天白寶中外俱空。天見毛內有百億",
    "T53n2122_011:0369a18": "光。其光微妙不可具宣。諸天見已歎未曾有。",
    "T53n2122_011:0369a19": "即放白毛右旋宛轉。還復本處。是時降魔。魔",
    "T53n2122_011:0369a20": "還天宮。白毛隨從直至六天。無數天子天女。",
    "T53n2122_011:0369a21": "見白毛孔通中皆空。團圓可愛如梵王幢。如",
    "T53n2122_011:0369a22": "來有無量相好。一一相中八萬四千諸小相",
    "T53n2122_011:0369a23": "好。如是相好。不及白毫少分功德。",
    "T53n2122_011:0369a24": "降魔部第七",
    "T53n2122_011:0369a25": "[0369a25] 如因果經云。四月七日世尊降魔。于時落日",
    "T53n2122_011:0369a26": "停光明月映徹。園林華&#x83D3;榮不待春。智度論",
    "T53n2122_011:0369a27": "云。爾時天魔。將十八萬天魔眾皆來惱佛。佛",
    "T53n2122_011:0369a28": "以眉間微光照皆墮落。又觀佛三昧經云。魔",
    "T53n2122_011:0369a29": "王心怒。即欲直前。魔子諫曰。父王無辜自招",
    "T53n2122_011:0369b01": "瘡疣。菩薩行淨難動如地。云何可壞。又雜",
    "T53n2122_011:0369b02": "寶藏經云。昔如來樹下惡魔波旬。將八十億",
    "T53n2122_011:0369b03": "眾欲來壞佛。便語佛云。汝獨一身。何能坐此。",
    "T53n2122_011:0369b04": "急可起去。若不起者。我捉汝&#x811A;擲著海外。",
    "T53n2122_011:0369b05": "佛言。我觀世間無能擲我。汝於前世時。曾於",
    "T53n2122_011:0369b06": "一寺受一日八戒。施辟支佛一&#x9262;之飯。故生",
    "T53n2122_011:0369b07": "六天為大魔王。而我於三阿僧祇劫。亦設供",
    "T53n2122_011:0369b08": "養聲聞緣覺。不可計數。魔言。汝道我昔一日",
    "T53n2122_011:0369b09": "持戒。施辟支佛食信有其實。我亦自知。汝亦",
    "T53n2122_011:0369b10": "知我。汝自道者誰為證知。佛以手指地言。此",
    "T53n2122_011:0369b11": "地證我。作是語時。一切大地六種震動。地神",
    "T53n2122_011:0369b12": "即從金剛際出。合掌白佛言。我為作證。有此",
    "T53n2122_011:0369b13": "地來我常在中。世尊所說真實不虛。佛語",
    "T53n2122_011:0369b14": "波旬。汝今先能動此澡瓶。然後可能擲我海",
    "T53n2122_011:0369b15": "外。爾時波旬及八十億眾不能令動。魔王軍",
    "T53n2122_011:0369b16": "眾顛倒自墜破壞星散。",
    "T53n2122_011:0369b17": "[0369b17] 又佛本行經云。爾時魔王波旬長子名曰商",
    "T53n2122_011:0369b18": "主。即以頭頂禮菩薩足。乞求懺悔口唱是言。",
    "T53n2122_011:0369b19": "大善聖子願聽我父發露辭謝。凡愚淺短猶",
    "T53n2122_011:0369b20": "如小兒無有智慧。我今忽來惱亂聖子。將諸",
    "T53n2122_011:0369b21": "魔眾現種種相恐怖聖子。我於已前曾諮父",
    "T53n2122_011:0369b22": "言。以忠正心。雖有智人善解諸術。猶尚不能",
    "T53n2122_011:0369b23": "降伏於彼悉達太子。況復我等。但願聖子恕",
    "T53n2122_011:0369b24": "亮我父。我父無智不識道理。如是恐怖大聖",
    "T53n2122_011:0369b25": "王子。當何取生大聖王子。願仁所誓早獲成",
    "T53n2122_011:0369b26": "就速證阿耨菩提。",
    "T53n2122_011:0369b27": "成道部第八",
    "T53n2122_011:0369b28": "[0369b28] 如普曜經云。菩薩於樹下坐。明星出時豁然",
    "T53n2122_011:0369b29": "大悟。年至十九出家。三十成道。又依般若",
    "T53n2122_011:0369c01": "問論云。漚樓頻螺林中成佛。又自誓三昧",
    "T53n2122_011:0369c02": "經云。初成佛時。十方諸佛各送袈裟。佛合成",
    "T53n2122_011:0369c03": "一服。此衣今在梵天供養。又空行三昧經云。",
    "T53n2122_011:0369c04": "彌陀佛先我四劫得道。維衛佛先我三劫得",
    "T53n2122_011:0369c05": "道。有佛名能儒。三十滅度。迦葉佛十八得道。",
    "T53n2122_011:0369c06": "我年二十七得道。今從多為定。十九出家三",
    "T53n2122_011:0369c07": "十成道。此文應允。亦與餘義相應。善見律云。",
    "T53n2122_011:0369c08": "月生三日得一切智。泥洹經云。佛初出得道。",
    "T53n2122_011:0369c09": "並四月八日。今以為正。",
    "T53n2122_011:0369c10": "天讚部第九",
    "T53n2122_011:0369c11": "[0369c11] 如華嚴經云。爾時如來以自在神力。不離菩",
    "T53n2122_011:0369c12": "提樹坐及須彌山頂妙勝殿上夜摩天宮寶莊",
    "T53n2122_011:0369c13": "嚴殿。趣兜率天宮一切寶莊嚴殿。爾時兜率",
    "T53n2122_011:0369c14": "天王。承佛神力。以偈頌曰。",
    "T53n2122_011:0369c15": " 無礙如來猶滿月  諸吉祥中最第一",
    "T53n2122_011:0369c16": " 來入眾寶莊嚴殿  是故此處最吉祥",
    "T53n2122_011:0369c17": "[0369c17] 華嚴經云。爾時如來威神力故。十方一切諸",
    "T53n2122_011:0369c18": "佛世界。諸四天下。一一閻浮提。皆有如來坐",
    "T53n2122_011:0369c19": "菩提樹下。無不顯現。爾時世尊威神力故。不",
    "T53n2122_011:0369c20": "起此坐昇須彌頂向帝釋殿。爾時帝釋即說",
    "T53n2122_011:0369c21": "偈言。",
    "T53n2122_011:0369c22": " 七佛定光諸佛等  諸吉祥中最無上",
    "T53n2122_011:0369c23": " 彼佛曾來入此處  是故此地最吉祥",
    "T53n2122_011:0369c24": "[0369c24] 爾時世尊威神力故。不離道樹及帝釋宮。向",
    "T53n2122_011:0369c25": "夜摩天寶莊嚴殿。爾時天王以偈頌曰。",
    "T53n2122_011:0369c26": " 名稱如來聞十方  諸吉祥中最無上",
    "T53n2122_011:0369c27": " 來入摩尼莊嚴殿  是故此處最吉祥",
    "T53n2122_011:0369c28": "變化部第十",
    "T53n2122_011:0369c29": "[0369c29] 依華嚴經云。佛子。一切諸佛於念念中。悉能",
    "T53n2122_011:0370a01": "出生十無盡智。何等為十。於一念中悉見一",
    "T53n2122_011:0370a02": "切世界。從兜率天命終。於一念中。悉現一切",
    "T53n2122_011:0370a03": "世界。菩薩出生。於一念中。悉現一切世界。菩",
    "T53n2122_011:0370a04": "薩出家。於一念中悉現一切世界。往詣道場",
    "T53n2122_011:0370a05": "菩提樹下成等正覺。於一念中悉現一切世",
    "T53n2122_011:0370a06": "界。轉淨法輪。於一念中悉現一切世界隨應",
    "T53n2122_011:0370a07": "化導一切眾生悉令解脫。於一念中悉於一",
    "T53n2122_011:0370a08": "切世界。現莊嚴身隨應眾生。於一念中。悉現",
    "T53n2122_011:0370a09": "一切世界種種莊嚴無數莊嚴如來自在一切",
    "T53n2122_011:0370a10": "智藏。於一念中悉現一切世界清淨眾生。於",
    "T53n2122_011:0370a11": "一念中遍一切世界。悉現三世一切諸佛。於",
    "T53n2122_011:0370a12": "一念中為種種諸根精進欲性故。顯現三世",
    "T53n2122_011:0370a13": "諸佛種性。成等正覺開導眾生。佛子。是為一",
    "T53n2122_011:0370a14": "切諸佛於念念中生十無盡智。",
    "T53n2122_011:0370a15": "[0370a15] 又智度論云。如阿毘曇說。一時無二心者。若",
    "T53n2122_011:0370a16": "化佛語時。化主默然。若化主語時。化佛亦應",
    "T53n2122_011:0370a17": "默然。云何佛一時皆說六波羅蜜。",
    "T53n2122_011:0370a18": "[0370a18] 答曰。此如外道聲聞變化耳。如佛變化無量",
    "T53n2122_011:0370a19": "三昧力不可思議。是故佛自語時。無量千萬",
    "T53n2122_011:0370a20": "億化佛亦一時皆語。又語外道及聲聞。化不",
    "T53n2122_011:0370a21": "能作化。如佛世尊化復作化。故諸外道聲聞。",
    "T53n2122_011:0370a22": "滅後不能留化。如佛滅後能留化如佛無異。",
    "T53n2122_011:0370a23": "如毘曇中。一時無二心者。今佛亦如是。當化",
    "T53n2122_011:0370a24": "語時。亦不有心。佛心念化。欲令化語。即便皆",
    "T53n2122_011:0370a25": "語。◎",
    "T53n2122_011:0370a26": "◎說法部第十三(此別三部)",
    "T53n2122_011:0370a27": "述意部訃機部說益部",
    "T53n2122_011:0370a28": "述意部第一",
    "T53n2122_011:0370a29": "[0370a29] 蓋聞。大聖逗機影&#x8FF9;無方。所現之處無非利",
    "T53n2122_011:0370b01": "益。故諦分真俗事決形心。憑假實而上征。寄",
    "T53n2122_011:0370b02": "乘權而下比。良由生老病死。終無自出之",
    "T53n2122_011:0370b03": "期。菩提涅槃。得有修入之證。但內典無邊。",
    "T53n2122_011:0370b04": "應機而說。故使法輪則柰苑初轉。僧侶則憍",
    "T53n2122_011:0370b05": "陳始度。至於迦葉兄弟目連朋友。西域之大",
    "T53n2122_011:0370b06": "勢。東方之遍告。二十八天之主。一十六國",
    "T53n2122_011:0370b07": "之王。莫不服道而傾心&#x98E1;風而合掌。於是他",
    "T53n2122_011:0370b08": "化宮裏。乃敷十地。耆闍山上方會三乘。善",
    "T53n2122_011:0370b09": "吉談無得之宗。淨名顯不言之旨。伏十仙之",
    "T53n2122_011:0370b10": "外道。制六群之比丘。胸前則吐納江河。掌內",
    "T53n2122_011:0370b11": "則搖蕩山谷。論劫則方石屢盡。辯數則微塵",
    "T53n2122_011:0370b12": "可窮。斯乃三界之大師。萬古之獨步。吾自",
    "T53n2122_011:0370b13": "庸才談何以盡。縱使周公之制禮作樂。孔子",
    "T53n2122_011:0370b14": "之述易刪詩。予賜之言語。商偃之文學。爰及",
    "T53n2122_011:0370b15": "左元放葛仙子老聃河上公莊周之等。並",
    "T53n2122_011:0370b16": "區區於方內。何足道哉。若我師大法。人天",
    "T53n2122_011:0370b17": "軌模三千法式。洎流中夏益利淵深。廣療三",
    "T53n2122_011:0370b18": "毒傳照百燈。相繼不絕。胡可勝言。",
    "T53n2122_011:0370b19": "訃機部第二",
    "T53n2122_011:0370b20": "[0370b20] 如華嚴經云。如來出世。譬如日出先照一切",
    "T53n2122_011:0370b21": "諸大山王。次照一切大山。次照金剛寶山。然",
    "T53n2122_011:0370b22": "後普照一切大地。然日光不作是意。我當先",
    "T53n2122_011:0370b23": "照大山乃至後照大地。由山有高下故照有",
    "T53n2122_011:0370b24": "前後。如來亦爾。平等普救。然機有利鈍感佛",
    "T53n2122_011:0370b25": "前後。見聞不同大小有異。",
    "T53n2122_011:0370b26": "[0370b26] 依彌沙塞律云。佛得道七日受解脫樂。有五",
    "T53n2122_011:0370b27": "百乘車載石蜜外國興生。路由樹過。車主兄",
    "T53n2122_011:0370b28": "弟二人。離謂波利。創奉蜜&#x9EA8;。四王奉&#x9262;。佛",
    "T53n2122_011:0370b29": "受之已為說三歸。又更七日文鱗龍王。奉非",
    "T53n2122_011:0370c01": "人食。後過七日斯那奉食。姊妹四人受三歸",
    "T53n2122_011:0370c02": "依。復過七日梵王來請轉法輪。又普曜經云。",
    "T53n2122_011:0370c03": "時梵王與六萬八千梵王眷屬來詣佛所。稽",
    "T53n2122_011:0370c04": "首足下請轉法輪。佛受請已。言我宿命在波",
    "T53n2122_011:0370c05": "羅柰供養六百億佛。應在此轉法輪。由觀樹",
    "T53n2122_011:0370c06": "七日以報其恩。故未說法。",
    "T53n2122_011:0370c07": "[0370c07] 又智度論云。佛成道已不即說法。於五十七",
    "T53n2122_011:0370c08": "日。今撿括機緣然後說法。初七日思大乘",
    "T53n2122_011:0370c09": "法化。第七七日用於小乘以擬眾生。",
    "T53n2122_011:0370c10": "[0370c10] 又菩薩瓔珞經云。當轉法輪在鹿野清明園。",
    "T53n2122_011:0370c11": "為久飢虛者。潤於甘露法。",
    "T53n2122_011:0370c12": "[0370c12] 又中本起經云。世尊念言。吾昔路由梵志。阿",
    "T53n2122_011:0370c13": "蘭迦蘭待吾有禮。應往度之。天空中曰。此二",
    "T53n2122_011:0370c14": "人已亡七日。又念。應度&#x6B1D;頭藍弗。天復告云。",
    "T53n2122_011:0370c15": "昨日命終。又念父王昔遣五人。一名拘&#x96A3;。二",
    "T53n2122_011:0370c16": "名頞陛。三名跋提。四名十力迦葉。五名摩訶",
    "T53n2122_011:0370c17": "男。執侍功勤應往度之。",
    "T53n2122_011:0370c18": "[0370c18] 又轉法輪經云。佛在鹿野樹下時。空中有自",
    "T53n2122_011:0370c19": "然法輪飛來當佛前而轉。佛以手撫之止。吾",
    "T53n2122_011:0370c20": "無始來為名色轉輪今愛意盡。不復流轉。輪",
    "T53n2122_011:0370c21": "即便住。",
    "T53n2122_011:0370c22": "[0370c22] 又十二游經云。佛從四月八日至七月十五",
    "T53n2122_011:0370c23": "日坐樹下為一年。二年於鹿野園中為五人",
    "T53n2122_011:0370c24": "說法。三年為&#x6B1D;鞞迦葉兄弟三人說法。滿千",
    "T53n2122_011:0370c25": "比丘。四年在象頭山。為龍鬼說法。五年時度",
    "T53n2122_011:0370c26": "舍利目連。舍利七日得上果。目連十五日得",
    "T53n2122_011:0370c27": "上果。六年須達共祇陀。為佛立精舍。有十",
    "T53n2122_011:0370c28": "二佛圖寺。有七十二講堂。有三千六間屋。",
    "T53n2122_011:0370c29": "有五百樓閣。七年在拘耶尼園。為婆陀和菩",
    "T53n2122_011:0371a01": "薩等八人說般若經(此經一卷明苦行事)八年在柳山。",
    "T53n2122_011:0371a02": "為伅真陀羅王弟說法。九年在穢澤中。為阿",
    "T53n2122_011:0371a03": "掘摩說法。十年遂摩竭國。為弗沙王說法。十",
    "T53n2122_011:0371a04": "一年在恐懼樹下。為彌勒說本起經(即修行本起是)十",
    "T53n2122_011:0371a05": "二年還父王國。為釋氏八萬四千人說法。又",
    "T53n2122_011:0371a06": "中本起經云。世尊在摩竭提國六年。將還本",
    "T53n2122_011:0371a07": "國。王遣優陀延迎佛疑此異前未詳孰定。又",
    "T53n2122_011:0371a08": "普曜經云。有梵志名優陀。王命迎佛。別已",
    "T53n2122_011:0371a09": "十二年思得相見。佛七日後還本土。又分別",
    "T53n2122_011:0371a10": "功德經云。佛還本土。足昇空行與人頭齊。使",
    "T53n2122_011:0371a11": "父王接足而已不欲屈身。又大集經云。佛成",
    "T53n2122_011:0371a12": "道十六年知諸菩薩任持法藏。即於欲色界",
    "T53n2122_011:0371a13": "中間出大寶階。大眾俱登中階即上昇虛空。",
    "T53n2122_011:0371a14": "又分別功德經云。若不得說經處但稱在舍",
    "T53n2122_011:0371a15": "衛。以佛在其國二十五年比在諸國此住最",
    "T53n2122_011:0371a16": "久。以其國中多諸珍異。人多有義。祇樹精",
    "T53n2122_011:0371a17": "舍有神異驗。眾集之時。獼猴飛鳥群類數千",
    "T53n2122_011:0371a18": "悉來聽法。寂寞無聲。事竟即去各還所止。",
    "T53n2122_011:0371a19": "揵椎適鳴已復來集。此由國多仁慈。故異",
    "T53n2122_011:0371a20": "類影附。故智度論云。舍衛城有九億家。三億",
    "T53n2122_011:0371a21": "明見佛。三億信而不見。三億不見不聞。佛二",
    "T53n2122_011:0371a22": "十五年在彼尚爾。若得多信利益無窮。",
    "T53n2122_011:0371a23": "說益部第三",
    "T53n2122_011:0371a24": "[0371a24] 依菩薩處胎經云。爾時世尊示現奇特異像。",
    "T53n2122_011:0371a25": "變一切菩薩盡作佛身。光相具足。皆共異口",
    "T53n2122_011:0371a26": "同音說法。互相敬奉。各坐七寶極妙高座。初",
    "T53n2122_011:0371a27": "一說法純男無女。第二說法純女無男。第三說",
    "T53n2122_011:0371a28": "法純度正見人。第四說法純度邪見人。第五",
    "T53n2122_011:0371a29": "說法男女正等。第六說法邪正亦等。當爾之",
    "T53n2122_011:0371b01": "時法法成就。而無吾我道果成熟。諸佛常法",
    "T53n2122_011:0371b02": "說儀神足。第七八萬四千空行法門。第八八",
    "T53n2122_011:0371b03": "萬四千無相法門。第九八萬四千無願法門。",
    "T53n2122_011:0371b04": "一一法門有無量義。猶如黠慧之人身有千",
    "T53n2122_011:0371b05": "頭。頭有千舌。舌有千義。欲得究盡此九法門",
    "T53n2122_011:0371b06": "義。於百千分未獲其一。此是諸佛祕要之藏",
    "T53n2122_011:0371b07": "皆由前身宿學成就(廣明說益備在諸篇)。◎"
}