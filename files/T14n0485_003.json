{
    "T14n0485_003:0685c24": "無所有菩薩經卷第三",
    "T14n0485_003:0685c25": "隋天竺三藏闍那崛多等譯",
    "T14n0485_003:0685c26": "[0685c26] 爾時，世尊即便微笑，有金色光從佛口出，上",
    "T14n0485_003:0685c27": "至梵世遍照三千大千世界，遶佛三匝還從",
    "T14n0485_003:0685c28": "頂入。爾時，眾中有一菩薩名曰不染，從坐而",
    "T14n0485_003:0685c29": "起整理衣服，偏袒右邊右膝著地，合掌向佛",
    "T14n0485_003:0686a01": "白言：「世尊！以何因緣今現微笑？諸佛如來若",
    "T14n0485_003:0686a02": "微笑者非無因緣，唯願解說令眾歡喜。」[0686a02] 爾時，",
    "T14n0485_003:0686a03": "佛告不染菩薩：「善男子！是難調怨&#x8B90;殺害人",
    "T14n0485_003:0686a04": "者，於未來世過八十九百千阿僧祇劫已後，",
    "T14n0485_003:0686a05": "當得作佛，號曰利上功德如來、阿羅訶、三藐",
    "T14n0485_003:0686a06": "三佛陀，當出於世，明行足、善逝、世間解、無上士、",
    "T14n0485_003:0686a07": "調御丈夫、天人師、佛、世尊。善男子！而此難調",
    "T14n0485_003:0686a08": "惡心怨&#x8B90;前害人者，於此命終已後，當生兜",
    "T14n0485_003:0686a09": "率天上彌勒菩薩所，隨彼住壽。彌勒菩薩當",
    "T14n0485_003:0686a10": "下生時，彼於爾時作大長者，財福無量，一切",
    "T14n0485_003:0686a11": "果報悉皆開現，即於二十晝夜，供養彌勒世",
    "T14n0485_003:0686a12": "尊及聲聞眾。[0686a12] 「彼見彌勒世尊佛剎莊嚴之事，",
    "T14n0485_003:0686a13": "即生願求，為欲成就莊嚴佛剎故，與諸眷屬",
    "T14n0485_003:0686a14": "請彼彌勒如來世尊，及聲聞眾前後圍遶，以",
    "T14n0485_003:0686a15": "諸供養一切樂具，三月奉獻恭敬尊重承事供",
    "T14n0485_003:0686a16": "養，即以素衣長八十肘，用畫彌勒如來形像，",
    "T14n0485_003:0686a17": "及彼佛剎莊嚴之相。既圖畫已，奉彼彌勒如",
    "T14n0485_003:0686a18": "來世尊，即發願言：『藉此功德，願我當得如是",
    "T14n0485_003:0686a19": "佛剎莊嚴之事，亦如今者彌勒世尊、阿羅訶、",
    "T14n0485_003:0686a20": "三藐三佛陀所有具足莊嚴之相，願我佛剎",
    "T14n0485_003:0686a21": "諸聲聞眾智慧具足，願我佛剎諸菩薩等，無",
    "T14n0485_003:0686a22": "量智慧皆悉具足。』作是願已，以金銀華散於",
    "T14n0485_003:0686a23": "彌勒如來世尊，復作是言：『我等當作如是精",
    "T14n0485_003:0686a24": "進，亦當成就如是佛剎莊嚴之事，如昔釋迦",
    "T14n0485_003:0686a25": "牟尼世尊釋種勝王，為我示現光明顯照，而",
    "T14n0485_003:0686a26": "於彼時成熟無量多數眾生於菩提中，亦如",
    "T14n0485_003:0686a27": "彌勒如來世尊多菩薩眾。』彼利上功德如來，",
    "T14n0485_003:0686a28": "於初會時菩薩無量，於授記中皆悉得忍。於",
    "T14n0485_003:0686a29": "第二會，諸菩薩眾復倍無量。於第三會復倍",
    "T14n0485_003:0686b01": "無量，如是方便。彼利上功德如來、阿羅訶、三",
    "T14n0485_003:0686b02": "藐三佛陀，當有如是諸菩薩眾，而彼利上功",
    "T14n0485_003:0686b03": "德如來，示教利喜諸菩薩眾令行誓願。得初",
    "T14n0485_003:0686b04": "心已，皆令成就於一切智乃至菩提。[0686b04] 「善男子！",
    "T14n0485_003:0686b05": "此難調怨&#x8B90;先害人者，值彌勒佛出世已後，",
    "T14n0485_003:0686b06": "一切生處壽命無量，唯除一生補處時中壽",
    "T14n0485_003:0686b07": "二十歲，而於彼處於一日中，自身具受一切",
    "T14n0485_003:0686b08": "惡業無量苦惱。從是已後乃至菩提，當更修",
    "T14n0485_003:0686b09": "習覺菩提已壽命無量。佛滅度後，正法住世",
    "T14n0485_003:0686b10": "於無量時，無有惡世。如我今日諂惡眾生，有",
    "T14n0485_003:0686b11": "惡口者、無智慧者、難入道者、魔所持者，我今",
    "T14n0485_003:0686b12": "於中說法教化，此等眾生難解難入；此善男",
    "T14n0485_003:0686b13": "子，無有如是諸患難事。善男子！彼佛剎中",
    "T14n0485_003:0686b14": "無有諸魔及魔事者。所有利根通敏眾生皆",
    "T14n0485_003:0686b15": "集於彼，是故彼佛利上功德如來說法，少用",
    "T14n0485_003:0686b16": "功力而得開解。」",
    "T14n0485_003:0686b17": "[0686b17] 爾時，眾中有菩薩名無障淨月，即從坐起整",
    "T14n0485_003:0686b18": "理衣服，右膝著地，合掌向佛欲自決疑，及為",
    "T14n0485_003:0686b19": "此眾令斷疑故，即以偈頌問世尊曰：",
    "T14n0485_003:0686b20": "「我問世間燈，  智聚無礙者，",
    "T14n0485_003:0686b21": " 為欲自斷疑，  及於此眾故。",
    "T14n0485_003:0686b22": " 何緣此眾見，  然今利根者，",
    "T14n0485_003:0686b23": " 於先殺害人，  復得記菩提？",
    "T14n0485_003:0686b24": " 大龍願為說，  彼往昔行業，",
    "T14n0485_003:0686b25": " 既為億數劫，  常作惡趣地，",
    "T14n0485_003:0686b26": " 多劫數積聚，  為癡盲覆故，",
    "T14n0485_003:0686b27": " 於多百億劫，  常受多種苦。",
    "T14n0485_003:0686b28": " 流轉生死中，  地獄火熾然，",
    "T14n0485_003:0686b29": " 大呼阿毘支，  觀彼業如是，",
    "T14n0485_003:0686c01": " 復倍生死中，  受惡毒蛇身，",
    "T14n0485_003:0686c02": " 見即能殺害，  多百億生死。",
    "T14n0485_003:0686c03": " 受多種苦已，  多百億數劫，",
    "T14n0485_003:0686c04": " 得生人道中，  復作殺害人。",
    "T14n0485_003:0686c05": " 今得見世尊，  即生於利根，",
    "T14n0485_003:0686c06": " 速斷諸煩惱，  發意向菩提。",
    "T14n0485_003:0686c07": " 蒙佛為授記，  於阿僧祇劫，",
    "T14n0485_003:0686c08": " 當成世間燈，  名利上功德。",
    "T14n0485_003:0686c09": " 彼往昔之事，  人上為解說，",
    "T14n0485_003:0686c10": " 如是作業事，  苦惡之果報。",
    "T14n0485_003:0686c11": " 以是億數劫，  已受多種苦，",
    "T14n0485_003:0686c12": " 若所有善業，  教師亦為說，",
    "T14n0485_003:0686c13": " 昔所行諸行，  惡業與不善，",
    "T14n0485_003:0686c14": " 世燈悉照知，  唯願為我說。",
    "T14n0485_003:0686c15": " 斷疑大丈夫，  為我及眾生，",
    "T14n0485_003:0686c16": " 及與未來等，  能聞此教者，",
    "T14n0485_003:0686c17": " 若有懷疑惑，  於此法有疑，",
    "T14n0485_003:0686c18": " 教師今為斷。  現在兩足尊，",
    "T14n0485_003:0686c19": " 攝受眾生故，  於是善男子，",
    "T14n0485_003:0686c20": " 如此往昔行，  大名稱願說。」",
    "T14n0485_003:0686c21": "[0686c21] 爾時，佛告無障淨月菩薩言：「善哉！善哉！善男",
    "T14n0485_003:0686c22": "子！汝今欲為一切大眾斷除疑故，能問如來",
    "T14n0485_003:0686c23": "如是之義。汝善男子！諦聽！諦聽！善思念之，",
    "T14n0485_003:0686c24": "當為汝說。彼善男子！如彼往昔所作諸業，如",
    "T14n0485_003:0686c25": "此多數經於百千那由他劫受諸苦惱，汝等",
    "T14n0485_003:0686c26": "聞已，當信如來勿生恐怖，一向奉持如教而",
    "T14n0485_003:0686c27": "說。」",
    "T14n0485_003:0686c28": "[0686c28] 爾時，無障淨月菩薩而白佛言：「唯願世尊，為",
    "T14n0485_003:0686c29": "我解說。」[0686c29] 佛言：「善男子！我念往昔，然燈如來、阿",
    "T14n0485_003:0687a01": "羅訶、三藐三佛陀滅度之後，過九十億那由",
    "T14n0485_003:0687a02": "他劫，有佛出世，名曰法意喜王如來、應供、正",
    "T14n0485_003:0687a03": "遍知、明行足，乃至佛、世尊。彼佛壽命六十八",
    "T14n0485_003:0687a04": "千歲，初會聲聞眾有六十二俱致百千，菩薩",
    "T14n0485_003:0687a05": "摩訶薩其數復倍。彼佛世界名曰梵主，劫",
    "T14n0485_003:0687a06": "名淨意，彼法意喜王如來生於彼劫。[0687a06] 「何故彼",
    "T14n0485_003:0687a07": "劫名清淨意？彼劫常有如來出世及諸菩薩，",
    "T14n0485_003:0687a08": "是故彼劫名清淨意。善男子！於彼法意喜王",
    "T14n0485_003:0687a09": "如來住世劫中，此難調怨&#x8B90;善男子，爾時為",
    "T14n0485_003:0687a10": "王名曰降怨，請彼如來及比丘僧諸菩薩眾，",
    "T14n0485_003:0687a11": "以一切樂具，三月供養於彼如來，從其聞法，",
    "T14n0485_003:0687a12": "發阿耨多羅三藐三菩提心。彼殖善根，復得",
    "T14n0485_003:0687a13": "值遇十千諸佛，於一切處常修梵行，常得多",
    "T14n0485_003:0687a14": "聞，發勤精進得四禪定。由此善根復值如來，",
    "T14n0485_003:0687a15": "名金剛焰光，於彼佛所，出家修道，行於梵",
    "T14n0485_003:0687a16": "行，發勤精進行頭陀法，常在蘭若空閑之處。",
    "T14n0485_003:0687a17": "誦修多羅滿十千部，皆是大乘，亦得四禪及",
    "T14n0485_003:0687a18": "五神通四無色定。[0687a18] 「善男子！彼金剛焰如來、阿",
    "T14n0485_003:0687a19": "羅訶、三藐三佛陀，有十俱致諸比丘眾，皆阿",
    "T14n0485_003:0687a20": "羅漢。復有八十四俱致那由他百千諸菩薩",
    "T14n0485_003:0687a21": "眾，常隨世尊，皆得等忍及陀羅尼，轉不退輪",
    "T14n0485_003:0687a22": "善解深法，已入無邊陀羅尼門，已能巧入無",
    "T14n0485_003:0687a23": "邊法界海印三昧，遊戲神通心得決定，顯現",
    "T14n0485_003:0687a24": "諸佛住持身體，於諸眾生常行慈悲。[0687a24] 「善男子！",
    "T14n0485_003:0687a25": "爾時彼佛菩薩眾中，有一菩薩比丘上首法",
    "T14n0485_003:0687a26": "師，名利益上，善說法義示教利喜，令諸菩薩",
    "T14n0485_003:0687a27": "得不思議具足功德，為彼世尊而作侍者恒",
    "T14n0485_003:0687a28": "隨遊止，猶如今日阿難比丘，皆能受持諸修",
    "T14n0485_003:0687a29": "多羅。[0687a29] 「善男子！如是彼利益上菩薩，於自在王",
    "T14n0485_003:0687b01": "如來所說那由他百千修多羅悉能受持，能",
    "T14n0485_003:0687b02": "為彼諸那由他等百千菩薩解說其義。善男",
    "T14n0485_003:0687b03": "子！爾時自在王如來、阿羅訶、三藐三佛陀，於",
    "T14n0485_003:0687b04": "二萬歲為諸菩薩、諸聲聞眾及諸眾生，說法",
    "T14n0485_003:0687b05": "教化滿二萬歲，然後乃於一切菩薩，及比丘",
    "T14n0485_003:0687b06": "眾、諸天魔梵、沙門婆羅門等大眾之中，告彼",
    "T14n0485_003:0687b07": "利益上菩薩言：『善男子！汝當受持此不思議",
    "T14n0485_003:0687b08": "那由他等百千俱致所修阿耨多羅三藐三菩",
    "T14n0485_003:0687b09": "提法，於後末世，為諸天人增長善根護持此",
    "T14n0485_003:0687b10": "法，光顯如來菩提教法，令久住故受持解說。",
    "T14n0485_003:0687b11": "善男子！是夜過半諸佛如來當般涅槃。』",
    "T14n0485_003:0687b12": "[0687b12] 「爾時，彼利益上菩薩，聞佛涅槃悲泣雨淚，從",
    "T14n0485_003:0687b13": "坐而起，整理衣服，偏袒右邊，右膝著地，合掌",
    "T14n0485_003:0687b14": "向佛，而說偈言：",
    "T14n0485_003:0687b15": "「『願兩足尊住一劫，  利益世間天人等，",
    "T14n0485_003:0687b16": "  我今勸請世間眼，  願說妙法以教示。",
    "T14n0485_003:0687b17": "  深智無惱之導師，  勝行住於諸功德，",
    "T14n0485_003:0687b18": "  普眼調伏天人者，  大神通尊願久住。",
    "T14n0485_003:0687b19": "  若聞導師入涅槃，  諸天人等心憂惱，",
    "T14n0485_003:0687b20": "  導師願愍彼等故，  唯願住世見教示。",
    "T14n0485_003:0687b21": "  我及百千諸眾生，  眾苦逼切生憂惱，",
    "T14n0485_003:0687b22": "  皆由導師唱滅度，  世親今欲入涅槃。",
    "T14n0485_003:0687b23": "  能調於人調御者，  唯願普眼尊久住，",
    "T14n0485_003:0687b24": "  利益世間天人故，  我今勸請佛世尊。』",
    "T14n0485_003:0687b25": "[0687b25] 「爾時，世尊為欲利益諸天世人，以偈報彼利",
    "T14n0485_003:0687b26": "益上菩薩言：",
    "T14n0485_003:0687b27": "「『我已為世作利益，  說如是等諸法教，",
    "T14n0485_003:0687b28": "  我已充滿諸菩薩，  令住諸佛無漏中。",
    "T14n0485_003:0687b29": "  即於此夜後分時，  我當入般於涅槃，",
    "T14n0485_003:0687c01": "  我今付汝此法教，  世尊滅後令久住。』",
    "T14n0485_003:0687c02": "  彼眾聞作是語已，  彼諸菩薩皆合掌，",
    "T14n0485_003:0687c03": "  咸共瞻仰彼如來，  悲泣雨淚作是言：",
    "T14n0485_003:0687c04": "『唯願兩足尊慰喻，  我及百千眾生等，",
    "T14n0485_003:0687c05": "  尊滅度後誰作佛？  世尊於諸世間上。』",
    "T14n0485_003:0687c06": "  哀愍軟語而告言，  慰喻世間天人等：",
    "T14n0485_003:0687c07": " 『我滅比丘莫懷怖，  我後復當佛出世。",
    "T14n0485_003:0687c08": "  有菩薩名功德分，  修行得至無漏智，",
    "T14n0485_003:0687c09": "  於未來世當作佛，  名曰智焰兩足尊。",
    "T14n0485_003:0687c10": "  我今勸請汝當知，  為欲攝持此法故，",
    "T14n0485_003:0687c11": "  如此法教廣開顯，  為於世間天人等。』",
    "T14n0485_003:0687c12": "  聞於世尊如是說，  即時安慰復發言：",
    "T14n0485_003:0687c13": " 『大神通力此甚難，  無攝受法攝受故，",
    "T14n0485_003:0687c14": "  我為導師尊重故，  我今攝受於正法。",
    "T14n0485_003:0687c15": "  我當廣宣此法教，  我當捨身及壽命，",
    "T14n0485_003:0687c16": "  不護己身壽命等，  乃可守護如來法。",
    "T14n0485_003:0687c17": "  若不&#x751E;愛己身者，  彼即能護教師法。』",
    "T14n0485_003:0687c18": "[0687c18] 「善男子！爾時彼佛慰喻彼諸一切大眾令歡",
    "T14n0485_003:0687c19": "喜已，說法教誨與威力已，於夜後分入於涅",
    "T14n0485_003:0687c20": "槃。善男子！彼時世尊入涅槃後，彼菩薩說滿",
    "T14n0485_003:0687c21": "足八十千數法門，如是隨順成就眾生，多那",
    "T14n0485_003:0687c22": "由他百千眾生，當得成熟於阿耨多羅三藐",
    "T14n0485_003:0687c23": "三菩提中，況復住於聲聞乘者、辟支佛乘者，",
    "T14n0485_003:0687c24": "況復流轉於生死中種善根者？[0687c24] 「善男子！彼佛",
    "T14n0485_003:0687c25": "如來般涅槃後，正法滅已，於像法中多有比",
    "T14n0485_003:0687c26": "丘，說有可得說有可滅，彼等於是諸修多羅",
    "T14n0485_003:0687c27": "不樂受持復生誹謗。善男子！於彼時中此閻",
    "T14n0485_003:0687c28": "浮提，有一人王名勇健力，果報廣大。爾時彼",
    "T14n0485_003:0687c29": "利益上菩薩比丘，至彼王所為說佛法，說於",
    "T14n0485_003:0688a01": "如來祕密之教。彼王聞已，即於上利益比丘",
    "T14n0485_003:0688a02": "生敬重心，即發阿耨多羅三藐三菩提心供",
    "T14n0485_003:0688a03": "養比丘。而彼比丘，欲教化彼諸眾生故，於一",
    "T14n0485_003:0688a04": "切處受諸供養，不生厭悔不生倦心。[0688a04] 「彼王供",
    "T14n0485_003:0688a05": "養彼比丘已，滿足三月，及於八萬四千采",
    "T14n0485_003:0688a06": "女，各自莊嚴持諸香華，及諸音樂眾寶瓔珞",
    "T14n0485_003:0688a07": "塗香衣服，如是等事供養比丘，及彼比丘所",
    "T14n0485_003:0688a08": "有門徒，八千五百常相隨順，一切皆得不退",
    "T14n0485_003:0688a09": "轉於阿耨多羅三藐三菩提。[0688a09] 「善男子！於彼之",
    "T14n0485_003:0688a10": "時，難調怨&#x8B90;殺害人者而為比丘，名曰寂定",
    "T14n0485_003:0688a11": "威儀，善說法要多聞總持，滿足十千修多羅",
    "T14n0485_003:0688a12": "等，誦持通利，能廣分別諸修多羅，常說少欲",
    "T14n0485_003:0688a13": "知足法義。而彼比丘已得四禪，復得五通四",
    "T14n0485_003:0688a14": "無色定，而彼寂定威儀比丘多有徒眾，其數",
    "T14n0485_003:0688a15": "五百共相隨逐，亦有如是威儀勝行。",
    "T14n0485_003:0688a16": "[0688a16] 「爾時，寂定威儀比丘，見彼利益上菩薩比丘，",
    "T14n0485_003:0688a17": "不&#x6199;不悅生於惡心，發瞋恚意現於惡色，在",
    "T14n0485_003:0688a18": "眾人前說如是言：『如此比丘！何處有於菩提",
    "T14n0485_003:0688a19": "之行？何處有於諸佛之法？如是雜行，於世間",
    "T14n0485_003:0688a20": "行威儀尚無，況復當有證於勝智？』而彼眾人",
    "T14n0485_003:0688a21": "一向唯信利益上菩薩比丘，無能壞者。爾時",
    "T14n0485_003:0688a22": "寂定威儀比丘，復增瞋恨轉更增上，從彼地",
    "T14n0485_003:0688a23": "方背面而去：『我不復&#x6199;見是惡事，若此比丘",
    "T14n0485_003:0688a24": "行於邪見，令諸人眾皆行顛倒。』至蘭若處欲",
    "T14n0485_003:0688a25": "入三昧，以有瞋恨彼彼三昧不能順入，況復",
    "T14n0485_003:0688a26": "能定？彼有如是強力行故，所有禪定三摩拔",
    "T14n0485_003:0688a27": "提，及五神通一切皆失，彼以如是恚惡心，故",
    "T14n0485_003:0688a28": "得大重病。[0688a28] 「爾時，彼利益上菩薩比丘，作如是",
    "T14n0485_003:0688a29": "念：『希有乃至如此比丘，生大不善瞋恚濁意，",
    "T14n0485_003:0688b01": "我於今者應生憐愍，為作利益聞深法故。』",
    "T14n0485_003:0688b02": "[0688b02] 「爾時利益上菩薩比丘，及五千菩薩諸眷屬",
    "T14n0485_003:0688b03": "眾，飛騰虛空於彼住已，而說偈言：",
    "T14n0485_003:0688b04": "「『居家自性說菩提，  欲無分別無破壞，",
    "T14n0485_003:0688b05": "  若覺此行演說者，  彼覺菩提無上安。",
    "T14n0485_003:0688b06": "  瞋行自性如菩提，  世師智者已為說，",
    "T14n0485_003:0688b07": "  若覺如是法行者，  彼覺菩提二足上。",
    "T14n0485_003:0688b08": "  愚癡示現菩提等，  菩提愚癡無異性，",
    "T14n0485_003:0688b09": "  此示現癡以一行，  當覺菩提無上道。",
    "T14n0485_003:0688b10": "  若有已說諸見行，  及彼菩提勝上覺，",
    "T14n0485_003:0688b11": "  於此二行中說者，  見行不得於菩提。",
    "T14n0485_003:0688b12": "  諸佛之法甚深妙，  不以有得能知見，",
    "T14n0485_003:0688b13": "  離於分別有所依，  善巧智者覺菩提。",
    "T14n0485_003:0688b14": "  若能捨離諸分別，  及以持戒我慢見，",
    "T14n0485_003:0688b15": "  依恃多聞而自矜，  捨是等已覺菩提。",
    "T14n0485_003:0688b16": "  寧處居家樂貪欲，  若聞此法不驚疑，",
    "T14n0485_003:0688b17": "  信解導師所說法，  能於一行廣演說。",
    "T14n0485_003:0688b18": "  不用此教中出家，  有所得見在閑處，",
    "T14n0485_003:0688b19": "  於我想中常繫著，  起念我當證菩提。",
    "T14n0485_003:0688b20": "  所有動念所演說，  彼等皆是魔羅網，",
    "T14n0485_003:0688b21": "  若知諸法如虛空，  彼則無有於動念。",
    "T14n0485_003:0688b22": "  諸如來有如是法，  諸普眼等說一行，",
    "T14n0485_003:0688b23": "  煩惱菩提二無二，  不得煩惱及菩提。",
    "T14n0485_003:0688b24": "  若不分別欲及瞋，  亦不分別於癡等，",
    "T14n0485_003:0688b25": "  捨離彼此於二者，  彼覺菩提諸導師。",
    "T14n0485_003:0688b26": "  若不住於有所得，  亦不有念及不動，",
    "T14n0485_003:0688b27": "  不起我想無依處，  彼覺菩提無上安。",
    "T14n0485_003:0688b28": "  若捨分別於分別，  諂曲幻偽與嫉&#x59AC;，",
    "T14n0485_003:0688b29": "  樂行頭陀戒福德，  彼覺菩提無量眼。",
    "T14n0485_003:0688c01": "  若聞此法無所捨，  於廣說時亦不疑，",
    "T14n0485_003:0688c02": "  彼當速成兩足尊，  世間無上智自在。",
    "T14n0485_003:0688c03": "  甚深諸法最妙勝，  不可思量寂無流，",
    "T14n0485_003:0688c04": "  若不開發我見者，  難覺於多俱致劫。』",
    "T14n0485_003:0688c05": "[0688c05] 「善男子！爾時，彼利益上菩薩比丘說此偈",
    "T14n0485_003:0688c06": "時，於上空中，六十六那由他諸天得無生法",
    "T14n0485_003:0688c07": "忍。復有六十二千眾生，發阿耨多羅三藐三",
    "T14n0485_003:0688c08": "菩提心。[0688c08] 「爾時寂定威儀比丘，聞是偈已無喜",
    "T14n0485_003:0688c09": "樂意，心生熱惱遍身皆腫。於是人所反生慈",
    "T14n0485_003:0688c10": "心，思惟於此一慈心故餘皆瞋恨。於彼時間",
    "T14n0485_003:0688c11": "大地開裂，彼現身墮阿鼻地獄，住於彼中億",
    "T14n0485_003:0688c12": "那由他百千歲數受大極苦。於彼命終即受",
    "T14n0485_003:0688c13": "生於見毒蛇中，如是次第經於多億那由他",
    "T14n0485_003:0688c14": "等百千生中，二惡處行，大阿鼻獄、大叫喚獄。",
    "T14n0485_003:0688c15": "還復生彼見毒蛇中，以彼如是不善根故，滿",
    "T14n0485_003:0688c16": "足經於六十二億那由他等百千劫數。以彼",
    "T14n0485_003:0688c17": "往昔於上利益菩薩，生一慈心以眼觀視，以",
    "T14n0485_003:0688c18": "彼善根從彼處終得受人身，由彼慈心有熏",
    "T14n0485_003:0688c19": "習故。又復以彼見毒蛇母，而於彼所起慈心",
    "T14n0485_003:0688c20": "故，復聞如是深妙法故，今得如是利智神通。",
    "T14n0485_003:0688c21": "[0688c21] 「善男子！於意云何？彼時寂定威儀比丘，豈異",
    "T14n0485_003:0688c22": "人乎？今此難調怨&#x8B90;是也，此於往昔有是業",
    "T14n0485_003:0688c23": "障。善男子！於意云何？彼時利益上菩薩比丘",
    "T14n0485_003:0688c24": "者，莫作異見，我身是也。諸善男子！彼時有王",
    "T14n0485_003:0688c25": "勇健力者，今無所有菩薩是也。諸善男子！",
    "T14n0485_003:0688c26": "此由往昔於菩薩邊生如是等瞋恨心故，受",
    "T14n0485_003:0688c27": "如是等難知可畏業障惱患。諸善男子！以如",
    "T14n0485_003:0688c28": "是故，若有菩薩當欲淨於諸業障者，於諸菩",
    "T14n0485_003:0688c29": "薩恭敬尊重如教師想。諸善男子！若當欲得",
    "T14n0485_003:0689a01": "不害自身住菩提者，應如是學。」[0689a01] 說此往昔出",
    "T14n0485_003:0689a02": "法品時，有九十二那由他等百千眾生，得無",
    "T14n0485_003:0689a03": "生忍，三十六億那由他等諸菩薩，得淨業障。",
    "T14n0485_003:0689a04": "[0689a04] 爾時，難調怨&#x8B90;先害人者，聞佛授記歡喜踊",
    "T14n0485_003:0689a05": "躍，飛住虛空高七多羅樹，而說偈言：",
    "T14n0485_003:0689a06": "「若欲住淨土，  應如導師說，",
    "T14n0485_003:0689a07": " 應信於諸佛，  最上大神通。",
    "T14n0485_003:0689a08": " 覺佛神通已，  知無分別處，",
    "T14n0485_003:0689a09": " 於世間無有，  而難可得者。",
    "T14n0485_003:0689a10": " 若聞無所有，  所問經法者，",
    "T14n0485_003:0689a11": " 能信能觸證，  則供養諸佛。",
    "T14n0485_003:0689a12": " 若學此經已，  能除諸有想，",
    "T14n0485_003:0689a13": " 得捨已作惡，  當見諸導師。",
    "T14n0485_003:0689a14": " 若學於此經，  是則見諸佛，",
    "T14n0485_003:0689a15": " 親侍諸如來，  如此經廣說，",
    "T14n0485_003:0689a16": " 此則是施度，  淨戒所依住，",
    "T14n0485_003:0689a17": " 忍辱及精進，  智慧等本處。",
    "T14n0485_003:0689a18": " 若無有所得，  是處不說著，",
    "T14n0485_003:0689a19": " 如世尊所說，  學如是調伏。",
    "T14n0485_003:0689a20": " 若聞於此經，  令諸義示現，",
    "T14n0485_003:0689a21": " 種種諸供養，  力盡無能報。",
    "T14n0485_003:0689a22": " 不可數多劫，  闇面無所見，",
    "T14n0485_003:0689a23": " 若聞此經者，  得到諸佛地。",
    "T14n0485_003:0689a24": " 彼寤於愚癡，  以破無明闇，",
    "T14n0485_003:0689a25": " 以得一切空，  由聞此經故，",
    "T14n0485_003:0689a26": " 多種煩惱盡，  少有未盡者。",
    "T14n0485_003:0689a27": " 猶如於大海，  取於一滴水，",
    "T14n0485_003:0689a28": " 成熟眾生故，  煩惱滴不盡，",
    "T14n0485_003:0689a29": " 悲愍眾生故，  不盡彼煩惱，",
    "T14n0485_003:0689b01": " 為清淨佛剎，  不滿於一切。",
    "T14n0485_003:0689b02": " 彼成熟眾生，  彼彼處不滅，",
    "T14n0485_003:0689b03": " 亦可彼滿時，  如授記菩提，",
    "T14n0485_003:0689b04": " 是故諸水滴，  於瓶中不盡。",
    "T14n0485_003:0689b05": " 若一切開現，  彼當有佛剎，",
    "T14n0485_003:0689b06": " 彼即當滿足，  無有餘熏習。",
    "T14n0485_003:0689b07": " 如是如是處，  聞有如是經，",
    "T14n0485_003:0689b08": " 能善解說者，  諸功德具足。」",
    "T14n0485_003:0689b09": "[0689b09] 爾時，彼難調怨&#x8B90;說此偈已，從空而下住於",
    "T14n0485_003:0689b10": "佛前，頂禮佛足合掌而住。爾時，世尊而歎彼",
    "T14n0485_003:0689b11": "言：「善哉！善哉！汝善男子！快說此偈合於義理，",
    "T14n0485_003:0689b12": "無有虛妄無有別異。如是如來神通威力，一",
    "T14n0485_003:0689b13": "切菩薩於中當學，如是學已得眾生空。」[0689b13] 爾時，",
    "T14n0485_003:0689b14": "難調怨&#x8B90;善男子，如是思念：「今者世尊稱我",
    "T14n0485_003:0689b15": "善哉！我今稱慶，當以何事供養世尊？」彼即聞",
    "T14n0485_003:0689b16": "於空中聲曰：「汝可以身供養世尊。」即問空言：",
    "T14n0485_003:0689b17": "「云何供養？」復聞空聲：「汝善男子！汝今宜可飛",
    "T14n0485_003:0689b18": "騰虛空，令此大眾皆悉知見，住於虛空說如",
    "T14n0485_003:0689b19": "是偈：",
    "T14n0485_003:0689b20": "「『所有諸慳著，  皆由住自身，",
    "T14n0485_003:0689b21": "  我已捨一切，  今供養導師。』」",
    "T14n0485_003:0689b22": "[0689b22] 爾時，彼善男子聞此偈已生歡喜心，以佛神",
    "T14n0485_003:0689b23": "力飛騰虛空一多羅樹，而說此偈，即自捨身",
    "T14n0485_003:0689b24": "供養如來。於虛空中自捨身已，有千數華柔",
    "T14n0485_003:0689b25": "軟香潔未曾見聞，光明香氣滿一由旬猶如",
    "T14n0485_003:0689b26": "日光，或經一時，或經半時。彼諸華等遶佛三",
    "T14n0485_003:0689b27": "匝而供養已，佛神力故於虛空中而成華蓋，",
    "T14n0485_003:0689b28": "而於彼中說如是偈：",
    "T14n0485_003:0689b29": "「我已捨自身，  供養諸教師，",
    "T14n0485_003:0689c01": " 我不知自身，  亦不知世尊。」",
    "T14n0485_003:0689c02": "[0689c02] 彼於彼時於一切處，不知身心不知如來，不",
    "T14n0485_003:0689c03": "知眾生不知住處，彼於彼時涅槃平等，亦無",
    "T14n0485_003:0689c04": "是念：「我已得證。」[0689c04] 於彼時中有一化佛，自然現",
    "T14n0485_003:0689c05": "身而作是言：「汝善男子！汝已成就佛剎種子",
    "T14n0485_003:0689c06": "一切開現。」[0689c06] 於彼佛前合掌而住，心生歡喜踊",
    "T14n0485_003:0689c07": "躍無量，禮敬彼佛而作是言：「我今禮佛大神",
    "T14n0485_003:0689c08": "通已，令各種相生善根已，還住涅槃平等法",
    "T14n0485_003:0689c09": "中，離罪福德如是不住近於善根，諸佛法中",
    "T14n0485_003:0689c10": "彼能親近無所乏短，勸請令住於菩提中。」復",
    "T14n0485_003:0689c11": "說偈言：",
    "T14n0485_003:0689c12": "「眾生覺如是，  當脫於大苦，",
    "T14n0485_003:0689c13": " 生死大險道，  所有苦眾生，",
    "T14n0485_003:0689c14": " 彼亦不成就，  所有言苦者，",
    "T14n0485_003:0689c15": " 彼亦受彼苦，  不覺此教故。」",
    "T14n0485_003:0689c16": "[0689c16] 說此偈已，默然而住。",
    "T14n0485_003:0689c17": "[0689c17] 爾時，無名菩薩告彼善男子言：「善男子！汝今",
    "T14n0485_003:0689c18": "已能行一切施。若持自身供養於佛，善男子！",
    "T14n0485_003:0689c19": "汝更不得言我自在，汝以此身已用施佛。善",
    "T14n0485_003:0689c20": "男子！譬如有人施他財已，後不得言：『還是我",
    "T14n0485_003:0689c21": "物。』彼於彼財不得自在。如是，善男子！汝今以",
    "T14n0485_003:0689c22": "身已施於佛，汝今既作如是之言：『我當來世",
    "T14n0485_003:0689c23": "當得作佛得忍授記。』善男子！汝於今者更欲",
    "T14n0485_003:0689c24": "何作？」彼聞此已即生疑念：「我今云何？我今云",
    "T14n0485_003:0689c25": "何？」如是思念。彼時即復聞無所有菩薩聲言：",
    "T14n0485_003:0689c26": "「善男子！汝今莫作。善男子！汝應還念諸佛",
    "T14n0485_003:0689c27": "神通，如汝信解。」應如是報，彼向無名菩薩所",
    "T14n0485_003:0689c28": "問，聞此言聲即生辯才。明見前來無有身心，",
    "T14n0485_003:0689c29": "無言無說，無施無戒，無忍無進，無禪無智，",
    "T14n0485_003:0690a01": "無斷無常，無聲聞無菩薩，無發菩提心，無如",
    "T14n0485_003:0690a02": "來無如來法，無涅槃無涅槃聲。無有信者，無",
    "T14n0485_003:0690a03": "有所住，無有所取，無有所言，無有縛者，無有",
    "T14n0485_003:0690a04": "所聞。無所聞者，無有所有。無所有者，無所",
    "T14n0485_003:0690a05": "承攬，無所承望，一切勝相皆悉具足，教化眾",
    "T14n0485_003:0690a06": "生開現具足，成就佛剎與涅槃等，平等無二",
    "T14n0485_003:0690a07": "無有名說。如無可說亦不欲生，如無言中如",
    "T14n0485_003:0690a08": "如是住，如是如如亦無所行，彼於諸佛大神",
    "T14n0485_003:0690a09": "通中無復疑惑。",
    "T14n0485_003:0690a10": "[0690a10] 爾時，無名菩薩讚彼善男子言：「善哉！善哉！善",
    "T14n0485_003:0690a11": "男子！汝今善住佛大神通，汝今如是辯才成",
    "T14n0485_003:0690a12": "就，辯說如是。」[0690a12] 彼即答言：「善男子！我亦不住",
    "T14n0485_003:0690a13": "佛神通中，其佛神通無能作者，一切諸法真",
    "T14n0485_003:0690a14": "體無名，不可得故。彼無可入，無可出處，無",
    "T14n0485_003:0690a15": "可知處，如是信已無有住處，其佛神通無住",
    "T14n0485_003:0690a16": "處故。彼無有人能說名字，但無名中我今問",
    "T14n0485_003:0690a17": "汝莫生疲倦，其有智者難可承事。」[0690a17] 彼即答言：",
    "T14n0485_003:0690a18": "「善男子！汝今但問，我所知者當為解釋。」[0690a18] 彼難",
    "T14n0485_003:0690a19": "調言：「摩訶薩埵！汝今何故名為無名？」[0690a19] 彼即答",
    "T14n0485_003:0690a20": "言：「我於是處不得言說，亦如汝所名字示",
    "T14n0485_003:0690a21": "現。」[0690a21] 彼即答言：「善哉！善哉！汝善男子！汝今以度",
    "T14n0485_003:0690a22": "佛大神通，離於名字。」[0690a22] 彼無名言：「善男子！於平",
    "T14n0485_003:0690a23": "等中無法可離，無有可斷無可建立，無去無",
    "T14n0485_003:0690a24": "來無平等相。善男子！若一切法彼平等者無",
    "T14n0485_003:0690a25": "有別離，其平等處亦無處所。云何斷離？若平",
    "T14n0485_003:0690a26": "等法而別有者，乃可斷離。」",
    "T14n0485_003:0690a27": "[0690a27] 爾時，眾中有一菩薩名不自在，而白佛言：「世",
    "T14n0485_003:0690a28": "尊！何因何緣，是無所有菩薩名為無所有？」",
    "T14n0485_003:0690a29": "[0690a29] 佛告彼言：「善男子！汝應還問是無所有菩薩",
    "T14n0485_003:0690b01": "因緣，彼當報汝。」[0690b01] 爾時，不自在菩薩摩訶薩問",
    "T14n0485_003:0690b02": "無所有菩薩摩訶薩言：「善男子！汝今云何名",
    "T14n0485_003:0690b03": "無所有？」[0690b03] 彼即答言：「善男子！我今不見自身能",
    "T14n0485_003:0690b04": "為一切眾生作利安故，能問如來如是等處。」",
    "T14n0485_003:0690b05": "[0690b05] 彼不自在菩薩問言：「彼所問處與身合耶？為",
    "T14n0485_003:0690b06": "不合耶？」[0690b06] 無所有言：「我所問處不與身合。」[0690b06] 彼復",
    "T14n0485_003:0690b07": "問言：「善男子！汝今云何不與身合，成就所問？」",
    "T14n0485_003:0690b08": "[0690b08] 無所有言：「善男子！我以三處發問如來。何等",
    "T14n0485_003:0690b09": "為三？謂身、口、意，此等三處，我問如來。善男子！",
    "T14n0485_003:0690b10": "是身口意無和合義。」[0690b10] 彼復問言：「善男子！汝見",
    "T14n0485_003:0690b11": "何意而不現身。」[0690b11] 彼則答言：「我今亦汝當信",
    "T14n0485_003:0690b12": "我言，我為安樂諸眾生故而不現身。」[0690b12] 彼菩薩",
    "T14n0485_003:0690b13": "言：「我以肉眼故不能見。」[0690b13] 無所有言：「以天眼看。」",
    "T14n0485_003:0690b14": "[0690b14] 彼言：「天眼亦復不見。」[0690b14] 無所有言：「以法眼看。」[0690b14] 彼",
    "T14n0485_003:0690b15": "菩薩言：「善男子！所有法行彼亦不離於一切",
    "T14n0485_003:0690b16": "眼，於彼處中無法可見。」[0690b16] 無所有言：「汝云何聞？」",
    "T14n0485_003:0690b17": "[0690b17] 彼復答言：「彼處無有和合可聞。善男子！我見",
    "T14n0485_003:0690b18": "如如。」[0690b18] 無所有言：「善男子！於如如中無有三眼。」",
    "T14n0485_003:0690b19": "不自在言：「汝云何見？」時無所有默然而住。[0690b19] 不",
    "T14n0485_003:0690b20": "自在言：「善男子！於無能見一切法中何故默",
    "T14n0485_003:0690b21": "住？其於虛空豈無容受？虛空悉能容受諸法，",
    "T14n0485_003:0690b22": "無所染著所入無礙，於一切法無有假借，彼",
    "T14n0485_003:0690b23": "處不著應有解說。善男子！汝以何緣默無有",
    "T14n0485_003:0690b24": "說？」[0690b24] 彼即答言：「我今求彼所有語言，能解釋",
    "T14n0485_003:0690b25": "處皆不可得，我以是故默而不答。然，善男子！",
    "T14n0485_003:0690b26": "汝聽我說，以何因緣名不自在？善男子！我念",
    "T14n0485_003:0690b27": "億劫，已曾知為諸眾生等離無益語，為諸眾",
    "T14n0485_003:0690b28": "生所作利益，柔軟生樂皆悉美妙，歡喜踊躍",
    "T14n0485_003:0690b29": "無有&#x9E81;&#x6F81;，依時利益不生瞋恨，說如是言：『無",
    "T14n0485_003:0690c01": "有眾生怨恨於我。』善男子！以是因緣我得無",
    "T14n0485_003:0690c02": "畏。善男子！一切眾生無有所畏。所以者何？諸",
    "T14n0485_003:0690c03": "有語言無有自在。善男子！汝今觀是諸語言",
    "T14n0485_003:0690c04": "法無有自在，我今所說此語言中有成就者，",
    "T14n0485_003:0690c05": "彼於三界所不容受。所有一切眾生言說：『若",
    "T14n0485_003:0690c06": "合若散，有益無益。若雜不雜，若念若起，若",
    "T14n0485_003:0690c07": "為眾生令淨煩惱令捨煩惱。』我見彼等皆悉",
    "T14n0485_003:0690c08": "平等，若智若愚皆得一名。」[0690c08] 彼言：「善哉！善哉！善",
    "T14n0485_003:0690c09": "男子！如汝往昔曾供諸佛，得是合實語言解",
    "T14n0485_003:0690c10": "釋。善男子！汝見何利而不現身？」[0690c10] 彼即答言：",
    "T14n0485_003:0690c11": "「汝今應當問於世尊。」",
    "T14n0485_003:0690c12": "[0690c12] 爾時，無畏菩薩而白佛言：「世尊！是無所有",
    "T14n0485_003:0690c13": "菩薩，見何等利而不現身？」[0690c13] 佛告彼言：「善男子！",
    "T14n0485_003:0690c14": "唯除我身，於此三界無有眾生，如是身相與",
    "T14n0485_003:0690c15": "其等者，唯除神通所化勝身，成就如是業果",
    "T14n0485_003:0690c16": "報故。勿令一切諸婦人見，必於此處染著亂",
    "T14n0485_003:0690c17": "意，不能聽法不作諸事，棄捨本夫飲食無歡，",
    "T14n0485_003:0690c18": "染愛迷著多受苦惱。是無所有！見如是等諸",
    "T14n0485_003:0690c19": "過患故，而不現身。」",
    "T14n0485_003:0690c20": "[0690c20] 爾時，無畏菩薩及彼大眾，皆生疑惑咸作是",
    "T14n0485_003:0690c21": "念：「是無所有菩薩身相何如，而今世尊作如",
    "T14n0485_003:0690c22": "是說？」",
    "T14n0485_003:0690c23": "[0690c23] 爾時，眾中有諸女人：一名解染、二名寶瓔、",
    "T14n0485_003:0690c24": "三名解華、四名寶華、五名普香、六名香自在、",
    "T14n0485_003:0690c25": "七名金華、八名作愛、九名不染、十名善住意、",
    "T14n0485_003:0690c26": "十一名作光明、十二名甜味、十三名阿那羅",
    "T14n0485_003:0690c27": "梨耶、十四名住持、十五名無垢、十六名海、十",
    "T14n0485_003:0690c28": "七名功德上、十八名無過夫、十九名調順、二",
    "T14n0485_003:0690c29": "十名諸天供養、二十一名壞上、二十二名普",
    "T14n0485_003:0691a01": "照明、二十三名不背、二十四名善住持精進、",
    "T14n0485_003:0691a02": "二十五名善住、二十六名安樂、二十七名王、",
    "T14n0485_003:0691a03": "二十八名悲。",
    "T14n0485_003:0691a04": "[0691a04] 如是等類二十八女，與姊妹俱從坐而起，脫",
    "T14n0485_003:0691a05": "身瓔珞供養世尊，右膝著地皆共合掌，而白",
    "T14n0485_003:0691a06": "佛言：「世尊！所說無所有菩薩功德如是，願於",
    "T14n0485_003:0691a07": "我等承佛威神得見其身，成就如是實業果",
    "T14n0485_003:0691a08": "報，莫以別身而示我等，我今欲見菩薩實身。」",
    "T14n0485_003:0691a09": "[0691a09] 爾時，佛告善女人等：「汝今欲見無所有菩薩",
    "T14n0485_003:0691a10": "成就色身，今欲見耶？」[0691a10] 彼等答言：「唯然，世尊！",
    "T14n0485_003:0691a11": "我等有疑，願為開解。」[0691a11] 佛言：「諸女！汝等今者，",
    "T14n0485_003:0691a12": "見彼身已有何利益？汝今勿有還家之意，當",
    "T14n0485_003:0691a13": "捨眷屬，若見彼身安住具足一切功德。」[0691a13] 彼諸",
    "T14n0485_003:0691a14": "女言：「我等今者一切能捨，決定當見彼菩",
    "T14n0485_003:0691a15": "薩身。」[0691a15] 爾時，世尊告彼菩薩無所有言：「汝無所",
    "T14n0485_003:0691a16": "有！此等諸女欲見汝身。」[0691a16] 彼言：「世尊已言，許",
    "T14n0485_003:0691a17": "可彼姊妹等示現我身？」[0691a17] 佛言：「善男子！我已許",
    "T14n0485_003:0691a18": "之。多人意喜欲見汝身，當有利益，得勝身心，",
    "T14n0485_003:0691a19": "得妙身心，得淨身心。若見汝身，即當決定於",
    "T14n0485_003:0691a20": "阿耨多羅三藐三菩提，得轉女身成丈夫身。",
    "T14n0485_003:0691a21": "汝今已有如是淨願，於多諸佛以百千身種",
    "T14n0485_003:0691a22": "諸善根，住是願中於三界中，願我當得最勝",
    "T14n0485_003:0691a23": "佛身。所有眾生見我身者，彼等決定住於菩",
    "T14n0485_003:0691a24": "提，所有女人悉轉女身。若於我所種善根已，",
    "T14n0485_003:0691a25": "思惟如是甚深法已得忍本性，願當入於真",
    "T14n0485_003:0691a26": "如法中，願當具足諸菩薩法，開現親近於諸",
    "T14n0485_003:0691a27": "佛法。」[0691a27] 彼無所有菩薩，聞佛此說，作如是言：「如",
    "T14n0485_003:0691a28": "是，世尊！如世尊教。」即於手中一一指端皆放",
    "T14n0485_003:0691a29": "光明，一一光明至王舍城，於彼人家皆悉出",
    "T14n0485_003:0691b01": "現，彼諸光明有諸眾生，見於彼等從地踊",
    "T14n0485_003:0691b02": "出，化成諸華縱廣一尺，昔所未見色香具足。"
}