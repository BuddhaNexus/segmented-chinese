{
    "T53n2121_004:0015a02": "經律異相卷第四(應始終佛部第一)",
    "T53n2121_004:0015a04": "梁沙門僧旻寶唱等集",
    "T53n2121_004:0015a05": "得道師宗一託生王宮二現&#x8FF9;成道",
    "T53n2121_004:0015a06": "三阿難問葬法四現般涅槃五摩",
    "T53n2121_004:0015a07": "耶五衰相現六",
    "T53n2121_004:0015a08": "得道師宗一",
    "T53n2121_004:0015a09": "[0015a09] 如來昔在久遠劫時。行菩薩道。為大國王。",
    "T53n2121_004:0015a10": "父母崩亡。讓國與弟。獨行求道。見一婆羅",
    "T53n2121_004:0015a11": "門。姓瞿曇氏。從之受學。因同其姓。入於深",
    "T53n2121_004:0015a12": "山。禪思念道。乞食還國。國人不識。呼小瞿",
    "T53n2121_004:0015a13": "曇。自於城外甘蔗園中。起立精舍。有五百大",
    "T53n2121_004:0015a14": "賊。劫盜官財。經園邊過。明日步蹤遂錄菩薩。",
    "T53n2121_004:0015a15": "以木貫身立大樹下血流於地。大瞿曇氏飛",
    "T53n2121_004:0015a16": "來問曰。有何罪酷乃至爾乎。官人放弩射而",
    "T53n2121_004:0015a17": "殺之。大瞿曇泣下沾棺。取血濕土以為泥團。",
    "T53n2121_004:0015a18": "持還精舍。置左右二器中曰。是道士若至誠",
    "T53n2121_004:0015a19": "者。天神當使血化為人。&#x5374;後十月左即成男。",
    "T53n2121_004:0015a20": "右即成女。姓瞿曇氏。男名舍夷。賢劫中寶佛",
    "T53n2121_004:0015a21": "時又號釋迦。越壽五百萬歲者是也(出十二遊經)佛",
    "T53n2121_004:0015a22": "在摩竭提界。善勝道場元吉樹下。德力降",
    "T53n2121_004:0015a23": "魔。度二估客。惟定光如來。拜吾佛名云。",
    "T53n2121_004:0015a24": "汝於來世九十一劫。當得作佛。字釋迦文。十",
    "T53n2121_004:0015a25": "號具足。如我今也。吾從是來。積功累行。六度",
    "T53n2121_004:0015a26": "四等修持不&#x52CC;。功報無遺大願成果(出中本起上卷)。",
    "T53n2121_004:0015a27": "現生王宮二",
    "T53n2121_004:0015a28": "[0015a28] 究竟菩薩。在兜率天。詰天共議。當使菩薩現",
    "T53n2121_004:0015a29": "生何氏。種英天子問曰。一生補處降神何種。",
    "T53n2121_004:0015b01": "答曰。種姓有六十德者。我當降之(文多不載)唯有釋",
    "T53n2121_004:0015b02": "家久植德本。迦維羅衛人。大小和穆上下相",
    "T53n2121_004:0015b03": "承。國富民樂渴仰一乘。且白淨王性行仁賢。",
    "T53n2121_004:0015b04": "夫人姓瞿曇氏。溫良忠善護身口意。已五百",
    "T53n2121_004:0015b05": "世為菩薩母。王后晏寢。菩薩化乘白象。冠日",
    "T53n2121_004:0015b06": "之精。入于胎中。身心安樂猶如深禪。詣無",
    "T53n2121_004:0015b07": "憂樹下。遣使啟王。時無憂林有十種瑞。一忽",
    "T53n2121_004:0015b08": "然廣博。二土石變為金剛。三寶樹行列。四沈",
    "T53n2121_004:0015b09": "香莊嚴。五華鬘充滿。六眾寶流出。七池生芙",
    "T53n2121_004:0015b10": "蓉。八天龍夜叉合掌而住。九天女恭敬。十",
    "T53n2121_004:0015b11": "一切諸佛放光普照。王大歡喜。后身輕軟。",
    "T53n2121_004:0015b12": "不想三毒。諸有疾者手摩必愈。既滿十月臨",
    "T53n2121_004:0015b13": "產之時。有三十二瑞。一後園林木自然生",
    "T53n2121_004:0015b14": "果。二陸地出青蓮大如車輪。三枯樹生華。",
    "T53n2121_004:0015b15": "四七寶車至。五地中寶藏自然涌出。六名香",
    "T53n2121_004:0015b16": "好華遍布遠近。七雪山五百師子羅住城門。",
    "T53n2121_004:0015b17": "八五百白象皆住殿前。九細雨澤香。十百味",
    "T53n2121_004:0015b18": "飲食給諸飢渴(文多不載與諸本起同)。四月八日夜明星出",
    "T53n2121_004:0015b19": "時。后思園觀遊憐鞞樹下。三千國土六反震",
    "T53n2121_004:0015b20": "動。沸宿隕落樹即屈枝。母即攀執。諸天散華。",
    "T53n2121_004:0015b21": "從右&#x8107;生。身長丈六。即行七步。寶華承足。",
    "T53n2121_004:0015b22": "舉手住而言。天上天下唯我為尊。三界皆苦",
    "T53n2121_004:0015b23": "何可樂者。釋梵奉侍。四王接上金案。龍降香",
    "T53n2121_004:0015b24": "水以充洗浴。五百青衣各生力士。白馬產",
    "T53n2121_004:0015b25": "駒。黃羊生羔(瑞應本起云奴名車匿馬名揵陟諸本起大同細異)。後七日",
    "T53n2121_004:0015b26": "母便命終。生忉利天。太子幼稚應須料理。時",
    "T53n2121_004:0015b27": "有說者。唯大愛道是大子姨母。清淨無夫當",
    "T53n2121_004:0015b28": "能育養。時白淨王。詣大愛道求為乳哺。愛",
    "T53n2121_004:0015b29": "道奉。雪山梵志名阿夷頭耆。見太子悲歎流",
    "T53n2121_004:0015c01": "涕。王問其故。答曰。仰慶大王。生此神人。昨",
    "T53n2121_004:0015c02": "天地大動。其正為此。我之相法。太子有三",
    "T53n2121_004:0015c03": "十二相。一體軀金色。二頂有肉髻。三其髮",
    "T53n2121_004:0015c04": "紺青。四眉間白毫。五頂出日光。六目睫紺色。",
    "T53n2121_004:0015c05": "七上下俱眴。八口四十齒。九齒白齊平。十",
    "T53n2121_004:0015c06": "方頰車。十一廣長舌。十二合滿堂。十三師",
    "T53n2121_004:0015c07": "子膺。十四身方正。十五脩臂。十六指長。十",
    "T53n2121_004:0015c08": "七足跟滿。十八安平正。十九內外握。二十",
    "T53n2121_004:0015c09": "合曼掌。二十一手千輻輪理。二十二足千",
    "T53n2121_004:0015c10": "輻輪理。二十三陰馬藏。二十四鹿&#x8168;腸。二",
    "T53n2121_004:0015c11": "十五鉤瑣骨。二十六毛右旋。二十七一孔",
    "T53n2121_004:0015c12": "一毛。二十八皮毛細軟。二十九不受塵水。",
    "T53n2121_004:0015c13": "三十胸有萬字(瑞應同少二)。身有此者。若在家。為",
    "T53n2121_004:0015c14": "轉輪聖王。七寶自至。若出家為自然佛。傷我",
    "T53n2121_004:0015c15": "年已晚暮。不&#x89A9;佛興。是故悲耳。王厚相賞給。",
    "T53n2121_004:0015c16": "告大愛道。深加敬護(出普耀經第二卷又出釋迦譜第一卷)太子七",
    "T53n2121_004:0015c17": "歲。乘羊車。眾釋導從。往詣書師。師名選友。",
    "T53n2121_004:0015c18": "太子問曰。師有何書見教。答曰。有梵佉留法。",
    "T53n2121_004:0015c19": "可相教也。太子曰。異書有六十四種。何止二",
    "T53n2121_004:0015c20": "耶。師曰。願聞其名。太子答曰。梵書佉留書。",
    "T53n2121_004:0015c21": "護眾書。疾堅書。龍鬼書。乾闥婆書。阿須倫鹿",
    "T53n2121_004:0015c22": "輪書。天腸書。轉數書。觀空書(文多不載)欲以何書",
    "T53n2121_004:0015c23": "而見教耶。師不能解。讚歎而已。太子為諸童",
    "T53n2121_004:0015c24": "子。分別本末。勸發道心(瑞應經云書缺二字以問師師不應達反啟其志)",
    "T53n2121_004:0015c25": "太子年至十七。王為納妃。簡選數千。最後得",
    "T53n2121_004:0015c26": "一小國王。姓瞿曇氏。波須弗(梁言善覺)女名瞿",
    "T53n2121_004:0015c27": "夷。端正無比淨如蓮花。八國爭娉悉未許與。",
    "T53n2121_004:0015c28": "王召現之。今為太子結娉卿女。善覺愁憂。若",
    "T53n2121_004:0015c29": "不許者必見征伐。若許與者八國成怨。女言。",
    "T53n2121_004:0016a01": "白淨王國。武藝最勝。諸國所憚。王&#x52C5;國內。&#x5374;",
    "T53n2121_004:0016a02": "後七日。太子現術。能者宜集(長阿含經云執杖釋種女云有術藝",
    "T53n2121_004:0016a03": "者妻之)調達撲殺一象。太子擲出城外。天文地理",
    "T53n2121_004:0016a04": "八萬異術。無有及太子者。調達手搏太子",
    "T53n2121_004:0016a05": "少。太子接擲空中三反不損。復共射鼓。調達",
    "T53n2121_004:0016a06": "射中。四十里鼓不能過難。太子引弓弓皆軟",
    "T53n2121_004:0016a07": "折。問有異弓任吾用者不。王曰。亡祖用弓奇",
    "T53n2121_004:0016a08": "異無雙無能用者。在天寺中。取給太子。一切",
    "T53n2121_004:0016a09": "諸釋無能上者。太子用射中百里鼓。箭沒地",
    "T53n2121_004:0016a10": "中涌泉自出至鐵圍山。三千剎土六反震動。",
    "T53n2121_004:0016a11": "即以瞿夷。為太子第一夫人。隨世習俗現相",
    "T53n2121_004:0016a12": "娛樂(瑞應經云太子納妻久不交接一手指妃腹後乃生男)又取移施長者女。",
    "T53n2121_004:0016a13": "名耶惟檀。為第二夫人。又取釋種長者女。",
    "T53n2121_004:0016a14": "名曰鹿野。為第三夫人。太子當作飛行皇帝。",
    "T53n2121_004:0016a15": "立三時殿。置六萬婇女。羅云從天變沒化現",
    "T53n2121_004:0016a16": "而生。太子後出東城門。王&#x52C5;嚴治道路。莫",
    "T53n2121_004:0016a17": "令不淨。太子威神之所建立。天化老人。頭白",
    "T53n2121_004:0016a18": "齒落。目冥耳聾。柱杖僂步。太子知而故問。",
    "T53n2121_004:0016a19": "此何人也。御者曰。是名老人。太子曰。人命如",
    "T53n2121_004:0016a20": "流難可得再。非獨為人天下皆爾。迴車還宮",
    "T53n2121_004:0016a21": "愍念不樂。後出城南門。遇見疾人。大腹羸",
    "T53n2121_004:0016a22": "瘦臥于道側。問于御者。答曰。病人。太子曰。",
    "T53n2121_004:0016a23": "萬物無常有身有苦。吾亦當然。即還入宮。後",
    "T53n2121_004:0016a24": "出城西門。見一死人。室家悲哭。御者曰。死",
    "T53n2121_004:0016a25": "人。人生有死。如春有冬。人物一貫。太子曰。",
    "T53n2121_004:0016a26": "夫死痛矣。精神劇矣。吾見死者。形壞體化。而",
    "T53n2121_004:0016a27": "神不滅。吾不能復以死受生。往來五道勞我",
    "T53n2121_004:0016a28": "精神。迴車而還。復於他日。出城北門。見一沙",
    "T53n2121_004:0016a29": "門。衣服齊整手執法器。御者曰。此名比丘。棄",
    "T53n2121_004:0016b01": "捨情欲。心&#x6199;一切。欲度十方。太子曰。善哉。",
    "T53n2121_004:0016b02": "是吾所樂。我不辭王位而出家者。此則不應。",
    "T53n2121_004:0016b03": "即時靜夜入王宮殿。光照遠近。父王覺起。即",
    "T53n2121_004:0016b04": "啟父曰。諸天勸助。今應出家。父王悲泣。何",
    "T53n2121_004:0016b05": "所志願。何時當還。太子欲得四願。一者不老。",
    "T53n2121_004:0016b06": "二者無病。三者不死。四者不別。假使父王",
    "T53n2121_004:0016b07": "與此四願。不復出家。王曰。自古及今無有得",
    "T53n2121_004:0016b08": "者。益大愁悲。即&#x52C5;五百釋子多勇力者。宿衛",
    "T53n2121_004:0016b09": "四門。城門開閉聲聞四十里。裘夷意疑不離",
    "T53n2121_004:0016b10": "其側。太子念道清淨不宜在家。當處山林研",
    "T53n2121_004:0016b11": "精行禪。時年二十九。以四月七日夜半後。",
    "T53n2121_004:0016b12": "裘夷時得五夢。即便驚覺。太子問之。對曰。",
    "T53n2121_004:0016b13": "夢見須彌崩。明月落地。珠光忽滅。頭髮自",
    "T53n2121_004:0016b14": "墮。人奪我蓋。菩薩知夢為我身耳。曰須彌不",
    "T53n2121_004:0016b15": "崩。明月續照。珠光不滅。頭髮不墮。傘蓋猶",
    "T53n2121_004:0016b16": "存。且自安寐。慎莫憂失。夜觀伎女百節皆",
    "T53n2121_004:0016b17": "空。譬如芭蕉。鼻涕目淚。樂器縱橫。顧視其",
    "T53n2121_004:0016b18": "妻。具見形體。腦髓髑髏心肝腸胃。外是革",
    "T53n2121_004:0016b19": "囊中盛臭穢。猶如假借。當還亦不得久。三界",
    "T53n2121_004:0016b20": "無怗惟道是恃。欲界諸天住於空中。法行天",
    "T53n2121_004:0016b21": "子。遙白太子。時已至矣。佛星適現。喚車匿",
    "T53n2121_004:0016b22": "起。被於揵陟。四天王與無數夜叉龍等。皆",
    "T53n2121_004:0016b23": "被鎧甲。從四方來。稽首致敬。諸天恐有留難。",
    "T53n2121_004:0016b24": "即遣厭神。入宮厭寐。城中男女悉皆寢極。孔",
    "T53n2121_004:0016b25": "雀眾鳥莫不疲臥。車匿悲泣。門鑰不開。四",
    "T53n2121_004:0016b26": "神捧舉馬足。踰出宮城。帝釋前導。放大淨光",
    "T53n2121_004:0016b27": "詣佛樹下(出普耀經第三卷又出第四卷)。",
    "T53n2121_004:0016b28": "現&#x8FF9;成道三",
    "T53n2121_004:0016b29": "[0016b29] 明晨報問。不知所在。王即追蹤。前至王田。遙",
    "T53n2121_004:0016c01": "見太子。樹為曲枝。隨陰其上。王自驚悟。不識",
    "T53n2121_004:0016c02": "下馬而為作禮。大子拜曰。今一適此。何宜",
    "T53n2121_004:0016c03": "枉駕。追念太子。不捨心懷。還召大臣。卿等",
    "T53n2121_004:0016c04": "弄子抱孫。共相娛慰。吾但一子。見別山居。",
    "T53n2121_004:0016c05": "取卿子弟五人。追而侍之。若中來還。當滅卿",
    "T53n2121_004:0016c06": "族。太子脫寶衣以付車匿。還啟父王。及白",
    "T53n2121_004:0016c07": "裘夷。得道當還。不忘此誓。車匿奉辭。淚下如",
    "T53n2121_004:0016c08": "雨。白馬長跪。舐菩薩足。王都還物。歔欷投",
    "T53n2121_004:0016c09": "地。裘夷抱馬。太子乘汝。何忽獨來。甘果美",
    "T53n2121_004:0016c10": "泉皆無所乏。菩薩自念。欲作沙門至山水邊。",
    "T53n2121_004:0016c11": "天王知心。持刀而下。菩薩自剃頭鬢。帝釋",
    "T53n2121_004:0016c12": "受髮。肉髻獨存。成大沙門。至尼連水邊。寂然",
    "T53n2121_004:0016c13": "閑居。遇一獵師。身著法服狀如沙門。太子問",
    "T53n2121_004:0016c14": "曰。法服何名。答曰袈裟。鹿謂學道。心不恐",
    "T53n2121_004:0016c15": "畏。而來見附。以次殺之。用以自資。太子倍興",
    "T53n2121_004:0016c16": "慈念。求以身衣。從其貿易。獵師曰。王生長深",
    "T53n2121_004:0016c17": "宮。體肉細軟。不更寒苦。恐壞王身。且又不",
    "T53n2121_004:0016c18": "淨。太子曰。此聖賢之摽式。但貿無苦也。自",
    "T53n2121_004:0016c19": "當浣濯。諸天進食。&#x5374;自不受。前行到摩竭國。",
    "T53n2121_004:0016c20": "人民見之。謂是帝釋梵王諸天。太子知其所",
    "T53n2121_004:0016c21": "念。便坐樹下。瓶沙王。即與群臣出詣道士。",
    "T53n2121_004:0016c22": "遙見光相。問是何神。從何國來。何所名字。",
    "T53n2121_004:0016c23": "太子答曰。吾出香山之東雪山之北。國名迦",
    "T53n2121_004:0016c24": "維。父名白淨。母名摩耶。瓶沙問曰。將無是悉",
    "T53n2121_004:0016c25": "達乎。答曰是也。王即禮足曰。形相炳著。當",
    "T53n2121_004:0016c26": "君臨四方。為轉輪聖帝。四海顒顒。冀神寶至。",
    "T53n2121_004:0016c27": "何棄天位。自放山藪。答曰。出生有死劇痛有",
    "T53n2121_004:0016c28": "四。謂生老病死不可得離。身為苦器。憂畏無",
    "T53n2121_004:0016c29": "極。若在尊寵。則有憍慢。貪求快意天下苦",
    "T53n2121_004:0017a01": "患。吾厭此故。是以入山。彼六年勤苦。日食",
    "T53n2121_004:0017a02": "一麻一米。結跏趺坐亦不傾側。風雨雷電四",
    "T53n2121_004:0017a03": "時不改。未曾舉手以自障蔽。眾人怪之。取草",
    "T53n2121_004:0017a04": "木投耳鼻中。亦不棄去。形體羸瘦。惟金色",
    "T53n2121_004:0017a05": "益顯。光明遠照耳。周竟六年。心自念言。羸",
    "T53n2121_004:0017a06": "瘦如此。往詣佛樹。後世有譏。謂餓而得道。吾",
    "T53n2121_004:0017a07": "寧噉柔軟食。平復身體。然後成道。時有長者",
    "T53n2121_004:0017a08": "女。出嫁生男。心大歡喜。搆千頭牛展轉相",
    "T53n2121_004:0017a09": "飲。取其純乳作糜。欲祠樹神。遣婢洒掃。見",
    "T53n2121_004:0017a10": "佛不識。還啟大家云。樹下有神端正妙好。",
    "T53n2121_004:0017a11": "女聞歡喜。欲取糜去。糜跳出釜丈餘。不可取。",
    "T53n2121_004:0017a12": "女甚怪之。空中天曰。有大菩薩。已從坐起。汝",
    "T53n2121_004:0017a13": "本有願。當先飯之。乃成正覺。女聞天言。即",
    "T53n2121_004:0017a14": "取乳糜。盛滿金&#x9262;。往尼連水邊。菩薩以神通",
    "T53n2121_004:0017a15": "力。入水洗浴。兜率天子。取天衣袈裟。奉上菩",
    "T53n2121_004:0017a16": "薩。即取著之。住尼連水邊。長者女奉乳糜。菩",
    "T53n2121_004:0017a17": "薩食之。氣力稍充。往詣佛樹。路左一人。名",
    "T53n2121_004:0017a18": "曰吉祥。刈生菁草。柔滑不亂。菩薩謂吉祥",
    "T53n2121_004:0017a19": "曰。欲得草坐。地則大動。諸天化作八萬佛",
    "T53n2121_004:0017a20": "樹師子之座。天子各見菩薩獨坐其座。薄福",
    "T53n2121_004:0017a21": "德者故見坐草。三界眾生見菩薩坐佛樹下",
    "T53n2121_004:0017a22": "(出胎經云坐閻浮樹下受三十八日觀樹經行也)放大光明。掩蔽魔宮。",
    "T53n2121_004:0017a23": "波旬臥寐夢見三十二變。宮殿闇冥入於邪",
    "T53n2121_004:0017a24": "徑。池水枯涸。樂器破壞。夜叉厭鬼頭皆墮地。",
    "T53n2121_004:0017a25": "諸天捨去不從其語。集諸大臣說夢所見。興",
    "T53n2121_004:0017a26": "諸兵仗。并召千子。其五百子。導師等信樂菩",
    "T53n2121_004:0017a27": "薩。其五百子。惡目等隨魔為亂。欲相降伏。魔",
    "T53n2121_004:0017a28": "有四女。一名欲妃。二名悅彼。三名快觀。四名",
    "T53n2121_004:0017a29": "見從。往詣菩薩。綺語作媚。三十二種。姿并",
    "T53n2121_004:0017b01": "唇舌營嬪細視(文多不備載)願得晨夜供事左右。答",
    "T53n2121_004:0017b02": "曰。汝形雖好心不端正。革囊盛屎。來欲何為。",
    "T53n2121_004:0017b03": "去吾不用。其三玉女化成老母。不能自復即",
    "T53n2121_004:0017b04": "還魔所(觀佛三昧經云三玉女名勤異反見過患)魔毒益盛。召十八",
    "T53n2121_004:0017b05": "億眾。變為殊形。師子熊羆蟲頭人軀蛇虺之",
    "T53n2121_004:0017b06": "身。擔山吐火。雷電礔&#x7930;。執持戈矛。菩薩喜",
    "T53n2121_004:0017b07": "心一毛不動。鬼兵不能近。菩薩爾時徐舉眉",
    "T53n2121_004:0017b08": "間毫。擬阿鼻獄。令罪人見。白毫流澍大如",
    "T53n2121_004:0017b09": "車輪。火即暫滅。自憶前世所作罪業。心得清",
    "T53n2121_004:0017b10": "涼稱南無佛。以是因緣受罪若畢。應生人中。",
    "T53n2121_004:0017b11": "魔見是相。憔悴懊惱。退還其宮。白毫復去。至",
    "T53n2121_004:0017b12": "第六天。見白毛孔。諸寶蓮華。過去七佛現在",
    "T53n2121_004:0017b13": "華上。如是白毫上至無色。遍照一切如頗梨",
    "T53n2121_004:0017b14": "鏡。八萬四千天女。視波旬身。狀如樵木。但",
    "T53n2121_004:0017b15": "瞻菩薩白毫相光。無數天子天女。發菩提心。",
    "T53n2121_004:0017b16": "魔王還與佛相難。佛以智力伸手案地。應時",
    "T53n2121_004:0017b17": "地動。魔及官屬。皆顛倒墮。降魔怨竟。即成正",
    "T53n2121_004:0017b18": "覺(出普耀經第五卷又出第六卷)。",
    "T53n2121_004:0017b19": "[0017b19] 與數千萬眾。入羅閱城。遙見之者。舉手讚歎。",
    "T53n2121_004:0017b20": "或言善來。或言日月。或自歸命。或相問訊。為",
    "T53n2121_004:0017b21": "是天耶。為帝釋耶。眾人隨逐。瓶沙王在高樓",
    "T53n2121_004:0017b22": "上。即問左右。為有何故。有一大臣曰。釋子辭",
    "T53n2121_004:0017b23": "家遊蕩在外。或能謀國。當往誅之。王曰。此子",
    "T53n2121_004:0017b24": "紹位作轉輪聖王。我等皆為臣佐。若使出家",
    "T53n2121_004:0017b25": "學道得佛。願為上首弟子。最初說法。先在其",
    "T53n2121_004:0017b26": "側。王載飲食。往東山候之。尋前禮足。自稱",
    "T53n2121_004:0017b27": "摩竭國瓶沙王者。今我是也。佛曰。我先識矣。",
    "T53n2121_004:0017b28": "何須致敬。王即啟曰。今獻微供。以表單心。願",
    "T53n2121_004:0017b29": "見納受。佛默然受。王言。若成無上道。願先見",
    "T53n2121_004:0017c01": "度。時阿蘭諸弟子。遙見世尊。白其師言。今有",
    "T53n2121_004:0017c02": "一人。端政殊特。經趣師門。必當求為弟子",
    "T53n2121_004:0017c03": "也。阿蘭乃說偈曰。",
    "T53n2121_004:0017c04": " 吾觀遠來士  眾相無缺漏",
    "T53n2121_004:0017c05": " 此自王世界  終不見宗事",
    "T53n2121_004:0017c06": "[0017c06] (出深淺學比丘經又出修行本經下卷)。",
    "T53n2121_004:0017c07": "阿難問葬法四",
    "T53n2121_004:0017c08": "[0017c08] 阿難問葬。佛言。我葬之法。如轉輪聖王。先以",
    "T53n2121_004:0017c09": "香湯浴身。劫貝裹體。次以五百張白疊纏",
    "T53n2121_004:0017c10": "之。內金棺中。灌以麻油。復以金棺置鐵槨內。",
    "T53n2121_004:0017c11": "栴檀香槨。次繞其外。積眾香薪厚衣其上。而",
    "T53n2121_004:0017c12": "闍維之。薪盡火滅。收取舍利。於四衢道。起",
    "T53n2121_004:0017c13": "立塔廟。表剎懸幡。使見者思慕。多所饒",
    "T53n2121_004:0017c14": "益。佛言。有四種人應為起塔。一如來。二辟支",
    "T53n2121_004:0017c15": "佛。三聲聞。四轉輪王。皆應香華幡蓋伎樂供",
    "T53n2121_004:0017c16": "養。佛於雙樹間。鋪置床座。以頭南首面向",
    "T53n2121_004:0017c17": "北方。所以然者。佛法流布。當久住北方。佛",
    "T53n2121_004:0017c18": "自牒僧伽梨。右&#x8107;如師子王。累足而臥。阿",
    "T53n2121_004:0017c19": "難又問。閻浮提界有幾種葬。佛言。無數。我",
    "T53n2121_004:0017c20": "此國土。有水葬火葬塔塚之葬。振旦國人葬",
    "T53n2121_004:0017c21": "送之法。金銀珍寶刻鏤車乘。飛天伎樂鈴鍾",
    "T53n2121_004:0017c22": "歌詠。用悅終亡。身帶衣服。盛置棺槨。妙香芬",
    "T53n2121_004:0017c23": "苾。千百萬眾送于山野。莊嚴處所。人民見者",
    "T53n2121_004:0017c24": "莫不歡欣。振旦邊王。所領人民。欲葬之時",
    "T53n2121_004:0017c25": "成持棺槨。內石室中。疾病之日開看骸骨。",
    "T53n2121_004:0017c26": "洗浴求福使病得愈。又有命終無有棺槨。直",
    "T53n2121_004:0017c27": "取屍骸置高閣上。疾急之時。下屍&#x546A;願。以求",
    "T53n2121_004:0017c28": "福祐。佛言。我法中學欲修福時。當勤精進。行",
    "T53n2121_004:0017c29": "六波羅蜜。護持十善。可得生天。向無上道(出灌",
    "T53n2121_004:0018a01": "頂經第六卷又出長阿含經第一卷)。",
    "T53n2121_004:0018a02": "現般涅槃五",
    "T53n2121_004:0018a03": "[0018a03] 佛在拘尸那城力士生地阿夷羅跋提河邊娑",
    "T53n2121_004:0018a04": "羅雙樹間。與大比丘八十億百千人俱。前後圍",
    "T53n2121_004:0018a05": "繞。二月十五日(菩薩從兜率天下經云三月八日)臨涅槃時。以佛",
    "T53n2121_004:0018a06": "神力出大音聲。乃至有頂。隨其音類。普告一",
    "T53n2121_004:0018a07": "切。今日如來。憐愍眾生。為作歸依。大覺世尊",
    "T53n2121_004:0018a08": "將欲涅槃。一切眾生若有所疑。今悉可問。為",
    "T53n2121_004:0018a09": "最後問(長阿含經云小異文多不可備載)佛晨朝時。從其面門放",
    "T53n2121_004:0018a10": "種種光。遍照大千世界。乃至十方。六趣眾生。",
    "T53n2121_004:0018a11": "遇斯光者。罪垢煩惱一切消除。眾生見聞心",
    "T53n2121_004:0018a12": "大憂惱。同時舉聲。悲號啼哭。大地山海皆悉",
    "T53n2121_004:0018a13": "震動。時人共言。疾往佛所。勸請如來。莫般涅",
    "T53n2121_004:0018a14": "槃。住世一劫。諸大弟子迦旃延等。遇佛光者。",
    "T53n2121_004:0018a15": "其身戰掉不能自持。舉聲大叫生種種苦。復",
    "T53n2121_004:0018a16": "有八十百千諸比丘。六十億比丘尼。皆阿羅",
    "T53n2121_004:0018a17": "漢。舉身毛&#x7AEA;遍體血現。如波羅沙華。復有一",
    "T53n2121_004:0018a18": "億恒河沙菩薩。位偕十住。二恒河沙優婆",
    "T53n2121_004:0018a19": "塞。三恒河沙優婆夷。四恒河沙離車。五恒河",
    "T53n2121_004:0018a20": "沙長者。六恒河沙諸王。七恒河沙王夫人。八",
    "T53n2121_004:0018a21": "恒河沙天女等。乃至十方佛及弟子。六道大",
    "T53n2121_004:0018a22": "眾。見涅槃相。悲號啼哭不能自持。會中復有",
    "T53n2121_004:0018a23": "拘尸城工巧之子。名曰純陀。與十五人俱禮",
    "T53n2121_004:0018a24": "佛而言。唯願世尊。及比丘眾。哀受我等最後",
    "T53n2121_004:0018a25": "供養。我等從今。無主無親無救無護。貧窮",
    "T53n2121_004:0018a26": "飢困。欲從如來求將來食。唯願哀受我等微",
    "T53n2121_004:0018a27": "供。然後涅槃。佛曰。我今為汝。除斷貧窮。無",
    "T53n2121_004:0018a28": "上法雨雨汝身田。令生法牙。令汝具足檀波",
    "T53n2121_004:0018a29": "羅蜜。時眾歡喜。同聲讚言。希有純陀。佛受",
    "T53n2121_004:0018b01": "汝供。汝真佛子。佛言。純陀。今正是時。如來",
    "T53n2121_004:0018b02": "正爾當般涅槃。第二第三亦復如是。純陀舉",
    "T53n2121_004:0018b03": "聲號哭。復白大眾。我等今共。五體投地。同聲",
    "T53n2121_004:0018b04": "勸佛。莫般涅槃。佛告純陀。莫大啼哭自亂汝",
    "T53n2121_004:0018b05": "心。我以哀愍汝及一切。是故今日欲入涅槃。",
    "T53n2121_004:0018b06": "何以故。諸佛法爾有為亦然。速辦所施。不宜",
    "T53n2121_004:0018b07": "久停。佛又從面門放五色光。照純陀身。純陀",
    "T53n2121_004:0018b08": "身持餚&#x994D;。疾往佛所。憂悲悵怏。猶願矜哀住",
    "T53n2121_004:0018b09": "壽一劫。佛言汝欲令我久住者。宜當奉最後",
    "T53n2121_004:0018b10": "具足檀波羅蜜。一切菩薩天人雜類。異口同",
    "T53n2121_004:0018b11": "音唱言。奇哉純陀。成就大福。我等無德。所設",
    "T53n2121_004:0018b12": "供具則為唐捐。世尊欲令一切眾望滿足。於",
    "T53n2121_004:0018b13": "自身上。一一毛孔化無量佛。一一諸佛各有",
    "T53n2121_004:0018b14": "無量諸比丘僧。悉皆示現受其供養。釋迦如",
    "T53n2121_004:0018b15": "來。自受純陀所奉設者。純陀所持粳糧成熟",
    "T53n2121_004:0018b16": "之食。摩伽陀國滿足八斛。以佛神力。皆悉充",
    "T53n2121_004:0018b17": "足一切大會(長阿含經小異文多不載)有疾右&#x8107;而臥。如他",
    "T53n2121_004:0018b18": "病人。告迦葉菩薩。是諸眾生。不知大乘方",
    "T53n2121_004:0018b19": "等密語。便謂。如來真實有疾。今於娑羅雙",
    "T53n2121_004:0018b20": "樹間。示現倚臥師子之床欲入涅槃。令諸未",
    "T53n2121_004:0018b21": "得阿羅漢果眾弟子等及諸力士生大憂苦。",
    "T53n2121_004:0018b22": "令天人阿修羅等大設供養。又使諸人。以千",
    "T53n2121_004:0018b23": "端疊。纏裹其身。七寶為棺(菩薩從兜術天下經云如來自擗三衣各",
    "T53n2121_004:0018b24": "取三條鋪金棺裏以襯身臥兩&#x811A;相累手以&#x9262;鍚付授阿難)盛滿香油。積諸香木。",
    "T53n2121_004:0018b25": "以火焚之。唯除二端。不可得燒。一極襯身。",
    "T53n2121_004:0018b26": "二最在外。為諸眾生。分散舍利。以為八分。一",
    "T53n2121_004:0018b27": "切聲聞弟子咸言。如來入於涅槃。當知如來。",
    "T53n2121_004:0018b28": "亦不畢定入於涅槃。何以故。如來常住不變",
    "T53n2121_004:0018b29": "易故。已願聞正法。當棄貪婬。遵承我教。精",
    "T53n2121_004:0018c01": "進行道。是為最後佛之遺命。宜共慎之。汝諸",
    "T53n2121_004:0018c02": "比丘。觀佛儀容。難得&#x89A9;見。&#x5374;後一億四千餘",
    "T53n2121_004:0018c03": "歲。乃至彌勒佛耳。佛臨涅槃。地大振動。諸",
    "T53n2121_004:0018c04": "天世人皆悉驚怖。諸有幽冥。日月光明。所不",
    "T53n2121_004:0018c05": "至處。皆蒙大明。各得相見。天散華香。時佛滅",
    "T53n2121_004:0018c06": "度。六欲天王。金毘羅神。密&#x8FF9;力士。佛母摩",
    "T53n2121_004:0018c07": "耶。雙樹娑羅園神。各作偈頌。諸比丘悲慟。各",
    "T53n2121_004:0018c08": "自歔欷而言。如來滅度何其駃哉。群生長衰",
    "T53n2121_004:0018c09": "世間眼滅。阿那律告諸比丘。止止勿悲。諸天",
    "T53n2121_004:0018c10": "在上。儻有怪責。諸比丘問。上有幾天。答曰。",
    "T53n2121_004:0018c11": "充塞虛空豈可計量。皆於空中徘徊。搔擾悲",
    "T53n2121_004:0018c12": "號。擗踊歔欷而言。如來滅度何其駃哉。群",
    "T53n2121_004:0018c13": "生長衰世間眼滅(長阿含與雙卷泥洹大同出大涅槃第一卷)阿難比",
    "T53n2121_004:0018c14": "丘今何所在。文殊師利言。在娑羅林外。去",
    "T53n2121_004:0018c15": "此十二由旬。為六萬四千億魔之所嬈亂。是",
    "T53n2121_004:0018c16": "諸魔眾悉自變身。為如來像。說種種法種種",
    "T53n2121_004:0018c17": "示現。阿難念言。昔所未見。誰之所作。將非釋",
    "T53n2121_004:0018c18": "迦。欲發是語。都不從意。阿難受大苦惱。不能",
    "T53n2121_004:0018c19": "得來。佛說大陀羅尼&#x546A;。文殊受之。至阿難所。",
    "T53n2121_004:0018c20": "為魔誦說。諸魔王等發菩提心。文殊即與阿",
    "T53n2121_004:0018c21": "難俱還佛所(出菩薩從兜率天下經)諸末羅。集於種種供",
    "T53n2121_004:0018c22": "養。復竟一日以佛舍利。置於床上。諸末羅童",
    "T53n2121_004:0018c23": "舉床。皆不能勝。阿那律言。汝等且止。諸天欲",
    "T53n2121_004:0018c24": "留七日。展諸人民皆得供養。如來三從金棺",
    "T53n2121_004:0018c25": "裏出金色臂。問阿難至。平治道路灑掃燒",
    "T53n2121_004:0018c26": "香未。云何阿難。吾前後所出。方等大乘。汝",
    "T53n2121_004:0018c27": "悉得不。阿難對曰。唯佛知之。佛言如是。諸經",
    "T53n2121_004:0018c28": "今為畢竟。七日末羅童子捧舉四角擎。汝可",
    "T53n2121_004:0018c29": "持幡蓋。燒香散華。作眾伎樂前後導從。安詳",
    "T53n2121_004:0019a01": "而行。入城東門。遍諸街巷。出城北門。渡熙連",
    "T53n2121_004:0019a02": "禪河。到天冠寺。末羅使臣。積香木竟。火燒",
    "T53n2121_004:0019a03": "不然。阿那律言。諸天意以滅火。迦葉將五",
    "T53n2121_004:0019a04": "百弟子從波波國還。願見佛身。迦葉遇一尼",
    "T53n2121_004:0019a05": "乾。手執曼陀羅華。問曰。知我師在不。答曰。",
    "T53n2121_004:0019a06": "滅來七日。我從彼得此華。迦葉不悅。五百弟",
    "T53n2121_004:0019a07": "子婉轉號咷。不能自勝。悲欷言曰。善逝涅",
    "T53n2121_004:0019a08": "槃何其駃哉。時跋難陀言。且莫啼哭。我等",
    "T53n2121_004:0019a09": "於摩呵羅邊。或得解脫。迦葉催諸比丘。疾疾",
    "T53n2121_004:0019a10": "執持衣&#x9262;。往拘尸城。及見舍利。問阿難曰。",
    "T53n2121_004:0019a11": "世尊舍利可得見不。答曰。劫貝裹。白疊纏。",
    "T53n2121_004:0019a12": "內金棺中。藏鐵槨內。衣以香薪。即欲焚難",
    "T53n2121_004:0019a13": "可得見。迦葉三請。答曰如初。前至香[卄/積]。佛蹋",
    "T53n2121_004:0019a14": "重棺現於兩足(四分律云棺槨自開出現雙足)足下輪相有諸異",
    "T53n2121_004:0019a15": "色。即問阿難。答云。女人心軟。前禮佛時。淚",
    "T53n2121_004:0019a16": "墮手捉。迦葉作禮。大眾同拜。繞樹三匝。各",
    "T53n2121_004:0019a17": "興偈頌。香[卄/積]處處不燒自然(長阿含雙卷涅槃略同文多不載)",
    "T53n2121_004:0019a18": "火極熾盛。難可止息。娑羅樹神以力滅之",
    "T53n2121_004:0019a19": "(出涅槃長阿含雙卷泥洹又出菩薩從兜術天下經)。",
    "T53n2121_004:0019a20": "摩耶五衰相六",
    "T53n2121_004:0019a21": "[0019a21] 佛般涅槃。摩耶夫人在於天上。五衰相現。一",
    "T53n2121_004:0019a22": "頭上華萎。二腋下汗出。三項中光滅。四兩",
    "T53n2121_004:0019a23": "目數瞬。五不樂本座。又得五夢。一須彌山",
    "T53n2121_004:0019a24": "崩。四海水竭。二羅剎奔走挑人眼目。三天失",
    "T53n2121_004:0019a25": "寶冠身無光明。四寶珠幢倒失如意珠。五師",
    "T53n2121_004:0019a26": "子嚙身痛如刀割。得此夢已即便驚寤。此非",
    "T53n2121_004:0019a27": "吉祥。我昔在於白淨王宮。因晝寢中。得希有",
    "T53n2121_004:0019a28": "夢。見一天子。身黃金色。乘白象王。從諸天",
    "T53n2121_004:0019a29": "子。作妙伎樂。觀日之精。入我右&#x8107;。身心安",
    "T53n2121_004:0019b01": "樂。即便懷妊。悉達太子為世照明。令此五夢",
    "T53n2121_004:0019b02": "甚可怖畏。必是我子涅槃之相。時阿那律殯",
    "T53n2121_004:0019b03": "佛既畢。昇忉利天。偈告摩耶。摩耶氣絕良",
    "T53n2121_004:0019b04": "久與諸眷屬下雙樹間。見僧伽梨及&#x9262;錫。執",
    "T53n2121_004:0019b05": "之號慟。絕而復蘇曰。我子福度天人。今此",
    "T53n2121_004:0019b06": "諸物空無有主。佛以神力令諸棺蓋自然開",
    "T53n2121_004:0019b07": "發。佛合掌而起。放大光明。問訊母言。遠屈",
    "T53n2121_004:0019b08": "來下。諸行法爾。願勿啼泣。阿難雖自抑忍。白",
    "T53n2121_004:0019b09": "佛。後世眾生必當問我。佛臨滅度復何所說。",
    "T53n2121_004:0019b10": "云何答之。佛告阿難。汝當答言。佛已入涅",
    "T53n2121_004:0019b11": "槃。摩耶夫人下。如來為後不孝眾生。從金棺",
    "T53n2121_004:0019b12": "出合掌問訊。并說上偈諸敬。此經名為佛臨",
    "T53n2121_004:0019b13": "涅槃母子相見經。如是受持(出摩耶經下卷)。"
}