{
    "T08n0228_012:0627c11": "佛說佛母出生三法藏般若",
    "T08n0228_012:0627c12": "波羅蜜多經卷第十二",
    "T08n0228_012:0627c14": "西天譯經三藏朝奉大夫試光祿卿",
    "T08n0228_012:0627c15": "傳法大師賜紫臣施護奉　詔譯",
    "T08n0228_012:0627c16": "惡者障法品第十一之二",
    "T08n0228_012:0627c17": "爾時，尊者須菩提白佛言：「世尊！何故惡魔於",
    "T08n0228_012:0627c18": "其長時勤作方便起諸障難，而令諸修菩薩",
    "T08n0228_012:0627c19": "法者，不得般若波羅蜜多正法聽受修習書持",
    "T08n0228_012:0627c20": "讀誦？」",
    "T08n0228_012:0627c21": "佛告尊者須菩提言：「汝今當知，此般若波羅",
    "T08n0228_012:0627c22": "蜜多出生諸佛一切智，從一切智而復出生",
    "T08n0228_012:0627c23": "諸佛正法，從諸佛法出生無量無數眾生。諸",
    "T08n0228_012:0627c24": "佛以其方便智力，普令眾生斷諸煩惱。煩惱",
    "T08n0228_012:0627c25": "斷故，彼諸惡魔伺不得便，由不得便作障難",
    "T08n0228_012:0627c26": "故，心生苦惱。以苦惱心，是故長時勤作方便",
    "T08n0228_012:0627c27": "為諸難事，而令諸修菩薩法者，不得般若波",
    "T08n0228_012:0627c28": "羅蜜多正法聽受修習書持讀誦。",
    "T08n0228_012:0628a01": "「復次，須菩提！彼諸惡魔或作方便，於其初住",
    "T08n0228_012:0628a02": "大乘善男子前，作如是言：『汝所聽受非真般",
    "T08n0228_012:0628a03": "若波羅蜜多，我有經法，是真般若波羅蜜多，",
    "T08n0228_012:0628a04": "汝當隨我如是修學。』須菩提！彼諸惡魔以是",
    "T08n0228_012:0628a05": "方便欲壞善法，而初住大乘善男子等，少智",
    "T08n0228_012:0628a06": "少信，未得阿耨多羅三藐三菩提記，其心怯",
    "T08n0228_012:0628a07": "弱為魔所攝。魔所攝故，即不得此般若波羅",
    "T08n0228_012:0628a08": "蜜多正法，聽受修習書持讀誦。須菩提！此因",
    "T08n0228_012:0628a09": "緣者，應當覺知是為魔事。",
    "T08n0228_012:0628a10": "「復次，須菩提！彼諸惡魔，或時現身作苾芻相，",
    "T08n0228_012:0628a11": "以壞法心，妄修菩薩甚深勝行，而返於中以",
    "T08n0228_012:0628a12": "聲聞果謂證實際。須菩提！此因緣者，應當覺",
    "T08n0228_012:0628a13": "知是為魔事。",
    "T08n0228_012:0628a14": "「復次，須菩提！彼諸惡魔，以如是等種種方便，",
    "T08n0228_012:0628a15": "於此般若波羅蜜多正法作諸障難，不令有",
    "T08n0228_012:0628a16": "人書持讀誦。是故修菩薩法者，常當覺知，覺",
    "T08n0228_012:0628a17": "已遠離，即起勇猛勝精進心，堅固安住正念",
    "T08n0228_012:0628a18": "正知。」",
    "T08n0228_012:0628a19": "爾時，尊者須菩提白佛言：「如是，世尊！如是，善",
    "T08n0228_012:0628a20": "逝！譬如大珍寶聚，多有怨賊常欲伺求而為",
    "T08n0228_012:0628a21": "竊盜。何以故？珍寶難得，價直無量。以是因緣，",
    "T08n0228_012:0628a22": "多諸怨賊。今此般若波羅蜜多大法寶聚，亦",
    "T08n0228_012:0628a23": "復如是多諸障難，常有惡魔伺求其便。是故",
    "T08n0228_012:0628a24": "所有初住大乘善男子等，少智少信其心怯",
    "T08n0228_012:0628a25": "弱，於此甚深廣大法中，不得聽受修習書持",
    "T08n0228_012:0628a26": "讀誦者，知彼皆是魔力所加。世尊！若復有人",
    "T08n0228_012:0628a27": "於如是等諸難事中，勇猛精進心不懈退，於",
    "T08n0228_012:0628a28": "此法門堅固修習書持讀誦者，豈非諸佛神",
    "T08n0228_012:0628a29": "通威力所加持耶？」",
    "T08n0228_012:0628b01": "佛言：「須菩提！如是，如是！如汝所說。若有人能",
    "T08n0228_012:0628b02": "於如是等諸難事中，得此法門聽受修習書",
    "T08n0228_012:0628b03": "持讀誦者，當知皆是諸佛如來神通威力共",
    "T08n0228_012:0628b04": "所護念。何以故？彼惡魔眾雖復長時勤作方",
    "T08n0228_012:0628b05": "便，於此法門起諸難事。如來、應供、正等正覺",
    "T08n0228_012:0628b06": "亦復長時勤作方便，於此般若波羅蜜多法",
    "T08n0228_012:0628b07": "門，以威神力加持護念。」",
    "T08n0228_012:0628b08": "顯示世間品第十二之一",
    "T08n0228_012:0628b09": "佛告須菩提：「如世母人生育諸子，若一若十",
    "T08n0228_012:0628b10": "若百若千。忽於一時其母有疾，諸子各各勤",
    "T08n0228_012:0628b11": "求方便，多所療治。咸作是念：『云何令母速得",
    "T08n0228_012:0628b12": "遠離風癀痰[病丙+(企止+(套大))]種種病苦，眼、耳、鼻、舌、身、意諸",
    "T08n0228_012:0628b13": "根輕安調適？云何令母飲食增進色力堅固，",
    "T08n0228_012:0628b14": "離諸苦受得大快樂？云何令母壽命長遠久",
    "T08n0228_012:0628b15": "住世間？何以故？今我此身處於世間，從母",
    "T08n0228_012:0628b16": "所生生育甚難，以是因緣母恩為重。』須菩提！",
    "T08n0228_012:0628b17": "所有十方現在如來、應供、正等正覺亦復如",
    "T08n0228_012:0628b18": "是，各各以其神通威力加持護念，此般若波",
    "T08n0228_012:0628b19": "羅蜜多甚深法門，悲愍世間一切眾生，普令",
    "T08n0228_012:0628b20": "得聞書持讀誦。彼諸如來咸作是念：『云何",
    "T08n0228_012:0628b21": "得此般若波羅蜜多正法久住世間？云何得",
    "T08n0228_012:0628b22": "此般若波羅蜜多正法離破壞相？云何得此",
    "T08n0228_012:0628b23": "般若波羅蜜多正法，普令世間書持讀誦宣",
    "T08n0228_012:0628b24": "通流布，使諸惡魔不得其便？』須菩提！如來、應",
    "T08n0228_012:0628b25": "供、正等正覺於一切時勤作方便，稱讚護念",
    "T08n0228_012:0628b26": "般若波羅蜜多法門。何以故？此般若波羅蜜",
    "T08n0228_012:0628b27": "多是諸佛母。彼諸如來、應供、正等正覺所有",
    "T08n0228_012:0628b28": "一切智，從般若波羅蜜多真實出生，而此般",
    "T08n0228_012:0628b29": "若波羅蜜多，能示諸佛及能顯示諸世間相。",
    "T08n0228_012:0628c01": "所有過去未來如來、應供、正等正覺，若已得、",
    "T08n0228_012:0628c02": "若當得，皆因是般若波羅蜜多故，成就阿耨",
    "T08n0228_012:0628c03": "多羅三藐三菩提果。及今現在十方無量阿",
    "T08n0228_012:0628c04": "僧祇世界一切如來、應供、正等正覺，住世說",
    "T08n0228_012:0628c05": "法廣為眾生作利益者，亦因是般若波羅蜜",
    "T08n0228_012:0628c06": "多故，成就阿耨多羅三藐三菩提果。須菩提！",
    "T08n0228_012:0628c07": "當知三世諸佛皆從般若波羅蜜多中來，般",
    "T08n0228_012:0628c08": "若波羅蜜多能善出生，是故般若波羅蜜多",
    "T08n0228_012:0628c09": "能示諸佛及能顯示諸世間相。」",
    "T08n0228_012:0628c10": "爾時，尊者須菩提白佛言：「世尊！如佛所說，般",
    "T08n0228_012:0628c11": "若波羅蜜多而能顯示世間相者，如來、應供、",
    "T08n0228_012:0628c12": "正等正覺當云何說為世間相？願佛世尊廣",
    "T08n0228_012:0628c13": "為開示。」",
    "T08n0228_012:0628c14": "佛告尊者須菩提言：「佛說五蘊為世間相，所",
    "T08n0228_012:0628c15": "謂色、受、想、行、識，般若波羅蜜多顯示如是相。」",
    "T08n0228_012:0628c16": "須菩提復白佛言：「世尊！云何般若波羅蜜多",
    "T08n0228_012:0628c17": "示五蘊法為世間耶？」佛告須菩提：「當知般若",
    "T08n0228_012:0628c18": "波羅蜜多顯示五蘊壞無壞相，五蘊自性無",
    "T08n0228_012:0628c19": "作無生壞無所壞。何以故？彼空自性無作無",
    "T08n0228_012:0628c20": "生壞無所壞，無相、無願自性無作無生壞無",
    "T08n0228_012:0628c21": "所壞，法界自性亦無作無生壞無所壞，而此",
    "T08n0228_012:0628c22": "五蘊亦復如是。是故如來、應供、正等正覺，說",
    "T08n0228_012:0628c23": "般若波羅蜜多示世間相。",
    "T08n0228_012:0628c24": "「復次，須菩提！如來從般若波羅蜜多中來，能",
    "T08n0228_012:0628c25": "隨無量無數眾生性悉如實知。云何如來如",
    "T08n0228_012:0628c26": "實知耶？所謂眾生自性即如實性，從般若波",
    "T08n0228_012:0628c27": "羅蜜多出生，如來亦復從般若波羅蜜多出",
    "T08n0228_012:0628c28": "生，是故如來能隨無量無數眾生性皆如實",
    "T08n0228_012:0628c29": "知。由實了知眾生性故，乃至無量無數眾生",
    "T08n0228_012:0629a01": "一切心行亦如實知。以了知無量無數眾生",
    "T08n0228_012:0629a02": "心行故，是故佛說般若波羅蜜多示世間相。",
    "T08n0228_012:0629a03": "「復次，須菩提！如來因般若波羅蜜多故，如實",
    "T08n0228_012:0629a04": "了知無量無數眾生攝心亂心。云何如來知",
    "T08n0228_012:0629a05": "眾生攝心耶？所謂若集若散住法性中如實",
    "T08n0228_012:0629a06": "了知。若如實知，是即了知眾生攝心。是故如",
    "T08n0228_012:0629a07": "來因般若波羅蜜多故，能知無量無數眾生",
    "T08n0228_012:0629a08": "如是攝心。云何如來知眾生亂心耶？所謂住",
    "T08n0228_012:0629a09": "法性中知心無相，心無相故，即無盡無不盡。",
    "T08n0228_012:0629a10": "若如實了知盡無盡相，是即了知眾生亂心。",
    "T08n0228_012:0629a11": "是故如來因般若波羅蜜多故，能知無量無",
    "T08n0228_012:0629a12": "數眾生如是亂心。",
    "T08n0228_012:0629a13": "「復次，須菩提！如來因般若波羅蜜多故，如實",
    "T08n0228_012:0629a14": "了知無量無數眾生無盡心。云何如來知眾",
    "T08n0228_012:0629a15": "生無盡心耶？須菩提！所謂知心無壞，心無壞",
    "T08n0228_012:0629a16": "故即心無生滅，無生滅故即無住無依，無有",
    "T08n0228_012:0629a17": "盡相猶如虛空廣大無盡，而心相亦然。是故",
    "T08n0228_012:0629a18": "如來因般若波羅蜜多故，能知無量無數眾",
    "T08n0228_012:0629a19": "生如是無盡心。",
    "T08n0228_012:0629a20": "「復次，須菩提！如來因般若波羅蜜多故，如實",
    "T08n0228_012:0629a21": "了知無量無數眾生染心。云何如來知眾生",
    "T08n0228_012:0629a22": "染心耶？須菩提！所謂了知染心如實相即非",
    "T08n0228_012:0629a23": "染心。是故如來因般若波羅蜜多故，能知無",
    "T08n0228_012:0629a24": "量無數眾生如是染心。",
    "T08n0228_012:0629a25": "「復次，須菩提！如來因般若波羅蜜多故，如實",
    "T08n0228_012:0629a26": "了知無量無數眾生離染心。云何如來知眾",
    "T08n0228_012:0629a27": "生離染心耶？須菩提！所謂了知染心自性，即",
    "T08n0228_012:0629a28": "離染心中無離染心相。是故如來因般若波",
    "T08n0228_012:0629a29": "羅蜜多故，能知無量無數眾生如是離染心。",
    "T08n0228_012:0629b01": "「復次，須菩提！如來因般若波羅蜜多故，如實",
    "T08n0228_012:0629b02": "了知無量無數眾生諸能緣心。云何如來知",
    "T08n0228_012:0629b03": "眾生能緣心耶？須菩提！所謂了知阿賴耶",
    "T08n0228_012:0629b04": "等諸能緣心無能緣心相。是故如來因般若",
    "T08n0228_012:0629b05": "波羅蜜多故，能知無量無數眾生如是能緣",
    "T08n0228_012:0629b06": "心。",
    "T08n0228_012:0629b07": "「復次，須菩提！如來因般若波羅蜜多故，如實",
    "T08n0228_012:0629b08": "了知無量無數眾生諸能取心。云何如來知",
    "T08n0228_012:0629b09": "眾生能取心耶？須菩提！所謂了知無所取相，",
    "T08n0228_012:0629b10": "取相離故即不可取。是故如來因般若波羅",
    "T08n0228_012:0629b11": "蜜多故，能知無量無數眾生如是能取心。",
    "T08n0228_012:0629b12": "「復次，須菩提！如來因般若波羅蜜多故，如實",
    "T08n0228_012:0629b13": "了知無量無數眾生諸有漏心。云何如來知",
    "T08n0228_012:0629b14": "眾生有漏心耶？須菩提！所謂了知心無自性，",
    "T08n0228_012:0629b15": "無自性故即無分別。是故如來因般若波羅",
    "T08n0228_012:0629b16": "蜜多故，能知無量無數眾生如是有漏心。",
    "T08n0228_012:0629b17": "「復次，須菩提！如來因般若波羅蜜多故，如實",
    "T08n0228_012:0629b18": "了知無量無數眾生諸無漏心。云何如來知",
    "T08n0228_012:0629b19": "眾生無漏心耶？須菩提！所謂了知心無自性",
    "T08n0228_012:0629b20": "即非心分。是故如來因般若波羅蜜多故，能",
    "T08n0228_012:0629b21": "知無量無數眾生如是無漏心。",
    "T08n0228_012:0629b22": "「復次，須菩提！如來因般若波羅蜜多故，如實",
    "T08n0228_012:0629b23": "了知無量無數眾生貪心。云何如來知眾生",
    "T08n0228_012:0629b24": "貪心耶？須菩提！所謂了知若住貪即心不如",
    "T08n0228_012:0629b25": "實，若心如實即不住貪，於平等法中無貪心",
    "T08n0228_012:0629b26": "可得。是故如來因般若波羅蜜多故，能知無",
    "T08n0228_012:0629b27": "量無數眾生如是貪心。",
    "T08n0228_012:0629b28": "「復次，須菩提！如來因般若波羅蜜多故，如實",
    "T08n0228_012:0629b29": "了知無量無數眾生離貪心。云何如來知眾",
    "T08n0228_012:0629c01": "生離貪心耶？須菩提！所謂了知心如實相，若",
    "T08n0228_012:0629c02": "貪、若離貪俱不可得，由不可得故即無離貪",
    "T08n0228_012:0629c03": "心相。是故如來因般若波羅蜜多故，能知無",
    "T08n0228_012:0629c04": "量無數眾生如是離貪心。",
    "T08n0228_012:0629c05": "「復次，須菩提！如來因般若波羅蜜多故，如實",
    "T08n0228_012:0629c06": "了知無量無數眾生恚心。云何如來知眾生",
    "T08n0228_012:0629c07": "恚心耶？須菩提！所謂了知心住空寂，離所緣",
    "T08n0228_012:0629c08": "相無諸分別。是故如來因般若波羅蜜多故，",
    "T08n0228_012:0629c09": "能知無量無數眾生如是恚心。",
    "T08n0228_012:0629c10": "「復次，須菩提！如來因般若波羅蜜多故，如實",
    "T08n0228_012:0629c11": "了知無量無數眾生離恚心。云何如來知眾",
    "T08n0228_012:0629c12": "生離恚心耶？須菩提！所謂了知心法無二從",
    "T08n0228_012:0629c13": "真實生。是故如來因般若波羅蜜多故，能知",
    "T08n0228_012:0629c14": "無量無數眾生如是離恚心。",
    "T08n0228_012:0629c15": "「復次，須菩提！如來因般若波羅蜜多故，如實",
    "T08n0228_012:0629c16": "了知無量無數眾生癡心。云何如來知眾生",
    "T08n0228_012:0629c17": "癡心耶？須菩提！所謂了知若心住於癡即心",
    "T08n0228_012:0629c18": "不如實，若心如實即不住於癡。是故如來因",
    "T08n0228_012:0629c19": "般若波羅蜜多故，能知無量無數眾生如是",
    "T08n0228_012:0629c20": "癡心。",
    "T08n0228_012:0629c21": "「復次，須菩提！如來因般若波羅蜜多故，如實",
    "T08n0228_012:0629c22": "了知無量無數眾生離癡心。云何如來知眾",
    "T08n0228_012:0629c23": "生離癡心耶？須菩提！所謂了知若心有所著",
    "T08n0228_012:0629c24": "即心隨癡相，若心住如實即不隨癡相，由如",
    "T08n0228_012:0629c25": "是故無離癡心相可得。是故如來因般若波",
    "T08n0228_012:0629c26": "羅蜜多故，能知無量無數眾生如是離癡心。",
    "T08n0228_012:0629c27": "「復次，須菩提！如來因般若波羅蜜多故，如實",
    "T08n0228_012:0629c28": "了知無量無數眾生過失心。云何如來知眾",
    "T08n0228_012:0629c29": "生過失心耶？須菩提！所謂了知若心生過失",
    "T08n0228_012:0630a01": "即心不如實，若心如實即不生過失，於平等",
    "T08n0228_012:0630a02": "法中無過失心可得。是故如來因般若波羅",
    "T08n0228_012:0630a03": "蜜多故，能知無量無數眾生如是過失心。",
    "T08n0228_012:0630a04": "「復次，須菩提！如來因般若波羅蜜多故，如實",
    "T08n0228_012:0630a05": "了知無量無數眾生離過失心。云何如來知",
    "T08n0228_012:0630a06": "眾生離過失心耶？須菩提！所謂了知若心有",
    "T08n0228_012:0630a07": "所著即過失隨生。若心住如實即不生過失，",
    "T08n0228_012:0630a08": "由如是故無離過失心相可得。是故如來因",
    "T08n0228_012:0630a09": "般若波羅蜜多故，能知無量無數眾生如是",
    "T08n0228_012:0630a10": "離過失心。",
    "T08n0228_012:0630a11": "「復次，須菩提！如來因般若波羅蜜多故，如實",
    "T08n0228_012:0630a12": "了知無量無數眾生廣心。云何如來知眾生",
    "T08n0228_012:0630a13": "廣心耶？須菩提！所謂了知是心不增不減無",
    "T08n0228_012:0630a14": "住無著。是故如來因般若波羅蜜多故，能知",
    "T08n0228_012:0630a15": "無量無數眾生如是廣心。",
    "T08n0228_012:0630a16": "「復次，須菩提！如來因般若波羅蜜多故，如實",
    "T08n0228_012:0630a17": "了知無量無數眾生非廣心。云何如來知眾",
    "T08n0228_012:0630a18": "生非廣心耶？須菩提！所謂了知心無處所，無",
    "T08n0228_012:0630a19": "處所故即無起作亦無增廣。是故如來因般",
    "T08n0228_012:0630a20": "若波羅蜜多故，能知無量無數眾生如是非",
    "T08n0228_012:0630a21": "廣心。",
    "T08n0228_012:0630a22": "「復次，須菩提！如來因般若波羅蜜多故，如實",
    "T08n0228_012:0630a23": "了知無量無數眾生大心。云何如來知眾生",
    "T08n0228_012:0630a24": "大心耶？須菩提！所謂了知是心平等自性無",
    "T08n0228_012:0630a25": "差別。是故如來因般若波羅蜜多故，能知無",
    "T08n0228_012:0630a26": "量無數眾生如是大心。",
    "T08n0228_012:0630a27": "「復次，須菩提！如來因般若波羅蜜多故，如實",
    "T08n0228_012:0630a28": "了知無量無數眾生非大心。云何如來知眾",
    "T08n0228_012:0630a29": "生非大心耶？須菩提！所謂了知心無來去。是",
    "T08n0228_012:0630b01": "故如來因般若波羅蜜多故，能知無量無數",
    "T08n0228_012:0630b02": "眾生如是非大心。",
    "T08n0228_012:0630b03": "「復次，須菩提！如來因般若波羅蜜多故，如實",
    "T08n0228_012:0630b04": "了知無量無數眾生無量心。云何如來知眾",
    "T08n0228_012:0630b05": "生無量心耶？須菩提！所謂了知心無依止，無",
    "T08n0228_012:0630b06": "依止故即無限量。是故如來因般若波羅蜜",
    "T08n0228_012:0630b07": "多故，能知無量無數眾生如是無量心。",
    "T08n0228_012:0630b08": "「復次，須菩提！如來因般若波羅蜜多故，如實",
    "T08n0228_012:0630b09": "了知無量無數眾生現心。云何如來知眾生",
    "T08n0228_012:0630b10": "現心耶？須菩提！所謂了知諸心自性無所顯",
    "T08n0228_012:0630b11": "現。是故如來因般若波羅蜜多故，能知無量",
    "T08n0228_012:0630b12": "無數眾生如是現心。",
    "T08n0228_012:0630b13": "「復次，須菩提！如來因般若波羅蜜多故，如實",
    "T08n0228_012:0630b14": "了知無量無數眾生非現心。云何如來知眾",
    "T08n0228_012:0630b15": "生非現心耶？須菩提！所謂了知心無形相自",
    "T08n0228_012:0630b16": "性離故，由性離故非現非不現。是故如來因",
    "T08n0228_012:0630b17": "般若波羅蜜多故，能知無量無數眾生如是",
    "T08n0228_012:0630b18": "非現心。",
    "T08n0228_012:0630b19": "「復次，須菩提！如來因般若波羅蜜多故，如實",
    "T08n0228_012:0630b20": "了知無量無數眾生勝上心。云何如來知眾",
    "T08n0228_012:0630b21": "生勝上心耶？須菩提！所謂了知若心住如實",
    "T08n0228_012:0630b22": "即無所生亦無所有，是為勝上。是故如來因",
    "T08n0228_012:0630b23": "般若波羅蜜多故。能知無量無數眾生如是",
    "T08n0228_012:0630b24": "勝上心。",
    "T08n0228_012:0630b25": "「復次，須菩提！如來因般若波羅蜜多故，如實",
    "T08n0228_012:0630b26": "了知無量無數眾生無上心。云何如來知眾",
    "T08n0228_012:0630b27": "生無上心耶？須菩提！所謂了知心無所得離",
    "T08n0228_012:0630b28": "諸戲論。是故如來因般若波羅蜜多故，能知",
    "T08n0228_012:0630b29": "無量無數眾生如是無上心。",
    "T08n0228_012:0630c01": "「復次，須菩提！如來因般若波羅蜜多故，如實",
    "T08n0228_012:0630c02": "了知無量無數眾生定心。云何如來知眾生",
    "T08n0228_012:0630c03": "定心耶？須菩提！所謂了知是心平等，平等法",
    "T08n0228_012:0630c04": "中無定亂相，猶如虛空寂無所動。是故如來",
    "T08n0228_012:0630c05": "因般若波羅蜜多故，能知無量無數眾生如",
    "T08n0228_012:0630c06": "是定心。",
    "T08n0228_012:0630c07": "「復次，須菩提！如來因般若波羅蜜多故，如實",
    "T08n0228_012:0630c08": "了知無量無數眾生非定心。云何如來知眾",
    "T08n0228_012:0630c09": "生非定心耶？須菩提！所謂了知心無等等即",
    "T08n0228_012:0630c10": "心平等，心平等故而不可得非定心相。是故",
    "T08n0228_012:0630c11": "如來因般若波羅蜜多故，能知無量無數眾",
    "T08n0228_012:0630c12": "生如是非定心。",
    "T08n0228_012:0630c13": "「復次，須菩提！如來因般若波羅蜜多故，如實",
    "T08n0228_012:0630c14": "了知無量無數眾生解脫心。云何如來知眾",
    "T08n0228_012:0630c15": "生解脫心耶？須菩提！所謂了知眾生自性解",
    "T08n0228_012:0630c16": "脫，彼眾生性即解脫性。是故如來因般若波",
    "T08n0228_012:0630c17": "羅蜜多故。能知無量無數眾生如是解脫心。",
    "T08n0228_012:0630c18": "「復次，須菩提！如來因般若波羅蜜多故，如實",
    "T08n0228_012:0630c19": "了知無量無數眾生非解脫心。云何如來知",
    "T08n0228_012:0630c20": "眾生非解脫心耶？須菩提！所謂了知心性無",
    "T08n0228_012:0630c21": "來無去無住，非過去未來現在三世可得，解脫",
    "T08n0228_012:0630c22": "性離，即不可得非解脫相。是故如來因般若",
    "T08n0228_012:0630c23": "波羅蜜多故，能知無量無數眾生如是非解",
    "T08n0228_012:0630c24": "脫心。",
    "T08n0228_012:0630c25": "「復次，須菩提！如來因般若波羅蜜多故，如",
    "T08n0228_012:0630c26": "實了知無量無數眾生不可見心。云何如來",
    "T08n0228_012:0630c27": "知眾生不可見心耶？須菩提！所謂了知彼眾",
    "T08n0228_012:0630c28": "生心，無所生無所成，無分別無所取，離諸",
    "T08n0228_012:0630c29": "相不可見，慧眼、天眼尚不能觀，豈況肉眼。是",
    "T08n0228_012:0631a01": "故如來因般若波羅蜜多故，能知無量無數",
    "T08n0228_012:0631a02": "眾生如是不可見心。」",
    "T08n0228_012:0631a03": "佛告須菩提：「如是等諸心，如來因般若波羅",
    "T08n0228_012:0631a04": "蜜多故，一一如實了知。以是義故，般若波",
    "T08n0228_012:0631a05": "羅蜜多而能顯示諸世間相。」"
}