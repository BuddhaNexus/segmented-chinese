{
    "X69n1356_002:0393c16": "普菴錄卷之二",
    "X69n1356_002:0393c18": "普菴風水禪",
    "X69n1356_002:0393c19": "夫華嚴經云。眾生未離幻。了幻非眾生。圓覺了義經",
    "X69n1356_002:0393c20": "云。依幻說覺。亦未離幻。直至諸幻盡滅。覺心不動。始",
    "X69n1356_002:0393c21": "解般若。堪為說法之師。喚作獅子之哮吼。群獸腦裂。",
    "X69n1356_002:0393c22": "天龍寂聽。皆生歡悅。若不大用現前。鑑覺未破。由是",
    "X69n1356_002:0393c23": "生死岸頭事。且與菩提。有何交涉。普菴老人。偶因賢",
    "X69n1356_002:0393c24": "士。設拜子前云。賢士也不識叩問。一切世人。各有罪",
    "X69n1356_002:0394a01": "福吉凶。皆出自先祖。會擇陰地。能擇陽宅。有所招感。",
    "X69n1356_002:0394a02": "遂獲兒孫。富貴榮華。此理還是真實可信否。普菴唱",
    "X69n1356_002:0394a03": "言。不也。善來善男子。善哉善哉。汝能如是。善達塵勞。",
    "X69n1356_002:0394a04": "故有此問。敢不為說。我聞諸佛說法。深嗟一切眾生。",
    "X69n1356_002:0394a05": "於無生中。妄見生滅。妄認四大。為自身相。以六塵緣",
    "X69n1356_002:0394a06": "影。為自心相。將虗為實。認無作有。不知四大本空。六",
    "X69n1356_002:0394a07": "塵非有。迷背真源。流轉於三界火宅之中。雖遭大苦。",
    "X69n1356_002:0394a08": "不以為患。念念生死。無求出離。所謂我生則煩惱俱",
    "X69n1356_002:0394a09": "生。我滅則煩惱滅。以妄求妄。二妄相依。生妄業道。總",
    "X69n1356_002:0394a10": "由不知。乾坤日月。大地山河。色空明暗。種種物類。剎",
    "X69n1356_002:0394a11": "剎塵塵。皆是自己心地。妙明彌滿。更無纖毫外物。可",
    "X69n1356_002:0394a12": "得無名相。非形質。無大小。無長短。無邊表。無變異。無",
    "X69n1356_002:0394a13": "有無。離言說。不生不滅。真如不動。雖無形無為。而靈",
    "X69n1356_002:0394a14": "通萬有。雖不動步。而周遍十方。於微塵中。現寶王剎。",
    "X69n1356_002:0394a15": "猶如一顆摩尼寶珠。圓淨無瑕。充塞法界。無針鋒許",
    "X69n1356_002:0394a16": "空缺處。照古照今。永絕塵垢。色雖有異。珠體無變。安",
    "X69n1356_002:0394a17": "可於□□生卜擇。葬骨埋屍。貪圖後報。蔭益兒孫。顯",
    "X69n1356_002:0394a18": "官耀族。永固長存。豈不見。□□垂語云。兒孫自有兒",
    "X69n1356_002:0394a19": "孫福。莫與兒孫作馬牛。若達斯言。乃真出世人也。莊",
    "X69n1356_002:0394a20": "子云。天地為棺槨。信知古賢救世。誠不謬矣。然而吾",
    "X69n1356_002:0394a21": "教學道之徒。得正法眼藏者。盖為古佛。有此一大事。",
    "X69n1356_002:0394a22": "公案未了。無能報効。若不度眾生。無因酬佛德。是故。",
    "X69n1356_002:0394a23": "阿難得法之後。與諸菩薩。說偈云。將此身心奉塵剎。",
    "X69n1356_002:0394a24": "是則名為報佛恩。所以。各各不違實相。權施引接。應",
    "X69n1356_002:0394b01": "物隨機。略露箇消息。皆是不得已而為之。喚作第二",
    "X69n1356_002:0394b02": "門。示境明心。西天二十八祖。以至天下傳燈古德。各",
    "X69n1356_002:0394b03": "立建化門庭。隨機接物。不勝其數。不可備言。且如司",
    "X69n1356_002:0394b04": "馬頭陀。得無心之妙用。合無心之陰陽。權指溈山之",
    "X69n1356_002:0394b05": "寺基。堪安海眾。要以達本明心。建大道場。標宗設教。",
    "X69n1356_002:0394b06": "即非妄想顛倒。誑惑王民。如我世尊。為一大事因緣",
    "X69n1356_002:0394b07": "故。出現於世。示眾生見性成佛。若得成佛。德及萬邦。",
    "X69n1356_002:0394b08": "道含三界。豈小補哉。今時世人。不知所以被人誑惑。",
    "X69n1356_002:0394b09": "不肯自修心行。幸有安樂法門。只欲著相貪求。謬理",
    "X69n1356_002:0394b10": "信邪倒見。力用無涯。廣殺含靈。虗費家賄。祛役眾生。",
    "X69n1356_002:0394b11": "造無量業。望求一葬。永益兒孫。損眾利私。無有是處。",
    "X69n1356_002:0394b12": "如今凡俗尚言。有福之人。不葬無福之地。若人不修",
    "X69n1356_002:0394b13": "福德。安可逆造化。而背陰陽者。無心得其造化自然。",
    "X69n1356_002:0394b14": "無功之功也。無功用道者。乃得正心也。正心者無心",
    "X69n1356_002:0394b15": "也。無心者道也。道是本來自性。天真之源。若能一念。",
    "X69n1356_002:0394b16": "返本還源。一多互用。智體無方。可謂通於一。而萬事",
    "X69n1356_002:0394b17": "畢。無心得而鬼神伏。無作而作。無用而用。無向背。無",
    "X69n1356_002:0394b18": "年月。無日時。是故華嚴經云。一念普觀無量劫。無去",
    "X69n1356_002:0394b19": "無來亦無住。如是了知三世事。超諸方便成十力。豈",
    "X69n1356_002:0394b20": "可逆於正。順於邪。逐妄言。而尋風水哉。風水者空也。",
    "X69n1356_002:0394b21": "楞嚴經云。性風真覺。性覺真風。風者。四大之一也。無",
    "X69n1356_002:0394b22": "形相。而能動大千。九萬里之鵬程。皆風在下也。藏經",
    "X69n1356_002:0394b23": "云。風輪其力無邊廣大。能乘水輪。水輪能乘世界。動",
    "X69n1356_002:0394b24": "靜自然。與道亦爾。何可尋求捉搦。水者。百川一性也。",
    "X69n1356_002:0394c01": "能利萬物。而根通法界。豈獨江河也。但隨順濕性而",
    "X69n1356_002:0394c02": "已。經云。性空真水。性水真空。亦可喻道周法界。安有",
    "X69n1356_002:0394c03": "朝富而背賤乎。風水二名。皆得性空。安可逐凡情而",
    "X69n1356_002:0394c04": "尋究。然地水火風。權名四大。順天順道。和會萬機。古",
    "X69n1356_002:0394c05": "德云。四大未甞不周遍。周遍何曾有混融。以要言之。",
    "X69n1356_002:0394c06": "只是自心一體。心外無法可得。今告眾等。但自回心",
    "X69n1356_002:0394c07": "向善。慎勿貪求。濟老憐貧。方便救物。護善遮惡。離過",
    "X69n1356_002:0394c08": "絕非。念念回光。行陰布德。諸惡莫作。眾善奉行。設有",
    "X69n1356_002:0394c09": "施為。不用求報。惡果善因。自然當報。何必憂慮。幻形",
    "X69n1356_002:0394c10": "不貴。安勞繫念兒孫。自作自當。他為他報。且以夢而",
    "X69n1356_002:0394c11": "說夢。談人之生死者。各各逐妄迷真。觸境而心起愛",
    "X69n1356_002:0394c12": "憎。念念遷謝不停。常趣黑業。淪墮中陰。悟心之士。常",
    "X69n1356_002:0394c13": "以白法現前。故經權名如來藏。取境著相。凡夫。經標",
    "X69n1356_002:0394c14": "為阿賴耶識藏。常著於物。物則終歸變壞。物無自性。",
    "X69n1356_002:0394c15": "物壞則成黑業。趣入中陰。受陰既盡。隨業受報。古德",
    "X69n1356_002:0394c16": "云。其形也形。其寂也冥。轉變天地。自在縱橫。恒沙妙",
    "X69n1356_002:0394c17": "用。法混而榮。誰聞不喜。誰聞不驚。如何以無價之寶。",
    "X69n1356_002:0394c18": "隱在於陰入之坑。若不識寶。徒入荊山。眼見似盲。口",
    "X69n1356_002:0394c19": "說如啞。此無依之類。永劫貧窮。不得受用。豈不見。古",
    "X69n1356_002:0394c20": "賢云。吾有大患。為吾有身。又云。朝聞道。夕死可矣。何",
    "X69n1356_002:0394c21": "況凡流乎。古人求道。如救頭然。如今世人。將為末事。",
    "X69n1356_002:0394c22": "近日佛日杲禪師。甞示眾云。一切慢事。人將作急事。",
    "X69n1356_002:0394c23": "一切急事人將。作慢事。又云。生處放教熟。熟處放教",
    "X69n1356_002:0394c24": "生。深思此語。乃真老婆心切。盖為一失人身。萬劫不",
    "X69n1356_002:0395a01": "復。不是小事。果報歷然。佛語不虗。誠當熟覽。終不相",
    "X69n1356_002:0395a02": "賺。若能諦信。萬無失一。不信者。隨業招殃。信者悟心",
    "X69n1356_002:0395a03": "即佛。金剛經云。信心清淨。則生實相。實相者。乃清淨",
    "X69n1356_002:0395a04": "法身也。圓滿報身也。千百億化身也。證道歌云。三身",
    "X69n1356_002:0395a05": "四智體中圓。八解六通心地印。說什麼三千大千世",
    "X69n1356_002:0395a06": "界。山河大地。有情無情。一印印定。更無別法。喚作一",
    "X69n1356_002:0395a07": "生補處。充滿法界。一相無相。一身多身。華嚴六相。總",
    "X69n1356_002:0395a08": "別同異成壞。一門超出。一成一切成。一壞一切壞。如",
    "X69n1356_002:0395a09": "如向上。沒可安排。恰似燄爐。不藏蚊蚋。不生不滅。亘",
    "X69n1356_002:0395a10": "古亘今。靈明烜赫。永絕名言。超過數量。既達此理。無",
    "X69n1356_002:0395a11": "不是自心一體。孟子云。萬物皆備於我。肇法師又道。",
    "X69n1356_002:0395a12": "至人空洞無象。而物無非我。會萬物為自己者。其唯",
    "X69n1356_002:0395a13": "聖人乎。何可將自心求自心。將自己埋自己。立境迷",
    "X69n1356_002:0395a14": "真。生死不破。妄談風水人。故當辨拆。擇其善者。而從",
    "X69n1356_002:0395a15": "之。其不善者。而改之。有諸眾生。念善持戒。看經禮佛。",
    "X69n1356_002:0395a16": "忻善厭惡。不退初心者。喚作二乘聲聞。獨覺緣覺。此",
    "X69n1356_002:0395a17": "是修功次第階級。雖未至佛地。亦得出三界火宅。離",
    "X69n1356_002:0395a18": "粗重業。免墮三途。且約人天福報。隨業輕重而生。雖",
    "X69n1356_002:0395a19": "未離生死輪迴。於天上人間。受大福。不行善因。復入",
    "X69n1356_002:0395a20": "地獄餓鬼畜生。諸惡等報。不可具陳。修禪定菩薩。聞",
    "X69n1356_002:0395a21": "生天果報。猶如冤家。所謂諸佛。猶是冤家。自己那堪",
    "X69n1356_002:0395a22": "覰著。金屑雖貴。眼中著一塵也不得。如斯見解。豈由",
    "X69n1356_002:0395a23": "風水哉。次有一類眾生。口說善。心行惡。豁達空撥因",
    "X69n1356_002:0395a24": "果。不識理義。毀謗正因。瞞聖欺賢。作不善業。墮無間",
    "X69n1356_002:0395b01": "獄。百千萬劫。無有出期。實可哀哉。延壽禪師云。諸佛",
    "X69n1356_002:0395b02": "出頭來。也無救你處。豈由風水也。以道眼正觀。茫茫",
    "X69n1356_002:0395b03": "宇宙。汩汩紅塵。無非六道四生。皆二十五有。六塵十",
    "X69n1356_002:0395b04": "八界。十二緣生。無不被輪迴。經塵劫不息。佛詮教網。",
    "X69n1356_002:0395b05": "撈摝群生。闡大慈悲。設多方便。所以西天二十八祖。",
    "X69n1356_002:0395b06": "達磨大師。為此一大事。遠來唐土。傳法救迷。九年面",
    "X69n1356_002:0395b07": "壁。誰敢承當。直至二祖大師。為法忘軀。立雪斷臂。求",
    "X69n1356_002:0395b08": "正法眼藏。達磨猶未可信在。二祖告云。請師為我安",
    "X69n1356_002:0395b09": "心。達磨道。將心來。與汝安。是時二祖曰。覓心了不可",
    "X69n1356_002:0395b10": "得。達磨云。與汝安心竟。二祖便悟。從無始以來所有。",
    "X69n1356_002:0395b11": "至今生死不絕。皆是妄心。過去未來現在。皆不可得。",
    "X69n1356_002:0395b12": "便知即今真心。遍一切處。更無一法可當情。當下忽",
    "X69n1356_002:0395b13": "然大悟。以心傳心。作第二祖。以心傳心。至六祖大師",
    "X69n1356_002:0395b14": "之後。方始天下聞知。得者不少。如今悟無我者。便契",
    "X69n1356_002:0395b15": "本心。冥合一體。遍一切處。一剎那間。圓成八萬四千。",
    "X69n1356_002:0395b16": "總智法門。永不變壞。受用無窮。若人不信。永不能契。",
    "X69n1356_002:0395b17": "反謗正因。一剎那間。便□八萬四千塵勞門。墮諸惡",
    "X69n1356_002:0395b18": "趣。永不聞法。永不見佛。實可哀哉。豈由風水也。佛觀",
    "X69n1356_002:0395b19": "一切眾生。世間本自無名姓。無男女相貌。無貧富貴",
    "X69n1356_002:0395b20": "賤。一物也無。一性無性。耀古騰今。堂堂獨露。無髮毫",
    "X69n1356_002:0395b21": "許間隔。不肯自認。直下承當。作箇無事人。供養十方",
    "X69n1356_002:0395b22": "諸佛。普益法界含靈。且作麼生是供養十方諸佛。普",
    "X69n1356_002:0395b23": "益含靈。維摩經云。法身流注五道。名曰眾生。眾生現",
    "X69n1356_002:0395b24": "時。法身不現。若得法身。名供養諸佛。假使七寶。滿恒",
    "X69n1356_002:0395c01": "河沙世界。布施供養。不明於性。終無利益。不如見性",
    "X69n1356_002:0395c02": "識心。頓悟圓覺妙體。今此識神種子。從無量劫來。根",
    "X69n1356_002:0395c03": "塵不脫。慳貪嫉妬。作業受報。死死生生。無休歇時。若",
    "X69n1356_002:0395c04": "到這裡。更有什麼處風水也。且略舉世間夢幻顛倒。",
    "X69n1356_002:0395c05": "花報之相。便可驗之。且如張三家。富貴具足。忽生下",
    "X69n1356_002:0395c06": "一子。便喚姓張。隨宜立字。漸長成人。所有財寶。親眷",
    "X69n1356_002:0395c07": "奴婢。莊產牛羊田園。皆悉委付。盡是他有。不從外得。",
    "X69n1356_002:0395c08": "都不費力。思惟此子。過去生中。若不作纖毫福善。何",
    "X69n1356_002:0395c09": "因果報。而生張三家。如是受用。如是富貴。如今世人。",
    "X69n1356_002:0395c10": "但則見果不見因。所以不念修行。作諸惡業。受果貧",
    "X69n1356_002:0395c11": "窮。轉增煩惱。墮畜生身。因者。因過去生中。善果習氣。",
    "X69n1356_002:0395c12": "修福修慧。或得塵勞業銷。悟得法身。見性成佛。或得",
    "X69n1356_002:0395c13": "慈悲習氣。不造生死粗業。雖未見性。習性已定。所作",
    "X69n1356_002:0395c14": "所為。皆屬善果。與不□者。逈然不同。果者。只今此幻",
    "X69n1356_002:0395c15": "身。行住坐臥。受用者。便是也。更無別人相待。只是自",
    "X69n1356_002:0395c16": "性作。自性受。如影隨形。不相舍離。分毫不差。唯自定",
    "X69n1356_002:0395c17": "心。自覺覺他。真實可驗。凡夫樂果。而不修因。有智之",
    "X69n1356_002:0395c18": "人。修因而不樂果。所以聖人無己。靡所不己。神人無",
    "X69n1356_002:0395c19": "功。至人無名。隨機應物。金剛經云。應無所住。而生其",
    "X69n1356_002:0395c20": "心。心者。正遍知心也。經云。菩提心生。生滅心滅。應如",
    "X69n1356_002:0395c21": "是知見。父母未生時。都無名姓。但是世間妄想隨意。",
    "X69n1356_002:0395c22": "且有何真實。而妄生執捉焉。若能於此富貴家為人。",
    "X69n1356_002:0395c23": "知因識果。向上增修。定生天果報。若生天界。遇菩薩",
    "X69n1356_002:0395c24": "說法。悟無生理。便證佛地。若有乘福果。生天受天福。",
    "X69n1356_002:0396a01": "不習善慧。畢竟淪墜。豈不見。證道歌云。住相布施生",
    "X69n1356_002:0396a02": "天福。猶如仰箭射虗空。勢力盡箭還墜。招得來生不",
    "X69n1356_002:0396a03": "如意。爭似無為實相門。一超直入如來地。又如李四",
    "X69n1356_002:0396a04": "家。貧窮下賤。困苦無極。衣不盖形。食不充口。忽生一",
    "X69n1356_002:0396a05": "子。屋漏壁穿。殊無遮掩。赤子初生之時。業風吹體。過",
    "X69n1356_002:0396a06": "如刀山。冷水澆身。勝若寒冰。未言終久。成人纔出。千",
    "X69n1356_002:0396a07": "般痛苦。亦便喚作姓李。更與立名。父母飢荒不已。孩",
    "X69n1356_002:0396a08": "兒飽煖何來。仍且氣力未全。早供奴僕。恣意鞭撻。任",
    "X69n1356_002:0396a09": "意嗔嫌。日夕煩煎。便同畜類。雖然如是。猶賴不失人",
    "X69n1356_002:0396a10": "身。且得主世國王。以法護念。勿敢殺戮。乃至食啗毀",
    "X69n1356_002:0396a11": "傷。設有加害。王法無恕。官吏不饒。未離人形。所以如",
    "X69n1356_002:0396a12": "是愚人。不知天地陰陽造化。發生萬物。□□為主。主",
    "X69n1356_002:0396a13": "者道也。天地之先。萬物之母。一生二而二生三。三生",
    "X69n1356_002:0396a14": "萬物。萬物歸一元。也道佛心禪□□涅槃。名異體同。",
    "X69n1356_002:0396a15": "一法之中。更無別性。若於人形。眼見耳聞。俱不稱心。",
    "X69n1356_002:0396a16": "所以貪嗔癡愛。妄想顛倒。作諸惡業。欲於此貧富二",
    "X69n1356_002:0396a17": "家。出頭終不得。何謂也。現今迷妄。識根業性。逐波散",
    "X69n1356_002:0396a18": "亂。隨所貪愛。變成異類之性。死墮地獄。畜生餓鬼。經",
    "X69n1356_002:0396a19": "云。三惡道報。如在人家。還債出頭。便喚作牛畜。稱呼。",
    "X69n1356_002:0396a20": "失却前名姓也。畜生異類不一。皆是負債辜恩。失了",
    "X69n1356_002:0396a21": "人形。披毛戴角。負鞍銜鐵。拽鈀拖犁。生燖活剝。斬斫",
    "X69n1356_002:0396a22": "煎熬。千生萬死。無有休息。實可哀哉。何由風水也。故",
    "X69n1356_002:0396a23": "永嘉大師云。即業障本來空。未了應須酬宿債。李長",
    "X69n1356_002:0396a24": "者云。不若一念緣起無生。如今若得妙契圓常。巍巍",
    "X69n1356_002:0396b01": "不動。若談善惡東報。沙數難量。略舉前項。二因果。皆",
    "X69n1356_002:0396b02": "如是。更無別法。喚作中陰。所以玄沙大師云。真如凡",
    "X69n1356_002:0396b03": "聖。地獄天堂。只是療狂子之方。都無實事。虗空尚無",
    "X69n1356_002:0396b04": "改變。大道豈有昇沉。悟則縱橫不離本際。迷即是夢。",
    "X69n1356_002:0396b05": "悟即是覺。迷時不知是夢。忽然夢覺。始知是夢。古德",
    "X69n1356_002:0396b06": "云。在夢那知夢是虗。醒來方覺夢中無。迷時恰似夢",
    "X69n1356_002:0396b07": "中事。悟了還同睡起夫。迷悟本無。只是諸佛悟了。對",
    "X69n1356_002:0396b08": "治而說。故有言章。方便利生。依覺說迷。而稱藥病相",
    "X69n1356_002:0396b09": "治。若人既悟本無病。何用說藥。所以證道歌云。夢裡",
    "X69n1356_002:0396b10": "明明有六趣。覺後空空無大千。是也。悟達之士。明了",
    "X69n1356_002:0396b11": "自性清淨。一體圓明。周遍法界。方驗一切有相皆虗。",
    "X69n1356_002:0396b12": "故曰。眾生迷失本源。隨情逐業。改頭換面。出入生死。",
    "X69n1356_002:0396b13": "不曾停歇。故諸佛以方便。出世說法。顯邪歸正。指妄",
    "X69n1356_002:0396b14": "返真。權標佛性。化誘眾生。眾生佛性。名異體同。必須",
    "X69n1356_002:0396b15": "離相絕名。方堪學道。學至無學。無功用智。道非常道。",
    "X69n1356_002:0396b16": "心即佛心。大用現前。不從外覓。直下承當。故裴相國",
    "X69n1356_002:0396b17": "云。血氣之屬必有知。凡有知者必同體。所謂真淨妙",
    "X69n1356_002:0396b18": "明。虗徹靈通。卓然而獨存者也。是眾生之本源。故曰",
    "X69n1356_002:0396b19": "心地。是諸佛之所得。故曰菩提。若悟入此法門。豈獨",
    "X69n1356_002:0396b20": "一名。而可稱歎。但隨機應物。無離實相。而各得解脫",
    "X69n1356_002:0396b21": "三昧。故佛稱種智。修假多聞。至其報身圓滿。一塵不",
    "X69n1356_002:0396b22": "立。六祖云。本來無一物。何用拂塵埃。若有微塵未盡。",
    "X69n1356_002:0396b23": "終成窒礙。所以未離學地。假饒此生未悟。亦不失定",
    "X69n1356_002:0396b24": "性。當生定得。佛語不虗。要人堅信。信深不退。無不悟",
    "X69n1356_002:0396c01": "者。只恐半途。被邪師說法。誑妄發疑。返性顛倒。撥無",
    "X69n1356_002:0396c02": "因果。毀謗正法。如飲醍醐。翻成毒藥。更不可救。永劫",
    "X69n1356_002:0396c03": "沉墜。所以證道歌云。欲得不招無間業。莫謗如來正",
    "X69n1356_002:0396c04": "法輪。圓覺經云。邪師過謬。非眾生咎。佛說有外道邪",
    "X69n1356_002:0396c05": "魔種族。假相形於人間天上。外現法相。而心行邪道。",
    "X69n1356_002:0396c06": "或現神通。種種變現。口說人間禍福。令人取信。或說",
    "X69n1356_002:0396c07": "飲酒食肉。不礙菩提。行盜行淫。不妨般若。剃髮披緇。",
    "X69n1356_002:0396c08": "取貪資財。要世名利誑惑王民。擾亂眾生。破滅正宗。",
    "X69n1356_002:0396c09": "妄立邪法。至使一切淺學。不求智者。善男信女。殺生",
    "X69n1356_002:0396c10": "害命。不可勝數。要積資財。作諸善事。廣建香燈。循行",
    "X69n1356_002:0396c11": "數墨。喚作看經。不知經是常也。常者正心也。正心則",
    "X69n1356_002:0396c12": "一。餘二非也。何可害萬物。而利自己乎。自己一性一",
    "X69n1356_002:0396c13": "靈也。萬物一性而萬靈也。經云。蠢動含靈。皆有佛性。",
    "X69n1356_002:0396c14": "一佛性者。一身多身。一佛多佛。千百億化身。只是一",
    "X69n1356_002:0396c15": "法身也。豈不聞。永嘉大師云。諸佛法身入我性。我性",
    "X69n1356_002:0396c16": "同共如來合。眾生諸佛。唯一法性。更無二體。所以未",
    "X69n1356_002:0396c17": "了人。將心求心。使佛覓佛。無有了期。殊不知。一切含",
    "X69n1356_002:0396c18": "靈。皆共一箇真源。因迷妄而現形。逐物迷己。而不能",
    "X69n1356_002:0396c19": "返本。辨察自性與佗性。亦復如是。又何可殺諸無量",
    "X69n1356_002:0396c20": "佛。而救自一性佛。是何道理。苦哉痛哉。如何自取冤",
    "X69n1356_002:0396c21": "債。萬劫難酬。君不聞。吾佛釋迦如來。於過去生中。舍",
    "X69n1356_002:0396c22": "身飼虎。割肉濟鷹。遇歌利王。割截肢體。萬死萬生。舍",
    "X69n1356_002:0396c23": "命舍身舍財。國位妻子眷屬。內外所有。一切皆舍。佗",
    "X69n1356_002:0396c24": "舍一幻身。利益一切含靈眾生。所以成佛。廣度眾生。",
    "X69n1356_002:0397a01": "獲自法身。靈明遍照。不生不滅。直至如今。天上天下。",
    "X69n1356_002:0397a02": "獨稱世尊。為群生之父。作群生之母。眾所依向。世界",
    "X69n1356_002:0397a03": "壞時渠不朽。莫是喚作小事麼。莫是寡聞淺識到此",
    "X69n1356_002:0397a04": "麼。莫是無活計麼。善男子。大事未成。如喪考妣。真實",
    "X69n1356_002:0397a05": "為此一段大事。如何別用妄心。妄有何益。你自一箇",
    "X69n1356_002:0397a06": "性。不能修行。自求方便。更枉殺無量生靈。要作預修。",
    "X69n1356_002:0397a07": "望後世福報。福則遠之遠矣。禍則不求而自至。善男",
    "X69n1356_002:0397a08": "子。你要後世福。却教佗無限生靈。枉遭一人殺戮。銜",
    "X69n1356_002:0397a09": "冤負屈。向什麼處。安著精魂。你舍自己。而利眾生。方",
    "X69n1356_002:0397a10": "合諸佛因地事。你害眾生。而益自己。合三途報。修諸",
    "X69n1356_002:0397a11": "佛因。得佛果報。造殺害因。得地獄報。如世間人。念念",
    "X69n1356_002:0397a12": "偷盜。行劫奪。行□□。□非理事。不久入牢獄。受王法。",
    "X69n1356_002:0397a13": "各隨輕重。如世間人。念念修善戒惡。憐愍眾生。與人",
    "X69n1356_002:0397a14": "方便。於身命財。常生布施。與一切含生。不生一念惡",
    "X69n1356_002:0397a15": "逆之想。孝順父母。兄弟親族。不談是非好惡。行住坐",
    "X69n1356_002:0397a16": "臥。不離善心。此人永不見枷鎖。永不被人苦惱煎煩",
    "X69n1356_002:0397a17": "說有過去未來惡果。亦成一切善因。而變凶為吉。雖。",
    "X69n1356_002:0397a18": "有相干。亦自聞其善。而不見其形耳。陰中常有護世",
    "X69n1356_002:0397a19": "善神遮護。所謂人發善願。天必從之。善者居正。惡者",
    "X69n1356_002:0397a20": "還邪。只是其邪如氷。其正如湯。湯雖銷氷。不言我解",
    "X69n1356_002:0397a21": "銷氷。氷既已銷。唯一水也。遣邪歸正。亦復如是。本無",
    "X69n1356_002:0397a22": "邪正。人自執捉。以虗為實。實相法門。無一字可說。如",
    "X69n1356_002:0397a23": "此分別。世間善惡。夢幻華報。纖毫不差。何況此身遷",
    "X69n1356_002:0397a24": "謝。金光明經云。心識二性。躁動不停。隨業受報。墮於",
    "X69n1356_002:0397b01": "六趣。無知無覺。業識茫茫。無本可據。以何為依。以何",
    "X69n1356_002:0397b02": "為主。雖妙性湛然。不生不滅。不覺悟且不得用。實可",
    "X69n1356_002:0397b03": "哀哉。莫由風水也。豈不見。裴相國云。及其斷言語之",
    "X69n1356_002:0397b04": "道。息思想之心。忘能所。滅影像。然後為得也。故不在",
    "X69n1356_002:0397b05": "言詮表耳。嗚呼生靈之。所以往來者。六道也。盡是一",
    "X69n1356_002:0397b06": "念失真。皆從無始以來。直至如今。相婬相愛。相殺相",
    "X69n1356_002:0397b07": "吞。妄著諸色聲香味觸法。萬劫千生。結成業網。閻魔",
    "X69n1356_002:0397b08": "罩。無有出期。今此道人家。既到這裡。皆是不得已。而",
    "X69n1356_002:0397b09": "為之方便分別。似乎知見學解未脫相似。明眼人。相",
    "X69n1356_002:0397b10": "笑不少。只是觀從上古聖人。所說言教。也只曲為今",
    "X69n1356_002:0397b11": "時。迷人開發。喚作教化眾生。以為佛事。法則是空。事",
    "X69n1356_002:0397b12": "則是色。若不權色明空。如何明佛理。心經云。色即是",
    "X69n1356_002:0397b13": "空。空即是色。受想行識。亦復如是。是故馬大師云。凡",
    "X69n1356_002:0397b14": "所見色。皆是見心。心不自心。因色故有。又云。於心取",
    "X69n1356_002:0397b15": "生。即名為色。知色為空。故生即不生也。若了此意。方",
    "X69n1356_002:0397b16": "顯今古思齊焉。華嚴論主。深歎。法華經中。露地白牛。",
    "X69n1356_002:0397b17": "及以是法住法位。世間相常住。以此顯露明白。所以",
    "X69n1356_002:0397b18": "數貫。入於一部華嚴之教。欲望學者。於斯信入。不費",
    "X69n1356_002:0397b19": "程途。豈不快哉。又云。以法身用。則萬象俱寂。隨智用",
    "X69n1356_002:0397b20": "則萬象俱生。起為法起。滅為法滅。故祖云。境緣無好",
    "X69n1356_002:0397b21": "醜。好醜起於心。心若不強名。妄情從何有。妄情既不",
    "X69n1356_002:0397b22": "有。真心任遍知。即名常住法身。六情諸根得相者。盖",
    "X69n1356_002:0397b23": "為識不破。所以不脫。故論云。得相者。謂之識。不得相",
    "X69n1356_002:0397b24": "者。謂之智。若得六根返聞自性。以神聽。為入道之意",
    "X69n1356_002:0397c01": "者。便合楞嚴經道。旋汝倒聞機。是也。故永嘉大師云。",
    "X69n1356_002:0397c02": "六般神用空不空。一顆圓光色非色。此理分明。作家",
    "X69n1356_002:0397c03": "念者甚多。用者罕有。無異魚在水中不識水。若是伶",
    "X69n1356_002:0397c04": "俐凡夫。一聞千悟。道本無名。故得者。標名為母。所以",
    "X69n1356_002:0397c05": "善財參摩耶之理。其義亦爾。且道。摩耶夫人。即今在",
    "X69n1356_002:0397c06": "什麼處。有麼有麼。試道看。師云。你諸人在裡許。得多",
    "X69n1356_002:0397c07": "少時也。速道速道。玄沙云。切忌知有之人。見這裡若",
    "X69n1356_002:0397c08": "不會。便喚作西來意未明。徒學多知見。不識本性。契",
    "X69n1356_002:0397c09": "道則懸遠。是也。殊不知。古聖先賢。所立教法經書。一",
    "X69n1356_002:0397c10": "文一字。唯歸一道也。三教該通。更無別法。達者當下",
    "X69n1356_002:0397c11": "忘言。即得其意也。更不滯名著相。明知覓魚求兔。而",
    "X69n1356_002:0397c12": "必假筌蹄。學道參禪。須通教典。典。是故。圓覺修多羅",
    "X69n1356_002:0397c13": "了義經云。修多羅教。如標月指。若復見月。了知所標。",
    "X69n1356_002:0397c14": "必竟非月。於此二事。且要識權名實。得失自知。若還",
    "X69n1356_002:0397c15": "緇素不分。未證實相。不明道眼。所有見解。都成妄想。",
    "X69n1356_002:0397c16": "所以我佛世尊。於楞嚴會上。詰問阿難。及諸弟子。愛",
    "X69n1356_002:0397c17": "小乘不求正覺。乃云。如何世間三有眾生。及出世間",
    "X69n1356_002:0397c18": "聲聞緣覺。以所知心。測度如來無上菩提。及用世語",
    "X69n1356_002:0397c19": "言。入佛知見。譬如琴瑟琵琶箜篌。雖有妙音。若無妙",
    "X69n1356_002:0397c20": "指。終不能發。阿難汝與眾生。亦復如是。寶覺真心。各",
    "X69n1356_002:0397c21": "各圓滿。如我按指。海印發光。汝暫起心。塵勞先起。若",
    "X69n1356_002:0397c22": "到這裡。須是決擇身心。分明見解。始為究竟。所以得",
    "X69n1356_002:0397c23": "兔而忘蹄。得魚而忘筌。得意而忘言。若三者。未有所",
    "X69n1356_002:0397c24": "得。即不可忘也。忘必落空。空即未有所得。未有所得。",
    "X69n1356_002:0398a01": "則是空花之相。故同安大察禪師。十玄談詩云。祖意",
    "X69n1356_002:0398a02": "如空不是空。靈機爭墮有無功。三賢尚未明斯旨。十",
    "X69n1356_002:0398a03": "聖那能達此宗。又云。莫謂無心便是道。無心猶隔一",
    "X69n1356_002:0398a04": "重關。故圓覺經云。彼知覺者。猶如虗空。知虗空者。即",
    "X69n1356_002:0398a05": "空花相。亦不可說。無知覺性。有無俱遣。此即名為隨",
    "X69n1356_002:0398a06": "順覺性。以要言之。迷時以覺為空。悟時證空成覺。故",
    "X69n1356_002:0398a07": "圓覺經云。成道亦無得。自性圓滿故。圭峰禪師序云。",
    "X69n1356_002:0398a08": "成就慧身。靜極覺遍。百千世界。佛境現前。所以道信",
    "X69n1356_002:0398a09": "禪師。為牛頭禪師。說心要云。百千妙門。同歸方寸。河",
    "X69n1356_002:0398a10": "沙功德。總在心源。一切慧門。一切定門。一切行門。悉",
    "X69n1356_002:0398a11": "皆具足。凡是真正見解之人。應有言句。舉措動用。無",
    "X69n1356_002:0398a12": "不是道。都在裏許。不可離有為。而談實相。佛祖所出。",
    "X69n1356_002:0398a13": "一相一言。一拳一指。拈槌竪拂。指東顧西。無不示物",
    "X69n1356_002:0398a14": "明心。喚作不壞假名。而談實相。豈不聞。六祖大師云。",
    "X69n1356_002:0398a15": "不是風動。不是幡動。是仁者心動。為什麼。印宗法師。",
    "X69n1356_002:0398a16": "一聞便悟。方知此是盧居士。即便禮拜。眾立為六祖",
    "X69n1356_002:0398a17": "大師。若有依本分真實得法之人。不似名相利養。及",
    "X69n1356_002:0398a18": "自稱能所接人。應無所求。應無所住。應無所無心。應",
    "X69n1356_002:0398a19": "物隨機方便。華嚴經云。吾觀世間。無一可樂。若聞有",
    "X69n1356_002:0398a20": "樂。樂是苦因。終不可愛。迷風水人。不知道。了悟道人",
    "X69n1356_002:0398a21": "無風水。若不解道者。不如順生順死。順時順理。古人",
    "X69n1356_002:0398a22": "云。逆則凶而順則吉。所謂擇卜吉地者。乃是順也。順",
    "X69n1356_002:0398a23": "則不逆於心。心是天地陰陽。造化之源。不假外求。應",
    "X69n1356_002:0398a24": "有所作。而隨用之。用而無用。作而無作。隨時豐儉。所",
    "X69n1356_002:0398b01": "以應自然之分定也。又何可逆之。逆則凶。凶則定禍",
    "X69n1356_002:0398b02": "生。禍生則必竟不利也。不若依道。六合通明。亘古亘",
    "X69n1356_002:0398b03": "今。光明炬赫。不著問人求覓。本來不欠少許。古德云。",
    "X69n1356_002:0398b04": "有物先天地。無形本寂寥。能為萬象主。不逐四時凋。",
    "X69n1356_002:0398b05": "古人恁麼道。莫是相賺麼。今日普菴。到這裏。恰似不",
    "X69n1356_002:0398b06": "會。往往這箇老漢。只是破一作二。教壞人家男女。平",
    "X69n1356_002:0398b07": "地起土堆。普菴盖為從上古人。公案未了。如此敗闕",
    "X69n1356_002:0398b08": "一場。思之。正是破二作三。却來淨地上放屙。這兩重",
    "X69n1356_002:0398b09": "公案。還有人斷得也無。以手指主丈云。是佗却解斷",
    "X69n1356_002:0398b10": "得。驀拈主丈。卓一下云。勘破了也　歌曰。雪人通身",
    "X69n1356_002:0398b11": "却喫罵。兔角拄杖三十下。龜毛索子釣虗空。道理本",
    "X69n1356_002:0398b12": "來非晝夜。元不借□□。寶所誰知價。一道常光即我",
    "X69n1356_002:0398b13": "心。逼塞虗空無縫罅。且如這裏風水。又作麼生斷。□",
    "X69n1356_002:0398b14": "□重下箇注脚。大家同受用此且富貴。不妨普菴一",
    "X69n1356_002:0398b15": "穴真風水。乾坤巽本無位。二十四向絕遮欄。非舌頭",
    "X69n1356_002:0398b16": "人云心地。也無賤也無貴。眼耳鼻舌通身意。無限山",
    "X69n1356_002:0398b17": "人不識龍。從前總是虗勞費。千峯萬峯連不斷。左右",
    "X69n1356_002:0398b18": "逢源無別水。榮華富貴幾遭埋。益子蔭孫無變已。驀",
    "X69n1356_002:0398b19": "直下無忌諱。司馬頭陀沒意智。隨機設化謾留名。箇",
    "X69n1356_002:0398b20": "箇趂獐失却麂。更迷己。寒靜清明爭掛紙。豈知空界",
    "X69n1356_002:0398b21": "現圓融。不顧淺深撈水底。吉凶禍福。一切不問。忽遇",
    "X69n1356_002:0398b22": "司馬頭陀。又作麼生道。彈指一聲云。髑髏盡入黃金",
    "X69n1356_002:0398b23": "窟。法界全彰解脫門。伏惟珍重。",
    "X69n1356_002:0398b24": "釋迦文　普菴法供養",
    "X69n1356_002:0398c01": "大道充虗。而亘今亘古。凡情劫滯。而不覺不知。唯心",
    "X69n1356_002:0398c02": "開達本以談經。萬事千機而顯化。五千餘卷。為化眾",
    "X69n1356_002:0398c03": "生。達磨西來。當為何事。塵勞六趣。百劫不休。戴角披",
    "X69n1356_002:0398c04": "毛。互相苦擾。雖有出家千萬。何異眾生。自己業識茫",
    "X69n1356_002:0398c05": "茫。那更利佗解脫。殺含靈而修福果。大似顛癡。飽酒",
    "X69n1356_002:0398c06": "肉而道修行。蒸砂作飯。饒經萬劫。不出三途。心淨性",
    "X69n1356_002:0398c07": "明。戒珠朗耀。在家菩薩。豈礙參禪。經書便是真言。依",
    "X69n1356_002:0398c08": "信永無悞賺。自是隨塵起業。自墮而亦墮佗人。若肯",
    "X69n1356_002:0398c09": "信心自悟。而始令佗悟。悟則處處不迷。迷則處處落",
    "X69n1356_002:0398c10": "劫。如今布路修橋。豈比眾生作用。信心除殺盜婬。凡",
    "X69n1356_002:0398c11": "夫作佛知見。箇中無知識轉凡。萬劫難逃出離。在此",
    "X69n1356_002:0398c12": "見聞。入佛境界。",
    "X69n1356_002:0398c13": "與心齋諸道友造橋",
    "X69n1356_002:0398c14": "澄輝入嶺。不異化緣。一合心齋敏求好禮元老通同。",
    "X69n1356_002:0398c15": "莫生二見。易陣道友。且奈勞心。丁熊諸人。於緣加力。",
    "X69n1356_002:0398c16": "晏李二丈。般若行深。爐鞴完全。鉗鎚快利。當頭大器。",
    "X69n1356_002:0398c17": "只許一槌。餘二則非。細搞不住。且有圓徹。不離慧觀。",
    "X69n1356_002:0398c18": "普鑑無私心。懃普壽陳劉諸道友。吳許眾知音。一切",
    "X69n1356_002:0398c19": "在裡許之人。恐老僧口大筆尖。說寫不及之處。汝一",
    "X69n1356_002:0398c20": "一相饒。放過老僧一著子。便顯慈悲。光生法界。莫只",
    "X69n1356_002:0398c21": "一似人家屎坑邊。小神罔兩一般。稍不呼名。便生憎",
    "X69n1356_002:0398c22": "妒。缺[此/且]供養。便以為讎。日劫自欺。永不堪用作大人",
    "X69n1356_002:0398c23": "相。善男子。汝等。累劫曾熏種智。今遇斯光。照地獄作",
    "X69n1356_002:0398c24": "天堂。轉凡愚為聖種。稟齋奉戒。作眾善之橋梁。行道",
    "X69n1356_002:0399a01": "諷經。揚諸佛之古道。豈不快哉。莫道我苦佗樂。我動",
    "X69n1356_002:0399a02": "彼安。究竟一如。空花夢影。本不修行。常居幻化。知如",
    "X69n1356_002:0399a03": "幻者。幻滅覺圓。不入斷滅。自家體取。舍短從長。經云。",
    "X69n1356_002:0399a04": "左肩擔父。右肩擔母。遶須彌一萬帀。若不了心。亦不",
    "X69n1356_002:0399a05": "能報父母之深恩。又粉骨碎身未足酬。一句了然超",
    "X69n1356_002:0399a06": "百億。此事更奇。且約諸人。未到此田地。老漢也應不",
    "X69n1356_002:0399a07": "教壤人家男女。一面打起精神。乞錢掠飯。做者浦橋。",
    "X69n1356_002:0399a08": "汝等切莫道著。教化二字。恐十字街頭。有一人半箇。",
    "X69n1356_002:0399a09": "問你是如何教化。你應佗不得。不能走歸。趂得老和",
    "X69n1356_002:0399a10": "尚來此處。敗缺好。又聞。再索掛子。今寫二落三。胡言",
    "X69n1356_002:0399a11": "亂語。楊州夜市裏。也要知用不著。雖然如是。當覓箇",
    "X69n1356_002:0399a12": "會唱舉者。全披普掛法不沉埋。心齋如是如是。眾等",
    "X69n1356_002:0399a13": "珍重。",
    "X69n1356_002:0399a14": "勉前人等幹橋",
    "X69n1356_002:0399a15": "資深未舉。老漢亦如。大抵利順無能。妙通業識。若覺",
    "X69n1356_002:0399a16": "識煩動。則靜慧發生。業識煩動。則魔境現前。覺業二",
    "X69n1356_002:0399a17": "因。皆心識變。大凡為事。不若順和。順之則吉。逆之則",
    "X69n1356_002:0399a18": "凶。小輩無知。所作無不是逆。所以凶多而福少。智人",
    "X69n1356_002:0399a19": "百順。一體無私。縱有纖魔。如湯銷雪。凡見雖有。定慧",
    "X69n1356_002:0399a20": "何干。見恠不恠。而其恠自壞。聞見不知。而無所不知。",
    "X69n1356_002:0399a21": "知見本誰。唯佛與佛。所舉導化浦橋。三一幻用。共成",
    "X69n1356_002:0399a22": "斯事。甚如本願。人與非人。性相平等。時節不差。自然",
    "X69n1356_002:0399a23": "如是。若因未合緣。求之則難。若果熟現前。應無窒礙。",
    "X69n1356_002:0399a24": "輪次上街。由眾歡喜。而化緣易就。三日一次諷經。也",
    "X69n1356_002:0399b01": "只如然。城內恐周迴步濶。可准粮而安下。不妨想料。",
    "X69n1356_002:0399b02": "韋公能知好惡。舞罷之人。金無重鑛。更加密囑。普現",
    "X69n1356_002:0399b03": "如斯。斬釘截鐵。做箇大漢圓契。切莫胡走胡言。一味",
    "X69n1356_002:0399b04": "埋頭藏角。只露眼睛堅固。慈悲事成。身了圓震。心病",
    "X69n1356_002:0399b05": "燥焰。難消。汝加息滅心猿。牢關意馬。村人行動束足",
    "X69n1356_002:0399b06": "顧危。靜行清心。不退無返。只在橋成別無佗事。",
    "X69n1356_002:0399b07": "勉心齋監眾造橋",
    "X69n1356_002:0399b08": "不求諸聖。不重己靈。唯大解脫人。若出一字一點。於",
    "X69n1356_002:0399b09": "十字街頭。早是敗缺不少。若更依彼凡流所說者。皆",
    "X69n1356_002:0399b10": "是邪風扇動。損折真機。箇中密護深藏。一任魔說。假",
    "X69n1356_002:0399b11": "使鐵輪頂上旋。定慧圓明終不失。莫更換機添語。我",
    "X69n1356_002:0399b12": "這裏。只是即心即佛。莫管佗非心非佛。如今人。只看",
    "X69n1356_002:0399b13": "成望敗。誰人知道。心齋有此地位。方敢為野老。承當",
    "X69n1356_002:0399b14": "這事。且據心齋。日用隨時。治彼眾幹。以慈悲力。廣大",
    "X69n1356_002:0399b15": "心匠人。此中未可用。欲遣只與之十八問。與藥隨時。",
    "X69n1356_002:0399b16": "應幻了彼空花。應有所談。普菴唯十八問耳。向道別",
    "X69n1356_002:0399b17": "無靈聖。只是村僧。但得橋成救取一半。孤峰絕頂。良",
    "X69n1356_002:0399b18": "由話會。恐有無用人。或嬾惰發回補洗一應。道友只",
    "X69n1356_002:0399b19": "可精進。不奈何。莫更放退公私。一任時宜。大悟不拘",
    "X69n1356_002:0399b20": "小節。此方不比佗方。珍重。",
    "X69n1356_002:0399b21": "與弟子。造萍鄉通濟橋",
    "X69n1356_002:0399b22": "木公自至會同契書。通濟大事。不急不遲。道應則一",
    "X69n1356_002:0399b23": "物無殊。假幻時艸木相祛。於中。意氣不離。知縣樞機。",
    "X69n1356_002:0399b24": "公理私成。何須苦況。疑老僧若枯木。應不發花枝。有",
    "X69n1356_002:0399c01": "應則作。無應自知。幻出本無。塵銷覺定。化財不及身",
    "X69n1356_002:0399c02": "命。布施亦無妨。佛事難成。盖汝因緣未合。古人捨頭",
    "X69n1356_002:0399c03": "目髓腦。如棄涕唾。為求了心度人。汝等若見世間。有",
    "X69n1356_002:0399c04": "難作之事。不肯舍命向前。永不解脫。若自求利。則不",
    "X69n1356_002:0399c05": "可也。若利眾又何患哉。今此遠方道友。雖眾而奈春",
    "X69n1356_002:0399c06": "布在。即路途遙遠。動經五日。方到。地頭果足。則一人",
    "X69n1356_002:0399c07": "一千。未審歸去平善。欲利彼。而患於此。亦非道人之",
    "X69n1356_002:0399c08": "用。不若逗機應物。隨處轉人善化。則有信自來。公用",
    "X69n1356_002:0399c09": "則全威。急速諸事既成。准則只思木料艱難。正若放",
    "X69n1356_002:0399c10": "過一著。處處春務在時。必竟有妖農事。可告宰公大",
    "X69n1356_002:0399c11": "士。指司分引。具申保長。名目取木匠。應有現存熟料。",
    "X69n1356_002:0399c12": "計數均分。各立嚴限。日下便到橋所。即速用工。不日",
    "X69n1356_002:0399c13": "而成。若更擬議。則不可也。直是放退至秋月去此料",
    "X69n1356_002:0399c14": "不到。其匠亦不奈施工。化士亦無手可措。老婆之意。",
    "X69n1356_002:0399c15": "語亦如如。汝告心齋。故當善巧。以破邪疑。",
    "X69n1356_002:0399c16": "與心齋和光。幹橋事",
    "X69n1356_002:0399c17": "封機備悉。讚歎莫窮。無限心齋。本末如是。和光為伴。",
    "X69n1356_002:0399c18": "須知毫末不遺。慈氏圓融。反見文殊初友。方是法界",
    "X69n1356_002:0399c19": "純真。道場周徹。箇中幻事。一任方便。饒益嶺南人。可",
    "X69n1356_002:0399c20": "將[此/且]果足遣之。老僧勘破了。莫與佗再來。令佗速遠",
    "X69n1356_002:0399c21": "去。你自心知。更莫待我說破。此筠陽漆道友。亦可便",
    "X69n1356_002:0399c22": "遣。不消留佗。各家有事。恐有人要來。且放退。別後却",
    "X69n1356_002:0399c23": "來。而今暑熱。百里之音已聞。夢幻空花。臨時殺活。諸",
    "X69n1356_002:0399c24": "寺官疏。如之奈何。故非我咎焉。彼自紜紜。宿興因果。",
    "X69n1356_002:0400a01": "十方折九也。管一分。不妨別無事。老僧某和尚。心齋",
    "X69n1356_002:0400a02": "和光眾等。寬迴。且喜且喜。咦。更照顧末後一著。[○@、]。",
    "X69n1356_002:0400a03": "造通濟橋。信勉心齋及諸弟子",
    "X69n1356_002:0400a04": "普雲迴備悉。通濟浩渺。只賴心齋。以無功之功。功不",
    "X69n1356_002:0400a05": "虗棄。力用遍周。與佛無二。向夢室中。聽眾寐語。自知",
    "X69n1356_002:0400a06": "點首。有時語言相似成句。及乎連喚又不省。教我向",
    "X69n1356_002:0400a07": "誰道。恰似覩索抽木象。轉動音聲。是誰措乎得恁麼",
    "X69n1356_002:0400a08": "久遠塵劫。唯佛與佛。乃能知之。蒼天蒼天。與麼舉話。",
    "X69n1356_002:0400a09": "好沒交涉。十字街頭。且要脚跟不點地。正好著力。說",
    "X69n1356_002:0400a10": "與圓契。汝且一心堅實。此事不虗。忽然自有了當圓",
    "X69n1356_002:0400a11": "信。千萬莫失却那箇。當為老僧。猛烈不退。表初因入",
    "X69n1356_002:0400a12": "果。圓定前日若回。如今恰在野狸口裏了也。又且慚",
    "X69n1356_002:0400a13": "愧。救取一半。圓德你向縣郭心裏。弄箇村田樂。献佗。",
    "X69n1356_002:0400a14": "我只要橋成。莫管人笑。韋公萬回二道友。且子細照",
    "X69n1356_002:0400a15": "顧左右。若得橋行心亦行。莫教孤負見貧僧。不因通",
    "X69n1356_002:0400a16": "濟何如此。暗室千年忽遇燈。諸道友在者。我無不知",
    "X69n1356_002:0400a17": "之。一夜念普眼經無數遍。乞保各人安樂老人和尚。",
    "X69n1356_002:0400a18": "與弟子造橋",
    "X69n1356_002:0400a19": "亨老能人。宣風有幸。諸大賢長者。福應橋成。為千古",
    "X69n1356_002:0400a20": "之宗標。作萬年之佳瑞。道安人樂。旅快輪輕。出自眾",
    "X69n1356_002:0400a21": "心。如是圓覺。道濟昌榮立道李公。加之諸公道友。用",
    "X69n1356_002:0400a22": "心者。皆不可說。必竟祿壽增高。道行深廣。捨不斷命",
    "X69n1356_002:0400a23": "之財。布不煩惱之力。竹木全機。成大佛事。廣度有情。",
    "X69n1356_002:0400a24": "同登覺道。捨多福多。施少福寡。泥多佛大。水小源微。",
    "X69n1356_002:0400b01": "此心公正。智不可擬。多虗而少實。不可口說而心瞞。",
    "X69n1356_002:0400b02": "直是如平等盤。不賺銖兩。那頭欠少。秤尾指天。這邊",
    "X69n1356_002:0400b03": "稍多。秤鎚墮地。又怎奈何。中心把紐子人。教佗添。又",
    "X69n1356_002:0400b04": "不肯添。教佗減。又不肯減。致令主人難為喝斷。還有",
    "X69n1356_002:0400b05": "人喝得當麼。良久云。除非臨濟出來。始合得老僧話",
    "X69n1356_002:0400b06": "圓。證汝性顛倒。且更琢磨堅善。淨諸普字。及在此中",
    "X69n1356_002:0400b07": "道友。且一一耐勞順善。慈悲打供。助發本光。都料眾",
    "X69n1356_002:0400b08": "心。早速成就。別有好生好活。我等你成若遲機誠當",
    "X69n1356_002:0400b09": "自墮耶。珍重。",
    "X69n1356_002:0400b10": "與亨老造橋",
    "X69n1356_002:0400b11": "叔且到。聞疏未發取在。有時此中江夏族屬。皆承善",
    "X69n1356_002:0400b12": "知識。前已經過。只驗其事。略不知理。所以正法遠矣。",
    "X69n1356_002:0400b13": "邪法敗闕。於中未識其理。不辨邪魔。字義不通。機輪",
    "X69n1356_002:0400b14": "難透。且互換臨時。隨宜妙應。有無俱遣。實不空空。又",
    "X69n1356_002:0400b15": "談此中。古岸一事。若無纖毫之窒礙。令俗無傷觜之",
    "X69n1356_002:0400b16": "談。與匠橫鋪。可謂道無間阻。行無怨惡。若也未圓種",
    "X69n1356_002:0400b17": "智。不然只就。如今饒木力。以無言表造物而普順。人",
    "X69n1356_002:0400b18": "心不一。佛行皆如。打過一番清風明月。誰能向無明",
    "X69n1356_002:0400b19": "堦下。口說驚凡。那肯於盲目童前示明無暗。不因來",
    "X69n1356_002:0400b20": "命。安可倩伊珍重。佛恩振緣如是。再幻一疏。可表威",
    "X69n1356_002:0400b21": "嚴。聞道普菴疑斯未實。亨老[○@、]。珍重。",
    "X69n1356_002:0400b22": "靈濟橋語",
    "X69n1356_002:0400b23": "此渡若非橋。不放眾生過。過去現在佛。并西來達磨。",
    "X69n1356_002:0400b24": "皆是接群迷。直指人這箇[○@、]如今人不知。顛倒成患",
    "X69n1356_002:0400c01": "禍。堅執有為功。善惡爭揚播。學道不識心。所以塵不",
    "X69n1356_002:0400c02": "破。若悟即本心。永劫無退墮。說法非干舌。山河大地。",
    "X69n1356_002:0400c03": "和行脚不曾移。舉步無空過。如斯妙性空方。與人擔",
    "X69n1356_002:0400c04": "荷大用。這無心。非福亦非禍。於中無妄作。不異阿彌",
    "X69n1356_002:0400c05": "陀。法界無別物。一菩提為座。修橋布路為含靈。轉凡",
    "X69n1356_002:0400c06": "成聖如行貨。遊戲菩提誰得知。只恐迷情却放過。大",
    "X69n1356_002:0400c07": "丈夫莫放過。提起眉毛來。繼和大家。拍手渡橋來。方",
    "X69n1356_002:0400c08": "笑普菴只這箇。[○@、]。咄。開口全音只我聞。桃花含笑亂",
    "X69n1356_002:0400c09": "紛紛。心非遍界真成妄。意淨情忘法法真。",
    "X69n1356_002:0400c10": "造袁州浮橋語",
    "X69n1356_002:0400c11": "普菴教化修浮橋。信心自肯大豐饒。解脫皆因不思",
    "X69n1356_002:0400c12": "議。度人無量永逍遙。秀江千古源何極。非干今日與",
    "X69n1356_002:0400c13": "明朝。一生補處誰知有。萬德咸歡寂體寥。蛟子眼中",
    "X69n1356_002:0400c14": "藏剎土。紅燈焰裏爇眉毛。毫髮虗空全不漏。海山相",
    "X69n1356_002:0400c15": "擊浪滔滔。石牛喫盡張公粟。木女垂絲釣巨鰲。新羅",
    "X69n1356_002:0400c16": "國打西川鼓。東震旦拋北越刀。孔自孔毛自毛。針劄",
    "X69n1356_002:0400c17": "不入大雄豪。妄想顛倒蘇公盛。未解撐船弄竹篙。豈",
    "X69n1356_002:0400c18": "在文言多卜度。德山拄杖不敲槽。",
    "X69n1356_002:0400c19": "萬載縣橋疏",
    "X69n1356_002:0400c20": "萬載洪機一發。直得耳聾眼瞎。放身通濟仁心。度盡",
    "X69n1356_002:0400c21": "微塵佛剎。勸英賢須特達。百億龍天齊鑒察。大開寶",
    "X69n1356_002:0400c22": "藏施珠珍。箇裏無私一毫髮。",
    "X69n1356_002:0400c23": "修城東合浦橋",
    "X69n1356_002:0400c24": "自性圓融不礙為。浮雲枯木任風吹。莫恠道人無伎",
    "X69n1356_002:0401a01": "倆。猶如浮木歇盲龜。應化非真不逆心。有無俱遣道",
    "X69n1356_002:0401a02": "須成。相逢便肯無空過。合浦橋邊驗果因。",
    "X69n1356_002:0401a03": "答心齋居士布橋",
    "X69n1356_002:0401a04": "[○@、]。某啟。定應心齋無心如是。實謂希有希有。老驢應",
    "X69n1356_002:0401a05": "動唯風。風可名乎。杜門三昧。通濟一如。黃面老師云。",
    "X69n1356_002:0401a06": "三千大千世界。一滴之雨。猶如目覩。所受用物。子細",
    "X69n1356_002:0401a07": "勘會。亦未是大出脫底。末後一句。請心齋道。若道得。",
    "X69n1356_002:0401a08": "只合喫取一椀飯。若道不得。只合飯喫取一椀。更恐",
    "X69n1356_002:0401a09": "無人相共倩。圓契亦得。來歷分明。驗取好書。懃足認",
    "X69n1356_002:0401a10": "於宗。濃□意寬弘而備悉。主伴互融。雙彰本末。悲智",
    "X69n1356_002:0401a11": "同運。心境無差。不因孤露妄難休。大□既成難悉婺。",
    "X69n1356_002:0401a12": "江烟梅雨却知音。□出頭人有何極。師子兒無畏力。",
    "X69n1356_002:0401a13": "滿目相知不相識。枯木寒灰唯我知。浩浩資深源汲",
    "X69n1356_002:0401a14": "汲。翹松野鶴表吾師。吾師心兮心常寂。常寂光中饒",
    "X69n1356_002:0401a15": "益人。不然。且道乘誰力。[○@、]。得得仲能。口吐萬載光。鮮",
    "X69n1356_002:0401a16": "盡出心齋等。一切道行。辨自己大事。度濟含靈。古人",
    "X69n1356_002:0401a17": "云。學道如鑽火。逢烟切莫休。直得金星現。歸家始到",
    "X69n1356_002:0401a18": "頭。再發一緉穿靴。幻力繩索堅牢。回罷將歸。皆如佛",
    "X69n1356_002:0401a19": "事。若更無人擔板何不用。密跡金剛。揚眉早似過多。",
    "X69n1356_002:0401a20": "努目則一時周匝。切恐百里好事。來命老僧。四天門",
    "X69n1356_002:0401a21": "王。扛也不動。圓契當知。無令惱我。我於初九。復入南",
    "X69n1356_002:0401a22": "巖。鼻孔撩天。雲騰致雨。露結為霜。末後一句。秋収冬",
    "X69n1356_002:0401a23": "藏。老人寐語取笑。珍重。",
    "X69n1356_002:0401a24": "加頌蜀僧雪頌。并序",
    "X69n1356_002:0401b01": "蜀僧道存。於紹興十九年七月。謁疎山得悟。特往愍",
    "X69n1356_002:0401b02": "道者處印證(蜀僧存公。生緣受業。及得法之師。始終詳悉。後人未之知。此但據普菴所錄。云",
    "X69n1356_002:0401b03": "耳)　遍歷諸方求友。其人希有。後辛巳冬月節。忽到",
    "X69n1356_002:0401b04": "南泉。與普菴契合。祖道說見。無有二解。各以無相三",
    "X69n1356_002:0401b05": "昧。重相詰問。直得心心相印。法法融通。針芥相投。毫",
    "X69n1356_002:0401b06": "釐不隔。忽有行者請益。蜀僧乃指雪書頌。一首。普菴",
    "X69n1356_002:0401b07": "隨後。一句加三句。遂成八頌。游戲法喜禪悅。二人相",
    "X69n1356_002:0401b08": "笑。不覺到這裏。敗闕一場。",
    "X69n1356_002:0401b09": "頌",
    "X69n1356_002:0401b10": "庭前雪子落紛紛。妙觸靈明應普門。不是藥山無用",
    "X69n1356_002:0401b11": "處。權令龐老警兒孫。",
    "X69n1356_002:0401b12": "總是吾家入道門。無說說中聞不聞。步步透關田地",
    "X69n1356_002:0401b13": "穩。須彌[跳兆+孛]跳撞崑崙。",
    "X69n1356_002:0401b14": "行人到此宜迴首。此物元來處處有。除非自己肯承",
    "X69n1356_002:0401b15": "當。方信境緣無好醜。",
    "X69n1356_002:0401b16": "免使從前業浪奔。直入圓音普眼門。賓主歷然誰委",
    "X69n1356_002:0401b17": "悉。不是通方莫與論。",
    "X69n1356_002:0401b18": "三世諸佛同此路。天無門兮地無戶。森羅萬象一光",
    "X69n1356_002:0401b19": "吞。歷劫不曾少鹽醋。",
    "X69n1356_002:0401b20": "百千方便一乾坤。得者還須皂白分。珠體未明成五",
    "X69n1356_002:0401b21": "色。舉頭鷂子過羅村。",
    "X69n1356_002:0401b22": "淨人若信平常事。穿過髑髏連孔鼻。多中一了一中",
    "X69n1356_002:0401b23": "多。城東老母難迴避。",
    "X69n1356_002:0401b24": "自有山翁樣子存。家傳祖代沒分文。南北東西無別",
    "X69n1356_002:0401c01": "有。光明遍照獨為尊。",
    "X69n1356_002:0401c02": "頌三門",
    "X69n1356_002:0401c03": "從其文殊門入者。大地山河。助汝發光。古寺香華",
    "X69n1356_002:0401c04": "寂寥。焚修報國化迷流。英賢到此須迴首。撥艸瞻風",
    "X69n1356_002:0401c05": "笑點頭。",
    "X69n1356_002:0401c06": "從其觀音門入者。蝦蟆蚯蚓。助汝發光。此舍絕邊無",
    "X69n1356_002:0401c07": "壁落。充虗露地真寥廓。往來只道主人寬。爭似永嘉",
    "X69n1356_002:0401c08": "一宿覺。",
    "X69n1356_002:0401c09": "從其普菴門入者。不動步而到。道人活計若虗空。應",
    "X69n1356_002:0401c10": "物無心世豈同。假立化城標寶所。暫時指客懷寰中",
    "X69n1356_002:0401c11": "既到這裏。方知往來。悉皆不異。釋達空空遍覺華。到",
    "X69n1356_002:0401c12": "無高下淡渾茶。和雲假宿烟霞榻。明日東西處處家。",
    "X69n1356_002:0401c13": "化齋粮語",
    "X69n1356_002:0401c14": "古寺香華。居無常產。今則化緣不斷。由茲法會闕莊",
    "X69n1356_002:0401c15": "嚴。卯粥辰齋□有四來無可薦。若得妙嚴施主。廣發",
    "X69n1356_002:0401c16": "大心。令佗一飽忘千飢。鼓腹謳歌而樂道　僧行不",
    "X69n1356_002:0401c17": "念衣食。而擔化檀那。土地山神。不受香燈。而提凡接",
    "X69n1356_002:0401c18": "俗。設有一粒所施。永不落空。那堪價值廬陵。必無外",
    "X69n1356_002:0401c19": "物。若肯信自心。不由佗悟。去年不背三方。今日法無",
    "X69n1356_002:0401c20": "門戶。幸勿見疑卜度。從教殺活臨時。向道。不讀華嚴",
    "X69n1356_002:0401c21": "經。不知佛富貴。化彼三千七十士。唯恐迷流增嫉妬。",
    "X69n1356_002:0401c22": "不患寡而患不均。後代綿綿常貴富。我道無心粥飯",
    "X69n1356_002:0401c23": "緣。飢飡渴飲全無措。一家有事百家憂。心淨還如佛",
    "X69n1356_002:0401c24": "淨土。廬陵米價也尋常。一粒破時全體露。珍重。",
    "X69n1356_002:0402a01": "化無盡曆",
    "X69n1356_002:0402a02": "化城立有誰知意。普雨調和潤萬機。大根枝節全體",
    "X69n1356_002:0402a03": "露。何殊彌勒降生時。石兒拍掌連雲指。木女含笙和",
    "X69n1356_002:0402a04": "水吹。試問燈籠誰解舞。知無我者快拈鎚。○咦。",
    "X69n1356_002:0402a05": "楞嚴行道法語",
    "X69n1356_002:0402a06": "切以。白銀世界。觸目而不出普賢。法悟真如。動靜而",
    "X69n1356_002:0402a07": "無非佛事。七處九會。徵心大要於八還。妙湛總持。不",
    "X69n1356_002:0402a08": "動洪音而普應。箇中智用慧體無私。三千道侶果今",
    "X69n1356_002:0402a09": "圓。寶所樓臺光普現。當現當斯慶懺。共遠彌陀。龍神",
    "X69n1356_002:0402a10": "共贊道無功。帝釋欽聞佛莫比。奇哉如是。三界縱橫。",
    "X69n1356_002:0402a11": "一道該収。功成不日。伏願。皇圖永固。佛日增輝。郡邑",
    "X69n1356_002:0402a12": "臣僚。護民樂業。當山土地。時聽梵音。遍界含靈。咸承",
    "X69n1356_002:0402a13": "般若。歷代非心未證。今當隨智同輪。古今捨地剏山。",
    "X69n1356_002:0402a14": "盡入普菴三昧。現在法子。究竟菩提。海會信人。皆歸",
    "X69n1356_002:0402a15": "實相。燈傳無盡。法慧何窮。妙應水月空花。純熟眾生",
    "X69n1356_002:0402a16": "覺路。仗皇覺以證明。仰龍天而洞鑒。",
    "X69n1356_002:0402a17": "萍鄉縣丞求頌",
    "X69n1356_002:0402a18": "杜門終日不通書。得意忘言總不拘。舉向世間人不",
    "X69n1356_002:0402a19": "會。妄談生死事區區。信香不昧和光爇。禍福皆心豈",
    "X69n1356_002:0402a20": "有殊。心本全真含萬有。只緣六處起諸愚。眼耳舌鼻",
    "X69n1356_002:0402a21": "身意靜。箇中何物礙明珠。照天照地元不壞。非心貪",
    "X69n1356_002:0402a22": "妄命須臾。天命五旬當見覺。從其耳順縱心如。老人",
    "X69n1356_002:0402a23": "百出光無變。休將庚申叩文殊。了道即心含法界。心",
    "X69n1356_002:0402a24": "無應物合菩提。但勸諸人心莫怕。豈勞心上外求諸。",
    "X69n1356_002:0402b01": "為君一念真空體。肯信無心道不虗。",
    "X69n1356_002:0402b02": "謝戴安撫書院頟",
    "X69n1356_002:0402b03": "普菴以此香。回向大居士。幻盡覺圓者。妙意難遮覆。",
    "X69n1356_002:0402b04": "惠我二筆端。三昧非迷悟。世間豈識知。何處尋門戶。",
    "X69n1356_002:0402b05": "六字光慈化。千古人欽慕。象出普菴名。天龍常守護。",
    "X69n1356_002:0402b06": "法本付賢侯。利益何窮數。傷嗟逐末流。忙忙失元路。",
    "X69n1356_002:0402b07": "千里萬里體無間。世出世間非我所。唯野鶴自得無",
    "X69n1356_002:0402b08": "心應故如是。謝安撫。雲軒密布巴陵時。願垂青眸垂",
    "X69n1356_002:0402b09": "一顧。珍重[○@、]咄。",
    "X69n1356_002:0402b10": "萍鄉縣宰。差淨樂僧。首求語。修宣風橋",
    "X69n1356_002:0402b11": "店宿希鷄唱。天明眼未開。丹霞沒火炙。木佛化成灰。",
    "X69n1356_002:0402b12": "院主眉鬚墮。寒山呌善哉。木人無自性。機關拽線催。",
    "X69n1356_002:0402b13": "淨樂無箇事。金弦彈子來。孤鶴翹松頂。得意懶相陪。",
    "X69n1356_002:0402b14": "倫搦筆端口。披雲帶雨回。維摩詰有問。搖手指天台。",
    "X69n1356_002:0402b15": "標羅漢法語",
    "X69n1356_002:0402b16": "千燈一室。萬象鏡涵。佛化一身多身。法演多法一法。",
    "X69n1356_002:0402b17": "聲聞緣覺□六通。本末同根。宗標迷悟。或現天台南",
    "X69n1356_002:0402b18": "嶽。往還天上人間。指體則未悟全身。行解則慈悲接",
    "X69n1356_002:0402b19": "物。須陀洹著枷[(丮(舉與))/直]杻。斯陀含釘橛虗空。阿那含雪上",
    "X69n1356_002:0402b20": "加霜。阿羅漢鹽添海裏。半千八伯。如恒河沙。主伴交",
    "X69n1356_002:0402b21": "參。幻如佛事。佛祖不欠。羅漢無餘。普光明殿妙難窮。",
    "X69n1356_002:0402b22": "信士隨心而布施。觸目常在。應不落空。是故標名。永",
    "X69n1356_002:0402b23": "彰不朽。",
    "X69n1356_002:0402b24": "題三門",
    "X69n1356_002:0402c01": "玄之又玄。眾妙之門。空之又空。一法常存。要見本來",
    "X69n1356_002:0402c02": "真面目。除非直入這三門。又道。無門為法門。無入是",
    "X69n1356_002:0402c03": "真入。君禮信佛心。有為皆不及。舍財離相契無生。天",
    "X69n1356_002:0402c04": "耳廓通塵不立。",
    "X69n1356_002:0402c05": "為彭褒標法堂語",
    "X69n1356_002:0402c06": "伏以。芥子納須彌。針鋒収剎海。三萬二千師子之座。",
    "X69n1356_002:0402c07": "維摩方丈尚猶寬。一百一十寶所之城。善財不動常",
    "X69n1356_002:0402c08": "周遍。是知百千世界。佛境現前。法體堂堂。豈干修造。",
    "X69n1356_002:0402c09": "只為執心成境。背覺勞生。智者權設標宗。信心便能",
    "X69n1356_002:0402c10": "頓契。以褒念父想之罔極。恨報芥子以無門。憂母患",
    "X69n1356_002:0402c11": "以有身。憑何功而慶永。是用捐輸金糓。大竪寶坊。妙",
    "X69n1356_002:0402c12": "音圓徹鎮敷[改己+易]。天地同根如一體。即心是佛。佛外無",
    "X69n1356_002:0402c13": "心。含靈盡入於光中。父母緣生而俱寂。父寂滅而為",
    "X69n1356_002:0402c14": "樂。母生法以無生。季昆萬行以圓明。九族靈蹤而含",
    "X69n1356_002:0402c15": "識。正當恁麼時。將此深心奉塵剎。是則名為報佛恩。",
    "X69n1356_002:0402c16": "同輪歌(師乾道四年。佛生之月。書于東井。以益參徒之知而不昧也)",
    "X69n1356_002:0402c17": "應機互換不空同。任運隨時轉此公。豈用千尋麻索",
    "X69n1356_002:0402c18": "拽。指端輕撥滿寰中。活潑潑耀玲瓏。相繼聯綿不斷",
    "X69n1356_002:0402c19": "窮。誰識那邊關捩子。閑搖取笑各西東。能應也資慵。",
    "X69n1356_002:0402c20": "無求不得此輪中。墜石此時猶拙計。力多功淺眾難",
    "X69n1356_002:0402c21": "供。斯用寡意豐濃。八萬塵勞一點融。飢渴永銷從此",
    "X69n1356_002:0402c22": "脫。兒孫代代得昌隆。不費力實從容。超彼迷流摝井",
    "X69n1356_002:0402c23": "中。莫令繩斷沉泥底。手脚茫然杳絕蹤。謾道同輪歌",
    "X69n1356_002:0402c24": "表裏。到來觀者莫儱侗。知道本來無可說。屈伸俯仰",
    "X69n1356_002:0403a01": "示宗風。",
    "X69n1356_002:0403a02": "讚三十六祖頌",
    "X69n1356_002:0403a03": "第一迦葉尊者",
    "X69n1356_002:0403a04": "師子體無二。拈花應笑時。然燈從此焰。不斷至今輝。",
    "X69n1356_002:0403a05": "第二阿難尊者",
    "X69n1356_002:0403a06": "誰易阿誰難。多聞不透關。忽解空無我。內海更藏山。",
    "X69n1356_002:0403a07": "第三商那和修尊者",
    "X69n1356_002:0403a08": "無事商那和。翛然了義多。是法不可說。轉念摩嚕陀。",
    "X69n1356_002:0403a09": "第四優婆毱多尊者",
    "X69n1356_002:0403a10": "優波耶鞠多。三昧力降魔。法傳香種子。意氣尚周羅。",
    "X69n1356_002:0403a11": "第五提多迦尊者",
    "X69n1356_002:0403a12": "提多迦初生。光超日月燈。山頂泉迸涌。此路少人行。",
    "X69n1356_002:0403a13": "第六彌遮迦尊者",
    "X69n1356_002:0403a14": "大士彌遮迦。憶昔阿私陀。邪正通一道。無法不調和。",
    "X69n1356_002:0403a15": "第七婆須密尊者",
    "X69n1356_002:0403a16": "針劄不入婆須密。正念何勞多氣力。往劫親献如來。",
    "X69n1356_002:0403a17": "座。襄王國裡逢知識。",
    "X69n1356_002:0403a18": "第八佛陀難提尊者",
    "X69n1356_002:0403a19": "佛陀阿難提。放光從肉髻。逢師論義。得入三摩地。",
    "X69n1356_002:0403a20": "第九伏馱密多尊者",
    "X69n1356_002:0403a21": "伏馱密多惺惺。父母與佛非親。五十不行不語。一見",
    "X69n1356_002:0403a22": "本人清淨。",
    "X69n1356_002:0403a23": "第十脇尊者",
    "X69n1356_002:0403a24": "脇本號難生。泥牛入海耕。隨機千萬轉。無上。亦無行。",
    "X69n1356_002:0403b01": "第十一富那夜奢尊者",
    "X69n1356_002:0403b02": "咄哉瞿曇氏。唯富那夜奢。不抅有無種。遍地法蓮華。",
    "X69n1356_002:0403b03": "第十二馬鳴尊者",
    "X69n1356_002:0403b04": "馬鳴分身百億。論數玄詮無極。六通三昧降魔。不用",
    "X69n1356_002:0403b05": "色聲氣力。",
    "X69n1356_002:0403b06": "第十三迦毗摩羅尊者",
    "X69n1356_002:0403b07": "迦毗摩羅師。外道成正真。了斯第一義。非故亦非新。",
    "X69n1356_002:0403b08": "第十四龍樹尊者",
    "X69n1356_002:0403b09": "龍樹非形相。獨現圓月體。說法如虗空。非舌談真理。",
    "X69n1356_002:0403b10": "第十五迦那提婆尊者",
    "X69n1356_002:0403b11": "迦那提婆針投鉢。深契無相心解脫。辨因木耳再來",
    "X69n1356_002:0403b12": "人。巧幻不虧於毫末。",
    "X69n1356_002:0403b13": "第十六羅睺羅多尊者",
    "X69n1356_002:0403b14": "過去娑婆樹。如是羅睺羅。師子同坐食。付般若摩訶。",
    "X69n1356_002:0403b15": "第十七僧迦難提尊者",
    "X69n1356_002:0403b16": "莊嚴聖王子。僧迦號難提。棄國避世榮。便入三摩底。",
    "X69n1356_002:0403b17": "第十八伽耶舍多尊者",
    "X69n1356_002:0403b18": "伽耶舍多人再來。常持圓鑑離塵埃。風鈴非響我心",
    "X69n1356_002:0403b19": "應。一返常光更不回。",
    "X69n1356_002:0403b20": "第十九鳩摩羅多尊者",
    "X69n1356_002:0403b21": "降生月氏國。名鳩摩羅多。宿乘尊者記。不二阿彌陀。",
    "X69n1356_002:0403b22": "第二十闍夜多尊者",
    "X69n1356_002:0403b23": "闍夜多因地。昔為自在天。一契無作性。大用得言前。",
    "X69n1356_002:0403b24": "第二十一婆修盤頭尊者",
    "X69n1356_002:0403c01": "婆修盤頭尊。曾禮大光明。以杖畫佛面。悔過復天真。",
    "X69n1356_002:0403c02": "第二十二摩拏羅尊者",
    "X69n1356_002:0403c03": "國名常自在。王子摩拏羅。化鶴成菩薩。動止湧禪河。",
    "X69n1356_002:0403c04": "第二十三鶴勒那尊者",
    "X69n1356_002:0403c05": "鶴勒那有智。光大包天地。五道貫色。日月時親禮。",
    "X69n1356_002:0403c06": "第二十四師子尊者",
    "X69n1356_002:0403c07": "真師子法身。究竟無頭尾。賺當盲眼人。華空疑不是。",
    "X69n1356_002:0403c08": "第二十五婆舍斯多尊者",
    "X69n1356_002:0403c09": "斯多婆舍擔板。重鍊出金剛眼。正法不動纖毫。越祖",
    "X69n1356_002:0403c10": "超師無間。",
    "X69n1356_002:0403c11": "第二十六不如蜜多尊者",
    "X69n1356_002:0403c12": "德勝王太子。號不如密多。指山還梵志。魔群不奈何。",
    "X69n1356_002:0403c13": "第二十七般若多羅尊者",
    "X69n1356_002:0403c14": "般若多羅法。非廣亦非狹。翠竹與黃華。長松并短栢。",
    "X69n1356_002:0403c15": "第二十八菩提達磨尊者",
    "X69n1356_002:0403c16": "菩提達磨大醫王。全持正法度南方。粉骨碎身應未",
    "X69n1356_002:0403c17": "報。至今不離此心光。",
    "X69n1356_002:0403c18": "第二十九慧可大祖禪師",
    "X69n1356_002:0403c19": "直截猛利。立雪斷臂。千古萬古。丈夫意氣。[○@、]咄。",
    "X69n1356_002:0403c20": "第三十僧璨鑑智禪師",
    "X69n1356_002:0403c21": "精通無說說。本地亦無生。無生花滿地。本傳無盡燈。",
    "X69n1356_002:0403c22": "第三十一道信大醫禪師",
    "X69n1356_002:0403c23": "破頭山下起清波。流注黃梅不奈何。四度勑宣端不",
    "X69n1356_002:0403c24": "動。尊威妙湛灌娑婆。",
    "X69n1356_002:0404a01": "第三十二弘忍大滿禪師",
    "X69n1356_002:0404a02": "百鳥銜花未足奇。直須透過始方知。五百眾中誰委",
    "X69n1356_002:0404a03": "悉。碓頭私許老盧錐。",
    "X69n1356_002:0404a04": "第三十三慧能大鑑禪師",
    "X69n1356_002:0404a05": "曹溪一滴水。周帀無餘欠。孤峰絕頂浪滔天。大洋海",
    "X69n1356_002:0404a06": "裡金剛焰。",
    "X69n1356_002:0404a07": "南嶽懷讓大慧禪師",
    "X69n1356_002:0404a08": "馬駒踏殺天下人。且有什麼相交涉。雲作枝竿雲作",
    "X69n1356_002:0404a09": "花。妙光圓寂含空劫。",
    "X69n1356_002:0404a10": "馬祖道一大寂禪師",
    "X69n1356_002:0404a11": "一口吸盡西江水。子細思量未足奇。身含無盡之虗",
    "X69n1356_002:0404a12": "空。箇事元來非擬議。非心非佛又較[此/且]。即心即佛猶",
    "X69n1356_002:0404a13": "寐語。",
    "X69n1356_002:0404a14": "溫州永嘉玄覺無相大師",
    "X69n1356_002:0404a15": "十方諸佛入其中。十波羅蜜一光同。十世古今無間",
    "X69n1356_002:0404a16": "隔。十身千億法身通。",
    "X69n1356_002:0404a17": "百寶光明",
    "X69n1356_002:0404a18": "青黃赤白異塵寰。知音希得似寒山。豐干未辨爭饒",
    "X69n1356_002:0404a19": "舌。光明不遍道應難。",
    "X69n1356_002:0404a20": "一一光明",
    "X69n1356_002:0404a21": "日月燈光未足奇。若逢肉眼轉迷癡。恒沙眷屬光無",
    "X69n1356_002:0404a22": "二。萬億龍天守護持。",
    "X69n1356_002:0404a23": "皆遍示現",
    "X69n1356_002:0404a24": "春有百花冬有雪。夏有凉風秋有月。若無一事掛心",
    "X69n1356_002:0404b01": "頭。箇裡無私真廓徹。",
    "X69n1356_002:0404b02": "十恒河沙",
    "X69n1356_002:0404b03": "塵塵剎剎號南無。末後收來付老盧。結果傳燈周法",
    "X69n1356_002:0404b04": "界。誰人肯辨此工夫。",
    "X69n1356_002:0404b05": "金剛密迹",
    "X69n1356_002:0404b06": "牙如劍樹目如燈。電爍妖魔法不生。千聖出頭難插",
    "X69n1356_002:0404b07": "足。普菴也道我無能。",
    "X69n1356_002:0404b08": "擎山持杵",
    "X69n1356_002:0404b09": "擎山抱岳疾如風。持杵拈槌解脫空。世間有相非身",
    "X69n1356_002:0404b10": "大。須彌總納一塵中。",
    "X69n1356_002:0404b11": "遍虗空界",
    "X69n1356_002:0404b12": "和風周帀萬花開。春霧濛濛鎖綠苔。世人寐語不知",
    "X69n1356_002:0404b13": "意。黃鶴樓前不賞梅。",
    "X69n1356_002:0404b14": "大眾仰觀",
    "X69n1356_002:0404b15": "多身一體少人知。不體無空自執迷。除非妙達斯三",
    "X69n1356_002:0404b16": "昧。箇裏圓觀始不疑。",
    "X69n1356_002:0404b17": "畏愛兼抱",
    "X69n1356_002:0404b18": "南山有條鱉鼻蛇。雪峰往日鎮常誇。喪身失命知多",
    "X69n1356_002:0404b19": "少。滿地如今號菜花。",
    "X69n1356_002:0404b20": "求佛哀祐",
    "X69n1356_002:0404b21": "母子相逢幾萬年。夕陽夢斷豈堪言。多時不隔如今",
    "X69n1356_002:0404b22": "見。趙州勘破老婆禪。",
    "X69n1356_002:0404b23": "一心聽佛",
    "X69n1356_002:0404b24": "不聞聞了絕狐疑。三界浮囂總不知。泥牛入海通消",
    "X69n1356_002:0404c01": "息。木馬橫嘶貫紫微。",
    "X69n1356_002:0404c02": "無見頂相",
    "X69n1356_002:0404c03": "無影樹下誰相識。瑠璃殿內絕形名。千巖色祥光現。",
    "X69n1356_002:0404c04": "萬壑松風和沒人。",
    "X69n1356_002:0404c05": "放光如來",
    "X69n1356_002:0404c06": "主伴重重絕世倫。今朝即是舊時人。迷悟是誰堪話",
    "X69n1356_002:0404c07": "會。姚黃魏紫一般春。",
    "X69n1356_002:0404c08": "宣說神呪",
    "X69n1356_002:0404c09": "癡人著色又扣聲。豈解圓音不可聽。自古迄今宣不",
    "X69n1356_002:0404c10": "斷。到家方覺少知音。",
    "X69n1356_002:0404c11": "題鐘樓語",
    "X69n1356_002:0404c12": "伏以。鐘須含響。假玄懸擊以方通。聲色全真。非色非",
    "X69n1356_002:0404c13": "空而廓徹。但以眾境總標心。只欲識心而成佛。隴西",
    "X69n1356_002:0404c14": "族屬。樂善歸心。報先祖之英靈。續兒孫而久遠。七寶",
    "X69n1356_002:0404c15": "樓臺充法界。欲令剎土足圓音。何灾難而不消。何冤",
    "X69n1356_002:0404c16": "讎而不釋。理含諸佛。智納萬緣。一聞千悟妙難思。透",
    "X69n1356_002:0404c17": "石穿雲千百億。",
    "X69n1356_002:0404c18": "題寶塔",
    "X69n1356_002:0404c19": "　塔本無縫　　真如不動　　說此經處　　涌出虗空",
    "X69n1356_002:0404c20": "　釋迦多寶　　聽說如夢　　東西無二　　見見不同",
    "X69n1356_002:0404c21": "　無剎不收　　無色不融　　層層落落　　光影重重",
    "X69n1356_002:0404c22": "　恒河沙劫　　盡入其中　　三世諸佛　　一法身通",
    "X69n1356_002:0404c23": "　針劄不入　　壽量無窮　　目連舍利　　常隱於中",
    "X69n1356_002:0404c24": "　阿育王像　　妙色金容　　天龍八部　　萬億靈通",
    "X69n1356_002:0405a01": "　擎山持杵　　遍滿虗空　　護持禮塔　　摧滅魔蹤",
    "X69n1356_002:0405a02": "　顯正寶塔　　八面玲瓏　　水火不壞　　障毗嵐風",
    "X69n1356_002:0405a03": "　眾生見者　　永脫樊籠　　信者施者　　功德不空",
    "X69n1356_002:0405a04": "　無住布施　　福德無窮　　住相布施　　猶滯途中",
    "X69n1356_002:0405a05": "　諸佛子等　　無功之功　　成如是塔　　標指宗風",
    "X69n1356_002:0405a06": "　空劫壞時　　此塔不鎔　　劫火洞然　　體若虗空",
    "X69n1356_002:0405a07": "　究竟涅槃　　應時體用　　逗機應化　　無法不同",
    "X69n1356_002:0405a08": "　皇圖永固　　舜雨堯風　　郡邑宰僚　　祿位高崇",
    "X69n1356_002:0405a09": "　萬民快樂　　五糓盈豐　　狼烟自息　　瑞氣和濃",
    "X69n1356_002:0405a10": "　性相平等　　含靈體同　　世出世間　　色不異空",
    "X69n1356_002:0405a11": "　稽首和南　　禮塔事終　　乾道四年　　戊子季冬",
    "X69n1356_002:0405a12": "　南泉慈化　　肅老遺風　　法界有情　　一切珍重",
    "X69n1356_002:0405a13": "題經樓語",
    "X69n1356_002:0405a14": "伏以。般若貫華嚴。涅槃通寶積。迷則龍宮海藏。悟則",
    "X69n1356_002:0405a15": "一字不識。教演三伯餘會。度人無數百億。如今滿目",
    "X69n1356_002:0405a16": "放光明。十二部經詮不及。崔田彭族祖墳林。無欠無",
    "X69n1356_002:0405a17": "餘樓獨立。大千沙界納其中。無說無聞真利益。遠祖",
    "X69n1356_002:0405a18": "近宗無不超。得意生身乘此力。現存一族福綿綿。世",
    "X69n1356_002:0405a19": "出世間福何極。",
    "X69n1356_002:0405a20": "李總幹。遺詩十四句。師於一句之下。加頌七",
    "X69n1356_002:0405a21": "句",
    "X69n1356_002:0405a22": "僧家起大屋。枉費佗金糓。不是明眼人。真如大地獄。",
    "X69n1356_002:0405a23": "黃葉止孩啼。只要免啼哭。不犯一滴酒。不動一片肉。",
    "X69n1356_002:0405a24": "簷棟如翬飛。世間那得知。不是風旛動。如如應好機。",
    "X69n1356_002:0405b01": "青青是翠竹。孤雲無性馳。頭頭垂示處。子細好明知。",
    "X69n1356_002:0405b02": "殿堂何所有。夢幻非堅久。竹木從何來。箇箇人空手。",
    "X69n1356_002:0405b03": "石人解綵畫。木女添燈油。此事誰得知。真實泥牛吼。",
    "X69n1356_002:0405b04": "塑箇泥佛兒。肚裏藏深機。聚沙為佛塔。猶尚獲菩提。",
    "X69n1356_002:0405b05": "父見諸子劣。且教令讀書。一日成名後。天下總皆知。",
    "X69n1356_002:0405b06": "朝朝去禮拜。誰識丹霞在。打倒木佛燒。院主反招罪。",
    "X69n1356_002:0405b07": "得相而無相。參方會不會。如來非大身。老盧快踏碓。",
    "X69n1356_002:0405b08": "便道福相隨。生天果未遲。力盡箭還墜。來生不如意。",
    "X69n1356_002:0405b09": "假施滿七寶。不如發真歸。布施有為者。觀來真自迷。",
    "X69n1356_002:0405b10": "問佗怎如此。日輪正當午。鼻孔廓遼天。我道無門戶。",
    "X69n1356_002:0405b11": "唯佛與佛知。有為無作做。若問如何道。瞪目不相顧。",
    "X69n1356_002:0405b12": "我要警昬迷。迷人愈見癡。九年面壁坐。不露一毫釐。",
    "X69n1356_002:0405b13": "法說無可說。機陳不二機。箇中若不會。學取須菩提。",
    "X69n1356_002:0405b14": "昬迷曾未警。勞我箇眼睛。絲毫全不漏。雲月事猶新。",
    "X69n1356_002:0405b15": "達士知幾者。常看無字經。打動和山皷。舞起道吾神。",
    "X69n1356_002:0405b16": "自家先已癡。逢迷實不迷。能令石人舞。解使木哥吹。",
    "X69n1356_002:0405b17": "寂寂孤雲裏。逍遙勿我知。萬億恒沙佛。皆同一性齊。",
    "X69n1356_002:0405b18": "不如茆盖頭。裹箇大枯髏。鬼窟作活計。閻公未肯休。",
    "X69n1356_002:0405b19": "佛以法為身。不可以相求。一念無心者。法界剎那周。",
    "X69n1356_002:0405b20": "靜坐取片時。妄想自家知。心口兩不同。修行不透機。",
    "X69n1356_002:0405b21": "明朝與後日。作箇野狐狸。因果全不落。百丈一言迷。",
    "X69n1356_002:0405b22": "有人來問我。如何向佗道。喪身失命處。世人怕死到。",
    "X69n1356_002:0405b23": "三界唯一心。萬法唯心造。不悟生死者。輪劫空招報。",
    "X69n1356_002:0405b24": "山僧總不知。知不知實奇。空知未達本。不免墮頑機。",
    "X69n1356_002:0405c01": "世尊拈華處。天人豈辨知。迦葉破微笑。古今信無疑。",
    "X69n1356_002:0405c02": "師又云。普菴見一箇蝦蟇。度日常吞鱉鼻蛇。獨立卓",
    "X69n1356_002:0405c03": "然真可畏。身和雲月粲星花。太公一見便収釣。謝三",
    "X69n1356_002:0405c04": "得意號玄沙。幾多獨獸無藏隱。不斷聲孤問水涯。",
    "X69n1356_002:0405c05": "頌四賓主(并序)",
    "X69n1356_002:0405c06": "彭李二丈。一日閑訪普菴。三人覿面。直得無言可說。",
    "X69n1356_002:0405c07": "無理可伸。是知主客淵默同空。一更無三。身非別體。",
    "X69n1356_002:0405c08": "言說強名摸。到這裏。學海乾見解盡。獨露本源光逈",
    "X69n1356_002:0405c09": "逈。臨行聊舉四賓主。大地眾生無性命。唯有資深與",
    "X69n1356_002:0405c10": "國英。拈得老僧杓子柄。如今杓柄在手。本分事又作",
    "X69n1356_002:0405c11": "麼生。此話放行。三十年後好舉。(良久云)却較[此/且]子。珍",
    "X69n1356_002:0405c12": "重。次日。資深出示四賓主頌。老僧熟覽。顯然句意皆",
    "X69n1356_002:0405c13": "到。若不遇上上之智。聰明達士。祖道正當末法。孰能",
    "X69n1356_002:0405c14": "顯露。拯救迷途。老僧再歎奇哉。不勝悲感。故知君達",
    "X69n1356_002:0405c15": "在不言之理。用轉凡流。未離離微。誠當努力。古德云。",
    "X69n1356_002:0405c16": "學道如鑽火。逢烟切莫休。直得金星現。歸家始到頭。",
    "X69n1356_002:0405c17": "如今放散。向後難尋。大悟方知。一切不著。更問什麼",
    "X69n1356_002:0405c18": "龐老裴休達磨古佛成現。只今更無別法。老僧向雪",
    "X69n1356_002:0405c19": "上加霜。於君妙意重頌。正因無勞執滯之心。但貫一",
    "X69n1356_002:0405c20": "門之用也。普菴寐語。",
    "X69n1356_002:0405c21": "賓中賓。借錢沽酒設狂人。常常負債無依倚。謗教虗",
    "X69n1356_002:0405c22": "招地獄因。",
    "X69n1356_002:0405c23": "六道四生同一輪。見佗生滅未為真。直須打破獼猴",
    "X69n1356_002:0405c24": "鏡。識取光中弄影人。",
    "X69n1356_002:0406a01": "試聽無言童子說。未徹還同第二月。妙機普印絕思",
    "X69n1356_002:0406a02": "心。六月炎天鋪大雪。",
    "X69n1356_002:0406a03": "直須認得本來真。智識心知外道人。眹迹不留無對",
    "X69n1356_002:0406a04": "待。乾坤無不是吾身。",
    "X69n1356_002:0406a05": "賓中主。日久帝家頻得書。幾回客夢經秋雨。直至而",
    "X69n1356_002:0406a06": "今賃屋居。",
    "X69n1356_002:0406a07": "賊是小人君記取。好手白拈猶未許。坐斷聖凡絕見",
    "X69n1356_002:0406a08": "聞。揚眉且勝拈華舉。",
    "X69n1356_002:0406a09": "一揮凜凜劍鋒寒。函盖乾坤絕自觀。堪笑天龍無可",
    "X69n1356_002:0406a10": "說。示人祇在指頭端。",
    "X69n1356_002:0406a11": "直下無君回避處。聲色全彰第一義。取相凡夫永不",
    "X69n1356_002:0406a12": "知。頓悟圓音方了利。",
    "X69n1356_002:0406a13": "主中賓。近日門風革故新。相見相聞俱不謬。時時笑",
    "X69n1356_002:0406a14": "覺夢中神。",
    "X69n1356_002:0406a15": "大地山河眼裏塵。自古至今強立名。祇箇絕邊無縫",
    "X69n1356_002:0406a16": "塔。不曾來往逐人情。",
    "X69n1356_002:0406a17": "要會箇中真活計。釋迦老子不盖被。更尋祖意外馳",
    "X69n1356_002:0406a18": "求。管取下梢落魔魅。",
    "X69n1356_002:0406a19": "騰騰師子露全身。吞却森羅萬象形。頭尾也無常獨",
    "X69n1356_002:0406a20": "步。眼光不眨大驚人。",
    "X69n1356_002:0406a21": "主中主。無相光中施法雨。醍醐一味灌群機。皆入無",
    "X69n1356_002:0406a22": "為涅槃宇。",
    "X69n1356_002:0406a23": "活卓自由把不住。正令當行無本據。除非北斗裏藏",
    "X69n1356_002:0406a24": "身。杳杳冥冥沒住處。咄。却在這裡。(又云)薦",
    "X69n1356_002:0406b01": "無邊無表實希奇。虗空為鼓須彌槌。輕輕敲著作金",
    "X69n1356_002:0406b02": "聲。試問同參知不知。",
    "X69n1356_002:0406b03": "何處更容絲髮許。脫體無依誰會舉。玄玄玄了說玄",
    "X69n1356_002:0406b04": "玄。究竟談玄猶寐語。",
    "X69n1356_002:0406b05": "賓主互用。動亦非動。佛祖機關。不妨重弄。法共不共。",
    "X69n1356_002:0406b06": "十八何用。一相無相。自知輕重。信手拈來。得時不會。",
    "X69n1356_002:0406b07": "龜毛作過。兔角受罪。山河俱動。此義失宗。宗非山河。",
    "X69n1356_002:0406b08": "俱動是夢。動亦不動。収來無用。這回捉敗。永不費功。",
    "X69n1356_002:0406b09": "賓亦無賓。道孰可名。今父逃逝。契悟方親。主得真主。",
    "X69n1356_002:0406b10": "佛祖共舉。認賊為子。不敢相許。萬國來親。唯一佛身。",
    "X69n1356_002:0406b11": "血脉不斷。得者忻忻。更下注脚。盲人摸索。見中求見。",
    "X69n1356_002:0406b12": "病消求藥。和光同塵。沒量智人。有誰相識。資深資深。",
    "X69n1356_002:0406b13": "(又云)好與普菴草料(咦)。",
    "X69n1356_002:0406b14": "彭心齋諱逢源。自作頌呈師。師於一句下。加",
    "X69n1356_002:0406b15": "三句",
    "X69n1356_002:0406b16": "妙哉心齋。淺入深埋。欲識神通并妙用。何妨運水及",
    "X69n1356_002:0406b17": "搬柴。",
    "X69n1356_002:0406b18": "光大深淵。帀地周天。常憶江南三月裏。鷓鴣啼處百",
    "X69n1356_002:0406b19": "花鮮。",
    "X69n1356_002:0406b20": "中有居士。吞光飲露。無相光中有相身。無明路上無",
    "X69n1356_002:0406b21": "生路。",
    "X69n1356_002:0406b22": "左右逢源。大目犍連。猿抱子歸青嶂裡。鳥啣花落碧",
    "X69n1356_002:0406b23": "巖前。",
    "X69n1356_002:0406b24": "三昧諸頌",
    "X69n1356_002:0406c01": "心　佛共眾生只此心。悟迷不間古同今。千名萬字",
    "X69n1356_002:0406c02": "何交涉。達法圓光許一針。",
    "X69n1356_002:0406c03": "神　出生入死足通神。全體三生父母靈。不是如來",
    "X69n1356_002:0406c04": "知見力。舍身財命卒難昇。",
    "X69n1356_002:0406c05": "和　千光一合圓如鏡。萬象森羅影現中。此光大用",
    "X69n1356_002:0406c06": "如如體。道了橋成風月同。",
    "X69n1356_002:0406c07": "浦　空色無邊際。離垢摩尼圓。能依實相用。助發有",
    "X69n1356_002:0406c08": "龍天。",
    "X69n1356_002:0406c09": "神　神光遍界。體若金剛。威神力固。邪宗銷亡。",
    "X69n1356_002:0406c10": "佛　裏許若無這箇。何為古佛傳心。我體不空無住。",
    "X69n1356_002:0406c11": "用時越古超今。會看木人牽鋸。始令石女穿針。",
    "X69n1356_002:0406c12": "○　百納骨董袋。一切皆我入。一切莫能入。達此妙",
    "X69n1356_002:0406c13": "縱橫。三世佛佛佛。",
    "X69n1356_002:0406c14": "◐　大虗塗毒鼓。有病聞皆愈。無病聞皆死。死了却",
    "X69n1356_002:0406c15": "甦來。誰曾辜負你。",
    "X69n1356_002:0406c16": "●　無底瑠璃井。忽爾墮其中。勝修萬劫功。跳出跳",
    "X69n1356_002:0406c17": "不出。瘖瘂又盲聾。",
    "X69n1356_002:0406c18": "○　分明無背面。相逢不相見。年年桃花面。臨州下",
    "X69n1356_002:0406c19": "水船。梢公力方便。",
    "X69n1356_002:0406c20": "[○@∴]　獨脚老虎。暗時暗殺人。不識是眼睛。與君無著",
    "X69n1356_002:0406c21": "力。溪雲罩古城。",
    "X69n1356_002:0406c22": "◎　無根樹子。混時非出入。頭尾應皆急。妙了過這",
    "X69n1356_002:0406c23": "邊。渡海何曾濕。",
    "X69n1356_002:0406c24": "香積厨法語",
    "X69n1356_002:0407a01": "咦。[○@好][○@辨][○@心]。以此三法為三昧。無量無邊世不會。我今",
    "X69n1356_002:0407a02": "修供佛眾生。萬聖千賢悉同共。摩訶般若味真如。十",
    "X69n1356_002:0407a03": "波羅蜜同受用。大家著力要精專。一粒微塵不許動。",
    "X69n1356_002:0407a04": "為報龍天并八部。莫入厨中乾打閧。監齋使者在眼",
    "X69n1356_002:0407a05": "前。守護普菴無罅縫。針劄不入起馨香。十八元來佛",
    "X69n1356_002:0407a06": "不共。",
    "X69n1356_002:0407a07": "贊護教",
    "X69n1356_002:0407a08": "土地　給孤施地。慈化為尊。護人成佛。功德奚論。",
    "X69n1356_002:0407a09": "二王　仰山顯迹。契會宗師。一法性身。利物宏慈。",
    "X69n1356_002:0407a10": "南嶽靖王　以南權正。無心應物。威德標宗。不可輕",
    "X69n1356_002:0407a11": "忽。",
    "X69n1356_002:0407a12": "關王　困權反正。辦道玉泉。無相無空。義足先天。",
    "X69n1356_002:0407a13": "五通　契那一通。方全六用。護持般若。法身不動。",
    "X69n1356_002:0407a14": "梵王　卓立奇功。回光識性。宇宙恢彰。一身清淨。",
    "X69n1356_002:0407a15": "又普賢　一成一切成。一壞一切壞。法身無二相。總",
    "X69n1356_002:0407a16": "別無罣礙。凡聖本自無。性天真常在。寄語住山人。伊",
    "X69n1356_002:0407a17": "作麼生會。",
    "X69n1356_002:0407a18": "移五瘟出市心",
    "X69n1356_002:0407a19": "助佛揚名化俗徒。遣邪歸正沃心枯。國風雅泰民歡",
    "X69n1356_002:0407a20": "樂。只這和瘟大丈夫。",
    "X69n1356_002:0407a21": "頌證道歌(并引)",
    "X69n1356_002:0407a22": "過去諸如來。斯門已成就。現在諸菩薩。今各入圓明。",
    "X69n1356_002:0407a23": "未來修學人。當依如是法。諸仁者。斯門圓明。究竟如",
    "X69n1356_002:0407a24": "是。且作麼生會。我道。釋迦掩室於摩竭。子長家成。達",
    "X69n1356_002:0407b01": "磨面壁於少林。老婆心切。佛祖未生法不剩。佛祖入",
    "X69n1356_002:0407b02": "滅法不欠。永嘉識破叩曹溪。表夢再三留一宿。嗟盲",
    "X69n1356_002:0407b03": "參者。卜度邪因。皆道一宿聞言。熏天炙地。如斯見解",
    "X69n1356_002:0407b04": "道遠邪深。掣電之機。何勞擬議。如大王路。新舊齊登。",
    "X69n1356_002:0407b05": "作者忘機。達人無證。永嘉大師證道歌者。釋十二分",
    "X69n1356_002:0407b06": "教為標指。證百千妙門成現前。我等忻逢。重加頌贊。",
    "X69n1356_002:0407b07": "大歲甲申。隆興二年。七月晦日。普菴老人序。",
    "X69n1356_002:0407b08": "證道歌",
    "X69n1356_002:0407b09": "普韻連天風月和。大千沙界一音聞。妙契非聲能幾",
    "X69n1356_002:0407b10": "箇。",
    "X69n1356_002:0407b11": "君不見。日面金仙如月面。見非是見見無能。霜天月",
    "X69n1356_002:0407b12": "暎瑠璃殿。",
    "X69n1356_002:0407b13": "絕學無為閑道人。不曾禮拜不看經。不動遍周塵剎",
    "X69n1356_002:0407b14": "海。卓爾孤身混白雲。",
    "X69n1356_002:0407b15": "不除妄想不求真。大開寶藏施珠珍。窮士未諳門外",
    "X69n1356_002:0407b16": "立。黃金窟裡作貧人。",
    "X69n1356_002:0407b17": "無明實性即佛性。心淨還同佛土淨。水鳥樹林聲色",
    "X69n1356_002:0407b18": "中。殊無毫髮來爭競。",
    "X69n1356_002:0407b19": "幻化空身即法身。且無分別與緣情。青青翠竹無非",
    "X69n1356_002:0407b20": "相。鬱鬱黃花搭地靈。",
    "X69n1356_002:0407b21": "法身覺了無一物。入滅降生非出沒。觀身實相亦如",
    "X69n1356_002:0407b22": "然。究竟何曾離兜率。",
    "X69n1356_002:0407b23": "本元自性天真佛。一體無邊含萬物。迷時只道有西",
    "X69n1356_002:0407b24": "天。悟來當甚乾蘿蔔。",
    "X69n1356_002:0407c01": "五陰浮雲空去來。自是凡夫眼不開。爛煑堅氷充午",
    "X69n1356_002:0407c02": "膳。熟煎雪塊作油。",
    "X69n1356_002:0407c03": "三毒水泡虗出沒。將無作有埋深窟。洛浦曾將喻色",
    "X69n1356_002:0407c04": "身。誰人解語依靈物。",
    "X69n1356_002:0407c05": "證實相無人法。不用尺刀并寸甲。魔軍盡總證菩提。",
    "X69n1356_002:0407c06": "大地須彌一芥納。",
    "X69n1356_002:0407c07": "剎那滅却阿鼻業。閻羅共我休分別。洋銅鐵汁即醍",
    "X69n1356_002:0407c08": "醐。火輪便是禪心月。",
    "X69n1356_002:0407c09": "若將妄語誑眾生。永劫不來世上行。無縫塔中非相",
    "X69n1356_002:0407c10": "貌。劈頭坐却老盧能。",
    "X69n1356_002:0407c11": "自招拔舌塵沙劫。沙界彌綸唯我舌。未曾停歇說真",
    "X69n1356_002:0407c12": "經。惟願含靈皆廓徹。",
    "X69n1356_002:0407c13": "頓覺了如來禪。豈獨東方與竺乾。充塞虗空無空缺。",
    "X69n1356_002:0407c14": "一毛孔裏現三千。",
    "X69n1356_002:0407c15": "六度萬行體中圓。從斯更不少油鹽。一條山杖挑心",
    "X69n1356_002:0407c16": "月。逢人只好哭蒼天。",
    "X69n1356_002:0407c17": "夢裏明明有六趣。驢胎馬腹甚滋味。負鞍銜鐵償他",
    "X69n1356_002:0407c18": "錢。何以今生早歇去。",
    "X69n1356_002:0407c19": "覺後空空無大千。今年不離舊時天。春夏秋冬花木",
    "X69n1356_002:0407c20": "節。皆標實相耀心源。",
    "X69n1356_002:0407c21": "無罪福無損益。不消更念波羅蜜。念來年久却成魔。",
    "X69n1356_002:0407c22": "返謗修行無聖力。",
    "X69n1356_002:0407c23": "寂滅性中莫問覓。恰似他鄉迷路客。東西南北總無",
    "X69n1356_002:0407c24": "知。祇箇無知大奇特。",
    "X69n1356_002:0408a01": "比來塵鏡未曾磨。多口雪峰大老婆。漏泄天機光覿",
    "X69n1356_002:0408a02": "面。癡猿猶自漉清波。",
    "X69n1356_002:0408a03": "今日分明須剖析。天臨日照融光碧。擔板玄沙不許",
    "X69n1356_002:0408a04": "名。從古至今無影跡。",
    "X69n1356_002:0408a05": "誰無念誰無生。過現未來心不停。一念不生無我所。",
    "X69n1356_002:0408a06": "即是彌陀親老兄。",
    "X69n1356_002:0408a07": "若實無生無不生。將無生更覓無生。太似揚聲欲止",
    "X69n1356_002:0408a08": "響。太陽燄裏點孤燈。",
    "X69n1356_002:0408a09": "喚取機關木人問。觸目菩提誰辨論。亡僧可喻木人",
    "X69n1356_002:0408a10": "機。玄沙直指何勞頓。",
    "X69n1356_002:0408a11": "求佛施功早晚成。一念無心道自明。枯木寒灰渠自",
    "X69n1356_002:0408a12": "在。無功用智等空平。",
    "X69n1356_002:0408a13": "放四大莫把捉。本無毫髮堪依托。地水火風亦假名。",
    "X69n1356_002:0408a14": "十二緣生如兔角。",
    "X69n1356_002:0408a15": "寂滅性中隨飲啄。渴飲飢餐無住著。不患寡而患不",
    "X69n1356_002:0408a16": "均。眾生和悅因斯樂。",
    "X69n1356_002:0408a17": "諸行無常一切空。一切空處合元宗。如如莫作身邊",
    "X69n1356_002:0408a18": "見。法界無他一性同。",
    "X69n1356_002:0408a19": "即是如來大圓覺。切忌將心重卜度。鳥窠拈起布毛",
    "X69n1356_002:0408a20": "吹。未透玄津休摸[打丁+索]。",
    "X69n1356_002:0408a21": "決定說表真僧。處處和光勿自能。有時鼻孔撩天笑。",
    "X69n1356_002:0408a22": "箇箇眾生目患盲。",
    "X69n1356_002:0408a23": "有人不肯任情徵。大地山河發問情。一指頭端無兩",
    "X69n1356_002:0408a24": "樣。普天帀地一時明。",
    "X69n1356_002:0408b01": "直截根源佛所印。三界虗生失性命。印泥印水印虗",
    "X69n1356_002:0408b02": "空。盲參佩印成心病。",
    "X69n1356_002:0408b03": "摘葉尋枝我不能。和根拔出示眾生。只這菩提本無",
    "X69n1356_002:0408b04": "樹。撩天暎岳碧層層。",
    "X69n1356_002:0408b05": "摩尼珠人不識。師祖隨聲心未息。南泉虗設一輪光。",
    "X69n1356_002:0408b06": "千古萬古空相憶。",
    "X69n1356_002:0408b07": "如來藏裏親収得。隨時影現青黃白。珠體元無一色",
    "X69n1356_002:0408b08": "同。無端也被溈山索。",
    "X69n1356_002:0408b09": "六般神通空不空。眼耳鼻舌身同。無皮鼓子教誰打。",
    "X69n1356_002:0408b10": "古今分付與雷公。",
    "X69n1356_002:0408b11": "一顆圓光色非色。記劍何勞舟上刻。色即是空空不",
    "X69n1356_002:0408b12": "空。取相凡夫當面隔。",
    "X69n1356_002:0408b13": "淨五眼得五力。五通曾告瞿曇覓。證知見覺不相干。",
    "X69n1356_002:0408b14": "因邪打正連天碧。",
    "X69n1356_002:0408b15": "唯證乃知難可測。莫逐文章名利客。聰明不敵死生",
    "X69n1356_002:0408b16": "關。五蘊皆空何苦厄。",
    "X69n1356_002:0408b17": "鏡裏看形見不難。徒勞渡水與登山。演若達多頭不",
    "X69n1356_002:0408b18": "失。狂怖自歇快平生。",
    "X69n1356_002:0408b19": "水中捉月爭拈得。渠應不苟諸顏色。吳道僧繇畫不",
    "X69n1356_002:0408b20": "成。癡猿徹夜空拏搦。",
    "X69n1356_002:0408b21": "常獨行常獨步。步步不離佛國土。不曾見有一眾生。",
    "X69n1356_002:0408b22": "皆入無餘涅槃戶。",
    "X69n1356_002:0408b23": "達者同遊涅槃路。箇箇無衫并沒袴。一燈相續百千",
    "X69n1356_002:0408b24": "燈。傳燈錄上名無數。",
    "X69n1356_002:0408c01": "調古神清風自高。忘榮傲世性堅牢。示一往還無箇",
    "X69n1356_002:0408c02": "事。見人搖手莫忉忉。",
    "X69n1356_002:0408c03": "貌顇骨剛人不顧。唯駕一乘稱廣度。誰人肯上此蓮",
    "X69n1356_002:0408c04": "舟。獨暢清風明月賦。",
    "X69n1356_002:0408c05": "窮釋子口稱貧。雪曲高歌和沒人。往來問道無言說。",
    "X69n1356_002:0408c06": "月在青天水在。",
    "X69n1356_002:0408c07": "實是身貧道不貧。七斤衫裏不容針。搖頭只許無心",
    "X69n1356_002:0408c08": "得。入水元來不動氷。",
    "X69n1356_002:0408c09": "貧則身常披縷褐。教化眾生求解脫。眾生愈把綵紅",
    "X69n1356_002:0408c10": "纏。見我如斯嗔咄咄。",
    "X69n1356_002:0408c11": "道則心藏無價珍。十方諸佛我同身。一切諸法皆無",
    "X69n1356_002:0408c12": "相。萬法無非是我心。",
    "X69n1356_002:0408c13": "無價珍用無盡。剎剎塵塵光逈逈。超騰今古絕形名。",
    "X69n1356_002:0408c14": "四七二三宗慧命。",
    "X69n1356_002:0408c15": "利物應機終不恡。毗耶假說眾生病。眾生了病即通",
    "X69n1356_002:0408c16": "光。領取舊持元本柄。",
    "X69n1356_002:0408c17": "三身四智體中圓。猶說三千及大千。八萬法門從此",
    "X69n1356_002:0408c18": "出。咄哉王子去求仙。",
    "X69n1356_002:0408c19": "八解六通心地印。晃晃恢恢非遠近。六通八解者全",
    "X69n1356_002:0408c20": "彰。念彼勞生提後進。",
    "X69n1356_002:0408c21": "上士一決一切了。十二時中常皎皎。擲劍揮空大丈",
    "X69n1356_002:0408c22": "夫。回頭自覺無邊表。",
    "X69n1356_002:0408c23": "中下多聞多不信。文章學解增心病。閻公未肯便饒",
    "X69n1356_002:0408c24": "伊。碓搗磨磨終不靜。",
    "X69n1356_002:0409a01": "但自懷中解垢衣。威音王佛汝須知。已前妙得猶為",
    "X69n1356_002:0409a02": "二。何況今時說是非。",
    "X69n1356_002:0409a03": "誰能向外誇精進。五千退席聞無信。我寧速入於涅",
    "X69n1356_002:0409a04": "槃。莫教墮落聲聞性。",
    "X69n1356_002:0409a05": "從他謗任他非。體若虗空物物齊。無異孩童爭瓦礫。",
    "X69n1356_002:0409a06": "更加黃葉止伊啼。",
    "X69n1356_002:0409a07": "把火燒天徒自疲。堅持十力助他非。煩惱息時全體",
    "X69n1356_002:0409a08": "是。速令直下發菩提。",
    "X69n1356_002:0409a09": "我聞恰似飲甘露。非自非他誰作做。累生未了此真",
    "X69n1356_002:0409a10": "身。致使同他入夢戶。",
    "X69n1356_002:0409a11": "銷融頓入不思議。子細推詳我不是。無相光中古佛",
    "X69n1356_002:0409a12": "傳。盡被真空穿却鼻。",
    "X69n1356_002:0409a13": "觀惡言是功德。妙明豈假旃檀刻。一言一喝徹圓音。",
    "X69n1356_002:0409a14": "不用耳聞須得得。",
    "X69n1356_002:0409a15": "此即成吾善知識。道有說無真利益。眉下縱橫放白",
    "X69n1356_002:0409a16": "光。不動分身千百億。",
    "X69n1356_002:0409a17": "不因訕謗起冤親。斬却猫兒不作聲。尤賴趙州収得",
    "X69n1356_002:0409a18": "橛。艸鞋搭腦笑忻忻。",
    "X69n1356_002:0409a19": "何表無生慈忍力。洞庭撞倒虗空喫。不留絲髮與人",
    "X69n1356_002:0409a20": "知。摩訶般若波羅蜜。",
    "X69n1356_002:0409a21": "宗亦通說亦通。兩處由來劍刃鋒。八還要義漫天訣。",
    "X69n1356_002:0409a22": "七處徵心理一同。",
    "X69n1356_002:0409a23": "定慧圓明不滯空。黃幡直下起清風。當時不得印宗",
    "X69n1356_002:0409a24": "老。盧能有過且無功。",
    "X69n1356_002:0409b01": "非但我今獨達了。萬古宗心應不少。皆從非相入無",
    "X69n1356_002:0409b02": "餘。未離形名終莫曉。",
    "X69n1356_002:0409b03": "河沙諸佛體皆同。如今端坐大雄峰。森羅萬象無藏",
    "X69n1356_002:0409b04": "隱。元來只在一塵中。",
    "X69n1356_002:0409b05": "師子吼無畏說。巍巍不動威光攝。十方法界現全身。",
    "X69n1356_002:0409b06": "且無伴侶相交涉。",
    "X69n1356_002:0409b07": "百獸聞之皆腦裂。穿山透石魔群折。夜來依舊卓長",
    "X69n1356_002:0409b08": "空。飽清風漱明月。",
    "X69n1356_002:0409b09": "香象奔波失却威。木女來呼呌阿誰。普賢露地空彈",
    "X69n1356_002:0409b10": "指。一場敗闕少人知。",
    "X69n1356_002:0409b11": "天龍寂聽生欣悅。來散仙花巖畔列。解空沒量道無",
    "X69n1356_002:0409b12": "能。動地雨華重漏泄。",
    "X69n1356_002:0409b13": "游江海涉山川。披雲帶雨足連天。道得亦來叉下死。",
    "X69n1356_002:0409b14": "三千里外為君傳。",
    "X69n1356_002:0409b15": "尋師訪道為參禪。先將鼻孔與人穿。大喝一聲三日",
    "X69n1356_002:0409b16": "困。塵毛猶掛曲牀邊。",
    "X69n1356_002:0409b17": "自從認得曹溪路。鳥道征空步坦途。攫霧拏雲風亦",
    "X69n1356_002:0409b18": "怕。降魔事畢念蘇盧。",
    "X69n1356_002:0409b19": "了知生死不相關。却把虗空作皷鞔。打者甚多聞者",
    "X69n1356_002:0409b20": "少。禾山老漢實無端。",
    "X69n1356_002:0409b21": "行亦禪坐亦禪。面壁淹淹過九年。失錢遭罪神光駭。",
    "X69n1356_002:0409b22": "分皮分髓過西天。",
    "X69n1356_002:0409b23": "語默動靜體安然。謝三拋下釣魚船。剛道參方不出",
    "X69n1356_002:0409b24": "嶺。癡人猶尚走如烟。",
    "X69n1356_002:0409c01": "縱遇鋒刀常坦坦。只因得隻金剛眼。一相光中無二",
    "X69n1356_002:0409c02": "形。劫火洞然無退返。",
    "X69n1356_002:0409c03": "假饒毒藥也閑閑。一吸西江尚不難。達磨曾經無損",
    "X69n1356_002:0409c04": "缺。後遺隻履葬熊。",
    "X69n1356_002:0409c05": "我師得見然燈佛。歷劫有為從此沒。心心相印了無",
    "X69n1356_002:0409c06": "生。為君幾下蒼龍窟。",
    "X69n1356_002:0409c07": "多劫曾為忍辱仙。未曾頓悟此心源。遭人活剝如斯",
    "X69n1356_002:0409c08": "苦。學者當同救腦然。",
    "X69n1356_002:0409c09": "幾迴生幾迴死。汩沒海中如泡子。猛風擊浪了無休。",
    "X69n1356_002:0409c10": "風靜源平非我所。",
    "X69n1356_002:0409c11": "生死悠悠無定止。改頭換面嗔復喜。何如識取本來",
    "X69n1356_002:0409c12": "人。只這喜嗔全是你。",
    "X69n1356_002:0409c13": "自從頓悟了無生。動寂無非共佛行。人問正因無可",
    "X69n1356_002:0409c14": "表。揚眉之外更無能。",
    "X69n1356_002:0409c15": "於諸榮辱何憂喜。金輪寶位瞿曇棄。舍艸負金永不",
    "X69n1356_002:0409c16": "窮。大地生靈扶不起。",
    "X69n1356_002:0409c17": "入深山住蘭若。離色離聲無晝夜。撞鐘擊皷不知鳴。",
    "X69n1356_002:0409c18": "地轉天回全不怕。",
    "X69n1356_002:0409c19": "岑崟幽邃長松下。月朗風高寒溜瀉。潺潺古韻實希",
    "X69n1356_002:0409c20": "奇。賣向人前誰著價。",
    "X69n1356_002:0409c21": "優游靜坐野僧家。嬾出廛中露爪牙。莫恠道人無可",
    "X69n1356_002:0409c22": "有。清風橫點白雲茶。",
    "X69n1356_002:0409c23": "閴寂安居實瀟洒。拄杖撐天猶嬾把。興雲布雨濟含",
    "X69n1356_002:0409c24": "生。試問乾坤誰渴者。",
    "X69n1356_002:0410a01": "覺即了不施功。遶旋三帀叩盧公。雖留一宿非他得。",
    "X69n1356_002:0410a02": "自己靈光本廓通。",
    "X69n1356_002:0410a03": "一切有為法不同。百鍊精金勝赤銅。自持自用應無",
    "X69n1356_002:0410a04": "盡。濟老憐貧透日紅。",
    "X69n1356_002:0410a05": "住相布施生天福。不用鑽龜并買卜。分毫不賺自家",
    "X69n1356_002:0410a06": "修。如影隨形皆具足。",
    "X69n1356_002:0410a07": "猶如仰箭射虗空。力盡無功到底空。如何得似三平",
    "X69n1356_002:0410a08": "老。聊聞看箭劈開胸。",
    "X69n1356_002:0410a09": "勢力盡箭還墜。依前六道無回避。升沉不離法身中。",
    "X69n1356_002:0410a10": "自是頑癡無智慧。",
    "X69n1356_002:0410a11": "招得來生不如意。得少為多兒子戲。廣大門庭不肯",
    "X69n1356_002:0410a12": "游。衘鐵拖犁泥裏睡。",
    "X69n1356_002:0410a13": "爭似無為實相門。朝歌暮拍整乾坤。東邊打著西邊",
    "X69n1356_002:0410a14": "響。到頭只用一光吞。",
    "X69n1356_002:0410a15": "一超直入如來地。自是眾生不了利。行住坐臥總皆",
    "X69n1356_002:0410a16": "真。逐末興心成執滯。",
    "X69n1356_002:0410a17": "但得本莫愁末。遠遠尋師多賺脫。君子務本道須生。",
    "X69n1356_002:0410a18": "不用牽麻并拽葛。",
    "X69n1356_002:0410a19": "如淨瑠璃含寶月。昔時未悟今皆徹。只有此心更沒",
    "X69n1356_002:0410a20": "心。不覽邪師文字訣。",
    "X69n1356_002:0410a21": "我今解此如意珠。貧兒衣裏爍光輝。行行到處不曾",
    "X69n1356_002:0410a22": "失。再逢親友始無疑。",
    "X69n1356_002:0410a23": "自利利佗終不竭。一華五葉[木*　]分別。森羅萬象影居",
    "X69n1356_002:0410a24": "中。自古至今無漏泄。",
    "X69n1356_002:0410b01": "江月照松風吹。不是渠儂更是誰。參禪學道波波走。",
    "X69n1356_002:0410b02": "豈知自有顆明珠。",
    "X69n1356_002:0410b03": "永夜清霄何所為。遼天寶月共相輝。泥牛入海無消",
    "X69n1356_002:0410b04": "息。一聲木馬大陽隨。",
    "X69n1356_002:0410b05": "佛性戒珠心地印。婬坊酒肆光逈逈。寶壽見佗打一",
    "X69n1356_002:0410b06": "拳。從斯脫却勞生病。",
    "X69n1356_002:0410b07": "霧露雲霞體上衣。何必緣塵百衲披。太庾嶺頭拈不",
    "X69n1356_002:0410b08": "起。盧公冷笑秀公癡。",
    "X69n1356_002:0410b09": "降龍鉢解虎錫。也是如來隨事立。顯權就實化眾生。",
    "X69n1356_002:0410b10": "究竟皆從定慧出。",
    "X69n1356_002:0410b11": "兩鈷金鐶鳴歷歷。大似簷頭雨滴滴。試問參方什麼",
    "X69n1356_002:0410b12": "聲。迷心未達菩提力。",
    "X69n1356_002:0410b13": "不是標形虗事持。釋迦老子要人知。拈來放去非佗",
    "X69n1356_002:0410b14": "物。運水搬柴事事宜。",
    "X69n1356_002:0410b15": "如來寶杖親蹤跡。莫比世間閑戲劇。有時喚作沒絃",
    "X69n1356_002:0410b16": "琴。忽然又道無孔。",
    "X69n1356_002:0410b17": "不求真不斷妄。自古迄今無兩樣。真妄猶如六月霜。",
    "X69n1356_002:0410b18": "杲日炎天唯妙相。",
    "X69n1356_002:0410b19": "了知二法空無相。泥塑金裝為佛像。日日香華夜夜",
    "X69n1356_002:0410b20": "燈。誰知在一毛頭上。",
    "X69n1356_002:0410b21": "無相無空無不空。拈槌竪拂警盲聾。解道狗子無佛",
    "X69n1356_002:0410b22": "性。焉知全體與空同。",
    "X69n1356_002:0410b23": "即是如來真實相。閙市卓牌標榜樣。子湖狗子咬三",
    "X69n1356_002:0410b24": "關。未透玄機招業障。",
    "X69n1356_002:0410c01": "心鏡明鑑無礙。十方剎土無邊背。打破鏡來相見伊。",
    "X69n1356_002:0410c02": "祇這圓光會不會。",
    "X69n1356_002:0410c03": "廓然瑩徹周沙界。言語難詮無可解。別傳一句了非",
    "X69n1356_002:0410c04": "言。妙契圓通觀自在。",
    "X69n1356_002:0410c05": "萬象森羅影現中。無頭無尾耀玲瓏。常光運運從何",
    "X69n1356_002:0410c06": "起。始覺渾身赤撻。",
    "X69n1356_002:0410c07": "一顆圓光非內外。鎮海明珠今尚在。仰山不敢自埋",
    "X69n1356_002:0410c08": "藏。問著靈知常不昧。",
    "X69n1356_002:0410c09": "豁達空撥因果。不著片衣愛向火。見他富貴使嗔嫌。",
    "X69n1356_002:0410c10": "業海深深何處。",
    "X69n1356_002:0410c11": "莽莽蕩蕩招殃禍。佛寶金輪翻鐵磨。十波羅蜜變洋",
    "X69n1356_002:0410c12": "銅。飽喫多餐應不餓。",
    "X69n1356_002:0410c13": "棄有著空病亦然。却將陰入定安禪。阿賴耶識崑崙",
    "X69n1356_002:0410c14": "藏。萬劫頑癡被業纏。",
    "X69n1356_002:0410c15": "還如避溺而投火。兩處未明令法墮。速須親近正知",
    "X69n1356_002:0410c16": "人。如常處此菩提座。",
    "X69n1356_002:0410c17": "舍妄心取真理。猛火聚中求冷水。勝熱婆羅請上山。",
    "X69n1356_002:0410c18": "須臾便入三摩底。",
    "X69n1356_002:0410c19": "取舍之心成巧偽。夜枕髑髏渾說寐。與他南面樂非",
    "X69n1356_002:0410c20": "輕。不知自己無心地。",
    "X69n1356_002:0410c21": "學人不了用修行。只應步步踏陰坑。大光普照盲無",
    "X69n1356_002:0410c22": "識。非時不共野狐爭。",
    "X69n1356_002:0410c23": "深成認賊將為子。可惜祖宗田共土。如今敗缺卒難",
    "X69n1356_002:0410c24": "収。浪死虗生長劫苦。",
    "X69n1356_002:0411a01": "損法財滅功德。寧作常貧岐路客。身雖能觸不能知。",
    "X69n1356_002:0411a02": "只為前因無準則。",
    "X69n1356_002:0411a03": "莫不由斯心意識。三尸六賊空相逼。一似龜毛縛猛",
    "X69n1356_002:0411a04": "風。凡夫不體無消息。",
    "X69n1356_002:0411a05": "是以禪門了却心。心心心外別無心。如今只是舊時",
    "X69n1356_002:0411a06": "底。不換源機放曠吟。",
    "X69n1356_002:0411a07": "頓入無生知見力。不問晴乾并雨濕。逢場作戲弄心",
    "X69n1356_002:0411a08": "花。彼自紛紛非我急。",
    "X69n1356_002:0411a09": "大丈夫秉慧劍。一掃邪魔如掣電。金剛三昧獨威雄。",
    "X69n1356_002:0411a10": "不是觀音誰得見。",
    "X69n1356_002:0411a11": "般若鋒兮金剛燄。無說無聞非頓漸。倚天長放白毫",
    "X69n1356_002:0411a12": "光。祈雨祈晴無不驗。",
    "X69n1356_002:0411a13": "非但空摧外道心。人天歸仰至今。求男乞女頭頭應。",
    "X69n1356_002:0411a14": "動樂歌歡用我聲。",
    "X69n1356_002:0411a15": "早曾落却天魔膽。添不添兮減不減。凍死不著賤人",
    "X69n1356_002:0411a16": "裩。餓死不喫鬚邊糝。",
    "X69n1356_002:0411a17": "震法雷擊法皷。針鋒剔發千鈞弩。大地山河失却威。",
    "X69n1356_002:0411a18": "獨坐雄峰孤眼普。",
    "X69n1356_002:0411a19": "布慈雲兮洒甘露。潤物沛生無伴侶。廬陵米價沒人",
    "X69n1356_002:0411a20": "酬。窈窕冥冥自相許。",
    "X69n1356_002:0411a21": "龍象蹴踏潤無邊。騰雲駕霧謁諸天。帝釋驚惶無處",
    "X69n1356_002:0411a22": "避。尋光燭理扣金仙。",
    "X69n1356_002:0411a23": "三乘五性皆醒悟。方知自有珍珠庫。臨時分付與兒",
    "X69n1356_002:0411a24": "孫。不勞更倚佗門戶。",
    "X69n1356_002:0411b01": "雪山肥膩更無雜。純一摩尼相間夾。珍珠寶網影重",
    "X69n1356_002:0411b02": "重。頂禮歸依無縫塔。",
    "X69n1356_002:0411b03": "純出醍醐我常納。露地中兒標白法。潦倒溈山獨自",
    "X69n1356_002:0411b04": "騎。暫借鶯歌胡蝶拍。",
    "X69n1356_002:0411b05": "一性圓通一切性。觀君莫犯西天令。至道無難嫌簡",
    "X69n1356_002:0411b06": "擇。杜口毗耶元不證。",
    "X69n1356_002:0411b07": "一法遍含一切法。風飄飄兮雨颯颯。一聲漁笛晃春",
    "X69n1356_002:0411b08": "光。浪打孤舟聲自拍。",
    "X69n1356_002:0411b09": "一月普現一切水。四處分舟同一體。多中一了一中",
    "X69n1356_002:0411b10": "多。莫學癡猿撈沼底。",
    "X69n1356_002:0411b11": "一切水月一月攝。翳眼盲夫胡指決。都盧只這一心",
    "X69n1356_002:0411b12": "光。年年來呌桃花月。",
    "X69n1356_002:0411b13": "諸佛法身入我性。狀似千燈含一鏡。重重無盡意重",
    "X69n1356_002:0411b14": "重。絕待靈明無可證。",
    "X69n1356_002:0411b15": "我性同共如來合。莫恠山僧情義薄。與君相見不相",
    "X69n1356_002:0411b16": "知。自脫方能解彼縛。",
    "X69n1356_002:0411b17": "一切具足一切地。凡夫不了爭名利。名利何曾得到",
    "X69n1356_002:0411b18": "頭。空能夜壑勞關閉。",
    "X69n1356_002:0411b19": "非色非心非行業。休指黃花并綠葉。說時似有證時",
    "X69n1356_002:0411b20": "無。從此家邦大安貼。",
    "X69n1356_002:0411b21": "彈指圓成八萬門。有無無有豈堪論。假設千經并萬",
    "X69n1356_002:0411b22": "論。直應迦葉不聞聞。",
    "X69n1356_002:0411b23": "剎那滅却三祇劫。更無絲髮相交涉。無名天地亦非",
    "X69n1356_002:0411b24": "先。有名萬物光重疊。",
    "X69n1356_002:0411c01": "一切數句非數句。□你玄言并好注。靈明烜赫塞虗",
    "X69n1356_002:0411c02": "空。不住色聲光布施。",
    "X69n1356_002:0411c03": "與吾靈覺何交涉。雲門有客三機接。語論千春不昧",
    "X69n1356_002:0411c04": "真。深明此性無時劫。",
    "X69n1356_002:0411c05": "不可毀不可讚。邇古迄今光燦爛。鎮州蘿蔔大三斤。",
    "X69n1356_002:0411c06": "桶裏水兮鉢裏飯。",
    "X69n1356_002:0411c07": "體若虗空勿涯岸。通身是口說得半。三種病人也會",
    "X69n1356_002:0411c08": "醫。燈籠露柱常相伴。",
    "X69n1356_002:0411c09": "不離當處常湛然。神光也不往西天。德山話墮龍潭",
    "X69n1356_002:0411c10": "笑。忍氣吞聲更不言。",
    "X69n1356_002:0411c11": "覓即知君不可見。穿過髑髏無不遍。舉頭鷂子過新",
    "X69n1356_002:0411c12": "羅。失却桃花秋月面。",
    "X69n1356_002:0411c13": "取不得舍不得。自是眼盲心裏黑。居大洋海口焦乾。",
    "X69n1356_002:0411c14": "兩手問人覓水。",
    "X69n1356_002:0411c15": "不可得中祇麼得。更無魔黨相欺嚇。狂怖自歇即菩",
    "X69n1356_002:0411c16": "提。真淨妙明無間隔。",
    "X69n1356_002:0411c17": "默時說說時默。佛祖妙機無法則。除非親到此門中。",
    "X69n1356_002:0411c18": "棒頭取正參方客。",
    "X69n1356_002:0411c19": "大施門開無擁塞。何須遠劫方修得。只要無心直下",
    "X69n1356_002:0411c20": "休。一顆圓光非異色。",
    "X69n1356_002:0411c21": "有人問我解何宗。只堪搖手報伊聾。靈利衲僧須瞥",
    "X69n1356_002:0411c22": "地。何勞更說五家宗。",
    "X69n1356_002:0411c23": "報道摩訶般若力。是境是心全不識。凌雲謾道見桃",
    "X69n1356_002:0411c24": "花。月面依然言不及。",
    "X69n1356_002:0412a01": "或是或非人不識。是非不到休疑憶。他真不若自家",
    "X69n1356_002:0412a02": "真。推倒繩牀何損益。",
    "X69n1356_002:0412a03": "逆行順行天莫測。鄧隱峰破禪規則。叢林動念幾千",
    "X69n1356_002:0412a04": "般。倒立歸真誰勝得。",
    "X69n1356_002:0412a05": "吾早曾經多劫修。大通智勝本因周。因何佛法不現",
    "X69n1356_002:0412a06": "前。為伊不薦混迷流。",
    "X69n1356_002:0412a07": "不是等閑相誑惑。一失人身難再得。善根微細惡因",
    "X69n1356_002:0412a08": "多。地獄阿鼻無間隔。",
    "X69n1356_002:0412a09": "建法幢立宗旨。語默風雲處處是。莫言止道有曹溪。",
    "X69n1356_002:0412a10": "失汝元常何益利。",
    "X69n1356_002:0412a11": "明明佛勑曹溪是。曹溪一滴周天備。法海澄清潤古",
    "X69n1356_002:0412a12": "今。飛空著地誰知貴。",
    "X69n1356_002:0412a13": "第一迦葉首傳燈。百萬人天聳耳聽。金色頭陀聞不",
    "X69n1356_002:0412a14": "會。拈花起處笑尖新。",
    "X69n1356_002:0412a15": "二十八代西天記。祖祖相傳無別智。唐朝八定四空",
    "X69n1356_002:0412a16": "禪。有為不達真空位。",
    "X69n1356_002:0412a17": "歷江海入此土。萬水千山同一路。來時無物去時空。",
    "X69n1356_002:0412a18": "稽首牟尼悉加護。",
    "X69n1356_002:0412a19": "菩提達磨為初祖。梁王未契如聾瞽。廓然無聖尚求",
    "X69n1356_002:0412a20": "名。拂袖魏邦無處所。",
    "X69n1356_002:0412a21": "六代傳衣天下聞。參禪學道紛紛。爭似丹霞燒木佛。",
    "X69n1356_002:0412a22": "傍觀赤爛墮幽昏。",
    "X69n1356_002:0412a23": "後人得道何窮數。萬別千差同此路。成人者少敗人",
    "X69n1356_002:0412a24": "多。達理契經無作做。",
    "X69n1356_002:0412b01": "真不立妄本空。勸君賊過莫施弓。越古超今無可有。",
    "X69n1356_002:0412b02": "纖毫窒礙不能通。",
    "X69n1356_002:0412b03": "有無俱遣不空空。空本無空針不容。阿彌陀佛真金",
    "X69n1356_002:0412b04": "色。相好無邊我等同。",
    "X69n1356_002:0412b05": "二十空門元不著。三乘五教都拈却。指頭消息甚分",
    "X69n1356_002:0412b06": "明。病瘉何須重點藥。",
    "X69n1356_002:0412b07": "一性如來體自同。聲聞執相有西東。忽然撞出來時",
    "X69n1356_002:0412b08": "路。九萬鵬程頃刻通。",
    "X69n1356_002:0412b09": "心是根法是塵。根塵覩對轉迷情。以火救火方為妙。",
    "X69n1356_002:0412b10": "燒却從前業識心。",
    "X69n1356_002:0412b11": "兩種猶如鏡上痕。直達取嶺南能。便顯秀公無跳脫。",
    "X69n1356_002:0412b12": "徒勞四句語言爭。",
    "X69n1356_002:0412b13": "痕垢盡除光始現。照見不似娘生面。無頭無尾一般",
    "X69n1356_002:0412b14": "般。千眼大悲也不見。",
    "X69n1356_002:0412b15": "心法雙忘性即真。夜來夢見一天星。南曹北斗無藏",
    "X69n1356_002:0412b16": "隱。箇箇含光暎法身。",
    "X69n1356_002:0412b17": "嗟末法惡時世。心若利刀稱善慧。却來林下閙喧天。",
    "X69n1356_002:0412b18": "反謗初師全不是。",
    "X69n1356_002:0412b19": "眾生薄福難調制。度日爭名□覓利。千萬之中沒一",
    "X69n1356_002:0412b20": "人。且道乘誰光出世。",
    "X69n1356_002:0412b21": "去聖遠兮邪見深。祖師肚裏覓知音。兩箇禪僧相借",
    "X69n1356_002:0412b22": "問。舊時佛法不如今。",
    "X69n1356_002:0412b23": "魔強法弱多怨害。跣足頭陀頂盖。舍身求雨赤天晴。",
    "X69n1356_002:0412b24": "凡情見此生輕退。",
    "X69n1356_002:0412c01": "聞說如來頓教門。便將毒藥與他吞。老胡被折當門",
    "X69n1356_002:0412c02": "齒。任彼魔多體自存。",
    "X69n1356_002:0412c03": "恨不滅除令瓦碎。百計千方來逞恠。熈怡端坐古峰",
    "X69n1356_002:0412c04": "頭。設若歸依還自拜。",
    "X69n1356_002:0412c05": "依在心殃在身。汝身非與我同真。臭爛腥臊無用處。",
    "X69n1356_002:0412c06": "識神沈劫墮迷津。",
    "X69n1356_002:0412c07": "不須怨訴更尤人。動是洋銅鐵汁淋。更入火輪并剉",
    "X69n1356_002:0412c08": "碓。牛頭獄卒臠肝心。",
    "X69n1356_002:0412c09": "欲得不招無間業。對境無心心自歇。何須苦苦外馳",
    "X69n1356_002:0412c10": "求。靈光獨耀如明月。",
    "X69n1356_002:0412c11": "莫謗如來正法輪。我師累劫究方成。然燈王佛親傳",
    "X69n1356_002:0412c12": "受。後代兒孫萬莫輕。",
    "X69n1356_002:0412c13": "旃檀林無雜樹。庭前栢子非相戲。小中用大一時平。",
    "X69n1356_002:0412c14": "大中用小無邊際。",
    "X69n1356_002:0412c15": "鬱密森沉師子住。野干狐狗難逃駐。橫吞碧漢體堂",
    "X69n1356_002:0412c16": "堂。無位真人何處去。",
    "X69n1356_002:0412c17": "境靜林閒獨自遊。端威無動體皆周。元來不管他人",
    "X69n1356_002:0412c18": "事。任彼橋流水不流。",
    "X69n1356_002:0412c19": "走獸飛禽皆遠去。知道本來無住處。空無鳥跡地無",
    "X69n1356_002:0412c20": "蹤。碧眼胡僧面壁覰。",
    "X69n1356_002:0412c21": "獅子兒眾隨後。何異趂麞諸獵狗。掛角羚羊何處尋。",
    "X69n1356_002:0412c22": "莫教回首連天吼。",
    "X69n1356_002:0412c23": "三歲便能大哮吼。文殊也道難征闘。遑遑權託罽賓",
    "X69n1356_002:0412c24": "牽。如今脫體無人守。",
    "X69n1356_002:0413a01": "若是野干逐法王。未曾舉步早郎當。貴價精神賤價",
    "X69n1356_002:0413a02": "用。渠露全身汝急忙。",
    "X69n1356_002:0413a03": "百年妖恠虗開口。五伯生親狐兔走。百丈峰前一句",
    "X69n1356_002:0413a04": "新。不昧光中猶未了。",
    "X69n1356_002:0413a05": "圓頓教沒人情。集雲峰下四藤根。天下大禪誰識得。",
    "X69n1356_002:0413a06": "荒茅野地少人耕。",
    "X69n1356_002:0413a07": "有疑不決直須爭。強把磚磨馬祖前。牛行不在車心",
    "X69n1356_002:0413a08": "打。當時鼻孔廓遼天。",
    "X69n1356_002:0413a09": "不是山僧逞人我。此事元來無兩箇。教詮十八不共",
    "X69n1356_002:0413a10": "法。共不共時是什麼。",
    "X69n1356_002:0413a11": "修行恐落斷常坑。說有說無只管爭。教體未全言句",
    "X69n1356_002:0413a12": "落。意識心隨聲色行。",
    "X69n1356_002:0413a13": "非不非是不是。是非不入三摩地。一念普觀無量劫。",
    "X69n1356_002:0413a14": "無去無來亦無住。",
    "X69n1356_002:0413a15": "差之毫釐失千里。掣電之機休擬議。不在低頭與別",
    "X69n1356_002:0413a16": "思。普光即是無師智。",
    "X69n1356_002:0413a17": "是則龍女頓成佛。一顆明珠非外物。南方無垢息光。",
    "X69n1356_002:0413a18": "親見靈山分皂白。",
    "X69n1356_002:0413a19": "非則善星生陷墜。廣說不明宗正理。名聞利養接群",
    "X69n1356_002:0413a20": "機。業滿生沉無間底。",
    "X69n1356_002:0413a21": "吾早年來積學問。衝風冐雨多迷悶。一到曹溪更不",
    "X69n1356_002:0413a22": "疑。方知往昔虗勞頓。",
    "X69n1356_002:0413a23": "亦曾討疏尋經論。永夜清霄習見聞。只道多聞便是",
    "X69n1356_002:0413a24": "真。誰知萬法皆方寸。",
    "X69n1356_002:0413b01": "分別名相不知休。陽燄空花豈可求。龍舟舊閣閑田",
    "X69n1356_002:0413b02": "地。一度贏來方始休。",
    "X69n1356_002:0413b03": "入海筭沙徒自困。無本隨商過海門。眼覩千珍并萬",
    "X69n1356_002:0413b04": "寶。歸來不得一文分。",
    "X69n1356_002:0413b05": "却被如來苦訶責。爾我真心何間隔。貪忙只欲外邊",
    "X69n1356_002:0413b06": "尋。直至如今連眼塞。",
    "X69n1356_002:0413b07": "數佗珍寶有何益。倚門傍戶癡心急。被伊輕賤且無",
    "X69n1356_002:0413b08": "言。衣裏明珠猶未識。",
    "X69n1356_002:0413b09": "從來蹭蹬覺虗行。不辭山遠與深坑。一擔須彌難放",
    "X69n1356_002:0413b10": "下。愛觀峰頂秀崚嶒。",
    "X69n1356_002:0413b11": "多年枉作風塵客。不問東西與南北。只應好住便安",
    "X69n1356_002:0413b12": "身。聞舉汝身心似墨。",
    "X69n1356_002:0413b13": "種性邪錯知解。不體玄機持五戒。行行坐坐執空觀。",
    "X69n1356_002:0413b14": "見境見塵增鬼恠。",
    "X69n1356_002:0413b15": "不達如來圓頓制。丈六金身即我是。離知名相更無",
    "X69n1356_002:0413b16": "知。日夜燒香空自禮。",
    "X69n1356_002:0413b17": "二乘精進勿道心。南宗北祖亂紛紜。雖是善因招惡",
    "X69n1356_002:0413b18": "果。幾時解得見天真。",
    "X69n1356_002:0413b19": "外道聦明無智慧。養生只欲貪名利。燒丹鍊藥學神",
    "X69n1356_002:0413b20": "仙。有為不了終歸墜。",
    "X69n1356_002:0413b21": "亦愚癡亦小騃。五百三百成團塊。太公發願乳香燒。",
    "X69n1356_002:0413b22": "蛇行鼠步終須壞。",
    "X69n1356_002:0413b23": "空拳指上生實解。巡行數墨看經快。圓蟾光體指俱",
    "X69n1356_002:0413b24": "迷。枉入三途虗受辠。",
    "X69n1356_002:0413c01": "執指為月枉施功。一處明時兩處通。月形兼指無交",
    "X69n1356_002:0413c02": "涉。十方剎海性含融。",
    "X69n1356_002:0413c03": "根境法中虗揑恠。見說是師便禮拜。汝從甚處到其",
    "X69n1356_002:0413c04": "間。且作街坊兼化菜。",
    "X69n1356_002:0413c05": "不見一法即如來。萬機頓絕笑咍咍。將軍戰馬今何",
    "X69n1356_002:0413c06": "在。野草閑花滿地開。",
    "X69n1356_002:0413c07": "方得名為觀自在。豁達靈光非內外。野橋村店混塵",
    "X69n1356_002:0413c08": "流。乞我一文充布袋。",
    "X69n1356_002:0413c09": "了即業障本來空。兔角主丈擊狂風。龜毛索子穿雲",
    "X69n1356_002:0413c10": "鼻。理會乾坤空不空。",
    "X69n1356_002:0413c11": "未了還須償宿債。這箇冤家何日解。得休休去且休",
    "X69n1356_002:0413c12": "休。莫入佗家饒了賣。",
    "X69n1356_002:0413c13": "飢逢王膳不能餐。百品千般耀目間。將謂君家親用",
    "X69n1356_002:0413c14": "底。誰知益我自生難。",
    "X69n1356_002:0413c15": "病遇醫王爭得瘥。盧醫體貌殊嚴恠。我見堂堂心膽",
    "X69n1356_002:0413c16": "驚。不領仙丹從此壞。",
    "X69n1356_002:0413c17": "在欲行禪知見力。活計千般全不識。十波羅蜜鎮長",
    "X69n1356_002:0413c18": "存。龐公老漢通消息。",
    "X69n1356_002:0413c19": "火裡生蓮終不壞。念念勞生不自在。彼既丈夫我亦",
    "X69n1356_002:0413c20": "然。舍短從長無罣礙。",
    "X69n1356_002:0413c21": "勇施犯重悟無生。挑起三衣即便行。逢人指出無心",
    "X69n1356_002:0413c22": "物。當下迴光似不曾。",
    "X69n1356_002:0413c23": "早時成佛于今在。缾傾不出周沙界。妙音遐暢廣宣",
    "X69n1356_002:0413c24": "揚。念者念兮拜者拜。",
    "X69n1356_002:0414a01": "獅子吼無畏說。直言恰似翻成拙。問渠何處住居家。",
    "X69n1356_002:0414a02": "遙指前坡無處訣。",
    "X69n1356_002:0414a03": "深嗟懞懂頑皮靼。只道無人來剔撥。我今年少或龍",
    "X69n1356_002:0414a04": "鍾。胡亂度生管广撻。",
    "X69n1356_002:0414a05": "祇知犯重障菩提。彼者堪修我不宜。龍女化身來警",
    "X69n1356_002:0414a06": "世。畜生驢馬我同伊。",
    "X69n1356_002:0414a07": "不見如來開祕訣。過現未來冤重疊。罪性如空法亦",
    "X69n1356_002:0414a08": "然。罪法俱忘心瑩徹。",
    "X69n1356_002:0414a09": "有二比丘犯婬殺。自嗟自怨無覺察。遠棲林野望成",
    "X69n1356_002:0414a10": "真。自業茫茫誰擺脫。",
    "X69n1356_002:0414a11": "波離螢光增罪結。却把小乘文句說。疑心到此轉懷",
    "X69n1356_002:0414a12": "惶。莫恠經非人自拙。",
    "X69n1356_002:0414a13": "維摩大士頓除疑。離四句兮絕百非。實相門中非我",
    "X69n1356_002:0414a14": "所。一輪心月鎮光輝。",
    "X69n1356_002:0414a15": "猶如赫日消霜雪。逡巡業海皆枯竭。露出毗盧體不",
    "X69n1356_002:0414a16": "分。別無藝解堪施設。",
    "X69n1356_002:0414a17": "不思議解脫力。不是思量心外得。一句當天八萬門。",
    "X69n1356_002:0414a18": "野橋金柳依依色。",
    "X69n1356_002:0414a19": "妙用恒沙也無極。豈恡參方來問詰。何勞舉指與言",
    "X69n1356_002:0414a20": "詮。杖頭一眼明如日。",
    "X69n1356_002:0414a21": "四事供養敢辭勞。自有摩尼價最高。任君寶滿三千",
    "X69n1356_002:0414a22": "界。性無利益漫豐豪。",
    "X69n1356_002:0414a23": "萬兩黃金也消得。道人有甚相交涉。家中祖代沒分",
    "X69n1356_002:0414a24": "文。廣度河沙三界客。",
    "X69n1356_002:0414b01": "粉骨碎身未足酬。念渠多劫力勤修。如今分付無人",
    "X69n1356_002:0414b02": "要。放體閑眠百草頭。",
    "X69n1356_002:0414b03": "一句了然超百億。如如不動纖毫力。普眼當觀如□",
    "X69n1356_002:0414b04": "□。春晴曉霧連天碧。",
    "X69n1356_002:0414b05": "法中王最高勝。一微塵裡光無盡。無邊身相入微塵。",
    "X69n1356_002:0414b06": "轉大法輪常普應。",
    "X69n1356_002:0414b07": "河沙如來同共證。光光相徹無餘剩。各申右手摩其",
    "X69n1356_002:0414b08": "頂。龍天萬億咸歸命。",
    "X69n1356_002:0414b09": "我今解此如意珠。不論貧富灌頭舒。出沒往來無欠",
    "X69n1356_002:0414b10": "缺。四生六道入無餘。",
    "X69n1356_002:0414b11": "信受之者皆相應。不落有無凡與聖。八面清風宇宙",
    "X69n1356_002:0414b12": "寬。日月從他渾自性。",
    "X69n1356_002:0414b13": "了了見無一物。唯有天真一如佛。普賢腹裏接觀音。",
    "X69n1356_002:0414b14": "善財稽首稱奇特。",
    "X69n1356_002:0414b15": "亦無人亦無佛。廣大樓臺彌勒宅。豁開門戶接群生。",
    "X69n1356_002:0414b16": "一念無心全用得。",
    "X69n1356_002:0414b17": "大千沙界海中漚。何必春風更點頭。雪夜一枝渾漏",
    "X69n1356_002:0414b18": "泄。速傳驛馬進王侯。",
    "X69n1356_002:0414b19": "一切賢聖如電拂。智尊不動瑠璃色。紫金光聚沒遮",
    "X69n1356_002:0414b20": "欄。說甚寒山并拾得。",
    "X69n1356_002:0414b21": "假使鐵輪頂上旋。萬里神光體自然。邪魔似雪飛湯",
    "X69n1356_002:0414b22": "裏。安能驚動老婆禪。",
    "X69n1356_002:0414b23": "定慧圓明終不失。天迴地轉光澄寂。却火洞然轉轉",
    "X69n1356_002:0414b24": "新。箇事如如誰委悉。",
    "X69n1356_002:0414c01": "日可冷月可熱。凡夫倒用成磨滅。大道圓明一性通。",
    "X69n1356_002:0414c02": "春夏秋冬誰辨別。",
    "X69n1356_002:0414c03": "眾魔不能壞真說。真說無言光廓徹。包含萬有不曾",
    "X69n1356_002:0414c04": "生。天地亡鋒并結舌。",
    "X69n1356_002:0414c05": "象駕崢嶸謾進途。氣冲牛斗耀昏衢。日月失光誰敢",
    "X69n1356_002:0414c06": "顧。萬邪氷爍絕名模。",
    "X69n1356_002:0414c07": "誰見螳螂能拒轍。螢虫七夕吞明月。織女心寬不作",
    "X69n1356_002:0414c08": "聲。牽牛一棒和空折。",
    "X69n1356_002:0414c09": "大象不遊於兔徑。針鋒頭上禮觀音。百尺竿頭猶進",
    "X69n1356_002:0414c10": "步。十方沙界現全身。",
    "X69n1356_002:0414c11": "大悟不拘於小節。猛燄爐中撈霰雪。石頭垂足示長",
    "X69n1356_002:0414c12": "髭。修行有甚相交涉。",
    "X69n1356_002:0414c13": "莫將管見謗蒼蒼。井底蛙牛逞巨江。乾坤大地一隻",
    "X69n1356_002:0414c14": "眼。用來還似一毫芒。",
    "X69n1356_002:0414c15": "未了吾今為君決。一字不留無可說。耀古騰今徹底",
    "X69n1356_002:0414c16": "輝。不離當體常光潔。",
    "X69n1356_002:0414c17": "普菴歌",
    "X69n1356_002:0414c18": "祇箇普菴純寶貝。妙慧莊嚴真暢快。無門為戶到人",
    "X69n1356_002:0414c19": "稀。萬里神光圓頂盖。非相身無不在。體露堂堂聲色",
    "X69n1356_002:0414c20": "外。世間夢幻曷能隨。超出世間那肯愛。絕意識無眼",
    "X69n1356_002:0414c21": "界。淨名臥疾矍曇解。指權就實度眾生。勿謂古賢來",
    "X69n1356_002:0414c22": "揑恠。悟普菴本無壞。空劫有窮渠自在。四生六道豈",
    "X69n1356_002:0414c23": "相干。物我兼忘心唯最。無有無內非內。海印發光誰",
    "X69n1356_002:0414c24": "敢對。森羅萬象普菴収。絕待靈明全體會。忘能所勿",
    "X69n1356_002:0415a01": "知解。瓦礫真金誰敢買。若還不是老胡來。覿面難逢",
    "X69n1356_002:0415a02": "輪劫肯。雪齊腰求教誨。得旨忘言轉不退。百鍊金剛",
    "X69n1356_002:0415a03": "無孔鎚。要斷龜毛兔角罪。如意珠我今解。剎剎塵塵",
    "X69n1356_002:0415a04": "鋪障昧。一毫端量大千輝。爍破無明生死袋。",
    "X69n1356_002:0415a05": "顯元歌",
    "X69n1356_002:0415a06": "不識本家元寶貝。汩沒緣塵生死快。阿賴耶識藏無",
    "X69n1356_002:0415a07": "明。十八界纏繒網盖。貪嗔癡常在在。心鏡空花分內",
    "X69n1356_002:0415a08": "外。不知四大假成軀。妄執六塵增渴愛。迷此心有三",
    "X69n1356_002:0415a09": "界。大地茫茫誰曉解。依師戒定學看經。聞通真空即",
    "X69n1356_002:0415a10": "生恠。世間物無不壞。唯獨法身鎮長在。毛吞巨海有",
    "X69n1356_002:0415a11": "誰知。芥納須彌實奇最。本無外亦非內。心法無形無",
    "X69n1356_002:0415a12": "可對。假施七寶滿三千。道眼未開心不會。莫說知休",
    "X69n1356_002:0415a13": "談解。自驪珠不著買。用無盡處示眾生。識不破人還",
    "X69n1356_002:0415a14": "□□。聽語言為教誨。不脫聲聞生進退。剎那一念入",
    "X69n1356_002:0415a15": "魔群。萬劫虗招無間罪。本無傳莫求解。祇這靈光終",
    "X69n1356_002:0415a16": "不昧。大無邊表細無塵。圓覺一輪如意袋。",
    "X69n1356_002:0415a17": "摩尼歌",
    "X69n1356_002:0415a18": "一顆摩尼非玉貝。不動隨機方便快。無邊無表實先",
    "X69n1356_002:0415a19": "天。亘古迄今無覆盖。六和同心不在。放蕩汪洋塵世",
    "X69n1356_002:0415a20": "外。箇中無可表真如。不滅不生誰不愛。卓頑空立世",
    "X69n1356_002:0415a21": "界。非界非空有誰解。返己迴觀一物無。光大圓融含",
    "X69n1356_002:0415a22": "百恠。珠體堅百恠壞。幻化元空靈本在。三十年看水",
    "X69n1356_002:0415a23": "牯牛。祇箇溈山實奇最。華林子通非內。蹋倒淨缾絕",
    "X69n1356_002:0415a24": "待對。天上天下獨玄靈。直至如今少人會。老南泉逞",
    "X69n1356_002:0415b01": "見解。提起猫兒人不買。一刀兩斷不曾分。主伴重重",
    "X69n1356_002:0415b02": "元不背。了非言聞妙海。鑽火逢畑莫放退。忽然杲日",
    "X69n1356_002:0415b03": "爍氷霜。不立微塵誰受罪。天網恢非結解。遍布彌漫",
    "X69n1356_002:0415b04": "這三昧。堪笑衡陽沒量人。彌勒光中拖布袋。",
    "X69n1356_002:0415b05": "十二時歌",
    "X69n1356_002:0415b06": "誌公大士。遺十二時歌。警二乘著相馳求。提沉空滯",
    "X69n1356_002:0415b07": "寂不了。普菴老人。於斯誠言。百帀千迴。絕妙在無言",
    "X69n1356_002:0415b08": "之說。得意成無盡之意。往往玄通。斯人鮮矣哉。誠既",
    "X69n1356_002:0415b09": "夢覽之為美。不妨寐語。續其宗須還鼻孔遼天底。點",
    "X69n1356_002:0415b10": "首知空。與我同志。歌曰。",
    "X69n1356_002:0415b11": "平旦寅。鷄鳴犬吠足圓音。祗這圓音無二聽。何勞妄",
    "X69n1356_002:0415b12": "想別求真。擊鍾皷了無聲了。本無聲真好聽。聲錧無",
    "X69n1356_002:0415b13": "體門前客。體合聲空箇裏人。",
    "X69n1356_002:0415b14": "日出卯。齋粥無心覺飽。鉢盂洗了自閑閑。方信趙州",
    "X69n1356_002:0415b15": "機便巧。師子兒金牙爪。驚殺百年老虎豹。揑恠文殊",
    "X69n1356_002:0415b16": "劈腦騎。二乘皆道莊嚴好。",
    "X69n1356_002:0415b17": "食時辰。金牛作舞笑忻忻。漆桶漆桶喫來。參方誰識",
    "X69n1356_002:0415b18": "老婆心。佛祖意只如今。且無自己及他人。雪峰指作",
    "X69n1356_002:0415b19": "一面鏡。輪劫獼猴佩苦辛。",
    "X69n1356_002:0415b20": "禺中巳。報君學道無門戶。佛語諸經標此心。此心現",
    "X69n1356_002:0415b21": "時寂滅度。本無迷曷有悟。真我非身誰作做。貪嗔癡",
    "X69n1356_002:0415b22": "愛屬眾生。達者無非涅槃路。",
    "X69n1356_002:0415b23": "日南午。大地元來沒寸土。天上天下獨為尊。耀目連",
    "X69n1356_002:0415b24": "睛無可覩。石鞏癡逢馬祖。自己如空誰射弩。三平了",
    "X69n1356_002:0415c01": "道劈開胸。不拄箭鋒徒自苦。",
    "X69n1356_002:0415c02": "日昳未。擔板玄沙愛鱉鼻。喪身失命幾多人。張口送",
    "X69n1356_002:0415c03": "睛何處避。不通宗渾寐語。業識茫茫無本據。盲參不",
    "X69n1356_002:0415c04": "體弄虵人。常被弄蛇穿却鼻。",
    "X69n1356_002:0415c05": "晡時申。衙皷鼕鼕妙意新。括地該天人不會。如飄野",
    "X69n1356_002:0415c06": "馬入迷津。不取相勿踈親。露體堂堂絕翳塵。屠兒一",
    "X69n1356_002:0415c07": "念無諸業。龍女逡巡作佛身。",
    "X69n1356_002:0415c08": "日入酉。萬戶千家無別有。相呼相喚去還來。誰識一",
    "X69n1356_002:0415c09": "身非妍醜。也無頭也無手。劫火洞然渠不朽。猪羊牛",
    "X69n1356_002:0415c10": "馬化為真。毫髮不留無可守。",
    "X69n1356_002:0415c11": "黃昏戌。更點分明黑如漆。一道常光絕世倫。來往不",
    "X69n1356_002:0415c12": "通金密積。知不知識不識。自古至今非外覓。木女清",
    "X69n1356_002:0415c13": "宵何所為。混月閑吹無孔笛。",
    "X69n1356_002:0415c14": "人定亥。墜石癡人猶擣碓。忽然舂出古菱花。照地照",
    "X69n1356_002:0415c15": "天無向背。今時人會不會。未了先須除渴愛。情忘想",
    "X69n1356_002:0415c16": "盡至無依。體若虗空非內外。",
    "X69n1356_002:0415c17": "夜半子。萬事無心誰到此。一毛頭上了徧圓。永劫不",
    "X69n1356_002:0415c18": "遭邪魅使。昇高臺撾大皷。努目搖頭如老虎。猪羊咬",
    "X69n1356_002:0415c19": "盡更傷人。自己不真長劫苦。",
    "X69n1356_002:0415c20": "鷄鳴丑。飛空著地波波走。演若達多再得頭。依前不",
    "X69n1356_002:0415c21": "換舊時首。無不無有不有。有無不到休開口。拈槌竪",
    "X69n1356_002:0415c22": "拂有誰知。逐跡尋臊真獵狗。",
    "X69n1356_002:0415c23": "頌石頭和尚草菴歌",
    "X69n1356_002:0415c24": "石頭和尚草菴歌。試問參方會也麼。千萬莫將茅瓦",
    "X69n1356_002:0416a01": "比。離鈎三寸綽清波。",
    "X69n1356_002:0416a02": "吾結艸菴無寶貝。日劫相陪誰曉會。只緣窮子不歸",
    "X69n1356_002:0416a03": "家。未免出頭來揑恠。",
    "X69n1356_002:0416a04": "飯了從容圖睡快。杲日麗天無可曬。薄[利禾+((白日+田)/廾)]輕霧沒虗",
    "X69n1356_002:0416a05": "空。飽塞虗空全不奈。",
    "X69n1356_002:0416a06": "成時初見茅艸新。權披百衲強看經。賴得藥山重決",
    "X69n1356_002:0416a07": "破。別傳一句醒人心。",
    "X69n1356_002:0416a08": "破後還將茅艸盖。雨過風吹無罣礙。垢衣那肯便拋",
    "X69n1356_002:0416a09": "遺。切恐眾生難理會。",
    "X69n1356_002:0416a10": "住菴人。體露堂堂非故新。毫髮有差魔道種。一塵不",
    "X69n1356_002:0416a11": "立妙通真。",
    "X69n1356_002:0416a12": "鎮長在。不是坐禪并禮拜。實相元來豈用修。越古超",
    "X69n1356_002:0416a13": "今含法界。",
    "X69n1356_002:0416a14": "不屬中間與內外。獨臥孤峰誰作對。龍天百萬有誰",
    "X69n1356_002:0416a15": "知。金色頭陀笑裏會。",
    "X69n1356_002:0416a16": "世人住處我不住。布施生天終陷墜。靈光獨耀更無",
    "X69n1356_002:0416a17": "餘。未達凡夫開眼睡。",
    "X69n1356_002:0416a18": "世人愛處我不愛。樂是苦因宜早退。六道四生何日",
    "X69n1356_002:0416a19": "休。唯大丈夫能氣槩。",
    "X69n1356_002:0416a20": "菴雖小。寂寂寥寥勿邊表。於中獨有一天真。透色融",
    "X69n1356_002:0416a21": "聲常皎皎。",
    "X69n1356_002:0416a22": "含法界。大地須彌藏一芥。外道聲聞永不傳。究竟不",
    "X69n1356_002:0416a23": "如心自解。",
    "X69n1356_002:0416a24": "方丈老人相體解。一默全包無小大。曼殊贊歎實希",
    "X69n1356_002:0416b01": "奇。問疾不任知自敗。",
    "X69n1356_002:0416b02": "上乘菩薩信無疑。為法忘軀世所希。粉骨碎身應未",
    "X69n1356_002:0416b03": "報。聲聞小果卒難知。",
    "X69n1356_002:0416b04": "中下聞之必生恠。泥有著無生死快。改頭換面者還",
    "X69n1356_002:0416b05": "來。歷劫茫茫虗受辠。",
    "X69n1356_002:0416b06": "問此菴。有誰直下肯承當。不假良材并巧匠。重重帝",
    "X69n1356_002:0416b07": "網妙嚴莊。",
    "X69n1356_002:0416b08": "壞不壞。百鍊金剛充法界。微塵不立似虗空。始得名",
    "X69n1356_002:0416b09": "為觀自在。",
    "X69n1356_002:0416b10": "壞與不壞主元在。得未拳拳應不昧。婬坊酒肆轉光",
    "X69n1356_002:0416b11": "明。絕類離倫何窒礙。",
    "X69n1356_002:0416b12": "不居南北與東西。萬法無生何所疑。巖樹庭莎標妙",
    "X69n1356_002:0416b13": "相。猿啼鵲噪應真機。",
    "X69n1356_002:0416b14": "基址堅牢以為最。百億輪鎚擊不開。定慧圓明非我",
    "X69n1356_002:0416b15": "所。方知達磨不曾來。",
    "X69n1356_002:0416b16": "青松下。珊珊遍地誰知價。無限聰明只道空。問說真",
    "X69n1356_002:0416b17": "空沒命怕。",
    "X69n1356_002:0416b18": "明牕內。晃晃絕塵無覆艸。指作菩提却不真。白頂門",
    "X69n1356_002:0416b19": "開全領會。",
    "X69n1356_002:0416b20": "玉殿瓊樓未為對。引慈眾生增渴愛。放出溈山水牯",
    "X69n1356_002:0416b21": "牛。[火*熒][火*熒]露地難遮盖。",
    "X69n1356_002:0416b22": "衲被蒙頭萬事休。九年面壁為迷流。神光斷臂何希",
    "X69n1356_002:0416b23": "有。薩埵投崖飼虎求。",
    "X69n1356_002:0416b24": "此時山僧都不會。猶若太虗無內外。臨時應化即非",
    "X69n1356_002:0416c01": "真。取馳求還自背。",
    "X69n1356_002:0416c02": "住此菴。不曾焚爇有為香。終日示君君不見。更無餘",
    "X69n1356_002:0416c03": "事可思量。",
    "X69n1356_002:0416c04": "休作解。眾妙玄玄無管帶。文殊仗劍逼如來。五百聲",
    "X69n1356_002:0416c05": "聞心豁解。",
    "X69n1356_002:0416c06": "誰誇鋪席圖人買。不用文章兼學解。打破虗空歸去",
    "X69n1356_002:0416c07": "來。離世界兮入法界。",
    "X69n1356_002:0416c08": "回光返照便歸來。鼻孔遼天眼豁開。元來佛法無多",
    "X69n1356_002:0416c09": "子。連[祝/土]三拳打自獃。",
    "X69n1356_002:0416c10": "廓達靈根非向背。不關南岳與天台。父母未生前一",
    "X69n1356_002:0416c11": "著。香嚴擊竹始迷開。",
    "X69n1356_002:0416c12": "遇祖師。不契玄機道愈疎。靈知不是目前法。目前無",
    "X69n1356_002:0416c13": "法可名模。",
    "X69n1356_002:0416c14": "親訓誨。鈍斧開山百雜碎。不求諸聖入玄宗。雪點紅",
    "X69n1356_002:0416c15": "爐方稱對。",
    "X69n1356_002:0416c16": "結艸為菴莫生退。百鳥銜花也不來。花開還被風吹",
    "X69n1356_002:0416c17": "落。不得春風花不開。",
    "X69n1356_002:0416c18": "百年拋却任縱橫。隻履西歸表不生。來往本無常湛",
    "X69n1356_002:0416c19": "寂。心心相印號傳燈。",
    "X69n1356_002:0416c20": "擺手便行且無罪。汝等參方莫錯會。千古萬古一光",
    "X69n1356_002:0416c21": "明。不動遍周塵剎海。",
    "X69n1356_002:0416c22": "千種言。修多羅教沒蹄筌。魚兔得時非在說。商人到",
    "X69n1356_002:0416c23": "岸不須船。",
    "X69n1356_002:0416c24": "萬般解。筆寫石鐫處處賣。不將一字與人依。露逈逈",
    "X69n1356_002:0417a01": "兮赤灑灑。",
    "X69n1356_002:0417a02": "只要教君長不昧。觸目無邊無對待。行住坐臥是誰",
    "X69n1356_002:0417a03": "來。提却蔓菁覓菘菜。",
    "X69n1356_002:0417a04": "欲識菴中不死人。幾迴昏暗又天明。明暗不來渠不",
    "X69n1356_002:0417a05": "動。周天匝地等空平。",
    "X69n1356_002:0417a06": "豈離而今這皮袋。心法無形如大海。汪洋不宿死屍",
    "X69n1356_002:0417a07": "骸。萬古騰輝無變改。",
    "X69n1356_002:0417a08": "活人歌",
    "X69n1356_002:0417a09": "大聖靈驗普菴圓。廣施含靈遇有緣。信心清淨通靈",
    "X69n1356_002:0417a10": "感。萬病俱銷釋業愆。文殊體用普賢。活人歌裏現金",
    "X69n1356_002:0417a11": "仙。藥王藥上非他術。扁鵲孫真共一言。分三服淨水",
    "X69n1356_002:0417a12": "煎。莫將血味污心田。萬物有形皆我體。但行慈德解",
    "X69n1356_002:0417a13": "讎冤。內無想外無緣。何必神方肘後傳。身心本是金",
    "X69n1356_002:0417a14": "剛體。不解觀心被業纏。藥病銷心月圓。信時佛豈獨",
    "X69n1356_002:0417a15": "西天。在在處處人皆有。世間無比這靈源。除辠垢脫",
    "X69n1356_002:0417a16": "百冤。解使昏□朗義天。信知非我誰為病。大士維摩",
    "X69n1356_002:0417a17": "笑裏眠。眾生病我不顛。體沒眾生我病痊。不二法門",
    "X69n1356_002:0417a18": "誰敢道。金毛師子露身全。速投藥解塵緣。莫學群迷",
    "X69n1356_002:0417a19": "眼似聖。隨機應感非難易。信手拈來不用錢。",
    "X69n1356_002:0417a20": "洪鍾歌(因李昭文施財鑄鐘作)",
    "X69n1356_002:0417a21": "昭文昭文施一鍾。懸空隨叩警盲聾。圓音不斷周沙",
    "X69n1356_002:0417a22": "界。純體金剛空不空。雖含響擊即通。十方諸佛應聲",
    "X69n1356_002:0417a23": "中。天龍八部生忻悅。外道魔軍失却蹤。此圓器大神",
    "X69n1356_002:0417a24": "功。上祝皇王壽不窮。日月長輝邦國靜。臣忠子孝續",
    "X69n1356_002:0417b01": "堯風。昏者醒愚者聰。民歌鼓腹意和濃。地水火風同",
    "X69n1356_002:0417b02": "一性。剎塵無間體含融。包聲印頑空。鳥樹巖巒風月",
    "X69n1356_002:0417b03": "同。秦時何必驅山鐸。大振金鈴總脫空。時節至自相",
    "X69n1356_002:0417b04": "逢。肯信無心達本宗。和同一族輸金玉。回向南泉鑄",
    "X69n1356_002:0417b05": "此鍾。黃昏裏五更中。下下無空徹底通。近祖遠宗迷",
    "X69n1356_002:0417b06": "識解。聞歸淨土禮金容。涅槃侶契心同。箇箇全音讚",
    "X69n1356_002:0417b07": "此功。顯理揚真無二聽。含靈蠢動一時通。受者法施",
    "X69n1356_002:0417b08": "者空。且無地獄與洋銅。孝子順孫光遠慶。昭文千古",
    "X69n1356_002:0417b09": "振家風。",
    "X69n1356_002:0417b10": "開鍾示眾法語",
    "X69n1356_002:0417b11": "總中有別異中同。成壞非干這一鍾。収拾油鐺并火",
    "X69n1356_002:0417b12": "鏊。圓鎔法器隮盲聾。(以手指鍾云)大眾還識此物麼。",
    "X69n1356_002:0417b13": "(良久云)不可以智知。不可以識識。要得真實見解麼。",
    "X69n1356_002:0417b14": "這箇不從天降地降。亦非妄想發生。孤標越劫不曾",
    "X69n1356_002:0417b15": "生。獨卓超功不曾滅。夢見眾生背覺。不免敗缺一場。",
    "X69n1356_002:0417b16": "拈黃葉而止孩啼。立假名而標佛性。會萬物成己。而",
    "X69n1356_002:0417b17": "不著諸緣。用大冶一烹。而鑄成全體。若到這裏。且不",
    "X69n1356_002:0417b18": "用三乘爐鞴。又豈消十聖鉗鎚。自然一氣遍周羅。金",
    "X69n1356_002:0417b19": "汁融通無間阻。若遇知音之士。何須剖擊始通真。箇",
    "X69n1356_002:0417b20": "中未曉之人。不妨下手。善男子。無奈下手處。諸佛護",
    "X69n1356_002:0417b21": "持。龍居無頂。而牙爪森羅。八角橫彰。而金文歷落。既",
    "X69n1356_002:0417b22": "到這裏。不可埋藏。大家聞了莫生疑。只這無聞全自",
    "X69n1356_002:0417b23": "己。(遂拈鍾鎚。驀顧視大眾云)諸佛子。切不得錯會。各",
    "X69n1356_002:0417b24": "各運心諦聽。(遂擊一鎚。放下鍾鎚云)欲解不思議。鍾",
    "X69n1356_002:0417c01": "聲裏薦取。珍重。",
    "X69n1356_002:0417c02": "學無學頌。一十五首",
    "X69n1356_002:0417c03": "甞聞學道不依形。道不依形不離形。不離不依猶寐",
    "X69n1356_002:0417c04": "語。尋思寐語本天真。",
    "X69n1356_002:0417c05": "休道這邊與那邊。得時何更有枯偏。有為皆是夢。夢",
    "X69n1356_002:0417c06": "中明白體如然。",
    "X69n1356_002:0417c07": "莫向人前說是非。是非不到實希奇。假饒講得天花",
    "X69n1356_002:0417c08": "墜。大地山河總不知。",
    "X69n1356_002:0417c09": "戴起枯髏撞眼睛。燒香設拜甚精勤。一盲引眾誰人",
    "X69n1356_002:0417c10": "會。賺誤世間多少人。",
    "X69n1356_002:0417c11": "病在己而過在師。脫師離己悶胡蘆。從前學解皆忘",
    "X69n1356_002:0417c12": "却。撞頭磕腦愈心麤。",
    "X69n1356_002:0417c13": "實見菩提說甚禪。大家打開過殘年。相逢道伴何言",
    "X69n1356_002:0417c14": "語。無價真珠不用錢。",
    "X69n1356_002:0417c15": "達磨西來腦搭披。少林久坐若頑癡。如斯顯爀非今",
    "X69n1356_002:0417c16": "古。唐土生靈誰得知。",
    "X69n1356_002:0417c17": "老盧得了不傳衣。後代兒孫切莫疑。衣法親傳兩不",
    "X69n1356_002:0417c18": "是。心心心印了無知。",
    "X69n1356_002:0417c19": "五家宗派亂縱橫。未到玄門語默爭。誑謗自招無間",
    "X69n1356_002:0417c20": "業。直須全體墮深坑。",
    "X69n1356_002:0417c21": "奪下生機不作聲。耳聾眼瞎妙明生。隨流只欲傳心",
    "X69n1356_002:0417c22": "印。豈是緣情粥飯僧。",
    "X69n1356_002:0417c23": "昨夜三更日卓中。滿天星斗雨濛濛。三門佛殿相携",
    "X69n1356_002:0417c24": "手。要去西天路不通。",
    "X69n1356_002:0418a01": "翠竹山茶暎落霞。猿啼鵲噪道誰誇。一葉墜時秋遍",
    "X69n1356_002:0418a02": "界。春風微動一時花。",
    "X69n1356_002:0418a03": "悟人寂寂心寥廓。迷者忙忙到處錯。普觀迷悟實無",
    "X69n1356_002:0418a04": "因。祇這如來大圓覺。",
    "X69n1356_002:0418a05": "周歲孩兒八十翁。若觀老少絕宗風。眾生世界本無",
    "X69n1356_002:0418a06": "有。妙在當人一性中。",
    "X69n1356_002:0418a07": "十方世界口相吞。不斷圓音說普門。唯有普菴知說",
    "X69n1356_002:0418a08": "處。一箇窮人不著裩。",
    "X69n1356_002:0418a09": "天龍巖寐語",
    "X69n1356_002:0418a10": "天龍寂聽。魔族魂消。塵剎毛毫。普菴不二。為什麼開",
    "X69n1356_002:0418a11": "菴。來至於此。是故。水月空花。現形應物。若得學無學",
    "X69n1356_002:0418a12": "士。臨機而不著言詮。一悟普聞妙解。而豈俱聲色。老",
    "X69n1356_002:0418a13": "莊之言不到。佛祖之句難傳。應如是知。權名實相。實",
    "X69n1356_002:0418a14": "相無空無不空。將不空執尚違宗。一多無位誰分別。",
    "X69n1356_002:0418a15": "萬象森羅一鏡中。菴本非菴開不開。靈知自性即如",
    "X69n1356_002:0418a16": "來。尋源窮處烟霞伴。南嶺風光近日回。上無片瓦下",
    "X69n1356_002:0418a17": "無錐。被喧卜靜了無依。多求欲叩無心者。既了無心",
    "X69n1356_002:0418a18": "豈是非。若將色見普菴人。未免隨流不契津。千里無",
    "X69n1356_002:0418a19": "來同受用。縱橫妙用自家珍。莫恠渠儂不出頭。了心",
    "X69n1356_002:0418a20": "非相永無求。相逢誰覺夢中夢。浪靜閑乘般若舟。",
    "X69n1356_002:0418a21": "頌十玄談(并序)",
    "X69n1356_002:0418a22": "至人無己。神人無功。雖無己而無形不己。雖無功而",
    "X69n1356_002:0418a23": "萬化皆通。道法自然。唯靈獨用。用則非用。通則全通。",
    "X69n1356_002:0418a24": "若未全通。疑心未盡。心外餘絲髮。祖道豈能全。夾山",
    "X69n1356_002:0418b01": "聊顧存師德。絕勝華亭下水船。如今要問西來意。深",
    "X69n1356_002:0418b02": "知寐語落頑禪。同安大察禪師。遺十玄談詩於世。甞",
    "X69n1356_002:0418b03": "覩處處開彰。往往究其味者。斯人鮮矣。可謂字字透",
    "X69n1356_002:0418b04": "宗不留跡。言言見諦以無私。同世迴潤之言談。入俗",
    "X69n1356_002:0418b05": "轉機之撮要。不遺平側韻對。無枯文章。不立事理。皆",
    "X69n1356_002:0418b06": "無十題。豈似於世間紙墨。不傳於耳目。除非見解。可",
    "X69n1356_002:0418b07": "覽金章。多學強聞。伊渠無間者。方信普菴老人。寐語",
    "X69n1356_002:0418b08": "非虗。唯心自肯。今於一句之下。加頌之三。今古混融。",
    "X69n1356_002:0418b09": "成八十首。頌既已畢。猶恐學者。未察。於題二十字。為",
    "X69n1356_002:0418b10": "十法界三因八十句。為八解脫之藥。病因藥瘥。敢問",
    "X69n1356_002:0418b11": "其方。救未來之眾生。起河沙之妙慧。是故。先題而後",
    "X69n1356_002:0418b12": "誦。從本而顯末。本末雙彰。唯其察禪師也。普菴向頭",
    "X69n1356_002:0418b13": "上安頭。須還知之。不知者即道。如如頌題。",
    "X69n1356_002:0418b14": "心心非不心。未得印時生死侵。除非一搭無纖翳。六",
    "X69n1356_002:0418b15": "道皆標我相形　心印也。",
    "X69n1356_002:0418b16": "祖祖如鍾皷。未擊有意周天普。虗幻形聲本自無。如",
    "X69n1356_002:0418b17": "如不動亘今古　祖意也。",
    "X69n1356_002:0418b18": "玄玄不用言。機鋒相拄箭頭連。達道無機玄不滿。儱",
    "X69n1356_002:0418b19": "侗真如有萬千　玄機也。",
    "X69n1356_002:0418b20": "塵塵。背覺勞生地獄因。鏡寫異形分皂白。合元一性",
    "X69n1356_002:0418b21": "自天真　塵異也。",
    "X69n1356_002:0418b22": "演演。莫執文書案上展。教人戒定慧堅牢。知見解脫",
    "X69n1356_002:0418b23": "堂堂顯　演教也。",
    "X69n1356_002:0418b24": "還還。不消下水及登山。左右逢源名實相。從斯周匝",
    "X69n1356_002:0418c01": "臥雲閑　還源也。",
    "X69n1356_002:0418c02": "達達。遍滿河沙微塵剎。本來無語似陽春。雨過花枝",
    "X69n1356_002:0418c03": "連夜發　達本也。",
    "X69n1356_002:0418c04": "迴迴。目擊心通處處開。機深體淺無人會。滿天風道",
    "X69n1356_002:0418c05": "我如來　迴機也。",
    "X69n1356_002:0418c06": "轉轉。兩頭不著中心選。無位真人是阿誰。佛祖鼻孔",
    "X69n1356_002:0418c07": "穿成串　轉位也。",
    "X69n1356_002:0418c08": "一一。恰似太虗經鳥跡。色即是空空不空。度日長吹",
    "X69n1356_002:0418c09": "無孔笛　一色也。",
    "X69n1356_002:0418c10": "頌詩",
    "X69n1356_002:0418c11": "心印",
    "X69n1356_002:0418c12": "問君心印作何顏。影現千潭印萬山。夜靜畫樓吹玉",
    "X69n1356_002:0418c13": "管。聲聲相應絕遮欄。",
    "X69n1356_002:0418c14": "心印何人敢授傳。無師弟子佛眾生。幾多妄想成恠",
    "X69n1356_002:0418c15": "覺。執境迷心拜衲僧。",
    "X69n1356_002:0418c16": "歷劫坦然無異色。東西何立誰南北。若言別有一靈",
    "X69n1356_002:0418c17": "光。認子不真元是賊。",
    "X69n1356_002:0418c18": "呼為心印早虗言。滿目真如自現前。十二時中無不",
    "X69n1356_002:0418c19": "應。金鸎頻道柳含烟。",
    "X69n1356_002:0418c20": "雖知體自虗空性。如理深淵融一鏡。萬象森羅沒處",
    "X69n1356_002:0418c21": "藏。摩尼離垢常清淨。",
    "X69n1356_002:0418c22": "將喻紅爐火裏蓮。精金百煆轉光鮮。居塵不染隨宜",
    "X69n1356_002:0418c23": "用。始覺松風解說禪。",
    "X69n1356_002:0418c24": "勿謂無心云是道。龜毛兔角非堅寶。頑空作境是誰",
    "X69n1356_002:0419a01": "安。不體十方源浩浩。",
    "X69n1356_002:0419a02": "無心猶隔一重關。滯寂沉空也大難。啼問阿娘誰是",
    "X69n1356_002:0419a03": "母。閑雲溪水笑潺潺。",
    "X69n1356_002:0419a04": "祖意",
    "X69n1356_002:0419a05": "祖意如空不是空。鵬程九萬力唯風。若非風體空何",
    "X69n1356_002:0419a06": "用。體得無空道自通。",
    "X69n1356_002:0419a07": "靈機爭墮有無功。色空猶未達空空。空色本無權立",
    "X69n1356_002:0419a08": "號。無名全體露金風。",
    "X69n1356_002:0419a09": "三賢尚未明斯旨。羊鹿牛車孩子戲。數墨巡行枉用",
    "X69n1356_002:0419a10": "功。假立名為乾慧地。",
    "X69n1356_002:0419a11": "十聖那能達此宗。要須歷劫道方通。飢寒不認燈為",
    "X69n1356_002:0419a12": "火。空守門前艸屋中。",
    "X69n1356_002:0419a13": "透網金鱗猶滯水。識神照覺非知己。肯心鳥道即菩",
    "X69n1356_002:0419a14": "提。三文買竭廬陵米。",
    "X69n1356_002:0419a15": "迴途石馬出紗籠。嘶起寰中雨後風。吹散暮雲孤月",
    "X69n1356_002:0419a16": "朗。危巒烟寺一聲鍾。",
    "X69n1356_002:0419a17": "慇懃為說西來意。得意忘言真不二。昨夜三更穿市",
    "X69n1356_002:0419a18": "過。只聞米賤油鹽貴。",
    "X69n1356_002:0419a19": "莫問西來及與東。焉知佛祖一空同。四維上下皆如",
    "X69n1356_002:0419a20": "是。爭奈凡愚執相容。",
    "X69n1356_002:0419a21": "玄機",
    "X69n1356_002:0419a22": "迢迢空劫勿能收。非相非名觸處周。罔象無心珠自",
    "X69n1356_002:0419a23": "現。何勞汩沒外馳求。",
    "X69n1356_002:0419a24": "豈與塵機作繫留。有為何日得功周。除非無我無人",
    "X69n1356_002:0419b01": "見。體用全通得自由。",
    "X69n1356_002:0419b02": "妙體本來無處所。超聲越色非今古。詮題不及議難",
    "X69n1356_002:0419b03": "思。莫恠道吾頻作舞。",
    "X69n1356_002:0419b04": "通身何更有蹤由。三十年看水牯牛。鼻孔無邊難摸",
    "X69n1356_002:0419b05": "索。醍醐常納混春秋。",
    "X69n1356_002:0419b06": "靈然一句超群象。不落聖凡無伎倆。長笑一聲烟霧",
    "X69n1356_002:0419b07": "寬。含虗寂照亡思想。",
    "X69n1356_002:0419b08": "逈出三乘不假修。別傳一句普天収。揚眉早是相輕",
    "X69n1356_002:0419b09": "忽。妙得無心了便休。",
    "X69n1356_002:0419b10": "撒手那邊千聖外。見知不與凡同會。高峰絕頂棹孤",
    "X69n1356_002:0419b11": "舟。海裏爐焚烟自在。",
    "X69n1356_002:0419b12": "迴程堪作火中牛。一葉纔凋萬國秋。月朗浪平無別",
    "X69n1356_002:0419b13": "事。此心只在朝竿頭。",
    "X69n1356_002:0419b14": "塵異",
    "X69n1356_002:0419b15": "濁者自濁清自清。一輪堅白不容塵。鏡中妍醜誰分",
    "X69n1356_002:0419b16": "別。水月融光淨法身。",
    "X69n1356_002:0419b17": "菩提煩惱等空平。色裏膠青用始精。鹽入水中尋不",
    "X69n1356_002:0419b18": "見。舌輕點笑欣欣。",
    "X69n1356_002:0419b19": "誰言卞璧無人鑒。但辦肯心終不賺。燎却眉毛尚不",
    "X69n1356_002:0419b20": "知。詢岐欲往西天探。",
    "X69n1356_002:0419b21": "我道驪珠到處晶。包含萬有獨明靈。同光索價遭人",
    "X69n1356_002:0419b22": "問。兩手張開帽帶陳。",
    "X69n1356_002:0419b23": "萬法泯時全體現。大似金剛經百鍊。定光鎔爍絕纖",
    "X69n1356_002:0419b24": "埃。隻眼圓明何用見。",
    "X69n1356_002:0419c01": "三乘分別強安名。愍念群生習氣深。寶所到時城假",
    "X69n1356_002:0419c02": "化。何曾動步早觀音。",
    "X69n1356_002:0419c03": "丈夫自有冲天志。不著形名非與是。交徹輝光意氣",
    "X69n1356_002:0419c04": "濃。金毛師子真堪畏。",
    "X69n1356_002:0419c05": "莫向如來行處行。一身墮落萬尋坑。人神百億扶難",
    "X69n1356_002:0419c06": "起。耳不聞聲目似盲。",
    "X69n1356_002:0419c07": "演教",
    "X69n1356_002:0419c08": "三乘次第演金言。義體周天應自連。黃葉止啼兒不",
    "X69n1356_002:0419c09": "呌。方知累劫困如眠。",
    "X69n1356_002:0419c10": "三世如來共所宣。至今不斷少人傳。塞鴻非是人驚",
    "X69n1356_002:0419c11": "起。風擊蘆鳴寫碧天。",
    "X69n1356_002:0419c12": "初說有空人盡執。未明理事虗勞力。念來年久轉迷",
    "X69n1356_002:0419c13": "情。心不負人徒面赤。",
    "X69n1356_002:0419c14": "後談空有眾皆捐。字字無空透色鮮。八萬法門從此",
    "X69n1356_002:0419c15": "入。如今喚作老婆禪。",
    "X69n1356_002:0419c16": "龍宮滿藏醫方義。藥病相當除五味。攪艸耆婆也大",
    "X69n1356_002:0419c17": "癡。胡言亂拔莖莖是。",
    "X69n1356_002:0419c18": "鶴樹終談理未玄。口中吐露白如蓮。一花五葉親分",
    "X69n1356_002:0419c19": "付。只恐眾生眼著攣。",
    "X69n1356_002:0419c20": "真淨界中纔一念。未離學地終須欠。今生努力絕名",
    "X69n1356_002:0419c21": "言。永劫不遭塵垢玷。",
    "X69n1356_002:0419c22": "閻浮早已八千年。朝夕忙忙被業牽。一夢不驚塵劫",
    "X69n1356_002:0419c23": "苦。何如領取現光前。",
    "X69n1356_002:0419c24": "達本",
    "X69n1356_002:0420a01": "勿於中路事空王。鑽火還須金色光。燒却三千并世",
    "X69n1356_002:0420a02": "界。死中得活也無方。",
    "X69n1356_002:0420a03": "策杖還須達本鄉。未曾舉足見娘娘。多時不隔如今",
    "X69n1356_002:0420a04": "面。子母連天笑一場。",
    "X69n1356_002:0420a05": "雲水隔時君莫住。橫吞碧漢包天地。任佗物變景推",
    "X69n1356_002:0420a06": "遷。獨我真如全定慧。",
    "X69n1356_002:0420a07": "雪山深處我非忘。百一十城印普光。彌勒樓開通線",
    "X69n1356_002:0420a08": "道。方知臘雪似春霜。",
    "X69n1356_002:0420a09": "堪嗟去日顏如玉。常和白雲空裏宿。千迴萬匝只如",
    "X69n1356_002:0420a10": "然。寥寥獨唱無生曲。",
    "X69n1356_002:0420a11": "却歎迴時鬂似霜。眉毛眼睫放毫光。從前無理今皆",
    "X69n1356_002:0420a12": "道。笑指泥途七寶裝。",
    "X69n1356_002:0420a13": "撒手到家人不識。明朝更不分南北。逢場作戲弄孔",
    "X69n1356_002:0420a14": "魂。反指牛兒是彌勒。",
    "X69n1356_002:0420a15": "更無一物獻尊堂。剔出銀盆耀雪霜。箭既離絃無退",
    "X69n1356_002:0420a16": "轉。洞山收悔不思量。",
    "X69n1356_002:0420a17": "還源",
    "X69n1356_002:0420a18": "返本還源事已差。輕羅不著外尋麻。勞慮即真猶未",
    "X69n1356_002:0420a19": "信。忽然解道見桃花。",
    "X69n1356_002:0420a20": "本來無住不名家。唯有西乾路不賖。三度佗心通敗",
    "X69n1356_002:0420a21": "闕。國師猶釣死蝦蟇。",
    "X69n1356_002:0420a22": "萬年松徑雪深覆。水泄不通無入路。解脫門開一步",
    "X69n1356_002:0420a23": "周。喃喃寐語分緇素。",
    "X69n1356_002:0420a24": "一帶峰巒雲更遮。倒騎鐵馬過流沙。東西南北中央",
    "X69n1356_002:0420b01": "佛。共飲乾坤一椀茶。",
    "X69n1356_002:0420b02": "賓主穆時全是妄。相逢迎送分堦巷。老胡不識警梁",
    "X69n1356_002:0420b03": "王。寶積摩尼歡喜藏。",
    "X69n1356_002:0420b04": "君臣合處正中邪。名相和同體似差。一二不成三不",
    "X69n1356_002:0420b05": "是。八還要顯我無瑕。",
    "X69n1356_002:0420b06": "還鄉曲調如何唱。蝶拍鶯歌大道場。唯有禾山解打",
    "X69n1356_002:0420b07": "皷。金牛作舞也尋常。",
    "X69n1356_002:0420b08": "明月堂前枯梅華。太陽門下雪交加。寶樓閣裏多恠",
    "X69n1356_002:0420b09": "敗。達哩摩尼吽[口*發]吒。",
    "X69n1356_002:0420b10": "迴機",
    "X69n1356_002:0420b11": "涅槃城裏尚猶危。親到靈山未足奇。見佛忘知無我",
    "X69n1356_002:0420b12": "所。六根常動轉阿彌。",
    "X69n1356_002:0420b13": "陌路相逢沒定期。蛇婆來命恠誰知。四十八人成鼈",
    "X69n1356_002:0420b14": "鼻。急喚頑禪艸裏歸。",
    "X69n1356_002:0420b15": "權掛垢衣云是佛。釋迦也似偷空賊。忽然捉敗不相",
    "X69n1356_002:0420b16": "饒。丹霞火裏純金色。",
    "X69n1356_002:0420b17": "却裝珍御復名誰。更展琅函耀本輝。了道不除權立。",
    "X69n1356_002:0420b18": "一切元體是無餘。",
    "X69n1356_002:0420b19": "木人夜半穿靴去。得意生身無住處。妙用難傳妄想",
    "X69n1356_002:0420b20": "心。知君未解通方句。",
    "X69n1356_002:0420b21": "石女天明戴帽歸。一身渾著六銖衣。喃喃解說非聲",
    "X69n1356_002:0420b22": "舌。生得兒來呌阿姨。",
    "X69n1356_002:0420b23": "萬古碧潭空界月。猿啼徹夜何曾歇。幾多孤負一輪",
    "X69n1356_002:0420b24": "光。唯我同輝誰辨別。",
    "X69n1356_002:0420c01": "再三撈摝始方知。捉影逃形也太癡。千眼大悲分得",
    "X69n1356_002:0420c02": "半。維摩老漢始全提。",
    "X69n1356_002:0420c03": "轉位",
    "X69n1356_002:0420c04": "披毛戴角入[廓享+墨]來。水底桃花幾度開。世界未生唯此",
    "X69n1356_002:0420c05": "性。任他遷變豈輪迴。",
    "X69n1356_002:0420c06": "優鉢羅花火裏開。方知達磨不虗來。夜來一霎清明",
    "X69n1356_002:0420c07": "雨。萬卉千葩勝剪裁。",
    "X69n1356_002:0420c08": "煩惱海中為雨露。窮坑變作珍珠庫。可憐不識夜明",
    "X69n1356_002:0420c09": "簾。打破畫缾無作做。",
    "X69n1356_002:0420c10": "無明山中作雲雷。閃電霞光爍不開。霹歷一聲山嶽",
    "X69n1356_002:0420c11": "震。曼拏大士咲咍咍。",
    "X69n1356_002:0420c12": "鑊湯爐炭吹教滅。一日三飡飽便歇。獄卒牛頭惡夜",
    "X69n1356_002:0420c13": "叉。同氣連枝應不別。",
    "X69n1356_002:0420c14": "劍樹刀山喝使摧。十波羅蜜印靈臺。光輪無盡奚邊",
    "X69n1356_002:0420c15": "表。不是貪嗔根得來。",
    "X69n1356_002:0420c16": "金鎖玄關留不住。穿雲透石充寰宇。四時不語信寥",
    "X69n1356_002:0420c17": "寥。萬劫超然希伴侶。",
    "X69n1356_002:0420c19": "行於異路且輪迴。百億分身撥不開。地獄天堂非別",
    "X69n1356_002:0420c20": "有。相呼相喚隱天台。",
    "X69n1356_002:0420c21": "一色",
    "X69n1356_002:0420c22": "枯木巖前差路多。不行鳥道轉誵訛。狐狸引入豪猪",
    "X69n1356_002:0420c23": "窟。不久成團被死魔。",
    "X69n1356_002:0420c24": "行人到此盡蹉跎。一指頭端不奈何。毫髮有差千萬",
    "X69n1356_002:0421a01": "鷺鶿立雪非同色。鏡裏色空誰間隔。不是青黃黑白",
    "X69n1356_002:0421a02": "紅。上下東西及南北。",
    "X69n1356_002:0421a03": "明月蘆花不似佗。於中一氣逼天羅。涅槃影裏無相",
    "X69n1356_002:0421a04": "識。鼻孔遼天笑大哥。",
    "X69n1356_002:0421a05": "了了了時無可了。乾坤道我無邊表。夜摩宮裏混金",
    "X69n1356_002:0421a06": "風。兜率殿中明皎皎。",
    "X69n1356_002:0421a07": "玄玄玄處亦須呵。喝斷烏江返碧波。寄語東吳諸父",
    "X69n1356_002:0421a08": "老。不如聞早念彌陀。",
    "X69n1356_002:0421a09": "慇懃為唱玄中曲。澗水相和音韻足。唯有伯牙欲露",
    "X69n1356_002:0421a10": "機。斷絃深意無人續。",
    "X69n1356_002:0421a11": "空裏蟾光撮得麼。待風列子已蹉跎。須彌無縫徒伸",
    "X69n1356_002:0421a12": "手。任是先天不奈何。",
    "X69n1356_002:0421a13": "粵以。垂世立教。豈曰乏人。顯本標宗。莫偕斯典。實",
    "X69n1356_002:0421a14": "藏經之耳目。誠佛祖之果源。恢恢寶劍。而瑞氣莫",
    "X69n1356_002:0421a15": "渝。粲粲明珠。而清輝難掩。以彭逢源彭褒彭大霖",
    "X69n1356_002:0421a16": "李寔李觀國等。親聞如是。敢不揄揚。共施家珍。命",
    "X69n1356_002:0421a17": "工刻木。用廣發揮於後世。庶幾有補於將來。為萬",
    "X69n1356_002:0421a18": "古之徽猷。作吾宗之真宰。知　普菴之應世。乃古",
    "X69n1356_002:0421a19": "佛之再來。可謂千載一遇也。得不誌之于後。旹歲",
    "X69n1356_002:0421a20": "乾道二年。季春滿日。參學弟子。和光應世拜題。",
    "X69n1356_002:0421a21": "化米",
    "X69n1356_002:0421a22": "當關擊破黃金鎖。佛與眾生無兩箇。全提吞盡十方",
    "X69n1356_002:0421a23": "空。萬億龍天為護佐。雪歌獨唱古峯頭。風月溪山同",
    "X69n1356_002:0421a24": "讚和。從來弘闡在當人。密賴知音共揚播。共揚播非",
    "X69n1356_002:0421b01": "彼我。一鉢千家崇善果。直叩維摩不二門。狹路相逢",
    "X69n1356_002:0421b02": "休放過。⊙。",
    "X69n1356_002:0421b03": "買油",
    "X69n1356_002:0421b04": "三百六十斤油。何須苦苦問佗求。心光廓徹燈何用。",
    "X69n1356_002:0421b05": "水艸無心若畫牛。五味舌頭無足日。煎熬煑炙幾時",
    "X69n1356_002:0421b06": "休。功辨斯成無點染。西江一口絕纖流。",
    "X69n1356_002:0421b07": "行童搬土",
    "X69n1356_002:0421b08": "童子聚沙為佛塔。而今搬土豈無功。忽然覺後知非",
    "X69n1356_002:0421b09": "土。當處回頭識本宗。老僧念你善根微。所以教伊不",
    "X69n1356_002:0421b10": "失時。朝歌暮擊三摩地。不久迷開解我機。",
    "X69n1356_002:0421b11": "普請道友搬瓦",
    "X69n1356_002:0421b12": "當時驢覰井。如今井覰驢。酒醒溪邊思往昔。至今方",
    "X69n1356_002:0421b13": "覺彼區區。空花解弄兒路。蝶引癡蜂入網蛛。誰是那",
    "X69n1356_002:0421b14": "頭能警叱。回光返照越賢愚。雲盖瓦鋪須子細。筆端",
    "X69n1356_002:0421b15": "有口顯文殊。(咦)珍重。",
    "X69n1356_002:0421b16": "鐵竹歌",
    "X69n1356_002:0421b17": "普菴和尚鐵竹歌。十聖三賢不奈何。九節玲瓏通法",
    "X69n1356_002:0421b18": "界。不由籩筍自嘍囉。從百鍊已經磨。能障狂風止海",
    "X69n1356_002:0421b19": "波。惡龍攝毒皆由我。猛虎歸降豈是佗。世出世間無",
    "X69n1356_002:0421b20": "可比。非凡非聖力摩訶。莫耶劍比天戈。生滅勞形費",
    "X69n1356_002:0421b21": "氣多。只這一條剛不壞。撐天拄地應三摩。身瑩淨意",
    "X69n1356_002:0421b22": "曼陀。非眼耳鼻六通和。肉眼那能堪作見。二乘天眼",
    "X69n1356_002:0421b23": "尚誵訛。德山老漢却老婆。橫竪宗風般若多。罕遇其",
    "X69n1356_002:0421b24": "人難措手。至今獨卓立巍峩。君不見。莫蹉跎。點石為",
    "X69n1356_002:0421c01": "金也是他。即栗橫肩千萬箇。解吞鐵竹可相過。未動",
    "X69n1356_002:0421c02": "口時百雜碎。豈同狐族唱巴歌。順天助道功非細。只",
    "X69n1356_002:0421c03": "欲令人脫死魔。喃喃解語非關舌。入水何曾動碧波。",
    "X69n1356_002:0421c04": "鐵竹自歌如是唱。海潮音徹笑呵呵。",
    "X69n1356_002:0421c05": "拈碁。游戲三昧禪",
    "X69n1356_002:0421c06": "這箇初因戒定。然後觸目涅槃。當觀妙用縱橫。蹊徑",
    "X69n1356_002:0421c07": "權分四九。一白二黑。無名天地之先。落二落三。有名",
    "X69n1356_002:0421c08": "萬物之母。玄之又玄。眾妙之門。何窒礙。迎之隨之。自",
    "X69n1356_002:0421c09": "活方能無失錯。為什麼如此。雙闕難破。抑亦須成。一",
    "X69n1356_002:0421c10": "道常光隨精明。密釋子道。狐孫展脚。官人於象鼻藏",
    "X69n1356_002:0421c11": "機。癡人徒闊角偷。忻然則終無解脫。智者存腹寬。海",
    "X69n1356_002:0421c12": "量快活。無憂傷嗟。拈子細包覿還如不識。破籠輕罩。",
    "X69n1356_002:0421c13": "不覺不知。只欲打劫逃生。多虗少實。有忌有諱。怕人",
    "X69n1356_002:0421c14": "漏泄頑機。磕額撞頭。到處離披裂瞥。君不見。爛柯仙。",
    "X69n1356_002:0421c15": "一局知佗幾度年。自出洞來誰作對。未曾舉手早贏",
    "X69n1356_002:0421c16": "先。高不高玄不玄。默然輕轉不能言。得失都盧無箇",
    "X69n1356_002:0421c17": "事。一時收拾華堂前。若人要問消息。落落真風印碧",
    "X69n1356_002:0421c18": "天。",
    "X69n1356_002:0421c19": "數珠歌",
    "X69n1356_002:0421c20": "如是數珠祇一顆。離垢摩尼光不破。佛說剎說眾生",
    "X69n1356_002:0421c21": "說。三世一切說。這箇未了人休將過。成佛人希念佛",
    "X69n1356_002:0421c22": "多。却將妄念數如麻。念來年久却成魔。假慈悲當什",
    "X69n1356_002:0421c23": "麼。順時吉逆時禍。行住坐臥似風牽。誑謗佛法如行",
    "X69n1356_002:0421c24": "貨。木槵子麻穿過。假名一百單八箇。和酒和肉耀心",
    "X69n1356_002:0422a01": "光。誰覺死來連汝墮。心念肉口波波。業識如是怎奈",
    "X69n1356_002:0422a02": "何。靈府未清徒念佛。身心淨土自彌陀。旃檀成來惠",
    "X69n1356_002:0422a03": "我。拈起連天笑一和。自家不比這般人。黃葉止啼元",
    "X69n1356_002:0422a04": "是我。聦明人猶較可。二乘聞說心如火。幾百劫中用",
    "X69n1356_002:0422a05": "數珠。今日教人都訣破。善男子不恁麼。法無斷滅言",
    "X69n1356_002:0422a06": "無過。一人道假百千虗。何不學西來達磨。不立文字",
    "X69n1356_002:0422a07": "無唱和。寂滅光中神護佐。九年面壁沒人知。直指人",
    "X69n1356_002:0422a08": "心少林坐。雪齊腰割臂墮。猶自惺惺不放過。徵詰神",
    "X69n1356_002:0422a09": "光勿得心。忽然解悟方擔荷。報參玄休懡[怡台+羅]。決擇身",
    "X69n1356_002:0422a10": "心是什麼。虗空何物可相當。體得一如閑打坐。十方",
    "X69n1356_002:0422a11": "諸佛念珠同。法界圓明無兩箇。",
    "X69n1356_002:0422a12": "引彭仲和心齋二居士。拈永嘉證道歌",
    "X69n1356_002:0422a13": "夫證道歌者。實諦難思議。妙契不可說。大好取不得",
    "X69n1356_002:0422a14": "舍不得。是什麼。不可得祇麼得。得箇什麼。若有所得。",
    "X69n1356_002:0422a15": "然燈佛不與我受記。汝於來世。當得作佛。號釋迦牟",
    "X69n1356_002:0422a16": "尼。若實無得。然燈佛應與我受記作佛。如理實見。我",
    "X69n1356_002:0422a17": "道然燈佛。不著兩箇頭。是一箇人。是知百千萬劫。過",
    "X69n1356_002:0422a18": "現未來。一切諸佛皆悉知。是除一心法門之外。別有",
    "X69n1356_002:0422a19": "得者。盡屬外道邪師。聲聞緣覺。有為著相。泥文字求",
    "X69n1356_002:0422a20": "知見。妄取殊勝。欲現神通。貪名苟利。能所不脫。目前",
    "X69n1356_002:0422a21": "鑒覺未破。不契宗元。忘前失後。住有為而說無為。著",
    "X69n1356_002:0422a22": "有相而談無相。見箇真實人。略有一言半句。面便紅",
    "X69n1356_002:0422a23": "赤。口似啞羊。手若風牽。無本可據。業識茫茫。擔定一",
    "X69n1356_002:0422a24": "百二十斤屎桶擔子。不肯放下。道我學解超過人。法",
    "X69n1356_002:0422b01": "自埋自蔽。我慢增高。誑妄無知。令他邪見。永失本心。",
    "X69n1356_002:0422b02": "我佛門庭。誰曾踏著。所以永嘉大師。與十方諸佛。無",
    "X69n1356_002:0422b03": "二說無二見。無二心。無二佛。無二法。一切不二。究竟",
    "X69n1356_002:0422b04": "如是。便道諸佛法身入我性。我性同共如來合。一地",
    "X69n1356_002:0422b05": "具足一切地。非色非心非行業。彈指圓成八萬門。剎",
    "X69n1356_002:0422b06": "那滅却三祇劫。若悟自心是佛。更說什麼佛。及時劫",
    "X69n1356_002:0422b07": "剎土莊嚴。名相學解。殊勝知見。此心法中。若有一塵",
    "X69n1356_002:0422b08": "許。未是本心。不為法身。喚作心外有法。未得圓覺。圓",
    "X69n1356_002:0422b09": "者無漏。覺者無空。無漏即無為。有漏即有為。無漏無",
    "X69n1356_002:0422b10": "為真實相。有漏有為凡夫法。覺真毫髮不成空。妄覺",
    "X69n1356_002:0422b11": "頑空陰間夾。終日圓覺。而未甞圓覺者。凡夫也。凡夫",
    "X69n1356_002:0422b12": "不知自己身相。從來以來。唯一圓覺。廣大清淨法身。",
    "X69n1356_002:0422b13": "妄認四大為身。六塵為心。惡死好生。迷背本心。不得",
    "X69n1356_002:0422b14": "受用成佛。永劫不壞之身。若聞見性成佛。便興妄心。",
    "X69n1356_002:0422b15": "別求知解。豈不是騎牛覓牛。將心覓心。使佛覓佛。無",
    "X69n1356_002:0422b16": "有是處。何如直下承當。全不費纖毫之力。所以道。終",
    "X69n1356_002:0422b17": "日圓覺。而未甞圓覺者。凡夫也。凡夫是假名。以要言",
    "X69n1356_002:0422b18": "之。將妄顯真。令歸悟體。即一切佛一佛。一身多身。一",
    "X69n1356_002:0422b19": "相無相。方可一了百當。如今出頭。分疎不下。設言言",
    "X69n1356_002:0422b20": "見諦。字字歸宗。早落第二機。明眼人聞。豈不相笑哉。",
    "X69n1356_002:0422b21": "何況未得謂得。未證謂證。瞞昧凡夫。自欺佛理。萬劫",
    "X69n1356_002:0422b22": "千生。墮此惡轍。誠非小事。佛語不虗。果報歷然。信者。",
    "X69n1356_002:0422b23": "信自心清淨。即得作佛。不信者。背失本源。永沉苦海。",
    "X69n1356_002:0422b24": "生死何休。我說本無說。君知本不知。如如方合道。合",
    "X69n1356_002:0422c01": "道不思議。蒙妙意。為拈出永嘉大師三關。不覺潦倒。",
    "X69n1356_002:0422c02": "哆哆和和。又與麼去也。",
    "X69n1356_002:0422c03": "示弟子彭資深心齋居士",
    "X69n1356_002:0422c04": "靈山話月。曹溪指月。禪可禪而成大過。一念頓超沒",
    "X69n1356_002:0422c05": "量人。六月雪哥向猛火。參方侶休打坐。學至無學得",
    "X69n1356_002:0422c06": "什麼。自從打破趙州關。收放縱橫句不墮。這雪曲誰",
    "X69n1356_002:0422c07": "解和。舉意萬機無兩箇。拈題頌古若河沙。須是金毛",
    "X69n1356_002:0422c08": "師子子。這資深被誰苦。夢中踢發千鈞弩。射過山河",
    "X69n1356_002:0422c09": "石壁空。枯髏爍盡無纖阻。希奇希奇誰得知。心空及",
    "X69n1356_002:0422c10": "第心齋子。古賢無限學無為。罕遇明心輪劫苦。聞不",
    "X69n1356_002:0422c11": "聞豈小補。識破天下老婆子。箭鋒相拄道應難。針芥",
    "X69n1356_002:0422c12": "相投萬事閑。不知佛祖只談心。悲愍盲參往別山。沒",
    "X69n1356_002:0422c13": "絃琴誰會彈。盧公便就指風幡。直饒不是風幡動。不",
    "X69n1356_002:0422c14": "識真心轉見難。我意無盡非言說。離百非兮四句絕。",
    "X69n1356_002:0422c15": "首觀梁武夢胡僧。未達修山龍濟決。一百一十四重",
    "X69n1356_002:0422c16": "玄。大冶爐中撈片雪。生不生滅不滅。萬法千機誰透",
    "X69n1356_002:0422c17": "徹。普菴不舍一微塵。本末雙彰無說。肯將法界作紅",
    "X69n1356_002:0422c18": "心。一箭虗空渾漏泄。",
    "X69n1356_002:0422c19": "行者圓通求法語",
    "X69n1356_002:0422c20": "師云。諸法從本來。常自寂滅相。常聞楞嚴會上。我佛",
    "X69n1356_002:0422c21": "垂言。阿難當知。妙性圓明。離諸名相。本來無有世界",
    "X69n1356_002:0422c22": "眾生。因妄有生。因生有滅。生滅名妄。滅妄名真。是稱",
    "X69n1356_002:0422c23": "如來無上菩提。及大涅槃。且夫涅槃者。寂靜常樂。真",
    "X69n1356_002:0422c24": "如實相。除非真正見解。便為妙會。佛出世者。元無出",
    "X69n1356_002:0423a01": "入。名相無體。道本如如。法爾天真。不同修證。只要虗",
    "X69n1356_002:0423a02": "閑。不昧作用。不涉塵泥。箇中纖毫不盡。即為魔王眷",
    "X69n1356_002:0423a03": "屬。所謂等妙二覺。羅漢辟支。緣覺聲聞。削髮披緇。頭",
    "X69n1356_002:0423a04": "陀苦行。皆是權接迷妄眾生。令歸正道。設有顯現神",
    "X69n1356_002:0423a05": "通。百千方便。故得一相無相。一身多身。以法界為道",
    "X69n1356_002:0423a06": "場。化群迷而為佛事。是故。法華經云。唯此一事實。餘",
    "X69n1356_002:0423a07": "二即非真。普菴老人。自解活計之後。了本無為。日用",
    "X69n1356_002:0423a08": "唯以佛之知見。示悟眾生。以為佛事。十二時皎皎地。",
    "X69n1356_002:0423a09": "無絲髮許。作得間隔。不動道場。遍十方界。忽因憲公",
    "X69n1356_002:0423a10": "禪匠。全道智人。夜參之次。告師云。和尚抱道之士。常",
    "X69n1356_002:0423a11": "不背於應緣。往返辛勤。孰可忍乎。可以告懇十方檀",
    "X69n1356_002:0423a12": "信。求化進納。一人能了事者。待充有請修奉祈禳。庶",
    "X69n1356_002:0423a13": "幾參學者。早晚得不空過。免滯機輪。可乎。師默然不",
    "X69n1356_002:0423a14": "答。良久噓氣一聲云。不是這箇道理。老盧得法非僧",
    "X69n1356_002:0423a15": "相。龐老通明豈離家。大事未成俱業網。除非了本是",
    "X69n1356_002:0423a16": "生涯。諸仁者。此段大事。從來千聖不曾踏著。若不達",
    "X69n1356_002:0423a17": "本明心。妄覓一片袈裟。褁却一箇凡夫身。剃了頭受",
    "X69n1356_002:0423a18": "却戒。謗正法虗貪信施。受人供養。成諸大業。永墮三",
    "X69n1356_002:0423a19": "途。萬劫千生。不得出離。誠非小事。老僧實不敢妄為。",
    "X69n1356_002:0423a20": "大難保任。大難承當。又云。好好這裏。若是箇喪身失",
    "X69n1356_002:0423a21": "命。自肯承當者。出頭來。對得老僧。寐語者。便可。披衣",
    "X69n1356_002:0423a22": "剃髮。了本有什麼交涉。時有行者圓通。出云。行者呈",
    "X69n1356_002:0423a23": "似一頌。伏乞和尚提撕。師云。速道。通云。和合無二相",
    "X69n1356_002:0423a24": "圓融大智鏡。對機何阻隔。靈光徹瑩瑩。師云。儞鼻孔。",
    "X69n1356_002:0423b01": "只今在什麼處。答云。誰敢承當。師云。掠虗漢。鼻孔尚",
    "X69n1356_002:0423b02": "不知。却道要為僧。且不管。設若未透玄宗。箇裏終須",
    "X69n1356_002:0423b03": "無別。汝能如是。不顧存亡。日用自然。即事即理。都無",
    "X69n1356_002:0423b04": "罣礙。普菴與你。共一手作。出一隻眼。該括塵勞。融通",
    "X69n1356_002:0423b05": "一性。弄有作無。將虗為實。莫令撞著箇鼻孔遼天底",
    "X69n1356_002:0423b06": "人。略有一言半句相問。直得通身是口。及乎到這裏。",
    "X69n1356_002:0423b07": "也分疎不下。汝還知麼。有麼。稜禪師云。萬象之中獨",
    "X69n1356_002:0423b08": "露身。除非自肯乃方親。昔時謬向途中覓。今日看來",
    "X69n1356_002:0423b09": "火裏氷。應須與麼。方有少分相應。普菴即今。不懼明",
    "X69n1356_002:0423b10": "眼相笑。這裏下箇注脚。心月孤圓時。光非十五六。迷",
    "X69n1356_002:0423b11": "者以圓觀。智者應妙觸。印危崖鑑川陸。一性圓通無",
    "X69n1356_002:0423b12": "委曲。了非心外逐塵緣。下坂不走天然速。誰道速。有",
    "X69n1356_002:0423b13": "佛之處不得住。無佛之處一時足。時來鐵解放光明。",
    "X69n1356_002:0423b14": "運至石頭成白玉。幸逢施主大開張。古佛慧命汝今",
    "X69n1356_002:0423b15": "續。",
    "X69n1356_002:0423b16": "進納",
    "X69n1356_002:0423b17": "大道等虗空。離諸色相。諸佛不出世。亦無有涅槃。若",
    "X69n1356_002:0423b18": "不透達玄機。未免拖泥帶水。如今若要超凡入聖。打",
    "X69n1356_002:0423b19": "鳳撈龍。直須捋脫頭毛。橫肩一衲。造箇無縫塔子。騎",
    "X69n1356_002:0423b20": "隻露地白牛。休說飲水分河。這裏要須明白。圓通圓",
    "X69n1356_002:0423b21": "通。當陽顯赫。但存一片報恩心。大施門開無壅塞。",
    "X69n1356_002:0423b22": "袁州開元寺塑佛",
    "X69n1356_002:0423b23": "右伏以。金身丈六。應化非真。萬德全彰。色空不異。兜",
    "X69n1356_002:0423b24": "率未下。早降王宮。未出母胎。度人已畢。雙林示寂。而",
    "X69n1356_002:0423c01": "本光不滅。法性常存。毗藍現瑞。而生即不生。天真圓",
    "X69n1356_002:0423c02": "湛。三十二相而非相。不妨萬行以莊嚴。八十種形而",
    "X69n1356_002:0423c03": "非形。到裏許者。解非非色。無法可說而說法。海藏五",
    "X69n1356_002:0423c04": "千。道不可言而常言。燈傳無盡。是以。雲門不肯放過。",
    "X69n1356_002:0423c05": "且圖天下太平。丹霞火煆無疑。人人有分。隴西達士",
    "X69n1356_002:0423c06": "重標立。萬行圓明道果成。舉目含靈俱是佛。應無所",
    "X69n1356_002:0423c07": "住得其心。",
    "X69n1356_002:0423c08": "與圓定書",
    "X69n1356_002:0423c09": "圓定不病。此病非定斯有。我名辯故如是。我亦如是。",
    "X69n1356_002:0423c10": "如是如是。不可思議。此中可理。一目無漏。故不可說。",
    "X69n1356_002:0423c11": "幻在其中。非妙明寂照。體用雙彰。智悲同運之人。焉",
    "X69n1356_002:0423c12": "能信之。應于觸目。以此物祗待。必無咎焉。狗子無佛",
    "X69n1356_002:0423c13": "性。打殺了也。且作麼生分別。趙州這一箇無字。也常",
    "X69n1356_002:0423c14": "向諸人提撕。早晚不可放過。大乘徒侶。焉比凡流。顯",
    "X69n1356_002:0423c15": "則如杲日東昇。無物不照。隱則如晦月在雲。定知其",
    "X69n1356_002:0423c16": "有。可以道化。自然莫生私礙。出入無非。動靜一實。慮",
    "X69n1356_002:0423c17": "有魔恠。忽起好惡。細微現量。彼自銷鎔。覺元不動。三",
    "X69n1356_002:0423c18": "世如來奇特。十世古今尊重。究竟事成。更察於中懶",
    "X69n1356_002:0423c19": "墮者。遣歸亦不妨。老僧近來杖頭生眼。應不死漢。知",
    "X69n1356_002:0423c20": "之全用。心齋無心。總攝於心。餘無可道。",
    "X69n1356_002:0423c21": "示彭昇伯",
    "X69n1356_002:0423c22": "驪珠一顆印千峰。越古騰今處處通。元禪道貫纖毫",
    "X69n1356_002:0423c23": "絕。方知佛法不曾窮。孤雲片片標心法。野鶴翹松表",
    "X69n1356_002:0423c24": "自容。千眼難觀誰解見。赤幡直下起清風。妙覺十方",
    "X69n1356_002:0424a01": "無影像。靈知三界絕行蹤。所以。不墮往來之機。不墜",
    "X69n1356_002:0424a02": "中間之意。真如凡聖。地獄天堂。須還了事底人。眼前",
    "X69n1356_002:0424a03": "鑑覺自破。一微塵也不立。權法義修羅。迷指不見月",
    "X69n1356_002:0424a04": "兩處大誵訛。來叩普菴老。真心豈奈何。除非君自肯",
    "X69n1356_002:0424a05": "陽春白雪歌。毛端如來識。言說用閑多。情忘并想盡。",
    "X69n1356_002:0424a06": "不斷這摩訶。咦[○@、]。仁者且道。這箇是什麼。聰明不敵",
    "X69n1356_002:0424a07": "死生關。乾慧豈免輪回苦。到這裏。更說什麼前程禍",
    "X69n1356_002:0424a08": "福。身命因緣。自性本淨。妙圓於中。且無別物。虗空猶",
    "X69n1356_002:0424a09": "從妄生。何處更有這箇消息。雖然如是。不妨隱顯其",
    "X69n1356_002:0424a10": "中。道有說無。也要君知落處。色空不異。智人應不佗",
    "X69n1356_002:0424a11": "觀。是以今時重加寐語。頤軒頤軒。當處湛然。萬法歸",
    "X69n1356_002:0424a12": "一。不勞外覓。無心合道貫離微。大用堂堂無不吉。",
    "X69n1356_002:0424a13": "回瀏陽縣資福寺書",
    "X69n1356_002:0424a14": "某稽首。瀟湘古岸。徹底騰霞。向蒙飛錫。未餘旬。一軸",
    "X69n1356_002:0424a15": "琅函空裏墜。未展覩祥光。而遍界金風。深知唯有箇",
    "X69n1356_002:0424a16": "中人。妙意筆端資福事。古賢憂道。豈憂末事難成。若",
    "X69n1356_002:0424a17": "是當人。何愁這箇不了。某空花標相。水月談禪。以法",
    "X69n1356_002:0424a18": "界而為道場。化眾生而作佛事。君禮耳順。而性純一。",
    "X69n1356_002:0424a19": "雖為外道之所惑。已覺其非。明自心之所得。而無所",
    "X69n1356_002:0424a20": "得。而無所得。出家漢。但識取心。無法不備。既是得心",
    "X69n1356_002:0424a21": "而明本。隨方而應法。非真大事圓成。不動而化周剎",
    "X69n1356_002:0424a22": "土。達磨西來。且不做屋。普菴入嶺。豈欲焚修。一輪秋",
    "X69n1356_002:0424a23": "月暎悲風。數和松音標此意。因緣究竟莫勞神。時節",
    "X69n1356_002:0424a24": "到來無不備。所有現在。無不證明。可宜自把釣竿。免",
    "X69n1356_002:0424b01": "被小蝦戲弄。經云。雖是善因。能招惡果。木匠休愁無",
    "X69n1356_002:0424b02": "酒肉。大家免得落群魔。但管來年了。應教不動波。隨",
    "X69n1356_002:0424b03": "心做箇殿。別事莫多羅。更有一般好。只箇阿彌陀。",
    "X69n1356_002:0424b04": "化齋粮。刊注心經",
    "X69n1356_002:0424b05": "摩尼無價。希逢辨寶商人。窮子背珍。盖為久迷歸徑。",
    "X69n1356_002:0424b06": "若遇奇友指珠。不離於衣中。信善思修。不日還家收",
    "X69n1356_002:0424b07": "寶藏。此心經。括大藏五千餘卷。只在凡夫之心。凡夫",
    "X69n1356_002:0424b08": "若解此經。又更與佛何異。須是依經契悟。直截根源。",
    "X69n1356_002:0424b09": "不可捋過數珠。將為看經已了。又更燒紙化疏。虗誑",
    "X69n1356_002:0424b10": "作福招殃。若會佛說處。非有非無。便解普菴解注。若",
    "X69n1356_002:0424b11": "了自性。如空無相。生死喚作涅槃。超佗千古念文章。",
    "X69n1356_002:0424b12": "當下一聞便解脫。不可容易。須當信施齋粮。然後請",
    "X69n1356_002:0424b13": "經。也要心經堅固。甚幸。",
    "X69n1356_002:0424b14": "達理歌",
    "X69n1356_002:0424b15": "普菴識心達理。不是胡言亂語。教化三千大千。箇箇",
    "X69n1356_002:0424b16": "透泥入水。應無所住生心。更不祭神拜鬼。時中淨念",
    "X69n1356_002:0424b17": "法身。何假燒錢化紙。不被邪魔所惑。各各盡淘真理。",
    "X69n1356_002:0424b18": "亦非夜聚曉散。亦不遠尋山水。亦不發願燒香。亦不",
    "X69n1356_002:0424b19": "棄離妻子。不啗眾生血味。便敬六親九祖。誓不飲酒",
    "X69n1356_002:0424b20": "猖狂。不入牢獄苦楚。見利便不干心。處處如欽父母。",
    "X69n1356_002:0424b21": "你爭無明人我。我自無可作做。修橋布路隨緣。身作",
    "X69n1356_002:0424b22": "山河國土。供養大地含靈。上願皇圖永固。時時風調",
    "X69n1356_002:0424b23": "雨順。日日民歌樂舞。皆因自性天真。永不入他門戶。",
    "X69n1356_002:0424b24": "如今一物無求。不著邪魔祛使。不離當處湛然。運水",
    "X69n1356_002:0424c01": "搬柴佛事。何須打鐃擊鈸。豈用槌鐘鐘鼓。饒舌合掌",
    "X69n1356_002:0424c02": "歸依。早被參方取怒。只心普遍蓮花。何異西方淨土。",
    "X69n1356_002:0424c03": "自古本自無迷。今本何曾有悟。設有三乘五教。也似",
    "X69n1356_002:0424c04": "添鹽和醋。生死涅槃如夢。佛說無所作做。更問達磨",
    "X69n1356_002:0424c05": "西來。佗亦別無門路。直指人心是佛。不可更移一步。",
    "X69n1356_002:0424c06": "纔有絲髮是非。便入魔家邪戶。死中得活之人。諸佛",
    "X69n1356_002:0424c07": "龍天守護。斬釘截鐵丈夫。這箇凡夫了事。如今人贊",
    "X69n1356_002:0424c08": "神欽。萬劫群靈仰慕。到此若不回心。豈識摩尼寶庫。",
    "X69n1356_002:0424c09": "自利利佗不竭。經劫且無怕怖。披雲嘯月吟古風。透",
    "X69n1356_002:0424c10": "石穿山談正法。只箇心如巧畫師。只箇身如無縫塔。",
    "X69n1356_002:0424c11": "東村老婆是我娘。爺是南門張大伯。",
    "X69n1356_002:0424c13": "普菴錄卷之二"
}