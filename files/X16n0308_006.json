{
    "X16n0308_006:0182b01": "楞嚴經指掌疏卷六",
    "X16n0308_006:0182b02": "京都拈華寺賢宗後學達天通理敬述",
    "X16n0308_006:0182b03": "嗣法門人(興宗祖旺騰清懷仁祖毓較字)",
    "X16n0308_006:0182b04": "二觀音廣陳(此菩薩獨廣陳者以正對此方機故。如文殊揀選偈云。堪以教阿難。及末",
    "X16n0308_006:0182b05": "劫沈淪是也)三。一作禮陳白。二歷述二證。三結答圓",
    "X16n0308_006:0182b06": "通。初。",
    "X16n0308_006:0182b07": "爾時觀世音菩薩即從座起。頂禮佛足。而白佛言。",
    "X16n0308_006:0182b08": "梵語阿那婆婁吉底輸此云觀世音。釋有二義。一",
    "X16n0308_006:0182b09": "觀聲救苦。二觀聲反聞。觀聲救苦者。如法華普門",
    "X16n0308_006:0182b10": "品佛答無盡意云。若有眾生受諸苦惱一心稱名",
    "X16n0308_006:0182b11": "菩薩即時觀其音聲皆得解脫。是知能觀者耳根。",
    "X16n0308_006:0182b12": "所觀者指世間稱名音聲。此偏約果中利他言之。",
    "X16n0308_006:0182b13": "觀聲反聞者如後結答圓通文云。我從耳門因入",
    "X16n0308_006:0182b14": "流相得三摩提。彼佛如來於大會中授記我為觀",
    "X16n0308_006:0182b15": "世音號。是知世音二字通該世間音聲。但於正觀",
    "X16n0308_006:0182b16": "之時不復循塵。惟假之以反觀聞性。此偏約因中",
    "X16n0308_006:0182b17": "自脩言之。二歷述二證(為對初機權分悟脩。若據菩薩悟證即同修證)",
    "X16n0308_006:0182b18": "二。一述悟證。二述脩證。初二。一遇佛教觀。",
    "X16n0308_006:0182b19": "二依教悟證。初。",
    "X16n0308_006:0182b20": "世尊。憶念我昔無數恒河沙劫。於時有佛出現於世",
    "X16n0308_006:0182b21": "名觀世音。我於彼佛發菩提心。彼佛教我從聞思修",
    "X16n0308_006:0182b22": "入三摩地。",
    "X16n0308_006:0182b23": "憶念者。以宿命智憶念過去事也。劫經無數恒沙",
    "X16n0308_006:0182b24": "者極言其時之遠故。佛名觀世音者亦二義。一果",
    "X16n0308_006:0182c01": "顯因德。謂此佛因中亦由耳門入故。二名隨機立。",
    "X16n0308_006:0182c02": "謂佛鑒時機應從耳門入故。正脈云。菩提心不越",
    "X16n0308_006:0182c03": "三心四願。一者善心即煩惱誓斷。法門誓學。二者",
    "X16n0308_006:0182c04": "悲心即眾生誓度。三者直心即佛道誓成。又起信",
    "X16n0308_006:0182c05": "論。第一直心謂正念真如法故。第二深心謂樂集",
    "X16n0308_006:0182c06": "一切諸善法故。第三大悲心謂廣度一切諸眾生",
    "X16n0308_006:0182c07": "故。然真如佛道雖性脩異旨。而因該果海果徹因",
    "X16n0308_006:0182c08": "源亦不相違。至於樂集善法雖不言斷惱。而善惡",
    "X16n0308_006:0182c09": "勢不並立亦無妨該攝。是則三心既發四願必成。",
    "X16n0308_006:0182c10": "華嚴云。不發此心。所修諸行盡為魔所攝持。是故",
    "X16n0308_006:0182c11": "凡欲脩行必先發心。佛教從聞思修入三摩地者。",
    "X16n0308_006:0182c12": "欲令速成菩提圓滿三心及四願故。聞謂聞慧。謂",
    "X16n0308_006:0182c13": "初聆密因之教相似信發。思謂思慧。謂相似非真",
    "X16n0308_006:0182c14": "展轉深思。修謂修慧。謂深思諦信觀行修習。按本",
    "X16n0308_006:0182c15": "經如來破妄顯真之後。阿難等雖云各各自知心",
    "X16n0308_006:0182c16": "徧十方。其實但是相似信發唯齊聞慧。以四卷初",
    "X16n0308_006:0182c17": "滿慈尚云。於百步外聆於蚊蚋。況夫阿難等豈真",
    "X16n0308_006:0182c18": "能諦信哉。至如來圓彰三藏。兼釋二種深疑。阿難",
    "X16n0308_006:0182c19": "等雖云大悲寶王善開我心。其實但是深思諦信",
    "X16n0308_006:0182c20": "唯齊思慧。以下文喻屋求門方乃依思慧而求觀",
    "X16n0308_006:0182c21": "行。是知如來分門以定二義。驗證以釋二疑。綰巾",
    "X16n0308_006:0182c22": "以示倫次。冥授以選本根。正教以觀行修習乃齊",
    "X16n0308_006:0182c23": "脩慧。蓋觀音之在彼佛亦如阿難之在釋迦。皆是",
    "X16n0308_006:0182c24": "教以從聞思修入三摩地。然必至道場加行尅期",
    "X16n0308_006:0183a01": "精修解六結而越三空乃為入三摩地也。",
    "X16n0308_006:0183a02": "二依教悟證。",
    "X16n0308_006:0183a03": "初於聞中入流亡所。所入既寂。動靜二相了然不生。",
    "X16n0308_006:0183a04": "如是漸增聞所聞盡。○盡聞不住覺所覺空。空覺極",
    "X16n0308_006:0183a05": "圓空所空滅。○生滅既滅寂滅現前。",
    "X16n0308_006:0183a06": "初先解麤相三結。初於聞中者。謂聞思既成信知",
    "X16n0308_006:0183a07": "耳根實有能聞之性。於是初起修慧。即於聞性中",
    "X16n0308_006:0183a08": "修也。入流亡所者。謂正當聞聲時不復循聲流轉",
    "X16n0308_006:0183a09": "惟是反觀聞性。蓋對彼一向循塵出流於外名為",
    "X16n0308_006:0183a10": "入流。入流功純觀照不昧。絲竹交陳而常靜。鐘鼓",
    "X16n0308_006:0183a11": "並聲而不擾。故曰亡所。謂亡其所緣聲塵第一解",
    "X16n0308_006:0183a12": "於動結。(正脈云。動塵有二。一者屈曲聲。謂有意味聲如言語歌曲之類。二者徑直聲。謂無意味聲",
    "X16n0308_006:0183a13": "如水流風動之類。其最有力能牽心者屈曲聲也。先須斷此。又於屈曲聲中分為世俗屈曲。道理屈曲。復",
    "X16n0308_006:0183a14": "於世俗屈曲中分為有力無力。種種辨析備在彼疏。愚謂修習觀行貴在致心一處。且經中既云入流亡",
    "X16n0308_006:0183a15": "所。而行人但只一味入流反照無間。自然一切諸聲一時俱亡。若必於中揀典何者先斷。何者後斷。則是",
    "X16n0308_006:0183a16": "妄識紛糺。生滅不停。尚望其聞性現前而成三昧之益乎。恐礙正修不得不言。智者鑒之)所入",
    "X16n0308_006:0183a17": "既寂者。謂所緣之聲既亡入流之功漸化二俱寂",
    "X16n0308_006:0183a18": "也。然所寂尚餘靜結入寂則并靜亦亡。故曰動靜",
    "X16n0308_006:0183a19": "二相了然不生。又了字有二義。一者逈義。謂逈然",
    "X16n0308_006:0183a20": "俱無。二者明義。謂了然分明。但不見有生。二義中",
    "X16n0308_006:0183a21": "初義於文似順。次義於理似深。此當第二并靜結",
    "X16n0308_006:0183a22": "亦解。如是漸增等。謂雖動靜俱解聞性獨存。但以",
    "X16n0308_006:0183a23": "結滯在根非圓通體。故須於如是漸增。如是者仍",
    "X16n0308_006:0183a24": "依前觀離於動靜而更觀也。漸增者觀久功深漸",
    "X16n0308_006:0183b01": "以增明也。漸以增明。頓覺塵既不緣根無所偶。塵",
    "X16n0308_006:0183b02": "既不緣所聞之動靜不生。根無所偶能聞之根性",
    "X16n0308_006:0183b03": "亦泯。故曰聞所聞盡。此當第三并根結亦解。前云",
    "X16n0308_006:0183b04": "此根初解先得人空。正此分齊。以塵亡根盡人無",
    "X16n0308_006:0183b05": "所依故。按起信十惑此當麤相中後四。蓋動靜即",
    "X16n0308_006:0183b06": "是苦相。亦該計名起業以是苦因故。根結即是執",
    "X16n0308_006:0183b07": "取以根有取境義故。前云勞見發塵。(勞見即根結發塵即動靜)",
    "X16n0308_006:0183b08": "今三結既解則塵不復發。見不復勞矣。○盡聞下",
    "X16n0308_006:0183b09": "次解細相二結。盡聞者謂既盡所聞動靜復盡能",
    "X16n0308_006:0183b10": "聞根也。如是則六用不行唯餘一覺。覺得聞盡也。",
    "X16n0308_006:0183b11": "但既有能覺所覺亦未全離。故須不住。謂進觀此",
    "X16n0308_006:0183b12": "覺畢竟何所依故。久久觀之所覺三相(動靜根也)既盡。",
    "X16n0308_006:0183b13": "能覺又復誰名。故曰覺所覺空。此當第四并覺結",
    "X16n0308_006:0183b14": "亦解。空覺者謂既空所覺之三。復空能覺之一。如",
    "X16n0308_006:0183b15": "是則惟有一空。空諸三一也。但既有能空所空亦",
    "X16n0308_006:0183b16": "非實盡。故須極圓。謂究而極之必求圓滿空性也。",
    "X16n0308_006:0183b17": "究之又究頓悟能空所空俱不可得故曰空所空",
    "X16n0308_006:0183b18": "滅。此當第五并空結亦解。前云空性圓明成法解",
    "X16n0308_006:0183b19": "脫。正此分齊。謂覺所覺空空性始圓。對上但得人",
    "X16n0308_006:0183b20": "空為偏空故。空所空滅空性如明。對上覺所覺空",
    "X16n0308_006:0183b21": "為昧空故。既圓且明不惑於法故云成法解脫。按",
    "X16n0308_006:0183b22": "起信十惑。覺所覺空當麤相中續智二相。及細相",
    "X16n0308_006:0183b23": "中現轉二相。以初盡根時覺相顯著。即續智二相",
    "X16n0308_006:0183b24": "觀行轉深。覺相隱微即現轉二相。前云知見妄發",
    "X16n0308_006:0183c01": "發妄不息(能知見與所知見。虗妄發起。即現轉二相。依此發起虗妄分別相續不息。即續",
    "X16n0308_006:0183c02": "智二相)今覺結既解則相續息而妄不復發。發無妄",
    "X16n0308_006:0183c03": "而知見泯矣。空所空滅當細相中業相。以業相初",
    "X16n0308_006:0183c04": "起能所未分即空結故。前云由汝無始心性狂亂。",
    "X16n0308_006:0183c05": "(一念妄動曰狂。義當滅結。真妄和合曰亂。義當空結)今空結既解是先且無",
    "X16n0308_006:0183c06": "復亂矣。○生滅下後解最細一結。生滅既滅者。謂",
    "X16n0308_006:0183c07": "空性既滅惟有滅相獨存。若即以滅為真更是頂",
    "X16n0308_006:0183c08": "墮細障。故須進觀此滅乃對生言滅。故曰生滅。若",
    "X16n0308_006:0183c09": "了對生言滅滅亦非真。是生滅之滅已既滅矣。如",
    "X16n0308_006:0183c10": "是則靈心絕待。妙體孤朗。寥矣不動閴爾無跡。故",
    "X16n0308_006:0183c11": "曰寂滅現前。此當第六解於滅結。向去乃無結可",
    "X16n0308_006:0183c12": "解矣。前云解脫法已俱空不生。正此分齊。以俱空",
    "X16n0308_006:0183c13": "正是滅相。并此不生即寂滅故。按起信十惑。對生",
    "X16n0308_006:0183c14": "言滅當最初無明。以最初無明約初起為生相。約",
    "X16n0308_006:0183c15": "還滅為滅相故。前云心性狂亂。今滅結既解乃無",
    "X16n0308_006:0183c16": "復狂矣。正脈云。此中以三空六結分之者。蓋三空",
    "X16n0308_006:0183c17": "是五卷中佛自所說。長水亦知順此。但未能發揮",
    "X16n0308_006:0183c18": "委悉。至於六結乃以義推知非穿鑿也。良以佛綰",
    "X16n0308_006:0183c19": "巾時特以詳彰結解俱有次第。而說解次第但列",
    "X16n0308_006:0183c20": "三空。似唯三重而義含六結。前釋稍明。今此正是",
    "X16n0308_006:0183c21": "解結正文豈不投前所說。況細尋文理六節分明",
    "X16n0308_006:0183c22": "非強分也。然正脈但知三空義含六結。而不知六",
    "X16n0308_006:0183c23": "結理貫十惑。今疏於前文由汝無始心性狂亂一",
    "X16n0308_006:0183c24": "段。次第以起信十惑配之。至三空文中不及詳悉",
    "X16n0308_006:0184a01": "會合。至此釋六結乃取三空分齊一一會合詳明。",
    "X16n0308_006:0184a02": "又段段皆以十惑及前由汝無始心性等義而逆",
    "X16n0308_006:0184a03": "結之。是不唯顯本經前後一致。抑亦見論主教主",
    "X16n0308_006:0184a04": "祖佛同一鼻孔出氣也。述悟證竟。二述修證(依二",
    "X16n0308_006:0184a05": "勝而發三用。借利生以嚴自果。即脩證也)二。一承獲二勝。二依發三",
    "X16n0308_006:0184a06": "用。初(謂承前悟證而獲二殊勝也)。",
    "X16n0308_006:0184a07": "忽然超越世出世間。十方圓明獲二殊勝。一者上合",
    "X16n0308_006:0184a08": "十方諸佛本妙覺心。與佛如來同一慈力。二者下合",
    "X16n0308_006:0184a09": "十方一切六道眾生。與諸眾生同一悲仰。",
    "X16n0308_006:0184a10": "全體既現大用自彰。故得超越世出世間。正脈云。",
    "X16n0308_006:0184a11": "超越即解脫纏縛之意。愚謂即無能為礙之意。言",
    "X16n0308_006:0184a12": "寂滅性體本自圓明。但以凡夫執我為世間所礙。",
    "X16n0308_006:0184a13": "權小執法為出世所礙。由此不能超越。無復圓明。",
    "X16n0308_006:0184a14": "今以解六結越三空世出世法無能為礙。故云超",
    "X16n0308_006:0184a15": "越。而云忽然者。謂寂滅正現前時即是超越世出",
    "X16n0308_006:0184a16": "世時。無勞更用力故。十方亦該諸法。圓明者。圓徧",
    "X16n0308_006:0184a17": "照明以能超越世出世故。十方所有諸法無非自",
    "X16n0308_006:0184a18": "性光明周徧圓滿。古德所謂盡大地是自己光明。",
    "X16n0308_006:0184a19": "無一法不在光明裏者以此。如是則上與諸佛同",
    "X16n0308_006:0184a20": "體。下與眾生同根。故得獲二種殊勝。二種者如下",
    "X16n0308_006:0184a21": "所說。殊勝者權小莫及。此總標也。下乃別列。一者",
    "X16n0308_006:0184a22": "正由超越出世。出世法不能為礙。故能上合佛心。",
    "X16n0308_006:0184a23": "所謂因該果海是也。佛心稱本妙覺者。以其在六",
    "X16n0308_006:0184a24": "結而不繫本來自妙。處迷位而常明本來自覺。所",
    "X16n0308_006:0184b01": "謂果徹因源是也。與佛如來同一慈力者。佛與眾",
    "X16n0308_006:0184b02": "生同體。因眾生而起同體之慈。菩薩與諸佛同體。",
    "X16n0308_006:0184b03": "隨諸佛而現同體之用故。二者乃以超越世間世",
    "X16n0308_006:0184b04": "間法不能為礙。故能下合生心。文中不言心者。上",
    "X16n0308_006:0184b05": "合既爾可例知故。與諸眾生同一悲仰者。眾生與",
    "X16n0308_006:0184b06": "諸佛同根仰諸佛而起同根之悲。菩薩與眾生同",
    "X16n0308_006:0184b07": "根為眾生而起同根之用故。(問。同體之慈。同體之用。同根之悲。同根之",
    "X16n0308_006:0184b08": "用。可得聞乎。答。佛觀眾生等有佛性。與我同體。我既得樂。亦應令眾生得樂。是為同體之慈。同體之用者。",
    "X16n0308_006:0184b09": "菩薩觀佛本妙覺心與我同體。佛既為眾生起慈。我亦應隨諸佛起慈。故文中言同一慈力。眾生觀佛本",
    "X16n0308_006:0184b10": "是凡夫與我同根。佛既離苦。我如何猶在苦中。是為同根之悲。同根之用者。菩薩觀生本妙覺心與我同",
    "X16n0308_006:0184b11": "根。眾生既悲感仰佛。我亦應代眾生悲感。故文中言同一悲仰)承獲二勝竟。二",
    "X16n0308_006:0184b12": "依發三用(謂依上二勝而發三妙用也)三。一依上合而成三",
    "X16n0308_006:0184b13": "十二應。二依下合而成十四無畏。三兼二勝而成",
    "X16n0308_006:0184b14": "四不思議。初三。一牒由標數。二依數別明。三",
    "X16n0308_006:0184b15": "結身指成。初。",
    "X16n0308_006:0184b16": "世尊。由我供養觀音如來。蒙彼如來授我如幻聞熏",
    "X16n0308_006:0184b17": "聞脩金剛三昧。○與佛如來同慈力故。令我身成三",
    "X16n0308_006:0184b18": "十二應。入諸圓土。",
    "X16n0308_006:0184b19": "初由佛授觀。供養亦該親近是菩薩機感。授觀亦",
    "X16n0308_006:0184b20": "該教修是如來教應。如幻者知真本有修即無修",
    "X16n0308_006:0184b21": "也。聞熏聞脩者。唯以反聞熏變執習。惟以反聞修",
    "X16n0308_006:0184b22": "治自性。無修而修也。金剛三昧者。執習既盡自性",
    "X16n0308_006:0184b23": "圓明。成就正定同於金剛。能壞一切。一切無能壞",
    "X16n0308_006:0184b24": "故。○與佛下獲勝成用。三昧既成出世法不能為",
    "X16n0308_006:0184c01": "礙。上合佛心故能與佛同一慈力。以是之故。能隨",
    "X16n0308_006:0184c02": "諸佛具現同體之用。故曰令我身成云云。三十二",
    "X16n0308_006:0184c03": "應對機類分如下所說。不唯應化娑婆亦復遍遊",
    "X16n0308_006:0184c04": "十方。故云入諸國土。二依數別明五。一能應",
    "X16n0308_006:0184c05": "四聖。二能應七天。三能應十人。四能應二童。五能",
    "X16n0308_006:0184c06": "應九部。初四。一能應佛身。二能應獨覺。三能",
    "X16n0308_006:0184c07": "應緣覺。四能應聲聞。初。",
    "X16n0308_006:0184c08": "世尊。若諸菩薩入三摩地進修無漏勝解現圓。我現",
    "X16n0308_006:0184c09": "佛身而為說法。令其解脫。",
    "X16n0308_006:0184c10": "若諸菩薩者。如前圓通諸聖各依一門修習成定。",
    "X16n0308_006:0184c11": "故云入三摩地。進修無漏者。謂漸次增進修治煩",
    "X16n0308_006:0184c12": "惱以期無漏。如云入流亡所乃至空所空滅是也。",
    "X16n0308_006:0184c13": "勝解現圓者。無漏之理勝妙解悟漸現圓滿之相。",
    "X16n0308_006:0184c14": "如云先得人空乃至成法解脫是也。為對此機故",
    "X16n0308_006:0184c15": "現佛身。以菩薩為求佛機故。而為說法者。為說勝",
    "X16n0308_006:0184c16": "進之法。令其解脫者。令脫頂墮細障如云生滅既",
    "X16n0308_006:0184c17": "滅寂滅現前及云解脫法已俱空不生是也(問。觀音是",
    "X16n0308_006:0184c18": "菩薩。豈能遽現佛身。答。前云上合諸佛本妙覺心與佛如來同一慈力。是悟證已齊佛境豈不能現。況華",
    "X16n0308_006:0184c19": "嚴初住即能八相成道。而觀音帶果行因復何疑哉。總以圓人境界不可思議。勿得以常途論之)。",
    "X16n0308_006:0184c20": "二能應獨覺。",
    "X16n0308_006:0184c21": "若諸有學寂靜妙明勝妙現圓。我於彼前現獨覺身",
    "X16n0308_006:0184c22": "而為設法。令其解脫。",
    "X16n0308_006:0184c23": "溫陵曰。獨覺者出無佛世。觀物變易自覺無生故",
    "X16n0308_006:0184c24": "號獨覺。今云諸有學者。指願求獨覺一類凡未入",
    "X16n0308_006:0185a01": "證道者皆是也。寂靜妙明似當修道。法華云。樂獨",
    "X16n0308_006:0185a02": "善寂求自然慧。蓋樂獨者樂於獨處。離諠求寂即",
    "X16n0308_006:0185a03": "此中寂義。善寂者時窮物理。善修靜慮。即此中靜",
    "X16n0308_006:0185a04": "義。求自然慧。無師自悟。即此中妙明義。然修道已",
    "X16n0308_006:0185a05": "稱妙明。證道則妙而復勝。故云勝妙現圓。謂證道",
    "X16n0308_006:0185a06": "位中殊勝妙明之慧預現圓滿之相。如未雨先雲。",
    "X16n0308_006:0185a07": "未火先烟相似。現獨覺身者。應其所求令信從故。",
    "X16n0308_006:0185a08": "而為說法者。說加功用行之法令入無間道故。令",
    "X16n0308_006:0185a09": "其解脫者。解脫見思煩惱更侵二習證入無學道",
    "X16n0308_006:0185a10": "也。三能應緣覺。",
    "X16n0308_006:0185a11": "若諸有學斷十二緣緣斷勝性勝妙現圓。我於彼前",
    "X16n0308_006:0185a12": "現緣覺身而為說法。令其解脫。",
    "X16n0308_006:0185a13": "灌頂引華嚴音義云。梵語畢勒支底劫此翻獨覺。",
    "X16n0308_006:0185a14": "梵語鉢羅底迦此翻緣覺。梵語辟支迦羅雙通二",
    "X16n0308_006:0185a15": "名。料揀有五。一前名麟角此名部行。二前不值佛",
    "X16n0308_006:0185a16": "此則值佛。三前但自悟此依教悟。四前觀外境此",
    "X16n0308_006:0185a17": "觀內緣。五前則根性明利此則根性暗鈍。今云有",
    "X16n0308_006:0185a18": "學者。指願求緣覺一類未入證道者也。稟教觀緣",
    "X16n0308_006:0185a19": "有其二門。一順觀流轉知生起因。二逆觀還滅悟",
    "X16n0308_006:0185a20": "無生理。今云斷十二緣乃約還滅門說。以是發悟",
    "X16n0308_006:0185a21": "親因故偏言之。勝性即無生理也。超出世間故名",
    "X16n0308_006:0185a22": "勝性。此性以緣斷而顯故云緣斷勝性。然修道已",
    "X16n0308_006:0185a23": "稱勝性。而證道位中不但言勝且臻於妙。故云勝",
    "X16n0308_006:0185a24": "妙現圓。謂證道位中殊勝微妙之性預現圓滿之",
    "X16n0308_006:0185b01": "相。現身說法令脫義俱準上。以二覺斷證同故。",
    "X16n0308_006:0185b02": "四能應聲聞。",
    "X16n0308_006:0185b03": "若諸有學得四諦空。修道入滅勝性現圓。我於彼前",
    "X16n0308_006:0185b04": "現聲聞身而為說法。令其解脫。",
    "X16n0308_006:0185b05": "四果以前。三果四向皆名有學。以有惑可斷有真",
    "X16n0308_006:0185b06": "可研故。得四諦空者。謂初於佛邊得聞四諦之法",
    "X16n0308_006:0185b07": "及空無我理也。由聞四諦法故知三界苦。修出世",
    "X16n0308_006:0185b08": "道。分斷見思分證涅槃故云修道入滅。勝性現圓",
    "X16n0308_006:0185b09": "者。謂羅漢向中四果最勝滅性。預現圓滿相故。現",
    "X16n0308_006:0185b10": "聲聞身者投其所好。而為說法者說勝進法。令其",
    "X16n0308_006:0185b11": "解脫者脫見思縛及分段苦也。能應四聖竟。",
    "X16n0308_006:0185b12": "二能應七天七。一能現梵王身。二能現帝釋身。",
    "X16n0308_006:0185b13": "三能現自在天。四能現大自在。五能現天將軍。六",
    "X16n0308_006:0185b14": "能現四天王。七能現天太子。初。",
    "X16n0308_006:0185b15": "若諸眾生欲心明悟不犯欲塵欲身清淨。我於彼前",
    "X16n0308_006:0185b16": "現梵王身而為說法。令其解脫。",
    "X16n0308_006:0185b17": "若諸眾生。指欲界眾生願生梵天者也。欲雖通於",
    "X16n0308_006:0185b18": "三五。(三謂飲食睡眠婬。五謂色聲香味觸)而淫為上首故偏言欲心。",
    "X16n0308_006:0185b19": "謂淫欲心也。明悟者不為欲事昏迷。正脈云。謂深",
    "X16n0308_006:0185b20": "達淫欲為眾苦之本也。淫欲以染污為性故名為",
    "X16n0308_006:0185b21": "塵。永斷妻室乃為不犯。蓋上句為深知。此句乃痛",
    "X16n0308_006:0185b22": "戒耳。欲身清淨者明其不犯之故。乃為欲現身清",
    "X16n0308_006:0185b23": "淨為將來生梵因也。於彼現梵身者應其所求故。",
    "X16n0308_006:0185b24": "灌頂云。具云梵摩此翻離繫。謂離下地繫上升色",
    "X16n0308_006:0185c01": "界故。或名淨行謂能行梵德欲想俱無故。亦稱高",
    "X16n0308_006:0185c02": "淨。謂高超欲界愛染不生故。而云王者即色界天",
    "X16n0308_006:0185c03": "主也。而為說法者說四禪法。修證次第。如後天趣",
    "X16n0308_006:0185c04": "中明。令其解脫者。解脫下界繫縛成就上升色界",
    "X16n0308_006:0185c05": "事故。正脈云。此解脫乃成就其決定捨欲生梵之",
    "X16n0308_006:0185c06": "事。是雖捨求皆具而重在希求。即同下科成就。且",
    "X16n0308_006:0185c07": "所修背捨亦名解脫。灌頂引金光明云。大梵天王",
    "X16n0308_006:0185c08": "說出欲論令其離欲生於梵世。即說法義也。",
    "X16n0308_006:0185c09": "二能現帝釋身。",
    "X16n0308_006:0185c10": "若諸眾生欲為天主統領諸天。我於彼前現帝釋身",
    "X16n0308_006:0185c11": "而為說法。令其成就。",
    "X16n0308_006:0185c12": "若諸眾生。指人間眾生願生忉利者也。(忉利梵語也。此云三",
    "X16n0308_006:0185c13": "十三。即欲界第二天也。此天在須彌山頂。四方各有八天。中為善見天。即天主所居。主輔合論共為三十",
    "X16n0308_006:0185c14": "三天)今云欲為天主者。不唯願生且欲為忉利天之",
    "X16n0308_006:0185c15": "主故。統領諸天者。不惟統領忉利諸天即下之天",
    "X16n0308_006:0185c16": "大將軍及四天王皆其臣屬亦皆為所統也。應其",
    "X16n0308_006:0185c17": "所求故於彼前現帝釋身。帝釋略梵語也。具云釋",
    "X16n0308_006:0185c18": "迦提桓因陀羅此云能主。以能為天主故。說法者",
    "X16n0308_006:0185c19": "說上品十善。金光明云。釋提桓因種種善論是也。",
    "X16n0308_006:0185c20": "成就者。依十善因成就帝釋果也。",
    "X16n0308_006:0185c21": "三能現自在天。",
    "X16n0308_006:0185c22": "若諸眾生欲身自在遊行十方。我於彼前現自在天",
    "X16n0308_006:0185c23": "身而為說法。令其成就。",
    "X16n0308_006:0185c24": "自在天。愚先著法華依大成謂是化樂天。以此天",
    "X16n0308_006:0186a01": "欲受五欲樂時隨意變化得自在故。孤山云。是欲",
    "X16n0308_006:0186a02": "界頂天。梵語婆舍跋提此云他化自在。謂假他所",
    "X16n0308_006:0186a03": "作以成己樂即魔天也。或云六欲天上別有魔王",
    "X16n0308_006:0186a04": "居處。亦他化自在天攝。今云若諸眾生即求生他",
    "X16n0308_006:0186a05": "化者也。欲身自在者願求正報如意。遊行十方者",
    "X16n0308_006:0186a06": "更求依報無礙。正脈云。六欲四洲之十方也。說法",
    "X16n0308_006:0186a07": "成就者為說上上品十善。令其成就欲界最勝他",
    "X16n0308_006:0186a08": "化自在報故。按欲界六天此先在上。前之帝釋後",
    "X16n0308_006:0186a09": "之四王在下。中非不現例上下可知故。",
    "X16n0308_006:0186a10": "四能現大自在。",
    "X16n0308_006:0186a11": "若諸眾生欲身自在飛行虗空。我於彼前現大自在",
    "X16n0308_006:0186a12": "天身而為說法。令其成就。",
    "X16n0308_006:0186a13": "大自在。依法華大成謂是他化天。以此天欲受五",
    "X16n0308_006:0186a14": "欲樂時餘天為化。自在勝前故。孤山曰。即色頂摩",
    "X16n0308_006:0186a15": "醯首羅天。大論云。三目八臂。騎白牛執白拂者是",
    "X16n0308_006:0186a16": "也。前云遊行此云飛行者。遊行或有紆曲。飛行一",
    "X16n0308_006:0186a17": "向直捷。又行十方或憑高就下。行虗空唯乘雲御",
    "X16n0308_006:0186a18": "風。二天自在勝劣自見。眾生欲此即願生大自在",
    "X16n0308_006:0186a19": "天者也。說法成就者。說四禪及四無量心。令成色",
    "X16n0308_006:0186a20": "頂最勝大自在報也。按此天在色界最上。前初禪",
    "X16n0308_006:0186a21": "梵王在色界最下。中可例知。亦非不現(問。上二天古有三釋。",
    "X16n0308_006:0186a22": "有以欲界五六二天分配者。法華文句也。大成依之。有以化樂他化魔王摩醯四天總攝者。慈恩玄贊也。",
    "X16n0308_006:0186a23": "長水依之。有以欲頂色頂二天解釋者。觀音義疏也。孤山溫陵依之。然文句義疏並智者說。文句云。大自",
    "X16n0308_006:0186a24": "在有人言是色界頂大自在。此不應超至彼也。義疏又云。大自在故非第六天也。前後語違究何適從。答",
    "X16n0308_006:0186b01": "愚昔註法華依大成說。心且疑之。但以其承用天台未敢擅易。今據灌頂辨之甚悉。於天台二說準後不",
    "X16n0308_006:0186b02": "準前。以前說或非。後因知非異前說故。又諸經論中多稱大自在是色頂天故。正脈云。統論諸天皆可該",
    "X16n0308_006:0186b03": "攝。梵王攝四禪。帝釋四王等攝六欲。二自在別舉欲頂色頂二天。為以別上下之分齊也。但缺四空。以此",
    "X16n0308_006:0186b04": "論現身而四空不樂身相故不為現。縱別有方便利益不入此例。灌頂云。理實菩薩利生難以凡情測度。",
    "X16n0308_006:0186b05": "欲色空天縱不俱列。至下八部中天悉該攝矣)。",
    "X16n0308_006:0186b06": "五能現天將軍。",
    "X16n0308_006:0186b07": "若諸眾生愛統鬼神救護國土。我於彼前現天大將",
    "X16n0308_006:0186b08": "軍身而為說法。令其成就。",
    "X16n0308_006:0186b09": "天大將軍者。正脈云。四王主帥各有八將。韋馱為",
    "X16n0308_006:0186b10": "上首。灌頂引金光明經散脂為大將。二十八部巡",
    "X16n0308_006:0186b11": "遊世間皆散脂所管。今云愛統鬼神即欲求散脂",
    "X16n0308_006:0186b12": "等流果也。鬼神者鬼中之神。肇曰。神受善惡雜報。",
    "X16n0308_006:0186b13": "現形勝人劣天。身甚輕微。人難見故。此鬼神道也。",
    "X16n0308_006:0186b14": "救護國土者。即巡遊世間除妖孽降福祥耳。說法",
    "X16n0308_006:0186b15": "成就者說五戒十善。及秘密呪印呼召鬼神之法。",
    "X16n0308_006:0186b16": "令其成就天將軍位隨保護國土心也。",
    "X16n0308_006:0186b17": "六能現四天王。",
    "X16n0308_006:0186b18": "若諸眾生愛統世界保護眾生。我於彼前現四天王",
    "X16n0308_006:0186b19": "身而為說法。令其成就。",
    "X16n0308_006:0186b20": "四天王註見二卷。灌頂云。此是帝釋外臣武將。住",
    "X16n0308_006:0186b21": "須彌腰。各領二部鬼神。不令惱人。金光明云。我等",
    "X16n0308_006:0186b22": "四王。二十八部。百千鬼神。以淨天眼常觀擁護此",
    "X16n0308_006:0186b23": "閻浮提。是故我等名護世王。今云愛統世界。即願",
    "X16n0308_006:0186b24": "為天王分統四天下也。不令鬼神惱害於人。即是",
    "X16n0308_006:0186c01": "保護眾生。說法成就者。說上品十善及護國安民",
    "X16n0308_006:0186c02": "之法。令其成就四王隨統世護生願也。",
    "X16n0308_006:0186c03": "七能現天太子。",
    "X16n0308_006:0186c04": "若諸眾生愛生天宮驅使鬼神。我於彼前現四天王",
    "X16n0308_006:0186c05": "國太子身而為說法。令其成就。",
    "X16n0308_006:0186c06": "若諸眾生亦指人道中者。因在人道見諸鬼神作",
    "X16n0308_006:0186c07": "祟擾民亂國。發願生於四天王宮制諸鬼神不令",
    "X16n0308_006:0186c08": "作祟。故云愛生天宮。設有違制作祟還能驅使大",
    "X16n0308_006:0186c09": "力鬼神而降伏之。故云驅使鬼神。隨其所樂而為",
    "X16n0308_006:0186c10": "示現。故曰現四天王國太子身。溫陵曰。四天太子",
    "X16n0308_006:0186c11": "即那吒之類。大吉義經云。護世四王各有九十一",
    "X16n0308_006:0186c12": "子。四王合有三百六十四子。智論亦如是說。灌頂",
    "X16n0308_006:0186c13": "云。唐天寶間。西番五國。來宼安西。元宗詔不空三",
    "X16n0308_006:0186c14": "藏入內持念護國仁王陀羅尼。方二七徧。忽見神",
    "X16n0308_006:0186c15": "將五百荷戈殿前。對曰。北方天王第二子獨徤。往",
    "X16n0308_006:0186c16": "救安西。隨後表奏。因敕諸道府州西北隅置天王",
    "X16n0308_006:0186c17": "像。永護國界。是天王有子明矣。說法成就者。說歸",
    "X16n0308_006:0186c18": "戒齋善及符呪印訣之法。令其成就四王太子以",
    "X16n0308_006:0186c19": "遂驅使鬼神願也。能應七天竟。",
    "X16n0308_006:0186c20": "三能應十人十。一能現人王身。二能現長者身。",
    "X16n0308_006:0186c21": "三能現居士身。四能現宰官身。五能現婆羅門。六",
    "X16n0308_006:0186c22": "能現比丘身。七能現比丘尼。八能現優婆塞。九能",
    "X16n0308_006:0186c23": "現優婆夷。十能現女人身。初。",
    "X16n0308_006:0186c24": "若諸眾生樂為人王。我於彼前現人王身而為說法。",
    "X16n0308_006:0187a01": "令其成就。",
    "X16n0308_006:0187a02": "樂為人王者。有德懷仁不忍世亂。發願為有道之",
    "X16n0308_006:0187a03": "君以理邦國者也。說法令成者。為說生貴之因及",
    "X16n0308_006:0187a04": "帝王德業以熏隔生之種而已。若彼不自忖量妄",
    "X16n0308_006:0187a05": "竊神器而求篡奪之術者菩薩豈應之哉。溫陵曰。",
    "X16n0308_006:0187a06": "自金輪至散粟皆為人王。若依普門品惟是散粟。",
    "X16n0308_006:0187a07": "以彼云小王故也。二能現長者身。",
    "X16n0308_006:0187a08": "若諸眾生愛生族姓世間推讓。我於彼前現長者身",
    "X16n0308_006:0187a09": "而為說法。令其成就。",
    "X16n0308_006:0187a10": "在人道中見有位尊年高德重者。為同族之所尊",
    "X16n0308_006:0187a11": "崇。故亦愛主族姓。孟子曰。朝廷莫如爵。鄉黨莫如",
    "X16n0308_006:0187a12": "齒。輔世長民莫如德。是知位尊年高德重者。不獨",
    "X16n0308_006:0187a13": "為同族尊崇。亦能為世間推讓。謂到處推重讓以",
    "X16n0308_006:0187a14": "居左也。正脈云西域稱長者不止年高。蓋世臣大",
    "X16n0308_006:0187a15": "家而兼有德望者之號。說法成就者。說博施濟眾",
    "X16n0308_006:0187a16": "親親仁民之法。令其成就長者以遂主族世推願",
    "X16n0308_006:0187a17": "也。三能現居士身。",
    "X16n0308_006:0187a18": "若諸眾生愛談名言清淨自居。我於彼前現居士身",
    "X16n0308_006:0187a19": "而為說法。令其成就。",
    "X16n0308_006:0187a20": "名言謂古今典章。欲以訓世故愛談。自居謂不事",
    "X16n0308_006:0187a21": "功名欲以守道故清淨。灌頂以立言訓世守道居",
    "X16n0308_006:0187a22": "貞隱居潔操通稱居士。但如次分上中下耳。說法",
    "X16n0308_006:0187a23": "成就者。說韜光晦跡垂文作則等法。令其成就居",
    "X16n0308_006:0187a24": "士以遂訓世守道等願也。四能現宰官身。",
    "X16n0308_006:0187b01": "若諸眾生愛治國土剖斷邦邑。我於彼前現宰官身",
    "X16n0308_006:0187b02": "而為說法。令其成就。",
    "X16n0308_006:0187b03": "國土王都也。愛治者輔君修政。溫陵謂三台輔相",
    "X16n0308_006:0187b04": "是也。邦邑分封也。剖斷者理民折獄。溫陵謂州牧",
    "X16n0308_006:0187b05": "縣長是也。宰者剖斷義。故上云剖斷邦邑。官兼管",
    "X16n0308_006:0187b06": "攝義。故上云愛治國土。又宰亦名官。剖斷即兼管",
    "X16n0308_006:0187b07": "攝。官亦名宰。管攝即兼剖斷。故灌頂以上至卿相",
    "X16n0308_006:0187b08": "三台下至州牧百僚皆號宰官。說法成就者。說脩",
    "X16n0308_006:0187b09": "齊治平忠愛廉明等法。令其成就宰官以遂致君",
    "X16n0308_006:0187b10": "澤民願也。正脈云。上三科似此方儒教所攝。",
    "X16n0308_006:0187b11": "五能現婆羅門。",
    "X16n0308_006:0187b12": "若諸眾生愛諸數術攝衛自居。我於彼前現婆羅門",
    "X16n0308_006:0187b13": "身而為說法。令其成就。",
    "X16n0308_006:0187b14": "天文地理陰陽度算曰數。巫醫相卜符水呪印曰",
    "X16n0308_006:0187b15": "術。愛謂好樂精習。為其可以竦世可以濟己也。煉",
    "X16n0308_006:0187b16": "神脩丹執持生命曰攝。固精養氣防護損傷曰衛。",
    "X16n0308_006:0187b17": "自居者不事外學。為其可以長壽可以固形也。婆",
    "X16n0308_006:0187b18": "羅門此云淨裔。其人自謂從梵天口生是梵天苗",
    "X16n0308_006:0187b19": "裔故。或云梵志。其人自謂承襲梵天之法志生梵",
    "X16n0308_006:0187b20": "天故。或云淨行。其種別有經書世世相承以道學",
    "X16n0308_006:0187b21": "為業故。說法成就者。為說差別智慧及煉神調氣",
    "X16n0308_006:0187b22": "之法。令其成就數術攝衛之學也。正脈云。此科似",
    "X16n0308_006:0187b23": "此方醫卜雜技所攝(問。法華云。十方佛土中。惟有一乘法。無二亦無三。又云。惟",
    "X16n0308_006:0187b24": "此一事實。餘二則非真。是知聲聞緣覺尚屬化城。況夫諸天及人王宰官長者居士等。治世訓世等法。又",
    "X16n0308_006:0187c01": "況夫諸婆羅門種種異學。菩薩何不革其舊習示以出世正道。而乃順情說法反以成就其有漏之志。豈",
    "X16n0308_006:0187c02": "慈悲心者之所為耶。答。有漏法中有善有惡。設不能成就其善。勢必流而為惡。故菩薩姑且順其欲成就",
    "X16n0308_006:0187c03": "善果。待其根器成熟然後示以出世正道。所謂先以欲鈎牽。後令入佛慧也。下皆倣此)六能",
    "X16n0308_006:0187c04": "現比丘身。",
    "X16n0308_006:0187c05": "若有男子好學出家持諸戒律。我於彼前現比丘身",
    "X16n0308_006:0187c06": "而為說法。令其成就。",
    "X16n0308_006:0187c07": "在家男子心厭塵勞故好學出家。諸戒律。謂沙彌",
    "X16n0308_006:0187c08": "十戒比丘二百五十戒也。比丘此云乞士。謂上乞",
    "X16n0308_006:0187c09": "佛法以資慧命。下乞飲食以資色身故。或翻除饉。",
    "X16n0308_006:0187c10": "謂出家持戒是良福田能生物善除饑饉故。說法",
    "X16n0308_006:0187c11": "者說出家法。如稱揚持戒讚歎梵行之類。成就者。",
    "X16n0308_006:0187c12": "成就五德而為眾中尊也。七能現比丘尼。",
    "X16n0308_006:0187c13": "若有女人好學出家持諸禁戒。我於彼前現比丘尼",
    "X16n0308_006:0187c14": "身而為說法。令其成就。",
    "X16n0308_006:0187c15": "在家既厭塵勞。女人仍嫌五障。故好學出家。諸禁",
    "X16n0308_006:0187c16": "戒謂三百四十八戒。餘諸八敬及式叉摩那等戒",
    "X16n0308_006:0187c17": "皆為禁戒。方便善見律云。尼女也。謂女人出家受",
    "X16n0308_006:0187c18": "具稱比丘尼。說法同上。成就者。捨在家法受出家",
    "X16n0308_006:0187c19": "法。現轉五障之軀頓成五德之侶故。",
    "X16n0308_006:0187c20": "八能現優婆塞。",
    "X16n0308_006:0187c21": "若有男子樂持五戒。我於彼前現優婆塞身而為說",
    "X16n0308_006:0187c22": "法。令其成就。",
    "X16n0308_006:0187c23": "欲求人天勝報故樂持五戒。以五戒為人天因故。",
    "X16n0308_006:0187c24": "五戒者殺盜婬妄酒也。前四屬性罪性即是罪故。",
    "X16n0308_006:0188a01": "飲酒是遮罪違遮成罪故。又以其能遮前四故名",
    "X16n0308_006:0188a02": "遮罪。如因酒破五戒是也。古德云。五戒即同五常。",
    "X16n0308_006:0188a03": "以仁則不殺生。義則不偷盜。禮則不邪淫。信則不",
    "X16n0308_006:0188a04": "妄語。智則不飲酒故。優婆塞。亦名鄔波索迦唐翻",
    "X16n0308_006:0188a05": "近事男。謂親近承事佛法僧故。說法者說居家法。",
    "X16n0308_006:0188a06": "如說不離塵勞而作佛事。不捨妻子而修梵行之",
    "X16n0308_006:0188a07": "類。成就者遵教受行。成就歸戒而種人天因也。",
    "X16n0308_006:0188a08": "九能現優婆夷。",
    "X16n0308_006:0188a09": "若有女子五戒自居。我於彼前現優婆夷身而為說",
    "X16n0308_006:0188a10": "法。令其成就。",
    "X16n0308_006:0188a11": "不惟欲求勝報兼復為脫女身。故以五戒自居。自",
    "X16n0308_006:0188a12": "居云者。謂雖無師授自居然如己授也。優婆夷亦",
    "X16n0308_006:0188a13": "云鄔波斯迦。此云近事女。近事同上。唯男女異故。",
    "X16n0308_006:0188a14": "說法者不惟說居家法。兼復為說雖五戒自居要",
    "X16n0308_006:0188a15": "必師授方成近事法也。成就者不惟成就近事作",
    "X16n0308_006:0188a16": "人天因。兼復解脫女身成就丈夫相故。灌頂引戒",
    "X16n0308_006:0188a17": "消災經云。印土一男堅持五戒。出外親友苦勸飲",
    "X16n0308_006:0188a18": "酒。遠至他邦宿啖人鬼婦家。雖破酒戒餘四戒全。",
    "X16n0308_006:0188a19": "天神護之鬼不能啖。即與鬼婦父母說佛五種戒",
    "X16n0308_006:0188a20": "法。領同見佛除諸災障。是知男女皆應持戒。菩薩",
    "X16n0308_006:0188a21": "為之現身良有以也。十能現女人身。",
    "X16n0308_006:0188a22": "若有女人內政立身以修家國。我於彼前現女主身",
    "X16n0308_006:0188a23": "及國夫人命婦大家而為說法。令其成就。",
    "X16n0308_006:0188a24": "孝敬仁慈以事上下名曰內政。謂行於內而感化",
    "X16n0308_006:0188b01": "於外故。貞靜勤儉以修女德名曰立身。謂德無玷",
    "X16n0308_006:0188b02": "而自身可立故。修治也。正脈云。閨門為萬化之源。",
    "X16n0308_006:0188b03": "故關於家國之治亂。家通大夫以下。國通諸侯以",
    "X16n0308_006:0188b04": "上。孤山曰。女主即天子之后。國夫人謂邦君之妻。",
    "X16n0308_006:0188b05": "命婦謂妻因夫榮有誥命者。家訓姑。大家謂才德",
    "X16n0308_006:0188b06": "兼備為內師者。如後漢扶風班彪之女曹世叔之",
    "X16n0308_006:0188b07": "妻。和帝數詔入宮令皇后貴人師事之。世稱曹大",
    "X16n0308_006:0188b08": "家也。說法者。說三從四德端風正己之法。成就者。",
    "X16n0308_006:0188b09": "內感外孚成就修治家國事故。能應十人竟。",
    "X16n0308_006:0188b10": "四能應二童二。一能現童男身。二能現童女身。",
    "X16n0308_006:0188b11": "初。",
    "X16n0308_006:0188b12": "若有眾生不壞男根。我於彼前現童男身而為說法。",
    "X16n0308_006:0188b13": "令其成就。",
    "X16n0308_006:0188b14": "不壞男根者。謂於諸欲境從未染犯。所謂童真是",
    "X16n0308_006:0188b15": "也。有志終身保守恐其未能。故菩薩隨其所樂為",
    "X16n0308_006:0188b16": "現童男之身。說法者說離欲法。成就者令其守真",
    "X16n0308_006:0188b17": "抱撲。固精保元成就童真體故。二能現童女身。",
    "X16n0308_006:0188b18": "若有處女愛樂處身不求侵暴。我於彼前現童女身",
    "X16n0308_006:0188b19": "而為說法。令其成就。",
    "X16n0308_006:0188b20": "處女亦云處子。幼女未嫁者之稱。愛樂處身者。願",
    "X16n0308_006:0188b21": "終身為處女堅貞自守。如詩云。之死矢靡他是也。",
    "X16n0308_006:0188b22": "男願有室。女願有家。人之常情。今則視迎娶為侵",
    "X16n0308_006:0188b23": "凌。以聘嫁為暴棄。深生厭患故曰不求侵暴。雖曰",
    "X16n0308_006:0188b24": "不求。恐有強施侵暴勢不自由。故菩薩為之現童",
    "X16n0308_006:0188c01": "女身。說法者說離欲法。成就者令其增益堅貞矢",
    "X16n0308_006:0188c02": "志自守。侵暴不能強施成就清淨處女身故。能應",
    "X16n0308_006:0188c03": "二童竟。五能應九部九。一能現諸天身。二能",
    "X16n0308_006:0188c04": "現諸龍身。三能現藥叉身。四能現乾闥婆。五能現",
    "X16n0308_006:0188c05": "阿脩羅。六能現緊那羅。七能現摩呼羅。八能現常",
    "X16n0308_006:0188c06": "人身。九能現非人身。初。",
    "X16n0308_006:0188c07": "若有諸天樂出天倫。我現天身而為說法。令其成就。",
    "X16n0308_006:0188c08": "此中諸天有二。一上所未出者此復總收。二樂出",
    "X16n0308_006:0188c09": "天倫者此復重應。謂上應求入此應求出。雖同現",
    "X16n0308_006:0188c10": "天身而說法成就異故。灌頂云。說法者為說無常",
    "X16n0308_006:0188c11": "苦空等法。正脈云。成就者令其成就脫離願也(問脫",
    "X16n0308_006:0188c12": "離天倫成就何報。答。此有二義。一者諸天著樂不得聞法。願生人間者令其成就人倫。以六道之中。整心",
    "X16n0308_006:0188c13": "慮趣菩提惟人道為能故。二者五衰相現厭離有漏願求無漏者。令其成就聖倫。以分段生死雖天上不",
    "X16n0308_006:0188c14": "免。惟入聖乃出故。龍等諸部例此可知)二能現諸龍身。",
    "X16n0308_006:0188c15": "若有諸龍樂出龍倫。我現龍身而為說法。令其成就。",
    "X16n0308_006:0188c16": "灌頂云。梵語那伽此云龍。有四。一守天宮殿。二興",
    "X16n0308_006:0188c17": "雲降雨。三開瀆決江。四守護伏藏。類復有異故云",
    "X16n0308_006:0188c18": "諸也。僧祇律明龍有五苦。謂生眠婬瞋死五時不",
    "X16n0308_006:0188c19": "免蛇形。復有三苦。謂雖食百味最初一口化為蝦",
    "X16n0308_006:0188c20": "蟇。二背布鱗道砂石雨時痛乃連心。三蜈蚣食腦",
    "X16n0308_006:0188c21": "細蠱鑽身。長阿含經亦明龍有三患。一熱砂炙身。",
    "X16n0308_006:0188c22": "二風壞宮衣。三金翅鳥啖。因有多苦故樂出倫。罵",
    "X16n0308_006:0188c23": "意經云。墮龍有四因緣。一布施。二瞋恚。三輕人。四",
    "X16n0308_006:0188c24": "自高。阿含云。先多瞋恚心曲不端。犯戒鬬諍故墮",
    "X16n0308_006:0189a01": "龍中。由大行布施福力故七寶為殿。據此則說法",
    "X16n0308_006:0189a02": "者。說施戒仁慈正直和敬等法。成就者成就人倫。",
    "X16n0308_006:0189a03": "若能不住於相修施戒等。則聖倫亦可成就。",
    "X16n0308_006:0189a04": "三能現藥叉身。",
    "X16n0308_006:0189a05": "若有藥叉樂度本倫。我於彼前現藥叉身而為說法。",
    "X16n0308_006:0189a06": "令其成就。",
    "X16n0308_006:0189a07": "灌頂云。藥叉此云捷疾。其行捷疾故。亦名夜叉此",
    "X16n0308_006:0189a08": "云勇徤。勇猛強徤故。或翻暴惡其形暴惡故。有地",
    "X16n0308_006:0189a09": "行空行飛行不同。最勝王經云。是等藥叉悉皆愛",
    "X16n0308_006:0189a10": "樂如來正法。深心護持。今云樂度本倫者。亦由佛",
    "X16n0308_006:0189a11": "法熏習知暴惡為墮緣深厭之也。度亦同出皆超",
    "X16n0308_006:0189a12": "脫義。說法者。說柔順慈善持戒脩福等法。成就者",
    "X16n0308_006:0189a13": "成就人倫。若更兼修慧則成就聖倫也。",
    "X16n0308_006:0189a14": "四能現乾闥婆。",
    "X16n0308_006:0189a15": "若乾闥婆樂脫其倫。我於彼前現乾闥婆身而為說",
    "X16n0308_006:0189a16": "法。令其成就。",
    "X16n0308_006:0189a17": "灌頂云。乾闥婆此云香陰。不啖酒肉惟以香資陰",
    "X16n0308_006:0189a18": "故。清涼云。食香。止十寶山食諸香粖故。或翻尋香",
    "X16n0308_006:0189a19": "行。在須彌山南金剛窟住。帝釋須樂燒沈水香此",
    "X16n0308_006:0189a20": "神尋香而至。什曰。是天主倒幢俗樂神也。然既為",
    "X16n0308_006:0189a21": "帝釋樂神自應劣於諸天。諸天尚樂出倫況復此",
    "X16n0308_006:0189a22": "神。故亦樂脫。說法者。說離於放逸及中品十善等",
    "X16n0308_006:0189a23": "法。成就者脫於本倫成就人倫。以離於放逸則本",
    "X16n0308_006:0189a24": "倫不繫。中品善成而人倫可獲也。",
    "X16n0308_006:0189b01": "五能現阿脩羅。",
    "X16n0308_006:0189b02": "若阿脩羅樂脫其倫。我於彼前現阿脩羅身而為說",
    "X16n0308_006:0189b03": "法。令其成就。",
    "X16n0308_006:0189b04": "阿脩羅此云無端正。以其類有端正女無端正男",
    "X16n0308_006:0189b05": "故。亦云非天。以其類有天福無天德故。據本經有",
    "X16n0308_006:0189b06": "胎生卵生濕生化生不同。於後七趣中見。長阿含",
    "X16n0308_006:0189b07": "經云。南洲金剛山中有修羅宮六千由旬。欄楯行",
    "X16n0308_006:0189b08": "樹。然一日一夜三時受苦。苦具自來入其宮中。是",
    "X16n0308_006:0189b09": "知樂脫其倫。亦為受苦生厭離心也。阿毗曇論云。",
    "X16n0308_006:0189b10": "不能忍善不能下意諦觀種種教化。以憍慢故。非",
    "X16n0308_006:0189b11": "善徤兒又非天行名阿脩羅。名義集云。由在因時",
    "X16n0308_006:0189b12": "雖行五常懷猜忌心。欲勝他故作下品十善感修",
    "X16n0308_006:0189b13": "羅身。是知說法者。說柔和善順慈忍謙敬虗心受",
    "X16n0308_006:0189b14": "教及中品十善等法。成就者成就人倫。以因轉果",
    "X16n0308_006:0189b15": "自轉故(按諸經修羅之後應有迦樓羅部。今不具者。於後非人中攝故)。",
    "X16n0308_006:0189b16": "六能現緊那羅。",
    "X16n0308_006:0189b17": "若緊那羅樂脫其倫。我於彼前現緊那羅身而為說",
    "X16n0308_006:0189b18": "法。令其成就。",
    "X16n0308_006:0189b19": "緊那羅此云疑神。其形似人。頭有一角。見者生疑",
    "X16n0308_006:0189b20": "故。唐翻歌神。是帝釋法樂神也。菩薩處胎經云。須",
    "X16n0308_006:0189b21": "彌山北。十寶山間有緊那羅於中治化。由昔布施",
    "X16n0308_006:0189b22": "之力居七寶殿。壽命甚長。天欲奏樂腋下汗流便",
    "X16n0308_006:0189b23": "自上天。帝釋請佛諸天弦歌而頌法門者即是此",
    "X16n0308_006:0189b24": "神。樂脫其倫者或由歌頌法門熏習力故。說法者。",
    "X16n0308_006:0189c01": "說歌咏亂心欲樂不常及中品十善等法。成就者",
    "X16n0308_006:0189c02": "脫於本倫成就人倫。整心慮趣菩提也。",
    "X16n0308_006:0189c03": "七能現摩呼羅。",
    "X16n0308_006:0189c04": "若摩呼羅伽樂脫其倫。我於彼前現摩呼羅伽身而",
    "X16n0308_006:0189c05": "為說法。令其成就。",
    "X16n0308_006:0189c06": "摩呼羅伽什曰地龍。肇云大蟒神。長水云田蚥。腹",
    "X16n0308_006:0189c07": "行之類。然天龍自在無礙尚有多苦。況地龍腹行",
    "X16n0308_006:0189c08": "其苦自倍。故亦樂脫其倫。又此類聾騃無知。含毒",
    "X16n0308_006:0189c09": "傷生多從癡恚中來。菩薩為之現身說修慧修慈",
    "X16n0308_006:0189c10": "等法。令其永捨癡恚成就人倫。則整心慮趣菩提",
    "X16n0308_006:0189c11": "可希冀矣。八能現常人身。",
    "X16n0308_006:0189c12": "若諸眾生樂人脩人。我現人身而為說法。令其成就。",
    "X16n0308_006:0189c13": "眾生者六道通稱。今就人道言。按前人王宰官等",
    "X16n0308_006:0189c14": "皆名為人。今約無有異求者言。無有異求生生世",
    "X16n0308_006:0189c15": "世願在人中故曰樂人脩人。法苑云。人忍也。違順",
    "X16n0308_006:0189c16": "能忍故。孟子曰。人仁他。無惻隱之心非人也。頂生",
    "X16n0308_006:0189c17": "王經云。人意也。能善思惟能憶念故。婆沙云。人能",
    "X16n0308_006:0189c18": "息意能修道得達分故。是知內教外教皆重人倫。",
    "X16n0308_006:0189c19": "故樂修也。又灌頂云。樂修含八意。一人身難得故",
    "X16n0308_006:0189c20": "求不失。二世世為人易於修證。三三乘聖人並生",
    "X16n0308_006:0189c21": "人中。四唯於人世可值佛法。五八部皆慕人豈不",
    "X16n0308_006:0189c22": "願。六惟人道中能趣菩提。七諸天著樂餘趣多苦。",
    "X16n0308_006:0189c23": "八佛菩薩道皆從人得。據此則現在人中者宜知",
    "X16n0308_006:0189c24": "自重。說法者。說中品戒善為等流因。成就者。成中",
    "X16n0308_006:0190a01": "品色心為等流果故。九能現非人身。",
    "X16n0308_006:0190a02": "若諸非人有形無形有想無想樂度其倫。我於彼前",
    "X16n0308_006:0190a03": "皆現其身而為說法。令其成就。",
    "X16n0308_006:0190a04": "上科人倫統收人王宰官等不盡之類。此科非人",
    "X16n0308_006:0190a05": "統收天龍鬼神等不盡之類。以彼所不攝者皆此",
    "X16n0308_006:0190a06": "攝故。長水曰。有形如休咎精明等。無形如空散銷",
    "X16n0308_006:0190a07": "沈等。有想如鬼神精靈等。無想如精神化為土木",
    "X16n0308_006:0190a08": "金石等。於後七卷中明。現身則各隨其類。說法則",
    "X16n0308_006:0190a09": "各應其機。成就者各如其願。依數別明竟。",
    "X16n0308_006:0190a10": "三結身指成。",
    "X16n0308_006:0190a11": "是名妙淨三十二應入國土身。皆以三昧聞熏聞修",
    "X16n0308_006:0190a12": "無作妙力自在成就。",
    "X16n0308_006:0190a13": "是名句指上應前。謂指上別列應前總標之數而",
    "X16n0308_006:0190a14": "結成之。一時頓現曰妙。徧應無私曰淨。三十二應",
    "X16n0308_006:0190a15": "與普門品互為出沒。如天中此有四王太子彼經",
    "X16n0308_006:0190a16": "則無。婦中此有女主及國夫人。彼經亦略。八部中",
    "X16n0308_006:0190a17": "彼有迦樓羅名。八部外彼有執金剛神。此並不列。",
    "X16n0308_006:0190a18": "蓋以菩薩妙應無方。神化莫測。況夫人與非人無",
    "X16n0308_006:0190a19": "機不收。兩經隨意取捨以成三十二數。實各無盡",
    "X16n0308_006:0190a20": "勿過拘執。應徧塵剎故稱入國土身。普門品中為",
    "X16n0308_006:0190a21": "應無盡意問唯言遊化娑婆。非謂菩薩妙應只在",
    "X16n0308_006:0190a22": "娑婆。故彼重頌中亦言十方諸國土。無剎不現身",
    "X16n0308_006:0190a23": "也。皆以三昧等者出其所以能得妙應之故。三昧",
    "X16n0308_006:0190a24": "即耳門三昧。聞熏聞修者。熏變執習修治自性惟",
    "X16n0308_006:0190b01": "用反聞也。六結既解妙用自現。不假造作故曰無",
    "X16n0308_006:0190b02": "作妙力。任運而應故曰自在成就。依上合而成三",
    "X16n0308_006:0190b03": "十二應竟。二依下合而成十四無畏三。一牒",
    "X16n0308_006:0190b04": "由標數。二依數別明。三結力顯益。初。",
    "X16n0308_006:0190b05": "世尊。我復以此聞熏聞修金剛三昧無作妙力。○與",
    "X16n0308_006:0190b06": "諸十方三世六道一切眾生同悲仰故。令諸眾生於",
    "X16n0308_006:0190b07": "我身心獲十四種無畏功德。",
    "X16n0308_006:0190b08": "初因修成力。聞熏聞修同上。能解諸結名金剛三",
    "X16n0308_006:0190b09": "昧。淨極光通曰無作妙力。○與諸下獲勝成用。淨",
    "X16n0308_006:0190b10": "極光通。寂照含虗。世間法不能為礙。下合生心。故",
    "X16n0308_006:0190b11": "能與一切眾生同一悲仰。以是之故。能與眾生現",
    "X16n0308_006:0190b12": "同根之用故云令諸眾生等也。十四無畏如下所",
    "X16n0308_006:0190b13": "說。我者菩薩自稱。言菩薩以身心加被能以無畏",
    "X16n0308_006:0190b14": "施與眾生。令諸眾生於菩薩身心上獲十四種無",
    "X16n0308_006:0190b15": "畏以成脫苦功德。功德即利益也。二依數別明",
    "X16n0308_006:0190b16": "十四。一苦惱無畏。(至)十四持名無畏。初。",
    "X16n0308_006:0190b17": "一者由我不自觀音以觀觀者。令彼十方苦惱眾生",
    "X16n0308_006:0190b18": "觀其音聲即得解脫。",
    "X16n0308_006:0190b19": "不自觀音者不似眾生一向循塵也。以觀觀者句。",
    "X16n0308_006:0190b20": "謂就彼能觀反觀自性也。自能如是修習亦能令",
    "X16n0308_006:0190b21": "彼苦惱眾生聞名感發稱我名號。故云觀其音聲。",
    "X16n0308_006:0190b22": "不言稱名而言觀聲者。稱名但屬事念。觀聲亦兼",
    "X16n0308_006:0190b23": "理持。蓋由菩薩慈力加被能令理事兼修。故普門",
    "X16n0308_006:0190b24": "品一心稱名。古德亦言有事有理。但以事修未必",
    "X16n0308_006:0190c01": "契理。理修無不攝事。故但言觀聲即兼稱名。然事",
    "X16n0308_006:0190c02": "修稱名機心與聖心相交。理修忘塵苦性與聲性",
    "X16n0308_006:0190c03": "俱寂。故曰即得解脫。此經與普門品所以不盡同",
    "X16n0308_006:0190c04": "者。以此經偏重勸修故觀其音聲。指在機感。普門",
    "X16n0308_006:0190c05": "唯為顯用故觀其音聲。指在聖應。同中有異幸勿",
    "X16n0308_006:0190c06": "刻舟。正脈云。苦惱雖通。分約身心亦可。謂苦楚其",
    "X16n0308_006:0190c07": "身而惱亂其心也。又云別列不盡一切苦惱皆攝",
    "X16n0308_006:0190c08": "此中。灌頂云。此一為總。下十三為別。別中前七苦",
    "X16n0308_006:0190c09": "也。後六惱也。二火難無畏。",
    "X16n0308_006:0190c10": "二者知見旋復令諸眾生設入大火火不能燒。",
    "X16n0308_006:0190c11": "知見旋復者謂六根互通。菩薩既旋聞復性知見",
    "X16n0308_006:0190c12": "亦隨聞而旋復。所謂一根反元六處解脫是也。然",
    "X16n0308_006:0190c13": "見覺屬火與一切火性相通。故見業交則見猛火。",
    "X16n0308_006:0190c14": "今知見既旋亦能隨感旋彼餘火故令眾生入火",
    "X16n0308_006:0190c15": "不燒。普門品言威神之力者。亦由旋復功極異中",
    "X16n0308_006:0190c16": "有同應須善會。正脈云。證極法界。威神無量。故令",
    "X16n0308_006:0190c17": "一心稱名者即為大悲威光所攝。不墮火難。如入",
    "X16n0308_006:0190c18": "山陰暑不能侵也。三水難無畏。",
    "X16n0308_006:0190c19": "三者觀聽旋復令諸眾生大水所漂水不能溺。",
    "X16n0308_006:0190c20": "觀聽旋復者謂反觀聽聞之性。旋妄聞復真聞也。",
    "X16n0308_006:0190c21": "然聞聽屬水與一切水性相通。故聞業交則見大",
    "X16n0308_006:0190c22": "水。今既旋聞復性亦能隨感旋彼餘水故令眾生",
    "X16n0308_006:0190c23": "入水不溺。四鬼難無畏。",
    "X16n0308_006:0190c24": "四者斷滅妄想心無殺害。令諸眾生入諸鬼國鬼不",
    "X16n0308_006:0191a01": "能害。",
    "X16n0308_006:0191a02": "正脈云。鬼神以陰隱為想因。以殺害為墮緣。今菩",
    "X16n0308_006:0191a03": "薩於反聞時內滅妄想。心無殺害。全超鬼神心行。",
    "X16n0308_006:0191a04": "以此全超威力能令稱名者免於鬼難。",
    "X16n0308_006:0191a05": "五刀兵無畏。",
    "X16n0308_006:0191a06": "五者熏聞成聞六根銷復同於聲聽。能令眾生臨當",
    "X16n0308_006:0191a07": "被害刀段段壞。使其兵戈猶如割水。亦如吹光。性無",
    "X16n0308_006:0191a08": "搖動。",
    "X16n0308_006:0191a09": "熏聞成聞者。以反聞力熏脩妄聞。以成究竟堅固",
    "X16n0308_006:0191a10": "之真聞也。六根銷復同於聲聽者。謂其餘五根銷",
    "X16n0308_006:0191a11": "妄復真亦同聲家之聽。以元一精明。銷則俱銷復",
    "X16n0308_006:0191a12": "則俱復也。俱復故。究竟堅固之性隨感徧周。故能",
    "X16n0308_006:0191a13": "令彼刀段段壞。俱銷故。畢竟空寂之理遇事便融。",
    "X16n0308_006:0191a14": "故能令如割水吹光。既如割水吹光。而其人性自",
    "X16n0308_006:0191a15": "如如不覺不知。故云無搖動也。又此中言被害者。",
    "X16n0308_006:0191a16": "似是屈遭憲網誤入讐門。言兵戈者。似是身臨戰",
    "X16n0308_006:0191a17": "陣彼敵衝圍。際斯二者頃刻身首異處。須臾性命",
    "X16n0308_006:0191a18": "不保。能令無畏益顯神奇。六鬼見無畏。",
    "X16n0308_006:0191a19": "六者聞熏精明明徧法界。則諸幽暗性不能全。能令",
    "X16n0308_006:0191a20": "眾生藥叉羅剎鳩槃茶鬼及毗舍遮富單那等。雖近",
    "X16n0308_006:0191a21": "其旁目不能視。",
    "X16n0308_006:0191a22": "正脈云。首二句言反聞功極。發本明耀圓照法界",
    "X16n0308_006:0191a23": "也。次二句言鬼神陰隱想習。向暗背明反不堪於",
    "X16n0308_006:0191a24": "光耀。如梟鳥夜視晝盲。羅剎向日不見是也。灌頂",
    "X16n0308_006:0191b01": "云。藥叉男鬼。羅剎女鬼也。此二皆食人鬼。人屍若",
    "X16n0308_006:0191b02": "臭。呪養令鮮。多聞天轄。鳩槃茶此云甕形。魘魅鬼",
    "X16n0308_006:0191b03": "也。增長天轄。毗舍遮此云噉精氣。能噉人及五穀",
    "X16n0308_006:0191b04": "精氣。持國天轄。富單那此云臭餓鬼。主熱病者。廣",
    "X16n0308_006:0191b05": "目天轄。等者該餘。以鬼類尚多言不能盡故。近旁",
    "X16n0308_006:0191b06": "目不能視者如土地不見洞山。鬼使不見事僧之",
    "X16n0308_006:0191b07": "類。視既不能自然無害(問。此與前文鬼難何異。答前約一類。此約多類。又前",
    "X16n0308_006:0191b08": "約身入鬼國此約無端誤遇。雖同為鬼難不妨前後各出)七枷鎖無畏。",
    "X16n0308_006:0191b09": "七者音性圓銷觀聽反入。離諸塵妄。能令眾生禁繫",
    "X16n0308_006:0191b10": "枷鎖所不能著。",
    "X16n0308_006:0191b11": "音性圓銷者謂聲塵銷滅也。觀聽反入者謂耳根",
    "X16n0308_006:0191b12": "旋復也。離諸塵妄者謂色等諸塵亦隨聲銷滅。見",
    "X16n0308_006:0191b13": "等諸妄亦隨聞而旋復也。諸妄既復以真護彼。能",
    "X16n0308_006:0191b14": "令枷鎖斷壞。諸塵既滅。以空融彼。能令禁繫同虗",
    "X16n0308_006:0191b15": "故云所不能著。八賊難無畏。",
    "X16n0308_006:0191b16": "八者滅音圓聞徧生慈力。能令眾生經過險路賊不",
    "X16n0308_006:0191b17": "能劫。",
    "X16n0308_006:0191b18": "滅音亡聲則塵不能隔。塵不能隔則聞性圓徧。聞",
    "X16n0308_006:0191b19": "性圓徧故。尋聲所至徧生慈力。徧生慈力故。隨處",
    "X16n0308_006:0191b20": "護生應緣化暴。故能令諸眾生遇賊不劫。法華大",
    "X16n0308_006:0191b21": "成云。或曠絕幽隘之處。或怨賊衝出之徑。皆名險",
    "X16n0308_006:0191b22": "道。道即路也。九貪毒無畏。",
    "X16n0308_006:0191b23": "九者熏聞離塵色所不劫。能令一切多婬眾生遠離",
    "X16n0308_006:0191b24": "貪欲。",
    "X16n0308_006:0191c01": "熏聞者。熏修聞性令六根圓通也。離塵者。離諸聲",
    "X16n0308_006:0191c02": "塵并六境俱脫也。六境俱脫則幻色無力。六根圓",
    "X16n0308_006:0191c03": "通則真性有力。以無力劫有力自然不能。如云主",
    "X16n0308_006:0191c04": "人若悟則諸客邪不得其便是也。此雖菩薩自所",
    "X16n0308_006:0191c05": "證境。然以下合力故因能令彼多淫眾生遠離貪",
    "X16n0308_006:0191c06": "欲。眾生言多淫者。謂欲習偏重。對境數起。輕而損",
    "X16n0308_006:0191c07": "身喪德。重而亡軀失命。且招來世妻不貞良。眷屬",
    "X16n0308_006:0191c08": "乖意。尤其甚者。銅柱鐵牀等報臨終現前。積寒堅",
    "X16n0308_006:0191c09": "冰等獄從頭自受。能令遠離菩薩之真慈大矣。",
    "X16n0308_006:0191c10": "十瞋毒無畏。",
    "X16n0308_006:0191c11": "十者純音無塵根境圓融。無對所對。能令一切忿恨",
    "X16n0308_006:0191c12": "眾生離諸瞋恚。",
    "X16n0308_006:0191c13": "純音者離於徧計所執名相。唯餘依他所起音聲。",
    "X16n0308_006:0191c14": "雖餘音聲而無染污障蔽之力。故曰無塵。然音既",
    "X16n0308_006:0191c15": "無染無障。根亦無局無礙。如是則根境融為一性。",
    "X16n0308_006:0191c16": "如耳家根境既爾餘五亦然。故曰圓融。如前云見",
    "X16n0308_006:0191c17": "與見緣并所想相如虗空華本無所有。此見及緣",
    "X16n0308_006:0191c18": "元是菩提妙淨明體是也。無對所對者。謂既為一",
    "X16n0308_006:0191c19": "性則根無能對之義而境亦無所對之義自應無",
    "X16n0308_006:0191c20": "有瞋恚。以瞋恚生於對待違拒故也。能令一切等",
    "X16n0308_006:0191c21": "亦由菩薩下合力故。眾生言忿恨者。謂瞋習偏重",
    "X16n0308_006:0191c22": "對境莫制。輕則傷氣取辱。重則忘身及親。且致來",
    "X16n0308_006:0191c23": "世被他求砒。為人惱害。尤其甚者。刀山鐵橛劒樹",
    "X16n0308_006:0191c24": "劒輪等相臨終現前。宮割斬斫剉刺槌擊等事從",
    "X16n0308_006:0192a01": "頭自受。能令離瞋。菩薩之大悲深矣。然瞋為根本",
    "X16n0308_006:0192a02": "煩惱有輕重平等之異。輕則惟是忿怒。重則兼致",
    "X16n0308_006:0192a03": "恨怨。平等則不過恚惱。此三皆隨瞋而起。根隨相",
    "X16n0308_006:0192a04": "依總一瞋毒。故忿恨眾生而言離諸瞋恚。其實忿",
    "X16n0308_006:0192a05": "恨眾生亦具瞋恚。離諸瞋恚亦兼忿恨。蓋互相顯",
    "X16n0308_006:0192a06": "攝耳。十一癡毒無畏。",
    "X16n0308_006:0192a07": "十一者銷塵旋明。法界身心猶如琉璃朗徹無礙。能",
    "X16n0308_006:0192a08": "令一切昏鈍性障諸阿顛迦永離癡暗。",
    "X16n0308_006:0192a09": "溫陵曰。癡由妄塵所蔽。無明所覆。銷塵則無蔽。旋",
    "X16n0308_006:0192a10": "明則無覆。故於外之法界內之身心凝瑩朗徹。離",
    "X16n0308_006:0192a11": "癡暗矣。然此亦屬自證。能令之義準上可知。正脈",
    "X16n0308_006:0192a12": "云。具足見惑為昏。具足思惑為鈍。具足無明為性",
    "X16n0308_006:0192a13": "障。阿顛迦此云無善心。又癡之最重者也。愚謂昏",
    "X16n0308_006:0192a14": "鈍性即是愚癡。蓋愚癡以昏暗鈍滯為性故。由此",
    "X16n0308_006:0192a15": "所障永絕善心。故稱諸阿顛迦。此亦由於癡習偏",
    "X16n0308_006:0192a16": "重迷正知見。小而事理錯亂。大而邪正顛倒。且感",
    "X16n0308_006:0192a17": "來世生邪見家。其心諂曲。尤其甚者。王使主吏證",
    "X16n0308_006:0192a18": "執文籍等相臨終現前。勘問權詐考訊推鞫等事",
    "X16n0308_006:0192a19": "從頭徧歷。能令永離。菩薩之妙用神矣(問。水火等境現是苦",
    "X16n0308_006:0192a20": "境可說怖畏。貪瞋癡三隨自心行何畏之有。答。有二義故可說怖畏。一者毒是苦因能招苦果。二者對境",
    "X16n0308_006:0192a21": "數起力不自由。蓋約信因識果。知畏求離者言之)十二求男無畏。",
    "X16n0308_006:0192a22": "十二者融形復聞不動道場。涉入世間。不壞世界。能",
    "X16n0308_006:0192a23": "徧十方供養微塵諸佛如來。各各佛邊為法王子。能",
    "X16n0308_006:0192a24": "令法界無子眾生欲求男者誕生福德智慧之男。",
    "X16n0308_006:0192b01": "融形復聞者。謂融銷幻形以復真聞。所謂諸根圓",
    "X16n0308_006:0192b02": "拔內瑩發光。根身器界應念化成無上知覺。此即",
    "X16n0308_006:0192b03": "事而理也。由即事而理。無違真而應俗。所以不動",
    "X16n0308_006:0192b04": "道場涉入世間。道場指真諦理言。以是法身所依",
    "X16n0308_006:0192b05": "故。世間指俗諦事言。以是化身所徧故。不動而涉",
    "X16n0308_006:0192b06": "正理事無礙境也。復由理事無礙事亦如理而廣",
    "X16n0308_006:0192b07": "狹相即。所以不壞世界能徧十方。世界指一佛化",
    "X16n0308_006:0192b08": "境。對十方為狹。十方指多佛化境。對一界為廣。不",
    "X16n0308_006:0192b09": "壞能徧又事事無礙境也。復由事事無礙身亦隨",
    "X16n0308_006:0192b10": "界而一多俱在。所以能供養諸佛。各各佛邊為法",
    "X16n0308_006:0192b11": "王子。言法王子者謂現前助佛揚化。將來補處佛",
    "X16n0308_006:0192b12": "位。如易云幹父之蠱。有子義也。能令等者謂菩薩",
    "X16n0308_006:0192b13": "以法王之子。餘福餘慧利及無子諸眾生故。按普",
    "X16n0308_006:0192b14": "門品欲求唯約女人。以女人無子有三種苦。一者",
    "X16n0308_006:0192b15": "為自夫所棄。二者為餘婦所輕。三者為傍人所笑。",
    "X16n0308_006:0192b16": "怖畏偏重故。今則渾言眾生蓋是男女俱該。良以",
    "X16n0308_006:0192b17": "不孝有三無後為大。故同欲求男。有福有德者富",
    "X16n0308_006:0192b18": "而賢。有智有慧者貴而哲。四美具足。益以見聖惠",
    "X16n0308_006:0192b19": "之無涯矣。十三求女無畏。",
    "X16n0308_006:0192b20": "十三者六根圓通明照無二。含十方界。立大圓鏡空",
    "X16n0308_006:0192b21": "如來藏。承順十方微塵如來秘密法門受領無失。能",
    "X16n0308_006:0192b22": "令法界無子眾生欲求女者誕生端正福德柔順眾",
    "X16n0308_006:0192b23": "人愛敬有相之女。",
    "X16n0308_006:0192b24": "六根互用曰圓。各各無礙曰通。互用故明照無二。",
    "X16n0308_006:0192c01": "無礙故含界無遺。明照無二故立為鏡智之號。含",
    "X16n0308_006:0192c02": "界無遺故立以空藏之名。由鏡義故承順如來秘",
    "X16n0308_006:0192c03": "密而明照無違。由藏義故領受如來秘密而含攝",
    "X16n0308_006:0192c04": "無失。能令等者。謂菩薩以承順諸佛領受法門餘",
    "X16n0308_006:0192c05": "功餘德利及無女諸眾生故。無女而言無子者以",
    "X16n0308_006:0192c06": "女為半子故。良由男承內嗣。女結外親。有男無女",
    "X16n0308_006:0192c07": "亦非全美。故亦有欲求女者。端正以備女品。福德",
    "X16n0308_006:0192c08": "以致尊榮。柔順以全婦道。正以有此三者故致眾",
    "X16n0308_006:0192c09": "人愛敬。謂端正致愛。福德致敬。柔順則愛敬并致。",
    "X16n0308_006:0192c10": "是則有相者非有別相。即是有端正相。有福德相。",
    "X16n0308_006:0192c11": "有柔順相也。女中不言智慧者攝柔順中。以有智",
    "X16n0308_006:0192c12": "慧方能柔順。盡坤道備女德故。十四持名無畏",
    "X16n0308_006:0192c13": "(問。持名出自本心。何所畏耶。答恐其無功及不勝餘名皆畏也。今持觀音一名福等多名故無此畏)三。",
    "X16n0308_006:0192c14": "一舉眾顯德。二述由明等。三釋疑防問。初。",
    "X16n0308_006:0192c15": "十四者此三千大千世界百億日月。○現在世間諸",
    "X16n0308_006:0192c16": "法王子。有六十二恒河沙數。○修法垂範教化眾生。",
    "X16n0308_006:0192c17": "隨順眾生方便智慧。各各不同。",
    "X16n0308_006:0192c18": "初顯依報之廣。此指娑婆。三千大千等統言一佛",
    "X16n0308_006:0192c19": "化境。百億日月所照處也。○現住下顯眾聖之多。",
    "X16n0308_006:0192c20": "揀過去異未來故云現住世間。越三賢超十聖故",
    "X16n0308_006:0192c21": "云諸法王子。六十二恒沙實由菩薩現量所見。非",
    "X16n0308_006:0192c22": "假設之數也。○修法下顯化德各異。修法者自修",
    "X16n0308_006:0192c23": "有法。垂範者垂儀作範。教化眾生者成己所以成",
    "X16n0308_006:0192c24": "物。自利便足利他故也。隨順眾生謂於三千界內",
    "X16n0308_006:0193a01": "各據一方。隨順一方之機。由此所以涉世方便說",
    "X16n0308_006:0193a02": "法智慧各各不同。如下文所說二十五聖各當其",
    "X16n0308_006:0193a03": "根之類。二述由明等。",
    "X16n0308_006:0193a04": "由我所得圓通本根發妙耳門。然後身心微妙含容。",
    "X16n0308_006:0193a05": "周徧法界。能令眾生持我名號。與彼共持六十二恒",
    "X16n0308_006:0193a06": "河沙諸法王子二人福德。正等無異。",
    "X16n0308_006:0193a07": "圓通本根者有二義。一謂諸圓通中獨為娑婆本",
    "X16n0308_006:0193a08": "根。以後云此方真教體清淨在音聞故。此約正對",
    "X16n0308_006:0193a09": "以明本義。二謂觀音所得仍為圓通本根。以後云",
    "X16n0308_006:0193a10": "此是微塵佛一路涅槃門故。此約攝餘以明本義。",
    "X16n0308_006:0193a11": "又圓通本根句惟是虗標。下乃出其名體。發妙耳",
    "X16n0308_006:0193a12": "門者。謂開發耳門聞性以成真三昧也。然耳門三",
    "X16n0308_006:0193a13": "昧獨稱為妙者。以其具含容周徧義故。此門一發",
    "X16n0308_006:0193a14": "攝餘門而同己微妙。亦同己容徧。故能令持己一",
    "X16n0308_006:0193a15": "名與彼共持眾多名號。福德正等無有別異。是知",
    "X16n0308_006:0193a16": "圓根與不圓根固日劫相倍也。三釋疑防問。",
    "X16n0308_006:0193a17": "世尊。我一名號。與彼眾多名號無異。○由我修習得",
    "X16n0308_006:0193a18": "真圓通。",
    "X16n0308_006:0193a19": "初釋疑。(疑云一名多名。單持共持。以二人之行迹論之有類霄壤。以二人之福德論之不異",
    "X16n0308_006:0193a20": "絲毫。其故何也。防云)我一名號與彼眾多名號無異。○由我",
    "X16n0308_006:0193a21": "下防問。(問云。一名唯顯一德。多名應顯多德。一多逈殊何言無異。防云)由我修習",
    "X16n0308_006:0193a22": "得真圓通。然觀音圓通獨稱為真者。以具圓通常",
    "X16n0308_006:0193a23": "三真實故。反顯六十二恒沙王子。隨順眾生方便",
    "X16n0308_006:0193a24": "智慧各各不同。其所得圓通唯似圓非真圓。似通",
    "X16n0308_006:0193b01": "非真通耳。依數別明竟。三結力顯益。",
    "X16n0308_006:0193b02": "是名十四施無畏力福備眾生。",
    "X16n0308_006:0193b03": "準前標數文云。令諸眾生於我身心獲十四種無",
    "X16n0308_006:0193b04": "畏功德。蓋菩薩身心為能施。十四無畏為所施。今",
    "X16n0308_006:0193b05": "云是名等者。謂如上所說是名菩薩以自身心於",
    "X16n0308_006:0193b06": "十四種苦難眾生施無畏力也。此是結力。福備句",
    "X16n0308_006:0193b07": "顯益。福護也。備全也。眾生者即指八難三毒二求",
    "X16n0308_006:0193b08": "及持名人也。八難眾生現遭極苦。畏其性命不保。",
    "X16n0308_006:0193b09": "菩薩則福護而全其性命。三毒眾生現起深惑畏",
    "X16n0308_006:0193b10": "其善根當失。菩薩則福護而全其善根。二求眾生",
    "X16n0308_006:0193b11": "現缺子女畏其後嗣將絕。菩薩則福護而全其後",
    "X16n0308_006:0193b12": "嗣。持名眾生現持名號畏其福德無多。菩薩則福",
    "X16n0308_006:0193b13": "護而全其福德。是皆有以福之。有以備之。則菩薩",
    "X16n0308_006:0193b14": "之利益普矣。依下合而成十四無畏竟。",
    "X16n0308_006:0193b15": "三兼二勝而成四不思議(問。應身約上合。無畏約下合。文有明言。無可議",
    "X16n0308_006:0193b16": "者。今明四不思議兼於二勝何所據耶。答。文云我又獲是圓通脩證無上道故。是知脩證二字。非是圓通",
    "X16n0308_006:0193b17": "以前。觀行脩證乃是獲圓通後。依於二勝歷事造修。歷位取證。究竟而至於無上道也。況下云。救護眾生",
    "X16n0308_006:0193b18": "得大自在。義合同佛慈力。能以無畏施諸眾生。義合同生悲仰。然既有義可尋無妨說兼)二。一",
    "X16n0308_006:0193b19": "牒由標數。二依數別明。初。",
    "X16n0308_006:0193b20": "世尊。我又獲是圓通修證無上道故。又能善獲四不",
    "X16n0308_006:0193b21": "思議無作妙德。",
    "X16n0308_006:0193b22": "重牒所得故曰又獲。謂又以獲得耳根圓通也。上",
    "X16n0308_006:0193b23": "合下合即是歷事造修。歷位取證功圓行滿究竟",
    "X16n0308_006:0193b24": "成佛故曰無上道也。不惟能獲妙應及無畏力故",
    "X16n0308_006:0193c01": "曰又能。獲而言善者上下兼合。慈悲雙運一獲一",
    "X16n0308_006:0193c02": "切獲故。四不思議者正脈云。以下所列德相。至妙",
    "X16n0308_006:0193c03": "不可思至神不可議故。無作妙德者正脈云。揀非",
    "X16n0308_006:0193c04": "有為作意所成。乃任運自在成就。二依數別明",
    "X16n0308_006:0193c05": "四。一同體形呪不思議。二異體形咒不思議。三",
    "X16n0308_006:0193c06": "破慳感求不思議。四供佛利生不思議。初二。",
    "X16n0308_006:0193c07": "一承體標用。二略出用相。初。",
    "X16n0308_006:0193c08": "一者由我初獲妙妙聞心。心精遺聞。見聞覺知不能",
    "X16n0308_006:0193c09": "分隔。成一圓融清淨寶覺。故我能現眾多妙容。能說",
    "X16n0308_006:0193c10": "無邊祕密神呪。",
    "X16n0308_006:0193c11": "初獲妙妙聞心者。謂菩薩初修耳門三昧。獲得能",
    "X16n0308_006:0193c12": "聞心性。超出餘門。為妙中之妙故。此當解於動靜",
    "X16n0308_006:0193c13": "二結。所聞盡而能聞現也。心精者。謂進解根覺空",
    "X16n0308_006:0193c14": "滅四結。聞心已復精真體故。遺聞者。謂寂滅現前",
    "X16n0308_006:0193c15": "之時。遺彼根中無始虛妄聞性永不現前也。然妄",
    "X16n0308_006:0193c16": "聞既遺。妄見妄覺等亦隨聞而俱遺。故云見聞覺",
    "X16n0308_006:0193c17": "知不能分隔。無分隔故一真圓湛。故曰成一圓融",
    "X16n0308_006:0193c18": "清淨寶覺。圓融者。緣起無礙。即隨緣義。清淨者。湛",
    "X16n0308_006:0193c19": "然不動。即不變義。不變隨緣故。如金與金器。故以",
    "X16n0308_006:0193c20": "寶覺稱之。故之一字。雙承隨緣不變二義言之。正",
    "X16n0308_006:0193c21": "以緣起相由。一多無礙。故於一身能現眾多妙容。",
    "X16n0308_006:0193c22": "正以清淨湛然。真祕斯現。故於眾多妙容。能說無",
    "X16n0308_006:0193c23": "邊祕密神呪。二略出用相(用相無盡。莫可殫述。今下所說乃於無盡",
    "X16n0308_006:0193c24": "中略出少分。觀下其中二字可知)二。一現相表法。二變容救護",
    "X16n0308_006:0194a01": "初。",
    "X16n0308_006:0194a02": "其中或現一首三首五首七首九首十一首如是乃",
    "X16n0308_006:0194a03": "至一百八首。千首萬首八萬四千爍迦羅首。○二臂",
    "X16n0308_006:0194a04": "四臂六臂八臂十臂十二臂十四十六十八二十至",
    "X16n0308_006:0194a05": "二十四。如是乃至一百八臂。千臂。萬臂。八萬四千母",
    "X16n0308_006:0194a06": "陀羅臂。○二目三目四目九目如是乃至一百八目。",
    "X16n0308_006:0194a07": "千目。萬目。八萬四千清淨寶目。",
    "X16n0308_006:0194a08": "初能現妙首。其中者即指眾多妙容之中。多少不",
    "X16n0308_006:0194a09": "定故曰或現。一首乃是本數應不須現。慈威定慧",
    "X16n0308_006:0194a10": "不定故無妨說現。二臂二目等準知。又首則本數",
    "X16n0308_006:0194a11": "唯一故從奇數而增。展轉以至百八。又展轉以至",
    "X16n0308_006:0194a12": "八萬四千者為對煩惱塵勞數也。爍迦羅此云堅",
    "X16n0308_006:0194a13": "固。刀傷斧斫無能壞故。若作表法者。首是超出義",
    "X16n0308_006:0194a14": "表自利行。自利獨善故初以奇數表之。展轉以至",
    "X16n0308_006:0194a15": "百八又展轉以至八萬四千者。表菩薩自能超出",
    "X16n0308_006:0194a16": "百八煩惱及八萬四千塵勞。自利行滿也。○二臂",
    "X16n0308_006:0194a17": "下能現妙臂。臂則本數是二故從偶數而增。數極",
    "X16n0308_006:0194a18": "百八又極而至於八萬四千者。準首可知。母陀羅",
    "X16n0308_006:0194a19": "此云印。謂臂各有手手各結印故。若作表法者。手",
    "X16n0308_006:0194a20": "有護持義表利他行。利他兼善故初以偶數表之。",
    "X16n0308_006:0194a21": "數極百八又極而至於八萬四千者。表菩薩護持",
    "X16n0308_006:0194a22": "眾生令脫百八煩惱及八萬四千塵勞。利他行圓",
    "X16n0308_006:0194a23": "也。○二目下能現妙目。目之本數有二有三。二如",
    "X16n0308_006:0194a24": "常人。三如摩醯首羅。故從雙數單數而增。增至百",
    "X16n0308_006:0194b01": "八又增而至於八萬四千者。為對三昧及法門數",
    "X16n0308_006:0194b02": "也。清淨寶者。紺目清淨如琉璃故。若作表法者。目",
    "X16n0308_006:0194b03": "取照見義表權實二智。權智覺他實智自覺故。以",
    "X16n0308_006:0194b04": "雙數及單數表之。增至百八又增而至於八萬四",
    "X16n0308_006:0194b05": "千者。表菩薩以權實二智自覺覺他。自他共證百",
    "X16n0308_006:0194b06": "八三昧及八萬四千法門。覺行圓滿也。",
    "X16n0308_006:0194b07": "二變容救護。",
    "X16n0308_006:0194b08": "或慈或威。或定或慧。救護眾生得大自在。",
    "X16n0308_006:0194b09": "慈者攝授義。謂應攝授者即現慈容而攝授之。如",
    "X16n0308_006:0194b10": "對善人及正天等。威者折伏義。謂應折伏者即現",
    "X16n0308_006:0194b11": "威容而折伏之。如對惡人及邪魔等。定者靜住之",
    "X16n0308_006:0194b12": "容。為對妄心馳散機故。慧者觀照之容。為對愚暗",
    "X16n0308_006:0194b13": "昏住機故。變易不定故各置或言。又慈則首臂目",
    "X16n0308_006:0194b14": "三皆慈。說攝授祕密神呪。攝授善人及正天等令",
    "X16n0308_006:0194b15": "其增進。威則首臂目三皆威。說折伏秘密神呪。折",
    "X16n0308_006:0194b16": "伏惡人及邪魔等令其遠離。定則首臂目三皆定。",
    "X16n0308_006:0194b17": "說靜住秘密神呪。對治妄心馳散眾生令其攝念。",
    "X16n0308_006:0194b18": "慧則首臂目三皆慧。說智照秘密神呪。對治愚暗",
    "X16n0308_006:0194b19": "昏住眾生令其觀心。然既折攝並示。止觀雙形。無",
    "X16n0308_006:0194b20": "苦不救。無生不護。故云救護眾生。滅惡成善勢如",
    "X16n0308_006:0194b21": "游刃故曰得大自在。此等皆於一身中現故名此",
    "X16n0308_006:0194b22": "為同體形呪。大悲懺文云。於一身心現千手眼。照",
    "X16n0308_006:0194b23": "見法界。護持眾生是也。同體形呪不思議竟。",
    "X16n0308_006:0194b24": "二異體形呪不思議。",
    "X16n0308_006:0194c01": "二者由我聞思脫出六塵。如聲度垣不能為礙。故我",
    "X16n0308_006:0194c02": "妙能現一一形。誦一一呪。其形其呪能以無畏施諸",
    "X16n0308_006:0194c03": "眾生。是故十方微塵國土皆名我為施無畏者。",
    "X16n0308_006:0194c04": "聞思者六性舉二。以元是一體。單舉複舉皆各總",
    "X16n0308_006:0194c05": "攝。隨便俱得也。脫出六塵者。謂反聞功極六性圓",
    "X16n0308_006:0194c06": "湛。塵不能縛也。聲謂音聲喻聞性。垣謂垣牆喻六",
    "X16n0308_006:0194c07": "塵。度謂度過喻脫出。言六性脫出六塵而塵不能",
    "X16n0308_006:0194c08": "縛。如音聲度過垣牆而垣不能礙。法喻歷然可對。",
    "X16n0308_006:0194c09": "故我妙能等者。正以塵不能縛對緣斯現也。現一",
    "X16n0308_006:0194c10": "一形者對異機而現異形。誦一一呪者於異身而",
    "X16n0308_006:0194c11": "說異呪。故名此為異體形呪。或現身脫其苦惱。或",
    "X16n0308_006:0194c12": "說呪隨其願求。故云其形其呪能以無畏施諸眾",
    "X16n0308_006:0194c13": "生。無畏同前十四。但應分冥顯耳。是故十方等者",
    "X16n0308_006:0194c14": "因德立稱。稱徧十方塵國者。正見菩薩實德感孚。",
    "X16n0308_006:0194c15": "無遠弗屆。豈獨所謂聲名洋溢乎中國已也。",
    "X16n0308_006:0194c16": "三破慳感求不思議。",
    "X16n0308_006:0194c17": "三者由我脩習本妙圓通清淨本根。所遊世界皆令",
    "X16n0308_006:0194c18": "眾生捨身珍寶求我哀愍。",
    "X16n0308_006:0194c19": "本妙圓通即指耳根圓通。由來自具離淺圓之三",
    "X16n0308_006:0194c20": "義故以本妙稱之。然妙雖本具但以六結未解三",
    "X16n0308_006:0194c21": "執尚縛不得清淨。菩薩以脩習力解於六結越於",
    "X16n0308_006:0194c22": "三空自成清淨本根矣。本根既淨則一切無著。以",
    "X16n0308_006:0194c23": "此相感。故於凡所遊處能令眾生以自身所佩珍",
    "X16n0308_006:0194c24": "寶而奉施之。如普門品無盡意菩薩解頸珍珠瓔",
    "X16n0308_006:0195a01": "珞價值百千兩金而以與之。即其證也。求我哀愍",
    "X16n0308_006:0195a02": "者恐其不受則施福不能成故。如普門品觀音不",
    "X16n0308_006:0195a03": "受無盡意重求。觀音仍復遲疑。必待佛言當愍此",
    "X16n0308_006:0195a04": "無盡意等而乃受之。即其證也。正脈云。眾生慳心",
    "X16n0308_006:0195a05": "最為難破。捨心最為難發。求心不可強致。今所過",
    "X16n0308_006:0195a06": "即感眾生破慳捨施哀求。是誠不思議威神所使。",
    "X16n0308_006:0195a07": "若究其深源。但由所習耳根清淨無著便能相感",
    "X16n0308_006:0195a08": "如此。據此則觸事染著守財慳悋而怨人不我供",
    "X16n0308_006:0195a09": "者。亦應知所反矣。四供佛利生不思議。",
    "X16n0308_006:0195a10": "四者我得佛心證於究竟。能以珍寶種種供養十方",
    "X16n0308_006:0195a11": "如來。旁及法界六道眾生。求妻得妻。求子得子。求三",
    "X16n0308_006:0195a12": "昧得三昧。求長壽得長壽。如是乃至求大涅槃得大",
    "X16n0308_006:0195a13": "涅槃。",
    "X16n0308_006:0195a14": "以根性為因心因即同果。故曰我得佛心。緣結解",
    "X16n0308_006:0195a15": "成妙悟悟即同證。故曰證於究竟。既悟證等佛則",
    "X16n0308_006:0195a16": "無德不備。無法可著。故能以珍寶等物供養如來。",
    "X16n0308_006:0195a17": "蓋以德備故能有。無著則能供。如普門品觀音受",
    "X16n0308_006:0195a18": "瓔分作二分。一奉釋迦一奉多寶。即其證也。旁及",
    "X16n0308_006:0195a19": "者非正供。乃以所作施福迴向法界眾生。令其有",
    "X16n0308_006:0195a20": "求皆遂。如普門品觀音受瓔供佛乃為愍諸四眾。",
    "X16n0308_006:0195a21": "及於人非人等。即其證也。然法界六道亦該四聖。",
    "X16n0308_006:0195a22": "統論所求不出二種。一者世間樂。二者出世樂。今",
    "X16n0308_006:0195a23": "妻子之求局在欲界。三昧長壽通於色空。以長壽",
    "X16n0308_006:0195a24": "不止人間壽考而仙天長報皆是。三昧雖通出世。",
    "X16n0308_006:0195b01": "然既列於妻子長壽之間且約世間三昧論之。此",
    "X16n0308_006:0195b02": "屬世間之樂。如是乃至超略三乘權果。一乘實果",
    "X16n0308_006:0195b03": "亦可遂求。故曰求大涅槃得大涅槃。此乃出世之",
    "X16n0308_006:0195b04": "樂。且世樂有數。非可妄求。況出世無為。豈能遽得。",
    "X16n0308_006:0195b05": "今以菩薩不思議力能興廣大最勝供養。并作廣",
    "X16n0308_006:0195b06": "大最勝迴向。遂令法界眾生有求皆遂。是知廟祀",
    "X16n0308_006:0195b07": "徧於寰區。禮念通乎上下。無足異矣。正脈云。三十",
    "X16n0308_006:0195b08": "二應法施也。十四無畏無畏施也。四不思議二施",
    "X16n0308_006:0195b09": "兼財施也。所謂檀含萬行者信矣。總上歷述二證",
    "X16n0308_006:0195b10": "竟。三結答圓通。",
    "X16n0308_006:0195b11": "佛問圓通。我從耳門圓照三昧緣心自在。因入流相",
    "X16n0308_006:0195b12": "得三摩提。成就菩提斯為第一。○世尊。彼佛如來歎",
    "X16n0308_006:0195b13": "我善得圓通法門。於大會中授記我為觀世音號。由",
    "X16n0308_006:0195b14": "我觀聽十方圓明。故觀音名徧十方界。",
    "X16n0308_006:0195b15": "初應問結答。佛問句按定佛問。我從下正以結答。",
    "X16n0308_006:0195b16": "動若邇遙靜無邊際。聞性無遺故云圓照。依此圓",
    "X16n0308_006:0195b17": "照聞性以成正定。故曰三昧。此乃出其定名。心字",
    "X16n0308_006:0195b18": "仍指聞性。隔垣能聽十方無礙故曰自在。緣此自",
    "X16n0308_006:0195b19": "在心性以為觀體。不逐外境一味反聞故曰入流。",
    "X16n0308_006:0195b20": "因此入流之修以為觀行。依體立行借行顯體行",
    "X16n0308_006:0195b21": "成體備故曰得三摩提。此乃明其脩相。設欲成就",
    "X16n0308_006:0195b22": "菩提依此圓根。較彼不圓之根日劫相倍。故曰斯",
    "X16n0308_006:0195b23": "為第一。○世尊下引顯超勝。彼佛即古觀音也。因",
    "X16n0308_006:0195b24": "見我昔從聞思修入三摩地。故歎以善得圓通。言",
    "X16n0308_006:0195c01": "善得者以較之餘門費力少而收功多故。記以同",
    "X16n0308_006:0195c02": "名者一顯師資道合。一顯所得真實。必於大會者",
    "X16n0308_006:0195c03": "一令海眾同證。一令同行效修。此自利超勝也。觀",
    "X16n0308_006:0195c04": "聽圓明者。謂反觀聽性復真遺聞。十方圓照一時",
    "X16n0308_006:0195c05": "明了也。明不徒明必能尋聲圓應。由是十方眾生",
    "X16n0308_006:0195c06": "咸知稱念。故令觀音之名徧十方界。此利他超勝",
    "X16n0308_006:0195c07": "也。自利利他一耳門而俱備。所謂成就菩提斯為",
    "X16n0308_006:0195c08": "第一者信矣。又二十四聖雖各說第一。而云如己",
    "X16n0308_006:0195c09": "所證知非通修之法。今觀音直說第一而不云如",
    "X16n0308_006:0195c10": "己所證者。顯是通修之法。此不待文殊已自寓揀",
    "X16n0308_006:0195c11": "別意耳。總上眾說本因竟。",
    "X16n0308_006:0195c12": "三文殊揀選三。一如來先現瑞相。二敕令文殊",
    "X16n0308_006:0195c13": "揀選。三文殊奉旨說偈。初三。一悟體含用相。",
    "X16n0308_006:0195c14": "二乘悟起脩相。三行成果滿相。初三。一表根",
    "X16n0308_006:0195c15": "性體用。二表餘門體用。三表耳門易悟。初。",
    "X16n0308_006:0195c16": "爾時世尊於師子座從其五體同放寶光。遠灌十方",
    "X16n0308_006:0195c17": "微塵如來及法王子諸菩薩頂。彼諸如來亦於五體",
    "X16n0308_006:0195c18": "同放寶光。從微塵方來灌佛頂。并灌會中諸大菩薩",
    "X16n0308_006:0195c19": "及阿羅漢。",
    "X16n0308_006:0195c20": "事論則眾聖各說本因華屋有門可入。自佛他佛",
    "X16n0308_006:0195c21": "皆生歡喜故各放五體之光。以示自慶。互灌佛頂",
    "X16n0308_006:0195c22": "及眾頂者。既示自慶。又示慶他。蓋以圓通之門既",
    "X16n0308_006:0195c23": "啟則諸佛本懷可暢。一切眾會可接均可慶焉。若",
    "X16n0308_006:0195c24": "作表法者。世尊本佛表此界本根。本根既啟。則修",
    "X16n0308_006:0196a01": "因趣果安住無畏。故以師座表之。不惟安住無畏",
    "X16n0308_006:0196a02": "且五根并脫。故以五體同光表之。遠灌佛頂者表",
    "X16n0308_006:0196a03": "上與諸佛同一慈力。及灌菩薩頂者表下與眾生",
    "X16n0308_006:0196a04": "同一悲仰。良以本根既啟體必含用。所謂心佛及",
    "X16n0308_006:0196a05": "眾生是三無差別者於此可見。彼諸如來乃他界",
    "X16n0308_006:0196a06": "之佛。表餘五根同具此性。一根反元五根并脫故",
    "X16n0308_006:0196a07": "亦以五體同光表之。來灌佛頂及眾頂者。亦表上",
    "X16n0308_006:0196a08": "合下合義也。據此則五根雖不及於耳門。猶遠勝",
    "X16n0308_006:0196a09": "乎塵識等諸圓通矣。二表餘門體用。",
    "X16n0308_006:0196a10": "林木池沼皆演法音。交光相羅如寶絲網。",
    "X16n0308_006:0196a11": "事論既生佛同慶天地亦應呈祥。故使林木池沼",
    "X16n0308_006:0196a12": "皆演法而交光也。若作表法者。林木池沼皆演法",
    "X16n0308_006:0196a13": "音。表塵識等皆具聖性。既皆具聖性則門門互通。",
    "X16n0308_006:0196a14": "故以交光相羅表之。得此光者可以嚴體攝生。故",
    "X16n0308_006:0196a15": "以如寶絲網表之。蓋寶取莊嚴義。網取攝持義也。",
    "X16n0308_006:0196a16": "三表耳門易悟。",
    "X16n0308_006:0196a17": "是諸大眾得未曾有。一切普獲金剛三昧。",
    "X16n0308_006:0196a18": "事論則既見生佛同慶又見天地呈祥故皆得未",
    "X16n0308_006:0196a19": "曾有。從此發心永無退轉故成金剛三昧。若作表",
    "X16n0308_006:0196a20": "法者。大眾乃此會之眾表本界之機。本界之機一",
    "X16n0308_006:0196a21": "聞耳根圓通則機教相投。故以得未曾有表之。既",
    "X16n0308_006:0196a22": "機教相投則易得悟入。故以普獲金剛三昧表之。",
    "X16n0308_006:0196a23": "前云金剛王寶覺如幻三摩提即密指耳根圓通。",
    "X16n0308_006:0196a24": "是知能表所表俱稱金剛三昧。但能表唯約發心",
    "X16n0308_006:0196b01": "不退。所表乃取斷障無礙。淺深異耳。然此已上三",
    "X16n0308_006:0196b02": "科。表法勝劣歷然可明。知此義者則無勞文殊更",
    "X16n0308_006:0196b03": "揀選矣。悟體含用相竟。二乘悟起脩相。",
    "X16n0308_006:0196b04": "即時天雨百寶蓮華。青黃赤白間錯紛糅。",
    "X16n0308_006:0196b05": "事論則會眾受益。故致天雨寶華而作供養之具。",
    "X16n0308_006:0196b06": "間錯紛糅者。謂青黃赤白相間錯落。紛然雜糅。雖",
    "X16n0308_006:0196b07": "攢華簇錦未足方其美也。若作表法者。既悟耳根",
    "X16n0308_006:0196b08": "圓通則性天湛朗。依此脩因則萬用俱含。因果該",
    "X16n0308_006:0196b09": "徹。故以天雨寶蓮表之。論行布則住行向地四位",
    "X16n0308_006:0196b10": "迢然。故以青黃赤白表之。論圓融則一即一切。一",
    "X16n0308_006:0196b11": "切即一。故以間錯紛糅表之。清涼云。萬行紛披。比",
    "X16n0308_006:0196b12": "華開錦上。亦斯義也。三行成果滿相。",
    "X16n0308_006:0196b13": "十方虗空成七寶色。此娑婆界大地山河俱時不現。",
    "X16n0308_006:0196b14": "唯見十方微塵國土合成一界。梵唄詠歌自然敷奏。",
    "X16n0308_006:0196b15": "事論則四華在空交映而成七寶之色。如雨徧界",
    "X16n0308_006:0196b16": "彌漫而隱山河之形。故曰俱時不現。然山河既已",
    "X16n0308_006:0196b17": "不現鐵圍無復突兀。故惟見十方塵國合成一界。",
    "X16n0308_006:0196b18": "際斯瑞應諸天慶讚。故又聞梵唄詠歌自然敷奏。",
    "X16n0308_006:0196b19": "梵唄謂梵音唄讚。詠歌謂吟詠歌唱也。若作表法",
    "X16n0308_006:0196b20": "者。乘悟起修則從真涉俗。故以虗空成色表之。從",
    "X16n0308_006:0196b21": "真涉俗則即俗即真。故以山河不現表之。既真俗",
    "X16n0308_006:0196b22": "互融則妙合中道。故以塵國合一表之。住果攝生",
    "X16n0308_006:0196b23": "法音普被。故以梵唄詠歌表之。隨緣而應任運而",
    "X16n0308_006:0196b24": "說。故以自然敷奏表之。敷奏謂敷宣節奏也。合上",
    "X16n0308_006:0196c01": "科觀之。則修因證果之相已先兆其瑞矣。如來先",
    "X16n0308_006:0196c02": "現瑞相竟。二敕令文殊揀選二。一通論隨修",
    "X16n0308_006:0196c03": "似不須揀。二別就本機應須揀擇。初。",
    "X16n0308_006:0196c04": "於是如來告文殊師利法王子。汝今觀此二十五無",
    "X16n0308_006:0196c05": "學。諸大菩薩及阿羅漢。各說最初成道方便。皆言修",
    "X16n0308_006:0196c06": "習真實圓通。彼等修行實無優劣前後差別。",
    "X16n0308_006:0196c07": "現相表法密示難明。應須顯說故如來告文殊也。",
    "X16n0308_006:0196c08": "佛不自說者。以歸元無二無可揀擇。揀則成偏。自",
    "X16n0308_006:0196c09": "教相違。以今經所說是圓教故。必告文殊者。以方",
    "X16n0308_006:0196c10": "便多門不揀則濫。揀則須智。文殊獨檀以諸經皆",
    "X16n0308_006:0196c11": "推文殊為大智故。前雖麤聞未及諦觀。故教以汝",
    "X16n0308_006:0196c12": "今觀此。蓋必如聞而觀乃悉其所證之實故。二十",
    "X16n0308_006:0196c13": "五聖皆稱無學者。有二義。一約遠本。二約本法。約",
    "X16n0308_006:0196c14": "遠本則久證佛果示居因門。如觀音菩薩過去為",
    "X16n0308_006:0196c15": "正法明如來是也。約本法則悟證齊佛。即同修證。",
    "X16n0308_006:0196c16": "以圓頓行人修即無修故也。各說等者謂各各自",
    "X16n0308_006:0196c17": "說最初入手成道方便。如根塵識等各據一門是",
    "X16n0308_006:0196c18": "也。皆言等者。謂諸聖皆言自所修習為真圓通。如",
    "X16n0308_006:0196c19": "二十五聖各稱第一是也。實無優劣者。有四義。一",
    "X16n0308_006:0196c20": "方便多門歸元無二。如千逕九逵咸會王城故。二",
    "X16n0308_006:0196c21": "通論十方各隨方宜。如香積味塵不瞬眼根等。三",
    "X16n0308_006:0196c22": "宿習不同各選易入。如空生曠劫心得無礙等。四",
    "X16n0308_006:0196c23": "惑習不同各選對治。如火頭多淫佛教觀火等。是",
    "X16n0308_006:0196c24": "知對症即稱良藥。易入便屬妙門。況夫根隨方利。",
    "X16n0308_006:0197a01": "攝化不專一道。聖性平等究竟寧有二致。既無優",
    "X16n0308_006:0197a02": "劣則在前修習。如富樓那從曠劫來辨才無礙等。",
    "X16n0308_006:0197a03": "在後脩習。如優波離隨佛踰城出家受戒等。亦復",
    "X16n0308_006:0197a04": "無有差別。故統言實無優劣及前後等。據此則二",
    "X16n0308_006:0197a05": "十五門似應無所揀矣。二別就本機應須揀擇。",
    "X16n0308_006:0197a06": "我今欲令阿難開悟。二十五行誰當其根。○兼我滅",
    "X16n0308_006:0197a07": "後。此界眾生入菩薩乘求無上道。何方便門得易成",
    "X16n0308_006:0197a08": "就。",
    "X16n0308_006:0197a09": "初正為阿難。欲令開悟須選對機之門。故特命文",
    "X16n0308_006:0197a10": "殊決擇於二十五行之中誰當其根。後文殊偈云。",
    "X16n0308_006:0197a11": "堪以教阿難。正應此意。○兼我下兼為未來。滅後",
    "X16n0308_006:0197a12": "根鈍開悟猶難。此界眾生耳根偏利。設不對根縱",
    "X16n0308_006:0197a13": "有入菩薩乘求無上道者。亦難究竟。故又命文殊",
    "X16n0308_006:0197a14": "決擇何方便門得易成就。後文殊偈云。及末劫沈",
    "X16n0308_006:0197a15": "淪。正應此意。敕令文殊擇選竟。三文殊奉旨說",
    "X16n0308_006:0197a16": "偈二。一經家敘儀標說。二文殊詳演偈頌。初。",
    "X16n0308_006:0197a17": "文殊師利法王子奉佛慈旨即從座起。頂禮佛足。承",
    "X16n0308_006:0197a18": "佛威神說偈對佛。",
    "X16n0308_006:0197a19": "旨意也。佛敕揀選意在開悟阿難。遐益滅後故曰",
    "X16n0308_006:0197a20": "慈旨。至尊有命智臣宜承。故文殊遵奉而偈對也。",
    "X16n0308_006:0197a21": "座起禮佛者受命常儀。承佛威神者說仗佛加。蓋",
    "X16n0308_006:0197a22": "以二十五聖。文殊齊肩者衍有其人。非仗如來威",
    "X16n0308_006:0197a23": "神焉敢自行品量。不以文對而以偈對者。貫華易",
    "X16n0308_006:0197a24": "持令聞已而思修也。二文殊詳演偈頌三。一",
    "X16n0308_006:0197b01": "預開選端。二通揀餘門。三獨取耳根。初三。一",
    "X16n0308_006:0197b02": "泛明從真起妄。二略示返妄歸真。三承明應須揀",
    "X16n0308_006:0197b03": "選。初。",
    "X16n0308_006:0197b04": "覺海性澄圓。圓澄覺元妙。元明照生所。所立照性亡。",
    "X16n0308_006:0197b05": "迷妄有虗空。依空立世界。想澄成國土。知覺乃眾生。",
    "X16n0308_006:0197b06": "覺海二字法喻雙彰。如吳興云。真覺之性譬如大",
    "X16n0308_006:0197b07": "海是也。澄圓圓澄義通法喻。喻中謂海性澄清圓",
    "X16n0308_006:0197b08": "現萬象。法中謂覺性澄湛圓含萬有。但海之澄圓",
    "X16n0308_006:0197b09": "易見。覺之澄圓難知。欲令即海明覺故通以澄圓",
    "X16n0308_006:0197b10": "目之。此即寂而照也。又海性雖圓現萬象而澄清",
    "X16n0308_006:0197b11": "不改。覺性雖圓含萬有而澄湛不移。故又以圓澄",
    "X16n0308_006:0197b12": "目之。此即照而寂也。即照而寂則覺性元妙。以妙",
    "X16n0308_006:0197b13": "即不變義故。即寂而照則覺性元明。以明即隨緣",
    "X16n0308_006:0197b14": "義故。然既曰元妙元明。則一念不生法爾具足。若",
    "X16n0308_006:0197b15": "乃起心欲照則是瞥起無明。由此轉生業識而成",
    "X16n0308_006:0197b16": "所有之相。如前云覺非所明因明立所是也。所立",
    "X16n0308_006:0197b17": "等者。謂所相既已妄立又復生汝妄能。(見分)反將所",
    "X16n0308_006:0197b18": "欲照之性益成晦昧。故曰亡也。迷妄等者。謂所照",
    "X16n0308_006:0197b19": "之性既亡則性覺真空迷於妄惑之中。舉體全成",
    "X16n0308_006:0197b20": "頑虗故曰有空。如前云晦昧為空是也。依空等者。",
    "X16n0308_006:0197b21": "謂空見相對堅執欲緣。其奈空體本不可緣。由堅",
    "X16n0308_006:0197b22": "執故遂於虗空之中妄見有世界之相。故曰立界。",
    "X16n0308_006:0197b23": "如前云空晦暗中結暗為色是也。想澄二句乃別",
    "X16n0308_006:0197b24": "明依空立界之相。言世界有二。一謂妄想澄凝結",
    "X16n0308_006:0197c01": "成國土名器世界。二謂知覺運動攬為眾生名情",
    "X16n0308_006:0197c02": "世界。又此雖情器具足且約本識中細相言之。不",
    "X16n0308_006:0197c03": "言麤相者。為示迷途未遠見歸源之易故。",
    "X16n0308_006:0197c04": "二略示返妄歸真。",
    "X16n0308_006:0197c05": "空生大覺中。如海一漚發。有漏微塵國。皆依空所生。",
    "X16n0308_006:0197c06": "漚滅空本無。況復諸三有。",
    "X16n0308_006:0197c07": "上云迷妄有虗空則虗空生於覺心中也。然人皆",
    "X16n0308_006:0197c08": "知虗空為大而不知覺心更大。若以虗空與覺心",
    "X16n0308_006:0197c09": "較之則虗空如漚。覺心如海。故云如海一漚發。又",
    "X16n0308_006:0197c10": "以海喻心以漚喻空者。有二義。一者海體唯一漚",
    "X16n0308_006:0197c11": "乃有多。喻心唯一體。空有多方。仍復以一漚喻一",
    "X16n0308_006:0197c12": "界之空為最小也。二者海體常住。漚相起滅。喻覺",
    "X16n0308_006:0197c13": "心絕待。虗空待成。仍復以一漚喻一界之空為至",
    "X16n0308_006:0197c14": "妄也。有漏二字即前之情世界。微塵國即前之器",
    "X16n0308_006:0197c15": "世界。前云依空立界。此云皆依空生。蓋是重牒前",
    "X16n0308_006:0197c16": "意以顯其較之虗空益最小而益至妄故。然虗空",
    "X16n0308_006:0197c17": "既如一漚。因漚之易滅便知空之本無。空且本無",
    "X16n0308_006:0197c18": "況復三有情器。又在虗空之中豈真有哉。知此意",
    "X16n0308_006:0197c19": "者則情器雙超。空色俱盡。真歸元之要訣也。",
    "X16n0308_006:0197c20": "三承明應須揀選。",
    "X16n0308_006:0197c21": "歸元性無二。方便有多門。○聖性無不通。順逆皆方",
    "X16n0308_006:0197c22": "便。初心入三昧。遲速不同倫。",
    "X16n0308_006:0197c23": "初二句明對根須選。言果能如上頓悟當下歸元。",
    "X16n0308_006:0197c24": "則覺性本無二致。但眾生根器不齊。而對機方便",
    "X16n0308_006:0198a01": "乃有許多門路。誠不可以不選也。○聖性下明難",
    "X16n0308_006:0198a02": "易須選。言成聖之性無法不通。或以六根順性而",
    "X16n0308_006:0198a03": "脩。或以塵識逆性而修。俱為方便。但初心欲入三",
    "X16n0308_006:0198a04": "昧有遲待多劫。有速經少時。難易自不同倫。又不",
    "X16n0308_006:0198a05": "可以不選也。通上預開選端竟。",
    "X16n0308_006:0198a06": "二通揀餘門四。一揀六塵。二揀五根。三揀六識。",
    "X16n0308_006:0198a07": "四揀七大。初六。一揀沙陀色塵。二揀陳那聲",
    "X16n0308_006:0198a08": "塵。三揀香嚴香塵。四揀藥王味塵。五揀跋陀觸塵。",
    "X16n0308_006:0198a09": "六揀迦葉法塵。初。",
    "X16n0308_006:0198a10": "色想結成塵。精了不能徹。如何不明徹。於是獲圓通。",
    "X16n0308_006:0198a11": "色想結成塵者。言唯色不能成塵。必因識想堅執",
    "X16n0308_006:0198a12": "交相結縛而有染蔽之義。乃成塵故。既已成塵則",
    "X16n0308_006:0198a13": "染蔽本根。於彼精真了然之性不能明徹。其猶久",
    "X16n0308_006:0198a14": "客他鄉雖還家有路而不知也。如何等者言圓通",
    "X16n0308_006:0198a15": "唯明徹可入。如何以不明徹之色塵而能於是獲",
    "X16n0308_006:0198a16": "得圓通。是固不待辨而知其難矣。",
    "X16n0308_006:0198a17": "二揀陳那聲塵。",
    "X16n0308_006:0198a18": "音聲雜語言。但伊名句味。一非含一切。云何獲圓通。",
    "X16n0308_006:0198a19": "音聲二字離釋則屈曲為音。徑直為聲。合論則音",
    "X16n0308_006:0198a20": "聲者。謂具音之聲唯取屈曲義故。雜語言者。謂依",
    "X16n0308_006:0198a21": "彼具音之聲雜出而成眾多語言也。伊猶彼也。但",
    "X16n0308_006:0198a22": "伊二句。應作一氣讀之。謂但彼名句義味。詮顯各",
    "X16n0308_006:0198a23": "別。一名不能含於多名。乃至一味不能含於多味。",
    "X16n0308_006:0198a24": "是固知聲塵之不圓耳。此中曰名曰句曰味者。名",
    "X16n0308_006:0198b01": "詮自性。如云火唯是燒性。句詮差別。如云艾火非",
    "X16n0308_006:0198b02": "炭火等。此二皆為能詮。味即是義乃為所詮。能詮",
    "X16n0308_006:0198b03": "中不言文者。以彼但是名句聯合非別有體故。所",
    "X16n0308_006:0198b04": "詮中不言理者。以彼但是悟後方知非方便故。又",
    "X16n0308_006:0198b05": "理能徧含兼之則揀義不成。故但言名句味也。末",
    "X16n0308_006:0198b06": "句言既非徧含。則違圓通。云何以是能獲。蓋反言",
    "X16n0308_006:0198b07": "以揀之。三揀香嚴香塵。",
    "X16n0308_006:0198b08": "香以合中知。離則元無有。不恒其所覺。云何獲圓通。",
    "X16n0308_006:0198b09": "香以合中知者。謂香塵必待合於鼻中方能知故。",
    "X16n0308_006:0198b10": "離則元無有者。謂不合於鼻則香相元無所有。是",
    "X16n0308_006:0198b11": "香塵固不恒矣。不恒其所覺者。謂香既或有或無",
    "X16n0308_006:0198b12": "不得常恒。則根中覺性亦不能恒現也。不言齅而",
    "X16n0308_006:0198b13": "言覺者。以元是一體可互說故。又鼻舌身三皆合",
    "X16n0308_006:0198b14": "中知。俱得言覺故。末句言圓通以覺性為體。若以",
    "X16n0308_006:0198b15": "香觀則覺且無恒。云何依之而能獲耶。",
    "X16n0308_006:0198b16": "四揀藥王味塵。",
    "X16n0308_006:0198b17": "味性非本然。要以味時有。其覺不恒一。云何獲圓通。",
    "X16n0308_006:0198b18": "味性非本然者。謂味塵體性非本然自有也。要以",
    "X16n0308_006:0198b19": "味時有者。謂既非本然要必待味合之時方能有",
    "X16n0308_006:0198b20": "故。味合方有。不合則無。是味塵先且不恒一矣。末",
    "X16n0308_006:0198b21": "二句言味既不能恒一。況根中覺性自然不能恒",
    "X16n0308_006:0198b22": "常一如。云何依之而獲圓通。固知其不能耳。",
    "X16n0308_006:0198b23": "五揀跋陀觸塵。",
    "X16n0308_006:0198b24": "觸以所觸明。無所不明觸。合離性非定。云何獲圓通。",
    "X16n0308_006:0198c01": "首句上觸字指觸塵。即冷煖澁滑違順等相。下觸",
    "X16n0308_006:0198c02": "字指色塵。謂身根所觸著之物色。意言冷煖澁滑",
    "X16n0308_006:0198c03": "違順等相必以身根所觸著之物色乃得發明顯",
    "X16n0308_006:0198c04": "現。次句言設無所觸則不能發明觸塵之相。故與",
    "X16n0308_006:0198c05": "上之二塵同為合中知也。末二句言初心貴專。今",
    "X16n0308_006:0198c06": "觸塵既合時方有。離時便無。其體性尚非一定云",
    "X16n0308_006:0198c07": "何依之而能獲圓通。六揀迦葉法塵。",
    "X16n0308_006:0198c08": "法稱為內塵。憑塵必有所。能所非徧涉。云何獲圓通。",
    "X16n0308_006:0198c09": "正脈云。法塵非外五塵之實質乃五塵落謝影子。",
    "X16n0308_006:0198c10": "唯意所緣。屬獨影境。故稱內塵。憑塵下不依正脈",
    "X16n0308_006:0198c11": "義釋。正脈以起意緣時但專一境名為憑塵有所。",
    "X16n0308_006:0198c12": "今謂憑塵者。既屬內塵必憑外塵落謝也。既憑外",
    "X16n0308_006:0198c13": "塵落謝必有所落謝之影方稱內塵。是則外塵為",
    "X16n0308_006:0198c14": "能謝。內塵為所謝。但外塵有五落謝必有先後。內",
    "X16n0308_006:0198c15": "塵亦五影子非無甲乙。如是則能謝所謝二皆五",
    "X16n0308_006:0198c16": "相歷然。非能互徧互涉。然塵且不圓云何能獲得",
    "X16n0308_006:0198c17": "圓通。宜在所揀矣。揀六塵竟。二揀五根(耳根中選。故揀",
    "X16n0308_006:0198c18": "中唯五)五。一揀那律眼根。二揀周利鼻根。三揀憍",
    "X16n0308_006:0198c19": "梵舌根。四揀畢陵身根。五揀空生意根。初。",
    "X16n0308_006:0198c20": "見性雖洞然。明前不明後。四維虧一半。云何獲圓通。",
    "X16n0308_006:0198c21": "首句縱許洞然。謂縱許其照境分明洞然不混也。",
    "X16n0308_006:0198c22": "次二句奪其有虧。準前云。前方全明。是總約正前",
    "X16n0308_006:0198c23": "方及前兩隅而言。後方全暗。是總約正後方及後",
    "X16n0308_006:0198c24": "兩隅而言。觀其全字可知。今云明前乃唯約正前",
    "X16n0308_006:0199a01": "方言。不明後亦唯約正後方言。以皆無全字故。四",
    "X16n0308_006:0199a02": "維乃是四隅。前方二隅能明。後方二隅不明。故云",
    "X16n0308_006:0199a03": "虧一半也。不言左右旁觀者。偈略難收。可以口會。",
    "X16n0308_006:0199a04": "如云既明前不能明後。而四維又虧一半。縱使左",
    "X16n0308_006:0199a05": "右旁觀統論功德亦唯三分之二。既闕一分即不",
    "X16n0308_006:0199a06": "圓通。故以云何句揀之。二揀周利鼻根。",
    "X16n0308_006:0199a07": "鼻息出入通。現前無交氣。支離匪涉入。云何獲圓通。",
    "X16n0308_006:0199a08": "鼻息者鼻中氣息。出入通者謂出而送舊則通於",
    "X16n0308_006:0199a09": "外。入而齅新則通於內。如前云有出有入是也。然",
    "X16n0308_006:0199a10": "出屬過去。入屬未來。出入少停之時名曰現前。無",
    "X16n0308_006:0199a11": "交氣者無有交接之氣。既無交接之氣則無功德。",
    "X16n0308_006:0199a12": "如前云而缺中交是也。據此則三分論功缺於一",
    "X16n0308_006:0199a13": "分。已失圓義。況夫出入支分。現前斷離。三際不相",
    "X16n0308_006:0199a14": "涉入。又失通義。云何以是而獲圓通。明知其不易",
    "X16n0308_006:0199a15": "耳。三揀憍梵舌根。",
    "X16n0308_006:0199a16": "舌非入無端。因味生覺了。味亡了無有。云何獲圓通。",
    "X16n0308_006:0199a17": "首句言舌非入味。無有端由生覺。次句言必因味",
    "X16n0308_006:0199a18": "塵方生覺了之性。三句言味若亡時了性依然無",
    "X16n0308_006:0199a19": "有。此即同前覺不恒一故亦以云何句揀之(問。耳根離",
    "X16n0308_006:0199a20": "聲聞靜許其為常。今舌根離味嘗淡何不許耶。答。靜非是聲故離聲猶可聞靜。淡本是味。故離味逈無所",
    "X16n0308_006:0199a21": "嘗。此二性常不常之異也)。四揀畢陵身根。",
    "X16n0308_006:0199a22": "身與所觸同。各非圓覺觀。涯量不冥會。云何獲圓通。",
    "X16n0308_006:0199a23": "所觸即指觸塵。前云觸以所觸明。無所不明觸。今",
    "X16n0308_006:0199a24": "身根亦然。故云與所觸同。謂身之覺性亦因所觸",
    "X16n0308_006:0199b01": "物色發明顯現。設無所觸不得發明。文殊妙辨省",
    "X16n0308_006:0199b02": "詞取例為言也。次句各字通指能例所例。直揀其",
    "X16n0308_006:0199b03": "不是圓通覺觀。(初心起修名覺。後心相應名觀)故云非也。涯量句",
    "X16n0308_006:0199b04": "出塵揀意。謂此身之與觸合有離無。其性不定。與",
    "X16n0308_006:0199b05": "彼圓通妙體涯際分量不得冥合契會。理在可揀",
    "X16n0308_006:0199b06": "故。末句結揀可知。五揀空生意根。",
    "X16n0308_006:0199b07": "知根雜亂思。湛了終無見。想念不可脫。云何獲圓通。",
    "X16n0308_006:0199b08": "知根謂能知之根。即意根也。意根即是末那。恒審",
    "X16n0308_006:0199b09": "思量與彼意識亂思。麤心難辨故云雜也。湛了終",
    "X16n0308_006:0199b10": "無見者。謂依之修習欲求澄湛明了終不可見。如",
    "X16n0308_006:0199b11": "是則妄想念慮尚不可脫。云何能獲圓通。是不可",
    "X16n0308_006:0199b12": "以不揀也。揀五根竟。三揀六識六。一揀舍利",
    "X16n0308_006:0199b13": "眼識。二揀普賢耳識。三揀孫陀鼻識。四揀富那舌",
    "X16n0308_006:0199b14": "識。五揀波離身識。六揀目連意識。初。",
    "X16n0308_006:0199b15": "識見雜三和。詰本稱非相。自體先無定。云何獲圓通。",
    "X16n0308_006:0199b16": "識見者。眼識緣境隨念麤略。無多緣慮略同根性",
    "X16n0308_006:0199b17": "緣境故無妨說見。雜三和者。謂內依根及根性外",
    "X16n0308_006:0199b18": "托色塵。內外交雜。三緣和合而得生故。詰本者。於",
    "X16n0308_006:0199b19": "三緣中窮詰其本也。窮詰其本三處都無。一者不",
    "X16n0308_006:0199b20": "從根生。唯根無塵不自生故。二者不從色生。色塵",
    "X16n0308_006:0199b21": "無知非識因故。三者不從性生。性澄識動不相類",
    "X16n0308_006:0199b22": "故。既三處叵得。則虗妄無實。故稱非相。自體即識",
    "X16n0308_006:0199b23": "之自體。緣合似有。詰本實無。是先且無有定實。依",
    "X16n0308_006:0199b24": "之修習終無實果。故末句以云何揀之。",
    "X16n0308_006:0199c01": "二揀普賢耳識。",
    "X16n0308_006:0199c02": "心聞洞十方。生於大因力。初心不能入。云何獲圓通。",
    "X16n0308_006:0199c03": "首句謂識心稱性。同性圓聞。故能洞徹十方自在",
    "X16n0308_006:0199c04": "無礙。生於大因力者。謂由菩薩多劫修習廣大願",
    "X16n0308_006:0199c05": "行所感生故。修習此等法門須是深位菩薩。初心",
    "X16n0308_006:0199c06": "淺修攀仰不及。故不能入。末句結揀可知。",
    "X16n0308_006:0199c07": "三揀孫陀鼻識。",
    "X16n0308_006:0199c08": "鼻想本權機。只令攝心住。住成心所住。云何獲圓通。",
    "X16n0308_006:0199c09": "鼻想者。如觀鼻端白引起鼻識。自想鼻中氣也。本",
    "X16n0308_006:0199c10": "權機者。謂原佛教觀本為對治難陀散心。權設機",
    "X16n0308_006:0199c11": "用非鼻識本有機用故。次二句言所謂權機者。只",
    "X16n0308_006:0199c12": "為攝其散心令住一境。若果住一境而一境便成",
    "X16n0308_006:0199c13": "心所住處。是心有定在矣。末句言心有定在則不",
    "X16n0308_006:0199c14": "圓通。云何能獲也。四揀富那舌識。",
    "X16n0308_006:0199c15": "說法弄音文。開悟先成者。名句非無漏。云何獲圓通。",
    "X16n0308_006:0199c16": "前二句言舌識說法。唯是撥弄音聲及於文字。不",
    "X16n0308_006:0199c17": "合得大開悟。而富樓那所以得大開悟成阿羅漢",
    "X16n0308_006:0199c18": "者。乃是先劫久成辨才獨擅說法。適今時節已至",
    "X16n0308_006:0199c19": "因緣會遇故能爾耳。後二句言初心若依說法。而",
    "X16n0308_006:0199c20": "所說之法惟是名句。尚屬有為不相應行。非是無",
    "X16n0308_006:0199c21": "為無漏之法。有乖圓通。云何能獲。",
    "X16n0308_006:0199c22": "五揀波離身識。",
    "X16n0308_006:0199c23": "持犯但束身。非身無所束。元非徧一切。云何獲圓通。",
    "X16n0308_006:0199c24": "持犯者謂身識不起殺盜淫事。執持犯戒之罪。不",
    "X16n0308_006:0200a01": "令犯故。初心依此但能約束其身。不過執身不動。",
    "X16n0308_006:0200a02": "設若非身所攝。如妄言綺語惡口兩舌等。則識無",
    "X16n0308_006:0200a03": "所從束。是知身識執持尚不徧於口意二業。況夫",
    "X16n0308_006:0200a04": "菩薩清淨律儀。乃至三千威儀八萬細行一切法",
    "X16n0308_006:0200a05": "門。自然不徧故云元非。謂本來非徧也。不徧則不",
    "X16n0308_006:0200a06": "圓。故承此以云何句揀之(吳興問云。波離執身次第執心。俱得通利。今何",
    "X16n0308_006:0200a07": "但云束身。今疏答曰。此約初心言之。大凡初心持戒先斷淫殺盜妄。妄猶可緩。而最所宜急者唯淫殺盜",
    "X16n0308_006:0200a08": "耳。但執心誠難故先以身識束身。如身識不起邪覺離於惡觸。自然無復殺盜淫事。是為束身。至若心動",
    "X16n0308_006:0200a09": "淫殺盜機。口出妄言綺語等。非不欲斷但非身識能持。人不盡皆波離。豈能依此入圓。岳師答詞。正脈已",
    "X16n0308_006:0200a10": "云混淆不錄)。六揀目連意識。",
    "X16n0308_006:0200a11": "神通本宿因。何關法分別。念緣非離物。云何獲圓通。",
    "X16n0308_006:0200a12": "首句言目連神通雖由旋識復湛心光發宣。而究",
    "X16n0308_006:0200a13": "其深本乃宿因久修。觀其初遇佛時鬚髮自落袈",
    "X16n0308_006:0200a14": "裟著身足知其有由來矣。次句言既由宿因。與彼",
    "X16n0308_006:0200a15": "現前法塵上所起分別意識了不相干。故云何關",
    "X16n0308_006:0200a16": "法分別也。念緣句言法上分別乃屬妄念攀緣。雖",
    "X16n0308_006:0200a17": "依法塵實託外物。若離外物則法且不有。何況於",
    "X16n0308_006:0200a18": "識。故云非離物也。末句言既不離物則被物所局。",
    "X16n0308_006:0200a19": "云何能獲圓通。揀六識竟。四揀七大七。一揀",
    "X16n0308_006:0200a20": "持地地大。二揀月光水大。三揀烏芻火大。四揀琉",
    "X16n0308_006:0200a21": "璃風大。五揀空藏空大。六揀彌勒識大。七揀勢至",
    "X16n0308_006:0200a22": "根大。初。",
    "X16n0308_006:0200a23": "若以地性觀。堅礙非通達。有為非聖性。云何獲圓通。",
    "X16n0308_006:0200a24": "若以地性而觀。則地性堅礙非初心便能通達。是",
    "X16n0308_006:0200b01": "必久修乃通。此揀體析觀也。若以平地為功。則平",
    "X16n0308_006:0200b02": "地有為非順聖性。是必平心乃順。此揀平地行也。",
    "X16n0308_006:0200b03": "據此則觀行俱失圓義云何能獲圓通。",
    "X16n0308_006:0200b04": "二揀月光水大。",
    "X16n0308_006:0200b05": "若以水性觀。想念非真實如如非覺觀。云何獲圓通。",
    "X16n0308_006:0200b06": "若以水性觀者。如月光童子初觀身中水性無奪。",
    "X16n0308_006:0200b07": "次觀與香水海等無差別。如是皆由想念成境。及",
    "X16n0308_006:0200b08": "乎出定唯身無水。足知其非是真實。若必欲契會",
    "X16n0308_006:0200b09": "如如之理。須待證水合空得無生忍。非初心覺觀",
    "X16n0308_006:0200b10": "可能。蓋以如如之理離念不動。一有覺觀動相現",
    "X16n0308_006:0200b11": "而如如隱矣。末句揀意可知。三揀烏芻火大。",
    "X16n0308_006:0200b12": "若以火性觀。厭有非真離。非初心方便。云何獲圓通。",
    "X16n0308_006:0200b13": "若以火性而觀。如烏芻瑟摩者乃因厭欲而見有",
    "X16n0308_006:0200b14": "火相。設無厭欲之心則火相便無。是知觀火之法",
    "X16n0308_006:0200b15": "但為多淫者一時對治非真能離欲也。然初心不",
    "X16n0308_006:0200b16": "盡多淫之機。豈必藉此以為方便。縱使藉此初心",
    "X16n0308_006:0200b17": "亦非真離。云何能獲圓道。信知其不易耳。",
    "X16n0308_006:0200b18": "四揀琉璃風大。",
    "X16n0308_006:0200b19": "若以風性觀。動寂非無對。對非無上覺。云何獲圓通。",
    "X16n0308_006:0200b20": "若以風性觀如琉璃光者。初觀諸動無二等無差",
    "X16n0308_006:0200b21": "別。次觀來無所從去無所至。乃由動入寂也。由動",
    "X16n0308_006:0200b22": "入寂相待成觀。故非無對。既非無對。自是有對之",
    "X16n0308_006:0200b23": "法能所角立。豈稱無上覺體。自應非是。既非覺體",
    "X16n0308_006:0200b24": "因果不類。以圓通即覺體故。云何句准上。",
    "X16n0308_006:0200c01": "五揀空藏空大。",
    "X16n0308_006:0200c02": "若以空性觀。昏鈍先非覺。無覺異菩提。云何獲圓通。",
    "X16n0308_006:0200c03": "以空性觀者。如虗空藏諦觀四大無依。妄想生滅。",
    "X16n0308_006:0200c04": "虗空無二等也。然虗空以昏冥鈍頑為相。自體先",
    "X16n0308_006:0200c05": "且非覺。非覺即是無覺。既無覺知即異菩提。以梵",
    "X16n0308_006:0200c06": "語菩提此云覺道故。既異菩提則圓通難入。故揀",
    "X16n0308_006:0200c07": "其云何能獲。六揀彌勒識大。",
    "X16n0308_006:0200c08": "若以識性觀。觀識非常住。存心乃虗妄。云何獲圓通。",
    "X16n0308_006:0200c09": "若以識性觀者。如彌勒菩薩諦觀十方唯識。以識",
    "X16n0308_006:0200c10": "性為因心也。但所觀之識生滅不停。是自體先非",
    "X16n0308_006:0200c11": "常住。而存心觀之其猶蒸砂作飯。乃屬虗妄。故揀",
    "X16n0308_006:0200c12": "以云何獲也。七揀勢至根大。",
    "X16n0308_006:0200c13": "諸行是無常。念性元生滅。因果今殊感。云何獲圓通。",
    "X16n0308_006:0200c14": "凡有動作皆屬行陰。故曰諸行。一涉遷流即非常",
    "X16n0308_006:0200c15": "住。故曰無常。而念性亦屬行陰遷流。同為無常。故",
    "X16n0308_006:0200c16": "云元生滅也。以此為因。生方見佛。未為不可。若欲",
    "X16n0308_006:0200c17": "現證圓通。成常住果。則能感所感性自懸殊。故末",
    "X16n0308_006:0200c18": "句揀之也。(問。勢至都攝六根淨念相繼。則耳根亦在其中何乃並揀。答。勢至雖都攝六根",
    "X16n0308_006:0200c19": "却不以根性為入門。及取念佛求生已落行陰。故在所揀)。(正脈云。通論二十四聖深證必等觀音。而原",
    "X16n0308_006:0200c20": "其入門略有四義當揀。一者不對方宜。二者不便初心。三者別有資藉。四者非常修學。反顯耳根對方宜。",
    "X16n0308_006:0200c21": "便初心。不勞資藉。通常可修。至下偈中自見)。通揀餘門竟。",
    "X16n0308_006:0200c22": "三獨取耳根四。一正對方宜。二不勞資藉。三可",
    "X16n0308_006:0200c23": "常修學。四最便初心。初三。一對方定宜。二歎",
    "X16n0308_006:0200c24": "人顯法。三斥迷教修。初。",
    "X16n0308_006:0201a01": "我今白世尊。佛出娑婆界。此方真教體。清淨在音聞。",
    "X16n0308_006:0201a02": "欲取三摩提實以聞中入。",
    "X16n0308_006:0201a03": "既揀餘門宜定本根。故重以啟白世尊。欲定本根",
    "X16n0308_006:0201a04": "須對方宜。故先言佛出娑婆。準維摩經或有佛土",
    "X16n0308_006:0201a05": "以佛光明而作佛事。或有佛土以佛菩提樹而作",
    "X16n0308_006:0201a06": "佛事。乃至或以圓林臺觀。或以虗空影嚮。或以音",
    "X16n0308_006:0201a07": "聲語言。或以寂無言說。各隨方宜。教體不同。今就",
    "X16n0308_006:0201a08": "娑婆言之故云此方教體。而言真者。以是三根普",
    "X16n0308_006:0201a09": "被合界咸宜。揀彼偏對一機不名為真故。清淨在",
    "X16n0308_006:0201a10": "音聞者。三真實中一有不備則非清淨。以有礙有",
    "X16n0308_006:0201a11": "局則濁而不清。有生有滅則染而非淨故。據此則",
    "X16n0308_006:0201a12": "音聞二字乃取對音之聞。以惟音無聞非真教體。",
    "X16n0308_006:0201a13": "故前陳那聲塵已在所揀。欲取三摩指初心習定",
    "X16n0308_006:0201a14": "之人。實以聞入者。確指耳門獨為娑婆本根。捨此",
    "X16n0308_006:0201a15": "則三摩難成故(問。能詮教體門中首取聲名句文。今何偏取聞性。反遺音聲。莫是清",
    "X16n0308_006:0201a16": "涼圭峯猶未識楞嚴旨乎。答清涼立教體為十門。前劣後勝。音聲既列於首已顯非真。至圭峯束為四門。",
    "X16n0308_006:0201a17": "而聲名句文但是隨相門中一義。然既曰隨相知是權宗假立。唯識似真。歸性分真必是無礙。乃為究竟",
    "X16n0308_006:0201a18": "真實教體。今聞性具三真實正是無礙。則文殊所選與清涼圭峯若合符節。故無妨偏取)對方定",
    "X16n0308_006:0201a19": "宜竟。二歎人顯法二。一歎人殊勝。二顯法真",
    "X16n0308_006:0201a20": "實。初。",
    "X16n0308_006:0201a21": "離苦得解脫良哉觀世音。○於恒沙劫中入微塵佛",
    "X16n0308_006:0201a22": "國。得大自在力無畏施眾生。妙音觀世音。梵音海潮",
    "X16n0308_006:0201a23": "音。救世悉安寧。出世獲常住。",
    "X16n0308_006:0201a24": "初自利圓滿。解六結越三空二死不繫故曰離苦。",
    "X16n0308_006:0201b01": "超世間并出世一切無礙故云得解。良有二義。一",
    "X16n0308_006:0201b02": "誠也。乃指實之詞。如云離苦得脫。誠哉不虗者。唯",
    "X16n0308_006:0201b03": "觀世音耳。二善也。乃讚美之語。如云善哉觀音。其",
    "X16n0308_006:0201b04": "自利已若此矣。○於恒下利他殊勝。正脈云。劫數",
    "X16n0308_006:0201b05": "恒沙則時為極長。顯常也。國數微塵則處為極廣。",
    "X16n0308_006:0201b06": "顯徧也。得大自在。義攝三十二應及第一不思議",
    "X16n0308_006:0201b07": "德。以三十二應後有無作妙力自在成就之語。第",
    "X16n0308_006:0201b08": "一不思議後有救護眾生得大自在之言。無畏施",
    "X16n0308_006:0201b09": "生。義攝十四無畏及第二不思議德。以十四無畏",
    "X16n0308_006:0201b10": "後有施無畏力福備眾生之語。第二不思議後有",
    "X16n0308_006:0201b11": "能以無畏施諸眾生之言。妙音二句乃足上三十",
    "X16n0308_006:0201b12": "二應及前二不思議中說法說呪之音。以上言入",
    "X16n0308_006:0201b13": "微塵國似有現身現形之義。却無說法說呪之音。",
    "X16n0308_006:0201b14": "今乃補足以顯身說並示。妙音者。同體形呪一音",
    "X16n0308_006:0201b15": "而含眾妙。觀世音者。異體形呪觀世而現殊說。三",
    "X16n0308_006:0201b16": "十二應破他障而現梵音。應說即說不失時而稱",
    "X16n0308_006:0201b17": "海潮。十四無畏惟是冥應。故不配音也。準普門品",
    "X16n0308_006:0201b18": "更有勝世間音。乃總上四音顯世音莫及。今舉別",
    "X16n0308_006:0201b19": "略總耳。救世二句義攝後二不思議德。以世人慳",
    "X16n0308_006:0201b20": "貪積聚患得患失。妻子長壽所求不遂。皆致不安。",
    "X16n0308_006:0201b21": "而第三不思議中破慳感求。第四不思議中有求",
    "X16n0308_006:0201b22": "皆遂。則救世悉安寧。至云求大涅槃得大涅槃則",
    "X16n0308_006:0201b23": "出世獲常住也。此皆觀音自陳中意。文殊錯落言",
    "X16n0308_006:0201b24": "之。欲令求圓通者仰慕其人而法之也。歎人殊勝",
    "X16n0308_006:0201c01": "竟。二顯法真實三。一圓真實。二通真寶。三常",
    "X16n0308_006:0201c02": "真實。初。",
    "X16n0308_006:0201c03": "我今啟如來如觀音所說。譬如人靜居。十方俱擊鼓",
    "X16n0308_006:0201c04": "十處一時聞。此則圓真實。",
    "X16n0308_006:0201c05": "我者文殊自謂。啟如來者欲顯真實求佛作證故。",
    "X16n0308_006:0201c06": "次句言欲求真實本根誠如觀音所說。是文殊先",
    "X16n0308_006:0201c07": "以總許非指下偈。以下偈所說非觀音自陳中意",
    "X16n0308_006:0201c08": "故。譬如一偈。乃文殊取前耳根功德中如耳周聽",
    "X16n0308_006:0201c09": "十方無遺之義。以顯圓真實義也。權借聞鼓一事",
    "X16n0308_006:0201c10": "以例聞一切聲。故云譬如。靜居者揀非閙時。以閙",
    "X16n0308_006:0201c11": "時聞雖常圓不自覺故。正脈云。十方俱擊鼓者一",
    "X16n0308_006:0201c12": "時同擊也。十處一時聞者聞無先後也。末句乃就",
    "X16n0308_006:0201c13": "此以尅定其為圓。且是真圓實圓非虗妄說圓者",
    "X16n0308_006:0201c14": "可比擬故。二通真實。",
    "X16n0308_006:0201c15": "目非觀障外口鼻亦復然。身以合方知心念紛無緒。",
    "X16n0308_006:0201c16": "○隔垣聽音嚮遐邇俱可聞。五根所不齊是則通真",
    "X16n0308_006:0201c17": "實。",
    "X16n0308_006:0201c18": "初揀五根皆局。目指眼根。非觀障外者如隔窗紙",
    "X16n0308_006:0201c19": "不見外之物色。隔皮膚不見內之臟腑。是局而非",
    "X16n0308_006:0201c20": "通也。口鼻亦然者但例其局而非通。非例其不見",
    "X16n0308_006:0201c21": "障外。故孤山謂口鼻二句語倒。若將下句為上其",
    "X16n0308_006:0201c22": "義方順。以三者俱是合中知故。隔離不通亦名為",
    "X16n0308_006:0201c23": "局。又口字應是舌字。以舌在口中用口代稱故。心",
    "X16n0308_006:0201c24": "指意根。恒審思量略同意識故名為念。如前云。知",
    "X16n0308_006:0202a01": "根雜亂思是也。紛無緒者被念所雜。唯覺生住異",
    "X16n0308_006:0202a02": "滅紛然無有頭緒。如前云湛了終無見是也。如是",
    "X16n0308_006:0202a03": "則想念尚不能脫豈能通乎。○隔垣下顯耳根獨",
    "X16n0308_006:0202a04": "通。隔垣聽音嚮者。如中隔墻垣聞環佩聲。是障不",
    "X16n0308_006:0202a05": "能局。遐邇俱可聞者。如動若邇遙。靜無邊際。是離",
    "X16n0308_006:0202a06": "亦能通。障不能局則眼根莫比。離亦能通則三根",
    "X16n0308_006:0202a07": "莫配。且靜無邊際不同意根湛了無見。故五根所",
    "X16n0308_006:0202a08": "不齊也。據此則五根皆局。唯耳獨通。是通可謂真",
    "X16n0308_006:0202a09": "且實矣。三常真實。",
    "X16n0308_006:0202a10": "音聲性動靜聞中為有無。無聲號無聞非實聞無性。",
    "X16n0308_006:0202a11": "聲無既無滅聲有亦非生。生滅二圓離是則常真實。",
    "X16n0308_006:0202a12": "○縱令在夢想不為不思無。○覺觀出思惟身心不",
    "X16n0308_006:0202a13": "能及。",
    "X16n0308_006:0202a14": "初對聲顯常。(此取擊鐘驗常中義)音聲性動靜者。如前羅睺",
    "X16n0308_006:0202a15": "擊鐘。正擊之時則音聲性動。擊久聲銷則對動說",
    "X16n0308_006:0202a16": "靜。是唯一聲性形顯而有動靜相故。聞中為有無",
    "X16n0308_006:0202a17": "者。謂動靜二相於聞性湛然體中循環代謝。動則",
    "X16n0308_006:0202a18": "歷然有聲為有。靜則寂爾無聲為無。世人顛倒不",
    "X16n0308_006:0202a19": "知此義。因於無聲之際則號無聞。殊不知無聲之",
    "X16n0308_006:0202a20": "時更覺聞性無邊無際。故曰非實聞無性也。聲無",
    "X16n0308_006:0202a21": "二句謂如上所說聲無之時聞性既無有滅。例知",
    "X16n0308_006:0202a22": "聲有之時聞性亦非有生。是知聞性湛然以任聲",
    "X16n0308_006:0202a23": "有聲無。而自體了無生滅。既了無生滅是二相圓",
    "X16n0308_006:0202a24": "離。揀非對斷說常。為虗為妄。故曰常真實也。○縱",
    "X16n0308_006:0202b01": "令下就夢顯常。(此取引夢驗常中義)言世人不知聞性常住。",
    "X16n0308_006:0202b02": "將謂夢想之境唯是獨頭意識所現。於彼外境全",
    "X16n0308_006:0202b03": "無所思自應全無所聞。聞性應滅。殊不知縱令在",
    "X16n0308_006:0202b04": "於夢想於外境全無所思。而此聞性亦不為彼無",
    "X16n0308_006:0202b05": "思即便滅無。如前夢人聞舂擣聲惑為鐘鼓。自怪",
    "X16n0308_006:0202b06": "其鍾為木石嚮。據此則夢想之時依然因聞有思。",
    "X16n0308_006:0202b07": "所謂無思者但是無境可聞。豈是聞有滅耶。○末",
    "X16n0308_006:0202b08": "二句預防疑問。(恐承上問云。塵識不常姑置勿論。至於七大五根豈盡不常。乃獨許",
    "X16n0308_006:0202b09": "聞性自得常義。故文殊以下偈防之)言七大皆屬覺觀。如前云。若以",
    "X16n0308_006:0202b10": "地性觀等可知。既屬覺觀乃出自意識思惟。全墮",
    "X16n0308_006:0202b11": "生滅。豈是真常。至於身之覺性。心之知性。皆不及",
    "X16n0308_006:0202b12": "於夢中。以真能覺知即不成夢故。眼等三根例此",
    "X16n0308_006:0202b13": "可知。故不更言。是則五根亦非真常明矣。通論三",
    "X16n0308_006:0202b14": "種真實。略有三相可喻。圓真實如杲日當空萬象",
    "X16n0308_006:0202b15": "俱照。通真實如無熱分流四河徧利。常真實如太",
    "X16n0308_006:0202b16": "虗無形三際莫壞。由此故能三根普被。合界咸宜。",
    "X16n0308_006:0202b17": "而為真實教體。歎人顯法竟。三斥迷教修。",
    "X16n0308_006:0202b18": "今此娑婆國。聲論得宣明。○眾生迷本聞循聲故流",
    "X16n0308_006:0202b19": "轉。阿難縱強記不免落邪思。○豈非隨所淪旋流獲",
    "X16n0308_006:0202b20": "無妄。",
    "X16n0308_006:0202b21": "初顯耳根偏利。承上既具三種真實便可依修。況",
    "X16n0308_006:0202b22": "今娑婆國中。凡有理事皆以音聲言論而得傳宣",
    "X16n0308_006:0202b23": "發明。則耳根偏利可知。○眾生下斥迷聞循聲。言",
    "X16n0308_006:0202b24": "既耳根偏利。一切眾生皆應從此悟入。所以不爾",
    "X16n0308_006:0202c01": "者皆由眾生自迷本有真聞。一味循聲流轉。不唯",
    "X16n0308_006:0202c02": "眾生。即如阿難縱有強記不免循聲流轉落於邪",
    "X16n0308_006:0202c03": "思。阿難且爾他可知矣。○末二句教亡所入流。言",
    "X16n0308_006:0202c04": "眾生與阿難所以不能開悟者。豈非隨彼所緣塵",
    "X16n0308_006:0202c05": "相。自成淪溺。想必是也。既知必是則應亡其所相。",
    "X16n0308_006:0202c06": "旋彼流轉之性還復真聞。便可以漸次增進而獲",
    "X16n0308_006:0202c07": "真實無妄性矣。正對方宜竟。二不勞資藉四。",
    "X16n0308_006:0202c08": "一誡聽出名。二指過勸修。三顯法要妙。四結示不",
    "X16n0308_006:0202c09": "資。初。",
    "X16n0308_006:0202c10": "阿難汝諦聽。我承佛威力。宣說金剛王如幻不思議。",
    "X16n0308_006:0202c11": "佛母真三昧。",
    "X16n0308_006:0202c12": "首句呼其名而誡之曰。汝今果欲旋流應當諦聽",
    "X16n0308_006:0202c13": "我語。次句下言旋流之法不易可說。汝果諦聽我",
    "X16n0308_006:0202c14": "當求佛加被。乘仗佛之威力為汝宣說。汝亦當生",
    "X16n0308_006:0202c15": "難遭想也。所說旋流之法略具五名。一曰金剛三",
    "X16n0308_006:0202c16": "昧。謂以此斷惑無惑不斷故。二曰王三昧。謂以此",
    "X16n0308_006:0202c17": "降魔無魔不降故。三曰如幻三昧。謂依此修行修",
    "X16n0308_006:0202c18": "即無修故。四曰不思議三昧。謂依此顯理理絕言",
    "X16n0308_006:0202c19": "思故。五曰佛母三昧。謂依此成佛佛無不成故。具",
    "X16n0308_006:0202c20": "此五義名真三昧。以不勞別有資藉故。",
    "X16n0308_006:0202c21": "二指過勸修。",
    "X16n0308_006:0202c22": "汝聞微塵佛一切秘密門。○欲漏不先除畜聞成過",
    "X16n0308_006:0202c23": "誤。○將聞持佛佛何不自聞聞。",
    "X16n0308_006:0202c24": "首二句出因。法華經佛云。我與阿難同於空王佛",
    "X16n0308_006:0203a01": "所發心。我常勤精進。阿難常樂多聞。據此則阿難",
    "X16n0308_006:0203a02": "從空王已來。所遇之佛數等微塵。一一佛所皆以",
    "X16n0308_006:0203a03": "多聞之力護持法藏。故曰聞微塵佛一切秘密門",
    "X16n0308_006:0203a04": "也。秘密有二義。一別指深法。意顯深法尚聞況復",
    "X16n0308_006:0203a05": "淺者。顯無法不聞故。二通該淺深。意顯一聞異解",
    "X16n0308_006:0203a06": "彼此不知互成秘密故。○次二句指過。先字宜作",
    "X16n0308_006:0203a07": "早字。言阿難位在初果方斷見漏。欲漏全在。至究",
    "X16n0308_006:0203a08": "其所以不能早除之故。只為一向畜積多聞。循塵",
    "X16n0308_006:0203a09": "流轉而為過誤。是知不解旋流不唯聞於世法乃",
    "X16n0308_006:0203a10": "至聞於佛法。不唯聞於佛法乃至聞於秘密深法",
    "X16n0308_006:0203a11": "皆為循塵流轉。總是畜聞成過誤也。○末二句勸",
    "X16n0308_006:0203a12": "修。言既知畜聞成過。與其將耳聞以持諸佛佛法。",
    "X16n0308_006:0203a13": "何不以耳聞以觀自己聞性。不幾猶為要妙乎。",
    "X16n0308_006:0203a14": "三顯法要妙三。一法說。二喻明。三結合。初。",
    "X16n0308_006:0203a15": "聞非自然生因聲有名字。旋聞與聲脫能脫欲誰名。",
    "X16n0308_006:0203a16": "一根既返源六根成解脫。○見聞如幻翳三界若空",
    "X16n0308_006:0203a17": "華。聞復翳根除塵銷覺圓淨。淨極光通達寂照含虗",
    "X16n0308_006:0203a18": "空。○却來觀世間猶如夢中事。摩登伽在夢誰能留",
    "X16n0308_006:0203a19": "汝形。",
    "X16n0308_006:0203a20": "初一解六脫。(此顯要義)聞非二句。言元一精明本無妄",
    "X16n0308_006:0203a21": "聞。而妄聞非自然生乃是因於聲之動靜黏湛發",
    "X16n0308_006:0203a22": "聽。攬聲成根而有聞之名字。是動靜根之三結具",
    "X16n0308_006:0203a23": "矣。旋聞二句。言若能旋觀聞性自應亡其聲塵。故",
    "X16n0308_006:0203a24": "云與聲脫也。聲塵既脫動靜雙亡。而能脫之根性",
    "X16n0308_006:0203b01": "不復名聞。故曰欲誰名也。欲誰名其為聞。應無可",
    "X16n0308_006:0203b02": "者是動靜根之三結解矣。一根二句言一根既已",
    "X16n0308_006:0203b03": "返本還源。覺性現前。不復循塵結根。則六根俱成",
    "X16n0308_006:0203b04": "解脫。如後云塵既不緣根無所偶。反流全一六用",
    "X16n0308_006:0203b05": "不行是也。○見聞下從體現用。(此顯妙義)見聞四句乃",
    "X16n0308_006:0203b06": "重明上意以起下淨極光通之義。言本一精明起",
    "X16n0308_006:0203b07": "於虗妄見聞。如依淨目起於幻翳相似。由於虗妄",
    "X16n0308_006:0203b08": "見聞變起三界依正。如因幻翳變起空華相似。今",
    "X16n0308_006:0203b09": "聞性既已復還本源。六根俱脫。是幻翳之妄根除",
    "X16n0308_006:0203b10": "矣。幻翳既除空華不有。是三界之妄塵銷矣。根除",
    "X16n0308_006:0203b11": "而性無偏局。塵銷而體無垢染。故曰覺圓淨也。淨",
    "X16n0308_006:0203b12": "極二句言雖覺得根除為圓。塵銷為淨。但既有能",
    "X16n0308_006:0203b13": "覺所覺還名為結。是雖曰圓曰淨。而未至極圓極",
    "X16n0308_006:0203b14": "淨。蓋必至覺所覺空空所空滅寂滅現前。乃為極",
    "X16n0308_006:0203b15": "淨。淨極而光自通達乃為極圓。其猶雲開月現。光",
    "X16n0308_006:0203b16": "照萬方。合前一根返源六根解脫觀之。彼為要之",
    "X16n0308_006:0203b17": "至。此為妙之至也。寂照句言所謂光通達者。以此",
    "X16n0308_006:0203b18": "光乃即寂而照。稱性含虗。圓通極致。盡於是矣。○",
    "X16n0308_006:0203b19": "却來下涉世無礙。却猶退也。言既得全體。復獲大",
    "X16n0308_006:0203b20": "用。則是已齊佛果。若乃不欲取證。乘願涉世。是曰",
    "X16n0308_006:0203b21": "却來。謂却退而來。涉世度生也。已越三空。依三空",
    "X16n0308_006:0203b22": "而觀世。全有全空故曰猶如夢事。識此意者。則終",
    "X16n0308_006:0203b23": "日度生不見有生可度矣。摩登二句乃激發阿難",
    "X16n0308_006:0203b24": "之語。言汝當時若能如此觀世。則摩登伽女居然",
    "X16n0308_006:0203c01": "為在夢中之人。而先梵天呪亦只是夢中之語。夢",
    "X16n0308_006:0203c02": "中之人不能交夢外之形。夢中之語不能牽夢外",
    "X16n0308_006:0203c03": "之心。縱欲留汝之形誰其能哉。然往者不諫。來者",
    "X16n0308_006:0203c04": "可追。自後其知勉夫。二喻明。",
    "X16n0308_006:0203c05": "如世巧幻師幻作諸男女。雖見諸根動要以一機抽。",
    "X16n0308_006:0203c06": "息機歸寂然諸幻成無性。",
    "X16n0308_006:0203c07": "巧幻師喻真性。以真性有隨緣之用。如世幻師有",
    "X16n0308_006:0203c08": "工巧之術故。男女喻賴耶。以賴耶乃真妄和合。如",
    "X16n0308_006:0203c09": "世男女有和合義故。以是隨緣而成故喻以幻作。",
    "X16n0308_006:0203c10": "諸根喻賴耶見分。結六根而分為六性。映六塵而",
    "X16n0308_006:0203c11": "名為六精。故以動義喻之。一機指所幻男女。中有",
    "X16n0308_006:0203c12": "消息喻賴耶真妄和合中有動相。動相纔起見分",
    "X16n0308_006:0203c13": "俄興。如彼所幻男女消息一抽諸根俱動也。息機",
    "X16n0308_006:0203c14": "喻旋聞返源。旋聞返源賴耶不動。故以歸寂喻之。",
    "X16n0308_006:0203c15": "既已息機歸寂。則所幻諸根及所成幻事俱時銷",
    "X16n0308_006:0203c16": "歇。故曰諸幻無性。此喻賴耶不動見分斯寂。根除",
    "X16n0308_006:0203c17": "塵銷覺體圓淨。如前云見與見緣并所想相如虗",
    "X16n0308_006:0203c18": "空華本無所有是也。三結合。",
    "X16n0308_006:0203c19": "六根亦如是。元依一精明分成六和合。一處成休復",
    "X16n0308_006:0203c20": "六用皆不成。塵垢應念銷成圓明淨妙。餘塵尚諸學",
    "X16n0308_006:0203c21": "明極即如來。",
    "X16n0308_006:0203c22": "首句言六根中性。亦如幻人之諸根是也。精明即",
    "X16n0308_006:0203c23": "是賴耶。依真而起。合上喻中男女乃幻師所作故。",
    "X16n0308_006:0203c24": "依此分為六性和合根塵故曰成六和合。此六和",
    "X16n0308_006:0204a01": "合由於賴耶一動。合喻中男女根動由於一機抽",
    "X16n0308_006:0204a02": "故。一處成休復者。旋聞返源賴耶不動。合喻中所",
    "X16n0308_006:0204a03": "幻男女息機歸寂然也。賴耶不動見分斯寂。故曰",
    "X16n0308_006:0204a04": "六用不成前云想相為塵識情為垢。今既六用不",
    "X16n0308_006:0204a05": "成。則想所依相不有。想所依相不有則識所依情",
    "X16n0308_006:0204a06": "安寄。故曰塵垢應念銷也。所依之相情既銷。能依",
    "X16n0308_006:0204a07": "之識想亦復不立。此正合喻中諸幻成無性耳。後",
    "X16n0308_006:0204a08": "三句喻中無文。不必強合。圓明淨妙即是精明覺",
    "X16n0308_006:0204a09": "體。前但以不受根局名之為圓。此復以不受塵蔽",
    "X16n0308_006:0204a10": "名之曰明。又前但以塵銷無染名之為淨。此復以",
    "X16n0308_006:0204a11": "識盡想空名之曰妙。麤相三結已解。細相三結未",
    "X16n0308_006:0204a12": "盡。故曰餘塵。言餘有微細結相。如空中塵。前疏所",
    "X16n0308_006:0204a13": "謂未至極圓極淨者以此。諸語詞。言既有餘塵還",
    "X16n0308_006:0204a14": "須崇尚於學。進解後三結也。明極者。寂滅現前淨",
    "X16n0308_006:0204a15": "極光通之義。即如來者。雖非歷事造修悟證已齊",
    "X16n0308_006:0204a16": "佛果。按法說中此下更有涉世無礙之義。乃為激",
    "X16n0308_006:0204a17": "進阿難而發。合中不出勿煩強贅。顯法要妙竟。",
    "X16n0308_006:0204a18": "四結示不資。",
    "X16n0308_006:0204a19": "大眾及阿難。旋汝倒聞機。反聞聞自性性成無上道。",
    "X16n0308_006:0204a20": "圓通實如是。",
    "X16n0308_006:0204a21": "既示要妙。欲令修習。呼大眾及阿難以教之也。遇",
    "X16n0308_006:0204a22": "聲便發曰聞機。一向循塵名為倒。旋猶轉也。謂旋",
    "X16n0308_006:0204a23": "轉顛倒聞機莫更循塵也。反聞聞自性者。謂欲旋",
    "X16n0308_006:0204a24": "顛倒聞機唯用反聞工夫。以觀能聞自性。無勞別",
    "X16n0308_006:0204b01": "資異路。此修因不資也。性成無上道者。謂聞性不",
    "X16n0308_006:0204b02": "發則已。一發則因該果海。即就此性可以成無上",
    "X16n0308_006:0204b03": "道。以性即是道無庸更資餘法。此證果不資也。末",
    "X16n0308_006:0204b04": "句結示。言修因證果所以二俱不資者。以聞性既",
    "X16n0308_006:0204b05": "圓且通二真實力能如是故。不言常真實者。以力",
    "X16n0308_006:0204b06": "在下科也。通上不勞資藉竟。三可常修學三。",
    "X16n0308_006:0204b07": "一明可常修。二顯符佛敕。三揀餘非是。初。",
    "X16n0308_006:0204b08": "此是微塵佛一路涅槃門。○過去諸如來斯門已成",
    "X16n0308_006:0204b09": "就。現在諸菩薩今各入圓明。未來修學人當依如是",
    "X16n0308_006:0204b10": "法。○我亦從中證非唯觀世音。",
    "X16n0308_006:0204b11": "初二句總標。微塵佛者通約三世諸佛。因中皆依",
    "X16n0308_006:0204b12": "耳根修習故曰一路。果中皆依耳根取證故曰一",
    "X16n0308_006:0204b13": "涅槃門。以一字雙通路與門故。○過去下別明。言",
    "X16n0308_006:0204b14": "過去如來已得成佛。是斯門已成就者。現在菩薩",
    "X16n0308_006:0204b15": "雖未成佛今依此各入圓明。圓明者淨極光通。或",
    "X16n0308_006:0204b16": "現在取證。即現在佛。或却來度生亦未來佛。未來",
    "X16n0308_006:0204b17": "學人如是修習決定成佛。故當遵依。然既三世通",
    "X16n0308_006:0204b18": "修信知功由性常。所謂常真實力也。○末二句證",
    "X16n0308_006:0204b19": "信。我亦從中句是文殊引己作證。非唯觀音者。顯",
    "X16n0308_006:0204b20": "觀音菩薩又為從前之過來人也。意言觀音與我",
    "X16n0308_006:0204b21": "皆驗有成效。況未來學人豈不益當遵信。又二句",
    "X16n0308_006:0204b22": "語似倒置。若易下為上讀之則順。二顯符佛敕。",
    "X16n0308_006:0204b23": "誠如佛世尊詢我諸方便。以救諸末劫求出世間人。",
    "X16n0308_006:0204b24": "成就涅槃心。○觀世音為最。",
    "X16n0308_006:0204c01": "初按定佛敕。誠猶果也。據前佛勅揀選文云。我今",
    "X16n0308_006:0204c02": "欲令阿難開悟。二十五行誰當其根。兼我滅後此",
    "X16n0308_006:0204c03": "界眾生入菩薩乘求無上道何方便門得易成就。",
    "X16n0308_006:0204c04": "然既曰二十五行誰當其根。又曰何方便門得易",
    "X16n0308_006:0204c05": "成就。是令其於諸方便中揀取一門。為通常可修",
    "X16n0308_006:0204c06": "法也。既曰兼我滅後此界眾生。是欲以救諸末劫",
    "X16n0308_006:0204c07": "生死凡夫令出離也。既曰欲令阿難開悟而阿難",
    "X16n0308_006:0204c08": "不無等類。是欲以救諸求出世人令進斷思惑也。",
    "X16n0308_006:0204c09": "既曰入菩薩乘求無上道。是欲以救諸二乘起成",
    "X16n0308_006:0204c10": "就涅槃心者令回小向大也。今文殊按定其意曰。",
    "X16n0308_006:0204c11": "若果如世尊詢問於我於諸方便中揀取一門。用",
    "X16n0308_006:0204c12": "以救諸末劫凡夫并阿難等之求出世人及無學",
    "X16n0308_006:0204c13": "中之成就涅槃心者。是誠難矣。○末句顯其允符。",
    "X16n0308_006:0204c14": "言既蒙佛勅敢不留意。我今詳觀於二十五聖之",
    "X16n0308_006:0204c15": "中。唯觀音耳根允符佛勅。獨為最善。",
    "X16n0308_006:0204c16": "三揀餘非是。",
    "X16n0308_006:0204c17": "自餘諸方便皆是佛威佛。即事捨塵勞非是常修學。",
    "X16n0308_006:0204c18": "淺深同說法。",
    "X16n0308_006:0204c19": "自餘諸方便者。謂自觀音耳根之外餘二十四聖",
    "X16n0308_006:0204c20": "所修諸方便門也。皆是佛威即事等者。正脈云。謂",
    "X16n0308_006:0204c21": "佛以威德神力就其所遇之事而加被之令其捨",
    "X16n0308_006:0204c22": "離諸塵勞也。非是常修同說等者。謂通常可修之",
    "X16n0308_006:0204c23": "法。任運修習自能入圓。不須仗佛威神。既仗佛威",
    "X16n0308_006:0204c24": "神則非常修學矣。淺深同說之法。一同而說。便足",
    "X16n0308_006:0205a01": "解縛。不須各即其事。既各即其事則非同說法矣。",
    "X16n0308_006:0205a02": "若尅就諸門中明佛威即事者。佛威加被。如那律",
    "X16n0308_006:0205a03": "失明佛示樂見。槃特闕誦佛教調息等。即事捨塵。",
    "X16n0308_006:0205a04": "如烏芻多淫佛教觀火。孫陀心散佛教觀鼻等。人",
    "X16n0308_006:0205a05": "不盡皆如此故非通常可修。且說此等法亦唯對",
    "X16n0308_006:0205a06": "於淺修。深位則不相宜。至如普賢大因。滿慈宿辨",
    "X16n0308_006:0205a07": "等。又惟宜於深修。淺位則不相當。故非同一可說。",
    "X16n0308_006:0205a08": "反顯通常可修淺深俱宜。唯一耳門。捨此雜修圓",
    "X16n0308_006:0205a09": "通難入。圓根與不圓根日劫相倍。可不辨哉。(問。不勞資",
    "X16n0308_006:0205a10": "藉中疏云。不言常真實者力在下科。似乎此科惟是常義。若論三世通修可說由於性常。至於通常可修。",
    "X16n0308_006:0205a11": "淺深同說。明是兼圓。兼通。豈惟常耶。答。圓通常三唯是一體。說圓則通常皆圓。說通則圓常皆通。說常則",
    "X16n0308_006:0205a12": "圓通皆常。今以常圓常通故橫竪皆可通修)可常修學竟",
    "X16n0308_006:0205a13": "四最便初心。",
    "X16n0308_006:0205a14": "頂禮如來藏。無漏不思議。願加被未來於此門無惑。",
    "X16n0308_006:0205a15": "方便易成就。堪以教阿難及末劫沈淪。但以耳根修。",
    "X16n0308_006:0205a16": "圓通超餘者。真實心如是。",
    "X16n0308_006:0205a17": "文殊揀選至此一拜而起曰。頂禮如來藏。無漏不",
    "X16n0308_006:0205a18": "思議。此二句即歸命三寶義也。三寶有二釋。一約",
    "X16n0308_006:0205a19": "別相。二約自性。約別相者如來即佛。佛寶也。藏謂",
    "X16n0308_006:0205a20": "藏心法寶也。無漏不思議。意指圓通諸聖僧寶也。",
    "X16n0308_006:0205a21": "言無漏者據迹指在聲聞。於小乘中見思盡故。言",
    "X16n0308_006:0205a22": "不思議者據迹指在菩薩。神用莫測離言相故。若",
    "X16n0308_006:0205a23": "依深本。菩薩亦皆無漏帶果行因故。聲聞亦不思",
    "X16n0308_006:0205a24": "議內秘菩薩故。約自性者。空如來藏。彌滿清淨自",
    "X16n0308_006:0205b01": "性佛也。不空如來藏。具恒沙德自性法也。空不空",
    "X16n0308_006:0205b02": "如來藏。和合無諍自性僧也。清淨無染故無漏。性",
    "X16n0308_006:0205b03": "德交徹故難思。即無漏而難思。即難思而無漏。故",
    "X16n0308_006:0205b04": "不可議。是乃歸依自性三寶。又各就其義而讚美",
    "X16n0308_006:0205b05": "之。然別相事也。自性理也。理事雙歸方成感應。願",
    "X16n0308_006:0205b06": "之一字自述歸命意也。加被未來者。事三寶則留",
    "X16n0308_006:0205b07": "願住持。引生正信。理三寶則同體內熏。資發圓悟。",
    "X16n0308_006:0205b08": "正信生而隨相反聞。不惑無功。圓悟發而入理修",
    "X16n0308_006:0205b09": "道。不惑難成。故云於此門無惑也。方便易成就者",
    "X16n0308_006:0205b10": "以具圓通常之三真實故。阿難多聞耳根偏利故",
    "X16n0308_006:0205b11": "堪教。此答如來欲令阿難開悟二十五行誰當其",
    "X16n0308_006:0205b12": "根問也。娑婆世界。聲論宣明。雖至末劫沈淪亦唯",
    "X16n0308_006:0205b13": "耳門堪教。此答滅後眾生何方便門得易成就問",
    "X16n0308_006:0205b14": "也。但以句顯其決定有功。圓通句教以勿惑餘門。",
    "X16n0308_006:0205b15": "此斷疑也。良以耳根聞性具三真實。真實心力固",
    "X16n0308_006:0205b16": "應如是。此生信也。按阿難位在初果沈淪尚未發",
    "X16n0308_006:0205b17": "心既唯此堪教。則最便初心明矣。總結佛示一門",
    "X16n0308_006:0205b18": "深入竟。三會眾承示獲益四。一相似解發。二",
    "X16n0308_006:0205b19": "圓悟根性。三乘悟盡思。四發心立行。初。",
    "X16n0308_006:0205b20": "於是阿難及諸大眾身心了然得大開示。觀佛菩提",
    "X16n0308_006:0205b21": "及大涅槃猶如有人因事遠遊未得歸還。明了其家",
    "X16n0308_006:0205b22": "所歸道路。",
    "X16n0308_006:0205b23": "了然者無罣礙義。此近承揀選獲益。言阿難大眾",
    "X16n0308_006:0205b24": "於文殊正揀選時澄神諦聽。思覺雙亡。形神俱化。",
    "X16n0308_006:0205c01": "故於身心了然無罣礙也。得大開示乃通承佛示",
    "X16n0308_006:0205c02": "一門深入義來。始而分門定義。繼而驗證釋疑。又",
    "X16n0308_006:0205c03": "繼之而綰華巾示倫次。勅文殊選本根。言盡理圓",
    "X16n0308_006:0205c04": "故開示云大也。自是觀佛菩提智果涅槃斷果修",
    "X16n0308_006:0205c05": "習有法。入證有由。故取喻以發明之。猶如有人喻",
    "X16n0308_006:0205c06": "阿難及眾最初一念未動時也。一念未動常住自",
    "X16n0308_006:0205c07": "性菩提。性淨涅槃。如守故鄉。瞥而隨無明緣背覺",
    "X16n0308_006:0205c08": "合塵。即同因事遠遊久在輪迴。不能反妄復真即",
    "X16n0308_006:0205c09": "同未得歸還。今者得大開示。相似解發。雖未得入",
    "X16n0308_006:0205c10": "圓通已知解結次第。智斷二果信知當成。故以明",
    "X16n0308_006:0205c11": "了其家所歸道路喻之。二圓悟根性。",
    "X16n0308_006:0205c12": "普會大眾天龍八部有學二乘及諸一切新發心菩",
    "X16n0308_006:0205c13": "薩。其數凡有十恒河沙。皆得本心。遠離塵垢。得法眼",
    "X16n0308_006:0205c14": "淨。",
    "X16n0308_006:0205c15": "普會大眾句總標多眾也。天龍八部等別明品類",
    "X16n0308_006:0205c16": "也。天龍八部應是利根凡夫。有學二乘應是不定",
    "X16n0308_006:0205c17": "初心。發心菩薩應是圓人初機。此等現位雖淺宿",
    "X16n0308_006:0205c18": "因實深。約皆惑輕智明較勝於阿難等者。數比恒",
    "X16n0308_006:0205c19": "沙已云多矣。況復至十。彼此不相妨礙。不思議境",
    "X16n0308_006:0205c20": "不獨為華嚴有耳。一聞便悟故云皆得本心。本心",
    "X16n0308_006:0205c21": "者即六根門頭圓湛不生滅性也。既得此性則逈",
    "X16n0308_006:0205c22": "脫根塵。靈光獨耀。故曰遠離塵垢得法眼淨。前云",
    "X16n0308_006:0205c23": "想相為塵。識情為垢。二俱遠離。法眼應時清明。即",
    "X16n0308_006:0205c24": "同此義。三乘悟盡思。",
    "X16n0308_006:0206a01": "性比丘尼聞說偈已成阿羅漢。",
    "X16n0308_006:0206a02": "性是登伽華言。出家名比丘尼也。先以聞呪銷愛",
    "X16n0308_006:0206a03": "得證三果。此以聞偈開悟乘悟頓斷殘思。故云成",
    "X16n0308_006:0206a04": "阿羅漢。然既悟即兼證。較上猶勝一籌。況佛前已",
    "X16n0308_006:0206a05": "許云。或得出纏。或蒙授記。則羅漢亦暫時階級耳。",
    "X16n0308_006:0206a06": "四發心立行。",
    "X16n0308_006:0206a07": "無量眾生皆發無等等阿耨多羅三藐三菩提心。",
    "X16n0308_006:0206a08": "前云十恒河沙尚可名狀。今云無量則不可名狀。",
    "X16n0308_006:0206a09": "益顯其不思議矣。等階級也。言理既頓悟乘悟併",
    "X16n0308_006:0206a10": "銷。不須更歷階級。故曰無等。事須漸除因次第盡。",
    "X16n0308_006:0206a11": "要必於無階級中而立階級。故曰無等等。據此乃",
    "X16n0308_006:0206a12": "是發從性起修。期證無上正等正覺之心。性比丘",
    "X16n0308_006:0206a13": "尼又非其類。科名發心立行實見乎此。言無上者",
    "X16n0308_006:0206a14": "即阿耨多羅之華言。正等者即三藐之華言。正覺",
    "X16n0308_006:0206a15": "者即三菩提之華言。從古解釋大同小異。今以揀",
    "X16n0308_006:0206a16": "凡夫名正覺。以凡夫不覺設或有覺亦多流於邪",
    "X16n0308_006:0206a17": "見不得名正。二揀乘名正等。以二乘雖能自覺不",
    "X16n0308_006:0206a18": "能覺他。無平等心。設學平等亦墮偏空不得名正。",
    "X16n0308_006:0206a19": "揀菩薩名無上。以菩薩雖自覺覺他俱得其正。又",
    "X16n0308_006:0206a20": "皆分而未圓不名無上。唯佛俱圓故稱阿耨多羅。",
    "X16n0308_006:0206a21": "總結選根直入一大科已竟。",
    "X16n0308_006:0206a22": "二道場加行(佛世機熟聞之即能悟入。縱或不能。而相似解發。已知解結次第。再蒙佛",
    "X16n0308_006:0206a23": "加隨便可修。此科蓋為末世而設。觀下云去佛漸遠。邪師說法等可知)三。一先教",
    "X16n0308_006:0206a24": "遠魔除習。二正示結壇行道。三兼彰秘密神力。",
    "X16n0308_006:0206b01": "初二。一阿難代後啟請。二如來略示其法。初",
    "X16n0308_006:0206b02": "三。一經家敘意。二阿難自陳。三慮後代請。初。",
    "X16n0308_006:0206b03": "阿難整衣服於大眾中合掌頂禮。心迹圓明。悲欣交",
    "X16n0308_006:0206b04": "集。欲益未來諸眾生故稽首白佛。",
    "X16n0308_006:0206b05": "整衣表敬。合掌秉心頂禮欲請也。心迹者。修心之",
    "X16n0308_006:0206b06": "迹如六結三空皆有踪迹可據故。始終備悉故曰",
    "X16n0308_006:0206b07": "圓明。即上云明了其家所歸道路義也。得路未歸",
    "X16n0308_006:0206b08": "故悲。到家有望故欣。雖有望而未歸。雖未歸而有",
    "X16n0308_006:0206b09": "望。且欣且悲。且悲且欣故曰悲欣交集。侍佛有年",
    "X16n0308_006:0206b10": "幸聞深法。去聖時遙難聆至教。言念及此興心兼",
    "X16n0308_006:0206b11": "濟。故云欲益未來諸眾生故。由此所以稽首再拜",
    "X16n0308_006:0206b12": "而啟白於佛也。二阿難自陳(上云稽首白佛。此即所白之語)。",
    "X16n0308_006:0206b13": "大悲世尊。我今已悟成佛法門。是中修行得無疑惑。",
    "X16n0308_006:0206b14": "○常聞如來說如是言。自未得度先度人者菩薩發",
    "X16n0308_006:0206b15": "心。自覺已圓能覺他者如來應世。○我雖未度願度",
    "X16n0308_006:0206b16": "末劫一切眾生。",
    "X16n0308_006:0206b17": "初自陳無疑。欲救末劫故稱大悲世尊。相似解發",
    "X16n0308_006:0206b18": "便覺與尋常不同。故云我今已悟成佛法門。觀音",
    "X16n0308_006:0206b19": "既已詳陳。又經文殊揀選。是中修行漸次歷履可",
    "X16n0308_006:0206b20": "據。故曰得無疑惑。經家所謂心迹圓明是也。○常",
    "X16n0308_006:0206b21": "聞下述聆素教。欲學菩薩須遵佛語。故自述素常",
    "X16n0308_006:0206b22": "所聞。如是言即指下之所說。為度眾生願在生死。",
    "X16n0308_006:0206b23": "故云自未得度。已盡生界方取菩提。故云先度人",
    "X16n0308_006:0206b24": "者。不同果後興悲故是菩薩發心。以盲引盲恐不",
    "X16n0308_006:0206c01": "相宜。故須自覺已圓。到岸得舟方堪濟溺。故云能",
    "X16n0308_006:0206c02": "覺他者。此乃從體起用。故是如來應世。○我雖下",
    "X16n0308_006:0206c03": "願學菩薩。佛果未能遽至菩薩願以勉學。故云我",
    "X16n0308_006:0206c04": "雖未度願度末劫等也。三慮後代請。",
    "X16n0308_006:0206c05": "世尊。此諸眾生去佛漸遠。邪師說法如恒河沙。欲攝",
    "X16n0308_006:0206c06": "其心入三摩地。云何令其安立道場遠諸魔事。於菩",
    "X16n0308_006:0206c07": "提心得無退屈。",
    "X16n0308_006:0206c08": "此諸眾生即指末劫眾生。去佛漸遠則護念緣疎。",
    "X16n0308_006:0206c09": "邪師說法則惑亂緣親。如恒河沙則徧滿寰中。舉",
    "X16n0308_006:0206c10": "世受惑。前云願度末劫者慮在是耳。然既魔強法",
    "X16n0308_006:0206c11": "弱攝心誠難。況復入三摩地。談何容易。設有欲攝",
    "X16n0308_006:0206c12": "其心入三摩地者。必令安立道場遠諸魔事。方能",
    "X16n0308_006:0206c13": "於菩提心得無退屈。但不知云何能爾。此阿難代",
    "X16n0308_006:0206c14": "請之深意也。阿難代後啟請竟。二如來略示其",
    "X16n0308_006:0206c15": "法二。一讚許欽承。二正示其法。初。",
    "X16n0308_006:0206c16": "爾時世尊於大眾中稱讚阿難。善哉善哉。○如汝所",
    "X16n0308_006:0206c17": "問安立道場救護眾生末劫沈溺。汝今諦聽。當為汝",
    "X16n0308_006:0206c18": "說。○阿難大眾唯然奉教。",
    "X16n0308_006:0206c19": "初重讚善哉。正脈云。重讚者。一善其發利他心得",
    "X16n0308_006:0206c20": "菩薩正行。二善其請道場意得利他法要也。○如",
    "X16n0308_006:0206c21": "汝下依問誡許。如汝所問等按定所問之意。救護",
    "X16n0308_006:0206c22": "沈溺即是遠諸魔事。良以魔強法弱易入難出。如",
    "X16n0308_006:0206c23": "沈溺故。汝今句誡聽。當為句許說。可知。○唯然下",
    "X16n0308_006:0206c24": "會眾欽承。唯然者。應之速而無疑。奉教者。遵之至",
    "X16n0308_006:0207a01": "而不逆。即欽承意也。二正示其法二。一教以",
    "X16n0308_006:0207a02": "持戒遠魔。二令其誦呪除習。初三。一總引三",
    "X16n0308_006:0207a03": "學。二別明持戒。三結示遠魔。初。",
    "X16n0308_006:0207a04": "佛告阿難。汝常聞我毗奈耶中宣說修行三決定義。",
    "X16n0308_006:0207a05": "所謂攝心為戒。因戒生定。因定發慧。是則名為三無",
    "X16n0308_006:0207a06": "漏學。",
    "X16n0308_006:0207a07": "毗奈耶律藏通名。義詳懸示。正詮戒學。兼詮定慧。",
    "X16n0308_006:0207a08": "故三學俱在毗奈耶說。萬行雖多三學攝盡。決定",
    "X16n0308_006:0207a09": "當依。不可有違。兩乘俱說故得常聞。所謂者指釋",
    "X16n0308_006:0207a10": "之詞。謂指下以釋上也。攝心為戒意揀小乘。以小",
    "X16n0308_006:0207a11": "乘但能執身則名為戒。故灌頂云。因戒生定者。心",
    "X16n0308_006:0207a12": "攝動少漸向於定。如風止息波浪自停。故經云。尸",
    "X16n0308_006:0207a13": "羅不清淨三昧不現前。因定發慧者。緣心盡極寂",
    "X16n0308_006:0207a14": "照含空。如水澄湛映現發光。故經云。無礙清淨慧",
    "X16n0308_006:0207a15": "皆依禪定生。三者皆能盡漏故稱三無漏學。",
    "X16n0308_006:0207a16": "二別明持戒(入流亡所以至聞所聞盡。則是因戒生定。覺所覺空以至寂滅現前。則是",
    "X16n0308_006:0207a17": "因定發慧。前已詳明故此處唯明攝心為戒)。四。一婬戒。二殺戒。三盜",
    "X16n0308_006:0207a18": "戒。四妄戒。初。(梵網以殺戒為首。以殺生違慈非菩薩行故。此經以淫戒居初。以婬",
    "X16n0308_006:0207a19": "欲障定非圓通機故)四。一首陳持犯利害。二預辨魔佛教",
    "X16n0308_006:0207a20": "儀。三確定菩提成壞。四結判依違邪正。初二。",
    "X16n0308_006:0207a21": "一斷淫必出生死。二不斷必落魔道。初。",
    "X16n0308_006:0207a22": "阿難。云何攝心我名為戒。若諸世界六道眾生其心",
    "X16n0308_006:0207a23": "不淫。則不隨其生死相續。",
    "X16n0308_006:0207a24": "云何句是預以總徵之語。言戒有多目。略輕取重",
    "X16n0308_006:0207b01": "亦應攝四。今唯言戒故云總也。當另為一科。以文",
    "X16n0308_006:0207b02": "少不便。寄屬於此。若諸下乃別明本科中義。世界",
    "X16n0308_006:0207b03": "者三世十方。六生者二道(善道有三。惡道有三)男女。其心不",
    "X16n0308_006:0207b04": "淫者。不惟執身不行亦兼制心不起。如此則不隨",
    "X16n0308_006:0207b05": "生死者。以婬欲為生死本故。後文云。欲愛乾枯。根",
    "X16n0308_006:0207b06": "境不偶。現前殘質不復續生。可證斯義。",
    "X16n0308_006:0207b07": "二不斷必落魔道。",
    "X16n0308_006:0207b08": "汝修三昧本出塵勞。婬心不除塵不可出。○縱有多",
    "X16n0308_006:0207b09": "智禪定現前。如不斷淫必落魔道。上品魔王。中品魔",
    "X16n0308_006:0207b10": "民。下品魔女。○彼等諸魔亦有徒眾。各各自謂成無",
    "X16n0308_006:0207b11": "上道。",
    "X16n0308_006:0207b12": "初明不出塵。汝修二句言正當修三昧時理觀相",
    "X16n0308_006:0207b13": "應。內脫身心外遺世界。塵勞無所由起故云本出。",
    "X16n0308_006:0207b14": "淫心二句謂設若淫心不除則是塵勞還在。理觀",
    "X16n0308_006:0207b15": "稍虧瞥爾便起故不可出。又淫欲為塵勞上首。上",
    "X16n0308_006:0207b16": "首既在流類從生。豈能出乎。○縱有下預防謬辨。",
    "X16n0308_006:0207b17": "(恐謬辨云。此上所說似約智慧不足。禪定不得力者言之。若果是多智之人。正行之時了知欲性本空。禪",
    "X16n0308_006:0207b18": "定得力者事畢之後工夫即能現前。若此則雖不斷。淫何關塵勞。而言其不能出耶。義學狂慧。宗徒盲參",
    "X16n0308_006:0207b19": "類多此計。故如來以縱有多智等防之)多智者或由來根利。或尋教",
    "X16n0308_006:0207b20": "而發。定現者或亡所境寂。或理觀相應。此二皆為",
    "X16n0308_006:0207b21": "善境。設如不斷淫心皆為魔業。故上云縱有智定。",
    "X16n0308_006:0207b22": "此云必落魔道。據此則執性空而說欲無妨。恃能",
    "X16n0308_006:0207b23": "定而言淫無礙者。是反為智定所誤矣。(問。不落餘道者何也。",
    "X16n0308_006:0207b24": "答。因果不類故。良以魔界欲勝唯淫者樂趣。但以福強心靈非禪智不能便生。今以禪智而助淫心故必",
    "X16n0308_006:0207c01": "落魔道無疑。如陰魔中行空禪者却留塵勞多增寶媛是也)正脈云。上中下者",
    "X16n0308_006:0207c02": "隨福厚薄以為階降耳。愚謂魔王者謂欲頂天主。",
    "X16n0308_006:0207c03": "禪智勝於淫心所感。魔民者魔王所屬。禪智與淫",
    "X16n0308_006:0207c04": "心正等所感。魔女者王民所御。淫心勝於禪智所",
    "X16n0308_006:0207c05": "感。○彼等下成慢不歸。諸魔亦有徒眾者。以世間",
    "X16n0308_006:0207c06": "愚迷不辨邪正。傾心歸依。遵為師承。如西域九十",
    "X16n0308_006:0207c07": "六種此土異教旁門皆魔徒也。各各自謂等者我",
    "X16n0308_006:0207c08": "慢成習。非果計果。如受魔文云。其人亦不覺知魔",
    "X16n0308_006:0207c09": "著。自言謂得無上涅槃是也。首陳持犯利害竟。",
    "X16n0308_006:0207c10": "二預辨魔佛教儀二。一魔教貪淫誤世。二佛教",
    "X16n0308_006:0207c11": "斷淫成定。初。",
    "X16n0308_006:0207c12": "我滅度後。末法之中多此魔民熾盛世間。廣行貪淫",
    "X16n0308_006:0207c13": "為善知識。令諸眾生落愛見坑失菩提路。",
    "X16n0308_006:0207c14": "我滅二句顯去聖時遙。邪師說法如恒河沙故云",
    "X16n0308_006:0207c15": "多此魔民。此亦多緣生受其惑。死為魔屬。如受魔",
    "X16n0308_006:0207c16": "文云。命終之後必為魔民是也。熾盛世間者。羣魔",
    "X16n0308_006:0207c17": "競起為害生民。如火熾然盛發。舉世盡受其焚。故",
    "X16n0308_006:0207c18": "後想魔文云。如是邪精魅其心腑。近則九生。多踰",
    "X16n0308_006:0207c19": "百世。令真修行總為魔眷。廣行貪淫等者。謂魔師",
    "X16n0308_006:0207c20": "魔弟淫淫相傳。反以廣行者為知識。故後想魔文",
    "X16n0308_006:0207c21": "云。讚歎行淫不毀麤行。將諸猥媟以為傳法。令諸",
    "X16n0308_006:0207c22": "眾生等者以淫愛為諸愛中最。邪見是諸見之總。",
    "X16n0308_006:0207c23": "而彼既以貪淫為教則是令人落愛。且又以邪見",
    "X16n0308_006:0207c24": "為知識則是令人落見。沈溺其中不能自出故喻",
    "X16n0308_006:0208a01": "之以坑。如後云。菩薩見欲如避火坑。佛目惡見同",
    "X16n0308_006:0208a02": "名見坑是也。違遠圓通背涅槃城故云失菩提路。",
    "X16n0308_006:0208a03": "二佛教斷淫成定。",
    "X16n0308_006:0208a04": "汝教世人修三摩地先斷心淫。是名如來先佛世尊",
    "X16n0308_006:0208a05": "第一決定清淨明誨。",
    "X16n0308_006:0208a06": "汝教世人者。是佛勅阿難於末世度生時教道世",
    "X16n0308_006:0208a07": "人。依佛誨違魔行也。修三摩地必先斷淫者。以淫",
    "X16n0308_006:0208a08": "為定障故。而言心淫者。以大乘不專制身必心滅",
    "X16n0308_006:0208a09": "乃成真斷也。是名句顯依此乃名佛誨。若如前即",
    "X16n0308_006:0208a10": "屬魔行耳。如來即指今佛。先佛世尊乃指過去。所",
    "X16n0308_006:0208a11": "謂今佛如是說。過去先佛已如是說。尤見其可信",
    "X16n0308_006:0208a12": "也。第一者居四重之首。決定清淨者顯不可有犯。",
    "X16n0308_006:0208a13": "明誨者明明教誨。佛既明明教誨。為佛弟子者可",
    "X16n0308_006:0208a14": "弗遵歟。預辨魔佛教儀竟。三確定菩提成壞二。",
    "X16n0308_006:0208a15": "一不斷菩提必壞。二斷婬菩提乃成。初。",
    "X16n0308_006:0208a16": "是故阿難。若不斷淫脩禪定者。如蒸砂石欲其成飯。",
    "X16n0308_006:0208a17": "經百千劫只名熱砂。何以故。此非飯本砂石成故。○",
    "X16n0308_006:0208a18": "汝以婬身求佛妙果。縱得妙悟皆是淫根。根本成淫。",
    "X16n0308_006:0208a19": "輪轉三途必不能出。如來涅槃何路修證。",
    "X16n0308_006:0208a20": "初取喻以顯。是故阿難者承上佛教斷淫之故。呼",
    "X16n0308_006:0208a21": "當機再告之也。若不斷婬等者。謂設若故違佛勅",
    "X16n0308_006:0208a22": "不斷心淫縱修禪定皆資魔業。以喻言之。當自見",
    "X16n0308_006:0208a23": "其誤矣。蒸砂欲其成飯。喻淫身求佛妙果。經劫只",
    "X16n0308_006:0208a24": "名熱砂。喻妙悟總成魔業。以魔業乃積淫所致。如",
    "X16n0308_006:0208b01": "熱砂乃蒸砂所成故。徵起可知。釋中謂縱此熱砂",
    "X16n0308_006:0208b02": "亦非飯本。以本來原是砂石所成。喻魔業非是佛",
    "X16n0308_006:0208b03": "因以是積淫所致故。○汝以下以法貼合。汝以淫",
    "X16n0308_006:0208b04": "身等者。謂設汝不斷心淫以淫身而求佛妙果。如",
    "X16n0308_006:0208b05": "彼蒸砂欲其成飯相似。縱得妙悟等者。謂縱經多",
    "X16n0308_006:0208b06": "劫修習。得妙開悟皆為魔業。如彼經百千劫只名",
    "X16n0308_006:0208b07": "熱砂相似。不云魔業而云淫根者。以魔能成就淫",
    "X16n0308_006:0208b08": "事即是淫根故。根本成淫等者。謂既是淫欲根本",
    "X16n0308_006:0208b09": "自能展轉成淫。由此惡業日積必至輪轉三途。不",
    "X16n0308_006:0208b10": "能出離。人身尚難可得況欲脩證佛果。故斥以如",
    "X16n0308_006:0208b11": "來涅槃何路修證。涅槃如如理也。菩提如如智也。",
    "X16n0308_006:0208b12": "理既不證。智則不圓。故科云菩提壞耳。",
    "X16n0308_006:0208b13": "二斷淫菩提乃成。",
    "X16n0308_006:0208b14": "必使淫機身心俱斷斷性亦無。於佛菩提斯可希冀。",
    "X16n0308_006:0208b15": "淫機者欲念一萌時也。當此之時。先以執身令身",
    "X16n0308_006:0208b16": "不行。次以執心令心不起。故曰俱斷。非此不能契",
    "X16n0308_006:0208b17": "果故曰必使。斷性亦無者。謂若有能斷及所斷性",
    "X16n0308_006:0208b18": "猶是勉強遏捺。執持稍虧瞥爾便起。如石壓草。如",
    "X16n0308_006:0208b19": "繩縛賊。非為真斷故必至斷性亦無。謂化多淫心",
    "X16n0308_006:0208b20": "成智慧火。不須更用執持自然無犯。如草已枯不",
    "X16n0308_006:0208b21": "壓而自不生。如賊改業不縛而自不去也。因戒生",
    "X16n0308_006:0208b22": "定。因定發慧。定慧均等任運流入。故云於佛菩提",
    "X16n0308_006:0208b23": "斯可希冀。然上科云涅槃此科云菩提者。謂理智",
    "X16n0308_006:0208b24": "一如互影說故。確定菩提成壞竟。",
    "X16n0308_006:0208c01": "四結判依違邪正。",
    "X16n0308_006:0208c02": "如我此說名為佛說。不如此說即波旬說。",
    "X16n0308_006:0208c03": "此科雖為結判之語。亦是指示阿難對辨魔佛之",
    "X16n0308_006:0208c04": "法。如來意謂汝前所謂末世眾生去佛漸遠。邪師",
    "X16n0308_006:0208c05": "說法如恒河沙者。蓋恐邪說亂正。魔佛難辨。故我",
    "X16n0308_006:0208c06": "上來已為汝等詳辯魔佛教儀。將來末世眾生設",
    "X16n0308_006:0208c07": "有如我此說修三摩地先斷心淫等者。則名佛說。",
    "X16n0308_006:0208c08": "當急從之。設若不如此說廣行貪淫為善知識等",
    "X16n0308_006:0208c09": "者。即波旬說。宜深絕之。波旬者魔之異稱。此云殺",
    "X16n0308_006:0208c10": "者。謂惱亂正修。傷法身。害慧命故。此上淫戒竟。",
    "X16n0308_006:0208c11": "二殺戒四。一首陳持利害。二預辨鬼佛教儀。",
    "X16n0308_006:0208c12": "三確定解脫得失。四結判依違邪正。初二。一",
    "X16n0308_006:0208c13": "斷殺必出生死。二不斷必落神道。初。",
    "X16n0308_006:0208c14": "阿難。又諸世界六道眾生其心不殺。則不隨其生死",
    "X16n0308_006:0208c15": "相續。",
    "X16n0308_006:0208c16": "灌頂云。諸佛設化慈悲為本。菩薩利人救度為先。",
    "X16n0308_006:0208c17": "豈可害物傷慈。殺生結怨。故次戒殺生。其心不殺",
    "X16n0308_006:0208c18": "者不自殺。不教他殺。并見殺隨喜亦離也。又此亦",
    "X16n0308_006:0208c19": "是舉輕況重。以心且不殺何況身臨殺事。自應永",
    "X16n0308_006:0208c20": "斷。前云汝負我命。我還汝債。以是因緣經百千劫",
    "X16n0308_006:0208c21": "常在生死。是知殺生一事。結怨連禍足以招致生",
    "X16n0308_006:0208c22": "死。故不殺則不隨也。二不斷必落神道。",
    "X16n0308_006:0208c23": "汝修三昧本出塵勞。殺心不除塵不可出。○縱有多",
    "X16n0308_006:0208c24": "智禪定現前。如不斷殺必落神道。上品之人為大力",
    "X16n0308_006:0209a01": "鬼。中品則為飛行夜叉諸鬼帥等。下品當為地行羅",
    "X16n0308_006:0209a02": "剎。○彼諸鬼神亦有徒眾。各各自謂成無上道。",
    "X16n0308_006:0209a03": "初明不出塵。不除不出者。殺心屬貪仍復兼瞋。亦",
    "X16n0308_006:0209a04": "塵勞本故。○縱有下預防謬辨。(恐謬辨云。多智之人了知殺性本空。",
    "X16n0308_006:0209a05": "禪定得力殺過即能現前。似無關於塵勞。聰明長者。作家居士。喫得肉已飽來尋僧說禪者類多此計。故",
    "X16n0308_006:0209a06": "如來亦以縱有多智等防之)神道血食以殺業為墮緣。神通福",
    "X16n0308_006:0209a07": "德以禪智為生因。今以禪智助殺故必當墮落神",
    "X16n0308_006:0209a08": "道。上品之人禪智勝於殺業。神通既大福德又勝",
    "X16n0308_006:0209a09": "故為大力之鬼。對下中品。應是天行藥叉及諸鬼",
    "X16n0308_006:0209a10": "主。如嶽神琰魔之類。中品之人禪智與殺業正等。",
    "X16n0308_006:0209a11": "神通福德既次於上。故為飛行夜叉諸鬼帥等。飛",
    "X16n0308_006:0209a12": "行即是空行。鬼帥即是鬼主將佐。如山林城隍及",
    "X16n0308_006:0209a13": "牛頭獄卒之類。下品之人禪智劣於殺業。神通既",
    "X16n0308_006:0209a14": "微福德亦劣故為地行羅剎。如彼噉人精氣食人",
    "X16n0308_006:0209a15": "血肉及諸癘鬼魘鬼魅鬼魃鬼等皆是也。○彼諸",
    "X16n0308_006:0209a16": "下成慢不歸。神通惑人殺生奉祀。貪求靈驗傾心",
    "X16n0308_006:0209a17": "歸依。故彼亦有徒眾預知休咎所言必應。不自忖",
    "X16n0308_006:0209a18": "量謬起佛慢。故云各各自謂成佛上道。每見世之",
    "X16n0308_006:0209a19": "邪宗自稱證果。恬不知懼。其亦鬼力使歟。首陳持",
    "X16n0308_006:0209a20": "犯利害竟。二預辨鬼佛教儀二。一鬼教食肉",
    "X16n0308_006:0209a21": "無礙。二佛教斷殺成定。初三。一正明鬼教。二",
    "X16n0308_006:0209a22": "預防問難。三痛斥其非。初。",
    "X16n0308_006:0209a23": "我滅度後。末法之中多此鬼神熾盛世間。自言食肉",
    "X16n0308_006:0209a24": "得菩提路。",
    "X16n0308_006:0209b01": "佛滅法末世衰道微時也。世衰道微人多索隱行",
    "X16n0308_006:0209b02": "怪故鬼神熾盛。或托廟祀顯靈。或附人身現異。如",
    "X16n0308_006:0209b03": "世之婬祀靈巫何莫非鬼神所作使也。自言食肉",
    "X16n0308_006:0209b04": "者令人殺生奉祀。以恣饕餮。且言得菩提路。令人",
    "X16n0308_006:0209b05": "倣行墮鬼以援黨與。諺云酒肉穿腸過。佛在心頭",
    "X16n0308_006:0209b06": "坐。真鬼語也。二預問難。",
    "X16n0308_006:0209b07": "阿難。我令比丘食五淨肉。此肉皆我神力化生本無",
    "X16n0308_006:0209b08": "命根。○汝婆羅門地多蒸濕。加以砂石草菜不生。我",
    "X16n0308_006:0209b09": "以大悲神力所加。",
    "X16n0308_006:0209b10": "初防許食淨肉難。(恐有難云。食肉既是鬼教。佛教自應嚴戒。何故如來亦許比丘",
    "X16n0308_006:0209b11": "食。五淨肉。故世尊以化生無命防之)淨肉者。除人蛇象馬驢狗獅狐",
    "X16n0308_006:0209b12": "猪猴。餘者不見不聞不疑為我殺者。為三淨肉。再",
    "X16n0308_006:0209b13": "加鳥殘自死。為五淨肉。昔於權教許食。防意以令",
    "X16n0308_006:0209b14": "食淨肉者。由此非是真肉皆我神力化生本無識",
    "X16n0308_006:0209b15": "煖息三。連持色心以為命根。但如機關木人殺且",
    "X16n0308_006:0209b16": "無礙。食之又何傷乎。○汝婆下防不化穀菜難。(恐又",
    "X16n0308_006:0209b17": "難云。既是如來神力何不化為穀菜。而乃化為淨肉。反令後之食肉者得以借口。豈慈悲者之所為耶。故",
    "X16n0308_006:0209b18": "世尊以地多不生防之)灌頂云。西域五天通稱婆羅門國。以",
    "X16n0308_006:0209b19": "是劫初光音天下生之處。其人皆屬淨裔。故依之",
    "X16n0308_006:0209b20": "名國。今言汝婆羅門猶言你們婆羅門國也。又汝",
    "X16n0308_006:0209b21": "者除己之言。謂佛是示生非關淨裔。若不揀除恐",
    "X16n0308_006:0209b22": "生彼類慢故。又如來之身非雜食身。顯化肉獨為",
    "X16n0308_006:0209b23": "彼故。蒸謂過炕。濕謂過潤。其地亦有不爾故但云",
    "X16n0308_006:0209b24": "多。加以砂石者。謂不惟多蒸多濕兼之多砂多石。",
    "X16n0308_006:0209c01": "由此四緣所以草菜不生。防意以設化穀草及於",
    "X16n0308_006:0209c02": "菜蔬。反生疑怪而不敢食。以反常故。緣是佛以大",
    "X16n0308_006:0209c03": "悲憐愍。神力加持。隨其地之所出而現化之。預防",
    "X16n0308_006:0209c04": "問難竟。三痛斥其非。",
    "X16n0308_006:0209c05": "因大慈悲假名為肉。汝得其味。奈何如來滅度之後",
    "X16n0308_006:0209c06": "食眾生肉名為釋子。○汝等當知。是食肉人縱得心",
    "X16n0308_006:0209c07": "開似三摩地皆大羅剎。報終必沈生死苦海。非佛弟",
    "X16n0308_006:0209c08": "子。○如是之人。相殺相吞相食未已。云何是人得出",
    "X16n0308_006:0209c09": "三界。",
    "X16n0308_006:0209c10": "初承上痛斥。言據上所說彼淨肉者。乃是因我慈",
    "X16n0308_006:0209c11": "悲化現本無命根。假名為肉。不過令汝婆羅門國",
    "X16n0308_006:0209c12": "暫得其味以濟饑饉。非常法也。既非常法但凡有",
    "X16n0308_006:0209c13": "糓菜處即不可行。況復如來滅後誰為現化。奈之",
    "X16n0308_006:0209c14": "何如來滅度之後乃竟有食眾生肉仍自名為釋",
    "X16n0308_006:0209c15": "子。服佛之服。壞佛之教。所謂師子身中蟲還食師",
    "X16n0308_006:0209c16": "子肉者是也。○汝等下令知必墮。教以汝等當知",
    "X16n0308_006:0209c17": "者。欲其將如來語傳示末世急為救正也。言此食",
    "X16n0308_006:0209c18": "肉之人。謾說不得心開縱使工夫現前暫得心開。",
    "X16n0308_006:0209c19": "亦不過似三摩地非得真實正受。良以殺貪不除",
    "X16n0308_006:0209c20": "皆為現世羅剎。報盡壽終必沈生死苦海。永為鬼",
    "X16n0308_006:0209c21": "類非佛弟子。以不能超出三界故也。○如是下示",
    "X16n0308_006:0209c22": "以墮故。(恐有問云。彼既自名釋子。佛種已納識田。倘遇超脫仍為佛子。何言必沈生死非佛",
    "X16n0308_006:0209c23": "弟子。得〔母〕絕人太甚耶。故世尊以相殺相吞等示之)言是人與諸眾生互相",
    "X16n0308_006:0209c24": "傷殺。互相吞噉。如前云羊死為人。人死為羊。死死",
    "X16n0308_006:0210a01": "生生。互來相噉是也。相食未已者酬償不休。云何",
    "X16n0308_006:0210a02": "出界者決言其不能出耳。是知所謂非佛弟子者",
    "X16n0308_006:0210a03": "實彼自絕。與佛何與哉。鬼教食肉無礙竟。",
    "X16n0308_006:0210a04": "二佛教斷殺成定。",
    "X16n0308_006:0210a05": "汝教世人修三摩地次斷殺生。是名如來先佛世尊",
    "X16n0308_006:0210a06": "第二決定清淨明誨。",
    "X16n0308_006:0210a07": "雖已先斷心淫。若殺業不除終屬似定。故教次斷",
    "X16n0308_006:0210a08": "殺生。餘俱準上。預辨鬼佛教儀竟。",
    "X16n0308_006:0210a09": "三確定解脫得失二。一不斷解脫必失。二斷殺",
    "X16n0308_006:0210a10": "解脫乃得。初。",
    "X16n0308_006:0210a11": "是故阿難。若不斷殺修禪定者。譬如有人自塞其耳。",
    "X16n0308_006:0210a12": "高聲大叫求人不聞。此則名為欲隱彌露。○清淨比",
    "X16n0308_006:0210a13": "丘。及諸菩薩。於岐路行不蹋生草。況以手拔。云何大",
    "X16n0308_006:0210a14": "悲。取諸眾生血肉充食。",
    "X16n0308_006:0210a15": "初喻顯必失承上佛教斷殺之故。重呼當機而再",
    "X16n0308_006:0210a16": "告之。不斷殺而修禪不得解脫。以喻明之當自見",
    "X16n0308_006:0210a17": "矣。譬如有人喻帶殺修禪人也。自塞其耳者謂用",
    "X16n0308_006:0210a18": "手塞耳以避聲擾。喻修禪治心以避塵勞相侵也。",
    "X16n0308_006:0210a19": "高聲大叫偏能聒耳。喻殺業不除塵勞偏能熏心。",
    "X16n0308_006:0210a20": "既自聒耳。恐被人聞。更來擾亂故欲求人不聞。喻",
    "X16n0308_006:0210a21": "塵勞熏心恐被無常煞鬼所侵欲求解脫也。要知",
    "X16n0308_006:0210a22": "塞耳高叫不能令人不聞。故為欲隱彌露。喻修禪",
    "X16n0308_006:0210a23": "帶殺不能令無常不侵。是為求靜愈亂。據此則不",
    "X16n0308_006:0210a24": "斷殺生解脫不得信矣。○清淨下預防謬問。(恐有問云。",
    "X16n0308_006:0210b01": "殺生違慈固應嚴斷。若但取其血肉似無傷於大悲。云何前於淨肉亦俱遮耶。故世尊以清淨比丘等防",
    "X16n0308_006:0210b02": "之)清淨比丘及諸菩薩指兩乘持戒人也。岐路者",
    "X16n0308_006:0210b03": "分岐小路。小路人稀青草易生。清淨兩乘者。行之",
    "X16n0308_006:0210b04": "尚自留心不忍踐蹋。況夫用手拔除益知不可。是",
    "X16n0308_006:0210b05": "故壞鬼神村四分所制。刈草斫樹涅槃亦訶。不惟",
    "X16n0308_006:0210b06": "佛教。即孔門弟子亦有啟蟄不殺。方長不折者。豈",
    "X16n0308_006:0210b07": "非以其有傷天和而欲避之耶。是知持禁戒人生",
    "X16n0308_006:0210b08": "草尚不忍殺。云何有大悲者乃忍取諸眾生血肉",
    "X16n0308_006:0210b09": "充食。雖不自殺亦能為殺者作因。宜急斷之勿自",
    "X16n0308_006:0210b10": "疑悞。二斷殺解脫乃得二。一遇可教機。二教",
    "X16n0308_006:0210b11": "以深斷。初。",
    "X16n0308_006:0210b12": "若諸比丘。不服東方絲綿絹帛。及是此土靴履裘毳",
    "X16n0308_006:0210b13": "乳酪醍醐。如是比丘於世真脫。酬還宿債不遊三界。",
    "X16n0308_006:0210b14": "○何以故。服其身分皆為彼緣。如人食其地中百穀",
    "X16n0308_006:0210b15": "足不離地。",
    "X16n0308_006:0210b16": "初斷緣得脫。(服絲食乳皆為殺緣。以取用過分展轉能致殺故)服絲食乳",
    "X16n0308_006:0210b17": "大乘或開。故單約比丘言之。如後建立道場作供",
    "X16n0308_006:0210b18": "務用酥密。懸幡豈非絲綿。要在心絕殺機則庶幾",
    "X16n0308_006:0210b19": "可耳。服字有二義。一服著如絲綿等。二服食如乳",
    "X16n0308_006:0210b20": "酪等。不服者以是殺緣故也。絲縷綿絮繒絹紬帛",
    "X16n0308_006:0210b21": "多出震旦諸國。故曰東方。養蠶煑繭害物傷慈而",
    "X16n0308_006:0210b22": "成。皮靴革履襖裘褐毳多出印土諸國。故云此土。",
    "X16n0308_006:0210b23": "剝皮伐毛損生戕悲所致。乳謂牛乳。治之成酪。再",
    "X16n0308_006:0210b24": "治成酥。至極則名醍醐。此雖不至殺生過取亦能",
    "X16n0308_006:0210c01": "傷牛。況夫奪犢之食以資己身。豈慈悲者之所宜",
    "X16n0308_006:0210c02": "乎。是故比丘於上絲綿等皆不服著。於此乳酪等",
    "X16n0308_006:0210c03": "亦不服食。如是比丘必是子縛已斷。故云於世真",
    "X16n0308_006:0210c04": "脫。雖存果縛不過酬還宿債。殘質既盡無復續生。",
    "X16n0308_006:0210c05": "故云不遊三界。是可見殺緣之當斷矣。○何以下",
    "X16n0308_006:0210c06": "徵釋引證。徵意以但斷殺緣於世真脫。事在難信",
    "X16n0308_006:0210c07": "也。釋中言絲綿絹帛等。雖非全身亦其身之少分。",
    "X16n0308_006:0210c08": "服著服食皆能為彼作牽連之緣。由此不能超脫",
    "X16n0308_006:0210c09": "彼類。引證中如劫初之人體有飛光足若躡雲。因",
    "X16n0308_006:0210c10": "食地肥不能升舉。後漸食其地中百穀。(稻梁菽。麥黍稷。類各",
    "X16n0308_006:0210c11": "不一總名百穀)與地牽連緣重由是身漸堅重。足不離地。",
    "X16n0308_006:0210c12": "然地分無情食之尚難升舉。況身分有情服之寧",
    "X16n0308_006:0210c13": "得解脫。是知不服者自然能脫。乃為可教機矣。",
    "X16n0308_006:0210c14": "二教以深斷。",
    "X16n0308_006:0210c15": "必使身心於諸眾生若身身分。身心二途不服不食。",
    "X16n0308_006:0210c16": "我說是人真解脫者。",
    "X16n0308_006:0210c17": "既斷殺緣應令進斷殺業。故云必使。謂定要令其",
    "X16n0308_006:0210c18": "如此決不容犯也。身心指此人之身心。眾生指有",
    "X16n0308_006:0210c19": "情之眾生。若身者或害其全身。身分者或壞其支",
    "X16n0308_006:0210c20": "體。取其血肉等。於此皆不容有犯也。身心二途者。",
    "X16n0308_006:0210c21": "言眾生身及身分皆身心行殺之途。不服不食者。",
    "X16n0308_006:0210c22": "不惟身無殺業即心之殺念亦無。殺念既無無容",
    "X16n0308_006:0210c23": "更斷。亦身心俱斷斷性亦無之意。如此則在入塵",
    "X16n0308_006:0210c24": "勞無復牽連。乘願彌綸得大自在。故云真解脫者。",
    "X16n0308_006:0211a01": "(問。此真解脫與上真脫何異。答。前是離世而脫。此是即世而脫。固不同也)而云我說者",
    "X16n0308_006:0211a02": "顯其決定無虗。以日可令冷。月可令熱。佛說無有",
    "X16n0308_006:0211a03": "異故。確定解脫得失竟。四結判依違邪正。",
    "X16n0308_006:0211a04": "如我此說名為佛說。不如此說即波旬說。",
    "X16n0308_006:0211a05": "釋義準上。殺戒竟。",
    "X16n0308_006:0211a06": "三盜戒(正脈云。此之偷盜非只竊人之物。但言行詐異詃或恐動。乃至一念希取利養者皆",
    "X16n0308_006:0211a07": "是也)四。一首陳持犯利害。二預辨妖佛教儀。三確",
    "X16n0308_006:0211a08": "定三昧真似。四結判依違邪正。初二。一斷偷",
    "X16n0308_006:0211a09": "必出生死。二不斷必落邪道。初。",
    "X16n0308_006:0211a10": "阿難。又復世界六道眾生其心不偷。則不隨其生死",
    "X16n0308_006:0211a11": "相續。",
    "X16n0308_006:0211a12": "菩薩之行利物忘軀。惡事向自己。好事與他人。設",
    "X16n0308_006:0211a13": "或偷心不除未免損人利己。違菩薩行。故雖已斷",
    "X16n0308_006:0211a14": "淫殺務令其心不偷。不言身者。以心且不動何況",
    "X16n0308_006:0211a15": "身臨盜事。自應永斷。不斷偷則往復徵償。續諸生",
    "X16n0308_006:0211a16": "死。不偷故不隨也。二不斷必落邪道。",
    "X16n0308_006:0211a17": "汝修三昧本出塵勞。偷心不除塵不可出。○縱有多",
    "X16n0308_006:0211a18": "智禪定現前。如不斷偷必落邪道。上品精靈。中品妖",
    "X16n0308_006:0211a19": "魅。下品邪人。諸魅所著。○彼等羣邪亦有徒眾。各各",
    "X16n0308_006:0211a20": "自謂成無上道。",
    "X16n0308_006:0211a21": "初明不出塵。正當修三昧時境觀相應塵勞無所",
    "X16n0308_006:0211a22": "由起。故云本出。若乃偷心不除不過如石壓草。理",
    "X16n0308_006:0211a23": "觀稍虧觸境便起。八萬塵勞相因而熾。如昔有比",
    "X16n0308_006:0211a24": "丘聞蓮華香生染。他神呵云。何以偷香。以著香故",
    "X16n0308_006:0211b01": "結使皆起。是知塵勞不可出也。○縱有下預防謬",
    "X16n0308_006:0211b02": "辨。(恐謬辨云。多智之人了知塵勞本空。禪定現前彈指可超無學。雖不斷偷塵勞莫繫。時節既至要出",
    "X16n0308_006:0211b03": "便出。何言不可出耶。無恥禪流往往以此飾非。故如來仍以縱有多智等防之)。邪道潛取",
    "X16n0308_006:0211b04": "以偷心為墮緣。邪通詃世非禪智不能發。今以禪",
    "X16n0308_006:0211b05": "智助偷必當墮落其類。上品精靈者盜日月之精",
    "X16n0308_006:0211b06": "華。竊天地之靈秀。附山托水惑人祭祀。邪神類也。",
    "X16n0308_006:0211b07": "中品妖魅者盜人物之津液。竊山林之氣潤。為魍",
    "X16n0308_006:0211b08": "為魎伺便作孽。邪鬼類也。下品邪人者賦性險曲。",
    "X16n0308_006:0211b09": "居心邪僻。諸魅所著者為精靈之所附。被妖魅之",
    "X16n0308_006:0211b10": "所迷。妄言欺世異行惑俗外道類也。此等亦由禪",
    "X16n0308_006:0211b11": "智盜業互相勝劣而感上中下異。○彼等下成慢",
    "X16n0308_006:0211b12": "不歸。前前後後展轉相著。後後前前展轉稱師。故",
    "X16n0308_006:0211b13": "曰彼等羣邪亦有徒眾。被著增邪不自覺知。端坐",
    "X16n0308_006:0211b14": "受供居然如佛。故云各各自謂成無上道。首陳持",
    "X16n0308_006:0211b15": "犯利害竟。二預辨妖佛教儀二。一妖教詃世",
    "X16n0308_006:0211b16": "滋貪。二佛教捨身斷偷。初三。一正明妖教。二",
    "X16n0308_006:0211b17": "預防問難。三痛斥其非。初。",
    "X16n0308_006:0211b18": "我滅度後。末法之中多此妖邪熾盛世間。潛匿奸欺",
    "X16n0308_006:0211b19": "稱善知識。各自謂己得上人法。詃惑無識恐令失心。",
    "X16n0308_006:0211b20": "所過之處其家耗散。",
    "X16n0308_006:0211b21": "滅後末法佛法陵夷時也。佛法陵夷妖邪得便故",
    "X16n0308_006:0211b22": "多熾盛世間。潛匿暗藏也。奸欺淫誑也。如想魔文",
    "X16n0308_006:0211b23": "云。潛行貪欲口中好言災祥變異。即潛匿奸欺也。",
    "X16n0308_006:0211b24": "信其教化搖蕩其心。故於彼稱善知識。此邪徒妄",
    "X16n0308_006:0211c01": "稱也。其徒既以知識見稱而彼即以菩薩自居。故",
    "X16n0308_006:0211c02": "各自謂己得上人法。上人即是菩薩。以居聲聞上",
    "X16n0308_006:0211c03": "故。此邪師自負也。無識者世間愚迷。詃惑者赫詐",
    "X16n0308_006:0211c04": "誘亂。如想魔文云。或言如來某處出世。或言劫火。",
    "X16n0308_006:0211c05": "或說刀兵。即詃惑無識也。恐令失心者。謂驚恐前",
    "X16n0308_006:0211c06": "人令其失於本心。亡其正見。聞某處佛出則求其",
    "X16n0308_006:0211c07": "誘引。聞劫火刀兵則望其救濟。傾財供奉甘心不",
    "X16n0308_006:0211c08": "惜。故令所過之處其家耗散。此正所謂呼諸魍魎",
    "X16n0308_006:0211c09": "請祈福祐。豈知夫果是真實終不能免哉。",
    "X16n0308_006:0211c10": "二預防問難。(恐有難云。所過之處其家耗散。既屬妖教所致佛教自應嚴禁。何故如來",
    "X16n0308_006:0211c11": "已向亦教比丘循方乞食。豈非令其所過之處其家耗散耶。故世尊以我教比丘等防之)。",
    "X16n0308_006:0211c12": "我教比丘循方乞食。令其捨貪成菩提道。",
    "X16n0308_006:0211c13": "循方乞食者。謂無論精麤但順其方之所有乞而",
    "X16n0308_006:0211c14": "食之。趣得支身。不妄求。不多求。離四邪命。故云捨",
    "X16n0308_006:0211c15": "貪。然貪為煩惱根本。根本既捨而枝末不生。煩惱",
    "X16n0308_006:0211c16": "既離而菩提可成。佛教令其如此豈妖教耗世恣",
    "X16n0308_006:0211c17": "貪者所可擬哉。三痛斥其非。",
    "X16n0308_006:0211c18": "諸比丘等不自熟食。寄於殘生。旅泊三界。示一往還。",
    "X16n0308_006:0211c19": "去已無返。○云何賊人假我衣服。裨販如來造種種",
    "X16n0308_006:0211c20": "業。皆言佛法。却非出家具戒比丘為小乘道。○由是",
    "X16n0308_006:0211c21": "疑誤無量眾生墮無間獄。",
    "X16n0308_006:0211c22": "初承前顯正。言如我上說比丘所以不自熟食者。",
    "X16n0308_006:0211c23": "乃為成道業寄托最後之身。最後之身修道惟餘",
    "X16n0308_006:0211c24": "半世。故云殘生。既惟殘生住世不久。故云旅泊三",
    "X16n0308_006:0212a01": "界。正脈云。陸宿曰旅。水宿曰泊。言其在三界中如",
    "X16n0308_006:0212a02": "過客寄宿旅泊。尚何心於食哉。既無心於食而又",
    "X16n0308_006:0212a03": "乞食者。示此來人間乃一往而還之身。為斷欲界",
    "X16n0308_006:0212a04": "殘思尚需摶食資養。若殘思已盡去已再不復返。",
    "X16n0308_006:0212a05": "是則乞食一事亦出於不得已耳。○云何下斥偽",
    "X16n0308_006:0212a06": "顯非。賊人者指出家邪宗。以能賊害佛法故也。假",
    "X16n0308_006:0212a07": "我衣服者謂身著佛製袈裟。裨販如來者謂裨販",
    "X16n0308_006:0212a08": "如來法度。裨助也。謂著衣以助販也。良以不著佛",
    "X16n0308_006:0212a09": "衣不能取信於人。販法為難故。造種種業者。謂詭",
    "X16n0308_006:0212a10": "言異行詃惑人心無所不至故。皆言佛法者自謂",
    "X16n0308_006:0212a11": "佛法應爾。此正裨販如來非法說法也。至於正信",
    "X16n0308_006:0212a12": "出家。具戒比丘。遵守佛制。乞食捨貪。而却非毀。以",
    "X16n0308_006:0212a13": "為拘泥小節是小乘道。此又障礙正修法說非法",
    "X16n0308_006:0212a14": "也。首言云何者乃是痛斥之語。意言比丘乞食尚",
    "X16n0308_006:0212a15": "出於不得已。乃云何竟有此等賊人。無間地獄蓋",
    "X16n0308_006:0212a16": "為若輩而設。○由是下示以誤他。謂由是法說非",
    "X16n0308_006:0212a17": "法疑惑無量眾生毀正為邪。由是非法說法誤賺",
    "X16n0308_006:0212a18": "無量眾生執邪為正。弟子與師同為斷滅佛種。捨",
    "X16n0308_006:0212a19": "此身已俱應墮無間獄。所謂一盲引眾盲相牽入",
    "X16n0308_006:0212a20": "火坑者此耳。妖教詃世恣貪竟。二佛教捨身斷",
    "X16n0308_006:0212a21": "偷二。一教以捨身酬債。二教以斷偷成化。初。",
    "X16n0308_006:0212a22": "若我滅後。其有比丘發心決定修三摩地。能於如來",
    "X16n0308_006:0212a23": "形像之前。身然一燈燒一指節及於身上爇一香炷。",
    "X16n0308_006:0212a24": "我說是人無始宿債一時酬畢。長揖世間永脫諸漏。",
    "X16n0308_006:0212b01": "雖未即明無上覺路。是人於法已決定心。○若不為",
    "X16n0308_006:0212b02": "此捨身微因。縱成無為必還生人酬其宿債。如我馬",
    "X16n0308_006:0212b03": "麥正等無。",
    "X16n0308_006:0212b04": "初能捨債畢。佛世之人慧深障淺。或可捨身。或可",
    "X16n0308_006:0212b05": "不捨。故特約滅後言之。其有比丘等指宜修捨行",
    "X16n0308_006:0212b06": "人也。發心者發大乘心。決定者決定不移。修三摩",
    "X16n0308_006:0212b07": "地者修習耳根圓通。以能遙契如來無上菩提清",
    "X16n0308_006:0212b08": "淨涅槃故也。梵網云。若見新學菩薩應為說一切",
    "X16n0308_006:0212b09": "苦行。燒身燒臂燒指。若不燒身臂指供養諸佛非",
    "X16n0308_006:0212b10": "出家菩薩。故知發心決定修三摩地者宜先修捨",
    "X16n0308_006:0212b11": "行。必在形像前者為供養佛故。亦為仗承佛力銷",
    "X16n0308_006:0212b12": "宿障故。又為求佛證明除現執故。執障輕者則身",
    "X16n0308_006:0212b13": "然一燈。執障重者則燒一指節。(謂指頭之一節也)執障居",
    "X16n0308_006:0212b14": "中者則爇一香炷。大約然燈燒指燒香皆以自己",
    "X16n0308_006:0212b15": "執障輕重而為多少。務期銷斷而已。設或不能銷",
    "X16n0308_006:0212b16": "斷。雖盡燒全身而以供佛佛亦不受。徒受極苦空",
    "X16n0308_006:0212b17": "無所益。若更為邀名求利是謂重增盜貪則罪惡",
    "X16n0308_006:0212b18": "益甚矣。我說者顯蒙佛親印應不虗也。無始宿債",
    "X16n0308_006:0212b19": "一時酬畢者。謂從於無始以至今生。所有宿債未",
    "X16n0308_006:0212b20": "及酬者。皆仗佛力加持一時酬畢。以其是真精進",
    "X16n0308_006:0212b21": "真法供養諸如來故。此約銷障言之。我執盡則見",
    "X16n0308_006:0212b22": "思永斷。故云長揖世間。長揖謂永辭也。法執盡則",
    "X16n0308_006:0212b23": "無明亦亡。故曰永脫諸漏。永脫兼五住也。此約盡",
    "X16n0308_006:0212b24": "執言之。然雖曰銷障猶仗佛加。雖曰盡執唯是體",
    "X16n0308_006:0212c01": "空。以未能發妙耳門未得即明無上覺路。以無上",
    "X16n0308_006:0212c02": "覺路如五十五位乃圓通以後事故。是人於法已",
    "X16n0308_006:0212c03": "決定心者。謂自覺障盡執空於諸圓通法門信知",
    "X16n0308_006:0212c04": "必得。決定無疑心也。○若不下不捨必酬。不為者",
    "X16n0308_006:0212c05": "謂執我我所。不能捨身作供。不得佛力加持。而言",
    "X16n0308_006:0212c06": "微因者謂對果說因。因則微矣。以能頓銷宿障。得",
    "X16n0308_006:0212c07": "決定心為最大故。縱得無為還生人中酬債者。以",
    "X16n0308_006:0212c08": "宿障未盡銷故。恐有不信故自引往事作證(按興起經。",
    "X16n0308_006:0212c09": "昔舍衛國毗蘭邑阿耆達王請佛與五百比丘。三月供齋。時有魔惑王心入宮躭荒五欲。供六日止。又值",
    "X16n0308_006:0212c10": "邑內饑饉乞食不得。時有馬師。減馬麥半供佛及僧。至九十日王乃醒悟。向佛求懺。舍利詢緣。佛言過去",
    "X16n0308_006:0212c11": "毗婆尸佛時有王請佛及僧。佛僧食已為病比丘請一分食過梵志山。梵志聞香詬曰。此髠頭沙門應食",
    "X16n0308_006:0212c12": "馬麥。何與甘饌。所教五百童子亦如是說。爾時梵志者今我身是。五百童子者今五百羅漢是。然此但因",
    "X16n0308_006:0212c13": "宿詬佛僧尚不免報。何況盜他財物。侵彼身分。自應酬債。要知化佛不屬業生。真佛離諸根量。喚誰受報。",
    "X16n0308_006:0212c14": "蓋為造業眾生示有果報。令生恐懼。故今引之以證宿債必酬。抑亦因此以見捨行之不可不修也)。",
    "X16n0308_006:0212c15": "二教以斷偷成化。",
    "X16n0308_006:0212c16": "汝教世人。修三摩地後斷偷盜。是名如來先佛世尊",
    "X16n0308_006:0212c17": "第三決定清淨明誨。",
    "X16n0308_006:0212c18": "若不捨身終還宿債。故勅以教世斷偷。以斷偷則",
    "X16n0308_006:0212c19": "無債可酬。無庸捨身矣。言後斷者顯淫為定障。殺",
    "X16n0308_006:0212c20": "乃違慈。應先斷故。是名等者。顯如是教化乃合如",
    "X16n0308_006:0212c21": "來清淨軌則。而化道得成。預辨妖佛教儀竟。",
    "X16n0308_006:0212c22": "三確定三昧真似二。一不斷終屬似定。二斷偷",
    "X16n0308_006:0212c23": "乃稱真實。初。",
    "X16n0308_006:0212c24": "是故阿難。若不斷偷修禪定者。譬如有人水灌漏巵",
    "X16n0308_006:0213a01": "欲求其滿。縱經塵劫終無平復。",
    "X16n0308_006:0213a02": "承上呼名可知。不斷偷而修禪終屬似定。恐猶未",
    "X16n0308_006:0213a03": "明故以喻顯。譬如有人喻帶偷修禪之人。巵酒器。",
    "X16n0308_006:0213a04": "漏巵喻帶偷之心。水喻禪定理水。以禪定理水入",
    "X16n0308_006:0213a05": "於帶偷心中望其成就圓通。如以水灌漏巵欲求",
    "X16n0308_006:0213a06": "其滿相似。隨灌隨漏塵劫終無平復。喻隨定隨散",
    "X16n0308_006:0213a07": "禪定終不能成。所謂似三昧而非真三昧也。",
    "X16n0308_006:0213a08": "二斷偷乃稱真實。",
    "X16n0308_006:0213a09": "若諸比丘。衣鉢之餘分寸不畜。乞食餘分施餓眾生。",
    "X16n0308_006:0213a10": "於大集會合掌禮眾。有人捶詈同於稱讚。○必使身",
    "X16n0308_006:0213a11": "心二俱捐捨。身肉骨血與眾生共。○不將如來不了",
    "X16n0308_006:0213a12": "義說迴為己解。以誤初學。○佛印是人得真三昧。",
    "X16n0308_006:0213a13": "初遇可教機。若諸比丘者謂若於末世有諸比丘",
    "X16n0308_006:0213a14": "也。三衣具鉢誠不可少。設有餘者。雖分寸之微亦",
    "X16n0308_006:0213a15": "不畜積。如是之人必不盜他衣物。循方乞食趣得",
    "X16n0308_006:0213a16": "支身。設有餘分盡施饑餓眾生。如是之人必不盜",
    "X16n0308_006:0213a17": "他食物。常於大集會中合掌禮拜四眾。以深證實",
    "X16n0308_006:0213a18": "相平等人皆是佛。如是之人必不損人利己。有人",
    "X16n0308_006:0213a19": "嫌其煩凟捶打罵詈歡喜領受。同於稱讚。以深達",
    "X16n0308_006:0213a20": "怨親一致榮辱無關。如是之人必不為己傷他。此",
    "X16n0308_006:0213a21": "等皆可教之機也。○必使下教令深修。遇如是機",
    "X16n0308_006:0213a22": "應教深修。故云必使身心等。二俱捐捨者。但是為",
    "X16n0308_006:0213a23": "利眾生不惜勞苦。如華嚴行願品云。念念相續無",
    "X16n0308_006:0213a24": "有間斷。身語意業無有疲厭是也。身肉二句乃究",
    "X16n0308_006:0213b01": "極而進教之。言不惟二俱捐捨不惜勞苦。要必使",
    "X16n0308_006:0213b02": "身肉骨血發願與眾生共之。果能如此豈復有為",
    "X16n0308_006:0213b03": "自身而起盜事。為自心而萌盜念者哉。○不將下",
    "X16n0308_006:0213b04": "預防問難。(恐有問云。大乘制心身行似乎無礙。小乘制身心動抑又何妨。若必令身心俱",
    "X16n0308_006:0213b05": "捐未免執法太嚴。恐失接引。故世尊以不將等防之)言大小兩乘。身心偏制",
    "X16n0308_006:0213b06": "皆為不了義教。若以此迴護過犯為自己解釋。恐",
    "X16n0308_006:0213b07": "初學信以為真反以誤彼。故示以不將。謂不可將",
    "X16n0308_006:0213b08": "不了義教迴為己解。以誤初學人也。○末二句許",
    "X16n0308_006:0213b09": "得真定。佛印者顯不虗故。身心俱捐盜業不興。一",
    "X16n0308_006:0213b10": "念純真即圓通體。以是而修名真三昧。佛印其得",
    "X16n0308_006:0213b11": "者良有以耳。確定三昧真似竟。",
    "X16n0308_006:0213b12": "四結依依違邪正。",
    "X16n0308_006:0213b13": "如我所說名為佛說。不如此說即波旬說。",
    "X16n0308_006:0213b14": "上明盜戒竟。",
    "X16n0308_006:0213b15": "四妄戒(正脈云。妄語有二。發言不實為小妄語。妄稱證果為大妄語。此中所斷者大妄語也)",
    "X16n0308_006:0213b16": "四。一首陳妄語之害。二預辨如來教儀。三確定",
    "X16n0308_006:0213b17": "證果能否。四結判依違邪正。初(前三戒皆雙陳持犯利害。此中",
    "X16n0308_006:0213b18": "不言持利者有二義。一為避重繁故。二准上可知故)三。一躡前標害。二列",
    "X16n0308_006:0213b19": "釋言意。三結指斷善。初。",
    "X16n0308_006:0213b20": "阿難。如是世界六道眾生。雖則身心無殺盜淫。三行",
    "X16n0308_006:0213b21": "已圓。若大妄語即三摩地不得清淨。成愛見魔失如",
    "X16n0308_006:0213b22": "來種。",
    "X16n0308_006:0213b23": "如是者。總指前三已斷淫殺盜者。未了生死總屬",
    "X16n0308_006:0213b24": "世界中人。或從天道發心。或從人道發心等。故云",
    "X16n0308_006:0213c01": "六道眾生。身心無殺則慈行成就。身心無婬則梵",
    "X16n0308_006:0213c02": "行成就。身心無盜則捨行成就。故曰三行已圓。前",
    "X16n0308_006:0213c03": "皆許其出離生死。此欲奪之故置雖則等言。若大",
    "X16n0308_006:0213c04": "妄語等即奪其不出生死。三摩不清淨者以猶有",
    "X16n0308_006:0213c05": "貪供心故。貪久則癡愛日甚。妄久則邪見潛生。魔",
    "X16n0308_006:0213c06": "得其便。飛精附體。故致成愛見魔。既已成魔不自",
    "X16n0308_006:0213c07": "覺知。生同醉夢。死從淪溺。雖諸佛出世亦難相救。",
    "X16n0308_006:0213c08": "永沈生死求出無期。故云失如來種。",
    "X16n0308_006:0213c09": "二列釋言意。",
    "X16n0308_006:0213c10": "所謂未得謂得。未證言證。或求世間尊勝第一。謂前",
    "X16n0308_006:0213c11": "人言我今已得須陀洹果。斯陀含果。阿那含果。阿羅",
    "X16n0308_006:0213c12": "漢道。辟支佛乘。十地地前諸位菩薩。○求彼禮懺。貪",
    "X16n0308_006:0213c13": "其供養。",
    "X16n0308_006:0213c14": "初別列其言。所謂者指釋之詞。謂指下所列。釋上",
    "X16n0308_006:0213c15": "大妄語也。言所謂大妄語者其語云何。即如未得",
    "X16n0308_006:0213c16": "謂得等是。未得謂得者。謂未得菩提自謂已得菩",
    "X16n0308_006:0213c17": "提。未證言證者。謂未證涅槃自言已證涅槃。後云",
    "X16n0308_006:0213c18": "況復法王如何妄竊乃痛斥乎此。或求世間等者。",
    "X16n0308_006:0213c19": "謂或復有人不敢以菩提涅槃妄稱。但求世間尊",
    "X16n0308_006:0213c20": "為殊勝第一。以是之故謂彼現前人言也。其言云",
    "X16n0308_006:0213c21": "何。謂初於凡夫人中但見初果為上故自謂已得",
    "X16n0308_006:0213c22": "須陀洹果。次於須陀洹中又見二果為上故自謂",
    "X16n0308_006:0213c23": "已得斯陀含果。次於斯陀含中又見三果為上故",
    "X16n0308_006:0213c24": "自謂已得阿那含果。次於阿那含中又見四果為",
    "X16n0308_006:0214a01": "上故自謂已得阿羅漢道。次於阿羅漢中又見緣",
    "X16n0308_006:0214a02": "覺獨覺為上故自謂已得辟支佛乘。後於小乘之",
    "X16n0308_006:0214a03": "中又見大乘為上故自謂已得十地聖人及地前",
    "X16n0308_006:0214a04": "三賢諸位菩薩。後云云何自稱得上人法蓋指斥",
    "X16n0308_006:0214a05": "乎此。○末二句總釋其意。言此人必作如是等大",
    "X16n0308_006:0214a06": "妄語者。蓋為求彼前人向自禮拜懺悔。以便乘隙",
    "X16n0308_006:0214a07": "開示貪其供養。據此則不惟妄語亦兼偷盜。故下",
    "X16n0308_006:0214a08": "文名之為一顛迦也。三結指斷善。",
    "X16n0308_006:0214a09": "是一顛迦銷滅佛種。○如人以刀斷多羅木。○佛記",
    "X16n0308_006:0214a10": "是人永殞善根。無復知見。沈三苦海不成三昧。",
    "X16n0308_006:0214a11": "初正指斷善。口作妄語。意貪供養。妄罪兼盜永失",
    "X16n0308_006:0214a12": "善根。故云是一顛迦。一顛迦亦云一闡提。此翻斷",
    "X16n0308_006:0214a13": "善根人也。善根既斷成佛無分。故云銷滅佛種。○",
    "X16n0308_006:0214a14": "如人句借喻以明。南印土建那補羅國北有多羅",
    "X16n0308_006:0214a15": "林。三十餘里。樹葉長廣光潤。諸國書寫莫不採用。",
    "X16n0308_006:0214a16": "其樹若以刀斷不復再生。今取之以喻斷善根人",
    "X16n0308_006:0214a17": "銷滅佛種也。○佛記下以法貼合。必言佛記者顯",
    "X16n0308_006:0214a18": "決定無異故。永殞善根無復正知正見。此正所謂",
    "X16n0308_006:0214a19": "銷滅佛種。合上斷多羅木也。沈三苦海者。沈淪三",
    "X16n0308_006:0214a20": "界生死。縱有禪智咸資魔業。故云不成三昧。首陳",
    "X16n0308_006:0214a21": "妄語之害竟。二預辨如來教儀(不辨魔教等者。以正教既明自",
    "X16n0308_006:0214a22": "不惑於魔等教矣)四。一佛勅兩乘密化。二如勅攝生不",
    "X16n0308_006:0214a23": "泄。三防問就便結斥。四教以斷妄成化。初。",
    "X16n0308_006:0214a24": "我滅度後。勅諸菩薩及阿羅漢。應身生彼末法之中。",
    "X16n0308_006:0214b01": "作種種形。度諸輪轉。",
    "X16n0308_006:0214b02": "佛滅度後魔強法弱。故勅菩薩羅漢應身生彼。挽",
    "X16n0308_006:0214b03": "末法而扶正教。摧邪宗而救眾生也。作種種形者",
    "X16n0308_006:0214b04": "隨類現化。度諸輪轉者令出生死。所謂應以何身",
    "X16n0308_006:0214b05": "得度者即現何身而說法也。二如勅攝生不泄。",
    "X16n0308_006:0214b06": "或作沙門。白衣居士。人王宰官。童男童女。如是乃至",
    "X16n0308_006:0214b07": "婬女寡婦姦偷屠販。○與其同事稱讚佛乘。令其身",
    "X16n0308_006:0214b08": "心入三摩地。○終不自言。我真菩薩真阿羅漢。泄佛",
    "X16n0308_006:0214b09": "密因輕言末學。",
    "X16n0308_006:0214b10": "初雙現順逆。或作等即如佛所勅作種種形也。沙",
    "X16n0308_006:0214b11": "門謂出家二眾。白衣謂在家二眾。居士乃至童女",
    "X16n0308_006:0214b12": "俱如三十二應中說。此順行也。婬女寡婦如登伽",
    "X16n0308_006:0214b13": "母女類。姦偷屠販如鴦崛魔羅類。此逆行也。○與",
    "X16n0308_006:0214b14": "其下同事攝化。同事者四攝中一。謂逆順染淨等",
    "X16n0308_006:0214b15": "事皆與之同故。正脈云。若同其類而不同其事。則",
    "X16n0308_006:0214b16": "矯拂其心不相順從故。假與同事意在得其歡心。",
    "X16n0308_006:0214b17": "以便與之稱讚佛乘。化其離邪定聚超不定聚成",
    "X16n0308_006:0214b18": "正定聚。故曰令其身心入三摩地。○終不下不自",
    "X16n0308_006:0214b19": "泄言。若自言真是菩薩真阿羅漢者。必當泄露佛",
    "X16n0308_006:0214b20": "所密勅因由。以輕言與末世學者如此則有二失。",
    "X16n0308_006:0214b21": "一令妄想求加不務真修。二令高推聖境自生鈍",
    "X16n0308_006:0214b22": "置。由此所以不自言也。三防問就便結斥。",
    "X16n0308_006:0214b23": "唯除命終陰有遺付。○云何是人惑亂眾生成大妄",
    "X16n0308_006:0214b24": "語。",
    "X16n0308_006:0214c01": "初防問。(恐有問云。應化聖賢。垂教作則。既不自泄以何方便啟後世信耶。故世尊以此防之)",
    "X16n0308_006:0214c02": "言應化聖賢欲啟後世信者。唯除命終之際。然亦",
    "X16n0308_006:0214c03": "不可明明顯示。但於陰密之中有所遺付可耳。如",
    "X16n0308_006:0214c04": "豐干饒舌。杜順示偈之類。○云何下結斥。言既惟",
    "X16n0308_006:0214c05": "許命終。且是陰付。云何是人未至命終之際便乃",
    "X16n0308_006:0214c06": "公然自稱。真為惑亂眾生成大妄語。阿鼻極苦不",
    "X16n0308_006:0214c07": "旋踵而至矣。四教以斷妄成化。",
    "X16n0308_006:0214c08": "汝教世人修三摩地後復斷除諸大妄語。是名如來",
    "X16n0308_006:0214c09": "先佛世尊第四決定清淨明誨。",
    "X16n0308_006:0214c10": "言佛勅兩乘如是。汝教世人之修三摩地者。於既",
    "X16n0308_006:0214c11": "斷前三之後仍復斷大妄語。乃合如來清淨明誨。",
    "X16n0308_006:0214c12": "次前為第四也。預辨如來教儀竟。",
    "X16n0308_006:0214c13": "三確定證果能否二。一不斷不能證果。二斷妄",
    "X16n0308_006:0214c14": "乃能成就。初。",
    "X16n0308_006:0214c15": "是故阿難。若不斷其大妄語者。如刻人糞為栴檀形。",
    "X16n0308_006:0214c16": "欲求香氣無有是處。○我教比丘直心道場。於四威",
    "X16n0308_006:0214c17": "儀一切行中尚無虗假。云何自稱得上人法。譬如窮",
    "X16n0308_006:0214c18": "人妄號帝王。自取誅滅。況復法王。如何妄竊。○因地",
    "X16n0308_006:0214c19": "不真果招紆曲。求佛菩提。如噬臍人欲誰成就。",
    "X16n0308_006:0214c20": "初喻明不能。脩禪乃欲成菩提。不斷妄乃罪惡之",
    "X16n0308_006:0214c21": "身。以罪惡之身修禪而欲成菩提。因果不類。故以",
    "X16n0308_006:0214c22": "刻人糞為栴檀喻之。形像雖似栴檀。氣味其實臭",
    "X16n0308_006:0214c23": "惡。故欲求香氣無有是處。喻帶妄脩禪之人外貌",
    "X16n0308_006:0214c24": "雖似法侶。內惑實同魔隊。故欲求證果斷不能也。",
    "X16n0308_006:0215a01": "○我教下痛斥其罪。佛意正以不斷妄語不成菩",
    "X16n0308_006:0215a02": "提。故自昔華嚴以來。已向教諸比丘以直心為道",
    "X16n0308_006:0215a03": "場。如華嚴云。菩提妙法樹。生於直心地。淨名云。直",
    "X16n0308_006:0215a04": "心是道場無虗假故。前云十方如來同一道故。出",
    "X16n0308_006:0215a05": "離生死。皆以直心等。凡此者皆是以直心為道場",
    "X16n0308_006:0215a06": "義也。四威儀即行住坐臥。一切行即兩乘行門。言",
    "X16n0308_006:0215a07": "比丘遵。我所教。於行住坐臥之中兩乘行門之內",
    "X16n0308_006:0215a08": "有則言有。無則言無。尚無絲毫虗假。云何是人乃",
    "X16n0308_006:0215a09": "故違佛勅。自稱得須陀洹等諸上人法。其罪惡可",
    "X16n0308_006:0215a10": "勝言哉。譬如窮人等乃借喻以顯其罪也。三摩未",
    "X16n0308_006:0215a11": "成。性德未顯。故以窮人喻之。性德未顯。自稱賢聖。",
    "X16n0308_006:0215a12": "故以妄號帝王喻之。妄號帝王自取誅身滅門之",
    "X16n0308_006:0215a13": "禍。喻自稱賢聖自取阿鼻。喪法身斷善法也。況復",
    "X16n0308_006:0215a14": "二句乃以輕況重之意。言三乘賢聖尚不可盜竊",
    "X16n0308_006:0215a15": "其名。況復菩提涅槃乃出世法王之位。如何未得",
    "X16n0308_006:0215a16": "謂得。未證言證。而妄竊其名。其罪惡益甚可知。○",
    "X16n0308_006:0215a17": "因地下結示不能。言自稱上人妄竊法王全是虗",
    "X16n0308_006:0215a18": "妄故曰因地不真。前云心言直故如是乃至地位",
    "X16n0308_006:0215a19": "中間永無諸委曲相。今既因地不真自然果招紆",
    "X16n0308_006:0215a20": "曲。如本期成佛而乃流入魔外。生遭王法死墮地",
    "X16n0308_006:0215a21": "獄。非紆曲而何哉。如是之人欲求菩提終不能及。",
    "X16n0308_006:0215a22": "故曰如噬臍人。噬謂以口咬也。口臍相遠欲噬莫",
    "X16n0308_006:0215a23": "及。喻因妄果真欲證終不能也。縱佛出世亦難接",
    "X16n0308_006:0215a24": "引。故曰欲誰成就。不斷不能證果竟。",
    "X16n0308_006:0215b01": "二斷妄乃能成就。",
    "X16n0308_006:0215b02": "若諸比丘心如直絃一切真實入三摩地永無魔事。",
    "X16n0308_006:0215b03": "我印是人成就菩薩無上知覺。",
    "X16n0308_006:0215b04": "心如直絃者。謂心之直如絃之直也。夫心為四儀",
    "X16n0308_006:0215b05": "之主。心如直絃則四威儀中一切行門皆悉真實。",
    "X16n0308_006:0215b06": "所謂永無諸委曲相也。入三摩地永無魔事者。魔",
    "X16n0308_006:0215b07": "行險邪。今心直行真魔不得便故。成就菩薩無上",
    "X16n0308_006:0215b08": "知覺者謂魔不能擾。成就菩薩圓通心也。正脈云。",
    "X16n0308_006:0215b09": "菩薩無上知覺即圓通真因地心。然以因定果亦",
    "X16n0308_006:0215b10": "是無上菩提。確定證果能否竟。",
    "X16n0308_006:0215b11": "四結判依違邪正。",
    "X16n0308_006:0215b12": "如我所說名為佛說。不如此說即波旬說。",
    "X16n0308_006:0215b13": "如我所說者。謂末世之人若有如我所說三戒之",
    "X16n0308_006:0215b14": "後復教斷妄者。即名佛說。當急從之。不如此說者。",
    "X16n0308_006:0215b15": "如言既斷前三妄語可以不斷。或言禪智現前妄",
    "X16n0308_006:0215b16": "語似應無礙者。即波旬說。宜深絕之。此如來欲令",
    "X16n0308_006:0215b17": "阿難將如來語傳示末法。保護真脩。令天魔不得",
    "X16n0308_006:0215b18": "其便也。別明持戒竟。",
    "X16n0308_006:0215b20": "楞嚴經指掌疏卷六"
}