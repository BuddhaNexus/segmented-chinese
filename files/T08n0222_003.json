{
    "T08n0222_003:0165a16": "光讚經卷第三",
    "T08n0222_003:0165a18": "西晉三藏竺法護譯",
    "T08n0222_003:0165a19": "◎摩訶般若波羅蜜了空品第七",
    "T08n0222_003:0165a20": "於是須菩提白佛言：「菩薩摩訶薩欲具足檀",
    "T08n0222_003:0165a21": "波羅蜜，當學般若波羅蜜。欲具足尸波羅蜜、",
    "T08n0222_003:0165a22": "羼波羅蜜、惟逮波羅蜜、禪波羅蜜，當學般若",
    "T08n0222_003:0165a23": "波羅蜜。菩薩摩訶薩欲蠲除色者，當學般若",
    "T08n0222_003:0165a24": "波羅蜜；欲除痛痒思想生死識者，當學般若",
    "T08n0222_003:0165a25": "波羅蜜。欲除眼耳鼻舌身意者，當學般若",
    "T08n0222_003:0165a26": "波羅蜜；欲除色聲香味細滑法，當學般若波",
    "T08n0222_003:0165a27": "羅蜜；欲除眼色識、耳聲識、鼻香識、舌味識、身",
    "T08n0222_003:0165a28": "細滑識、意法識，當學般若波羅蜜。欲除眼更",
    "T08n0222_003:0165a29": "耳更、鼻舌身意更，當學般若波羅蜜。欲除",
    "T08n0222_003:0165b01": "色更、痛痒思想生死識更因緣之習，當學般",
    "T08n0222_003:0165b02": "若波羅蜜。菩薩摩訶薩欲除貪婬瞋恚愚癡，",
    "T08n0222_003:0165b03": "當學般若波羅蜜。欲除貪身見已，當學般若",
    "T08n0222_003:0165b04": "波羅蜜。菩薩摩訶薩欲除狐疑犯戒，當學般",
    "T08n0222_003:0165b05": "若波羅蜜。欲除欲諸著色欲、無色欲，當學",
    "T08n0222_003:0165b06": "般若波羅蜜。菩薩摩訶薩欲除因緣會縛",
    "T08n0222_003:0165b07": "結之著、所受之處，當學般若波羅蜜。欲除四",
    "T08n0222_003:0165b08": "果——須陀洹、斯陀含、阿那、含阿羅漢——當學般若",
    "T08n0222_003:0165b09": "波羅蜜。菩薩摩訶薩欲除四憂、四著及四凶",
    "T08n0222_003:0165b10": "受、四顛倒，當學般若波羅蜜。欲除五蓋、六入、",
    "T08n0222_003:0165b11": "七識、八邪、九惱、十惡罪福之業，當學般若波",
    "T08n0222_003:0165b12": "羅蜜。菩薩摩訶薩欲除十善、四禪、四諦、五神",
    "T08n0222_003:0165b13": "通，欲除四意止、四意斷、四神足、五根、五力、七",
    "T08n0222_003:0165b14": "覺意、八由行，當學般若波羅蜜。菩薩摩訶薩",
    "T08n0222_003:0165b15": "欲除十種力、四無所畏、四分別辯、四等心、四無",
    "T08n0222_003:0165b16": "色定、一切諸意止、十八不共諸佛之法，當學",
    "T08n0222_003:0165b17": "般若波羅蜜。菩薩摩訶薩欲了覺意三昧正",
    "T08n0222_003:0165b18": "受，當學般若波羅蜜。欲分別虛空慧三昧者，",
    "T08n0222_003:0165b19": "識慧三昧、不用慧三昧、有想無想慧三昧，正受",
    "T08n0222_003:0165b20": "滅定，當學般若波羅蜜。菩薩摩訶薩欲成師",
    "T08n0222_003:0165b21": "子娛樂三昧、師子震吼三昧，欲逮得總持門",
    "T08n0222_003:0165b22": "者，當學般若波羅蜜。欲得首楞嚴三昧、寶海",
    "T08n0222_003:0165b23": "三昧、慧印三昧正受，當學般若波羅蜜。菩",
    "T08n0222_003:0165b24": "薩摩訶薩欲得月燿三昧、月幢英三昧、入一",
    "T08n0222_003:0165b25": "切諸法三昧正受，當學般若波羅蜜。菩薩摩",
    "T08n0222_003:0165b26": "訶薩欲得覩明印三昧、生諸法三昧、出於勸祠",
    "T08n0222_003:0165b27": "幢幡惡三昧正受，當學般若波羅蜜。菩薩摩",
    "T08n0222_003:0165b28": "訶薩欲得金剛喻三昧、入一切諸法門三昧、定",
    "T08n0222_003:0165b29": "意王三昧、帝王印三昧正受，當學般若波羅",
    "T08n0222_003:0165c01": "蜜。菩薩摩訶薩欲得勢力清淨三昧、超諸平",
    "T08n0222_003:0165c02": "等三昧、順生諸法所歸入三昧、入一切諸法言",
    "T08n0222_003:0165c03": "聲三昧正受，當學般若波羅蜜。菩薩摩訶薩",
    "T08n0222_003:0165c04": "欲得觀十方三昧，欲得一切諸法總持門印",
    "T08n0222_003:0165c05": "三昧、一切諸法平等印(丹本云御)造印三昧，住於",
    "T08n0222_003:0165c06": "空處三昧正受，當學般若波羅蜜。菩薩摩訶",
    "T08n0222_003:0165c07": "薩欲得嚴淨三昧、道場三昧、超越神通三昧正",
    "T08n0222_003:0165c08": "受，當學般若波羅蜜。菩薩摩訶薩欲得超挎",
    "T08n0222_003:0165c09": "出三昧、等幢護英三昧，欲致是三昧正受及餘",
    "T08n0222_003:0165c10": "三昧門，當學般若波羅蜜也。復次，天中天，",
    "T08n0222_003:0165c11": "菩薩摩訶薩欲令一切眾生之類得具足願，",
    "T08n0222_003:0165c12": "當學般若波羅蜜。復次，天中天！菩薩摩訶薩",
    "T08n0222_003:0165c13": "欲得具足功德之本，因其具足所在善本不",
    "T08n0222_003:0165c14": "墮惡趣，不見下賤下歸聲聞、辟支佛地，不以",
    "T08n0222_003:0165c15": "諍訟菩薩上法，當學般若波羅蜜。」賢者舍利",
    "T08n0222_003:0165c16": "弗謂賢者須菩提：「云何菩薩摩訶薩不諍上",
    "T08n0222_003:0165c17": "法？」須菩提謂舍利弗：「菩薩摩訶薩不與漚",
    "T08n0222_003:0165c18": "惒拘舍羅，不起無所從生漚惒拘舍羅，行六",
    "T08n0222_003:0165c19": "波羅蜜，曉了無所從生空、無想、無願，懷來",
    "T08n0222_003:0165c20": "三昧門，不墮聲聞、辟支佛地，亦不度人，菩薩",
    "T08n0222_003:0165c21": "滅定，是謂菩薩摩訶薩生不淳淑。」舍利弗謂",
    "T08n0222_003:0165c22": "須菩提：「何謂菩薩生不淳淑？」須菩提謂舍利",
    "T08n0222_003:0165c23": "弗：「所以曰不淳淑者，謂愛著法也。」又曰：「舍",
    "T08n0222_003:0165c24": "利弗！菩薩摩訶薩行般若波羅蜜，立於色空",
    "T08n0222_003:0165c25": "而知想識有所依倚，痛痒思想生死識亦然；",
    "T08n0222_003:0165c26": "立之於空，而知想識有所依倚，是謂菩薩摩",
    "T08n0222_003:0165c27": "訶薩柔順法忍之愛著也，生不淳淑。復次，舍",
    "T08n0222_003:0165c28": "利弗！菩薩摩訶薩立色於無想，而知想識有",
    "T08n0222_003:0165c29": "所依倚；立色於無願，而知想識有所依倚；",
    "T08n0222_003:0166a01": "是為菩薩摩訶薩柔順法忍之愛著也。色痛",
    "T08n0222_003:0166a02": "痒思想生死識亦然。立無所有而知想識有",
    "T08n0222_003:0166a03": "所依倚，眼色識、耳聲識、鼻香識、舌味識、身細",
    "T08n0222_003:0166a04": "滑識、意法識，而知想識有所依倚，是菩薩摩",
    "T08n0222_003:0166a05": "訶薩柔順法忍之愛著也。色無常、痛痒思想",
    "T08n0222_003:0166a06": "生死識無常，色苦、痛痒思想生死識苦，色無",
    "T08n0222_003:0166a07": "我、痛痒思想生死識無我，而立於斯，而知想",
    "T08n0222_003:0166a08": "著有所依倚。舍利弗！是謂菩薩摩訶薩柔",
    "T08n0222_003:0166a09": "順法忍愛著，生死不淳淑。當斷是色痛痒",
    "T08n0222_003:0166a10": "思想生死識，此色非色則為除色，痛痒思想",
    "T08n0222_003:0166a11": "生死識亦然，是為滅盡，當為設證。是非滅",
    "T08n0222_003:0166a12": "盡而為造證，當修斯路，此為染塵諍戒，當",
    "T08n0222_003:0166a13": "習行是，不當習此，是為菩薩之所應行，是",
    "T08n0222_003:0166a14": "非菩薩之所應行，是為菩薩道。是為菩薩學",
    "T08n0222_003:0166a15": "戒不當學某，某是菩薩檀波羅蜜、某是菩",
    "T08n0222_003:0166a16": "薩尸波羅蜜、某是菩薩羼波羅蜜、某是菩",
    "T08n0222_003:0166a17": "薩惟逮波羅蜜、某是菩薩禪波羅蜜、某是菩",
    "T08n0222_003:0166a18": "薩般若波羅蜜、某是菩薩漚惒拘舍羅、某是",
    "T08n0222_003:0166a19": "菩薩無漚惒拘舍羅、某是菩薩入寂然、某是",
    "T08n0222_003:0166a20": "菩薩生不淳淑。」須菩提謂舍利弗：「說菩薩行",
    "T08n0222_003:0166a21": "般若波羅蜜，住此建立如是諸法，而知想識",
    "T08n0222_003:0166a22": "有所依倚，是謂菩薩摩訶薩柔順法忍之愛",
    "T08n0222_003:0166a23": "著，生不淳淑。」舍利弗謂須菩提：「何謂菩薩",
    "T08n0222_003:0166a24": "摩訶薩寂然？」須菩提謂舍利弗：「於是菩薩摩",
    "T08n0222_003:0166a25": "訶薩行般若波羅蜜，不見內空、不見外空、不",
    "T08n0222_003:0166a26": "見內外空、不見內外空空而空、無內外空空",
    "T08n0222_003:0166a27": "不見內外空、不見空大空、空大空不見空、",
    "T08n0222_003:0166a28": "空大空不見究竟真空、究竟真空不見大空、",
    "T08n0222_003:0166a29": "究竟真空不見有為空、不見究竟真空、有為",
    "T08n0222_003:0166b01": "空不見無為空、無為空不見有為空、無為空",
    "T08n0222_003:0166b02": "不見終始長遠空、終始長遠空不見無為空、",
    "T08n0222_003:0166b03": "終始長遠空不見未分別空、未分別空不見",
    "T08n0222_003:0166b04": "曠野長遠空、未分別空不見本淨空、淨空",
    "T08n0222_003:0166b05": "不見未分別空、本淨空不見自然想空、自",
    "T08n0222_003:0166b06": "然想空不見本淨空、自然相空不見一切諸",
    "T08n0222_003:0166b07": "法空、一切諸法空不見自然相空、一切諸法",
    "T08n0222_003:0166b08": "空不見無所有空、無所有空不見一切諸法",
    "T08n0222_003:0166b09": "空、無所有空不見自然空、自然空不見無",
    "T08n0222_003:0166b10": "所有空、自然空空不見無所有空、無所有空",
    "T08n0222_003:0166b11": "不見自然空空。如是，舍利弗！菩薩摩訶薩行",
    "T08n0222_003:0166b12": "般若波羅蜜能如是者，則菩薩至於寂然。「復",
    "T08n0222_003:0166b13": "次，舍利弗！菩薩摩訶薩欲行般若波羅蜜者，",
    "T08n0222_003:0166b14": "當作是學，則當如順，不當念色，痛痒思想",
    "T08n0222_003:0166b15": "生死識亦復如是，於識不當念識；不當念",
    "T08n0222_003:0166b16": "眼耳鼻舌身意；不當念色聲香味細滑法；",
    "T08n0222_003:0166b17": "不當念檀波羅蜜、尸波羅蜜、羼波羅蜜、惟逮",
    "T08n0222_003:0166b18": "波羅蜜、禪波羅蜜、般若波羅蜜；亦不當倚著",
    "T08n0222_003:0166b19": "四意止、四意斷、四神足、五根、五力、七覺意、八由",
    "T08n0222_003:0166b20": "行，十種力、四無所畏、四分別辯、四等心、十八不",
    "T08n0222_003:0166b21": "共諸佛之法。如是，舍利弗！菩薩摩訶薩行般",
    "T08n0222_003:0166b22": "若波羅蜜，不當念菩薩摩訶薩。又當念等",
    "T08n0222_003:0166b23": "無等心、入微妙心。所以者何？其心無心，心",
    "T08n0222_003:0166b24": "者本淨；本淨心者，自然而樂、清明而淨。」舍",
    "T08n0222_003:0166b25": "利弗謂須菩提：「云何心清明而淨？」須菩提謂",
    "T08n0222_003:0166b26": "舍利弗：「假使心不與欲合亦不離欲、不與怒",
    "T08n0222_003:0166b27": "合亦不離怒、不與癡合亦不離癡、不處因緣",
    "T08n0222_003:0166b28": "無有結縛、無所轉綴亦無不綴，於一切疑",
    "T08n0222_003:0166b29": "六十二見不合不離，不與聲聞、辟支佛心行",
    "T08n0222_003:0166c01": "合亦不離合，是為，舍利弗！菩薩摩訶薩心本",
    "T08n0222_003:0166c02": "清淨清明而淨。」賢者舍利弗謂須菩提：「有此",
    "T08n0222_003:0166c03": "心乎？其心無心。」須菩提謂舍利弗：「云何，舍",
    "T08n0222_003:0166c04": "利弗！為有心耶？豈有此心寧可知有心無心",
    "T08n0222_003:0166c05": "乎？為可得不？為可獲不？」答曰：「不也，仁者！」",
    "T08n0222_003:0166c06": "「假使，舍利弗！其心不可復知有與無也，亦不",
    "T08n0222_003:0166c07": "可得亦不可獲；又有此者，由因緣而有此",
    "T08n0222_003:0166c08": "言，有此心，有心無心。」舍利弗謂須菩提：「云",
    "T08n0222_003:0166c09": "何，須菩提！此為無心耶？」答曰：「無所造、無",
    "T08n0222_003:0166c10": "所念，是謂一切諸法無心無念。」舍利弗謂須",
    "T08n0222_003:0166c11": "菩提：「云何，須菩提！其發心者無所造、無所念",
    "T08n0222_003:0166c12": "乎？假使色造無所念，痛痒思想生死識亦復",
    "T08n0222_003:0166c13": "然。假使無所造、無所念，至于聲聞、辟支佛意，",
    "T08n0222_003:0166c14": "上至菩薩，悉為無心無念乎。」答曰：「唯然，舍利",
    "T08n0222_003:0166c15": "弗！如是心者無所造、無所念，是故菩薩摩訶",
    "T08n0222_003:0166c16": "薩亦復如是，無所造、無所念。」舍利弗讚賢者",
    "T08n0222_003:0166c17": "須菩提言：「善哉，善哉。須菩提！審如仁者為",
    "T08n0222_003:0166c18": "世尊子，從法門生常以順法，為法所化，因法",
    "T08n0222_003:0166c19": "而與不為榮冀，自然因緣登于法身，仁者",
    "T08n0222_003:0166c20": "則為行空第一。世尊讚仁了空最上，難及難",
    "T08n0222_003:0166c21": "及。如是，須菩提！菩薩摩訶薩學般若波羅蜜，",
    "T08n0222_003:0166c22": "當順如斯。如是菩薩摩訶薩則當觀之為阿",
    "T08n0222_003:0166c23": "惟越致。欲學聲聞地者，當學般若波羅蜜，當",
    "T08n0222_003:0166c24": "聞當受、當持諷誦、常當思念。念欲學辟支佛",
    "T08n0222_003:0166c25": "地者，當學般若波羅蜜，常聞當受持諷誦、",
    "T08n0222_003:0166c26": "當常思念。欲學菩薩地者，當學般若波羅",
    "T08n0222_003:0166c27": "蜜，當聞當受持諷誦、常當思念。所以者何？此",
    "T08n0222_003:0166c28": "般若波羅蜜者，廣普具足致于三乘者，謂菩",
    "T08n0222_003:0166c29": "薩、聲聞、辟支佛，菩薩悉學，了無所罣礙也。」◎",
    "T08n0222_003:0167a01": "◎摩訶般若波羅蜜假號品第八",
    "T08n0222_003:0167a02": "於是賢者須菩提白佛言：「唯然，世尊！如聖所",
    "T08n0222_003:0167a03": "云菩薩摩訶薩，我亦不見亦不能得行者。如",
    "T08n0222_003:0167a04": "我不見不行菩薩摩訶薩、行般若波羅蜜者，",
    "T08n0222_003:0167a05": "當云何說菩薩般若波羅蜜？云何教行者乎？",
    "T08n0222_003:0167a06": "我設使說一切法而可得者，為造名號菩薩",
    "T08n0222_003:0167a07": "之字；設如是者則墮狐疑。又計其名，則無所",
    "T08n0222_003:0167a08": "有亦無所住。所以者何？從無明故而致此名，",
    "T08n0222_003:0167a09": "其名如是，亦無有處亦無有住。亦無有處",
    "T08n0222_003:0167a10": "亦無有住色謂我所而不可得，痛痒思想生",
    "T08n0222_003:0167a11": "死識謂是我所亦不可得。所以者何？為",
    "T08n0222_003:0167a12": "假名耳。以是之故，其所因緣及計號字，亦",
    "T08n0222_003:0167a13": "無所住亦不不住。所以者何？從無明意致此",
    "T08n0222_003:0167a14": "名號，其所名者，亦不住亦不不住。唯然，世",
    "T08n0222_003:0167a15": "尊！我觀於眼，永不能得所言我所，耳鼻舌",
    "T08n0222_003:0167a16": "身心亦復如是。而察於心，亦不能得所言",
    "T08n0222_003:0167a17": "我所，既觀於眼耳鼻舌身心永不能得根原",
    "T08n0222_003:0167a18": "本末言是我所者，當因何所而為菩薩立於",
    "T08n0222_003:0167a19": "名號？又察其眼虛無慌忽，其名不住亦不不",
    "T08n0222_003:0167a20": "住。所以者何？因從無明假號而立，計其名",
    "T08n0222_003:0167a21": "者，如是所假亦不住亦不不住。唯然，世尊！",
    "T08n0222_003:0167a22": "我求色形本末我所，都不能得；六情亦然，求",
    "T08n0222_003:0167a23": "其名號本末所興言是我所，永不得。痛痒",
    "T08n0222_003:0167a24": "思想生死識亦復如是，求其本末言是我所，",
    "T08n0222_003:0167a25": "永不可得。如是眼色識、耳聲識、鼻香識、舌味",
    "T08n0222_003:0167a26": "識、身細滑識、意法識，察其本末所言我所，都",
    "T08n0222_003:0167a27": "不可得。設使察眼色本末言是我所不可得，",
    "T08n0222_003:0167a28": "六情色聲香味細滑法，十八種，亦復如是。",
    "T08n0222_003:0167a29": "當復何因為立號言菩薩乎？其眼耳鼻舌",
    "T08n0222_003:0167b01": "身意、色聲香味細滑法，十八種，計無有名，亦",
    "T08n0222_003:0167b02": "無所住亦不不住。所以者何？因無明故而",
    "T08n0222_003:0167b03": "有名字，又察名字，亦無所住亦無不住，",
    "T08n0222_003:0167b04": "眼所習更、耳鼻舌身意所習更者，亦復如是。",
    "T08n0222_003:0167b05": "從眼習緣至于心行，色痛痒思想生死識，",
    "T08n0222_003:0167b06": "緣習所更而致此痛，察其本末言我所，永",
    "T08n0222_003:0167b07": "不可得；六情色聲香味細滑法、色痛痒思想",
    "T08n0222_003:0167b08": "生死識及十八種，察其本末言是我所，永不",
    "T08n0222_003:0167b09": "可得，亦無名字，其假號者，亦無所住亦不",
    "T08n0222_003:0167b10": "不住。因其無明而興致此，是我所者都不可",
    "T08n0222_003:0167b11": "得；行、識、名色、六入、所更、痛、愛、受、有、生、老病死，",
    "T08n0222_003:0167b12": "察其本末，言是我所都不可得，亦無所住亦",
    "T08n0222_003:0167b13": "不不住。無明以滅，行、識、名色、六入、所更、痛、愛、",
    "T08n0222_003:0167b14": "受、有、生、老病死滅，觀其本末，是我所滅都不",
    "T08n0222_003:0167b15": "可得。婬嫉瞋怒愚癡，察其本末言我所，都",
    "T08n0222_003:0167b16": "不可得，因其名字而興立此。計其名者，亦",
    "T08n0222_003:0167b17": "無所住亦不不住。色痛痒思想生死識、眼耳",
    "T08n0222_003:0167b18": "鼻舌身意、色聲香味細滑法、十八種，滅盡除",
    "T08n0222_003:0167b19": "已，察其本末，索言我所永不可得。因從名號",
    "T08n0222_003:0167b20": "而興致此，又其名號，亦無所住亦不不住。檀",
    "T08n0222_003:0167b21": "波羅蜜、尸波羅蜜、羼波羅蜜、惟逮波羅蜜、禪",
    "T08n0222_003:0167b22": "波羅蜜、般若波羅蜜，觀其本末言是我所，永",
    "T08n0222_003:0167b23": "不可得，因從名字而興致此。又察吾我省",
    "T08n0222_003:0167b24": "其本末言是我所，因從名號，其假號者都不",
    "T08n0222_003:0167b25": "可得，亦無所住亦不不住；人、壽命、所造所觀",
    "T08n0222_003:0167b26": "所見亦復如是，察其本末言是我所，永不可",
    "T08n0222_003:0167b27": "得，因從名號而興致此，又其名號，亦無所",
    "T08n0222_003:0167b28": "住亦不不住。四意止、四意斷、四神足、五根、五",
    "T08n0222_003:0167b29": "力、七覺意、八由行，察其本末言是我所，永",
    "T08n0222_003:0167c01": "不可得，因此名號而興致此，又其假號，亦無",
    "T08n0222_003:0167c02": "所住亦無不住。空、無想、無願，察其本末言",
    "T08n0222_003:0167c03": "是我所，都不可得，因從名號而興致此，又其",
    "T08n0222_003:0167c04": "假號，亦無所住亦不不住。四禪、四等心、四無",
    "T08n0222_003:0167c05": "色三昧正受，察其本末言是我所者，都不可",
    "T08n0222_003:0167c06": "得，因從名號而興致此，又其假號，亦無所",
    "T08n0222_003:0167c07": "住亦不不住。念佛、念法、念聖眾、念識、念施、念",
    "T08n0222_003:0167c08": "博聞，念出入守意、念老病死，察其本末是我",
    "T08n0222_003:0167c09": "所者，都不可得，亦不可見，因從名號而興致",
    "T08n0222_003:0167c10": "此，又其假號，亦無所住亦不不住。十種力、四",
    "T08n0222_003:0167c11": "無所畏、四分別辯、十八不共諸佛之法，察其",
    "T08n0222_003:0167c12": "本末言我所者，都不可得，因從名號而興致",
    "T08n0222_003:0167c13": "此，又其假號，亦無所住亦不不住。不見本",
    "T08n0222_003:0167c14": "末，無有處所亦不可得，云何當為菩薩而立",
    "T08n0222_003:0167c15": "名號言菩薩乎？有其名號，亦無所住亦不不",
    "T08n0222_003:0167c16": "住，因從無明而致名字，又其名字亦無所住",
    "T08n0222_003:0167c17": "亦不不住，計其名號致五盛陰，察其本末亦",
    "T08n0222_003:0167c18": "不可得，因從名號而興致此，又其名號，亦",
    "T08n0222_003:0167c19": "無所住亦不不住。察色痛痒思想生死識，眼",
    "T08n0222_003:0167c20": "耳鼻舌身意，色聲香味細滑法，十八種，十二",
    "T08n0222_003:0167c21": "因緣，如呼聲、響、影現、野馬、水月、幻、化，察其",
    "T08n0222_003:0167c22": "五陰及五盛陰亦復如是，省其本末言是我",
    "T08n0222_003:0167c23": "所，都不可得，因從名號而興致此，又其名號，",
    "T08n0222_003:0167c24": "亦無所住亦不不住，虛無慌忽。色痛痒思想",
    "T08n0222_003:0167c25": "生死識，空、無想、無願，察其本末言是我所，",
    "T08n0222_003:0167c26": "都不可得，從其名號而興致此，又其名號，亦",
    "T08n0222_003:0167c27": "無所住亦不不住，猶如呼聲、響、影、野馬、芭蕉、",
    "T08n0222_003:0167c28": "水月、幻、化，察其本末都不可得，不起不滅，",
    "T08n0222_003:0167c29": "猶如水影，無所染污亦無恚恨。眼耳鼻口身",
    "T08n0222_003:0168a01": "意，色聲香味細滑法，十八種，十二因緣，法界、",
    "T08n0222_003:0168a02": "本際法法所趣，及寂然法，善惡禍福諸法之",
    "T08n0222_003:0168a03": "名，有為法無為法，有所為無所有，有漏",
    "T08n0222_003:0168a04": "無漏，察其本末，法所從興都不可得，亦無所",
    "T08n0222_003:0168a05": "住亦不不住，猶如影、響、水月、野馬、芭蕉、幻、化。",
    "T08n0222_003:0168a06": "過去當來今現在法，察其本末亦不可得，",
    "T08n0222_003:0168a07": "亦無所住亦不不住，去來今法不可覩原，何",
    "T08n0222_003:0168a08": "謂無所有法？所可謂無所有法者，無有過去",
    "T08n0222_003:0168a09": "當來今現在，求無為法，察其本末都不可見。",
    "T08n0222_003:0168a10": "「唯然，世尊！我察東方江河沙等諸佛世界，省",
    "T08n0222_003:0168a11": "其本末永不可見，又察怛薩阿竭、阿羅呵、三",
    "T08n0222_003:0168a12": "耶三佛、諸菩薩眾及聲聞、辟支佛眾，省其本",
    "T08n0222_003:0168a13": "末都無所見；南方西方北方東南方西南方",
    "T08n0222_003:0168a14": "西北方東北方上方下方九方，諸怛薩阿竭、",
    "T08n0222_003:0168a15": "阿羅呵、三耶三佛、諸菩薩眾及聲聞、辟支佛，",
    "T08n0222_003:0168a16": "省其本末都無所見。何所是菩薩般若波羅",
    "T08n0222_003:0168a17": "蜜？何因當說菩薩之號？又其名號，亦無所住",
    "T08n0222_003:0168a18": "亦不不住。所以者何？眾生之類從無黠心假",
    "T08n0222_003:0168a19": "名號行，行、識、名色、六入、所更、痛、受、愛、有、生、",
    "T08n0222_003:0168a20": "老病死，亦復如是，假而有字，其字之本都無",
    "T08n0222_003:0168a21": "所住亦不不住。所以者何？唯然，世尊！以一",
    "T08n0222_003:0168a22": "切法悉無有本。以是之故，求其本末了不可",
    "T08n0222_003:0168a23": "得，當何因緣而為菩薩立名號乎？又，天中天！",
    "T08n0222_003:0168a24": "其無本者，無名無住亦不不住。所以者何？",
    "T08n0222_003:0168a25": "眾生無明，從無明心而致此字，又其名字亦",
    "T08n0222_003:0168a26": "無所住亦不不住，因緣法合而有假號，名曰",
    "T08n0222_003:0168a27": "菩薩。彼無言說，無諸陰眾種、諸入、無明、",
    "T08n0222_003:0168a28": "十八種、十二因緣及諸佛法，緣是假號。「唯然，",
    "T08n0222_003:0168a29": "世尊！假引譬喻，影、響、野馬、芭蕉、幻、化，但有假",
    "T08n0222_003:0168b01": "號，若如字空而空無名。譬如名地水火風空，",
    "T08n0222_003:0168b02": "地水火風而自不名；所以名曰戒、定、慧、解脫、",
    "T08n0222_003:0168b03": "知見事，須陀洹、斯陀含、阿那含、阿羅漢，但有名",
    "T08n0222_003:0168b04": "號；聲聞、辟支佛亦復如是，但有假號；所謂菩",
    "T08n0222_003:0168b05": "薩及菩薩字，但假號耳；所名曰佛，諸佛之法，",
    "T08n0222_003:0168b06": "亦無實字但假號耳。善惡禍福，若常無常、苦",
    "T08n0222_003:0168b07": "樂、若我非我，寂寞恬怕，所有無有福，",
    "T08n0222_003:0168b08": "若常無常、苦樂，我觀此誼，是之所謂悉由因",
    "T08n0222_003:0168b09": "緣。假使當為菩薩摩訶薩而立名號者，於一",
    "T08n0222_003:0168b10": "切法則有狐疑，察其本末，亦不可得。「唯然",
    "T08n0222_003:0168b11": "世尊！有其名號，無有法界，亦無所住。所以",
    "T08n0222_003:0168b12": "者何？眾生之類，從無明心致此名字，又其",
    "T08n0222_003:0168b13": "名號，亦無所住亦不不住，亦無有處。」須菩提",
    "T08n0222_003:0168b14": "白佛言：「唯然，世尊！菩薩摩訶薩假使聞說般",
    "T08n0222_003:0168b15": "若波羅蜜如是比類瑞應所起，不恐不怖、不",
    "T08n0222_003:0168b16": "畏不難，心不懷懅，其菩薩摩訶薩即當知之",
    "T08n0222_003:0168b17": "住阿惟越致果，住無所住，行無所行。「復次，",
    "T08n0222_003:0168b18": "天中天！菩薩摩訶薩不當住於色，不當住痛",
    "T08n0222_003:0168b19": "痒思想生死識，不當住眼、不當住耳鼻舌",
    "T08n0222_003:0168b20": "身意，不當住色聲香味細滑法，不當住眼色",
    "T08n0222_003:0168b21": "識、耳聲識、鼻香識、舌味識、身細滑識、意法",
    "T08n0222_003:0168b22": "識，不當住眼所習更、不當住耳鼻舌身",
    "T08n0222_003:0168b23": "意所習更，不當住眼因緣習痛痒、耳鼻舌身",
    "T08n0222_003:0168b24": "意因緣習痛痒，不當住地水火風種、不當住",
    "T08n0222_003:0168b25": "空種、不當住諸識種，不當住無明、行、識、名色、",
    "T08n0222_003:0168b26": "六入、所更、痛、愛、受、有、生、老病死。所以者何？天",
    "T08n0222_003:0168b27": "中天！色則為空，痛痒思想生死識亦空。所",
    "T08n0222_003:0168b28": "言空者，色則為空、非名異空，彼色則空、空者",
    "T08n0222_003:0168b29": "假色。菩薩摩訶薩欲求自緣想行般若波羅",
    "T08n0222_003:0168c01": "蜜，當住於色、當住痛痒思想生死識，當住",
    "T08n0222_003:0168c02": "眼耳鼻舌身意、色聲香味細滑法，十八種，十",
    "T08n0222_003:0168c03": "二因緣。所以者何？色痛痒思想生死識空、十",
    "T08n0222_003:0168c04": "二因緣亦空，十二因緣生死之原無有異空、",
    "T08n0222_003:0168c05": "無有異住。其十二因緣老病死者，此則為空，",
    "T08n0222_003:0168c06": "生老病死十二因緣自然為空，本自然空。以",
    "T08n0222_003:0168c07": "是之故，天中天！不當住色痛痒思想生死識，",
    "T08n0222_003:0168c08": "眼耳鼻舌身意，色聲香味細滑法，十八種，十",
    "T08n0222_003:0168c09": "二因緣之端緒也。「復次，天中天！菩薩摩訶薩",
    "T08n0222_003:0168c10": "行般若波羅蜜，不當住於四意止。所以者何？",
    "T08n0222_003:0168c11": "觀四意止亦復是空，不為有異四意止空，也",
    "T08n0222_003:0168c12": "不他空，其四意止自然為空；亦不當住四意",
    "T08n0222_003:0168c13": "斷、四神足、五根、五力、七覺意、八由行，十種力、",
    "T08n0222_003:0168c14": "四無所畏、四分別辯、十八不共諸佛之法。所",
    "T08n0222_003:0168c15": "以者何？其意止、斷、神足、根、力、覺意、所由之路，",
    "T08n0222_003:0168c16": "十種力、四無所畏、四分別辯、十八不共諸佛",
    "T08n0222_003:0168c17": "之法，亦復為空。十八不共諸佛之法，自然",
    "T08n0222_003:0168c18": "為空、無有異空，十八不共諸佛之法，本性則",
    "T08n0222_003:0168c19": "空、無有異空。所以者何？計佛法者則復空，",
    "T08n0222_003:0168c20": "空故曰佛法。唯，天中天！以是之故，菩薩摩",
    "T08n0222_003:0168c21": "訶薩行般若波羅蜜，不當住五陰，六衰及十",
    "T08n0222_003:0168c22": "八種，十二因緣，三十七品，十種力、四無所畏、四",
    "T08n0222_003:0168c23": "分別辯、十八不共諸佛之法。「復次，天中天！",
    "T08n0222_003:0168c24": "菩薩摩訶薩行般若波羅蜜，不當住檀波羅",
    "T08n0222_003:0168c25": "蜜、尸波羅蜜、羼波羅蜜、惟逮波羅蜜、禪波羅",
    "T08n0222_003:0168c26": "蜜、般若波羅蜜。所以者何！般若波羅蜜者亦",
    "T08n0222_003:0168c27": "復是空。設般若波羅蜜空者，則非異般若波",
    "T08n0222_003:0168c28": "羅蜜空。所以者何？無異般若波羅蜜空，般若",
    "T08n0222_003:0168c29": "波羅蜜自空。設般若波羅蜜自然空，唯以文",
    "T08n0222_003:0169a01": "字為假號耳，文字則空，乃為般若波羅蜜。",
    "T08n0222_003:0169a02": "以故菩薩摩訶薩行般若波羅蜜，於般若波",
    "T08n0222_003:0169a03": "羅蜜而無所住，五陰、六衰、十八種、十二因緣、",
    "T08n0222_003:0169a04": "三十七品，十種力、四無所畏、四分別辯、十八",
    "T08n0222_003:0169a05": "不共諸佛之法空，行般若波羅蜜菩薩不當",
    "T08n0222_003:0169a06": "住中。「復次，天中天！菩薩摩訶薩行般若波羅",
    "T08n0222_003:0169a07": "蜜，不當住於文字，不當住文字說，不當住",
    "T08n0222_003:0169a08": "一食二食，至於三食四食、揣食、心食、識食。",
    "T08n0222_003:0169a09": "所以者何？謂文字文字則空、無有異空。文",
    "T08n0222_003:0169a10": "字自然為空，其為空者無有文字。文字本",
    "T08n0222_003:0169a11": "空，其為空者無有名字。「復次，天中天！菩薩",
    "T08n0222_003:0169a12": "摩訶薩行般若波羅蜜，不當住神通。所以者",
    "T08n0222_003:0169a13": "何？其神通者神通自空，神通本空、無有",
    "T08n0222_003:0169a14": "異通而為空者。神通為空、無有異空，神通自",
    "T08n0222_003:0169a15": "空空故曰神通。是以之故，唯，天中天！菩薩摩",
    "T08n0222_003:0169a16": "訶薩行般若波羅蜜，不當住神通。「復次，天中",
    "T08n0222_003:0169a17": "天！菩薩摩訶薩行般若波羅蜜，不當住色想、",
    "T08n0222_003:0169a18": "不當住痛痒思想生死識想。所以者何？其非",
    "T08n0222_003:0169a19": "常者非常為空、其非常者自然為空，則無非",
    "T08n0222_003:0169a20": "常，無異非常而為空者，無有他空，非常自空，",
    "T08n0222_003:0169a21": "其為空者無有非常。以是故，天中天！菩薩",
    "T08n0222_003:0169a22": "摩訶薩行般若波羅蜜，不當住色空、不當住",
    "T08n0222_003:0169a23": "痛痒思想生死識空，不當住色無常、不當住",
    "T08n0222_003:0169a24": "痛痒思想生死識無常，不當住眼耳鼻舌身",
    "T08n0222_003:0169a25": "意無常，不當住色聲香味細滑法無常，不當",
    "T08n0222_003:0169a26": "住十八種、十二因緣終始無常。不當住苦、不",
    "T08n0222_003:0169a27": "當住樂。不當住色我所非我所，不當於中住",
    "T08n0222_003:0169a28": "痛痒思想生死識我所非我所；不當於中住色",
    "T08n0222_003:0169a29": "空、痛痒思想生死識空；不當住眼耳鼻舌身",
    "T08n0222_003:0169b01": "意空；不當住色聲香味細滑法空；不當住十",
    "T08n0222_003:0169b02": "八種、十二因緣生死之患空；不當住有為無",
    "T08n0222_003:0169b03": "為；不當住於本際法；不當住於色寂然、不",
    "T08n0222_003:0169b04": "當住痛痒思想生死識寂然；不當住色空無",
    "T08n0222_003:0169b05": "慌忽、不當住痛痒思想生死識虛無慌忽；六",
    "T08n0222_003:0169b06": "衰、十八種、十二因緣，亦復如是。「復次，天中天！",
    "T08n0222_003:0169b07": "菩薩摩訶薩行般若波羅蜜，不住無本。所以",
    "T08n0222_003:0169b08": "者何？其無本者，盡無所有亦復為空、無本",
    "T08n0222_003:0169b09": "無異，無本為空、無有異空，無有異空為無本",
    "T08n0222_003:0169b10": "也。無本自然空、空是以無本。以是故，菩薩",
    "T08n0222_003:0169b11": "摩訶薩行般若波羅蜜不住無本，色痛痒思",
    "T08n0222_003:0169b12": "想生死識不住無本，至於諸法及諸法界、諸",
    "T08n0222_003:0169b13": "寂然法，乃至本際亦無所住。「復次，天中天！菩",
    "T08n0222_003:0169b14": "薩摩訶薩行般若波羅蜜，不住一切諸總持",
    "T08n0222_003:0169b15": "門，亦不住一切諸三昧門。所以者何？所謂",
    "T08n0222_003:0169b16": "總持門，其總持門亦復為空。所謂三昧門，",
    "T08n0222_003:0169b17": "三昧門者亦復為空。三昧門、總持門，自然為",
    "T08n0222_003:0169b18": "空、無有異空，自然空者無有他空。總持門、",
    "T08n0222_003:0169b19": "三昧門本淨，本淨空法自然空。譬如，天中天！",
    "T08n0222_003:0169b20": "菩薩摩訶薩行般若波羅蜜無有漚惒拘舍",
    "T08n0222_003:0169b21": "羅，謂有吾為是我所，而念如此則住于色，",
    "T08n0222_003:0169b22": "在於色中有所造作生死之行，住痛痒思想",
    "T08n0222_003:0169b23": "生死識而有所造而為行者，不除造作生死",
    "T08n0222_003:0169b24": "之所因，而反受般若波羅蜜，不肯精勤於般",
    "T08n0222_003:0169b25": "若波羅蜜，則為不具般若波羅蜜所生之事",
    "T08n0222_003:0169b26": "至於薩芸若。譬如，天中天！菩薩摩訶薩無漚",
    "T08n0222_003:0169b27": "惒拘舍羅，其心發念吾我是非所，色痛",
    "T08n0222_003:0169b28": "痒思想生死識、苦樂善惡，及總持門、三昧門，",
    "T08n0222_003:0169b29": "不能修行總持之門，亦不能順三昧門，不能",
    "T08n0222_003:0169c01": "造無想行，受般若波羅蜜亦不能精勤於",
    "T08n0222_003:0169c02": "般若波羅蜜，以不具足於般若波羅蜜者，不",
    "T08n0222_003:0169c03": "能成就薩芸若慧。所以者何？猶以菩薩摩訶",
    "T08n0222_003:0169c04": "薩行般若波羅蜜無漚惒拘舍羅故，不當受",
    "T08n0222_003:0169c05": "色、不受痛痒思想生死識。而彼菩薩反更受",
    "T08n0222_003:0169c06": "色，色者本淨、了則為空。以此言之，若受痛",
    "T08n0222_003:0169c07": "痒思想生死識，言教本淨亦復為空，不受諸",
    "T08n0222_003:0169c08": "總持門、諸三昧門。設不受三昧門、總持門，則",
    "T08n0222_003:0169c09": "能興立本淨為空，亦不受般若波羅蜜，緣知",
    "T08n0222_003:0169c10": "本淨為空之故。菩薩摩訶薩行般若波羅蜜",
    "T08n0222_003:0169c11": "如是者，觀察諸法則本淨空，當住是觀，不念",
    "T08n0222_003:0169c12": "法我所為行，是為菩薩摩訶薩為無所受，名",
    "T08n0222_003:0169c13": "曰無受三昧。道場具足廣普，無有邊、無有量，",
    "T08n0222_003:0169c14": "一切聲聞、辟支佛所不能及。復不受薩芸若，",
    "T08n0222_003:0169c15": "猶察內空、外亦復空，有內外空、求空亦空則",
    "T08n0222_003:0169c16": "為大空乃為真空空，有所有空、無所有空、",
    "T08n0222_003:0169c17": "究竟盡空、廣遠之空、有所造空、其本淨空、",
    "T08n0222_003:0169c18": "自然相空、一切諸法空、無所有空、自然",
    "T08n0222_003:0169c19": "之空、因從發起自然之空。所以者何？輒趣",
    "T08n0222_003:0169c20": "於化，其所化者則為塵勞。何謂為化？何謂",
    "T08n0222_003:0169c21": "為想？色則為化，痛痒思想生死識此便為",
    "T08n0222_003:0169c22": "想，十八種、十二因緣、總持門、三昧門，是謂塵",
    "T08n0222_003:0169c23": "勞之想，當受奉行，無所寄倚、無所養育，聲",
    "T08n0222_003:0169c24": "聞、辟支佛所不信樂薩芸若。何謂信樂？信",
    "T08n0222_003:0169c25": "是般若波羅蜜，篤樂無疑思惟分別，觀其要",
    "T08n0222_003:0169c26": "誼則無想。行亦無想，是故不受想，專一依倚，",
    "T08n0222_003:0169c27": "而歡喜樂行於篤信，其本淨空則便得度，不",
    "T08n0222_003:0169c28": "復受色，亦不受痛痒思想生死識。所以者",
    "T08n0222_003:0169c29": "何？其相自然現在法空，所受空者亦無所得。",
    "T08n0222_003:0170a01": "所以者何？其三昧定，內不可得者為時",
    "T08n0222_003:0170a02": "慧，亦不於外亦不內外可得，時慧亦無所見，",
    "T08n0222_003:0170a03": "內外悉空，除其因緣，猶如外道所學所信，彼",
    "T08n0222_003:0170a04": "樂此已，御於篤信，是故曰薩芸若。以恨",
    "T08n0222_003:0170a05": "諸法計一切法，都不可得所從起者，作是信",
    "T08n0222_003:0170a06": "已無有受法者，不復想念有所者也，亦不能",
    "T08n0222_003:0170a07": "獲無央數法。當所受者受與，不受亦復不",
    "T08n0222_003:0170a08": "念，所可遊居以能修習，於一切法無所念者，",
    "T08n0222_003:0170a09": "是為菩薩摩訶薩般若波羅蜜，亦無去來。度",
    "T08n0222_003:0170a10": "無所度而復周遊，所由然者，用不受色、不",
    "T08n0222_003:0170a11": "受痛痒思想生死識，於一切法亦無所受。亦",
    "T08n0222_003:0170a12": "不受諸總持門、不受諸三昧門，於一切法無",
    "T08n0222_003:0170a13": "所起受，亦無中間而般涅槃，悉以具足十",
    "T08n0222_003:0170a14": "種力、四無所畏、四分別辯、十八不共諸佛之",
    "T08n0222_003:0170a15": "法，四意止、四意斷、四神足念、五根、五力、七覺意、",
    "T08n0222_003:0170a16": "八由行。所以者何？其四意止者止無所止，",
    "T08n0222_003:0170a17": "四意斷、神足、根、力、覺意、八由行，亦復如是！",
    "T08n0222_003:0170a18": "其所斷者斷無所斷，十種力、四無所畏、四分",
    "T08n0222_003:0170a19": "別辯、十八不共諸佛之法，覺無所覺法，計",
    "T08n0222_003:0170a20": "其法者亦非法，是為菩薩摩訶薩般若波羅",
    "T08n0222_003:0170a21": "蜜，不受色，亦不受痛痒思想生死識，至於",
    "T08n0222_003:0170a22": "總持門、諸三昧門，等無有異。「復次，天中天！",
    "T08n0222_003:0170a23": "菩薩摩訶薩行般若波羅蜜，當作是觀：『何所",
    "T08n0222_003:0170a24": "是般若波羅蜜？何以故謂是為般若波羅蜜？",
    "T08n0222_003:0170a25": "誰為此般若波羅蜜？何以有是般若波羅蜜？』",
    "T08n0222_003:0170a26": "用是般若波羅蜜，為亦無所得，亦無所見亦",
    "T08n0222_003:0170a27": "無所不見，是故菩薩摩訶薩般若波羅蜜。「復",
    "T08n0222_003:0170a28": "次，天中天！菩薩摩訶薩行般若波羅蜜，當作",
    "T08n0222_003:0170a29": "是思惟：『其無所有法亦不可得，亦無般若波",
    "T08n0222_003:0170b01": "羅蜜。』」舍利弗謂須菩提：「仁者！何所法謂無",
    "T08n0222_003:0170b02": "所有而不可得？」答曰：「般若波羅蜜法，亦無",
    "T08n0222_003:0170b03": "所有亦不可得。檀波羅蜜、尸波羅蜜、羼波羅",
    "T08n0222_003:0170b04": "蜜、惟逮波羅蜜、禪波羅蜜、般若波羅蜜，亦復",
    "T08n0222_003:0170b05": "如是。則無所有亦不可得，於內為空、於外",
    "T08n0222_003:0170b06": "亦空、內外亦空。彼空者得致大空，至於",
    "T08n0222_003:0170b07": "真空、無所有空，因其空者，至無有空，無常",
    "T08n0222_003:0170b08": "亦空，惶慌亦空，所作事空，本淨亦空，自然",
    "T08n0222_003:0170b09": "相空，一切法空，無所有空，自然亦空，所",
    "T08n0222_003:0170b10": "有自然亦空。緣是之故，色無所有亦不可得，",
    "T08n0222_003:0170b11": "痛痒思想生死識，亦無所有亦不可得。其內",
    "T08n0222_003:0170b12": "空者，則無所有亦不可得；其所有空、無所有",
    "T08n0222_003:0170b13": "空、自然之空，悉無所有亦不可得；其四意止，",
    "T08n0222_003:0170b14": "悉無所有亦不可得，四意斷、四神足、五根、五",
    "T08n0222_003:0170b15": "力、七覺意、八由行，悉無所有亦不可得；十種",
    "T08n0222_003:0170b16": "力、四無所畏、四分別辯、十八不共諸佛之法，",
    "T08n0222_003:0170b17": "悉無所有亦不可得；其六神通，悉無所有亦",
    "T08n0222_003:0170b18": "不可得；其無有本者，悉無所有亦不可得。",
    "T08n0222_003:0170b19": "所謂法者而住於法，若寂然法及察本際，悉",
    "T08n0222_003:0170b20": "無所有亦不可得。所謂佛者，悉無所有亦不",
    "T08n0222_003:0170b21": "可得。薩芸若者，悉無所有亦不可得。一切",
    "T08n0222_003:0170b22": "具慧，悉無所有亦不可得。其內亦空，計外",
    "T08n0222_003:0170b23": "亦空，內外亦空，所有亦空，自然亦空。唯，舍",
    "T08n0222_003:0170b24": "利弗！菩薩摩訶薩行般若波羅蜜，作是思惟。",
    "T08n0222_003:0170b25": "如是觀察者，作是思惟已，則不可見心。心",
    "T08n0222_003:0170b26": "無所著、無所染污，不恐不懼、不畏不難，心不",
    "T08n0222_003:0170b27": "懷懅，則當知是菩薩摩訶薩不離般若波羅",
    "T08n0222_003:0170b28": "蜜。」舍利弗謂須菩提：「云何菩薩摩訶薩知",
    "T08n0222_003:0170b29": "之不離般若波羅蜜？」須菩提謂舍利弗：「所謂",
    "T08n0222_003:0170c01": "離色者，色之自然故；所謂離痛痒思想生死",
    "T08n0222_003:0170c02": "識者、識之自然故也。所謂離檀波羅蜜，檀",
    "T08n0222_003:0170c03": "波羅蜜之自然故；所謂離尸波羅蜜、羼波",
    "T08n0222_003:0170c04": "羅蜜、惟逮波羅蜜、禪波羅蜜、般若波羅蜜，六",
    "T08n0222_003:0170c05": "波羅蜜自然故也。所謂離意止、意斷、神足、根、",
    "T08n0222_003:0170c06": "力、覺意、八由行，三十七品之自然故也。所謂",
    "T08n0222_003:0170c07": "離十種力、四無所畏、四分別辯、十八不共諸",
    "T08n0222_003:0170c08": "佛之法者，諸佛之法自然故也。謂離諸總持",
    "T08n0222_003:0170c09": "門、諸三昧門及離本際者，本際自然故也。」舍",
    "T08n0222_003:0170c10": "利弗謂須菩提：「何謂色自然？何謂痛痒思想",
    "T08n0222_003:0170c11": "生死識自然？何謂十二因緣、三十七品、十八",
    "T08n0222_003:0170c12": "不共諸佛之法自然乎？」須菩提答曰：「已無所",
    "T08n0222_003:0170c13": "有故謂自然。色無所有，故曰色自然；痛痒",
    "T08n0222_003:0170c14": "思想生死識無所有，故曰痛痒思想生死識",
    "T08n0222_003:0170c15": "自然。無所有至於本際，故曰自然。舍利弗！",
    "T08n0222_003:0170c16": "以是故，作此觀者，則知離色色之自然，則知",
    "T08n0222_003:0170c17": "離痛痒思想生死識之自然，五陰、六衰、十八",
    "T08n0222_003:0170c18": "種、十二因緣、三十七品，十種力、四無所畏、四分",
    "T08n0222_003:0170c19": "別辯、十八不共諸佛之法，至所本淨悉無所",
    "T08n0222_003:0170c20": "有，故曰本淨自然。所謂離色色之本相，所",
    "T08n0222_003:0170c21": "謂離痛痒思想生死識痛痒思想生死識之本",
    "T08n0222_003:0170c22": "相，一切諸法及諸佛法，離本際者本際相故。",
    "T08n0222_003:0170c23": "色自然相自然相故，謂相自然而得遠離。」舍",
    "T08n0222_003:0170c24": "利弗謂須菩提：「其有菩薩摩訶薩學此法者，",
    "T08n0222_003:0170c25": "皆當歸趣薩芸若不？」須菩提謂舍利弗：「如是，",
    "T08n0222_003:0170c26": "如是！賢者！其學此者，歸趣薩芸若。所以者",
    "T08n0222_003:0170c27": "何？一切諸法無所起無所滅。」舍利弗謂須",
    "T08n0222_003:0170c28": "菩提：「何故，須菩提！一切諸法不起不滅？」答",
    "T08n0222_003:0170c29": "曰：「舍利弗！所謂色者，其色則空。以是之故，",
    "T08n0222_003:0171a01": "不起不滅亦不可得。痛痒思想生死識則為",
    "T08n0222_003:0171a02": "空，以是之故不起不滅。眼耳鼻舌身意，色",
    "T08n0222_003:0171a03": "聲香味細滑法，十八種，十二因緣，三十七品，",
    "T08n0222_003:0171a04": "十種力、四無所畏、四分別辯、十八不共諸佛之",
    "T08n0222_003:0171a05": "法，諸總持門、一切三昧，至于本際，不起不",
    "T08n0222_003:0171a06": "滅亦不可得。菩薩摩訶薩行般若波羅蜜能",
    "T08n0222_003:0171a07": "如是者，則近薩芸若。假使能近薩芸若者，其",
    "T08n0222_003:0171a08": "身、口、意則自然淨，諸相清淨自然具足，其身",
    "T08n0222_003:0171a09": "口意以能清淨，具足諸相致清淨者，應時菩",
    "T08n0222_003:0171a10": "薩即不復起婬怒癡心。婬怒癡心已清淨者，",
    "T08n0222_003:0171a11": "則便無有憍慢恚貪，亦不復起六十二見。諸",
    "T08n0222_003:0171a12": "所邪疑貪恚之心已不復興，則能除於六十",
    "T08n0222_003:0171a13": "二見諸所疑意，諸所生處不造常見，所生之",
    "T08n0222_003:0171a14": "處諸佛國土，從一佛國遊一佛國，教化眾",
    "T08n0222_003:0171a15": "生、嚴淨佛土，常懷專一不離諸佛世尊，至于",
    "T08n0222_003:0171a16": "逮得阿耨多羅三耶三佛，成至阿惟三佛。如",
    "T08n0222_003:0171a17": "是菩薩摩訶薩為行般若波羅蜜。」",
    "T08n0222_003:0171a18": "光讚經卷第三"
}