{
    "T24n1450_019:0195c24": "根本說一切有部毘奈耶破僧事",
    "T24n1450_019:0195c25": "卷第十九",
    "T24n1450_019:0195c27": "大唐三藏法師義淨奉 制譯",
    "T24n1450_019:0195c28": "[0195c28] 「是時太子既登位已，告諸群臣曰：『汝等殺&#x5374;",
    "T24n1450_019:0195c29": "達摩。』時宰牛大臣白大王言：『不作觀察，無事",
    "T24n1450_019:0196a01": "何故即殺達摩？身現懷妊，未審生男或是生",
    "T24n1450_019:0196a02": "女，若生男時方可殺&#x5374;。』時王答大臣言：『如",
    "T24n1450_019:0196a03": "是亦得，汝當自看。』時達摩月滿以後即生一",
    "T24n1450_019:0196a04": "男，其同日時，有一採魚師婦乃生一女，與漁",
    "T24n1450_019:0196a05": "師錢物將男換女，其大臣即白王言：『達摩生",
    "T24n1450_019:0196a06": "一女也。』王曰：『大好！我得解脫。』後時漁師養育",
    "T24n1450_019:0196a07": "其子漸漸長大，令入學讀書，乃能綴文巧作",
    "T24n1450_019:0196a08": "辭章，時乃立名巧作文章。大臣私來告達摩",
    "T24n1450_019:0196a09": "言：『汝子今大巧作辭章。』達摩復白大臣言：『今",
    "T24n1450_019:0196a10": "欲願見形貌，方便將來。』大臣答言：『何更須見？",
    "T24n1450_019:0196a11": "不須看之。』時大臣見彼愛戀其子，為作方便，",
    "T24n1450_019:0196a12": "令子手持一魚作賣魚人形，即往母所，其",
    "T24n1450_019:0196a13": "母遙見。相師占曰：『此持魚人者，必當殺我",
    "T24n1450_019:0196a14": "王，自住王位。』其語遞相告言，轉轉乃至王",
    "T24n1450_019:0196a15": "所。王聞此語告諸群臣：『乃可速即捉取漁",
    "T24n1450_019:0196a16": "師子，莫令逃逸。』其語轉轉漁師子聞已，即",
    "T24n1450_019:0196a17": "東走而避乃入一老婆家。其老婆見已隱藏深",
    "T24n1450_019:0196a18": "處，以大黃塗身，色如死人形，人輿將往深",
    "T24n1450_019:0196a19": "摩舍那之所，安著林所即起而走。近有一人，",
    "T24n1450_019:0196a20": "於林中採取花&#x83D3;，遙見此人從死人中忽起而",
    "T24n1450_019:0196a21": "走，採&#x83D3;之人隨後即趁不遠便止。王使隨後",
    "T24n1450_019:0196a22": "即到，問採&#x83D3;人：『汝見一人作如是形容以不？』",
    "T24n1450_019:0196a23": "其人答曰：『纔見從此路去。』即速趁捉。其漁師",
    "T24n1450_019:0196a24": "兒忙怕，入一浣衣人家，其家以衣裳重裹",
    "T24n1450_019:0196a25": "馱於驢上，遠離人處河邊解放。其漁師兒起",
    "T24n1450_019:0196a26": "立觀察四方，遠望無人之處便即速走。路逢",
    "T24n1450_019:0196a27": "一人，見其疾走路兒赴王訪者，王使尋復到",
    "T24n1450_019:0196a28": "於村中，括訪其所，見者報曰：『從此走過。』時人",
    "T24n1450_019:0196a29": "被使趁急，復投一治皮作靴家，而彼家人一",
    "T24n1450_019:0196b01": "一具言：『被王逼迫今欲殺我等。』廣如上說，復",
    "T24n1450_019:0196b02": "告彼家人言：『願慈愍故，為我作一量鞋，鞋",
    "T24n1450_019:0196b03": "跟向前鞋頭向後。若尋跡者，無人知我去處。』",
    "T24n1450_019:0196b04": "靴師答言：『我先未曾作如此鞋。』即說頌曰：",
    "T24n1450_019:0196b05": "「『曾見種種靴形狀，  隨彼尺樣便為作；",
    "T24n1450_019:0196b06": "  未有如此造靴鞋，  令跟向前鼻居後。』",
    "T24n1450_019:0196b07": "[0196b07] 「時彼靴師依言即作。著鞋走出，村牆既高無",
    "T24n1450_019:0196b08": "處踰過，即於水竇中出。時王使者尋其&#x811A;跡，",
    "T24n1450_019:0196b09": "乃見入靴師家處。其漁師子，情懷怖懼投身",
    "T24n1450_019:0196b10": "入水，龍王見已將入宮中。爾時大王展轉",
    "T24n1450_019:0196b11": "聞說，漁師之子投身入水在龍宮內。王&#x52C5;諸",
    "T24n1450_019:0196b12": "臣：『於我國內，所有持&#x546A;之人，悉喚將來。』時諸",
    "T24n1450_019:0196b13": "&#x546A;師既聞皆來詣王所，時王告言：『汝等往彼",
    "T24n1450_019:0196b14": "龍宮，&#x546A;龍將來。』聞已悉去。於別曠野有一藥",
    "T24n1450_019:0196b15": "叉名賓伽羅，常以魚肉為食，此藥叉住處樹",
    "T24n1450_019:0196b16": "木猶枯，況復人見存命。龍王被諸&#x546A;師&#x546A;",
    "T24n1450_019:0196b17": "已，逼迫救彼不得，即以神力，將漁師兒及諸",
    "T24n1450_019:0196b18": "&#x546A;師等裹為一服，將往藥叉住處曠野之中",
    "T24n1450_019:0196b19": "安著。龍王告諸&#x546A;師曰：『汝等所作非是好事，",
    "T24n1450_019:0196b20": "彼漁師兒被藥叉所害，我等亦被損之。』&#x546A;師",
    "T24n1450_019:0196b21": "問曰：『作何方計？』龍王答言：『汝等無益之事",
    "T24n1450_019:0196b22": "惱亂於我，我被逼迫將漁師兒置於曠野之",
    "T24n1450_019:0196b23": "中，令彼藥叉所害。汝等亦無所益。』時諸&#x546A;師",
    "T24n1450_019:0196b24": "漸行得歸本國，白大王言：『我等惱亂龍王逼",
    "T24n1450_019:0196b25": "迫極困，遂送魚師兒深曠野中賓伽羅藥叉",
    "T24n1450_019:0196b26": "所食。』時王語言：『汝等大好！更亦尋聽或時未",
    "T24n1450_019:0196b27": "死？』時漁師兒在於曠野東行西行，彼賓伽羅",
    "T24n1450_019:0196b28": "藥叉在一方所共諸惡狗聚集一處，漁師兒",
    "T24n1450_019:0196b29": "遙見此狗便作是念：『我今決定即死。』其狗遙",
    "T24n1450_019:0196c01": "見彼人，復命一狗往趁捉取。其人見已遠走",
    "T24n1450_019:0196c02": "上樹，狗在樹下，藥叉隨後即到。藥叉告言：『彼",
    "T24n1450_019:0196c03": "可不聞賓伽羅人形藥叉在於曠野之所。若",
    "T24n1450_019:0196c04": "有人來住此者，皆當損害，汝今時到下來。』其",
    "T24n1450_019:0196c05": "人答曰：『我以盡命在此。』時藥叉住，於悉柰",
    "T24n1450_019:0196c06": "纏結衣服，繫身而住。時人欲作計走，即往樹",
    "T24n1450_019:0196c07": "下向一方走，藥叉與狗同走而趁。其人事急",
    "T24n1450_019:0196c08": "即脫身衣擲於藥叉身上，遍覆其體。群狗謂",
    "T24n1450_019:0196c09": "是其人，眾共擒捉食噉，彼人便得走脫。復作",
    "T24n1450_019:0196c10": "是念：『我有親舅，見在仙人所出家，我今可往",
    "T24n1450_019:0196c11": "彼也。』其仙所住之處，花&#x83D3;園林滋茂熾盛，有",
    "T24n1450_019:0196c12": "種種鳥出和雅音。時漁師兒展轉尋問，乃到",
    "T24n1450_019:0196c13": "仙所。時大王使諸處尋訪，亦到其中，於彼捉",
    "T24n1450_019:0196c14": "獲漁師兒，便即投身谷下，於空中捉得頭髻，",
    "T24n1450_019:0196c15": "髮入人手身墮谷底。時王使者作是思惟：『其",
    "T24n1450_019:0196c16": "人決死。』執得其髮，持向王所白：『大王！今我已",
    "T24n1450_019:0196c17": "誅害漁師兒訖。』王大歡喜賞賜其使。[0196c17] 「時護仙",
    "T24n1450_019:0196c18": "人所天來告仙言：『汝外甥兒，今苦逼迫何",
    "T24n1450_019:0196c19": "不觀察？』仙人報曰：『我若不擁護，必定命終。』彼",
    "T24n1450_019:0196c20": "仙能持如是明&#x546A;，令男作女令女成男。其仙",
    "T24n1450_019:0196c21": "即以&#x546A;法攝受外甥，即云：『汝勿怖懼。』時外",
    "T24n1450_019:0196c22": "甥既得仙人攝受，便化身為美女，相貌殊好",
    "T24n1450_019:0196c23": "特異常倫，即往波羅&#x75C6;斯，於王園苑而住。",
    "T24n1450_019:0196c24": "其守苑人既見美女，心生希有速詣王所，白",
    "T24n1450_019:0196c25": "大王言：『今有美貌成就少女，見在苑內。』王聞",
    "T24n1450_019:0196c26": "語已報曰：『宜速將來。』便即以大威儀僕從迎",
    "T24n1450_019:0196c27": "入王宮。時王於彼美女深生愛著，生愛著已",
    "T24n1450_019:0196c28": "見王暫離，便變女身而作丈夫，即戴王冠命",
    "T24n1450_019:0196c29": "安地大臣曰：『冊我為王。』于時臣佐以大儀",
    "T24n1450_019:0197a01": "著，冊立為王。爾時諸天說伽他曰：",
    "T24n1450_019:0197a02": "「『頭不斷者不為害，  復起能作如是業；",
    "T24n1450_019:0197a03": "  隨宜損彼不名害，  如害白膠王子者。』」",
    "T24n1450_019:0197a04": "[0197a04] 佛告諸苾芻等：「於汝意云何？其白膠王子曰",
    "T24n1450_019:0197a05": "初王者，即是提婆達多，於彼時中魚師兒",
    "T24n1450_019:0197a06": "者，我身是也。從彼王時起此怨讎。」[0197a06] 世尊復告",
    "T24n1450_019:0197a07": "諸苾芻：「汝等諦聽！昔時曠野有一大村，其",
    "T24n1450_019:0197a08": "中有二巧兒，作別寶人。其人各座一鋪市易，",
    "T24n1450_019:0197a09": "不得相侵。別時有一識寶貧人，將一寶器來",
    "T24n1450_019:0197a10": "至其所止息，三五日間持此寶器。彼一鋪人",
    "T24n1450_019:0197a11": "欲買其寶，酬價極下。時彼貧人不肯賣與，更",
    "T24n1450_019:0197a12": "將向彼別寶人邊，酬價平和，即生歡喜報言：",
    "T24n1450_019:0197a13": "『汝可買取。』鋪主答言：『我無爾許錢財可買。』答",
    "T24n1450_019:0197a14": "曰：『隨日所得多少與我。』其人聞已即便受取。",
    "T24n1450_019:0197a15": "酬價少者即來共爭云：『我先見此人寶器，汝",
    "T24n1450_019:0197a16": "今因何奪我市易？』從此已去遂至怨讎。」佛告",
    "T24n1450_019:0197a17": "諸苾芻：「彼酬價少者，即是提婆達多。於彼時",
    "T24n1450_019:0197a18": "中酬價多者，即是我身。乃至今時如是結怨",
    "T24n1450_019:0197a19": "惡意不息。」[0197a19] 復告諸苾芻：「往昔之日，曠野村中",
    "T24n1450_019:0197a20": "有一長者居住，同族姓家娶女為婚，共為歡",
    "T24n1450_019:0197a21": "樂，其妻有娠，月滿已後便生一子，母即命終。",
    "T24n1450_019:0197a22": "長者便作是念：『我更娶妻共為歡樂。』娶妻不",
    "T24n1450_019:0197a23": "久誕生一子，母亦命終。長者便作是念：『我亦",
    "T24n1450_019:0197a24": "娶妻不久還死，我為長子索娶一女。』當即娶",
    "T24n1450_019:0197a25": "女遊戲，多生子孫。其妻問夫已：『次童子者是",
    "T24n1450_019:0197a26": "何人也？』夫主答曰：『此是我弟。』其妻復問夫曰：",
    "T24n1450_019:0197a27": "『於後分我錢物已不？』夫曰：『世俗之事皆合兄",
    "T24n1450_019:0197a28": "弟有分。』妻報夫曰：『若當如此，汝今兒子極多，",
    "T24n1450_019:0197a29": "既分財物，當須殺&#x5374;&#x511E;弟。』其夫聞已，凡夫之",
    "T24n1450_019:0197b01": "人為貪財物無不造罪，即作方計報其弟曰：",
    "T24n1450_019:0197b02": "『今者可共往入山中採取花&#x83D3;。』至於山中，兄",
    "T24n1450_019:0197b03": "取大石打弟頭碎，因即命終。」佛告諸苾芻：",
    "T24n1450_019:0197b04": "「兄者即是提婆達多。弟者即是我身。於彼時",
    "T24n1450_019:0197b05": "中乃生怨惡。」",
    "T24n1450_019:0197b06": "[0197b06] 佛告諸苾芻：「我更說提婆達多共我作怨惡",
    "T24n1450_019:0197b07": "緣起。於往昔時，曠野中有一大村。有一居士",
    "T24n1450_019:0197b08": "同族姓家婚娶一女，共為歡樂遊戲。後時懷",
    "T24n1450_019:0197b09": "妊一子，月滿已後便生一女，形貌端嚴人所",
    "T24n1450_019:0197b10": "愛樂，居士曰：『有人先來從我乞者，我當與女。』",
    "T24n1450_019:0197b11": "時有一婆羅門來乞，口云：『無病。』居士告言：『我",
    "T24n1450_019:0197b12": "有一女奉賞與汝。』時婆羅門曰：『我占時候日",
    "T24n1450_019:0197b13": "星，非是穩便，我今不受。待於後時日星穩便，",
    "T24n1450_019:0197b14": "我當來取。』說此語已便即退去。別有一時，復",
    "T24n1450_019:0197b15": "有婆羅門，為求乞故還至彼家，口云：『無病，乞",
    "T24n1450_019:0197b16": "與我物。』答言：『我有一女奉賞與汝。』報言：『先有",
    "T24n1450_019:0197b17": "一婆羅門，來乞之時何不與女？』居士答言：『彼",
    "T24n1450_019:0197b18": "為星宿不便，口云：「星宿穩便來取此女。」』時婆",
    "T24n1450_019:0197b19": "羅門言：『我受此女。』問曰：『何不看星宿相宜即",
    "T24n1450_019:0197b20": "受？』時婆羅門便為頌，即受此女，受得女已即",
    "T24n1450_019:0197b21": "便歸還。先來乞者聞別有人來乞女去，即來",
    "T24n1450_019:0197b22": "詣彼婆羅門所告言：『此女先受得，因何將我",
    "T24n1450_019:0197b23": "女歸來？』答曰：『汝為瞻星非是穩便，不取此女。",
    "T24n1450_019:0197b24": "我不看星宿穩便遂取此女。』時彼婆羅門乃",
    "T24n1450_019:0197b25": "生怨惡嗔恚，從此即生怨害之心。」佛告諸苾",
    "T24n1450_019:0197b26": "芻：「爾時後來求乞得女婆羅門者，即是我身",
    "T24n1450_019:0197b27": "是也。其先來婆羅門看星宿穩便者，即是提",
    "T24n1450_019:0197b28": "婆達多是也。」[0197b28] 時佛世尊在王舍城竹林園中。",
    "T24n1450_019:0197b29": "時未生怨王有一大象名曰護財，極大獰惡",
    "T24n1450_019:0197c01": "性操常醉，每日損人，諸人皆怖不敢出門。時",
    "T24n1450_019:0197c02": "王舍城人悉來白王：「其護財象極大獰惡，每",
    "T24n1450_019:0197c03": "日出屋往於坊市，四道街衢損害眾人。王當",
    "T24n1450_019:0197c04": "處分看象之人，莫令每日出屋，須隔日出。若",
    "T24n1450_019:0197c05": "出之時，預擊鍾鼓令人藏避。」王告言：「好。」即&#x52C5;",
    "T24n1450_019:0197c06": "大臣令喚看象人來。使人依命喚來，告言：「王",
    "T24n1450_019:0197c07": "舍城中諸人眾來白我，護財大象獰惡損害",
    "T24n1450_019:0197c08": "諸人，汝當隔日出。若出之時預擊鍾鼓告聲",
    "T24n1450_019:0197c09": "象出。」時調象人等再拜大王已依&#x52C5;即去。其",
    "T24n1450_019:0197c10": "王舍城中有一長者，大有財物多有受用，發",
    "T24n1450_019:0197c11": "心請佛及苾芻僧。時提婆達多聞長者明日",
    "T24n1450_019:0197c12": "請佛并眾設齋，即持百千珍寶與調象人告",
    "T24n1450_019:0197c13": "言：「有長者明日請喬答摩沙門并聲聞徒眾，",
    "T24n1450_019:0197c14": "汝可將護財惡象當面放之踐踏喬答摩沙",
    "T24n1450_019:0197c15": "門。」答言：「聖者！依命如是。又須令王知之我等",
    "T24n1450_019:0197c16": "依命。」時提婆達多即詣未生怨王所白言：「汝",
    "T24n1450_019:0197c17": "不能立我為佛，為汝殺父今得王位，我今殺",
    "T24n1450_019:0197c18": "&#x5374;佛自立一切智，大王可令護財象出。」時未",
    "T24n1450_019:0197c19": "生怨王語提婆達多言：「汝不聞諸佛世尊未調",
    "T24n1450_019:0197c20": "者能令調伏。」說已得即去，語調象人曰：「我已",
    "T24n1450_019:0197c21": "白王，汝可明日將象出。」時調象人持鈴擊聲",
    "T24n1450_019:0197c22": "告城中人：「明日放護財象，汝等自當防護。」時",
    "T24n1450_019:0197c23": "彼長者聞此事已心生愁惱自嘆：「我是薄福",
    "T24n1450_019:0197c24": "之人，今請世尊及苾芻眾過家設供，有此事",
    "T24n1450_019:0197c25": "起放惡象出，若為設齋？」復作是念：「我今須造",
    "T24n1450_019:0197c26": "飲食熟已將往佛所。」其夜即辦飲食，明旦向",
    "T24n1450_019:0197c27": "世尊所白佛言：「王舍城中擊鈴告人，欲放護",
    "T24n1450_019:0197c28": "財惡象，各自防護。今者世尊莫入城來，所造",
    "T24n1450_019:0197c29": "飲食欲將就此。」佛告長者：「汝可作辦，我今不",
    "T24n1450_019:0198a01": "怕護財惡象，我共聲聞眾同來入王舍城。」長",
    "T24n1450_019:0198a02": "者聞已歡喜即去，至家辦食鋪設座已，遙望",
    "T24n1450_019:0198a03": "世尊。爾時如來即持衣&#x9262;，共苾芻眾入王舍",
    "T24n1450_019:0198a04": "城。時人即放護財象。時象見佛并諸徒眾，",
    "T24n1450_019:0198a05": "即生嗔怒，速走往如來邊。其提婆達多共未",
    "T24n1450_019:0198a06": "生怨王，上高樓頭遙望惡象，欲踐踏沙門喬",
    "T24n1450_019:0198a07": "答摩。提婆達多甚大喜悅，即說頌曰：",
    "T24n1450_019:0198a08": "「我見十力者，  被象力所踏；",
    "T24n1450_019:0198a09": " 聲聞釋種子，  今日應消盡。」",
    "T24n1450_019:0198a10": "[0198a10] 爾時世尊以右手化作五師子，時象見師子",
    "T24n1450_019:0198a11": "已，當時忙怕失大便，奔走而去。世尊又放大",
    "T24n1450_019:0198a12": "火諸方熾熱，唯佛住所足下涼冷。其護財惡",
    "T24n1450_019:0198a13": "象東西遊走唯逢熱火，世尊住處清淨涼冷。",
    "T24n1450_019:0198a14": "當見惡象，諸聲聞等皆悉迸散遠走，唯阿難",
    "T24n1450_019:0198a15": "陀一人不離佛邊。其象醉醒羸弱來詣佛所，",
    "T24n1450_019:0198a16": "世尊即以百寶莊嚴輞輪相無畏之手，摩其",
    "T24n1450_019:0198a17": "象頭行無畏施，即說頌曰：",
    "T24n1450_019:0198a18": "「莫樂象身處，  象趣是惡趣；",
    "T24n1450_019:0198a19": " 當莫損害他，  即得賢聖道。",
    "T24n1450_019:0198a20": " 汝為前身業，  故生在惡趣；",
    "T24n1450_019:0198a21": " 損害諸有情，  將是為歡樂。",
    "T24n1450_019:0198a22": " 從此死已後，  當生在何處？",
    "T24n1450_019:0198a23": " 復住在何邊？  賢首汝善聽。",
    "T24n1450_019:0198a24": " 諸行是無常，  諸法是無我；",
    "T24n1450_019:0198a25": " 寂靜是涅槃，  於我心生信。」",
    "T24n1450_019:0198a26": "[0198a26] 爾時世尊即往長者家敷座而坐，其護財象",
    "T24n1450_019:0198a27": "隨佛後行。佛在長者家，其象門外立，為不見",
    "T24n1450_019:0198a28": "佛故，即欲推門屋倒。佛以神力變其宅舍化",
    "T24n1450_019:0198a29": "為水精，內外相照令遙見佛。世尊食竟說施",
    "T24n1450_019:0198b01": "頌已從坐而去，其象隨佛後行，其國大臣具",
    "T24n1450_019:0198b02": "如上說啟白大王。王聞此事，轉告提婆達多：",
    "T24n1450_019:0198b03": "「汝大損我。其象去已，&#x96A3;境國王聞者必起怨",
    "T24n1450_019:0198b04": "敵，汝大不是。」時提婆達多被訶責已默然而",
    "T24n1450_019:0198b05": "住。王&#x52C5;諸臣言：「若佛出後當即關閉城門，莫",
    "T24n1450_019:0198b06": "令象出城外，勿令隨佛後去。」大臣依&#x52C5;報守",
    "T24n1450_019:0198b07": "城門人，及語調象人：「繫捉取象，莫令隨佛後",
    "T24n1450_019:0198b08": "去。」依命即欲捉象。其象見佛出城，面前不見",
    "T24n1450_019:0198b09": "世尊，其象以&#x811A;踏鼻，氣息不通悶絕而死，當",
    "T24n1450_019:0198b10": "生四天王眾天。天法，當生天者有三種念起：",
    "T24n1450_019:0198b11": "從何處滅？生在何處？是何業報？當觀自身，從",
    "T24n1450_019:0198b12": "象中死已，生在於此清淨四天大王中。前",
    "T24n1450_019:0198b13": "生為於佛所發歡喜心。「我今在此歡樂，不往",
    "T24n1450_019:0198b14": "如來所，甚非道理。我先須共諸天圍遶詣如",
    "T24n1450_019:0198b15": "來所。」其象生天，有身百寶莊嚴，清淨之身內",
    "T24n1450_019:0198b16": "外明徹。其夜即衣&#x88D3;盛眾妙花，往如來所竹",
    "T24n1450_019:0198b17": "林園中，其光遍照勝晝日。時以眾寶花散佛",
    "T24n1450_019:0198b18": "身上，即於前坐聽佛說法，世尊觀察隨所樂",
    "T24n1450_019:0198b19": "聽而應說法。其天聞已，以慧金剛杵摧破二",
    "T24n1450_019:0198b20": "十種我見煩惱山，即證預流果。既證果已心",
    "T24n1450_019:0198b21": "大喜悅白佛言：「世尊！無父無母能作此事，",
    "T24n1450_019:0198b22": "無王能作、無天能作、無親無友，亦無過去魂",
    "T24n1450_019:0198b23": "靈、無沙門婆羅門枯諸血海。唯佛能斷我苦",
    "T24n1450_019:0198b24": "惱海，超煩惱山閉惡趣門，安置人天勝妙之",
    "T24n1450_019:0198b25": "處。」即說頌曰：",
    "T24n1450_019:0198b26": "「因佛閉塞惡趣門，  三塗之中多損害；",
    "T24n1450_019:0198b27": " 今蒙開闡人天路，  復證微妙涅槃城。",
    "T24n1450_019:0198b28": " 因佛斷除眾惡業，  患翳之目得清淨；",
    "T24n1450_019:0198b29": " 能證寂滅聖賢道，  超過有流眾苦處。",
    "T24n1450_019:0198b30": " 一切人天所應供，  能除生老病死苦；",
    "T24n1450_019:0198c01": " 於百千生不逢遇，  果報今時得見佛。",
    "T24n1450_019:0198c02": " 我禮大師垂瓔珞，  頂禮佛足心歡喜；",
    "T24n1450_019:0198c03": " 右遶三匝欲還歸，  騰身即往天宮上。」",
    "T24n1450_019:0198c04": "[0198c04] 爾時彼天，如商人得利、如農夫得豐熟、如壯",
    "T24n1450_019:0198c05": "士&#x9B2A;敵得勝、如病人得差，所將諸天下供養",
    "T24n1450_019:0198c06": "已，還與相隨歸於天上。[0198c06] 于時林中有諸苾芻，",
    "T24n1450_019:0198c07": "於初夜念誦經行，見大光明遍照林野，心生",
    "T24n1450_019:0198c08": "怪愕來詣佛所，而白佛言：「世尊！於昨夜分是",
    "T24n1450_019:0198c09": "何因緣釋梵諸天下世尊所？」佛告諸苾芻：「此",
    "T24n1450_019:0198c10": "非釋梵諸天來於我所。復次諸苾芻！汝曾見",
    "T24n1450_019:0198c11": "護財大象以不？如此獰惡奔逸欲來殺我。」時",
    "T24n1450_019:0198c12": "苾芻等俱白佛言：「我等悉見。」佛言：「我已誨示，",
    "T24n1450_019:0198c13": "彼於我所生正信心起歡喜故，便即命終，得",
    "T24n1450_019:0198c14": "生四天王宮。其夜來詣我所，為彼說法得證",
    "T24n1450_019:0198c15": "見諦，&#x5374;歸本宮。」[0198c15] 諸苾芻等心生疑惑，唯佛能",
    "T24n1450_019:0198c16": "斷，白佛言：「世尊！彼護財象，作何罪業墮傍",
    "T24n1450_019:0198c17": "生趣？復作何業，得生四天王宮及得見諦？」佛",
    "T24n1450_019:0198c18": "告諸苾芻：「彼護財象者，先集業報今自擔負，",
    "T24n1450_019:0198c19": "如暴流水必當受之。此護財自作自受，非他",
    "T24n1450_019:0198c20": "人受。」復告諸苾芻：「所作之業無地水火風為",
    "T24n1450_019:0198c21": "彼受之，亦非蘊處界善非善事。」而說頌曰：",
    "T24n1450_019:0198c22": "「假令經百劫，  所作業不亡；",
    "T24n1450_019:0198c23": " 因緣會遇時，  果報還自受。」",
    "T24n1450_019:0198c24": "[0198c24] 佛告諸苾芻：「過去世時，於賢劫中人壽二萬",
    "T24n1450_019:0198c25": "歲，有佛出世名迦攝波，十號具足，住波羅",
    "T24n1450_019:0198c26": "&#x75C6;斯仙人墮處施鹿林中。是時此象於彼法",
    "T24n1450_019:0198c27": "中出家，持戒不能堅固、復不貴重、有所虧缺，",
    "T24n1450_019:0198c28": "常以四事供給眾僧，成就善根，所生之處食",
    "T24n1450_019:0198c29": "飲充足。見我正法心生歡喜，便即命終，得生",
    "T24n1450_019:0199a01": "四天王宮。復為在迦攝波佛時出家，讀誦四",
    "T24n1450_019:0199a02": "諦緣起蘊處等法，由彼三業修集善根今得",
    "T24n1450_019:0199a03": "生天，復得遇我證獲真諦。如是苾芻！若修白",
    "T24n1450_019:0199a04": "業等，如餘廣說。」",
    "T24n1450_019:0199a05": "[0199a05] 爾時諸苾芻等心生疑惑，佛能斷疑，白佛言：",
    "T24n1450_019:0199a06": "「世尊！彼護財醉象當來害佛時，云何諸聲聞",
    "T24n1450_019:0199a07": "眾皆悉遠走，唯阿難陀一人不離如來？」佛言：",
    "T24n1450_019:0199a08": "「汝等諦聽！非但今時，於過往昔阿那婆達多",
    "T24n1450_019:0199a09": "河邊，有一鵝王名曰提頭賴吒，有二子：一名",
    "T24n1450_019:0199a10": "滿、二名滿面，滿者大兒、滿面者小兒。其名滿",
    "T24n1450_019:0199a11": "者，性行極剛獰惡，常行欺打，種種惱亂自餘",
    "T24n1450_019:0199a12": "諸鵝。時諸鵝等每來諮白鵝王：『汝子呫啄打",
    "T24n1450_019:0199a13": "我。』鵝王便作是念：『彼既&#x9E81;惡獰性。若安立太",
    "T24n1450_019:0199a14": "子位，我死已後必損殺諸鵝，我今須作方便。』",
    "T24n1450_019:0199a15": "即喚二子滿及滿面告言：『汝等可能往詣諸",
    "T24n1450_019:0199a16": "池有鵝之處撿行，若先來者我即與王位。』時",
    "T24n1450_019:0199a17": "鵝王子競意，各將五百鵝眾往於諸方，東西",
    "T24n1450_019:0199a18": "遊行遍觀池水。諸鵝漸行至波羅&#x75C6;斯，於彼",
    "T24n1450_019:0199a19": "時中有一國王名曰梵德，正住王位，其國人",
    "T24n1450_019:0199a20": "民熾盛安隱豐熟。去城不遠有妙花池清流",
    "T24n1450_019:0199a21": "最勝，有諸雜色蓮花而覆其上，其池四邊亦",
    "T24n1450_019:0199a22": "有千花&#x83D3;樹，亦有雜類諸鳥翔集。時鵝王子",
    "T24n1450_019:0199a23": "名滿者，共五百鵝眾下來入彼池中，心無怖",
    "T24n1450_019:0199a24": "畏遊戲歡樂，其滿面共五百鵝眾在虛空中。",
    "T24n1450_019:0199a25": "時有一鵝報滿面言：『我等可下入此池中以",
    "T24n1450_019:0199a26": "不？』答言：『我且往無熱池中紹王位已，然後可",
    "T24n1450_019:0199a27": "來於此遊戲。』當即速疾往無熱池中即紹王",
    "T24n1450_019:0199a28": "位，還來至波羅&#x75C6;斯池中遊戲。時池邊諸",
    "T24n1450_019:0199a29": "人，見鵝端正無畏遊戲，皆生怪愕：『人所樂見",
    "T24n1450_019:0199b01": "鵝中之王，從何處來至此池中？身體莊嚴，其",
    "T24n1450_019:0199b02": "池諸鳥無有比者，人皆愛之，無畏而住在池",
    "T24n1450_019:0199b03": "遊戲。』時波羅&#x75C6;斯眾人聞已俱來，皆往池邊",
    "T24n1450_019:0199b04": "觀望看視而住。其國臣佐白大王言：『不知從",
    "T24n1450_019:0199b05": "何方有妙色鵝王共無量百千諸鵝圍遶，在",
    "T24n1450_019:0199b06": "彼池中，身色端正，勝自餘諸鳥，人愛不足，無",
    "T24n1450_019:0199b07": "畏而住。』時王告諸大臣言：『若當如此喚捕獵",
    "T24n1450_019:0199b08": "師來。』大臣依&#x52C5;即喚集來，王言：『聞我池中有",
    "T24n1450_019:0199b09": "勝妙鵝王至，人所樂見，不知從何方來？汝等",
    "T24n1450_019:0199b10": "可作方便四面圍繞繫縛將來，莫令損彼身",
    "T24n1450_019:0199b11": "體肢節，將來見我。』其捕獵人依命即去，巧",
    "T24n1450_019:0199b12": "作方便緩緩繫縛已，時鵝王的知不得解脫，",
    "T24n1450_019:0199b13": "告諸群鵝：『汝等速往無熱池中。』五百群鵝皆",
    "T24n1450_019:0199b14": "悉走散，唯有一鵝涕淚而住。時採捕人見彼一",
    "T24n1450_019:0199b15": "鵝不被繫縛，在鵝王邊啼泣而住，心生怪愕，",
    "T24n1450_019:0199b16": "告言：『我懼王&#x52C5;繫縛汝身，汝莫啼哭，我不殺",
    "T24n1450_019:0199b17": "汝。』即將此鵝王往波羅&#x75C6;斯王邊，傍邊一鵝",
    "T24n1450_019:0199b18": "雖不被縛，心相愛念亦隨後去，將到王邊。王",
    "T24n1450_019:0199b19": "告獵人：『不繫鵝何因而來？』其採捕人白大王",
    "T24n1450_019:0199b20": "言：『我不繫縛，彼自隨來。』王生怪愕語採捕人：",
    "T24n1450_019:0199b21": "『隨後來者，的知是夫婦相愛不離。汝解放此",
    "T24n1450_019:0199b22": "鵝王，從彼同去，莫令有人損害。』其採捕人白",
    "T24n1450_019:0199b23": "大王言：『恐別有人損害於鵝王，&#x52C5;群臣告諸",
    "T24n1450_019:0199b24": "百姓，勿令損害此鵝王也。』時王即喚群臣：",
    "T24n1450_019:0199b25": "『卿今可於波羅&#x75C6;斯城隍之處擊鼓宣令作",
    "T24n1450_019:0199b26": "如是語：「國中所有一切人眾，從今已去但是",
    "T24n1450_019:0199b27": "眾鳥不應傷損。」』臣即如&#x52C5;普告令知。汝等苾",
    "T24n1450_019:0199b28": "芻！勿作異念，往時滿面王者，即我身是。彼隨",
    "T24n1450_019:0199b29": "鵝者，即阿難陀是。其次五百群鵝者，即是今",
    "T24n1450_019:0199c01": "時五百苾芻是。於彼鵝時皆悉走散，唯有阿",
    "T24n1450_019:0199c02": "難陀不相捨離。今時亦復如是，眾皆走散，是",
    "T24n1450_019:0199c03": "阿難陀不捨離我。」",
    "T24n1450_019:0199c04": "[0199c04] 爾時世尊復告諸苾芻等：「重為汝說，阿難陀",
    "T24n1450_019:0199c05": "不捨離我，五百苾芻走散之事。汝等諦聽！如",
    "T24n1450_019:0199c06": "過往昔，於波羅&#x75C6;斯有王名阿吒，正住其",
    "T24n1450_019:0199c07": "位。其國人民熾盛豐熟安樂，有五百臣佐為",
    "T24n1450_019:0199c08": "彼威德，近境諸王皆來朝拜。時有一人從南",
    "T24n1450_019:0199c09": "天來名曰杖瓶，然此一人當敵千人，到臣佐",
    "T24n1450_019:0199c10": "所。大臣即將見王，白大王言：『聞王威德，此一",
    "T24n1450_019:0199c11": "人&#x9B2A;已敵千人，王當攝受。』時王即賜受用財",
    "T24n1450_019:0199c12": "物。於後時中比境有王，軍馬漸多強盛勇健，",
    "T24n1450_019:0199c13": "即辦象馬車步四種兵士，來逼阿吒共為&#x9B2A;",
    "T24n1450_019:0199c14": "戰。其阿吒王亦以四事兵馬出共&#x9B2A;戰，其外",
    "T24n1450_019:0199c15": "境王被打陣破散走而去，各歸本所還來聚",
    "T24n1450_019:0199c16": "集。密遣一人諮五百群臣：『我更&#x9B2A;戰，汝莫共",
    "T24n1450_019:0199c17": "我&#x9B2A;敵。若得位時多與汝等財寶，勝阿吒萬",
    "T24n1450_019:0199c18": "倍。』其五百群臣皆悉迴意，共外境王情同密",
    "T24n1450_019:0199c19": "契。時王復以四事兵甲，更來&#x9B2A;戰，阿吒亦以",
    "T24n1450_019:0199c20": "四種兵士共為&#x9B2A;敵，其五百大臣共外境王",
    "T24n1450_019:0199c21": "同情不戰。彼南天來者，共阿吒王心大苦惱，",
    "T24n1450_019:0199c22": "彼人即說頌曰：",
    "T24n1450_019:0199c23": "「『一切友捨離，  多時好看侍；",
    "T24n1450_019:0199c24": "  唯有瓶杖人，  不離大王所。』",
    "T24n1450_019:0199c25": "[0199c25] 「彼勇健人殺彼五百大臣。」爾時佛告諸苾芻：",
    "T24n1450_019:0199c26": "「勿作異念！時彼阿吒王者，即我身是也。彼敵",
    "T24n1450_019:0199c27": "千人勇健者，即阿難陀是。其五百群臣者，即",
    "T24n1450_019:0199c28": "此時五百苾芻是。其五百苾芻皆悉走散離",
    "T24n1450_019:0199c29": "我，唯阿難陀不捨離於我。」[0199c29] 復告諸苾芻等：「汝",
    "T24n1450_019:0200a01": "等諦聽！阿難陀不捨離我之事。如過往昔，有",
    "T24n1450_019:0200a02": "一菩薩住不定聚，在一方所山中受獸王師",
    "T24n1450_019:0200a03": "子身。時有五百野犴，每常隨後求拾殘食，同",
    "T24n1450_019:0200a04": "住山中。師子殺得蟲獸，上味血肉食已捨去。",
    "T24n1450_019:0200a05": "餘有殘者，野干取食多時在彼。於後時中，",
    "T24n1450_019:0200a06": "彼師子王夜覓蟲獸，夜闇不覺墮在枯井，其",
    "T24n1450_019:0200a07": "五百野犴中有一野犴，見師子墮井，不離井",
    "T24n1450_019:0200a08": "邊思念方便：『作何計校，救拔師子得出井中？』",
    "T24n1450_019:0200a09": "自餘野犴見五百群鹿，隨後而行。其彼一野",
    "T24n1450_019:0200a10": "犴傍井東西遊行，見一土堆，以&#x811A;推土置於",
    "T24n1450_019:0200a11": "井中，土漸滿井師子得出。爾時諸天於虛空",
    "T24n1450_019:0200a12": "中，即說頌曰：",
    "T24n1450_019:0200a13": "「『皆須作親友，  羸弱及強者；",
    "T24n1450_019:0200a14": "  我見一野犴，  從井救師子。』」",
    "T24n1450_019:0200a15": "[0200a15] 佛告諸苾芻等：「時師子者，我身是也。其一野",
    "T24n1450_019:0200a16": "犴者，阿難陀是也。昔四百九十九野犴，即此",
    "T24n1450_019:0200a17": "四百九十九苾芻是也。其四百九十九苾芻",
    "T24n1450_019:0200a18": "棄捨於我，唯阿難陀不捨而住。」[0200a18] 佛告諸苾芻",
    "T24n1450_019:0200a19": "等：「諦聽！乃往昔時有一菩薩在不定趣，時",
    "T24n1450_019:0200a20": "一方所與五百鹿為王。有一獵師欲害群鹿，",
    "T24n1450_019:0200a21": "於河側邊著弶柵網索計校捕獵。時諸鹿等",
    "T24n1450_019:0200a22": "心無畏懼遊行至彼，然其鹿王於前而行，遂",
    "T24n1450_019:0200a23": "被繫縛。既見被縛，諸鹿並皆走散。有一母",
    "T24n1450_019:0200a24": "鹿，住於王邊而不棄捨。于時鹿王欲斷其",
    "T24n1450_019:0200a25": "索而不能斷，母鹿見其鹿王不能斷索，便說",
    "T24n1450_019:0200a26": "伽他曰：",
    "T24n1450_019:0200a27": "「『大威德鹿王，  宜速慇懃解；",
    "T24n1450_019:0200a28": "  安置弶柵者，  獵師今欲來。』",
    "T24n1450_019:0200a29": "[0200a29] 「爾時鹿王便以伽他以頌答曰：",
    "T24n1450_019:0200b01": "「『我今作何計？  無能斷此索，",
    "T24n1450_019:0200b02": "  弶索極堅牢，  縛&#x811A;令徹骨。』",
    "T24n1450_019:0200b03": "[0200b03] 「爾時獵師，手執弓箭身著袈裟到此鹿所，母",
    "T24n1450_019:0200b04": "鹿見獵師欲害鹿王。于時鹿母即就鹿王，而",
    "T24n1450_019:0200b05": "說頌曰：",
    "T24n1450_019:0200b06": "「『大威德鹿王，  宜速慇懃解；",
    "T24n1450_019:0200b07": "  安置弶柵者，  獵師今欲來。』",
    "T24n1450_019:0200b08": "[0200b08] 「爾時鹿王以頌報曰：",
    "T24n1450_019:0200b09": "「『我今作何計？  無能斷此索，",
    "T24n1450_019:0200b10": "  弶索極堅牢，  縛&#x811A;令徹骨。』",
    "T24n1450_019:0200b11": "[0200b11] 「爾時鹿母心懷虛怯，即就獵師而說伽他曰：",
    "T24n1450_019:0200b12": "「『汝是大獵師，  宜放弓箭&#x5374;，",
    "T24n1450_019:0200b13": "  將刀先殺我，  然後殺鹿王。』",
    "T24n1450_019:0200b14": "[0200b14] 「爾時獵師聞是語已，心大驚愕而問鹿母：『此",
    "T24n1450_019:0200b15": "鹿是汝何等眷屬？』鹿母報曰：『是我夫主。』獵師",
    "T24n1450_019:0200b16": "聞是語已，便說伽他而報彼曰：",
    "T24n1450_019:0200b17": "「『我今不害汝，  亦不殺鹿王；",
    "T24n1450_019:0200b18": "  令汝重相愛，  夫妻還得合。』",
    "T24n1450_019:0200b19": "[0200b19] 「爾時鹿母說伽他曰：",
    "T24n1450_019:0200b20": "「『如我與夫同歡樂，  愛重夫主還相見；",
    "T24n1450_019:0200b21": "  願汝與諸眷屬等，  恒常愛重同歡樂。』",
    "T24n1450_019:0200b22": "[0200b22] 「爾時獵師聞是說已心大驚怪，歎言希有，",
    "T24n1450_019:0200b23": "便解鹿王與母鹿同去。」爾時佛告諸苾芻：「汝",
    "T24n1450_019:0200b24": "意云何？其鹿王者，豈異人乎？即我身是。其",
    "T24n1450_019:0200b25": "母鹿者，阿難陀是。四百九十九鹿者，是四百",
    "T24n1450_019:0200b26": "九十九苾芻是。其四百九十九苾芻棄我而",
    "T24n1450_019:0200b27": "去，唯阿難陀不捨而住。」時諸苾芻咸皆有疑，",
    "T24n1450_019:0200b28": "唯有世尊能斷疑惑：「大德",
    "T24n1450_019:0200b29": "世尊！宜可觀察提婆達多，自為臭穢為利養",
    "T24n1450_019:0200c01": "故，損害其身。」佛告諸苾芻：「提婆達多非但今",
    "T24n1450_019:0200c02": "世以貪穢惡利養故而害其身。汝等諦聽！乃",
    "T24n1450_019:0200c03": "往古昔於一山中有大花池，時有大象住在",
    "T24n1450_019:0200c04": "池邊，復池一邊有野犴住，身多穢臭。是時",
    "T24n1450_019:0200c05": "其象從池飲水而出，其野犴欲往池邊飲水。",
    "T24n1450_019:0200c06": "野犴告象曰：『仁可避路，若不爾者可共&#x9B2A;敵。』",
    "T24n1450_019:0200c07": "象作是念：『此可愍物臭穢無上，若以足踐或",
    "T24n1450_019:0200c08": "鼻或牙害彼，皆悉穢惡，我今還已穢惡之物",
    "T24n1450_019:0200c09": "方可害彼。』而說頌曰：",
    "T24n1450_019:0200c10": "「『亦不足蹋汝，  復不鼻及牙；",
    "T24n1450_019:0200c11": "  我用穢物殺，  當以穢殺穢。』",
    "T24n1450_019:0200c12": "[0200c12] 「時象復作是念：『我向一邊行，彼應必隨我後。』",
    "T24n1450_019:0200c13": "即向一邊速去。其野犴便作是念：『我以口辭",
    "T24n1450_019:0200c14": "彼懼退走。』即隨後趁象，其象見近，即以極努",
    "T24n1450_019:0200c15": "放糞打其野犴，便即命終。」佛告諸苾芻等：「勿",
    "T24n1450_019:0200c16": "作異念！爾時彼野犴者，即提婆達多是。當以",
    "T24n1450_019:0200c17": "穢物損害，今時亦穢惡利養故損害。」時苾芻",
    "T24n1450_019:0200c18": "心皆疑惑，唯佛能斷，來白佛言：「若能依佛教",
    "T24n1450_019:0200c19": "者，皆度生死苦難。若依提婆達多教者，墮在",
    "T24n1450_019:0200c20": "苦中。」"
}