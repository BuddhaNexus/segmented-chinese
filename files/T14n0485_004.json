{
    "T14n0485_004:0691b06": "無所有菩薩經卷第四",
    "T14n0485_004:0691b08": "隋天竺三藏闍那崛多等譯",
    "T14n0485_004:0691b09": "爾時王舍城中，頻婆娑羅王而有一女，欲出",
    "T14n0485_004:0691b10": "遊時，頻婆娑羅王勅諸侍女其數一千：「汝等",
    "T14n0485_004:0691b11": "已為我女眷屬，共相圍遶於彼之處。王所飲",
    "T14n0485_004:0691b12": "食，汝等常食，汝等常飲。」彼王舍城，多有婦女",
    "T14n0485_004:0691b13": "其數一千，聞此語已，種種瓔珞莊嚴自身。彼",
    "T14n0485_004:0691b14": "諸婦女，見是希有可喜諸花，身心喜悅不能",
    "T14n0485_004:0691b15": "自勝，欲取彼華遂不能取不能遠離，申手欲",
    "T14n0485_004:0691b16": "取，去華一尺而不能及，見彼諸華皆悉向於",
    "T14n0485_004:0691b17": "毘福羅山去而不住。",
    "T14n0485_004:0691b18": "爾時，眾人及千婦女，及與頻婆羅王女，從王",
    "T14n0485_004:0691b19": "舍城次第而出。彼諸華等在眾人前微行而",
    "T14n0485_004:0691b20": "進，眾亦不知行與不行，彼諸人眾作如是念：",
    "T14n0485_004:0691b21": "「此華近手而不能取。」時彼諸華一切皆上毘",
    "T14n0485_004:0691b22": "福羅山，彼諸男女亦上彼山。既上山已，見於",
    "T14n0485_004:0691b23": "如來、阿羅訶、三藐三佛陀，無量百千大眾圍遶",
    "T14n0485_004:0691b24": "而為說法。",
    "T14n0485_004:0691b25": "爾時，二十八女姊妹，合掌佛前勸請世尊。時",
    "T14n0485_004:0691b26": "頻婆娑羅王女，及見彼等一切諸女，亦見彼",
    "T14n0485_004:0691b27": "等諸女姊妹勸請世尊。作如是言：「此諸婦女，",
    "T14n0485_004:0691b28": "何故合掌在世尊前？何所求請？欲求何願？」即",
    "T14n0485_004:0691b29": "聞空聲，而語之曰：「此等欲見無所有菩薩身，",
    "T14n0485_004:0691c01": "唯除佛身於三界中無能勝者。」彼等同聲咸",
    "T14n0485_004:0691c02": "作是言：「我等願見彼菩薩身。」說是語已，彼諸",
    "T14n0485_004:0691c03": "華等，即便在彼眾人手中，即以此華散如來",
    "T14n0485_004:0691c04": "上，作如是言：「唯願，世尊！示於我等無所有",
    "T14n0485_004:0691c05": "菩薩身。」爾時，世尊告無所有菩薩言：「善男子！",
    "T14n0485_004:0691c06": "汝可示現圓滿自身，令多眾生見汝身已種",
    "T14n0485_004:0691c07": "菩提因，亦當如汝於多百千諸如來所當種",
    "T14n0485_004:0691c08": "善根。」",
    "T14n0485_004:0691c09": "爾時，無所有菩薩即現其身。爾時，大地皆悉",
    "T14n0485_004:0691c10": "震動，安隱潤澤，無有眾生恐怖毛豎，一切音",
    "T14n0485_004:0691c11": "樂不鼓自鳴，於虛空中雨眾天華，於一切處",
    "T14n0485_004:0691c12": "天香人香皆自然燒。爾時，無所有菩薩示現",
    "T14n0485_004:0691c13": "如是具足色身。彼現身時，諸女人眾皆生愛",
    "T14n0485_004:0691c14": "樂，一一婦人皆作是念：「是無所有菩薩！唯",
    "T14n0485_004:0691c15": "與於我共相娛樂。」各現於前，亦復不知彼神",
    "T14n0485_004:0691c16": "通化，各稱其願，於毘福羅山叢林樹下。「我於",
    "T14n0485_004:0691c17": "此處歡喜受樂，我等未曾得聞如是諸妙音",
    "T14n0485_004:0691c18": "聲諸色香等，我等今者荷世尊恩。」彼諸女等",
    "T14n0485_004:0691c19": "各一樹下，七寶輦輿一切果報，皆悉具足歡",
    "T14n0485_004:0691c20": "喜受樂，一切所須悉皆備足，不復更念歸還",
    "T14n0485_004:0691c21": "之想，彼等如是受歡喜樂七日七夜。",
    "T14n0485_004:0691c22": "爾時，世尊為諸眾生更說法要：「若有不見彼",
    "T14n0485_004:0691c23": "菩薩身，皆由善根未得成熟，雖望欲見終不",
    "T14n0485_004:0691c24": "可得，莫知何事。」彼等見者過七日已，見彼菩",
    "T14n0485_004:0691c25": "薩身漸毀壞無有精光，受用果報皆沒不現",
    "T14n0485_004:0691c26": "唯見一樹，彼等菩薩漸漸不現亦無住處。彼",
    "T14n0485_004:0691c27": "即聞於空中聲言：「諸善男子！此是諸行真實",
    "T14n0485_004:0691c28": "體性，汝等不應起常有想，汝等可捨女人身",
    "T14n0485_004:0691c29": "想，應當願求丈夫之身、無等等身、諸佛之身。",
    "T14n0485_004:0692a01": "汝等可發阿耨多羅三藐三菩提心受丈夫",
    "T14n0485_004:0692a02": "身。」彼諸女人聞是聲已，於剎那時心住寂靜，",
    "T14n0485_004:0692a03": "見如來像具三十二大人之相。彼等見已，皆",
    "T14n0485_004:0692a04": "作是言：「願我當得如是妙身，無有染著無染",
    "T14n0485_004:0692a05": "著處，如此佛身寂靜無惱。」彼諸女人說是語",
    "T14n0485_004:0692a06": "時，彼諸女人悉轉女身得丈夫身，唯除往昔",
    "T14n0485_004:0692a07": "發願供養是無所有菩薩等者，乃至道場，然",
    "T14n0485_004:0692a08": "後我當轉於女身，以如是故不轉女身。所",
    "T14n0485_004:0692a09": "有轉身得男身者端正可憙，世間天人皆悉",
    "T14n0485_004:0692a10": "愛敬。",
    "T14n0485_004:0692a11": "爾時，佛像忽然不現，唯見世尊釋迦牟尼。爾",
    "T14n0485_004:0692a12": "時，諸女得男身者而白佛言：「希有世尊！甚奇！",
    "T14n0485_004:0692a13": "甚特！乃有如是幻化戲者，昔未曾聞。諸凡夫",
    "T14n0485_004:0692a14": "等心意迷惑，未曾安定如壓油輪，彼不能住",
    "T14n0485_004:0692a15": "近善知識。世尊！若有親近於善知識供養承",
    "T14n0485_004:0692a16": "事，以善知識威神力故，我於今者轉離女身",
    "T14n0485_004:0692a17": "得五神通。「世尊！我今憶念往昔多千佛所，與",
    "T14n0485_004:0692a18": "善知識同種善根自捨身命，為令我等生諸",
    "T14n0485_004:0692a19": "善根，復示彼等諸佛世尊，為說在家諸過患",
    "T14n0485_004:0692a20": "事，方便讚歎出家功德，諸勝妙事。我等已經",
    "T14n0485_004:0692a21": "爾許多時近善知識，從爾已來未曾復生諸",
    "T14n0485_004:0692a22": "惡趣中，我於過去未逢教師教示我故，恒常",
    "T14n0485_004:0692a23": "流轉人天馳逐受諸苦惱。「世尊！我今假使能",
    "T14n0485_004:0692a24": "以恒河沙等諸世界中用滿七寶，或已自身",
    "T14n0485_004:0692a25": "具足滿已施善知識。雖作是事猶不能報善",
    "T14n0485_004:0692a26": "知識恩。所以者何？由是神力而令我等，當",
    "T14n0485_004:0692a27": "於世間而得作佛，開現成就我等佛剎，皆因",
    "T14n0485_004:0692a28": "此等善知識故，教示我等詣諸佛所種諸善",
    "T14n0485_004:0692a29": "根，教行種種疾利方便，教我等入深法行中。",
    "T14n0485_004:0692b01": "或出愛語，或示訶責，或言清涼，或說熱惱，",
    "T14n0485_004:0692b02": "或有逼迫，如是教示，一切樂具一切利養皆",
    "T14n0485_004:0692b03": "悉捨已，彼等眾生難得值遇，彼等眾生未有",
    "T14n0485_004:0692b04": "所辯。若不得是善知識者，唯除如來，我等",
    "T14n0485_004:0692b05": "無有別善知識，如無所有菩薩摩訶薩者。」",
    "T14n0485_004:0692b06": "爾時，無所有菩薩摩訶薩告諸女人轉男身",
    "T14n0485_004:0692b07": "者：「善男子等！我今非但獨為汝等作善知識，",
    "T14n0485_004:0692b08": "我亦為於一切眾生作善知識。善男子等！若",
    "T14n0485_004:0692b09": "有眾生能知無所有菩薩，為眾生作利益成",
    "T14n0485_004:0692b10": "就，彼等眾生更不承事諸餘師友，彼等眾生",
    "T14n0485_004:0692b11": "即忘飲食，不生疑退無有愛欲，而於我所晝",
    "T14n0485_004:0692b12": "夜親近。所以者何？我今教於一切眾生和合",
    "T14n0485_004:0692b13": "善根，令住一切世間出世具足事中，令入無",
    "T14n0485_004:0692b14": "量波羅蜜中，令入一切諸功德中，令住無濁",
    "T14n0485_004:0692b15": "無障淨處無顛倒處，不現一切諸有相中住",
    "T14n0485_004:0692b16": "無行處，樂修一切身心薰習具足法中。我已",
    "T14n0485_004:0692b17": "曾令無量眾生，住如是法善巧智中，我今實",
    "T14n0485_004:0692b18": "語無有異言，佛自證知，諸天世人而作證明。」",
    "T14n0485_004:0692b19": "佛言：「善男子！如是如是，如汝所言。」爾時大眾，",
    "T14n0485_004:0692b20": "佛神力故即見東方，南西北方，有千諸佛。",
    "T14n0485_004:0692b21": "爾時，世尊告諸大眾作如是言：「諸善男子！汝",
    "T14n0485_004:0692b22": "今見此諸佛已不？」彼言：「世尊！我等皆見。」佛",
    "T14n0485_004:0692b23": "復告言：「此等已令此善男子，成熟如是阿",
    "T14n0485_004:0692b24": "耨多羅三藐三菩提。」彼等更復歡喜踊躍，作",
    "T14n0485_004:0692b25": "如是言：「世尊！我等今世現轉女身已得男",
    "T14n0485_004:0692b26": "身。世尊！是故我今深信此事，解知此事念持",
    "T14n0485_004:0692b27": "此事無有疑惑。世尊！我今已得入於佛大神",
    "T14n0485_004:0692b28": "通，漸次少分，皆由於是無所有菩薩神通力",
    "T14n0485_004:0692b29": "故。願我當得諸佛神通皆悉開現，願當共此",
    "T14n0485_004:0692c01": "於諸佛所種諸善根，當得一切功德具足。」",
    "T14n0485_004:0692c02": "爾時，彼諸菩薩摩訶薩，心作是念：「所有身者，",
    "T14n0485_004:0692c03": "五陰聚合不可得，以名字所說而有可聞。我",
    "T14n0485_004:0692c04": "等云何而能共彼種於善根？」",
    "T14n0485_004:0692c05": "爾時，世尊知彼菩薩心之所念，告無所有菩",
    "T14n0485_004:0692c06": "薩摩訶薩言：「善男子！汝今應為此諸菩薩摩",
    "T14n0485_004:0692c07": "訶薩等說五陰聚和合身事，汝今應為此等",
    "T14n0485_004:0692c08": "菩薩顯示五陰和合之身，此等聞已當壞我",
    "T14n0485_004:0692c09": "見，更復當近於佛菩提。」",
    "T14n0485_004:0692c10": "爾時，眾中有一菩薩名曰愛語，而白佛言：「世",
    "T14n0485_004:0692c11": "尊！今者見何事故，如來阿羅訶三藐三佛陀，",
    "T14n0485_004:0692c12": "自不解釋，而當勸彼無所有菩薩解釋？」佛言：",
    "T14n0485_004:0692c13": "「善男子！此眾如是於無所有，長夜隨順流注",
    "T14n0485_004:0692c14": "歸向，是故我今勸此菩薩摩訶薩說。」",
    "T14n0485_004:0692c15": "爾時，無所有菩薩白佛言：「世尊！我今欲說，如",
    "T14n0485_004:0692c16": "我所見，如佛色空，我色亦爾；如佛色，一切眾",
    "T14n0485_004:0692c17": "生色亦爾；如眾生色，一切樹林藥草色亦爾；",
    "T14n0485_004:0692c18": "如一切樹林藥草色，彼一切界和合聚色亦",
    "T14n0485_004:0692c19": "爾。所有空色及我色、如來色、一切眾生色、一",
    "T14n0485_004:0692c20": "切樹林藥草等色、一切界和合聚色，無有二",
    "T14n0485_004:0692c21": "相。無知無動無生，無等無有等等，無行無說，",
    "T14n0485_004:0692c22": "非法非非法，非法界非不法界所攝，非空非",
    "T14n0485_004:0692c23": "非空。眾生愚癡不知不覺，虛妄貪著慳悋",
    "T14n0485_004:0692c24": "嫉妬，不能拔出虛妄毒箭，於慳妬中忘失恩",
    "T14n0485_004:0692c25": "義，無明網覆遠善知識多有疑惑。於如此法",
    "T14n0485_004:0692c26": "不能聽受當作障礙，不能受持讀誦修行而有",
    "T14n0485_004:0692c27": "觸證。「有諸菩薩智慧善巧，猶如虛空無所著",
    "T14n0485_004:0692c28": "者，於諸世間所有法中不得法想，況復餘想？",
    "T14n0485_004:0692c29": "彼等能入於此法行。諸少智者於無色中或",
    "T14n0485_004:0693a01": "作是想，悕望欲入此法行中，於無色中妄起",
    "T14n0485_004:0693a02": "行想，略說乃至受想行識中，如是作如色所",
    "T14n0485_004:0693a03": "作，如虛空識，我識亦爾；如彼識，如來識亦爾；",
    "T14n0485_004:0693a04": "如如來識，彼識一切眾生識亦爾；如一切眾",
    "T14n0485_004:0693a05": "生識，彼識一切樹林藥草識亦爾；如一切樹",
    "T14n0485_004:0693a06": "林藥草識，一切界和合識亦爾。其虛空識及",
    "T14n0485_004:0693a07": "以我識、如來識、一切眾生識、一切樹林藥草",
    "T14n0485_004:0693a08": "識、一切界和合識，無二相。不可知，不可分",
    "T14n0485_004:0693a09": "別，不生，無等等，無行，不可作名字，非法非",
    "T14n0485_004:0693a10": "非法，非法界非非法界所攝，非虛空非非虛",
    "T14n0485_004:0693a11": "空。眾生愚癡不覺不知，無智少智少聞，嫉妬",
    "T14n0485_004:0693a12": "慳貪或著，妬嫉結縛無明網覆，為惡知識",
    "T14n0485_004:0693a13": "之所攝者各自迷惑，欲聞是法而作障礙，不",
    "T14n0485_004:0693a14": "能受持讀誦修行而有解證。「有諸菩薩善巧",
    "T14n0485_004:0693a15": "智慧無所住著，於一切法不得法想，何況餘",
    "T14n0485_004:0693a16": "想？彼等能於此行中行。諸小智等，於此法行",
    "T14n0485_004:0693a17": "所不能知。」說此五種色等平等出離諸行無",
    "T14n0485_004:0693a18": "有壞散無別法時，大地震動虛空雨華。",
    "T14n0485_004:0693a19": "爾時，難調菩薩摩訶薩白佛言：「世尊！何因何",
    "T14n0485_004:0693a20": "緣大地震動虛空雨華？」佛告難調菩薩摩訶",
    "T14n0485_004:0693a21": "薩言：「善男子！此是由彼說五陰空，無二無別，",
    "T14n0485_004:0693a22": "無有所住，無可言說，無有藏積，無有散壞，無",
    "T14n0485_004:0693a23": "有邊量，不樂顛倒。」說是諸佛自在處時，有百",
    "T14n0485_004:0693a24": "千億那由他數諸天，皆得無生法忍。於此眾",
    "T14n0485_004:0693a25": "中，諸比丘、比丘尼、優婆塞、優婆夷五千人等，",
    "T14n0485_004:0693a26": "皆亦得於無生法忍，於未來世當得作佛，號",
    "T14n0485_004:0693a27": "曰不可說陰聚所生如來、應供、正遍知，當出",
    "T14n0485_004:0693a28": "於世，劫名無住，以此因緣大地震動而雨眾",
    "T14n0485_004:0693a29": "華。",
    "T14n0485_004:0693b01": "爾時，女人得男身者皆共同聲，而說偈言：",
    "T14n0485_004:0693b02": "「虛妄非虛妄，　　虛妄虛妄愛，",
    "T14n0485_004:0693b03": "　如實知此等，　　是故皆授記。",
    "T14n0485_004:0693b04": "　我等知如是，　　一切皆虛妄，",
    "T14n0485_004:0693b05": "　今得丈夫身，　　我等皆具足。",
    "T14n0485_004:0693b06": "　我聞虛妄已，　　知解不生疑，",
    "T14n0485_004:0693b07": "　如是還虛妄，　　實無有知說。",
    "T14n0485_004:0693b08": "　無實無實中，　　誘誑諸眾生，",
    "T14n0485_004:0693b09": "　不知無實故，　　無所有教說。",
    "T14n0485_004:0693b10": "　於中無所減，　　亦無有增益，",
    "T14n0485_004:0693b11": "　於中無示現，　　但以假名說。",
    "T14n0485_004:0693b12": "　平等無危險，　　說無有散處，",
    "T14n0485_004:0693b13": "　既無有等等，　　何況有勝者？",
    "T14n0485_004:0693b14": "　其色似色形，　　其色色色故，",
    "T14n0485_004:0693b15": "　若知色虛妄，　　無有可實者。",
    "T14n0485_004:0693b16": "　受似於觸形，　　以受故為受，",
    "T14n0485_004:0693b17": "　知受虛妄已，　　彼無有可實。",
    "T14n0485_004:0693b18": "　想為欲想者，　　其識以想現，",
    "T14n0485_004:0693b19": "　知想虛妄已，　　彼無真實處。",
    "T14n0485_004:0693b20": "　諸行無自在，　　假名示現行，",
    "T14n0485_004:0693b21": "　知諸行虛妄，　　彼無有真實。",
    "T14n0485_004:0693b22": "　識以了知義，　　是故示現識，",
    "T14n0485_004:0693b23": "　若知識虛妄，　　恒常如虛空。",
    "T14n0485_004:0693b24": "　如是皆虛妄，　　所有世憂愁，",
    "T14n0485_004:0693b25": "　彼愚輩不知，　　以住我見故。",
    "T14n0485_004:0693b26": "　彼等無所安，　　彼等無所遣，",
    "T14n0485_004:0693b27": "　彼無有住處，　　愚輩而不知。",
    "T14n0485_004:0693b28": "　此法不易知，　　寂滅句難解，",
    "T14n0485_004:0693b29": "　住懈怠我想，　　為惡作所覆，",
    "T14n0485_004:0693c01": "　不見無所有，　　不聞彼所說，",
    "T14n0485_004:0693c02": "　無所可說處，　　於中無所置。」",
    "T14n0485_004:0693c03": "爾時，諸女轉男身者說此偈已，供養佛故五",
    "T14n0485_004:0693c04": "體投地，頂禮佛足。而說偈言：",
    "T14n0485_004:0693c05": "「南無最大力，　　一切世無上，",
    "T14n0485_004:0693c06": "　世尊有大恩，　　其等無所著。」",
    "T14n0485_004:0693c07": "說是偈已，禮敬世尊合掌而住。爾時，世尊告",
    "T14n0485_004:0693c08": "長老阿難：「汝受持此無所有所問，我今說法，",
    "T14n0485_004:0693c09": "廣為人說光顯此法。阿難！汝為何等眾生當",
    "T14n0485_004:0693c10": "令聞此法本之者，彼等聞已能廣解義文句",
    "T14n0485_004:0693c11": "莊嚴，彼等皆當決定阿耨多羅三藐三菩提。",
    "T14n0485_004:0693c12": "若雖得聞而不解義，於後漸次亦當如是，解",
    "T14n0485_004:0693c13": "其義趣修行觸證，於多百千那由他數諸如",
    "T14n0485_004:0693c14": "來所種諸善根。所以者何？其無所有菩薩有",
    "T14n0485_004:0693c15": "如是願。」",
    "T14n0485_004:0693c16": "爾時，眾中有諸女等住於大乘，而白佛言：「世",
    "T14n0485_004:0693c17": "尊！何用勸請阿難受持此法？所以者何？我今",
    "T14n0485_004:0693c18": "已受如此法本，習誦通利。世尊！我今聞此法",
    "T14n0485_004:0693c19": "本，於未來世當為他說，於阿僧祇百千那由",
    "T14n0485_004:0693c20": "他劫中光顯此法。」",
    "T14n0485_004:0693c21": "爾時，眾中有百比丘、六百比丘尼，二百優婆",
    "T14n0485_004:0693c22": "塞、優婆夷，復有那由他數諸天子等，以諸雜",
    "T14n0485_004:0693c23": "華散世尊已，作如是言：「世尊！此修多羅而能",
    "T14n0485_004:0693c24": "照明一切諸法如實顯示。世尊！我今得聞此",
    "T14n0485_004:0693c25": "法本已，即能受持讀誦通利，猶如明鏡見其",
    "T14n0485_004:0693c26": "面像。如是，如是，我等受持此法本已。是故，世",
    "T14n0485_004:0693c27": "尊！我等於今及未來世，如此法本，於阿僧祇",
    "T14n0485_004:0693c28": "那由他劫，廣為人說光顯是行。當令證覺為",
    "T14n0485_004:0693c29": "諸眾生，令知我等如是利益。我住菩提，云何",
    "T14n0485_004:0694a01": "當作？為諸眾生一切利益具佛法故。世尊！我",
    "T14n0485_004:0694a02": "等不貪利養及名聞等，而受此法為眾生說，",
    "T14n0485_004:0694a03": "亦復不為己自身命，但為一切諸眾生等，欲",
    "T14n0485_004:0694a04": "與眾生諸樂具故，欲令近於諸佛法故，為於",
    "T14n0485_004:0694a05": "無量諸眾生等，除滅愛著諸煩惱故。」佛言：「善",
    "T14n0485_004:0694a06": "哉！善哉！善男子等！汝今一切善說此法。」爾時，",
    "T14n0485_004:0694a07": "海姊妹白佛言：「世尊！此無所有菩薩，不起亦",
    "T14n0485_004:0694a08": "不說如此等。善男子、善女人等！說此法本當",
    "T14n0485_004:0694a09": "光顯故。世尊！彼當受持正法，亦為一切過去",
    "T14n0485_004:0694a10": "未來現在諸佛所有法行，彼亦受持讀誦通",
    "T14n0485_004:0694a11": "利，亦教他人讀誦通利，若教令知。」",
    "T14n0485_004:0694a12": "爾時，無所有菩薩摩訶薩，告海姊妹言：「過阿",
    "T14n0485_004:0694a13": "僧祇百千劫中，彼時有劫，名曰法寶開敷，於",
    "T14n0485_004:0694a14": "彼劫中滿足五百諸佛出世。時有一佛最初",
    "T14n0485_004:0694a15": "出世，名難降幢如來、應供、正遍知、明行足、善",
    "T14n0485_004:0694a16": "逝、世間解、無上士、調御丈夫、天人師、佛、世尊。",
    "T14n0485_004:0694a17": "於彼時中亦復多有眾生，住於煩惱濁中業",
    "T14n0485_004:0694a18": "障所覆，煩惱增上，貪欲恚癡諸惱增上，含毒",
    "T14n0485_004:0694a19": "所惱。善女人！",
    "T14n0485_004:0694a20": "「爾時，彼難降幢佛如來、應供、正遍知，我於爾",
    "T14n0485_004:0694a21": "時亦如是問，彼佛如來亦如是解釋，如今世",
    "T14n0485_004:0694a22": "尊釋迦牟尼如來、應、正遍知之所解釋。善女",
    "T14n0485_004:0694a23": "人！如是次第五千諸佛，亦如是問如此法本，",
    "T14n0485_004:0694a24": "彼諸世尊亦復為我如是解說，如今世尊釋",
    "T14n0485_004:0694a25": "迦牟尼諸釋中王為我解說。善姊！汝今安意。",
    "T14n0485_004:0694a26": "善姊！我從今已於未來世，當於無量阿僧祇",
    "T14n0485_004:0694a27": "數諸佛世尊，亦當如是問此法本。所有如是",
    "T14n0485_004:0694a28": "諸佛剎中，亦有諸濁煩惱眾生，或有少者，或",
    "T14n0485_004:0694a29": "復倍多有煩惱者。」",
    "T14n0485_004:0694b01": "爾時，無所有菩薩摩訶薩說此語時，於剎那",
    "T14n0485_004:0694b02": "頃，彼摩伽陀主頻婆娑羅王，有大勢力四兵",
    "T14n0485_004:0694b03": "圍遶次第漸行，尋彼諸女所行之處來詣佛",
    "T14n0485_004:0694b04": "所。到佛所已，頂禮佛足，却住一面。佛慰勞已，",
    "T14n0485_004:0694b05": "隨所敷具而就其坐，彼諸大眾亦皆而坐。時，",
    "T14n0485_004:0694b06": "頻婆娑羅王白佛言：「世尊！我有少女與眾侍",
    "T14n0485_004:0694b07": "女，出遊園林久乃不還，後於園中求覓不得。",
    "T14n0485_004:0694b08": "又聞有說向世尊所，今於此眾我復不見。」佛",
    "T14n0485_004:0694b09": "告大王：「今會當見。」王言：「世尊！我今未見。」佛",
    "T14n0485_004:0694b10": "言：「大王！汝今可問無所有菩薩，當示王處。」王",
    "T14n0485_004:0694b11": "言：「世尊！其無所有菩薩。何者是也？」於時，世",
    "T14n0485_004:0694b12": "尊告無所有菩薩言：「汝無所有！汝今應報頻",
    "T14n0485_004:0694b13": "婆娑羅王所問諸女行來之處，令此眾知。」",
    "T14n0485_004:0694b14": "爾時，無所有菩薩以不現身，告頻婆娑羅王",
    "T14n0485_004:0694b15": "及大眾言：「大王當知，彼諸女等在此眾中。」王",
    "T14n0485_004:0694b16": "言：「大士！我但聞聲不見汝形。」菩薩告言：「大",
    "T14n0485_004:0694b17": "王！今者所有諸女聞我名已，一一婦女至於",
    "T14n0485_004:0694b18": "樹下，皆取我身隨意娛樂，取我身已皆捨女",
    "T14n0485_004:0694b19": "身受丈夫身。彼等諸女既取我身，成丈夫身，",
    "T14n0485_004:0694b20": "我則無身。」然，無所有菩薩告彼諸女丈夫身",
    "T14n0485_004:0694b21": "者言：「汝善男子！各各示現自身之德。」爾時，諸",
    "T14n0485_004:0694b22": "女得男身者共集一處，具丈夫相端正可憙，",
    "T14n0485_004:0694b23": "作如是言：「我等今者捨於女身，已成如是丈",
    "T14n0485_004:0694b24": "夫之身。」爾時，頻婆娑羅王及諸大眾生疑不",
    "T14n0485_004:0694b25": "信。",
    "T14n0485_004:0694b26": "爾時，無所有菩薩復作是言：「大王！何故及諸",
    "T14n0485_004:0694b27": "人眾猶懷疑惑？王今於佛豈不可信？若可信",
    "T14n0485_004:0694b28": "者如來現前，王今宜問：『此善男子！如是所說",
    "T14n0485_004:0694b29": "有異不耶？』」",
    "T14n0485_004:0694c01": "爾時，頻婆娑羅王白佛言：「世尊！如是，如是。如",
    "T14n0485_004:0694c02": "虛空聲所說以不？而不見身。」爾時，佛告頻婆",
    "T14n0485_004:0694c03": "娑羅王言：「如是，如是。大王！皆悉如此菩薩所",
    "T14n0485_004:0694c04": "說。大王！今者宜信此語莫生疑惑。」王聞是語，",
    "T14n0485_004:0694c05": "即起合掌三稱：「善哉！」白言：「世尊！是誰神力？為",
    "T14n0485_004:0694c06": "是菩薩無所有力？為當是佛威神之力？」佛告",
    "T14n0485_004:0694c07": "王言：「大王！當知此是諸女往昔願力。彼於往",
    "T14n0485_004:0694c08": "昔於多千佛，教此諸女種諸善根發菩提心，",
    "T14n0485_004:0694c09": "諸佛法中而得成就，故今我所得滿其願。大",
    "T14n0485_004:0694c10": "王！有諸女人於未來世，亦更教化無量諸女",
    "T14n0485_004:0694c11": "得轉女身。」",
    "T14n0485_004:0694c12": "爾時，佛告無所有菩薩言：「善男子！汝今可為",
    "T14n0485_004:0694c13": "於此眾人，令此諸女各復本身？」爾時，無所有",
    "T14n0485_004:0694c14": "菩薩作如是言：「如我實說，我於無量無邊婦",
    "T14n0485_004:0694c15": "女，令轉女身得丈夫身，皆是實故。此等眾生",
    "T14n0485_004:0694c16": "還復女身！」說是語時，多有婦女於彼丈夫前",
    "T14n0485_004:0694c17": "有如是形，有如是色如是行住，還復如先所",
    "T14n0485_004:0694c18": "向來者，彼等各各相共言說如前無異。彼時，",
    "T14n0485_004:0694c19": "諸女及頻婆娑羅王等生希有心：「云何諸女",
    "T14n0485_004:0694c20": "已轉女身，今已還復女人身耶？此諸女人為",
    "T14n0485_004:0694c21": "是實身為當化起？」佛言：「大王！此等婦女非實",
    "T14n0485_004:0694c22": "非化。所以者何？大王！此善男子於往昔時有",
    "T14n0485_004:0694c23": "如是願。若諸婦人見我身者，彼見我身即發",
    "T14n0485_004:0694c24": "是願求轉女身，彼諸婦人所有夫主，更取餘",
    "T14n0485_004:0694c25": "婦還復如是，不增不減如前婦身，可愛端正",
    "T14n0485_004:0694c26": "不相離別。」",
    "T14n0485_004:0694c27": "爾時，頻婆娑羅王而白佛言：「希有世尊！諸菩",
    "T14n0485_004:0694c28": "薩摩訶薩等，能有如是神通善根。世尊！一切",
    "T14n0485_004:0694c29": "諸法不可思議，眾生果報不可思議，得禪定",
    "T14n0485_004:0695a01": "者定之境界不可思議。」佛言：「如是，如是。大王！",
    "T14n0485_004:0695a02": "如是，如是。大王！此有三種不可思議。何者為",
    "T14n0485_004:0695a03": "三？業幻量幻(梵本少一句)。此善男子已覺諸幻",
    "T14n0485_004:0695a04": "已證已觸。此善男子即是幻師，是故此等不",
    "T14n0485_004:0695a05": "可取量。」",
    "T14n0485_004:0695a06": "爾時，世尊令彼大眾以無所有和合法義，教",
    "T14n0485_004:0695a07": "化言說令得歡喜，令得威神增長教化，令歡",
    "T14n0485_004:0695a08": "喜已，勸言：「汝等！各自知時還其所至。」時諸人",
    "T14n0485_004:0695a09": "眾各還本處。其去未久，有一菩薩名曰生疑，",
    "T14n0485_004:0695a10": "而白佛言：「世尊！其無所有菩薩，能為此等眾",
    "T14n0485_004:0695a11": "生，以神通化還令如舊，而不令彼諸眾生等",
    "T14n0485_004:0695a12": "有愛別離。世尊！此等當作何等利益？」佛告生",
    "T14n0485_004:0695a13": "疑菩薩言：「善男子！此諸人等所在之處，共此",
    "T14n0485_004:0695a14": "諸女曾轉根者，語言飲食共相娛樂遊行戲",
    "T14n0485_004:0695a15": "樂，種種諸事種種方便，於彼時處令此眾人，",
    "T14n0485_004:0695a16": "於菩提中令得發心近佛法中。何以故？善男",
    "T14n0485_004:0695a17": "子！此無所有菩薩，已於往昔諸如來所，以一",
    "T14n0485_004:0695a18": "切樂具供養尊重，種諸善根皆已具足，發如",
    "T14n0485_004:0695a19": "是願，是故滿願滿分別意。此善男子如是教",
    "T14n0485_004:0695a20": "化成熟眾生，教令入於義文字中，所有法體",
    "T14n0485_004:0695a21": "無生之處，無成就處令入令覺，如是教中不",
    "T14n0485_004:0695a22": "令有失，令得成就於佛法故。「善男子！此無所",
    "T14n0485_004:0695a23": "有菩薩教化眾生，於彼中者無一眾生當向",
    "T14n0485_004:0695a24": "惡趣，無一眾生於所教師過去佛土而不中",
    "T14n0485_004:0695a25": "生。善男子！彼諸眾生還當如是成就菩提，亦",
    "T14n0485_004:0695a26": "如今者無所有菩薩所成就者。」",
    "T14n0485_004:0695a27": "爾時，生疑菩薩從佛世尊聞善說已，除諸疑",
    "T14n0485_004:0695a28": "惑，而說偈言：",
    "T14n0485_004:0695a29": "「眾生聞以得，　　於中方便學，",
    "T14n0485_004:0695b01": "　如是健修習，　　名無所有者。",
    "T14n0485_004:0695b02": "　純直心柔和，　　軟意無嫉妬，",
    "T14n0485_004:0695b03": "　亦無有怯弱，　　名無所有者。",
    "T14n0485_004:0695b04": "　多文字和合，　　復說如是義，",
    "T14n0485_004:0695b05": "　所有無可見，　　亦當無所觸。",
    "T14n0485_004:0695b06": "　無二不可取，　　無餘不可見，",
    "T14n0485_004:0695b07": "　不可說而說，　　法教無有比。」",
    "T14n0485_004:0695b08": "爾時，闍那那修多女告生疑菩薩言：「善男子！",
    "T14n0485_004:0695b09": "汝承誰力能說此偈？」彼即答言：「我身如是，知",
    "T14n0485_004:0695b10": "無所有菩薩身中從出是聲。善姊當知，今此",
    "T14n0485_004:0695b11": "偈聲非我身出。」爾時，闍那那修多女而白佛",
    "T14n0485_004:0695b12": "言：「希有世尊！是無所有菩薩，乃至能得不思",
    "T14n0485_004:0695b13": "議法，皆已具足，能以種種方便開示，彼無所",
    "T14n0485_004:0695b14": "有之處說法。」佛告彼言：「如是，如是。善女人！如",
    "T14n0485_004:0695b15": "汝所說。」",
    "T14n0485_004:0695b16": "爾時，兩時無有出生菩薩而白佛言：「世尊！我",
    "T14n0485_004:0695b17": "能辯說無所有所問修多羅。」佛言：「兩時無有",
    "T14n0485_004:0695b18": "出生菩薩！汝今為辯說諸菩薩摩訶薩境界",
    "T14n0485_004:0695b19": "廣境界，無礙無可得，無邊無畔際，發起多聞",
    "T14n0485_004:0695b20": "與利益故。以善巧智，如諸菩薩摩訶薩，為自",
    "T14n0485_004:0695b21": "境界增長，無著無可得處，無邊無畔際處。諸",
    "T14n0485_004:0695b22": "多聞利益，欲於善巧方便法中，教令建立開",
    "T14n0485_004:0695b23": "現處故，當速成就菩提道故。」",
    "T14n0485_004:0695b24": "爾時，兩時無有出生菩薩摩訶薩，而說偈言：",
    "T14n0485_004:0695b25": "「善說此經已，　　正念入禪定，",
    "T14n0485_004:0695b26": "　當覺一切法，　　顯示此經典。",
    "T14n0485_004:0695b27": "　令覺一切義，　　及如文字等，",
    "T14n0485_004:0695b28": "　所有修多羅，　　諸佛之所說。",
    "T14n0485_004:0695b29": "　顯現一切義，　　彼此皆相見，",
    "T14n0485_004:0695c01": "　無量不思議。　　皆經善說處。",
    "T14n0485_004:0695c02": "　此經法知已，　　莊嚴義文字，",
    "T14n0485_004:0695c03": "　諸法無缺少，　　一切不思議。",
    "T14n0485_004:0695c04": "　陰界諸入等，　　當得方便智，",
    "T14n0485_004:0695c05": "　隨順十二緣，　　一切聲一聲，",
    "T14n0485_004:0695c06": "　一聲一切聲，　　諸聲等和合。",
    "T14n0485_004:0695c07": "　於此經覺悟，　　所有諸心者，",
    "T14n0485_004:0695c08": "　眾生所思覺，　　計我所思者，",
    "T14n0485_004:0695c09": "　一切心所因，　　一切皆能知，",
    "T14n0485_004:0695c10": "　是等諸思覺，　　彼無有思處。",
    "T14n0485_004:0695c11": "　於此經覺悟，　　亦無有思者，",
    "T14n0485_004:0695c12": "　於自及與他，　　一切悉能知。",
    "T14n0485_004:0695c13": "　如心所轉行，　　照諸法如鏡，",
    "T14n0485_004:0695c14": "　說此修多羅，　　於彼此等見。",
    "T14n0485_004:0695c15": "　彼等還覺此，　　一切非為一，",
    "T14n0485_004:0695c16": "　不見別多說，　　一切文句離。",
    "T14n0485_004:0695c17": "　若見於此經，　　彼為眾生說，",
    "T14n0485_004:0695c18": "　眾生非此彼，　　令彼眾生脫，",
    "T14n0485_004:0695c19": "　住著不動處，　　知一切虛妄。",
    "T14n0485_004:0695c20": "　以虛妄為說，　　既知虛妄已，",
    "T14n0485_004:0695c21": "　不著虛妄中，　　無有所生道。",
    "T14n0485_004:0695c22": "　諸佛見一切，　　於此無不覺。",
    "T14n0485_004:0695c23": "　能覺此經者，　　一切功業處，",
    "T14n0485_004:0695c24": "　呪術醫方智，　　及時智所生，",
    "T14n0485_004:0695c25": "　皆此經覺悟。　　一切一切智，",
    "T14n0485_004:0695c26": "　所有不可數，　　彼一切次第，",
    "T14n0485_004:0695c27": "　於此經悉知。　　一切見捨已，",
    "T14n0485_004:0695c28": "　眾生所迷惑，　　若知於此經，",
    "T14n0485_004:0695c29": "　不著彼名字。　　眾生著令脫，",
    "T14n0485_004:0696a01": "　彼相所覆者，　　此經威力故，",
    "T14n0485_004:0696a02": "　於中得實證。　　若學此經者，",
    "T14n0485_004:0696a03": "　彼得一切報，　　天上及人中，",
    "T14n0485_004:0696a04": "　一切功德具。　　此是教師法，",
    "T14n0485_004:0696a05": "　此即是父母，　　和上阿闍梨，",
    "T14n0485_004:0696a06": "　亦是善知識。　　此知足少欲，",
    "T14n0485_004:0696a07": "　具足諸頭陀，　　此所修資財，",
    "T14n0485_004:0696a08": "　皆為彼當作。　　若有大眾生，",
    "T14n0485_004:0696a09": "　欲說多種法，　　應當學此經，",
    "T14n0485_004:0696a10": "　學一切法處。　　若有大眾生，",
    "T14n0485_004:0696a11": "　欲說多種法，　　彼應學此經。",
    "T14n0485_004:0696a12": "　一切法持處，　　生處皆當得，",
    "T14n0485_004:0696a13": "　少病長壽命，　　常得諸禪定。",
    "T14n0485_004:0696a14": "　隨順此經已，　　身常受安樂，",
    "T14n0485_004:0696a15": "　心亦得常樂。　　若能證此經，",
    "T14n0485_004:0696a16": "　口業悉具足，　　如是差別法，",
    "T14n0485_004:0696a17": "　彼當得隨順。　　若能證此經，",
    "T14n0485_004:0696a18": "　即總持諸經，　　若能如是證，",
    "T14n0485_004:0696a19": "　如此經中說。　　彼等皆知經，",
    "T14n0485_004:0696a20": "　諸佛有所說，　　所有諸文字，",
    "T14n0485_004:0696a21": "　所說諸法者。　　若聞於此經，",
    "T14n0485_004:0696a22": "　則離於文字，　　諸法離文字，",
    "T14n0485_004:0696a23": "　以文字說法，　　文字非是法，",
    "T14n0485_004:0696a24": "　文字非非法。　　彼等於此經，",
    "T14n0485_004:0696a25": "　住於菩提中，　　彼等於此求，",
    "T14n0485_004:0696a26": "　世間最名聞。」",
    "T14n0485_004:0696a27": "爾時，兩時無有出生菩薩說此偈已，頂禮世",
    "T14n0485_004:0696a28": "尊右遶三匝，即於佛前沒而不現。",
    "T14n0485_004:0696a29": "爾時，眾中有一菩薩名無所續，而白佛言：「世",
    "T14n0485_004:0696b01": "尊！此兩時無有出生菩薩，從何而來？」佛言：「從",
    "T14n0485_004:0696b02": "如所來，還如是去。」彼菩薩言：「世尊！彼云何來？",
    "T14n0485_004:0696b03": "復云何去？」佛言：「如影幻夢焰響虛空，及與空",
    "T14n0485_004:0696b04": "無相無願無作，離欲寂滅無實無像，如是等",
    "T14n0485_004:0696b05": "聚分別遣來。汝今語我生於一切，一切眾生，",
    "T14n0485_004:0696b06": "一切菩薩，一切諸佛，亦如影幻夢陽焰響虛",
    "T14n0485_004:0696b07": "空，及空無相無願無作，離欲寂滅涅槃無實。",
    "T14n0485_004:0696b08": "彼等所有一切果報，及彼名字，彼等皆是我",
    "T14n0485_004:0696b09": "等所為，彼等及我，一切非一非二，非多非少，",
    "T14n0485_004:0696b10": "亦非有物，不可聞，不共具足，無有能見者，無",
    "T14n0485_004:0696b11": "能知者，無能聞者。是故，汝等！從我等聽，信解",
    "T14n0485_004:0696b12": "思惟歡喜稱善，彼等無量阿僧祇數，行無實",
    "T14n0485_004:0696b13": "已皆不可得，汝等亦不可得，汝等莫以虛妄",
    "T14n0485_004:0696b14": "誹謗我等，莫毀呰我。我等既無，有物無相，無",
    "T14n0485_004:0696b15": "有處所，為他何假須說寧不說勝。若有說者，",
    "T14n0485_004:0696b16": "彼還是如彼，此還是如此，如是遣如遣，如",
    "T14n0485_004:0696b17": "是說已如是來。」爾時，大眾得聞如是句義已，",
    "T14n0485_004:0696b18": "無色心，無出入息，無物染著，彼等於世尊所，",
    "T14n0485_004:0696b19": "一切樂具皆悉遍滿。彼等得本念已，作如是",
    "T14n0485_004:0696b20": "言：「此是本性體真實，無所有，無可證，無所",
    "T14n0485_004:0696b21": "識，如是知已，無知故。如是，如是！彼從何處",
    "T14n0485_004:0696b22": "有？不可作名字。」",
    "T14n0485_004:0696b23": "爾時，於上虛空，有無價寶遍滿其間，有菩薩",
    "T14n0485_004:0696b24": "名滅及無出生菩薩，白佛言：「世尊！是何瑞相，",
    "T14n0485_004:0696b25": "此無價寶遍滿虛空？」佛言：「善男子等！有若干",
    "T14n0485_004:0696b26": "菩薩等，聞此無所可證法門得出離已，皆悉",
    "T14n0485_004:0696b27": "已得無生法忍，故現此相。」",
    "T14n0485_004:0696b28": "爾時，彼諸一切大眾皆白佛言：「希有世尊！善",
    "T14n0485_004:0696b29": "巧能學巧方便智，為欲解脫諸眾生故。世尊！",
    "T14n0485_004:0696c01": "乃能知此一切無動空無所有，無有眾生本",
    "T14n0485_004:0696c02": "性寂靜。然今如來為諸眾生，辯說諸法一切",
    "T14n0485_004:0696c03": "如影，而能勤勞教化眾生。」佛言：「如是，如是。諸",
    "T14n0485_004:0696c04": "善男子！如汝所說。諸善男子！若無辯說，云何",
    "T14n0485_004:0696c05": "能知影像、幻夢、陽焰、響聲及與虛空無相、無願",
    "T14n0485_004:0696c06": "無作離欲涅槃之法？而為虛妄影像等法？」",
    "T14n0485_004:0696c07": "爾時，以佛威神力故，於上虛空聞如是聲：「世",
    "T14n0485_004:0696c08": "尊！何者是彼影形為影？世尊！何者是彼乃至",
    "T14n0485_004:0696c09": "虛妄而為影形？世尊！此一切莊嚴已具足，法",
    "T14n0485_004:0696c10": "本不假莊嚴。世尊！譬如畫師若畫弟子，善",
    "T14n0485_004:0696c11": "學伎能畫如來像，具足眾相無所缺少。更有",
    "T14n0485_004:0696c12": "金巧師，取最勝金作其金鬘而著頂上，然彼",
    "T14n0485_004:0696c13": "形像倍更端正，為一切眾瞻之無厭。世尊！如",
    "T14n0485_004:0696c14": "是，如是。如此法本，具足諸相瞻之無厭。世尊",
    "T14n0485_004:0696c15": "今者更倍莊嚴。」說是語已，時佛告彼虛空聲",
    "T14n0485_004:0696c16": "言：「譬如巧學幻化之師若幻弟子，善於幻化，",
    "T14n0485_004:0696c17": "幻作男女端正可喜，諸根具足皆共和合，而",
    "T14n0485_004:0696c18": "生子息為作名字。影像幻夢陽焰響聲，太虛",
    "T14n0485_004:0696c19": "空等不自在也。無相無願無作離欲寂滅涅",
    "T14n0485_004:0696c20": "槃，彼虛妄等增長成就。所有作事入深山",
    "T14n0485_004:0696c21": "谷，多有人眾各發大聲，呼諸影像乃至虛空。",
    "T14n0485_004:0696c22": "彼出聲已沒而不現，於彼空谷無所染著，彼",
    "T14n0485_004:0696c23": "時眾人求是聲處了不可得。如是一切諸煩",
    "T14n0485_004:0696c24": "惱等，如實求之亦不可得，如彼陽焰動搖似",
    "T14n0485_004:0696c25": "水而不可飲，如是響聲陽焰無形像。」",
    "T14n0485_004:0696c26": "爾時眾中未證法者，聞此說已皆得證法。有",
    "T14n0485_004:0696c27": "二十億那由他等諸天及人，皆悉得於一切",
    "T14n0485_004:0696c28": "法中無所染著。",
    "T14n0485_004:0696c29": "爾時，虛空還復出聲，諸天人眾皆悉見聞：「此",
    "T14n0485_004:0697a01": "唯名字所謂影等，乃至虛妄影像等也。影像",
    "T14n0485_004:0697a02": "幻化其有所問，如來解釋於先作證。」有二十",
    "T14n0485_004:0697a03": "億諸天人等，聞此法已，皆得決定住於阿耨",
    "T14n0485_004:0697a04": "多羅三藐三菩提中，當為成熟諸眾生故而",
    "T14n0485_004:0697a05": "為之友。",
    "T14n0485_004:0697a06": "爾時，聞持菩薩白佛言：「世尊！當何名此法本？",
    "T14n0485_004:0697a07": "我等云何受持？」佛言：「此法本名『諸罪無相無",
    "T14n0485_004:0697a08": "捨』，如是受持；『如來自在』，如是名持；『無所有菩",
    "T14n0485_004:0697a09": "薩所問』，如是名持；『說佛大神通』，如是名持；『惡",
    "T14n0485_004:0697a10": "心難調怨讐悔過』，如是名持；『無所有法可示",
    "T14n0485_004:0697a11": "現者』，如是名持；『非不見一切諸法』，如是名持。」",
    "T14n0485_004:0697a12": "佛說此經時，其無所有菩薩，及難調怨讐、聞",
    "T14n0485_004:0697a13": "持菩薩，及彼大眾、天、人、阿修羅、乾闥婆等，聞",
    "T14n0485_004:0697a14": "佛所說，歡喜奉行。",
    "T14n0485_004:0697a15": "無所有菩薩經卷第四"
}