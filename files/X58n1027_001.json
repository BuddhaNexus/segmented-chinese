{
    "X58n1027_001:0700a05": "No. 1027",
    "X58n1027_001:0700a06": "法界宗蓮花章",
    "X58n1027_001:0700a08": "清浙水慈雲沙門續法集門人法賢較",
    "X58n1027_001:0700a09": "[0700a09] 森羅萬象。至空而極。百川眾派。至海而極。一切聖賢。",
    "X58n1027_001:0700a10": "至佛而極。一切教法。至圓而極。如來說經。華嚴而極。",
    "X58n1027_001:0700a11": "古德判釋。賢首而極。故今依彼教觀。開合五門百法。",
    "X58n1027_001:0700a12": "若非大經蓮花。無由取喻開悟。",
    "X58n1027_001:0700a13": "[0700a13] 初辨時。日出。花初開。影臨高水。色香始布。人蜂畢集。",
    "X58n1027_001:0700a14": "先照時也。一日昇。隨風開合不定。若食時。(辰也)色略淡。",
    "X58n1027_001:0700a15": "香漸微。影近低水。名為初轉。若亭午。遠望白。近看紅。",
    "X58n1027_001:0700a16": "影落深水。名為中轉。若晡時。(申也)色稍濃。香少重。影近",
    "X58n1027_001:0700a17": "高水。名為後轉。總成轉照時也二日沒。花將合。影還",
    "X58n1027_001:0700a18": "高水。色香如初。人蜂復集。還照時也三。",
    "X58n1027_001:0700a19": "[0700a19] 別時如此。通時云何。於一念間。色香光影。無不具足。",
    "X58n1027_001:0700a20": "與餘無異。名唯一念。一香氣色光。於三時中。一一遍",
    "X58n1027_001:0700a21": "周。隨心應量。名盡一化。二今日三時開合既爾。前(昨也)",
    "X58n1027_001:0700a22": "日後(明也)日三時亦然。名遍三際。(三)前日先照還照香",
    "X58n1027_001:0700a23": "光。與今日後日先照還照同。名攝同劫。(四)後日中轉",
    "X58n1027_001:0700a24": "香影光色。與前日今日初轉後轉同。名收異劫。(五)一",
    "X58n1027_001:0700b01": "念花果。不異前後日月歲時。前後日月歲時花果。不",
    "X58n1027_001:0700b02": "異今念。名念攝劫。(六)一念所攝前後時中。復有多念。",
    "X58n1027_001:0700b03": "彼多念中。復攝多時。名復重收。(七)此池既爾。彼池亦",
    "X58n1027_001:0700b04": "然。東土既爾。西域亦然。名異界時。(八)彼此東西所有",
    "X58n1027_001:0700b05": "劫念。互相攝入。重重無盡。名彼此攝。(九)即念即劫。非",
    "X58n1027_001:0700b06": "念非劫。以時無體。依花上立。花既融通。時亦無礙。名",
    "X58n1027_001:0700b07": "本收末(十)。",
    "X58n1027_001:0700b08": "[0700b08] 次敘儀。原種花為本。分移花為末。名色體同。上中下",
    "X58n1027_001:0700b09": "別。名本末差別。一從一本種。生開多花。名依本起末。",
    "X58n1027_001:0700b10": "(二)雖多支派。不離原種。名攝末歸本。(三)非本種。無以",
    "X58n1027_001:0700b11": "有眷屬隨生。非眷屬。無以顯根本原種。名本末無礙。",
    "X58n1027_001:0700b12": "(四)蓮開九品。色分四種。循業發現。寧有方所。名隨機",
    "X58n1027_001:0700b13": "不定。(五)互相見聞者名顯。不相見聞者名密。同一花",
    "X58n1027_001:0700b14": "上而成顯密。名顯密同時。(六)瓣鬚房實。同時具足。名",
    "X58n1027_001:0700b15": "一時頓演。(七)柔滋靜養。利益人蜂。名寂寞無言。(八)蓮",
    "X58n1027_001:0700b16": "成熟已。墮泥復生。如是展轉。三世不絕。名該通三際。",
    "X58n1027_001:0700b17": "(九)從一蓮花。轉生無量蓮花。從一池花。分開無數池",
    "X58n1027_001:0700b18": "花。名重重無盡(十)。",
    "X58n1027_001:0700b19": "[0700b19] 三約教。謂花從枝莖水土緣生。作生滅觀者。名小教。",
    "X58n1027_001:0700b20": "(一)識蓮花從藕生。作無性觀者。名始教。(二)知花從蓮",
    "X58n1027_001:0700b21": "實生。作緣起觀者。名終教。(三)了花從蓮肉中卷荷心",
    "X58n1027_001:0700b22": "生。作理實觀者。名頓教。(四)悟蓮花生長。則蓮實根莖。",
    "X58n1027_001:0700b23": "水土因緣。莫不備具。作圓融觀者。名圓教。(五)若約所",
    "X58n1027_001:0700b24": "詮法相喻者。初小教中諦緣。皮喻界內苦。肉喻界內",
    "X58n1027_001:0700c01": "集。泥喻界外集。水喻界外苦。芽鑽皮破。喻界內滅。芽",
    "X58n1027_001:0700c02": "鑽肉破。喻界內道。芽出泥上。喻界外道。芽出水面。喻",
    "X58n1027_001:0700c03": "界外滅。一皮肉泥草。重覆於上。喻無明緣。有能生力。",
    "X58n1027_001:0700c04": "喻行緣。內含卷荷。花果畢備。喻識名色入觸受。含潤。",
    "X58n1027_001:0700c05": "喻愛取有。團圓盤屈。不能得出。喻生老死。芽鋒萌動。",
    "X58n1027_001:0700c06": "鑽皮肉破。喻無明滅。不復還在皮肉內生。喻行滅。根",
    "X58n1027_001:0700c07": "莖花果。出皮泥外。喻識名色入觸受滅。潤澤雨露。喻",
    "X58n1027_001:0700c08": "愛取有滅。出在水面。開合自如。喻生老死滅。(三)次始",
    "X58n1027_001:0700c09": "教。相宗。執蓮花為實有。遍計性也。了達依他假有。依",
    "X58n1027_001:0700c10": "他性也。蓮實未隨緣已前。及花落蓮墮已後。本無花",
    "X58n1027_001:0700c11": "果生滅諸相。圓成性也。(三)空宗。葉隨風雨飄灑。花隨",
    "X58n1027_001:0700c12": "蜂蝶翔集。我空也。藕莖房子。皆空無實。法空也。中空",
    "X58n1027_001:0700c13": "外實。離有離無。真空也。(四)三終教。蓮子。本覺也。(五)下",
    "X58n1027_001:0700c14": "泥池。出泥水。位當十信。名名字覺。處空欲敷。十住。鬚",
    "X58n1027_001:0700c15": "臺可識。十行。向日開迴。十向。名相似覺。敷舒成就。荷",
    "X58n1027_001:0700c16": "負蜂蝶。十地。鬚葉將落。蓮房當獨。等覺。名隨分覺。皆",
    "X58n1027_001:0700c17": "始覺也。(六)花瓣謝盡。臺子獨在。究竟覺也。(七)四頓教。",
    "X58n1027_001:0700c18": "蓮子內有緣生性。自覺智也。蓮子內有不變性。自覺",
    "X58n1027_001:0700c19": "境也。(八)五圓教。蓮房根莖。事法界也。(九)中間孔空。理",
    "X58n1027_001:0700c20": "法界也。(二)內空外有。一如無礙。理事無礙法界也。(三)",
    "X58n1027_001:0700c21": "藕葉子鬚。同時容遍。事事無礙法界也。(四)根子華葉。",
    "X58n1027_001:0700c22": "利益人蜂。施度也。(一)香氣遍布。無諸染污。戒度也。(二)",
    "X58n1027_001:0700c23": "生泥池不為辱。忍度也。(三)唯增長而無退。進度也。(四)",
    "X58n1027_001:0700c24": "靜住無為。養成柔順。禪度也。(五)日出華開。日暮華合。",
    "X58n1027_001:0701a01": "慧度也。(六)隨風水緣。東昂西倒。南涌北沒。便度也。(七)",
    "X58n1027_001:0701a02": "為蓮故花。枝擎葉&#x8462;。鬚遶房圍。願度也。(八)若藕若子。",
    "X58n1027_001:0701a03": "皆有能生作用。力度也。(九)無量色光。彼此相&#x668E;輝赫。",
    "X58n1027_001:0701a04": "智度也(十)。",
    "X58n1027_001:0701a05": "[0701a05] 四顯宗。我有無數種色蓮花。名我法俱有。(一)無數蓮",
    "X58n1027_001:0701a06": "花。非我獨有。名法有我無。(二)唯現在見。過未不知。名",
    "X58n1027_001:0701a07": "法無去來。(三)體相是真。名影是妄。名現通假實。(四)花",
    "X58n1027_001:0701a08": "體相假。子體相真。名俗妄真實。(五)花果皆屬有名無",
    "X58n1027_001:0701a09": "體。名諸法但名。(六)以上六門。皆喻小乘隨相法執宗",
    "X58n1027_001:0701a10": "也。若花若果。皆從藕生。此相不無。名為唯識法相。(七)",
    "X58n1027_001:0701a11": "此根此莖。雖有外相。實無內體。名為真空無相。(八)藕",
    "X58n1027_001:0701a12": "花依他蓮實法生。蓮實隨諸緣起無礙。名為藏心緣",
    "X58n1027_001:0701a13": "起。(九)蓮實從內卷荷心生。卷荷生性。本無生滅。名為",
    "X58n1027_001:0701a14": "真性寂滅。(十)卷荷心性。本唯一真。離生離滅。理實法",
    "X58n1027_001:0701a15": "界也。卷荷心相。根莖花果。一一備具。緣起法界也。性",
    "X58n1027_001:0701a16": "亦容遍。相亦容遍。即今所生根葉花果。亦皆容遍。主",
    "X58n1027_001:0701a17": "伴重重。名為圓融法界也(十一)。",
    "X58n1027_001:0701a18": "[0701a18] 五明觀。花果未生前。已滅後。絕無其相。即現在時。念",
    "X58n1027_001:0701a19": "念遷謝。空無自性。名為真空絕相。(一)雖無其性。不妨",
    "X58n1027_001:0701a20": "有相。非空非有。而空而有。名為理事無礙。(二)根葉花",
    "X58n1027_001:0701a21": "果皆稱法界。法界攝入。重重無盡。根等亦皆攝入無",
    "X58n1027_001:0701a22": "盡。名為周遍含容。(三)蓮子在泥池發芽鑽肉。名地獄",
    "X58n1027_001:0701a23": "法界。瞋知見如黛蓮。(一)出皮。名餓鬼法界。貪知見如",
    "X58n1027_001:0701a24": "綠蓮。(二)鑽泥。名畜生法界。癡知見如碧蓮。(三)齊泥。名",
    "X58n1027_001:0701b01": "脩羅法界。慢知見如黃蓮。(四)出泥在水。名人法界。戒",
    "X58n1027_001:0701b02": "知見如白蓮。(五)處水增長。名天法界。定知見如紅蓮。",
    "X58n1027_001:0701b03": "(六)齊水面。名聲聞法界。諦知見如紫蓮。(七)出水面。名",
    "X58n1027_001:0701b04": "辟支法界。緣知見如赤蓮。(八)處在空中。名菩薩法界。",
    "X58n1027_001:0701b05": "度知見如青蓮。(九)纔出池初半分。始也。終至池面。終",
    "X58n1027_001:0701b06": "也。倏透池頂。頓也。直出池上。圓滿將敷。圓也。向日開",
    "X58n1027_001:0701b07": "迴。名佛法界。覺知見如金蓮。(十)花&#x8602;初開。小教。花泛",
    "X58n1027_001:0701b08": "蓮現。圓教。下風則合。空教。上風則開。相教。日沒華合。",
    "X58n1027_001:0701b09": "頓教。(宗通故)日出花開。終教。(說通故)望天日上開。人天歡",
    "X58n1027_001:0701b10": "樂。一乘義也。對池水下開。魚&#x9C15;被蔭。二乘義也。不上",
    "X58n1027_001:0701b11": "不下。迎風而開。禽鳥往來。蜂蝶採戲。三乘義也。以上",
    "X58n1027_001:0701b12": "名教義對。(一)藕莖花鬚房實。事也。花鬚則外空。房實",
    "X58n1027_001:0701b13": "則內空。理也。通名理事對。(二)蓮實性無生滅。境也。卷",
    "X58n1027_001:0701b14": "荷心隨緣轉。智也。是境智對。(三)芽根枝葉花果。皆有",
    "X58n1027_001:0701b15": "生力。行也。植種。發生。增長。成熟。脫落。五等階降。位也。",
    "X58n1027_001:0701b16": "是行位對。(四)蓮花。因也。蓮實。果也。即因果對。(五)蓮房。",
    "X58n1027_001:0701b17": "依也。蓮子。正也。蓮皮。依也。蓮肉。正也。蓮池。依也。蓮花。",
    "X58n1027_001:0701b18": "正也。即依正對。(六)皆以四微八法為質。體也。而有生",
    "X58n1027_001:0701b19": "長開泛幹能。用也。即體用對。(七)能隨日開合。能隨風",
    "X58n1027_001:0701b20": "俯仰。能擎雨翻珠。能覆池現影。皆人也。所具白藕青",
    "X58n1027_001:0701b21": "枝。紅花緣葉。黃鬚紫瓣。粉肉烏皮。皆法也。即人法對。",
    "X58n1027_001:0701b22": "(八)好華影。好珠。好蓮實。好藕。皆順也。不好花影。不好",
    "X58n1027_001:0701b23": "珠。不好蓮實。不好藕。皆逆也。名逆順對。(九)好不好花",
    "X58n1027_001:0701b24": "葉藕實珠影。應也。好不好風日雨水泥池。感也。如萎",
    "X58n1027_001:0701c01": "花隨烈日。影臨濁水。黃葉隨狂風。珠灑暴雨。沙藕移",
    "X58n1027_001:0701c02": "瘠池。細子墮麤泥。逆應感也。鮮花隨皓日。影臨淨水。",
    "X58n1027_001:0701c03": "綠葉隨和風。珠灑甘雨。粉藕移肥池。大子墮美泥。順",
    "X58n1027_001:0701c04": "應感也。名感應對。(十)花鬚因。蓮臺果。同時具足。名同",
    "X58n1027_001:0701c05": "時具足相應門。(一)&#x8602;狹花廣。花廣果狹。瓣廣鬚狹。房",
    "X58n1027_001:0701c06": "廣子狹。無礙自在。名廣狹自在無礙門。(二)蓮臺一。鬚",
    "X58n1027_001:0701c07": "瓣多。華瓣一。蓮鬚多。蓮房一。子實多。名一多相容不",
    "X58n1027_001:0701c08": "同門。(三)臺在內。鬚居中。瓣繞外。若云蓮花。臺鬚即瓣。",
    "X58n1027_001:0701c09": "若云蓮房。鬚瓣即臺。名諸法相即自在門。(四)&#x8602;時隱。",
    "X58n1027_001:0701c10": "花時顯。葉瓣顯。鬚臺隱。蓮房顯。蓮子隱。開時顯。合時",
    "X58n1027_001:0701c11": "隱。綻時顯。謝時隱。名祕密隱顯俱成門。(五)一子帶多",
    "X58n1027_001:0701c12": "子入一房。子子皆然。一臺帶多子入多鬚。一鬚帶一",
    "X58n1027_001:0701c13": "房多鬚入一葉。鬚鬚皆然。一葉帶多鬚葉入一蓮臺。",
    "X58n1027_001:0701c14": "葉葉皆然。一房帶多鬚瓣入多子等。房房皆然。如是",
    "X58n1027_001:0701c15": "相望。重重無盡。名因陀羅網境界門。(六)花內含鬚臺。",
    "X58n1027_001:0701c16": "臺內藏多子。子內具諸根莖花果。名微細相容安立",
    "X58n1027_001:0701c17": "門。(七)見一葉一鬚一子。即是見於多葉多鬚多子。見",
    "X58n1027_001:0701c18": "一花。即是見鬚臺。見房空。即是見子空。名托事顯法",
    "X58n1027_001:0701c19": "生解門。(八)自結&#x8602;至果熟。晝夜增長。日月積累。雖多",
    "X58n1027_001:0701c20": "時節。不離當念。名十世隔法異成門。(九)荷花因。蓮實",
    "X58n1027_001:0701c21": "果。成三句。一因主因伴。隨一花葉為主。餘多鬚葉為",
    "X58n1027_001:0701c22": "伴。二果主果伴。隨一子實為主。餘多臺子為伴。三果",
    "X58n1027_001:0701c23": "主因伴。一蓮房為主。餘多花瓣為伴。彼此相望。主伴",
    "X58n1027_001:0701c24": "重重。名主伴圓明具德門。(十)蓮花具含葉鬚臺實。名",
    "X58n1027_001:0702a01": "總相。一葉鬚臺實。非即是花。名別相。(二)臺瓣鬚等。同",
    "X58n1027_001:0702a02": "成一花。名同相。(三)蓮臺非鬚瓣等。名異相。(四)一花攬",
    "X58n1027_001:0702a03": "諸鬚瓣臺等緣成。名成相。(五)鬚瓣臺等。各居自位。名",
    "X58n1027_001:0702a04": "壞相。(六)一花十玄六相既爾。若望多花。及餘根莖葉",
    "X58n1027_001:0702a05": "等。十玄六相亦然。",
    "X58n1027_001:0702a06": "[0702a06] 蓮花喻爾。餘喻例知。法法時儀。塵塵教觀。可謂敷宗",
    "X58n1027_001:0702a07": "乘於六根之前。布聲光於萬化之域。後之&#x89A7;者。宜三",
    "X58n1027_001:0702a08": "復焉。",
    "X58n1027_001:0702a09": "[0702a09] (十時。十儀。十界。十對。十玄。十度。共六十。四法界。六相。成七十。三時。三覺。三觀。十一宗。共九十。五教各開為",
    "X58n1027_001:0702a10": "五。四諦因緣。三性。三空。二自覺。總合為五。即成百法門也。若以三覺中始覺三位。及諦緣性空覺五門。並"
}