{
    "T21n1340_004:0674c02": "大法炬陀羅尼經卷第四",
    "T21n1340_004:0674c04": "隋天竺三藏法師闍那崛多等譯",
    "T21n1340_004:0674c05": "相好品之餘",
    "T21n1340_004:0674c06": "四念處品第八",
    "T21n1340_004:0674c07": "　　相好品之餘",
    "T21n1340_004:0674c08": "復次摩那婆。如來有常光相成就因緣。我今",
    "T21n1340_004:0674c09": "當說。汝等諦聽無令心亂。摩那婆。若諸菩薩",
    "T21n1340_004:0674c10": "於如來所。凡有造業終不虛也。假使發心莊",
    "T21n1340_004:0674c11": "嚴。修行莊嚴。資財莊嚴。作如是等諸莊嚴事。",
    "T21n1340_004:0674c12": "發心備辦。於如來所種諸善根。即得具足一",
    "T21n1340_004:0674c13": "切世間無能勝者。諸煩惱垢不能染污。復次",
    "T21n1340_004:0674c14": "摩那婆。如來世尊如此常光。假使世間所有",
    "T21n1340_004:0674c15": "一切日月光明不能覆蔽。乃至諸天所有光",
    "T21n1340_004:0674c16": "明亦不能障蔽。復次摩那婆。假使大梵天王",
    "T21n1340_004:0674c17": "放大光明。普照三千大千世界。如是梵光悉",
    "T21n1340_004:0674c18": "能覆蔽世間所有日月光明。除如來光餘無",
    "T21n1340_004:0674c19": "能比。復次摩那婆。置一梵光。假使東方恒沙",
    "T21n1340_004:0674c20": "世界。諸梵天王盡放光明。以眾梵光合為一",
    "T21n1340_004:0674c21": "光。可謂極大。以此大光置於佛前。如來常光",
    "T21n1340_004:0674c22": "皆能覆蔽無復遺餘。復次摩那婆。置眾梵光。",
    "T21n1340_004:0674c23": "假使十方恒沙世界諸梵光明。如來常光盡",
    "T21n1340_004:0674c24": "皆覆沒亦無遺餘。摩那婆。諸佛如來。於一",
    "T21n1340_004:0674c25": "切時唯有常光。自餘奇光無緣不放。何以故",
    "T21n1340_004:0674c26": "佛若常放殊異光者。世間則無日月星辰。晝",
    "T21n1340_004:0674c27": "夜時節晦朔弦望。乃至無有春夏秋冬及以",
    "T21n1340_004:0674c28": "歲等。是故如來。要待因緣然後放光。彼常光",
    "T21n1340_004:0674c29": "恒在以住持故。摩那婆。如來光明寬大無量",
    "T21n1340_004:0675a01": "功德微妙。修行善根得是安樂。",
    "T21n1340_004:0675a02": "復次摩那婆。若有菩薩。發心修行捨家出家",
    "T21n1340_004:0675a03": "歸佛世尊。正值如來始坐道場將成等覺。即",
    "T21n1340_004:0675a04": "往佛所頂禮尊足。立住一面。瞻仰如來作如",
    "T21n1340_004:0675a05": "是念。世尊有教我乃敢坐。時彼如來結加趺",
    "T21n1340_004:0675a06": "坐。菩薩立住經於七日。欲為未來無上道故。",
    "T21n1340_004:0675a07": "過七日已。時佛世尊。從菩提樹道場處起。告",
    "T21n1340_004:0675a08": "菩薩言。汝真丈夫。欲學諸佛行耶。汝善丈夫。",
    "T21n1340_004:0675a09": "欲受佛語隨順佛教。汝今乃能於我座前。立",
    "T21n1340_004:0675a10": "住七日都無睡眠。汝捨無常不牢固法。欲求",
    "T21n1340_004:0675a11": "常住同虛空身。能求此者真為丈夫。汝今已",
    "T21n1340_004:0675a12": "入諸佛法中。若諸菩薩欲決疑網。當如是學",
    "T21n1340_004:0675a13": "亦如是行。摩那婆。此是如來常光初修善根",
    "T21n1340_004:0675a14": "因緣。若有菩薩。在菩薩地初見如來。為一切",
    "T21n1340_004:0675a15": "眾生請佛說法。欲修行清淨諸功德故。修行",
    "T21n1340_004:0675a16": "清淨戒行故。修行清淨禪定故。修行清淨布",
    "T21n1340_004:0675a17": "施故。此菩薩修諸功德。勝一切眾生修行善",
    "T21n1340_004:0675a18": "根。摩那婆。是為如來常光功德善根因緣。我",
    "T21n1340_004:0675a19": "今說已。摩那婆。譬如幻師手持幻寶。真珠瓔",
    "T21n1340_004:0675a20": "珞莊嚴化人。凡夫覩見莫不皆言此為實寶。",
    "T21n1340_004:0675a21": "唯有智者知其非真。如是摩那婆。如來常光",
    "T21n1340_004:0675a22": "善根因緣。唯諸如來及彼不退菩薩摩訶薩",
    "T21n1340_004:0675a23": "等。信能成就如是善根。諸餘眾生非其境界。",
    "T21n1340_004:0675a24": "無能信者。若人於此懈怠嬾惰。不能修行成",
    "T21n1340_004:0675a25": "就善根。云何能得無上菩提大智相好。如是",
    "T21n1340_004:0675a26": "眾相尚不能求。寧能證會微妙甚深無相法",
    "T21n1340_004:0675a27": "耶。若諸菩薩於最後身。畢竟通達甚深法時。",
    "T21n1340_004:0675a28": "即能令此三千大千世界大地六種震動。一",
    "T21n1340_004:0675a29": "切魔宮諸天世人。皆大恐怖。四散馳走。如來",
    "T21n1340_004:0675b01": "昔日坐道場時。以手按地大振出聲。一切魔",
    "T21n1340_004:0675b02": "軍悉皆破壞。及諸外道邪見毀謗於佛法僧。",
    "T21n1340_004:0675b03": "乃至一切非法違諍。語言心想盡皆磨滅。摩",
    "T21n1340_004:0675b04": "那婆。以是因緣菩薩摩訶薩在於道場。振地",
    "T21n1340_004:0675b05": "破魔滅諸違諍。然後方證生死智明。摩那婆。",
    "T21n1340_004:0675b06": "是為菩薩摩訶薩以無畏力振地出聲。未成",
    "T21n1340_004:0675b07": "佛時。已住持法及本願力故。一切所有十方",
    "T21n1340_004:0675b08": "諸佛。皆亦護持道場菩薩。",
    "T21n1340_004:0675b09": "復次摩那婆。如來福德善業因緣故。身毛上",
    "T21n1340_004:0675b10": "靡其色紺青。如孔雀項。如是功德不可思議。",
    "T21n1340_004:0675b11": "汝等諦聽。我今當說。摩那婆一切眾生隨心",
    "T21n1340_004:0675b12": "清濁。若聞如來應供正遍覺成就諸相。及以",
    "T21n1340_004:0675b13": "隨好種種功德。兼諸願行能至心聽。彼諸眾",
    "T21n1340_004:0675b14": "生。於念念間增長功德無有損減摩那婆。過",
    "T21n1340_004:0675b15": "去之世有辟支佛。既證果已在阿蘭拏。獨處",
    "T21n1340_004:0675b16": "空閑遠離聞見少欲知足。是辟支佛身患瘡",
    "T21n1340_004:0675b17": "苦。時有在家菩薩詣辟支佛所。頭面禮足退",
    "T21n1340_004:0675b18": "住一面。合掌白言。唯願大德。受我明朝所設",
    "T21n1340_004:0675b19": "供養。時辟支佛報菩薩言。我今身瘡周遍。若",
    "T21n1340_004:0675b20": "是豈能赴汝明朝供養。在家菩薩聞此語已。",
    "T21n1340_004:0675b21": "復言。大德。唯願去衣我暫觀視。辟支佛聞已。",
    "T21n1340_004:0675b22": "即便解衣告言。仁者。觀我此身。我以先世餘",
    "T21n1340_004:0675b23": "業報故。令我今身瘡苦如是。仁者。於意云何。",
    "T21n1340_004:0675b24": "身瘡若是堪應供不。菩薩復言。大德。是瘡應",
    "T21n1340_004:0675b25": "須合藥塗治。今所須藥名旃陀羅那。此藥希",
    "T21n1340_004:0675b26": "有難可合和。而我今當躬往求辦。若得此者",
    "T21n1340_004:0675b27": "瘡必除愈。皮肉可生身早平復。時辟支佛報",
    "T21n1340_004:0675b28": "言。仁者。審能如此欲相存濟。願為速求。時彼",
    "T21n1340_004:0675b29": "菩薩即便還家。以眾藥物和合令成。置寶器",
    "T21n1340_004:0675c01": "內。持至辟支佛所。頭面禮足白言。大德。是妙",
    "T21n1340_004:0675c02": "良藥我今奉獻。唯願納受早用塗治。辟支佛",
    "T21n1340_004:0675c03": "報言。仁者。當知無明為眾苦本。菩薩爾時親",
    "T21n1340_004:0675c04": "自持藥塗辟支佛身。以殷重故。令辟支佛苦",
    "T21n1340_004:0675c05": "痛即除。於三日中三遍塗治。眾病斯愈平復",
    "T21n1340_004:0675c06": "如故。摩那婆。而彼菩薩以是因緣。今受果報",
    "T21n1340_004:0675c07": "身毛上靡紺色柔軟。摩那婆。是為如來身毛",
    "T21n1340_004:0675c08": "上靡善根因緣。我今說已。",
    "T21n1340_004:0675c09": "復次摩那婆。如來應供正遍覺。有眉間白毫",
    "T21n1340_004:0675c10": "相大功德聚善根因緣。我為汝說。摩那婆。譬",
    "T21n1340_004:0675c11": "如夜暗無有月光。於意云何。彼夜巨暗無月",
    "T21n1340_004:0675c12": "光明得為善不。無畏白言。不也世尊。佛復告",
    "T21n1340_004:0675c13": "言。摩那婆。如是如來眉間毫相。猶如月輪光",
    "T21n1340_004:0675c14": "明普照。是故名為大功德聚。功德聚者。饒益",
    "T21n1340_004:0675c15": "世間令滿足故。摩那婆。是名大擔。云何大擔。",
    "T21n1340_004:0675c16": "以大慈悲平等荷負。名為大擔。亦名非擔。復",
    "T21n1340_004:0675c17": "以何義名為非擔。雖能荷負。無荷負相故。何",
    "T21n1340_004:0675c18": "等名為無荷負相。實相無為。離有為相故。是",
    "T21n1340_004:0675c19": "故名為無荷負相。何謂荷負。彼有為故。摩那",
    "T21n1340_004:0675c20": "婆言。有為者。即是天人地獄畜生餓鬼及阿",
    "T21n1340_004:0675c21": "修羅諸輪轉者。無畏復言。世尊。以何因緣是",
    "T21n1340_004:0675c22": "等流轉佛言以渴愛故受諸有生。如是渴愛",
    "T21n1340_004:0675c23": "無明為本。是故我言。貪愛為母無明為父。往",
    "T21n1340_004:0675c24": "來輪轉生老病死。受種種苦憂悲共會。父母",
    "T21n1340_004:0675c25": "妻子眷屬宗親死別離時。眾惱纏縛莫能解",
    "T21n1340_004:0675c26": "脫。以如是等諸苦煎迫。為無明愛之所覆蔽。",
    "T21n1340_004:0675c27": "長夜輪轉不可覺知以是因緣。諸菩薩等。見",
    "T21n1340_004:0675c28": "彼眾生常受大苦。更以無明起諸邪見。增長",
    "T21n1340_004:0675c29": "無窮生死果報。菩薩知已起大悲心。欲度彼",
    "T21n1340_004:0676a01": "故。遂求如是大智方便。身心勇猛發大精進。",
    "T21n1340_004:0676a02": "為證阿耨多羅三藐三菩提無取著法。成熟",
    "T21n1340_004:0676a03": "一切諸眾生故。無畏復問。世尊。何等名為無",
    "T21n1340_004:0676a04": "取著法。佛言。摩那婆。無著法者。謂大涅槃。",
    "T21n1340_004:0676a05": "若有取著。則常輪轉往來生死受種種苦。若",
    "T21n1340_004:0676a06": "離取著能滅苦源。菩薩如是不取著故。具足",
    "T21n1340_004:0676a07": "成就三十二相。復能為人說無住法。摩那婆。",
    "T21n1340_004:0676a08": "我今問汝。汝當正答。於意云何。彼月輪光依",
    "T21n1340_004:0676a09": "何而住。無畏言。世尊。依大地住。佛復問言。",
    "T21n1340_004:0676a10": "地依何住。曰地依水住。復問。水依何住。曰水",
    "T21n1340_004:0676a11": "依火住。復問。火依何住。曰火依風住。復問。",
    "T21n1340_004:0676a12": "風依何住。曰風依空住。復問。彼空依何而住。",
    "T21n1340_004:0676a13": "曰虛空無相無有依住。佛言。摩那婆。以是義",
    "T21n1340_004:0676a14": "故。彼月光明亦無所住。無畏答言。誠如聖教。",
    "T21n1340_004:0676a15": "月輪光明實無依住。佛言如是如是。摩那婆。",
    "T21n1340_004:0676a16": "一切諸法皆無所住。而諸眾生橫於如是無",
    "T21n1340_004:0676a17": "住法中。妄生住想。彼如是見色有住想。乃至",
    "T21n1340_004:0676a18": "受想行識皆有住相。如是諸陰有住相故。乃",
    "T21n1340_004:0676a19": "至十二入十八界等皆有住相。如陰入界有",
    "T21n1340_004:0676a20": "住相故。乃至地水火風空識皆有住相。如地",
    "T21n1340_004:0676a21": "水等有住相故。及與彼身皆有住相。如是取",
    "T21n1340_004:0676a22": "色與身皆生住想。已於一切有身處。皆有住",
    "T21n1340_004:0676a23": "想如色身一切諸法皆有住想。摩那婆。若有",
    "T21n1340_004:0676a24": "菩薩。能學如是離住想者。當知是等增長實",
    "T21n1340_004:0676a25": "慧。慧光普照猶月盛明。則能成就眉間白毫",
    "T21n1340_004:0676a26": "莊嚴己身。亦能圓滿一切眾相。摩那婆。我今",
    "T21n1340_004:0676a27": "為汝說真實義。若能於此離著清淨。即得圓",
    "T21n1340_004:0676a28": "滿一切眾相。以得法故心無高下。由是業緣。",
    "T21n1340_004:0676a29": "得是眉間白毫相光不增不減。摩那婆。汝當",
    "T21n1340_004:0676b01": "正念。今為汝說斷無明智。汝等若知無明智",
    "T21n1340_004:0676b02": "者。即不造諸行。諸行不起則名色不生。名色",
    "T21n1340_004:0676b03": "不生則一切諸相皆不可得。摩那婆。如生盲",
    "T21n1340_004:0676b04": "者被他問言。汝頗曾見轉輪聖王千柱殿乎。",
    "T21n1340_004:0676b05": "設有是問盲何所答。彼若答言我曾見者。甚",
    "T21n1340_004:0676b06": "為虛妄。何以故。既曰生盲本無所見云何能",
    "T21n1340_004:0676b07": "覩千柱色也。彼若答言我不見者。當知彼問",
    "T21n1340_004:0676b08": "亦為虛妄。何以故。彼若有眼可問其見。彼既",
    "T21n1340_004:0676b09": "無眼問何用為。摩那婆。於意云何。彼生盲人",
    "T21n1340_004:0676b10": "是二種語何者為實。無畏答言。世尊。如我所",
    "T21n1340_004:0676b11": "解。彼生盲人言不見者。是真實說佛言摩那",
    "T21n1340_004:0676b12": "婆。汝已解知。本不見色名曰生盲。而有目者",
    "T21n1340_004:0676b13": "方問於盲。汝見殿不。豈非虛妄。假使無智之",
    "T21n1340_004:0676b14": "人實有是問。然彼盲人欲何所說。摩那婆。前",
    "T21n1340_004:0676b15": "已告汝。今復引喻。汝等當知如來方便微妙",
    "T21n1340_004:0676b16": "密語。",
    "T21n1340_004:0676b17": "復次摩那婆。諸佛如來二相不現。所謂陰藏",
    "T21n1340_004:0676b18": "及與舌根。是二相者為功德聚。我今當說二",
    "T21n1340_004:0676b19": "相功德善根因緣。如是摩那婆。若諸菩薩慜",
    "T21n1340_004:0676b20": "眾生故。發大誓願欲生如是諸畜生中代彼",
    "T21n1340_004:0676b21": "眾生受種種苦。或生師子猛虎惡象之中。或",
    "T21n1340_004:0676b22": "生鴻雁孔雀諸鳥之內。既受雜類禽獸身已。",
    "T21n1340_004:0676b23": "即得最勝不思議力。得勝力已堪忍眾苦。所",
    "T21n1340_004:0676b24": "謂繫縛鞭打楚毒殺害。是諸禽獸。或在人間。",
    "T21n1340_004:0676b25": "或居山野。或遇獵師諸放牧人。或值種種樂",
    "T21n1340_004:0676b26": "行殺者。而彼彼等行惡眾生。常求作業備造",
    "T21n1340_004:0676b27": "眾惡。更以種種苦具因緣。方便加害。或以",
    "T21n1340_004:0676b28": "刀矟弓箭。或以瓦石椎杖。或用網羅羈縶。",
    "T21n1340_004:0676b29": "或持繩索羂繫。或以籠檻。或以坑穽。或以毒",
    "T21n1340_004:0676c01": "藥。或以幻術。乃至種種惡風暴雨。若恐若驚。",
    "T21n1340_004:0676c02": "於如是等諸苦惱中。愍彼眾生悉能堪忍。然",
    "T21n1340_004:0676c03": "此菩薩荷負如是大重擔已。發起增上精進",
    "T21n1340_004:0676c04": "熏修。以是因緣陰相不現。亦成舌根。復次摩",
    "T21n1340_004:0676c05": "那婆。有人發願未必能行。如是菩薩願行相",
    "T21n1340_004:0676c06": "隨。以本願行皆具足故。雖受種種諸畜生身。",
    "T21n1340_004:0676c07": "而能堪忍眾苦。不捨精進。為諸同類種種說",
    "T21n1340_004:0676c08": "法。教化安處令住法行。是故獲得舌相不現。",
    "T21n1340_004:0676c09": "兼復成就陰藏相故。",
    "T21n1340_004:0676c10": "復次摩耶婆。如來頂相肉髻圓滿。一切天人",
    "T21n1340_004:0676c11": "所不能見。譬如眾蜂遊處諸華。所謂優鉢羅",
    "T21n1340_004:0676c12": "華。鉢頭摩華。拘物頭華。分陀利華。愛玩耽著",
    "T21n1340_004:0676c13": "不能捨離。日沒華合諸蜂不現。摩那婆。如來",
    "T21n1340_004:0676c14": "如是。頂圓滿相祕密精微天人莫覩。善根因",
    "T21n1340_004:0676c15": "緣我今當說。若諸菩薩。供養父母奉事師長。",
    "T21n1340_004:0676c16": "深敬諸佛及與法僧。三乘聖眾尊像塔廟。五",
    "T21n1340_004:0676c17": "體投地至心頂禮。以此因緣。獲得如是不見",
    "T21n1340_004:0676c18": "頂相具足圓滿。",
    "T21n1340_004:0676c19": "復次摩那婆。如來頂上肉髻光明。我今當說",
    "T21n1340_004:0676c20": "令汝知解。摩那婆。譬如秋天十五夜月。光輪",
    "T21n1340_004:0676c21": "圓滿無諸雲翳。眾生覩者莫不愛樂。如來如",
    "T21n1340_004:0676c22": "是。頂上光明晝夜常現蔽日月光。以是義故。",
    "T21n1340_004:0676c23": "如來頂髮光螺右旋端嚴可愛。摩那婆。頂光",
    "T21n1340_004:0676c24": "明相功德善根。我今當說。菩薩往昔有三善",
    "T21n1340_004:0676c25": "業。何等為三。一遠離嫉妬隨喜教示。二為他",
    "T21n1340_004:0676c26": "作時不求果報。三不壞損他以成己善。菩薩",
    "T21n1340_004:0676c27": "昔日自行是業。亦常教人如是修行。以是因",
    "T21n1340_004:0676c28": "緣得如是報。所謂天人不見頂相。及坐道場",
    "T21n1340_004:0676c29": "證菩提果。摧破魔軍伏諸外道。摩那婆。菩薩",
    "T21n1340_004:0677a01": "往昔有餘願業。一者護法。二者善說。言護法",
    "T21n1340_004:0677a02": "者。所謂法欲滅時。菩薩於中方便護持令法",
    "T21n1340_004:0677a03": "久住。以此因緣復得頂相。言善說者。菩薩為",
    "T21n1340_004:0677a04": "彼比丘比丘尼優婆塞優婆夷。宣說法時。若",
    "T21n1340_004:0677a05": "彼四眾。乃至一念為諸煩惱覆障因緣。不得",
    "T21n1340_004:0677a06": "正聞不能正受。或雖聞受而復忘失。如是菩",
    "T21n1340_004:0677a07": "薩。於彼四眾。或時隨順重復演說。教令憶持。",
    "T21n1340_004:0677a08": "或時呵叱發如是言。何故散心忘我所說。菩",
    "T21n1340_004:0677a09": "薩如是方便引導。要令解知無復時節。凡所",
    "T21n1340_004:0677a10": "生處悉能如是。濟度眾生荷負重擔。復能勇",
    "T21n1340_004:0677a11": "猛不捨精進。緣此善根得四念處。得念處已",
    "T21n1340_004:0677a12": "得歡喜智。得此智已悉能覺察過去現在未",
    "T21n1340_004:0677a13": "來所修三世善根乃至一切生死因緣。總相",
    "T21n1340_004:0677a14": "別相。略說具說。略具等說。隨諸因緣各差別",
    "T21n1340_004:0677a15": "說。種種諸事無量作業。若等若勝。上中下品",
    "T21n1340_004:0677a16": "皆能演說。生死處所一切天人。地獄餓鬼畜",
    "T21n1340_004:0677a17": "生。如是一切上中下業。隨業所作斯有果報。",
    "T21n1340_004:0677a18": "如是業果。如來一念盡能覺知隨而演說。摩",
    "T21n1340_004:0677a19": "那婆。如來如是知眾生業。於中復有種種無",
    "T21n1340_004:0677a20": "量最細微業。於一時間發身口意。如十二因",
    "T21n1340_004:0677a21": "緣所生行業。種種眾生無量心數。依分別心",
    "T21n1340_004:0677a22": "所轉諸法。亦分別知隨能演說。",
    "T21n1340_004:0677a23": "阿難。彼放光佛如是說已。時無畏菩薩復白",
    "T21n1340_004:0677a24": "佛言。世尊。如來往昔更修何業。而於涅槃焚",
    "T21n1340_004:0677a25": "身之時。大火熾燃唯骨不燒。色亦不變。能現",
    "T21n1340_004:0677a26": "種種勝神通事。隨諸眾生心所樂見。神通大",
    "T21n1340_004:0677a27": "小悉為現之。唯願如來說是牢固善根因緣。",
    "T21n1340_004:0677a28": "令我得聞。阿難。時放光如來應供正遍覺告",
    "T21n1340_004:0677a29": "無畏菩薩言。摩那婆。若有菩薩摩訶薩。於如",
    "T21n1340_004:0677b01": "來所正信不壞。如是菩薩信具足已。為彼無",
    "T21n1340_004:0677b02": "量貪欲眾生。演說法要令除欲心。彼諸眾生",
    "T21n1340_004:0677b03": "既聞法已。棄捨欲事修於梵行。精勤護持終",
    "T21n1340_004:0677b04": "不毀犯。以梵行故恒無病苦。摩那婆。汝等當",
    "T21n1340_004:0677b05": "知多欲之人。身體羸瘦顏色損減。眾人見之",
    "T21n1340_004:0677b06": "不生愛念。壽命短促。能令身心無有歡樂。以",
    "T21n1340_004:0677b07": "貪欲故遠離梵行。乃至不得生天人中。況生",
    "T21n1340_004:0677b08": "上界禪定妙處。多生地獄畜生餓鬼諸不善",
    "T21n1340_004:0677b09": "趣。隨流生死往來輪轉常與貪俱。摩那婆。若",
    "T21n1340_004:0677b10": "有眾生修持梵行。現身歡悅顏貌熙怡。體肉",
    "T21n1340_004:0677b11": "充實筯骨休強。菩薩如是為眾生說法。令修",
    "T21n1340_004:0677b12": "梵行斷除貪欲。以是因緣。如來全身大力牢",
    "T21n1340_004:0677b13": "固。闍毘之日唯骨不燒。本願滿故。遺身餘骨。",
    "T21n1340_004:0677b14": "猶能普現種種佛事。阿難。時彼無畏菩薩摩",
    "T21n1340_004:0677b15": "訶薩等。聞佛所說皆大歡喜。",
    "T21n1340_004:0677b16": "大法炬陀羅尼經四念處品第八",
    "T21n1340_004:0677b17": "阿難。爾時放光如來應供正遍覺。說是法已。",
    "T21n1340_004:0677b18": "從師子座安詳而起。即以佛眼觀察十方。還",
    "T21n1340_004:0677b19": "復本座結加趺坐。入於師子奮迅三昧。放大",
    "T21n1340_004:0677b20": "光明遍照十方無量無邊一切世界。爾時十",
    "T21n1340_004:0677b21": "方無量無邊一切世界大梵天王。及諸梵身",
    "T21n1340_004:0677b22": "梵輔梵眾天等。皆作是念。希有世尊。今忽入",
    "T21n1340_004:0677b23": "此師子奮迅三昧。放大光明。我等天眾。咸可",
    "T21n1340_004:0677b24": "往詣放光如來應供正遍覺所問其因緣。爾",
    "T21n1340_004:0677b25": "時諸梵天王各與梵眾。上至淨居下及六欲。",
    "T21n1340_004:0677b26": "并諸魔天將諸魔眾。各從住處往詣闍致大",
    "T21n1340_004:0677b27": "魔王所。到已問言。闍致大王。今何變異而有",
    "T21n1340_004:0677b28": "此光。闍致答言。仁等當知。此是放光如來應",
    "T21n1340_004:0677b29": "供正遍覺。入大師子奮迅三昧之所為也。如",
    "T21n1340_004:0677c01": "是說時從地居天上至有頂皆悉聞聲。既聞",
    "T21n1340_004:0677c02": "聲已悉共往詣放光佛所。爾時復有轉輪聖",
    "T21n1340_004:0677c03": "王。名祭火光。前後導從大眾圍繞。有八萬首",
    "T21n1340_004:0677c04": "領八萬象乘。騰空而往放光佛所。到已頂禮",
    "T21n1340_004:0677c05": "退住一面。爾時三千大千世界。諸眾生等聞",
    "T21n1340_004:0677c06": "彼天聲。咸皆驚歎發厭離心。各作是言。何因",
    "T21n1340_004:0677c07": "緣故有是音聲。必當如彼諸梵天言。放光如",
    "T21n1340_004:0677c08": "來入師子奮迅大三昧也。阿難。爾時放光如",
    "T21n1340_004:0677c09": "來知諸世界天人大眾皆悉集已。念欲說此",
    "T21n1340_004:0677c10": "陀羅尼經。即告無畏菩薩摩訶薩言。摩那婆。",
    "T21n1340_004:0677c11": "汝今知是一切世界大眾盡集咸共一心無餘",
    "T21n1340_004:0677c12": "念不。無畏答言。世尊。我今悉知大眾盡集咸",
    "T21n1340_004:0677c13": "共一心不念餘事。佛復告言。汝云何知大眾",
    "T21n1340_004:0677c14": "一心不念餘事耶。無畏白言。我承世尊威神",
    "T21n1340_004:0677c15": "力故。見是三千大千世界所有眾生。若天若",
    "T21n1340_004:0677c16": "人若龍若阿修羅乾闥婆等大眾斯集。不念",
    "T21n1340_004:0677c17": "餘事不作餘業。唯以一心住此眾會。我皆見",
    "T21n1340_004:0677c18": "彼。彼亦見我。此彼相知心想不亂。世尊先入",
    "T21n1340_004:0677c19": "師子奮迅大三昧時。佛神力故。令一切眾悉",
    "T21n1340_004:0677c20": "見過去所作業緣。是諸眾生先世修福。願生",
    "T21n1340_004:0677c21": "天上或生人間。或造惡業生於地獄畜生餓",
    "T21n1340_004:0677c22": "鬼。或能修集出世善根。所謂求聲聞果及辟",
    "T21n1340_004:0677c23": "支佛果。或時願求無上菩提諸佛大果。造作",
    "T21n1340_004:0677c24": "種種無量善根。或復修行諸波羅蜜。所謂檀",
    "T21n1340_004:0677c25": "波羅蜜。乃至般若波羅蜜。如是種種無量善",
    "T21n1340_004:0677c26": "根。此諸大眾佛力故知。如是阿難。時彼闍致",
    "T21n1340_004:0677c27": "魔王於大眾中。從座而起一心合掌。復白放",
    "T21n1340_004:0677c28": "光佛言。世尊。如佛前說。此諸魔眾一切多是",
    "T21n1340_004:0677c29": "不退菩薩。如世尊說過去諸佛說過去事。我",
    "T21n1340_004:0678a01": "如實知。如世尊說往昔所修功德善根。我如",
    "T21n1340_004:0678a02": "實知。如世尊說過去所發大誓莊嚴。我亦念",
    "T21n1340_004:0678a03": "知皆無忘失。世尊。我於過去諸佛世尊一切",
    "T21n1340_004:0678a04": "智所。恭敬尊重奉事供養。起卑下心莊嚴大",
    "T21n1340_004:0678a05": "施。如是憶念。如是見知。猶如淨鏡明見面像。",
    "T21n1340_004:0678a06": "世尊。我今分明見過去事。亦復如是。",
    "T21n1340_004:0678a07": "阿難。爾時彼大眾中。有梵天王。名眉間白毫。",
    "T21n1340_004:0678a08": "住於佛前為聽法故。不復餘念。聞此魔王說",
    "T21n1340_004:0678a09": "不思議希有之事。問魔王言。闍致。汝今頗知",
    "T21n1340_004:0678a10": "自身往昔所修行願善根以不。若汝所修善",
    "T21n1340_004:0678a11": "根戒行必清淨者。云何今日更生魔宮而為",
    "T21n1340_004:0678a12": "魔業。闍致報言。梵天。汝不知我過去因緣今",
    "T21n1340_004:0678a13": "生魔界作魔王乎。梵天。然我自知於往昔日。",
    "T21n1340_004:0678a14": "修福不精。持戒不潔。以我所修不具足故。今",
    "T21n1340_004:0678a15": "居魔界作魔王耳。如我往昔所有因緣。蒙佛",
    "T21n1340_004:0678a16": "力故明了皆見。仁者諦聽。我今當說。梵天。乃",
    "T21n1340_004:0678a17": "往過去無量劫時。有佛出世。號曰名稱如來",
    "T21n1340_004:0678a18": "應供正遍覺。時彼世尊有四萬億大聲聞眾。",
    "T21n1340_004:0678a19": "皆阿羅漢。復有無量大眾皆是學人。復有十",
    "T21n1340_004:0678a20": "四億大菩薩眾。梵天。我於爾時為求法故。遂",
    "T21n1340_004:0678a21": "恒事一比丘法師。而彼法師實是菩薩。今在",
    "T21n1340_004:0678a22": "此眾明了見我。我亦見彼。梵天。我於爾時為",
    "T21n1340_004:0678a23": "彼徒眾隨逐不捨。而彼法師慈悲具足。心常",
    "T21n1340_004:0678a24": "憐愍剎利婆羅門毘舍首陀一切大眾故。遊",
    "T21n1340_004:0678a25": "行國邑及諸聚落。普為頒宣種種法要。所在",
    "T21n1340_004:0678a26": "大眾既聞法音皆大歡喜。至心敬信諸佛法",
    "T21n1340_004:0678a27": "僧於彼法師復加尊重。以尊重故大興供養。",
    "T21n1340_004:0678a28": "所謂種種衣服食飲湯藥房舍臥具床蓐帷",
    "T21n1340_004:0678a29": "帳。乃至一切資生之具。凡是所須悉皆奉上。",
    "T21n1340_004:0678b01": "然是法師一切不受。唯納食飲及以衣服。量",
    "T21n1340_004:0678b02": "身趣足亦不過受。爾時大眾。復於我所生敬",
    "T21n1340_004:0678b03": "愛心。送往迎來禮拜承事盡虔供養。唯不施",
    "T21n1340_004:0678b04": "我資生之具。我於爾時心懷妬恨。於法師所",
    "T21n1340_004:0678b05": "發如是心。云何獨蒙種種利養反更不受。而",
    "T21n1340_004:0678b06": "我悕望都無所獲。又於大眾及四輩所復起",
    "T21n1340_004:0678b07": "是念。何故偏心以諸所須供養一人不施我",
    "T21n1340_004:0678b08": "也。我念往昔於法師所唯有此業。更無惡心",
    "T21n1340_004:0678b09": "毀謗諸佛。以是忿嫉業因緣故。今生魔界作",
    "T21n1340_004:0678b10": "魔王耳。梵天。我於往昔。若不值遇放光世尊",
    "T21n1340_004:0678b11": "發大誓願求菩提者。當於地獄畜生餓鬼往",
    "T21n1340_004:0678b12": "來流轉無有窮已。梵天。是為我說往昔因緣。",
    "T21n1340_004:0678b13": "佛告阿難。爾時眉間白毫梵天白放光佛言。",
    "T21n1340_004:0678b14": "世尊。唯願演說此修多羅一句法門本願因",
    "T21n1340_004:0678b15": "緣。世尊。若得聞此一句法門者。則為已說無",
    "T21n1340_004:0678b16": "量億數修多羅義。世尊。我等今者皆願樂聞",
    "T21n1340_004:0678b17": "佛口所宣一句法義。何以故。大眾咸集樂欲",
    "T21n1340_004:0678b18": "聽法故。亦是如來入彼師子奮迅三昧。威神",
    "T21n1340_004:0678b19": "力故。阿難。爾時放光如來即告白毫梵天言。",
    "T21n1340_004:0678b20": "梵天。汝欲聞是一句義耶。梵天且置斯事。汝",
    "T21n1340_004:0678b21": "應先問此第四門菩薩行法。梵天。汝頗曾聞",
    "T21n1340_004:0678b22": "三十七助菩提法不。梵天白言。聞也世尊。佛",
    "T21n1340_004:0678b23": "復問言。汝云何聞。梵天言。我曾聞有四念處",
    "T21n1340_004:0678b24": "法。佛語梵天。且勿復言。我方欲說四念處法。",
    "T21n1340_004:0678b25": "而汝心中決定知是四念處者。汝云何知。復",
    "T21n1340_004:0678b26": "云何修。梵天言。世尊。四念處者。非身受心法",
    "T21n1340_004:0678b27": "耶。佛言。如是梵天。汝復云何觀察身行。梵天",
    "T21n1340_004:0678b28": "言。世尊。我見是身。從頭至足不淨充滿九孔",
    "T21n1340_004:0678b29": "常流臭穢可惡甚於糞屎。世尊。我觀是身唯",
    "T21n1340_004:0678c01": "見此事。佛言。如是。如汝所觀。即身念處。梵",
    "T21n1340_004:0678c02": "天復言。世尊。而我心中愚暗少知。無有光",
    "T21n1340_004:0678c03": "明不能遠察。是以今日於如來所。更求諮問。",
    "T21n1340_004:0678c04": "阿難。爾時放光如來即舒右臂真金色手。摩",
    "T21n1340_004:0678c05": "彼眾中一童子頂。此童子者幻家之子。年始",
    "T21n1340_004:0678c06": "八歲聰悟超常。既蒙摩頂即從座起。詣如來",
    "T21n1340_004:0678c07": "前合掌恭敬。而白佛言。世尊。今日如來親摩",
    "T21n1340_004:0678c08": "我頂非無因緣。將必導我深勝大利。是故如",
    "T21n1340_004:0678c09": "來手摩我頂。如是問已。阿難。時放光佛語童",
    "T21n1340_004:0678c10": "子言。汝知人乎。童子白言。我知世尊。佛言。",
    "T21n1340_004:0678c11": "童子。汝若知者為知生耶。為知死乎。曰生死",
    "T21n1340_004:0678c12": "俱知。童子。若如是者。夫彼男女壽命終已。或",
    "T21n1340_004:0678c13": "經一日乃至七日。如是死屍香臭云何。曰是",
    "T21n1340_004:0678c14": "氣極惡不可忍聞。童子。如是臭氣誰所持來。",
    "T21n1340_004:0678c15": "從何而至。曰是可惡氣無有持來。亦無來處。",
    "T21n1340_004:0678c16": "如是阿難。爾時放光如來告梵天言。梵天。汝",
    "T21n1340_004:0678c17": "見童子向所說不。如是問者當以何答如是",
    "T21n1340_004:0678c18": "答者為實為虛。梵天。汝先亦言是身不淨。唯",
    "T21n1340_004:0678c19": "有臭惡難可見聞。梵天。我於是中亦有斯念。",
    "T21n1340_004:0678c20": "如童子言。汝說亦爾。有何差異。梵天。是為",
    "T21n1340_004:0678c21": "略說第一念處。",
    "T21n1340_004:0678c22": "阿難。時彼白毫梵天復白放光佛言。世尊。一",
    "T21n1340_004:0678c23": "切諸法佛為根本。佛是法母。一切善法佛已",
    "T21n1340_004:0678c24": "得之。善哉世尊。今是句義我皆樂聞。唯願解",
    "T21n1340_004:0678c25": "釋。如佛所說我如是持。今此大眾亦皆信受。",
    "T21n1340_004:0678c26": "佛告梵天有四念處。何等為四。所謂身受心",
    "T21n1340_004:0678c27": "法。云何名為身念處耶。身念處者。謂觀四大",
    "T21n1340_004:0678c28": "和合假名為身。何謂四大。夫四大者。即是地",
    "T21n1340_004:0678c29": "界水界火界風界。是等四大和合共成。梵天。",
    "T21n1340_004:0679a01": "於意云何。如是地大為香為臭。梵天白言。世",
    "T21n1340_004:0679a02": "尊。無香無臭。佛言。梵天。自餘諸大為香為臭。",
    "T21n1340_004:0679a03": "天曰。如彼地大無香無臭。水火風大亦無香",
    "T21n1340_004:0679a04": "臭。佛言。梵天。汝今云何作如斯說。此身如是",
    "T21n1340_004:0679a05": "種種不淨。臭惡盈滿非倒說耶。梵天白言。世",
    "T21n1340_004:0679a06": "尊。比丘云何觀身念處。佛言。梵天。我亦不為",
    "T21n1340_004:0679a07": "諸比丘等作此說也。梵天復言。世尊。若我所",
    "T21n1340_004:0679a08": "說四念處法非隨順者。比丘何緣觀身不淨。",
    "T21n1340_004:0679a09": "佛告梵天。如是比丘見有身相。由取身故彼",
    "T21n1340_004:0679a10": "非正想。何以故。梵天。若四大聚合成一相者。",
    "T21n1340_004:0679a11": "即是假想。若有假想即非正想若非正想。是",
    "T21n1340_004:0679a12": "則名為福伽羅想。梵天。是故我此四念處義",
    "T21n1340_004:0679a13": "不如是說。今我說者。說苦無邊四大非有若",
    "T21n1340_004:0679a14": "見四大和合一處共成此身是亦身見。彼必",
    "T21n1340_004:0679a15": "不得如實想見。梵天。若有比丘。見身念身覺",
    "T21n1340_004:0679a16": "身是身。以見念故。彼不能得解脫世間及有",
    "T21n1340_004:0679a17": "頂處。是故若觀身念處者。見身非身也。梵天",
    "T21n1340_004:0679a18": "如來亦說。汝諸比丘觀察此身。即是隨順涅",
    "T21n1340_004:0679a19": "槃之道。是名觀身正念處者。梵天。夫念處者。",
    "T21n1340_004:0679a20": "有二種義。何等為二。一者念義。二住處義。云",
    "T21n1340_004:0679a21": "何念義。當知是念無有違諍。隨順如法趣向",
    "T21n1340_004:0679a22": "平等。遠離邪念無有移轉及諸別異。唯是一",
    "T21n1340_004:0679a23": "心入不動定。若能如是名為念義。言住處者。",
    "T21n1340_004:0679a24": "心所依法是內證義。隨身業事現前知故。壞",
    "T21n1340_004:0679a25": "無明網如觀身相。如是得見身念處法。云何",
    "T21n1340_004:0679a26": "觀身不著身相。如是觀身若不著者。如覺身",
    "T21n1340_004:0679a27": "證。覺身證者身相可知。如說身念。乃至一切",
    "T21n1340_004:0679a28": "諸入門中。亦復如是。若能如是。觀於身相不",
    "T21n1340_004:0679a29": "生身想。則入平等第一念處。如是念處應當",
    "T21n1340_004:0679b01": "依止。復次受心二念。當知一義。若念此心則",
    "T21n1340_004:0679b02": "知是受。若念是受亦不離心。云何為念。所言",
    "T21n1340_004:0679b03": "念者意行於事。如是受念即是心業。是故受",
    "T21n1340_004:0679b04": "念為心業事。是心作事。有無量種不可稱計。",
    "T21n1340_004:0679b05": "和合因緣隨順世間。同行於事所攝入者。一",
    "T21n1340_004:0679b06": "切皆生五種有處。彼五有生入和合已。名為",
    "T21n1340_004:0679b07": "麁澁。亦名牢強。亦名苦擔。如是種種觸受相",
    "T21n1340_004:0679b08": "依作有生事。應如是知。梵天。是名隨順世間",
    "T21n1340_004:0679b09": "心行。次第依止十二因緣。念念相續無有斷",
    "T21n1340_004:0679b10": "絕。復次梵天。如來所說正念處者。即是出世",
    "T21n1340_004:0679b11": "勝妙光明。亦是如來分別智義。無量無邊虛",
    "T21n1340_004:0679b12": "空所生。隨順趣向大涅槃路。為諸菩薩證三",
    "T21n1340_004:0679b13": "菩提。能生種種順義精進。能滿智慧所作業",
    "T21n1340_004:0679b14": "行。諸法平等猶如虛空。梵天。當知二念處義。",
    "T21n1340_004:0679b15": "我今說已。梵天。第四法念處者。開涅槃城。此",
    "T21n1340_004:0679b16": "是如來甘露法門。亦是諸佛如來法藏。亦名",
    "T21n1340_004:0679b17": "光明。破除黑暗。法相平等性同虛空。梵天白",
    "T21n1340_004:0679b18": "佛。云何證知同虛空性。梵天。隨於何法能起",
    "T21n1340_004:0679b19": "想處。彼中如是無有語言。梵天復白。是義云",
    "T21n1340_004:0679b20": "何。梵天。我先不說一切諸法同虛空耶。若有",
    "T21n1340_004:0679b21": "人能如是知者。是則名為觀法念處。梵天。若",
    "T21n1340_004:0679b22": "人於是內外諸法。如虛空住。當知彼人解脫",
    "T21n1340_004:0679b23": "諸有。",
    "T21n1340_004:0679b24": "大法炬陀羅尼經卷第四"
}