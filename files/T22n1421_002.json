{
    "T22n1421_002:0007a22": "五分律卷第二(彌沙塞)",
    "T22n1421_002:0007a24": "宋罽賓三藏佛陀什",
    "T22n1421_002:0007a25": "共竺道生等譯",
    "T22n1421_002:0007a26": "第一分初第三事",
    "T22n1421_002:0007a27": "佛在毘舍離。爾時世尊告諸比丘修不淨觀",
    "T22n1421_002:0007a28": "得大果利。時諸比丘即皆修習，深入厭惡，恥",
    "T22n1421_002:0007a29": "愧此身。譬如少年好憙淨潔，澡浴塗身，著新",
    "T22n1421_002:0007b01": "淨衣，忽以三屍嬰加其頸，膿血逼身，虫流滿",
    "T22n1421_002:0007b02": "體。其人苦毒，無復餘想，但念：「何當脫此恥辱？」",
    "T22n1421_002:0007b03": "諸比丘厭惡此身，亦復如是，其中或有自殺，",
    "T22n1421_002:0007b04": "展轉相害，或索刀、繩，或服毒藥。有一比丘厭",
    "T22n1421_002:0007b05": "惡身已，便往彌隣旃陀羅所，語言：「為我斷命，",
    "T22n1421_002:0007b06": "衣鉢相與。」時旃陀羅為衣鉢故，即以利刀而",
    "T22n1421_002:0007b07": "斷其命。有血污刀，持至婆求末河洗之，尋",
    "T22n1421_002:0007b08": "生悔心，作是念：「我今不善。云何為小利故，而",
    "T22n1421_002:0007b09": "斷持戒沙門性命，得無量罪？」時自在天魔知",
    "T22n1421_002:0007b10": "其心念，譬如壯士屈伸臂頃，來至其前，從水",
    "T22n1421_002:0007b11": "踊出，立於水上，讚言：「善哉！汝得大利，斷持戒",
    "T22n1421_002:0007b12": "沙門命，未度者度，福慶無量。天神記錄，故來",
    "T22n1421_002:0007b13": "告汝。」時旃陀羅便生惡邪見，心大歡喜：「我今",
    "T22n1421_002:0007b14": "當更度未度者。」彼旃陀羅善知厭身、未厭身",
    "T22n1421_002:0007b15": "相：「若凡夫比丘未離於欲，舉刀向時，心恐怖",
    "T22n1421_002:0007b16": "者是未厭身，我若殺之得福甚少。我今當求",
    "T22n1421_002:0007b17": "已得道果、無恐怖者。」於是手執長刀，從房至",
    "T22n1421_002:0007b18": "房，從經行處至經行處，高聲唱言：「欲滅度者，",
    "T22n1421_002:0007b19": "我當度之。」時諸比丘厭惡身者，皆出就之，尋",
    "T22n1421_002:0007b20": "斷其命。於一日中，殺十、二十乃至六十，以是",
    "T22n1421_002:0007b21": "因緣僧數減少，大德聲聞悉不復現。爾時世",
    "T22n1421_002:0007b22": "尊從三昧起，在露處坐，大眾圍繞；觀視僧眾，",
    "T22n1421_002:0007b23": "告阿難言：「今日僧眾何故減少？」阿難白佛：",
    "T22n1421_002:0007b24": "「世尊一時為諸比丘說不淨觀，比丘修習厭",
    "T22n1421_002:0007b25": "惡身苦，轉相殘殺，乃至彌隣一日之中，傷害",
    "T22n1421_002:0007b26": "梵行六十人命，是故今日僧眾減少。善哉，世",
    "T22n1421_002:0007b27": "尊！唯願更說餘善道法，令諸比丘得安樂住。」",
    "T22n1421_002:0007b28": "佛告阿難：「汝今宣令依止毘舍離比丘，皆使",
    "T22n1421_002:0007b29": "來集普會講堂。」阿難受教，即呼來集。集已，白",
    "T22n1421_002:0007c01": "言：「唯聖知時。」世尊從坐起，至講堂就座而坐，",
    "T22n1421_002:0007c02": "問諸比丘：「實有上事不？」答言：「實爾。世尊！」佛",
    "T22n1421_002:0007c03": "種種呵責：「汝等愚癡，所作非法！豈不聞我所",
    "T22n1421_002:0007c04": "說慈忍，護念眾生；而今云何不憶此法？」呵已，",
    "T22n1421_002:0007c05": "告諸比丘：「若自殺身，得偷羅遮罪。」又告：「從",
    "T22n1421_002:0007c06": "今已後，應修安般念，樂淨觀，樂喜觀。觀已，",
    "T22n1421_002:0007c07": "生惡不善法，即能除滅。以十利故為諸比丘",
    "T22n1421_002:0007c08": "結戒，從今是戒應如是說：「若比丘，手自殺人，",
    "T22n1421_002:0007c09": "斷其命，是比丘得波羅夷，不共住。」",
    "T22n1421_002:0007c10": "爾時眾多比丘得重病，有諸比丘來問訊言：",
    "T22n1421_002:0007c11": "「大德！病寧有損，苦可忍不？」病比丘言：「病猶未",
    "T22n1421_002:0007c12": "損，苦不可忍。」便語諸比丘：「與我刀、繩，與我毒",
    "T22n1421_002:0007c13": "藥，與我增病食，將我至高岸邊。」時諸比丘皆",
    "T22n1421_002:0007c14": "隨與之。病比丘或以刀自刺，或以繩自絞，或",
    "T22n1421_002:0007c15": "服毒藥，或食增病食，或墜高岸自斷其命。",
    "T22n1421_002:0007c16": "諸比丘見其死已，便生悔心，以白阿難。阿難",
    "T22n1421_002:0007c17": "將至佛所，以事白佛。佛以是事集比丘僧，問",
    "T22n1421_002:0007c18": "諸比丘：「汝等實爾不？」答言：「實爾。世尊！」佛種種",
    "T22n1421_002:0007c19": "呵責：「汝等愚癡，自斷人命、與刀令死，有何等",
    "T22n1421_002:0007c20": "異？從今是戒應如是說：「若比丘，自斷人命，持",
    "T22n1421_002:0007c21": "刀授與，得波羅夷，不共住。」復有比丘得重病，",
    "T22n1421_002:0007c22": "諸比丘來問訊，如上語諸比丘：「與我刀、繩、毒",
    "T22n1421_002:0007c23": "藥。」諸比丘言：「佛不聽我與人自殺之具；然我",
    "T22n1421_002:0007c24": "有知識獵師，當為汝喚，令斷汝命。」病比丘",
    "T22n1421_002:0007c25": "言：「為我速喚！」彼比丘走語獵師言：「此有比丘",
    "T22n1421_002:0007c26": "得重病，不復樂生。汝為斷命，可得大福。」獵師",
    "T22n1421_002:0007c27": "言：「若殺生得大福者，屠膾之人得大福耶？汝",
    "T22n1421_002:0007c28": "等比丘自言有慈悲心，今教人殺。教人殺與",
    "T22n1421_002:0007c29": "自殺，有何等異？」時諸比丘皆生悔心，往白阿",
    "T22n1421_002:0008a01": "難。阿難將至佛所，以事白佛。佛以是事集比",
    "T22n1421_002:0008a02": "丘僧，問諸比丘：「汝實爾不？」答言：「實爾。世尊！」",
    "T22n1421_002:0008a03": "佛種種呵責，語諸比丘言：「自殺、教人殺，有何",
    "T22n1421_002:0008a04": "等異？從今是戒應如是說：「若比丘，自殺、教人",
    "T22n1421_002:0008a05": "殺，得波羅夷，不共住。」",
    "T22n1421_002:0008a06": "復有比丘得重病，諸比丘問訊如上，語病者",
    "T22n1421_002:0008a07": "言：「汝等戒行具足，應受天福，若自殺者，必得",
    "T22n1421_002:0008a08": "生天。何用如是久受苦為？」病比丘言：「若當如",
    "T22n1421_002:0008a09": "是，雖有此苦，不能自殺。何以故？若自殺者，犯",
    "T22n1421_002:0008a10": "偷羅遮罪；又復不得廣修梵行。」又呵言：「自",
    "T22n1421_002:0008a11": "手殺人、教人自殺，有何等異？而汝比丘為此",
    "T22n1421_002:0008a12": "惡業！」諸長老比丘聞，種種呵責，將至佛所，以",
    "T22n1421_002:0008a13": "事白佛。佛以是事集比丘僧，問諸比丘：「汝實",
    "T22n1421_002:0008a14": "爾不？」答言：「實爾。世尊！」佛種種呵責：「汝等愚",
    "T22n1421_002:0008a15": "癡，自手殺人、教人自殺，有何等異？從今是戒",
    "T22n1421_002:0008a16": "應如是說：「若比丘，自手殺人，教人自殺，得波",
    "T22n1421_002:0008a17": "羅夷，不共住。」",
    "T22n1421_002:0008a18": "復有比丘得重病，諸比丘問訊如上，亦語病",
    "T22n1421_002:0008a19": "者言：「汝等梵行已立，死受天樂。何用久受如",
    "T22n1421_002:0008a20": "此病苦，而不自殺？」病比丘言：「我等雖爾，不能",
    "T22n1421_002:0008a21": "自殺。何以故？佛制自殺，犯偷羅遮；又我病",
    "T22n1421_002:0008a22": "差，得修梵行。」爾時彼國又有賊難，諸白衣骨",
    "T22n1421_002:0008a23": "肉分離，備諸痛惱。比丘語言：「汝等已修生天",
    "T22n1421_002:0008a24": "福業，何用受此骨肉生離，憂悲之苦，而不自",
    "T22n1421_002:0008a25": "殺？」答言：「我雖憂悲，不能自殺。何以故？在世遭",
    "T22n1421_002:0008a26": "苦，知修道業。」又呵言：「沙門之道，慈忍眾生。云",
    "T22n1421_002:0008a27": "何讚死，欲人自殺？自殺、讚死，有何等異？」諸長",
    "T22n1421_002:0008a28": "老比丘聞，種種呵責，將至佛所，以事白佛。佛",
    "T22n1421_002:0008a29": "以是事集比丘僧，問諸比丘：「汝實爾不？」答言：",
    "T22n1421_002:0008b01": "「實爾。世尊！」佛種種呵責：「汝所作非法，自殺、讚",
    "T22n1421_002:0008b02": "死，有何等異？從今是戒應如是說：「若比丘，若",
    "T22n1421_002:0008b03": "人、若似人，若自殺、若與刀藥殺、若教人殺、若",
    "T22n1421_002:0008b04": "教自殺，譽死、讚死：『咄！人用惡活為？死勝生。』作",
    "T22n1421_002:0008b05": "是心，隨心殺；如是種種因緣，彼因是死，是比",
    "T22n1421_002:0008b06": "丘得波羅夷，不共住。」",
    "T22n1421_002:0008b07": "入母胎已後至四十九日，名為似人。過此已",
    "T22n1421_002:0008b08": "後，盡名為人。自以手、足、刀、杖、毒藥等殺，是名",
    "T22n1421_002:0008b09": "自殺。彼欲自殺，求殺具與之，是名與刀、藥",
    "T22n1421_002:0008b10": "殺。使人殺，是名教人殺。教人取死，是名教",
    "T22n1421_002:0008b11": "自殺。言死勝生，是名譽死、讚死。隨心遣諸鬼",
    "T22n1421_002:0008b12": "神殺，是名作是心，隨心殺。",
    "T22n1421_002:0008b13": "是中犯者：自殺，遣使，展轉使，重遣使，指示，言",
    "T22n1421_002:0008b14": "說，眠時說，向眠說，醉時說，向醉說，狂時說，向狂",
    "T22n1421_002:0008b15": "說，亂心說，向亂心說，病壞心說，向病壞心說，遣",
    "T22n1421_002:0008b16": "書，作相，手語，相似語；獨、獨想，不獨、獨想，獨、不獨",
    "T22n1421_002:0008b17": "想；戲語，色，聲，香，味，觸，優波頭，優波奢，優波害。",
    "T22n1421_002:0008b18": "自殺者：自以手、足、刀、杖等殺；彼人死者，波羅",
    "T22n1421_002:0008b19": "夷。遣使者：遣使殺彼人；彼人死者，波羅夷。展",
    "T22n1421_002:0008b20": "轉使者：遣某甲殺，某甲不自殺，轉使乙殺；",
    "T22n1421_002:0008b21": "死者，波羅夷。重遣者：始受使人不得殺，還報",
    "T22n1421_002:0008b22": "比丘，比丘更遣使殺；死者，波羅夷。指示者：指",
    "T22n1421_002:0008b23": "示日、月、星宿，語人言：「汝福應生彼，汝可自殺。」",
    "T22n1421_002:0008b24": "從而死者，波羅夷。言說者：說生過惡，讚歎死",
    "T22n1421_002:0008b25": "好；因此死者，波羅夷。眠時說者：比丘眠中",
    "T22n1421_002:0008b26": "說先所念言：「汝功德已成，應可自殺。」彼人聞",
    "T22n1421_002:0008b27": "已，待覺問言：「汝何故說此？」答言：「我眠中，欲利",
    "T22n1421_002:0008b28": "益汝故，作是語汝；今覺，亦作是語。汝可隨我",
    "T22n1421_002:0008b29": "語死。」彼因是死者，波羅夷。向眠說者：向眠",
    "T22n1421_002:0008c01": "人作是語：「汝功德已成，可以刀等自殺。」鬼神",
    "T22n1421_002:0008c02": "令眠中聞，即覺問言：「汝何故說此？」答言：「汝眠",
    "T22n1421_002:0008c03": "時，我欲利益汝故，作是語；汝今覺，亦作是語。",
    "T22n1421_002:0008c04": "汝可隨我語死。」因是死者，波羅夷。醉時說者：",
    "T22n1421_002:0008c05": "醉中說先所念言：「汝功德已成，應以刀等自",
    "T22n1421_002:0008c06": "殺。」彼人聞已，待醒問言：「汝何故說此？」答言：「我",
    "T22n1421_002:0008c07": "醉時，欲利益汝故，作是語；今醒，亦作是語。汝",
    "T22n1421_002:0008c08": "可隨我語死。」因是死者，波羅夷。向醉說者：作",
    "T22n1421_002:0008c09": "是言：「汝功德已成，汝可以刀等自殺。」醉醒已",
    "T22n1421_002:0008c10": "問言：「汝何故說此？」答言：「我欲利益汝故，汝醉",
    "T22n1421_002:0008c11": "時，作是語；汝今醒，亦作是語。汝可隨我語死。」",
    "T22n1421_002:0008c12": "因此死者，波羅夷。狂時說、向狂說、亂心說、向",
    "T22n1421_002:0008c13": "亂心說、病壞心說、向病壞心說亦如是。遣書",
    "T22n1421_002:0008c14": "者：比丘遣書令殺。彼作書，字字偷羅遮；書至",
    "T22n1421_002:0008c15": "彼，彼因是殺；死者，波羅夷。作相者：比丘語人",
    "T22n1421_002:0008c16": "言：「汝看我坐起，舉手，下手，口言寒暑時，便殺",
    "T22n1421_002:0008c17": "彼。」彼見相便殺；死者，波羅夷。手語者：作手語",
    "T22n1421_002:0008c18": "教人殺，彼隨此殺；死者，波羅夷。相似語者：比",
    "T22n1421_002:0008c19": "丘作相似語教人殺，彼隨此殺；死者，波羅夷。",
    "T22n1421_002:0008c20": "獨、獨想者，突吉羅；不獨、獨想，獨、不獨想者，偷",
    "T22n1421_002:0008c21": "羅遮。戲語者：比丘戲笑語：「汝功德已成，可應",
    "T22n1421_002:0008c22": "自殺。」彼人問言：「何故說此？」比丘答言：「我先雖",
    "T22n1421_002:0008c23": "是戲言，今意實爾；汝可自殺。」因此死者，波羅",
    "T22n1421_002:0008c24": "夷。色者：若比丘作呪術，召惡色鬼神，使恐",
    "T22n1421_002:0008c25": "怖人。因此死者，波羅夷。聲者：若比丘作是",
    "T22n1421_002:0008c26": "語：「汝父母兒女已死，財物破散。」作如是語，欲",
    "T22n1421_002:0008c27": "令憂惱自殺；因此死者，波羅夷。香者，以毒合",
    "T22n1421_002:0008c28": "和諸香，令嗅便死；因是死者，波羅夷。味者：以",
    "T22n1421_002:0008c29": "毒著食中令食；因是死者，波羅夷。觸者：以迦",
    "T22n1421_002:0009a01": "毘毒藥塗身殺；因是死者，波羅夷。優波頭者：",
    "T22n1421_002:0009a02": "為一切眾生作穽殺，若人墮死，波羅夷；非人",
    "T22n1421_002:0009a03": "墮死，偷羅遮；畜生墮死，波逸提。優波奢者：作",
    "T22n1421_002:0009a04": "弱床薄覆其上，下安殺具，使人坐上；因是死",
    "T22n1421_002:0009a05": "者，波羅夷。優波害者：作蠱毒殺；因是死者，",
    "T22n1421_002:0009a06": "波羅夷。若比丘作是念：「我當殺彼人。」發心時，",
    "T22n1421_002:0009a07": "突吉羅；作方便時，偷羅遮；死者，波羅夷。若殺",
    "T22n1421_002:0009a08": "非人，偷羅遮；若殺畜生，波逸提。比丘尼亦如",
    "T22n1421_002:0009a09": "是。式叉摩那、沙彌、沙彌尼，突吉羅。不犯者：慈",
    "T22n1421_002:0009a10": "愍心、無殺心(第三事竟)。",
    "T22n1421_002:0009a11": "佛在毘舍離。時世飢饉乞食難得，諸比丘入",
    "T22n1421_002:0009a12": "城分衛，都無所獲。爾時世尊告諸比丘：「汝",
    "T22n1421_002:0009a13": "等各隨知識，就彼安居。莫住於此，受飢饉苦。」",
    "T22n1421_002:0009a14": "比丘受教，有往摩竭國者，有往婆求末河邊",
    "T22n1421_002:0009a15": "聚落中者。往河邊諸比丘集，共議言：「今乞食",
    "T22n1421_002:0009a16": "難得，此聚落中有信樂者，我等當共更相讚",
    "T22n1421_002:0009a17": "歎：『某得初禪，我亦得之；某得二禪、三禪、四禪、",
    "T22n1421_002:0009a18": "四無量處、四無色定，我亦如是；某得四念處，",
    "T22n1421_002:0009a19": "乃至八正道分、三解脫門，我亦如是；某得八",
    "T22n1421_002:0009a20": "解脫、九次第定、十一切入、十直道，我亦如是；",
    "T22n1421_002:0009a21": "某得堅信、堅法、四沙門果、三明六神通，我亦如",
    "T22n1421_002:0009a22": "是。』諸居士聞，必生希有心，作是語：『我得善",
    "T22n1421_002:0009a23": "利，乃有如是得道聖人安居我邑。』便當具諸",
    "T22n1421_002:0009a24": "餚饍供養我等，我等無乏得安樂住。」議已即",
    "T22n1421_002:0009a25": "便入城，到諸富家共相稱讚，如上所說，語言：",
    "T22n1421_002:0009a26": "「汝得大利，聖眾福田依汝聚落。」諸居士聞，生",
    "T22n1421_002:0009a27": "希有心，歎未曾遇；皆減己分，不復祭祠，斷施",
    "T22n1421_002:0009a28": "餘人并以供養。諸佛常法，二時大會，春、夏末",
    "T22n1421_002:0009a29": "月諸方比丘皆來問訊。摩竭國諸比丘安居",
    "T22n1421_002:0009b01": "竟，羸瘦、憔悴來詣佛所，頂禮佛足，却住一面。",
    "T22n1421_002:0009b02": "諸佛常法，客比丘來皆加慰問，問言：「汝等安",
    "T22n1421_002:0009b03": "居和合，乞食易得，道路不疲耶？」諸比丘言：「安",
    "T22n1421_002:0009b04": "居和合，道路不疲，但乞食難得。」時佛為說種",
    "T22n1421_002:0009b05": "種妙法，示教利喜，令隨所住。婆求末河諸比",
    "T22n1421_002:0009b06": "丘身體充悅，來詣佛所，頂禮佛足，却住一面。",
    "T22n1421_002:0009b07": "佛亦如上慰問，諸比丘白言：「安居和合，乞食",
    "T22n1421_002:0009b08": "易得，道路不疲。」佛即問言：「今世飢饉，乞求難",
    "T22n1421_002:0009b09": "得。汝等云何而獨言易？」諸比丘白佛：「我等在",
    "T22n1421_002:0009b10": "彼，以乞食難得，更相讚歎。」具說如上。佛即問",
    "T22n1421_002:0009b11": "言：「汝等讚歎，為實、為虛？」比丘白佛：「有實、有虛。」",
    "T22n1421_002:0009b12": "佛種種呵責虛者：「汝等非法，不隨順道，出家",
    "T22n1421_002:0009b13": "之人所不應作！寧噉燒石，吞飲洋銅，不以虛",
    "T22n1421_002:0009b14": "妄，食人信施。汝等豈不聞，我毀呰妄語之罪，",
    "T22n1421_002:0009b15": "種種讚歎不妄語德耶？而今云何為利養故",
    "T22n1421_002:0009b16": "虛誑，自說得過人法？」復呵責言：「諸比丘！世間",
    "T22n1421_002:0009b17": "有五大賊：一者、作百人至千人主，破城、聚落，",
    "T22n1421_002:0009b18": "害人取物；二者、有惡比丘將諸比丘遊行人",
    "T22n1421_002:0009b19": "間，邪命說法；三者、有惡比丘於佛所說法，自",
    "T22n1421_002:0009b20": "稱是我所造；四者、有惡比丘不修梵行，自言",
    "T22n1421_002:0009b21": "我修梵行；五者、有惡比丘為利養故，空無過",
    "T22n1421_002:0009b22": "人法，自稱我得。此第五賊，名為一切世間天、",
    "T22n1421_002:0009b23": "人、魔、梵、沙門、婆羅門中之最大賊。汝等云何",
    "T22n1421_002:0009b24": "為小利養，作最大賊？」如是呵責已，告諸比丘：",
    "T22n1421_002:0009b25": "「以十利故，為諸比丘結戒，從今是戒應如",
    "T22n1421_002:0009b26": "是說：「若比丘，不知、不見過人法，聖利滿足，自",
    "T22n1421_002:0009b27": "稱我如是知、如是見。後時，若問、若不問，為出",
    "T22n1421_002:0009b28": "罪，求清淨故，作是言：『我不知言知，不見言見，",
    "T22n1421_002:0009b29": "虛誑妄語。』是比丘得波羅夷，不共住。」",
    "T22n1421_002:0009c01": "佛在舍衛城。有眾多少聞比丘，不學、不問，無",
    "T22n1421_002:0009c02": "過人法，自謂我知、我見、我證。彼於後時，聞",
    "T22n1421_002:0009c03": "諸比丘講論得道、未得道相，乃悟非道；生慚",
    "T22n1421_002:0009c04": "愧心，作是念：「我等先未得謂得，將無犯波羅",
    "T22n1421_002:0009c05": "夷罪？」復有少聞比丘，不學、不問，無過人法，自",
    "T22n1421_002:0009c06": "謂我知、我見、我證。彼於後時，廣學諸經，生慚",
    "T22n1421_002:0009c07": "愧心，作是念：「如我今解佛所說法，先未得謂",
    "T22n1421_002:0009c08": "得，是增上慢，將無犯波羅夷罪？」復有少聞比",
    "T22n1421_002:0009c09": "丘，不學、不問，無過人法，自謂我知、我見、我證。",
    "T22n1421_002:0009c10": "彼於後時，廣修梵行，得入道果；生慚愧心，作",
    "T22n1421_002:0009c11": "是念：「我先未得謂得，是增上慢，將無犯波羅",
    "T22n1421_002:0009c12": "夷罪？」諸比丘念已，各詣阿難，皆以問之。阿",
    "T22n1421_002:0009c13": "難將至佛所，具以白佛。佛以是事集比丘僧，",
    "T22n1421_002:0009c14": "各隨其事問諸比丘：「汝實爾不？」答言：「實爾。世",
    "T22n1421_002:0009c15": "尊！」佛告諸比丘：「有五種現過人法：一者、愚",
    "T22n1421_002:0009c16": "癡；二者、亂心；三者、隨惡；四者、增上慢；五者、",
    "T22n1421_002:0009c17": "實有。若愚癡、亂心、增上慢、實有，而自言我得，",
    "T22n1421_002:0009c18": "犯波羅夷者，無有是處。從今是戒應如是說：",
    "T22n1421_002:0009c19": "「若比丘，不知、不見過人法，聖利滿足，自稱我",
    "T22n1421_002:0009c20": "如是知，如是見。是比丘後時，若問、若不問，為",
    "T22n1421_002:0009c21": "出罪，求清淨故，作是言：『我不知言知，不見言",
    "T22n1421_002:0009c22": "見，虛誑妄語。』除增上慢，是比丘得波羅夷，不",
    "T22n1421_002:0009c23": "共住。」",
    "T22n1421_002:0009c24": "不知、不見者：不知、不見過人法。一切出要法，",
    "T22n1421_002:0009c25": "謂諸禪、解脫、三昧、正受，諸聖道果，是名過人",
    "T22n1421_002:0009c26": "法。於佛所說苦集滅道，已辦、已足，更無所",
    "T22n1421_002:0009c27": "求，是名聖利滿足。自說：我如是知見法，法亦",
    "T22n1421_002:0009c28": "知見我，是名自稱我如是知，如是見。若一月",
    "T22n1421_002:0009c29": "乃至一歲後，問：「汝云何得？何處得？從誰得？以",
    "T22n1421_002:0010a01": "何法得？」若不問，而自發露所犯，求戒淨、心淨、",
    "T22n1421_002:0010a02": "見淨、疑淨，言：「我不知、不見苦集滅道，言知、言",
    "T22n1421_002:0010a03": "見，虛誑妄語。」雖作如此發露，故得波羅夷。",
    "T22n1421_002:0010a04": "是中犯者：有二種得波羅夷：一者、先作是念：",
    "T22n1421_002:0010a05": "「我當虛說得過人法。」二者、當說時，作是念：「我",
    "T22n1421_002:0010a06": "今虛說得過人法。」復有三種得波羅夷：二如",
    "T22n1421_002:0010a07": "上說；三者、作是念：「我已虛說得過人法。」復有",
    "T22n1421_002:0010a08": "四種得波羅夷：三如上說；四者、異見說過人",
    "T22n1421_002:0010a09": "法。復有五種得波羅夷：四如上說；五者、異想",
    "T22n1421_002:0010a10": "說過人法。復有六種得波羅夷：五如上說；六",
    "T22n1421_002:0010a11": "者、異忍說過人法。復有七種得波羅夷：六如",
    "T22n1421_002:0010a12": "上說；七者、異樂說過人法。復有八種得波羅",
    "T22n1421_002:0010a13": "夷：七如上說；八者、不隨問答說過人法。有",
    "T22n1421_002:0010a14": "四種非聖語、四種聖語。非聖語者：不見言見，",
    "T22n1421_002:0010a15": "不聞言聞，不覺言覺，不知言知。聖語者：見言",
    "T22n1421_002:0010a16": "見，聞言聞，覺言覺，知言知。又八種非聖語、八",
    "T22n1421_002:0010a17": "種聖語。非聖語者：不見言見，見言不見，不聞",
    "T22n1421_002:0010a18": "言聞，聞言不聞，不覺言覺，覺言不覺，不知言",
    "T22n1421_002:0010a19": "知，知言不知；反上名八聖語。又十六非聖語、",
    "T22n1421_002:0010a20": "十六聖語。非聖語者：不見言見，不聞言聞，不",
    "T22n1421_002:0010a21": "覺言覺，不知言知，見言不見，聞言不聞，覺言",
    "T22n1421_002:0010a22": "不覺，知言不知，見疑言不疑，聞疑言不疑，覺",
    "T22n1421_002:0010a23": "疑言不疑，知疑言不疑，見不疑言疑，聞不疑",
    "T22n1421_002:0010a24": "言疑，覺不疑言疑，知不疑言疑；反上名十六",
    "T22n1421_002:0010a25": "聖語。",
    "T22n1421_002:0010a26": "若比丘向人自稱得過人法，解者，波羅夷；不",
    "T22n1421_002:0010a27": "解者，偷羅遮。向非人說，偷羅遮；向畜生說，突",
    "T22n1421_002:0010a28": "吉羅。比丘尼亦如是。式叉摩那、沙彌、沙彌尼，",
    "T22n1421_002:0010a29": "突吉羅。不犯者：實語(第四戒竟)。",
    "T22n1421_002:0010b01": "五分律第一分之二僧殘法",
    "T22n1421_002:0010b02": "佛在舍衛城。爾時長老優陀夷為欲火所",
    "T22n1421_002:0010b03": "燒，身體羸瘦，纔有氣息。以手出不淨，得安",
    "T22n1421_002:0010b04": "樂住。有異比丘亦復羸瘦。優陀夷問：「汝何故",
    "T22n1421_002:0010b05": "爾？」答言：「長老！我為欲火所燒，是故如是。」優陀",
    "T22n1421_002:0010b06": "夷言：「我先亦爾，以手出不淨，得安樂住。汝若",
    "T22n1421_002:0010b07": "法我，亦當如是。」彼比丘言：「汝所作非法，非清",
    "T22n1421_002:0010b08": "淨行，破沙門法，不隨順道！世尊種種呵欲、",
    "T22n1421_002:0010b09": "欲想、欲覺、欲熱；斷欲想、除欲覺、滅欲熱；說欲",
    "T22n1421_002:0010b10": "如赤骨，如毒藥。汝今云何以此手出於不淨，",
    "T22n1421_002:0010b11": "受人信施，復以教人？」呵責已，將至佛所，以事",
    "T22n1421_002:0010b12": "白佛。佛以是事集比丘僧，問優陀夷：「汝實爾",
    "T22n1421_002:0010b13": "不？」答言：「實爾。世尊！」佛亦種種如上呵責已，告",
    "T22n1421_002:0010b14": "諸比丘：「以十利故，為諸比丘結戒，從今是戒",
    "T22n1421_002:0010b15": "應如是說：「若比丘，故出不淨，僧伽婆尸沙。」",
    "T22n1421_002:0010b16": "爾時諸比丘不一其心，夢失不淨，覺作是念：",
    "T22n1421_002:0010b17": "「我夢中亦有心，亦動身，失不淨。將無犯僧伽",
    "T22n1421_002:0010b18": "婆尸沙耶？」或有發露者、或有行摩那埵者、或",
    "T22n1421_002:0010b19": "有出罪者、或有直白佛者。佛以是事集比丘",
    "T22n1421_002:0010b20": "僧，問諸比丘：「汝等實爾不？」答言：「實爾。世尊！」佛",
    "T22n1421_002:0010b21": "種種呵責：「汝等不應散亂心眠，若散亂心眠，",
    "T22n1421_002:0010b22": "犯突吉羅。」散亂心眠，有五過失：一者、惡夢；二",
    "T22n1421_002:0010b23": "者、善神不護；三者、不得明想；四者、無覺法心；五",
    "T22n1421_002:0010b24": "者、失不淨。不散亂心眠，有五德：無惡夢、善神",
    "T22n1421_002:0010b25": "護、得明想、有覺法心、不失不淨。有五因緣眠",
    "T22n1421_002:0010b26": "時形起：一者、大便盛；二者、小便盛；三者、風盛；四",
    "T22n1421_002:0010b27": "者、虫嚙；五者、欲盛。復告諸比丘：「若未離欲恚",
    "T22n1421_002:0010b28": "癡，散亂心眠，必失不淨；雖未能離，以繫念心",
    "T22n1421_002:0010b29": "眠者，無有是過。從今是戒應如是說：「若比丘，",
    "T22n1421_002:0010c01": "故出不淨，除夢中，僧伽婆尸沙。」故出不淨者：",
    "T22n1421_002:0010c02": "發心，身動，出不淨也。僧伽婆尸沙者：此罪有",
    "T22n1421_002:0010c03": "殘，猶有因緣尚可治，有恃怙，得在僧中求除",
    "T22n1421_002:0010c04": "滅也。不淨有十種：一者、青色；二者、黃色；三者、",
    "T22n1421_002:0010c05": "紅色；四者、黑色；五者、赤色；六者、白色；七者、乳色；",
    "T22n1421_002:0010c06": "八者、酥色；九者、油色；十者、蜜色。若發心，身動，",
    "T22n1421_002:0010c07": "欲出青色，而黃色乃至蜜色出，皆僧伽婆尸",
    "T22n1421_002:0010c08": "沙。若發心，身動，欲出黃色乃至蜜色，而餘色",
    "T22n1421_002:0010c09": "出，亦如是。有十種發心，身動，出不淨，皆僧伽",
    "T22n1421_002:0010c10": "婆尸沙：一者、自試；二者、除病；三者、為顏色；四者、",
    "T22n1421_002:0010c11": "為力；五者、為樂；六者、為布施；七者、為生天；八者、",
    "T22n1421_002:0010c12": "為外道祠天會；九者、為種子；十者、為火祠。有",
    "T22n1421_002:0010c13": "五種發心，身動，出不淨，皆僧伽婆尸沙：內色、",
    "T22n1421_002:0010c14": "外色、虛空、風、水。內色者，己身。外色者，他身。虛",
    "T22n1421_002:0010c15": "空者，空中動身。風者，向風行。水者，逆水行。又",
    "T22n1421_002:0010c16": "有五種發心，身動，出不淨，僧伽婆尸沙：大便",
    "T22n1421_002:0010c17": "盛、小便盛、風盛、虫嚙、欲盛。若發心，身不動，不",
    "T22n1421_002:0010c18": "出不淨；發心，身不動，出不淨，皆突吉羅。發心，",
    "T22n1421_002:0010c19": "身動，不出不淨，偷羅遮。不發心，身動，不出不",
    "T22n1421_002:0010c20": "淨；不發心，身動，出不淨；不發心，身不動，出不",
    "T22n1421_002:0010c21": "淨，皆不犯。眠時出不淨，覺時發心，身動，偷羅",
    "T22n1421_002:0010c22": "遮；眠時身動，覺時發心，出不淨，突吉羅；眠時",
    "T22n1421_002:0010c23": "發心，覺時身不動，出不淨，不犯。沙彌，突吉羅",
    "T22n1421_002:0010c24": "(一戒竟)。",
    "T22n1421_002:0010c25": "佛在舍衛城。爾時長老優陀夷為欲火所燒，",
    "T22n1421_002:0010c26": "作是念：「故出不淨，世尊已制，今當方便與女",
    "T22n1421_002:0010c27": "人相觸，取細滑樂。」便掃灑房內，敷好床座，取",
    "T22n1421_002:0010c28": "一小床於露地坐。有諸女人同來遊觀，語優",
    "T22n1421_002:0010c29": "陀夷言：「我等故來欲看房舍。」答言：「姊妹！隨意",
    "T22n1421_002:0011a01": "看之。」便將入房，閉戶開窓，種種摩觸，或捉、或",
    "T22n1421_002:0011a02": "抱、或案、或摩、或舉上、或舉下、或騎、或越。其中",
    "T22n1421_002:0011a03": "喜者，便語之言：「何不正作，徒用此為？」優陀夷",
    "T22n1421_002:0011a04": "言：「佛不聽我作根本事。」其不喜者，便瞋恚言：",
    "T22n1421_002:0011a05": "「本謂此處安隱，而今反成恐怖之地，水中火",
    "T22n1421_002:0011a06": "然，未足為喻。白衣在家，猶恥此事，云何比丘",
    "T22n1421_002:0011a07": "乃作是惡？」即歸其家，人人宣語。諸不信樂佛",
    "T22n1421_002:0011a08": "法者，種種呵罵，言：「我等白衣摩觸女身，沙門",
    "T22n1421_002:0011a09": "釋子亦復如是。徒剃此頭，與我何異？無沙門",
    "T22n1421_002:0011a10": "行，破沙門法！」如是，惡名流布天下。復有一婆",
    "T22n1421_002:0011a11": "羅門將婦遊觀，次到優陀夷房語言：「我欲與",
    "T22n1421_002:0011a12": "婦同看房舍。」優陀夷言：「不得一時，可前後入。」",
    "T22n1421_002:0011a13": "婆羅門言：「若不得俱，聽婦先入。」婦既入房，優",
    "T22n1421_002:0011a14": "陀夷亦復如前，種種摩觸，久久乃出。夫語婦",
    "T22n1421_002:0011a15": "言：「何以乃久，不復欲看餘房舍耶？」婦言：「止，",
    "T22n1421_002:0011a16": "止！莫作是語。但入一房，垂死得出。何應復看",
    "T22n1421_002:0011a17": "諸餘房舍？」夫問所以，婦具以答。時婆羅門即",
    "T22n1421_002:0011a18": "便罵言：「沙門釋子，云何乃作如此惡業？」入舍",
    "T22n1421_002:0011a19": "衛城，四衢道中、街巷、市里，處處唱言：「沙門釋",
    "T22n1421_002:0011a20": "子摩觸我婦。」諸不信佛法者，種種呵罵：「沙門",
    "T22n1421_002:0011a21": "釋子行惡如此，云何自稱淨修梵行？」諸長老",
    "T22n1421_002:0011a22": "比丘聞，種種呵責，具以白佛。佛以是事集比",
    "T22n1421_002:0011a23": "丘僧，問優陀夷：「汝實爾不？」答言：「實爾。世尊！」佛",
    "T22n1421_002:0011a24": "種種呵責已，告諸比丘：「以十利故，與諸比丘",
    "T22n1421_002:0011a25": "結戒，從今是戒應如是說：「若比丘，欲盛變心，",
    "T22n1421_002:0011a26": "觸女人身。若捉手、若捉髮、若捉一一身",
    "T22n1421_002:0011a27": "分，摩著細滑，僧伽婆尸沙。」",
    "T22n1421_002:0011a28": "欲盛變心者：向欲心，深發心，事幾成；變善法、",
    "T22n1421_002:0011a29": "無記法，墮不善處。女人者：人女乃至初生。觸",
    "T22n1421_002:0011b01": "者：身上處處種種摩觸，乃至一髮。比丘五事",
    "T22n1421_002:0011b02": "觸女人，僧伽婆尸沙：女、女想、人女、活女、心染，",
    "T22n1421_002:0011b03": "以親近情摩觸，覺而受；乃至觸髮，亦如是。五",
    "T22n1421_002:0011b04": "事觸女人，偷羅遮：女、女想、人女、活女、心染，不",
    "T22n1421_002:0011b05": "以親近情摩觸，覺而受；乃至觸髮，亦如是。女",
    "T22n1421_002:0011b06": "人觸比丘，亦如是。五事觸女人不犯：女、女想、",
    "T22n1421_002:0011b07": "人女、活女、心染，不以親近情；而女人捉比丘，",
    "T22n1421_002:0011b08": "比丘作方便求脫。雖覺觸，而不受。乃至觸髮",
    "T22n1421_002:0011b09": "亦如是。又女，女想、女疑、女無根想、女二根想，",
    "T22n1421_002:0011b10": "觸，僧伽婆尸沙。女，男想、女黃門想，觸，偷羅遮。",
    "T22n1421_002:0011b11": "男，男想、男疑、男黃門想，觸，突吉羅。男，女想、男",
    "T22n1421_002:0011b12": "無根想、男二根想，觸，偷羅遮。黃門亦如是。無",
    "T22n1421_002:0011b13": "根，無根想、無根疑、無根二根想、無根女想，觸，僧",
    "T22n1421_002:0011b14": "伽婆尸沙；無根男想、無根黃門想，觸，偷羅遮。",
    "T22n1421_002:0011b15": "二根亦如是。比丘與無衣女人相觸，僧伽婆",
    "T22n1421_002:0011b16": "尸沙；與有衣女人相觸，偷羅遮。女人捉無衣",
    "T22n1421_002:0011b17": "比丘，僧伽婆尸沙；捉有衣比丘，偷羅遮。比丘",
    "T22n1421_002:0011b18": "與女人俱有衣，相觸，突吉羅。比丘捉女人衣，",
    "T22n1421_002:0011b19": "女人捨衣與比丘，偷羅遮。女人捉比丘衣，比",
    "T22n1421_002:0011b20": "丘不捨衣與女人，突吉羅。比丘觸死人女、非",
    "T22n1421_002:0011b21": "人女，偷羅遮；捉畜生女，突吉羅。沙彌突，吉",
    "T22n1421_002:0011b22": "羅。",
    "T22n1421_002:0011b23": "佛在舍衛城。爾時長老優陀夷為欲火所燒，",
    "T22n1421_002:0011b24": "作是念：「故出不淨、觸女人身，世尊已制。今當",
    "T22n1421_002:0011b25": "更作方便向諸女人作麁惡語，取悅欲樂。」復",
    "T22n1421_002:0011b26": "掃灑房於露地坐，女人來觀，將入閉戶，皆如",
    "T22n1421_002:0011b27": "上說。便於房內與女人種種麁惡語，作如是",
    "T22n1421_002:0011b28": "問：「汝手、脚、髀、膊、腰、腹、頸、乳、頭、面、爪、髮、大小便",
    "T22n1421_002:0011b29": "處何似？」復言：「姊妹！汝手、脚，乃至大小便處惡。」",
    "T22n1421_002:0011c01": "又言：「姊妹！汝手、脚，乃至大小便處好。」又問：「汝",
    "T22n1421_002:0011c02": "夫近汝時，云何？」又教：「汝若隨我意，與汝珍寶。」",
    "T22n1421_002:0011c03": "又從乞願：「與我從事，一切天神皆證我心。」諸",
    "T22n1421_002:0011c04": "女人聞，喜不喜者，亦如上說。長老比丘聞，種",
    "T22n1421_002:0011c05": "種呵責，以事白佛。佛以是事集比丘僧，問優",
    "T22n1421_002:0011c06": "陀夷：「汝實爾不？」答言：「實爾。世尊！」佛種種呵責",
    "T22n1421_002:0011c07": "已，告諸比丘：「以十利故與諸比丘結戒，從今",
    "T22n1421_002:0011c08": "是戒應如是說：「若比丘，欲盛變心，向女人麁",
    "T22n1421_002:0011c09": "惡語，隨婬欲法說，僧伽婆尸沙。」",
    "T22n1421_002:0011c10": "是中犯者：毀、譽、乞、願、問、反問、教。比丘五事與",
    "T22n1421_002:0011c11": "女人麁惡語：女，女想，人女，活女，心染，以親近",
    "T22n1421_002:0011c12": "情，從毀譽乃至教，彼解者，僧伽婆尸沙；不解",
    "T22n1421_002:0011c13": "者，偷羅遮。毀者：毀呰女人三處，若小、若大、形",
    "T22n1421_002:0011c14": "色惡。譽者：讚歎女人三處不小、不大、形色好。",
    "T22n1421_002:0011c15": "乞者：從女人乞三處：「若能與我，我能隨汝意。」",
    "T22n1421_002:0011c16": "願者：「願得汝三處，得汝三處是福樂人。」問者：",
    "T22n1421_002:0011c17": "問：「汝夫於三處中幾種行欲？幾時作？」反問者：",
    "T22n1421_002:0011c18": "問：「汝夫於三處中不如是作耶？」教者：教言：「汝",
    "T22n1421_002:0011c19": "以三處隨男子意，則為男子之所敬愛。」女、女",
    "T22n1421_002:0011c20": "想，乃至二根、二根想，皆如上說。又有五種：遣",
    "T22n1421_002:0011c21": "使、書、作相、動手、相似語。彼解者，偷羅遮；不解",
    "T22n1421_002:0011c22": "者，突吉羅。比丘面與人女麁惡語，解者，僧伽",
    "T22n1421_002:0011c23": "婆尸沙；不解者，偷羅遮。向非人女麁惡語，偷",
    "T22n1421_002:0011c24": "羅遮；向畜生女麁惡語，突吉羅。沙彌，突吉羅",
    "T22n1421_002:0011c25": "(三戒竟)。",
    "T22n1421_002:0011c26": "佛在舍衛城。爾時長老優陀夷為欲火所燒，",
    "T22n1421_002:0011c27": "作是念：「故出不淨、摩觸女身、向女人麁惡語，",
    "T22n1421_002:0011c28": "佛皆已制。我今當向女人自讚供養身，取悅意",
    "T22n1421_002:0011c29": "樂。」又掃灑房種種如上。便於房內語女人言：",
    "T22n1421_002:0012a01": "「姊妹！汝供養沙門、婆羅門，乃至入禪定、得四道",
    "T22n1421_002:0012a02": "果，不如以婬欲供養持戒者。」諸女人聞，有",
    "T22n1421_002:0012a03": "喜不喜，乃至佛種種呵責，皆如上說。呵責已",
    "T22n1421_002:0012a04": "告諸比丘：「以十利故，為諸比丘結戒，從今是",
    "T22n1421_002:0012a05": "戒應如是說：「若比丘，欲盛變心，向女人自讚",
    "T22n1421_002:0012a06": "供養身，言：『姊妹！婬欲供養是第一供養。』僧伽",
    "T22n1421_002:0012a07": "婆尸沙。」",
    "T22n1421_002:0012a08": "若作種種語讚欲供養身，語語突吉羅；若言：",
    "T22n1421_002:0012a09": "「不如以婬欲供養。」語語偷羅遮；若言：「婬欲供",
    "T22n1421_002:0012a10": "養是第一供養。」僧伽婆尸沙。以五事自讚供",
    "T22n1421_002:0012a11": "養身：女、女想、人女、活女、心染，以親近情，言：「婬",
    "T22n1421_002:0012a12": "欲供養是第一供養。」解者，僧伽婆尸沙；不解",
    "T22n1421_002:0012a13": "者，偷羅遮。女、女想乃至二根、二根想，遣使，乃",
    "T22n1421_002:0012a14": "至相似語，面與女語，向非人女、畜生女，皆如",
    "T22n1421_002:0012a15": "上說。沙彌突吉羅(四戒竟)。",
    "T22n1421_002:0012a16": "佛在舍衛城。爾時有長者名迦留，聰明利根，",
    "T22n1421_002:0012a17": "善斷人疑，舍衛城人凡有所作，乃至婚姻無",
    "T22n1421_002:0012a18": "不諮問，言與，便與；不與，便不與。得好者言：「由",
    "T22n1421_002:0012a19": "迦留故我得是好，當使迦留亦得是樂。」得惡",
    "T22n1421_002:0012a20": "者言：「由迦留故我得是惡，亦使迦留受是苦",
    "T22n1421_002:0012a21": "劇。」如是醜名、善譽充塞一國。迦留後時以信出",
    "T22n1421_002:0012a22": "家，諸諮問者日月更甚，乃至波斯匿王亦自",
    "T22n1421_002:0012a23": "親詣諮問國事，喜怒之聲轉倍於前。時有寡",
    "T22n1421_002:0012a24": "婦，其女色貌邑里第一，求婚者眾，皆不許之，",
    "T22n1421_002:0012a25": "答言：「若就我居如子法者，乃當相與。」時有婆",
    "T22n1421_002:0012a26": "羅門，財富無量，語寡婦言：「與我兒婚，汝女可",
    "T22n1421_002:0012a27": "得長處安樂。」答亦如初。於是婆羅門便訪眾",
    "T22n1421_002:0012a28": "人，誰數來往此人家者。有人語言：「沙門迦留",
    "T22n1421_002:0012a29": "與此家數。」即請迦留長供養之，既相狎習，便",
    "T22n1421_002:0012b01": "以事白：「我欲為兒求某甲女，願屈大德為我",
    "T22n1421_002:0012b02": "語之。」迦留便著衣持鉢，往到彼舍，寡婦即出，",
    "T22n1421_002:0012b03": "禮拜問訊。迦留語言：「汝可以女與某甲婚，其",
    "T22n1421_002:0012b04": "家饒富，必得安樂。」答由如初。迦留復言：「若",
    "T22n1421_002:0012b05": "不與者，此女後大，必當委叛。何為失女，又去",
    "T22n1421_002:0012b06": "好婿？」寡婦聞此，僶俛從許。迦留還報，即便",
    "T22n1421_002:0012b07": "成婚。其後夫家遇婦甚苦，遣信白母：「願語夫",
    "T22n1421_002:0012b08": "家，小得閑樂。」母報女言：「須迦留來，當使語之。」",
    "T22n1421_002:0012b09": "迦留後日到寡婦家，寡婦具白女之辛苦：「婚",
    "T22n1421_002:0012b10": "本相由，願為語之。」迦留答言：「此女無福，致此",
    "T22n1421_002:0012b11": "苦劇。若有福者，何緣至此？我沙門法，不應知",
    "T22n1421_002:0012b12": "人此世俗事。」寡婦罵言：「先知人事，今云不應。",
    "T22n1421_002:0012b13": "如此惡人終令不吉！」種種呪罵，言辭苦切。隣",
    "T22n1421_002:0012b14": "人聞之，咸來諫言：「汝女薄相，致此苦劇。何豫",
    "T22n1421_002:0012b15": "沙門，而苦呪罵？」寡婦答言：「汝豈不知，由此沙",
    "T22n1421_002:0012b16": "門使我稚女致此苦劇。」時不信樂佛法者，皆",
    "T22n1421_002:0012b17": "作是言：「汝信沙門，女受此苦。若復用其語，方",
    "T22n1421_002:0012b18": "當劇是。」復呵罵言：「我等白衣行媒嫁法，沙",
    "T22n1421_002:0012b19": "門釋子亦復如是。徒剃此頭，著壞色衣！所行",
    "T22n1421_002:0012b20": "如此，與我何異？」於是惡名流布遠近。諸長老",
    "T22n1421_002:0012b21": "比丘聞，種種呵責，將至佛所，以事白佛。佛以",
    "T22n1421_002:0012b22": "是事集比丘僧，問迦留：「汝實爾不？」答言：「實爾。",
    "T22n1421_002:0012b23": "世尊！」佛種種呵責已，告諸比丘：「以十利故為",
    "T22n1421_002:0012b24": "諸比丘結戒，從今是戒應如是說：「若比丘，行",
    "T22n1421_002:0012b25": "媒法，僧伽婆尸沙。」",
    "T22n1421_002:0012b26": "爾時舍衛城中諸豪姓，欲得年長童女共行",
    "T22n1421_002:0012b27": "私通；恥自宣意，因無行人，便語六群比丘：「汝",
    "T22n1421_002:0012b28": "可為我宣此意旨。若須物者，一日一宿乃至",
    "T22n1421_002:0012b29": "一會，為須幾許？」六群比丘即詣諸女，具以意",
    "T22n1421_002:0012c01": "問。有人見之，皆共譏論：「沙門釋子淨修梵行，",
    "T22n1421_002:0012c02": "而今云何行此惡業？搆合邪非，白衣所恥！此",
    "T22n1421_002:0012c03": "諸沙門無有慚愧！」諸長老比丘聞，種種呵責，",
    "T22n1421_002:0012c04": "將至佛所，以事白佛。佛以是事集比丘僧，問",
    "T22n1421_002:0012c05": "六群比丘：「汝實爾不？」答言：「實爾。世尊！」佛種種",
    "T22n1421_002:0012c06": "呵責已，告諸比丘：「從今是戒應如是說：「若比",
    "T22n1421_002:0012c07": "丘，行媒法，若為私通事，持男意至女邊，持女",
    "T22n1421_002:0012c08": "意至男邊，乃至一交會，僧伽婆尸沙。」",
    "T22n1421_002:0012c09": "有十種女、十種男。十種女者：父母所護、兄姊",
    "T22n1421_002:0012c10": "所護、親里所護、自護、法護、自任、衣物、共誓、有",
    "T22n1421_002:0012c11": "主、作信。父母所護者：女有父母，父母能與、能",
    "T22n1421_002:0012c12": "奪。兄姊、親里亦如是。自護者：自得自在，自與、",
    "T22n1421_002:0012c13": "自奪。法護者：正法出家，修行梵行。自任者：自",
    "T22n1421_002:0012c14": "隨所樂。衣物者：受他衣物。共誓者：與人要",
    "T22n1421_002:0012c15": "誓。有主者：女人屬夫。作信者：受他片致，要",
    "T22n1421_002:0012c16": "一日、一月，乃至一交會。十種男亦如是。若比",
    "T22n1421_002:0012c17": "丘受父母所護男語，突吉羅；語父母所護女",
    "T22n1421_002:0012c18": "乃至作信女，偷羅遮；不許，還報，偷羅遮；許，還",
    "T22n1421_002:0012c19": "報，僧伽婆尸沙。若比丘，受父母所護男語，語",
    "T22n1421_002:0012c20": "父母所護女，女言：「可語我父母。」比丘以此語",
    "T22n1421_002:0012c21": "還報，偷羅遮；父母所護男，又令比丘語彼女",
    "T22n1421_002:0012c22": "父母，受此語，突吉羅；語彼女父母及不許，還",
    "T22n1421_002:0012c23": "報，偷羅遮；許，還報，僧伽婆尸沙。受父母所護",
    "T22n1421_002:0012c24": "男語，語兄姊親里所護女亦如是。乃至受作",
    "T22n1421_002:0012c25": "信男語，語父母所護女乃至語作信女亦如",
    "T22n1421_002:0012c26": "是。若比丘受父母所護女乃至作信女語，語",
    "T22n1421_002:0012c27": "父母所護男乃至語作信男亦如是。有六種",
    "T22n1421_002:0012c28": "語：自、使、書、使使、相似語、相。若比丘受自語，自",
    "T22n1421_002:0012c29": "語彼，自還報，僧伽婆尸沙。若比丘受自語，使",
    "T22n1421_002:0013a01": "語彼，自還報；受自語，自語彼，使還報；受自語，",
    "T22n1421_002:0013a02": "使語彼，使還報，皆僧伽婆尸沙。受自語，乃至",
    "T22n1421_002:0013a03": "相語彼，相還報亦如是。若比丘乃至受相語",
    "T22n1421_002:0013a04": "亦如是。若比丘為人男，人女邊行媒法，僧伽",
    "T22n1421_002:0013a05": "婆尸沙；人男，非人女邊行媒法，偷羅遮；人男，",
    "T22n1421_002:0013a06": "畜生女邊行媒法，突吉羅。為人女亦如是。為",
    "T22n1421_002:0013a07": "非人男，人女邊行媒法，偷羅遮；畜生男，人女",
    "T22n1421_002:0013a08": "邊行媒法，突吉羅。為人女，黃門邊行媒法，突",
    "T22n1421_002:0013a09": "吉羅。若比丘，為男借女、為女借男長使，偷羅",
    "T22n1421_002:0013a10": "遮。比丘尼亦如是。式叉摩那、沙彌、沙彌尼，突",
    "T22n1421_002:0013a11": "吉羅。不犯者：為和合故(五戒竟)。",
    "T22n1421_002:0013a12": "佛在舍衛城。爾時阿荼髀邑諸比丘自乞作",
    "T22n1421_002:0013a13": "房，從諸居士求車、求車直，求人、求人直，材、木、",
    "T22n1421_002:0013a14": "草、竹，皆從求索。居士厭之，見皆逃避。諸比丘",
    "T22n1421_002:0013a15": "乞不復能得，便自斫伐草木，掘地取土。有一",
    "T22n1421_002:0013a16": "大德比丘自斫神樹，樹神小兒時戲樹間，斫",
    "T22n1421_002:0013a17": "斷其指。樹神痛惱便興惡意，欲來打之；復作",
    "T22n1421_002:0013a18": "是念：「此大威德，若我打者，或以之死，使我長",
    "T22n1421_002:0013a19": "夜受諸苦惱。」又作是念：「世尊今在此城，當往",
    "T22n1421_002:0013a20": "白之，佛有教勅我當奉行。」即詣祇桓，具以白",
    "T22n1421_002:0013a21": "佛。爾時世尊讚歎樹神：「善哉，善哉！汝所念善！",
    "T22n1421_002:0013a22": "今此比丘實有威德，若當打者，必受苦報。」復",
    "T22n1421_002:0013a23": "告樹神：「某處有大樹未有所屬，汝可依之。」受",
    "T22n1421_002:0013a24": "教即往。於是世尊漸漸遊行到阿荼髀邑。長",
    "T22n1421_002:0013a25": "老大迦葉晨朝著衣持鉢入城乞食，居士",
    "T22n1421_002:0013a26": "見之悉皆逃走；迦葉怪之，問於行人。行人",
    "T22n1421_002:0013a27": "答言：「此諸比丘造作房舍，乞求無厭。邑人患",
    "T22n1421_002:0013a28": "苦，所以見仁皆悉逃走。」迦葉食後還到佛所",
    "T22n1421_002:0013a29": "以事白佛。佛以是事集比丘僧，問諸比丘：「汝",
    "T22n1421_002:0013b01": "等實爾不？」答言：「實爾。世尊！」佛種種呵責：「汝等",
    "T22n1421_002:0013b02": "應修少欲知足，不應多事乞求無厭。」又告比",
    "T22n1421_002:0013b03": "丘：「乃過去世，於恒水邊，有一仙人住於石窟。",
    "T22n1421_002:0013b04": "爾時龍王日從水出，以身七匝圍繞仙人，舒",
    "T22n1421_002:0013b05": "頭在上，下向敬視。仙人後時遊行人間，弟子",
    "T22n1421_002:0013b06": "守窟，龍亦如前日來恭敬，弟子怖畏即大羸",
    "T22n1421_002:0013b07": "瘦。我於爾時行菩薩道，遊恒水邊，見其如此",
    "T22n1421_002:0013b08": "即問其故，具答如是。我復問言：『汝今欲不",
    "T22n1421_002:0013b09": "復見龍耶？』答言：『爾！』又問：『汝見龍咽下有何等",
    "T22n1421_002:0013b10": "物？』答言：『有摩尼珠。』吾復語言：『龍若來時，汝便",
    "T22n1421_002:0013b11": "合掌向龍作如是語：「我今須汝咽下摩尼。願",
    "T22n1421_002:0013b12": "以施我！」』爾時仙人弟子聞我語已，龍從水出，",
    "T22n1421_002:0013b13": "便從索之。龍聞乞珠，不前不却，默然而住。「時",
    "T22n1421_002:0013b14": "仙人弟子，復為龍王說此偈言：",
    "T22n1421_002:0013b15": "「『龍王今須汝，　　咽下摩尼珠，",
    "T22n1421_002:0013b16": "　　意甚愛樂之，　　如何默無言？』",
    "T22n1421_002:0013b17": "「龍即以偈答：",
    "T22n1421_002:0013b18": "「『我一切所須，　　皆由此珠得，",
    "T22n1421_002:0013b19": "　　汝今從吾乞，　　永絕不復來。",
    "T22n1421_002:0013b20": "　　如火急爆聲，　　使人心恐懼。",
    "T22n1421_002:0013b21": "　　我今聞汝言，　　惶怖踰於是。』」",
    "T22n1421_002:0013b22": "於是世尊引古說偈：",
    "T22n1421_002:0013b23": "「乞者人不愛，　　數則致怨憎。",
    "T22n1421_002:0013b24": "　龍王聞乞聲，　　一去不復還。」",
    "T22n1421_002:0013b25": "又告比丘：「龍王受自然業報，猶尚不憙聞於",
    "T22n1421_002:0013b26": "乞聲。今諸居士營求孜孜，困苦所得，汝等云",
    "T22n1421_002:0013b27": "何數數從乞？」又告比丘：「吾昔一時在舍衛城，",
    "T22n1421_002:0013b28": "有比丘安居竟，來至我所。我時問言：『何處安",
    "T22n1421_002:0013b29": "居，安居安隱，乞食易得，道路不疲耶？』彼答我",
    "T22n1421_002:0013c01": "言：『在雪山脇林下安居，安居安隱，乞食易得，",
    "T22n1421_002:0013c02": "行路不疲。唯患眾鳥夜鳴所亂，不得專一坐",
    "T22n1421_002:0013c03": "禪思惟。』我問比丘：『汝等今猶樂彼林不？』答言：",
    "T22n1421_002:0013c04": "『甚樂！』我言：『汝便還彼，眾鳥暮來，合掌向言：「我",
    "T22n1421_002:0013c05": "今須汝毛羽，可以見與。」中夜、後夜亦復如是。』",
    "T22n1421_002:0013c06": "比丘受教，如勅從乞。於是眾鳥夜共議言：『今",
    "T22n1421_002:0013c07": "此比丘從我等乞，為當與不？』皆曰不可，便飛",
    "T22n1421_002:0013c08": "而去，永不復還。」告諸比丘：「鳥猶不喜聞有",
    "T22n1421_002:0013c09": "乞聲，況於人乎？」又告比丘：「過去世時，有迦",
    "T22n1421_002:0013c10": "夷國王，好憙布施，給諸窮乏。時有梵志，王甚",
    "T22n1421_002:0013c11": "愛重，未甞從王有所求乞。爾時彼王為說",
    "T22n1421_002:0013c12": "偈言：",
    "T22n1421_002:0013c13": "「『人皆從遠來，　　無方從吾乞；",
    "T22n1421_002:0013c14": "　　而汝今在此，　　不求有何意？』",
    "T22n1421_002:0013c15": "「梵志即以偈答：",
    "T22n1421_002:0013c16": "「『乞者人不喜，　　不與致怨憎；",
    "T22n1421_002:0013c17": "　　所以默無求，　　恐離親愛情。』",
    "T22n1421_002:0013c18": "「王復說偈：",
    "T22n1421_002:0013c19": "「『智者不惡乞，　　思聞來求聲；",
    "T22n1421_002:0013c20": "　　況汝所親愛，　　豈容有悋心！",
    "T22n1421_002:0013c21": "　　守貧愧有求，　　應得處不取，",
    "T22n1421_002:0013c22": "　　喪人虛心福，　　而自困於己；",
    "T22n1421_002:0013c23": "　　安貧不恥求，　　應得處便取，",
    "T22n1421_002:0013c24": "　　既成人之善，　　而自長安樂。",
    "T22n1421_002:0013c25": "　　乞非傷德行，　　亦無身口過，",
    "T22n1421_002:0013c26": "　　損有以補無，　　何為而不索？』",
    "T22n1421_002:0013c27": "「梵志復以偈答：",
    "T22n1421_002:0013c28": "「『賢人不言乞，　　言乞必不賢，",
    "T22n1421_002:0013c29": "　　默然不有求，　　是謂為大人。』",
    "T22n1421_002:0014a01": "「時王聞說賢人之偈，心大歡喜，即以牛王一",
    "T22n1421_002:0014a02": "頭，及餘千牛而施與之。」告諸比丘：「王與梵志",
    "T22n1421_002:0014a03": "雖相愛重，猶難有求；況諸居士，於汝無愛而",
    "T22n1421_002:0014a04": "多求乎？」又告比丘：「昔有族姓子，名羅吒波",
    "T22n1421_002:0014a05": "羅，父母重愛；自以出家，不從父母有所求索。",
    "T22n1421_002:0014a06": "時父母亦以偈問：",
    "T22n1421_002:0014a07": "「『人皆從遠來，　　無方從吾乞。",
    "T22n1421_002:0014a08": "　　汝親吾愛子，　　不求有何意？』",
    "T22n1421_002:0014a09": "「羅吒波羅即以偈答：",
    "T22n1421_002:0014a10": "「『乞者人不憙，　　不與致怨憎。",
    "T22n1421_002:0014a11": "　　我既已出家，　　不應復有求。』",
    "T22n1421_002:0014a12": "「諸比丘！羅吒波羅父母愛重，尚以出家不還",
    "T22n1421_002:0014a13": "求索；況諸居士於汝無親，而多求乎？」如是",
    "T22n1421_002:0014a14": "種種呵責已，告諸比丘：「以十利故為諸比丘",
    "T22n1421_002:0014a15": "結戒，從今是戒應如是說：「若比丘，自乞作房，",
    "T22n1421_002:0014a16": "無主，為身，應如量作：長佛十二礫手，廣七",
    "T22n1421_002:0014a17": "礫手。應將諸比丘求作處，諸比丘應示作",
    "T22n1421_002:0014a18": "處，無難處，有行處。若不將諸比丘求作處，",
    "T22n1421_002:0014a19": "若過量，僧伽婆尸沙。」",
    "T22n1421_002:0014a20": "自乞者：比丘為己，從他乞。房者：於中可得行、",
    "T22n1421_002:0014a21": "立、坐、臥，行四威儀。無主者：無有檀越。為身者：",
    "T22n1421_002:0014a22": "為己，不為人，亦不為僧。應將諸比丘求作處",
    "T22n1421_002:0014a23": "者：應將知法、持律比丘，示己作處。諸比丘應",
    "T22n1421_002:0014a24": "示作處，無難處、有行處者：難處名四衢道",
    "T22n1421_002:0014a25": "中多人聚戲處、婬女處、市肆處、放牧處、師子虎",
    "T22n1421_002:0014a26": "狼惡獸處、嶮岸處、水湯湥處、社樹大樹處、好",
    "T22n1421_002:0014a27": "園田處、墳墓處；或逼村、或去村遠，道路嶮巇，",
    "T22n1421_002:0014a28": "是名難處。無此諸難是名無難處。有行處者：",
    "T22n1421_002:0014a29": "繞四邊得通車，是名有行處。若有上諸難處，",
    "T22n1421_002:0014b01": "無行處者，諸比丘應語彼比丘：「汝莫取是",
    "T22n1421_002:0014b02": "處。」若無上諸難處，有行處，諸比丘應語是比",
    "T22n1421_002:0014b03": "丘：「汝取是處。」是比丘應從僧乞示作處，偏",
    "T22n1421_002:0014b04": "袒右肩，脫革屣，[跍*月]跪合掌，作如是言：「大德僧",
    "T22n1421_002:0014b05": "聽！我某甲比丘自乞作房，無主，為身，今從僧",
    "T22n1421_002:0014b06": "乞示作處。願僧現前示我作處！」如是三乞。僧",
    "T22n1421_002:0014b07": "中應一人白：「大德僧聽！此某甲比丘自乞作",
    "T22n1421_002:0014b08": "房，無主，為身，從僧乞示作處。今僧為某甲示",
    "T22n1421_002:0014b09": "作處，無難處、有行處。若僧時到僧忍聽。白如",
    "T22n1421_002:0014b10": "是。」「大德僧聽！此某甲比丘自乞作房，無主，為",
    "T22n1421_002:0014b11": "身；從僧乞示作處。今僧為某甲示作處，無難",
    "T22n1421_002:0014b12": "處、有行處。誰諸長老忍，默然；不忍者，說。僧已",
    "T22n1421_002:0014b13": "為某甲示作處，無難處、有行處竟。僧忍，默然",
    "T22n1421_002:0014b14": "故。是事如是持。」若僧示難處、無行處，僧突吉",
    "T22n1421_002:0014b15": "羅；若於此處作者，亦如是。若不將諸比丘示",
    "T22n1421_002:0014b16": "作處，從發心及治地至麁泥，皆突吉羅；細泥，",
    "T22n1421_002:0014b17": "偷羅遮；作竟，僧伽婆尸沙。雜金銀珍寶作，及",
    "T22n1421_002:0014b18": "完成瓦屋，乃至僧地中作，皆偷羅遮。沙彌，突",
    "T22n1421_002:0014b19": "吉羅(六戒竟)。",
    "T22n1421_002:0014b20": "五分律卷第二"
}