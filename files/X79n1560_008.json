{
    "X79n1560_008:0508a06": "禪林僧寶傳卷第八",
    "X79n1560_008:0508a08": "宋明白庵居沙門 惠洪 撰",
    "X79n1560_008:0508a09": "圓通緣德禪師",
    "X79n1560_008:0508a10": "[0508a10] 禪師名緣德。生杭州臨安黃氏。年十七。師事東山老",
    "X79n1560_008:0508a11": "宿勤公。剃髮受具。神觀靖深。中空外夷。以精進為佛",
    "X79n1560_008:0508a12": "事。年二十四&#x5FA7;游諸方。爛熳叢席。至襄州清谿。謁進",
    "X79n1560_008:0508a13": "禪師。&#x637F;遲不去久之。江南李氏有國日。德混跡南昌",
    "X79n1560_008:0508a14": "之上藍寺。楚國宋公齊丘。至於經堂。僧眾趨迎。德閱",
    "X79n1560_008:0508a15": "經自若。宋公傍立睨之。德不甚顧答。宋公問。上座看",
    "X79n1560_008:0508a16": "甚經。德舉示之。宋公異焉。力請住舍利幽谷雙嶺諸",
    "X79n1560_008:0508a17": "剎。德無所事去留。所至頹然默坐而已。而學徒自成",
    "X79n1560_008:0508a18": "規矩。平生著一衲裙。以繩貫其褶處。夜申其裙。以當",
    "X79n1560_008:0508a19": "被。後主聞其名。致至金陵。問佛法大意。留禁中。又創",
    "X79n1560_008:0508a20": "寺以居之。昭惠后以其子宣城公薨。施錢建寺。於廬",
    "X79n1560_008:0508a21": "山之陰。石耳&#x5CEF;之下。開基日。得金像觀世音於地中。",
    "X79n1560_008:0508a22": "賜名圓通焉 本朝遣使。問罪江南後主。納土矣。而",
    "X79n1560_008:0508a23": "胡則者據守九江不降。大將軍曹翰部曲。渡江入寺。",
    "X79n1560_008:0508a24": "禪者驚走。德淡坐如平日。翰至不起不揖。翰怒呵曰。",
    "X79n1560_008:0508b01": "長老不聞。殺人不眨眼將軍乎。德熟視曰。汝安知有",
    "X79n1560_008:0508b02": "不懼生死和尚耶。翰大奇增敬。而已曰。禪者何為而",
    "X79n1560_008:0508b03": "散。德曰。擊鼓自集。翰遣裨校擊之。禪無至者。翰曰。不",
    "X79n1560_008:0508b04": "至何也。德曰。公有殺心故爾。德自起擊之。禪者乃集。",
    "X79n1560_008:0508b05": "翰再拜。問決勝之&#x7B5E;。德曰。非禪者所知也。太平興國",
    "X79n1560_008:0508b06": "二年十月七日。升堂曰。脫離世緣。乃在今日。以衲衣",
    "X79n1560_008:0508b07": "并所著木屐。留付山中。使門人累青石為塔。曰他日",
    "X79n1560_008:0508b08": "塔作紅色。吾再至也。乃化。閱世八十。坐六十有三夏。",
    "X79n1560_008:0508b09": "諡曰道濟禪師。",
    "X79n1560_008:0508b10": "南塔光湧禪師",
    "X79n1560_008:0508b11": "[0508b11] 禪師名光湧。豫章豐城章氏子。母乳之夕。神光照庭。",
    "X79n1560_008:0508b12": "&#x53A9;馬皆驚。因以光湧名之。七歲誦詩禮。曉大義。十三",
    "X79n1560_008:0508b13": "學經論。&#x8F19;能講解。開元寺有尊宿。史忘其名。有異能",
    "X79n1560_008:0508b14": "解。見湧嘆曰。法中俊人也。以維摩經旨決授之。時仰",
    "X79n1560_008:0508b15": "山寂禪師。住南昌之石亭寺。湧父事之得度。十九詣",
    "X79n1560_008:0508b16": "襄州。壽山寺載律師受滿分戒。北游謁臨濟。臨濟曰。",
    "X79n1560_008:0508b17": "汝師明眼。乃不事之。遠游何為。湧因南歸。執勤累歲。",
    "X79n1560_008:0508b18": "先是石亭見來參者。必問曰。來作麼。曰禮覲和尚。又",
    "X79n1560_008:0508b19": "問還見和尚麼。曰見。又問和尚何似驢。參者無能對。",
    "X79n1560_008:0508b20": "脫對亦不契。忽問湧。湧對曰。光湧見和尚。亦不似佛。",
    "X79n1560_008:0508b21": "石亭曰。若不似佛。似箇什麼。湧曰。若更有所似。與驢",
    "X79n1560_008:0508b22": "何別。石亭大驚曰。凡聖兩忘。情盡體露。吾以此語驗",
    "X79n1560_008:0508b23": "人。已二十年。無決了者。噫子真利根。當自保任。吾不",
    "X79n1560_008:0508b24": "能盡。子異日當自知耳。指以謂人曰。此子肉佛。可以",
    "X79n1560_008:0508c01": "化人也。石亭歿。湧然第三指。以報法。又然第二指。以",
    "X79n1560_008:0508c02": "報親。偽唐天祐元年。南昌帥南平王鍾傳。盡禮迎至",
    "X79n1560_008:0508c03": "府。使至不起。於是州牧縣尹至不起。道俗頓集亦不",
    "X79n1560_008:0508c04": "起。乃共訴之曰。師不起。貽郡縣之咎。於是不得已從",
    "X79n1560_008:0508c05": "之。遂嗣石亭法席。學者歸之如雲。十四年秋還仰山。",
    "X79n1560_008:0508c06": "偽唐昇元二年夏。無疾而化。閱世八十有九坐七十",
    "X79n1560_008:0508c07": "夏。",
    "X79n1560_008:0508c08": "洞山守初禪師",
    "X79n1560_008:0508c09": "[0508c09] 禪師名守初。出於傅氏。鳳翔良原人也。兒時。聞鐘梵",
    "X79n1560_008:0508c10": "聲。&#x8F19;不食危坐終日。母呂試之。不餵亦不索。年十六",
    "X79n1560_008:0508c11": "跪白求出家。呂許之。依渭州崆峒沙門志諗剃髮。詣",
    "X79n1560_008:0508c12": "涇州舍利。律師淨圓受具足戒。始游律肆。執卷坐睡。",
    "X79n1560_008:0508c13": "棄去歷咸秦。自襄漢南。至長沙坐夏。夏休詣雲門偃",
    "X79n1560_008:0508c14": "禪師。偃問近離何處。對曰查渡。又問夏在何處。對曰",
    "X79n1560_008:0508c15": "湖南報慈。又問幾時離。對曰八月二十五。偃曰。放汝",
    "X79n1560_008:0508c16": "三頓棒。初罔然良久。又申問曰。適來祗對。不見有過。",
    "X79n1560_008:0508c17": "乃蒙賜棒。實所不曉。偃呵曰。飯袋子。江西湖南。便爾",
    "X79n1560_008:0508c18": "商略。初默悟其旨曰。他日正當。於無人煙處。不畜粒",
    "X79n1560_008:0508c19": "米。飯十方僧。即日辭去。北抵襄漢偽漢。乾祐元年。眾",
    "X79n1560_008:0508c20": "請住洞山。禪其律居。謂學者曰。語中有語。名為死句。",
    "X79n1560_008:0508c21": "語中無語。名為活句。諸方只具啐啄同時眼。不具啐",
    "X79n1560_008:0508c22": "啄同時用。到此實難得人。但愛不動一塵。不撥一境。",
    "X79n1560_008:0508c23": "見事便道。若此輩東西南北。不知其數。要得脫略窠。",
    "X79n1560_008:0508c24": "臼活人眼目。不道都無。但可言少。皆坐不達根原。落",
    "X79n1560_008:0509a01": "在陰界。妄以為安下。知陷在死水。弄箇無尾胡孫。臘",
    "X79n1560_008:0509a02": "月三十日。鼓已打破。胡孫走&#x5374;。手&#x811A;忙亂。悔無所及。",
    "X79n1560_008:0509a03": "若是衲僧。凍殺饑殺。終不著渠鶻臭布衫 本朝大",
    "X79n1560_008:0509a04": "平興國六年。尚書石公襄帥趙公。交章奏初有道行。",
    "X79n1560_008:0509a05": "化于此邦。補助聖化。有旨賜徽號。紫伽梨。旌異之。住",
    "X79n1560_008:0509a06": "山四十年。道&#x5FA7;天下。淳化元年秋七月。無疾跏趺而",
    "X79n1560_008:0509a07": "化。閱世八十有一。坐六十有五夏。",
    "X79n1560_008:0509a08": "南安巖嚴尊者",
    "X79n1560_008:0509a09": "[0509a09] 禪師諱自嚴。生鄭氏。泉州同安人也。年十一棄家。依",
    "X79n1560_008:0509a10": "建興臥像寺沙門契緣為童子。十七為大僧。游方至",
    "X79n1560_008:0509a11": "廬陵。謁西&#x5CEF;耆宿雲豁。豁者清涼智明禪師高弟。雲",
    "X79n1560_008:0509a12": "門嫡孫也 太宗皇帝。&#x751E;詔至闕。&#x8218;於北御園舍中。",
    "X79n1560_008:0509a13": "習定久之。懇之還山。公依止五年。密契心法。辭去渡",
    "X79n1560_008:0509a14": "懷仁。江有蛟。每為行人害。公為說偈誡之。而蛟&#x8F19;去。",
    "X79n1560_008:0509a15": "過黃楊峽。渴欲飲。會溪涸。公以杖擿之。而水得。父老",
    "X79n1560_008:0509a16": "來聚觀。合爪以為神。公遯。去武平南黃石。巖多蛇虎。",
    "X79n1560_008:0509a17": "公止住。而蛇虎可使令。四遠聞之大驚。爭敬事之。民",
    "X79n1560_008:0509a18": "以雨暘男女禱者。隨其欲應念而獲。家畫其像。飲食",
    "X79n1560_008:0509a19": "必祭。鄰寺僧死。公不知法當告官。便自焚之。吏追捕",
    "X79n1560_008:0509a20": "坐庭中。問狀不答。索紙作偈曰。雲外野僧死。雲夜野",
    "X79n1560_008:0509a21": "僧燒。二法無差互。菩提路不遙。而字畫險勁。如擘窠",
    "X79n1560_008:0509a22": "大篆。吏大怒以為。狂且慢已。去僧伽&#x68C3;。曝日中。既得",
    "X79n1560_008:0509a23": "釋。因以布帽其首。而衣以白服。公恨所說法。聽者疑",
    "X79n1560_008:0509a24": "信半。因不語者六年。巖寺當輸布。而民歲代輸之。公",
    "X79n1560_008:0509b01": "不忍折。簡置布束中祈免。吏張曄歐陽程者。相顧怒",
    "X79n1560_008:0509b02": "甚。追至問狀不答。以為妖。火所著帽明鮮。又索紙作",
    "X79n1560_008:0509b03": "偈曰。一切慈忍力。皆吾心所生。王官苦拘束。佛法不",
    "X79n1560_008:0509b04": "流行。自是時亦語。去游南康槃古山。先是西竺波利",
    "X79n1560_008:0509b05": "尊者經始。讖曰。&#x5374;後當有白衣菩薩。來興此山。公住",
    "X79n1560_008:0509b06": "三年。而成叢林。乃還南安。江南眠槎。為行舟礙。公舟",
    "X79n1560_008:0509b07": "過焉。摩挲之曰。去去莫與人為家槎。一夕蕩除之。有",
    "X79n1560_008:0509b08": "僧自惠州來。曰河源有巨舟著沙。萬牛挽不可動。願",
    "X79n1560_008:0509b09": "得以載&#x750E;。建塔于南海。為眾生福田。公曰此陰府之",
    "X79n1560_008:0509b10": "物。然付汝偈取之。偈曰。天零灞水生。陰府船王移。莫",
    "X79n1560_008:0509b11": "立沙中久。納福廕菩提。僧即舟倡偈。而舟為動。萬眾",
    "X79n1560_008:0509b12": "懽呼。至五羊。有巨商。從借以載。僧許之。方解繂。俄風",
    "X79n1560_008:0509b13": "作。失舟所在。有沙彌無多聞性。而事公謹愿。公憐之。",
    "X79n1560_008:0509b14": "作偈。使誦。久當聰明。偈曰。大智發於心。於心何處尋。",
    "X79n1560_008:0509b15": "成就一切義。無古亦無今。於是世間章句。吾伊上口。",
    "X79n1560_008:0509b16": "公示人多以偈。然題贈以之中四字於其後。莫有識",
    "X79n1560_008:0509b17": "其旨者。異跡甚著。所屬狀以聞 詔佳之。宰相王欽",
    "X79n1560_008:0509b18": "若。大參趙安仁已下。皆獻詩。公未&#x751E;視。置承塵上而",
    "X79n1560_008:0509b19": "已。淳化乙卯正月初六日。集眾曰。吾此日生。今正是",
    "X79n1560_008:0509b20": "時。遂右&#x8107;臥而化。閱世八十有二。坐六十有五夏。諡",
    "X79n1560_008:0509b21": "曰定光圓應禪師。",
    "X79n1560_008:0509b22": "[0509b22] 贊曰。圓通誚曹將軍。而不屈。問軍旅事而不答。此其",
    "X79n1560_008:0509b23": "識能知宗也。南塔初不受南平王之請。及聞移禍及",
    "X79n1560_008:0509b24": "人。因屑就之。此其行高一世也。學者囿於法愛。故初",
    "X79n1560_008:0509c01": "公語分生死。所以發其機。至於定應。則全提大用。於",
    "X79n1560_008:0509c02": "其化時曰。吾此日生。於化時而曰生。最後之訓也。臨",
    "X79n1560_008:0509c03": "禍福死生之際。能如彼四老人。則正宗已墜之綱。尚",
    "X79n1560_008:0509c04": "可理也。"
}