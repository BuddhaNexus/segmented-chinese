{
    "T53n2121_029:0154c18": "經律異相卷第二十九(行聲聞道下諸國王部第六)",
    "T53n2121_029:0154c20": "梁沙門僧旻寶唱等集",
    "T53n2121_029:0154c21": "鏡面王欲起新殿一不梨先泥王請佛解",
    "T53n2121_029:0154c22": "夢二惡少王遶塔散寇三難國王因兒",
    "T53n2121_029:0154c23": "婦得解四阿質王從佛生信五優填王",
    "T53n2121_029:0154c24": "請求治化方法六優填王惑於女人射其",
    "T53n2121_029:0154c25": "正后矢不能傷七檀那王國遭暴水蛇遶",
    "T53n2121_029:0154c26": "其城為二比丘所救八國王酒獵聞之",
    "T53n2121_029:0154c27": "修福九國王臨死藏珠髻中十有王遇",
    "T53n2121_029:0154c28": "伐不拒十一國王試一智臣十二驢首",
    "T53n2121_029:0154c29": "王食雪山藥草得作人頭十三不眠王殺",
    "T53n2121_029:0155a01": "睡左右十四",
    "T53n2121_029:0155a02": "鏡面王欲起新殿一",
    "T53n2121_029:0155a03": "過去迦尸國王。以正法治。人民安樂無諸患",
    "T53n2121_029:0155a04": "難。時王無子。夫人忽然懷妊。十月生兒無有",
    "T53n2121_029:0155a05": "眼鼻。生得七日施設大會集諸群臣。相師道",
    "T53n2121_029:0155a06": "士為子立字。時彼國法。或因福相或因星宿",
    "T53n2121_029:0155a07": "或因父母而立字。婆羅門問言。王子身體有",
    "T53n2121_029:0155a08": "何異相。傍人答言。今此王子其面正平都無",
    "T53n2121_029:0155a09": "眼鼻。婆羅門言。應名鏡面。以四乳母供給抱",
    "T53n2121_029:0155a10": "養。一人摩拭洗浴。一人除棄不淨。一人懷抱。",
    "T53n2121_029:0155a11": "一人乳哺。此四乳母晝夜給侍。譬如蓮華日",
    "T53n2121_029:0155a12": "日增長。至年長大父王命終。即拜鏡面以尊",
    "T53n2121_029:0155a13": "王位。然此太子宿殖德本。雖生無目而有天",
    "T53n2121_029:0155a14": "眼。堪為國王。福德力大。國中人民聞鏡面太",
    "T53n2121_029:0155a15": "子為王無不奇怪。時有大臣便欲試之。不能",
    "T53n2121_029:0155a16": "得便。遇王出勅。勅諸群臣。更立新殿。彫文",
    "T53n2121_029:0155a17": "剋鏤種種彩畫。大臣試王。將一獼猴與著衣",
    "T53n2121_029:0155a18": "服作革囊盛之。串其肩上將到王前。巧匠已",
    "T53n2121_029:0155a19": "至願王指授。王知相試。便說偈言。",
    "T53n2121_029:0155a20": "　觀此眾生類　　睒睒面皺[皮*留]",
    "T53n2121_029:0155a21": "　[跍十+土]厥性輕躁　　成事彼能壞",
    "T53n2121_029:0155a22": "　受分法如是　　何能起宮殿",
    "T53n2121_029:0155a23": "　殘折華果樹　　不中親近人",
    "T53n2121_029:0155a24": "　況能造宮殿　　催送歸野林",
    "T53n2121_029:0155a25": "時鏡面王。今即我也(出僧祇律第七卷)。",
    "T53n2121_029:0155a26": "不梨先泥王請佛解夢二",
    "T53n2121_029:0155a27": "不梨先泥王。夜臥夢見十事。一者夢見三瓶",
    "T53n2121_029:0155a28": "併兩邊瓶滿氣出相交往來。不入中央空瓶",
    "T53n2121_029:0155a29": "中。二者夢見馬口食尻亦食。三者夢見小樹",
    "T53n2121_029:0155b01": "生華。四者夢見小樹生果。五者夢見一人索",
    "T53n2121_029:0155b02": "繩。人後有羊。羊主食繩。六者夢見狐於金床",
    "T53n2121_029:0155b03": "上金器中食。七者夢見大牛還從犢子飲乳。",
    "T53n2121_029:0155b04": "八者夢見四牛從四面鳴來相趣欲鬪。當合",
    "T53n2121_029:0155b05": "未合不知牛處。九者夢見大池水中央濁四",
    "T53n2121_029:0155b06": "邊清。十者夢見大谿水流正赤。王寤大恐。",
    "T53n2121_029:0155b07": "亡國及身。即召公臣及諸道人曉解夢者問",
    "T53n2121_029:0155b08": "之。有一婆羅門。皆非吉事。當取所重愛夫",
    "T53n2121_029:0155b09": "人太子。及邊親近侍人奴婢。皆殺以祠天王。",
    "T53n2121_029:0155b10": "有臥具及著身珍寶好物。皆當燒以祠天。能",
    "T53n2121_029:0155b11": "如是者王身得無他。王聞不樂。夫人問王。何",
    "T53n2121_029:0155b12": "故愁憂。王言說。昨夜夢見十事。恐亡國及身。",
    "T53n2121_029:0155b13": "有婆羅門。解夢皆非吉事。夫人言。王莫愁憂。",
    "T53n2121_029:0155b14": "今佛近在精舍。去國不遠。何以不往問夢意。",
    "T53n2121_029:0155b15": "如佛所解。王當隨之。王即到佛所。頭面禮",
    "T53n2121_029:0155b16": "佛足具以白佛。恐亡國土身及妻子。願聞教",
    "T53n2121_029:0155b17": "戒。佛言。莫恐。王夢者。後世人當不畏法禁。",
    "T53n2121_029:0155b18": "貪婬嫉妬不知厭足。少義無慈不知慚愧。第",
    "T53n2121_029:0155b19": "一夢者豪貴自相追隨。不顧貧賤。第二夢者",
    "T53n2121_029:0155b20": "見馬兩食。後世帝王及諸大臣。稟食俸祿復",
    "T53n2121_029:0155b21": "探萬民不知厭足。第三夢者小樹生華者。後",
    "T53n2121_029:0155b22": "世人年未滿三十。而頭生白髮。貪婬多欲年",
    "T53n2121_029:0155b23": "少強老。第四夢者小樹生果者。後世人年未",
    "T53n2121_029:0155b24": "滿十五。便行嫁抱兒而歸。不知慚愧。第五夢",
    "T53n2121_029:0155b25": "者一人索繩後人有羊。羊主食繩者。後世人",
    "T53n2121_029:0155b26": "夫婿出行。婦與他通食其財物。第六夢者狐",
    "T53n2121_029:0155b27": "於金床金器中食。後世人下賤更尊貴。有財",
    "T53n2121_029:0155b28": "產眾人敬畏之。公侯子孫更貧賤。處於下坐",
    "T53n2121_029:0155b29": "飲食在後。第七夢者大牛還從小犢。子乳",
    "T53n2121_029:0155c01": "者。後世人無有禮義。母為女媒誘他男子。與",
    "T53n2121_029:0155c02": "女交通授女求財。以自饒給不知慚愧。第八",
    "T53n2121_029:0155c03": "夢者四牛從四面鳴來相趨欲鬪當合未合",
    "T53n2121_029:0155c04": "不知牛處者。後世帝王長吏人民。皆無至誠",
    "T53n2121_029:0155c05": "之心。更相欺詐愚癡瞋恚。不敬天地以用是",
    "T53n2121_029:0155c06": "故雨澤不時。長吏人民請禱求雨。天當四面",
    "T53n2121_029:0155c07": "起雲雷電有聲。長吏人民咸言。當雨須臾之",
    "T53n2121_029:0155c08": "間雲散雨去遂為不墮。所以者何。帝王長吏",
    "T53n2121_029:0155c09": "人民無有忠正仁慈。第九夢者大池水中央",
    "T53n2121_029:0155c10": "濁四邊清者。後世中國當擾亂治行不平。人",
    "T53n2121_029:0155c11": "民不孝父母不敬長老。邊國面當平清。人民",
    "T53n2121_029:0155c12": "和睦孝從二親。第十夢者大谿水流正赤者。",
    "T53n2121_029:0155c13": "後世諸國當忿諍興軍聚眾更相攻伐。當作",
    "T53n2121_029:0155c14": "車兵步兵騎兵。共鬪相殺傷不可稱數。死者",
    "T53n2121_029:0155c15": "於路血流正赤。王長跪白言。得佛教戒心即",
    "T53n2121_029:0155c16": "歡喜。為佛作禮還歸宮中。重貴正夫人。皆",
    "T53n2121_029:0155c17": "奪諸大臣俸祿。不復信異道婆羅門(出國王不梨先泥",
    "T53n2121_029:0155c18": "十夢經)。",
    "T53n2121_029:0155c19": "惡少王遶塔散寇三",
    "T53n2121_029:0155c20": "月支國有王。名惡少王。此天下莫不靡伏。母",
    "T53n2121_029:0155c21": "教勅王曰。設有臨死之難慎莫左旋佛寺。當",
    "T53n2121_029:0155c22": "念右旋慎莫違吾此教。時惡少王。大出兵眾",
    "T53n2121_029:0155c23": "攻純血城。手自執劍殺三億人。後戰不如。乘",
    "T53n2121_029:0155c24": "象奔走顧視佛圖。憶母教誡便迴象右旋。敵",
    "T53n2121_029:0155c25": "國見之因各散伏。王見賊退尋從進。得其本",
    "T53n2121_029:0155c26": "城擒獲王身。便憶佛語。自歸佛者為尊為上",
    "T53n2121_029:0155c27": "無有及者。設我不右旋者豈能壞此賊乎(出出曜經",
    "T53n2121_029:0155c28": "第十六卷舊雜譬喻略同)。",
    "T53n2121_029:0155c29": "難國王因兒婦得解四",
    "T53n2121_029:0156a01": "佛在舍衛國。有難國王。名分和檀。大好道德。",
    "T53n2121_029:0156a02": "日飯道士千餘人。王自謂。智慧無雙以鐵縛",
    "T53n2121_029:0156a03": "腹。常恐智慧橫出。而欲為子婚。問群臣曰。天",
    "T53n2121_029:0156a04": "下有智如我者不。若其有者。我欲為子取其",
    "T53n2121_029:0156a05": "女也。國內無有。王遣使者求索他方。到舍衛",
    "T53n2121_029:0156a06": "國問彼人民有佛。使者言。佛寧有女不。答曰。",
    "T53n2121_029:0156a07": "道人無有女也。使者言。次復有誰。答曰。阿難",
    "T53n2121_029:0156a08": "邠坻賢善好道有女第一。使者言。何用為第",
    "T53n2121_029:0156a09": "一。答曰。曾與太子祇共諍園田持以上佛。象",
    "T53n2121_029:0156a10": "負黃金數千萬億不貪重寶但志為善。使者",
    "T53n2121_029:0156a11": "即往到阿難邠坻居所。還以白王。王即馳往",
    "T53n2121_029:0156a12": "見。難國王身了無衣服。裸形黑醜狀類如鬼。",
    "T53n2121_029:0156a13": "阿難邠坻問言。欲何求也。王言。聞君賢善好",
    "T53n2121_029:0156a14": "道有女第一。故來為子請求君女。阿難邠坻",
    "T53n2121_029:0156a15": "呼前坐之云。當啟佛。具以白佛。佛言與之。阿",
    "T53n2121_029:0156a16": "難邠坻言。怖殺我女。佛言不也。遂即與之。女",
    "T53n2121_029:0156a17": "名三摩竭。當於難國度脫八萬人。阿難邠坻",
    "T53n2121_029:0156a18": "敢復問佛。心實懷恨。即歸謂難國王。女當相",
    "T53n2121_029:0156a19": "與。王即禮娉迎還其國。太子夜往到三摩竭",
    "T53n2121_029:0156a20": "所。三摩竭以脚蹋太子却于地。如是四五日。",
    "T53n2121_029:0156a21": "太子不敢復行。王夫人問之。何故不行。太子",
    "T53n2121_029:0156a22": "默聲。夫人即往到三摩竭所。我為子娶妻今",
    "T53n2121_029:0156a23": "當承事。我子何故折辱。三摩竭言。夫人大",
    "T53n2121_029:0156a24": "子及國中人。形皆如狗與畜生無異。夫人白",
    "T53n2121_029:0156a25": "王。王智慧無雙遠求子婦。無所畏難折辱我",
    "T53n2121_029:0156a26": "子。復面罵我。王聞之。即往到三摩竭所。三摩",
    "T53n2121_029:0156a27": "竭不出禮拜。王言。我遠娶新婦。面罵夫人復",
    "T53n2121_029:0156a28": "折辱我子可乎。三摩竭言然。王國中人民皆",
    "T53n2121_029:0156a29": "如狗畜。王即大驚曰。我常恐智從腹橫出故。",
    "T53n2121_029:0156b01": "以鐵縛之。日飯道士千餘人。誰能及我者。而",
    "T53n2121_029:0156b02": "反見罵。三摩竭曰。男女長少裸形相向。雖復",
    "T53n2121_029:0156b03": "修福猶可棄賤。王詣師門具陳上事。師曰。更",
    "T53n2121_029:0156b04": "往復問之。慎勿怒也。王即還問。汝國人民何",
    "T53n2121_029:0156b05": "用為勝。三摩竭曰。我國男女皆有衣裳。尊卑",
    "T53n2121_029:0156b06": "異位身不相見。有大人名曰佛。教化數千億",
    "T53n2121_029:0156b07": "萬人皆令得道。入火不燒入水不溺。能典",
    "T53n2121_029:0156b08": "攬三千日月萬二千天地。知三世事。身三",
    "T53n2121_029:0156b09": "十二相八十種好。道德通達諸天敬謁。王言。",
    "T53n2121_029:0156b10": "佛寧可見不。三摩竭言。遙請可致耳。王言。大",
    "T53n2121_029:0156b11": "善。請當云何。三摩竭言。但自燒香王隨我後。",
    "T53n2121_029:0156b12": "夫人太子皆隨我。三摩竭即上高臺請言。難",
    "T53n2121_029:0156b13": "國王始聞如來名。願佛明日受王飯食。佛告",
    "T53n2121_029:0156b14": "目連。勅諸比丘。明日悉往難國。三摩竭。令",
    "T53n2121_029:0156b15": "王及夫人太子齋戒燒香布席施設食具。供",
    "T53n2121_029:0156b16": "待千二百五十人。三摩竭。即與王夫人太子",
    "T53n2121_029:0156b17": "共住中庭。令諸羅漢來當先到佛在後著。慎",
    "T53n2121_029:0156b18": "莫驚怖隨我所為。佛諸比丘各自變化。舍利",
    "T53n2121_029:0156b19": "弗現作一雙白象。目連化作師子。諸大比丘",
    "T53n2121_029:0156b20": "各變其身。種種示現。或雁皆悉不同從上來",
    "T53n2121_029:0156b21": "下。難國人民大驚。三摩竭言。勿怖也。佛最在",
    "T53n2121_029:0156b22": "後身出水火。三摩竭前為佛作禮。王夫人太",
    "T53n2121_029:0156b23": "子皆亦作禮。諸阿羅漢就坐大小相次。三摩",
    "T53n2121_029:0156b24": "竭王夫人太子。次前行澡水下飯食具。國中",
    "T53n2121_029:0156b25": "人民怪王閉門。大怒各持斧欲斫宮門。佛言。",
    "T53n2121_029:0156b26": "我皆欲使人作善。即令宮壁化作水精。內外",
    "T53n2121_029:0156b27": "相見人民即止不敢復斫。時賓頭盧坐山。忽",
    "T53n2121_029:0156b28": "去往難國。以鍼刺地。縷與衣相連。即神足",
    "T53n2121_029:0156b29": "行至難國。山便隨後。國一女懷妊見山來恐",
    "T53n2121_029:0156c01": "墜。怖即墮身。佛令目連問賓頭盧。汝後是何",
    "T53n2121_029:0156c02": "等。賓頭盧顧視。山擲還前處八千里外。佛言。",
    "T53n2121_029:0156c03": "我教度脫汝。今失期復殺一人。人命之重我",
    "T53n2121_029:0156c04": "所不喜。從今已後不得隨我飯食頃。彌勒佛",
    "T53n2121_029:0156c05": "出乃得般泥洹。賓頭盧默然愁苦。王白佛言。",
    "T53n2121_029:0156c06": "寧可共捔道力。不如者當投井中。佛言大善。",
    "T53n2121_029:0156c07": "三問不如者當投井中。王言可。佛問言。若誦",
    "T53n2121_029:0156c08": "經時云何。王言。我誦經時。匍匐而行極即伏",
    "T53n2121_029:0156c09": "地。佛言。我誦經時坐坐極經行。若匍匐誦經",
    "T53n2121_029:0156c10": "是為狗行。王為不如。王欲投井兩手據地而",
    "T53n2121_029:0156c11": "不肯入。佛言置之。即還歸國奉行佛道。三摩",
    "T53n2121_029:0156c12": "竭。乃承事王夫人太子。於難國教化八萬人。",
    "T53n2121_029:0156c13": "皆得四聲聞果(出分惒檀王經)。",
    "T53n2121_029:0156c14": "阿質王從佛生信五",
    "T53n2121_029:0156c15": "時有國王。名曰阿質。其所治處周十萬里。人",
    "T53n2121_029:0156c16": "民熾盛。王大勇猛不解於法。侵伐隣國抂苦",
    "T53n2121_029:0156c17": "良善。隣國皆苦之。佛與大眾往到其國。阿質",
    "T53n2121_029:0156c18": "聞之。與三十二子身皆勇健惡心興兵。合聚",
    "T53n2121_029:0156c19": "人眾數百萬人。當於大道迎欲拒佛。佛語阿",
    "T53n2121_029:0156c20": "難。阿質國王父子。明日惡意向我及大眾。汝",
    "T53n2121_029:0156c21": "等何以降之。諸大士天人笑動天地。佛問何",
    "T53n2121_029:0156c22": "笑。阿難曰。笑阿質王耳。佛言。阿質愚癡起是",
    "T53n2121_029:0156c23": "惡意。使民獲罪。已發大兵恃怙人馬之力。正",
    "T53n2121_029:0156c24": "使滿四天下不能動我一毛。況但數百萬人。",
    "T53n2121_029:0156c25": "佛告阿難。勅諸明士皆持鉢行。明日當於阿",
    "T53n2121_029:0156c26": "質國王軍中取飯。王父子兵馬大盛鬼神驚",
    "T53n2121_029:0156c27": "動。當此之時佛身在前放大光明。從軍中渡",
    "T53n2121_029:0156c28": "阿質國。王鼓不復鳴。弓弩不施刀兵不拔。",
    "T53n2121_029:0156c29": "象馬顛倒步兵轉筋。天地陰冥日月無光。王",
    "T53n2121_029:0157a01": "及諸子。皆迷惑失息頓伏而走。佛大眾住皆",
    "T53n2121_029:0157a02": "取飯滿鉢。前到王國。城門自開。佛前進王宮",
    "T53n2121_029:0157a03": "入殿而坐。寂寞無聲。八十一萬七千天人悉",
    "T53n2121_029:0157a04": "各就坐。宮更廣大自然高座交露寶帳五音",
    "T53n2121_029:0157a05": "自奏。王及諸子自相謂言。王者之力不如道",
    "T53n2121_029:0157a06": "德之力也。士眾驚怖。諸王子言。今聞佛入已",
    "T53n2121_029:0157a07": "在宮內。宜還與佛相見。王言。復何面目與佛",
    "T53n2121_029:0157a08": "相見。上慚愧神下負人民。諸子曰。佛既仁",
    "T53n2121_029:0157a09": "慈不傷人意。王便收斂士眾安徐還宮。與佛",
    "T53n2121_029:0157a10": "相見。頭面著地為佛作禮前謝。佛言卑鄙闇",
    "T53n2121_029:0157a11": "陋少不學問不知禮義狼獸為比。愚癡迷惑",
    "T53n2121_029:0157a12": "違犯天人。大聖不顧邊陲小國。今抂世尊遠",
    "T53n2121_029:0157a13": "來鄙土君臣勃逆。唯願天尊哀此無智。既已",
    "T53n2121_029:0157a14": "厚恩教化人民。王復以頭面著地叉手却住。",
    "T53n2121_029:0157a15": "王三十二子公卿百官吏民。皆悔過自責一",
    "T53n2121_029:0157a16": "心向佛。王見八十一萬眾神人皆列坐師子",
    "T53n2121_029:0157a17": "之座。交露帳中自然伎樂。知佛神妙。王勅後",
    "T53n2121_029:0157a18": "宮夫人婇女。皆出禮佛。王設百味之飯。悉與",
    "T53n2121_029:0157a19": "夫人三十二子。膝行澡水手自斟酌。飯悉周",
    "T53n2121_029:0157a20": "遍上下恭肅一心歡喜食竟。王前稽首白佛",
    "T53n2121_029:0157a21": "言。蒙天中天恩。宿福之厚先君之助得在黎",
    "T53n2121_029:0157a22": "民之上。天尊大聖。當哀我國人民乞戒終身",
    "T53n2121_029:0157a23": "奉行。治民正平當以何法。當與隣國為盟去",
    "T53n2121_029:0157a24": "惡就善。願佛留意。佛言。王侵伐非義非求。長",
    "T53n2121_029:0157a25": "生安社稷者也。王當恩信仁義慈孝貞潔寬",
    "T53n2121_029:0157a26": "柔忍辱布施育民覆蓋恕己。凡行此事。可長",
    "T53n2121_029:0157a27": "保社稷。若無此九社稷難保。王曰為之如何。",
    "T53n2121_029:0157a28": "願垂哀教。佛言。眾生可哀人命可惜。國土珍",
    "T53n2121_029:0157a29": "寶不足恃怙。王當愛惜人命當如父母哀其",
    "T53n2121_029:0157b01": "子也。人民親王過於父母。天下萬國皆可得",
    "T53n2121_029:0157b02": "保。非但一國也。王雖有數百萬眾車兵馬兵。",
    "T53n2121_029:0157b03": "適可以拒小敵耳。我為菩薩道時於樹下坐",
    "T53n2121_029:0157b04": "禪。魔王與鬼神兵一億八千人。皆變形作雜",
    "T53n2121_029:0157b05": "獸畜生身欲壞我心。我以神力右手指案地。",
    "T53n2121_029:0157b06": "而天地大動皆悉顛蹶。不能復本形。魔王降",
    "T53n2121_029:0157b07": "伏。以王數百萬人民之力。何如鬼神億數之",
    "T53n2121_029:0157b08": "力。王曰。實以愚癡無所知故。王即叩頭懺謝",
    "T53n2121_029:0157b09": "乞更改厲。佛言。我以大慈念度十方一切人",
    "T53n2121_029:0157b10": "民皆使解脫。早得佛道未度者度。非但為王",
    "T53n2121_029:0157b11": "父子。王復悔責。願佛哀我更受教戒終身奉",
    "T53n2121_029:0157b12": "行。使國民安隱。佛言。王當寬刑罰除賦斂廣",
    "T53n2121_029:0157b13": "恩信給孤獨數赦囚窮者救之貧者饒之飢者",
    "T53n2121_029:0157b14": "飽之。王若是者可保其終始。王發道心謂左",
    "T53n2121_029:0157b15": "右傍臣。取藏珍寶以上世尊。佛呪願畢。悉",
    "T53n2121_029:0157b16": "以施王左右皆得饒富。王三十二子自相謂",
    "T53n2121_029:0157b17": "言。生為無義之人。死為無義之鬼。不如兄弟",
    "T53n2121_029:0157b18": "求作沙門。皆言大善。即俱詣佛具陳所懷。佛",
    "T53n2121_029:0157b19": "知其意深入道慧。天帝釋剃其頭鬚皆成沙",
    "T53n2121_029:0157b20": "門。後宮夫人婇女三千人。公卿百官一切人",
    "T53n2121_029:0157b21": "民。皆受五戒月月六齋。國致豐熟。隣國聞之",
    "T53n2121_029:0157b22": "遙敬仰焉。王自從是來。治國寬仁盜賊無有。",
    "T53n2121_029:0157b23": "男女相敬無相貪欲普悉和善。王以七寶作",
    "T53n2121_029:0157b24": "大精舍。國中人民俱行十善。壽盡生天無入",
    "T53n2121_029:0157b25": "惡道者。佛言。我為人求道但令度脫。非天龍",
    "T53n2121_029:0157b26": "鬼神所能傾動也。汝曹行道。當應如我(出阿質國王經)。",
    "T53n2121_029:0157b27": "優填王請求治化方法六",
    "T53n2121_029:0157b28": "時優填王。白佛言。國王成就幾法。世尊。不久",
    "T53n2121_029:0157b29": "在世外敵競興。未得修行而死入惡道。佛曰",
    "T53n2121_029:0157c01": "十法。云何為十。一者意不專一於諸事業。二",
    "T53n2121_029:0157c02": "貪著揣食猶彼餓虎。三貪著酒肉不理國事。",
    "T53n2121_029:0157c03": "四憙懷瞋恚多諸愁憂。五常習愚癡不受人",
    "T53n2121_029:0157c04": "諫。六自任其力所為能辦。七常憙殺生凌易",
    "T53n2121_029:0157c05": "弱者。八數遣兵革侵他國界。九多有所說言",
    "T53n2121_029:0157c06": "無真要。十不慈於人。若成就此不久存世外",
    "T53n2121_029:0157c07": "敵競興。若命終後趣三惡道惡聲遠布。王言。",
    "T53n2121_029:0157c08": "成就幾法久存於世外敵不興。若命終後生",
    "T53n2121_029:0157c09": "天善處。佛言十法。久存於世外敵不興。命終",
    "T53n2121_029:0157c10": "後生天上善處。云何為十。一者意不錯亂於諸",
    "T53n2121_029:0157c11": "行業。皆悉平等除去非行親近善業。二者王",
    "T53n2121_029:0157c12": "不貪著揣食。以等命存分別戒品。三不貪味",
    "T53n2121_029:0157c13": "嗜酒。見諸咎過知出要為樂。四不慳貪喜行",
    "T53n2121_029:0157c14": "惠施觀諸行業。五有智慧解其義常修善。除",
    "T53n2121_029:0157c15": "不善。六不自恃力不自用意。諸有沙門婆羅",
    "T53n2121_029:0157c16": "門群臣人民聰明黠慧者。隨問其義皆為顯",
    "T53n2121_029:0157c17": "說便隨教導。七不暴虐殺害人民。觀其事業",
    "T53n2121_029:0157c18": "便加刑罰。八不數遣兵侵他國界。常與諸王",
    "T53n2121_029:0157c19": "共相和合。九所說真要語不煩重。察前人語",
    "T53n2121_029:0157c20": "然後說事。十常懷慈悲於諸臣民常察國事。",
    "T53n2121_029:0157c21": "成就十法久存於世外敵不興。若身壞命終",
    "T53n2121_029:0157c22": "生善處天上。設命終後名稱遠布天人所傳。",
    "T53n2121_029:0157c23": "以等法化勿以非理。時王答曰。等法化民。身",
    "T53n2121_029:0157c24": "壞命終生善天上。非法行者。身壞命終趣三",
    "T53n2121_029:0157c25": "惡道惡聲遠布(出增一阿含第三十九卷)。",
    "T53n2121_029:0157c26": "優填王惑於女人射其正后矢不能傷七",
    "T53n2121_029:0157c27": "國人送美女上優填王。王大欣悅。拜女父為",
    "T53n2121_029:0157c28": "太傅。為女興宮。伎樂千人以給侍之。王正后",
    "T53n2121_029:0158a01": "師事如來得須陀洹道。王後受譖前后。以百",
    "T53n2121_029:0158a02": "箭射后。后見不懼都不恚怒。一心念佛慈",
    "T53n2121_029:0158a03": "意向王。箭皆遶后三匝還住王前。百箭同爾。",
    "T53n2121_029:0158a04": "王惕然驚懼。即駕白象金車馳詣佛所。稽首",
    "T53n2121_029:0158a05": "佛足自陳曰。吾有重咎在三尊所。婬妖縱欲",
    "T53n2121_029:0158a06": "興邪。於佛聖眾生毒惡心。白衣弟子慈力乃",
    "T53n2121_029:0158a07": "爾。豈況如來乎。我今首過歸命三寶。唯願弘",
    "T53n2121_029:0158a08": "慈原赦我咎(出優田王經)。",
    "T53n2121_029:0158a09": "檀那王國遭暴水蛇遶其城為二比丘所救",
    "T53n2121_029:0158a10": "八",
    "T53n2121_029:0158a11": "昔陂桓提國。其王號曰檀那。國中當有暴",
    "T53n2121_029:0158a12": "水。水除之後。忽有大蛇繞城一匝頭荷城",
    "T53n2121_029:0158a13": "門。城中居民三億餘人。歷日不得出。或多飢",
    "T53n2121_029:0158a14": "饉者。蛇亦無所瞋恚。若有出者便當啖之。舉",
    "T53n2121_029:0158a15": "國人民莫不恐怖。時王國界山中有二道人",
    "T53n2121_029:0158a16": "清淨行道。一名摩訶調。一名沙訶調。坐思念",
    "T53n2121_029:0158a17": "言。蛇是含毒物。今反繞城將危人命。即時俱",
    "T53n2121_029:0158a18": "往。既入其國與王相見。王覩二道人言。由",
    "T53n2121_029:0158a19": "我正化不平故致此患。舉國愁荒無復人心。",
    "T53n2121_029:0158a20": "二道人即告王言。今當方便為王除之。王及",
    "T53n2121_029:0158a21": "臣下皆叩頭守請言。若蒙二道人恩。此國人",
    "T53n2121_029:0158a22": "民便為更生。沙訶調即化為大身蝦蟇。行過",
    "T53n2121_029:0158a23": "蛇前蛇飢難忍。便走逐蝦蟇。摩訶調復化為",
    "T53n2121_029:0158a24": "裘奈。從後追之。蛇見裘奈便驚走入深山。蛇",
    "T53n2121_029:0158a25": "去之後人民獲安。王及臣下即尋二道人到",
    "T53n2121_029:0158a26": "其所在。叩頭辭謝言。二道人近在於此。我實",
    "T53n2121_029:0158a27": "愚癡不早承奉。至有災患道人相救。唯願道",
    "T53n2121_029:0158a28": "人還住於宮。我等人民得展供養。道人告言。",
    "T53n2121_029:0158a29": "吾之為道清淨無欲。不樂供養。王當撿身自",
    "T53n2121_029:0158b01": "率以道。人民奉行正法可得終始獲安。王即",
    "T53n2121_029:0158b02": "乞受五戒十善。歸命三尊。月月齋戒以為常",
    "T53n2121_029:0158b03": "法。自是之後。國豐民寧四方襁負。遂致太平。",
    "T53n2121_029:0158b04": "沙訶調者佛身是。摩訶調者即彌勒是。王者",
    "T53n2121_029:0158b05": "即鳩摩迦葉是。大蛇者即調達是(出菩薩宿命經)。",
    "T53n2121_029:0158b06": "國王酒獵聞之修福九",
    "T53n2121_029:0158b07": "昔有國王。憙飲酒射獵。還便然燈燒香投槃",
    "T53n2121_029:0158b08": "作禮。邊侍人言。王飲酒射獵。還都投槃當有",
    "T53n2121_029:0158b09": "何福。王聞之。便使人然大濩。湯便沸。內",
    "T53n2121_029:0158b10": "一瓶金。湯沸踊躍。便呼邊人使探取金來。人",
    "T53n2121_029:0158b11": "言湯熱不可近。王言汝當作方便取之。何故",
    "T53n2121_029:0158b12": "不得。侍人言。不知作何方便當可得之。王言。",
    "T53n2121_029:0158b13": "汝去下火以水添湯。侍人即如王令。便探得",
    "T53n2121_029:0158b14": "金。王言。我飲酒射獵時自如湯沸。我投槃作",
    "T53n2121_029:0158b15": "禮時自如去火以水添湯。何以故。不得福也",
    "T53n2121_029:0158b16": "(出雜譬喻經)。",
    "T53n2121_029:0158b17": "國王臨死藏珠髻中十",
    "T53n2121_029:0158b18": "昔者國王有如意明珠。藏於髻中。夙夜珍愛。",
    "T53n2121_029:0158b19": "王後薨亡。國法先置田野令肉消盡。乃收葬",
    "T53n2121_029:0158b20": "之。其王形壞頭髻解散明珠出露。時有征卒",
    "T53n2121_029:0158b21": "之妻。名遮陀利。行見珠持歸。王家收葬忘失",
    "T53n2121_029:0158b22": "此珠。太子傳位。方悟求覓募得神珠封邑萬",
    "T53n2121_029:0158b23": "戶賜金千斤。征卒之妻乃齎應命。即便封邑。",
    "T53n2121_029:0158b24": "王戴珠首上(出譬喻經第七卷)。",
    "T53n2121_029:0158b25": "有王遇伐不拒十一",
    "T53n2121_029:0158b26": "有隣國王。興兵伐其敵國。敵國諸臣啟其王",
    "T53n2121_029:0158b27": "曰。某國興兵今已逼近。願王自備共相攻擊。",
    "T53n2121_029:0158b28": "王語諸臣曰。此是閑事何必須吾。賊攻城門。",
    "T53n2121_029:0158b29": "諸臣啟王。賊今在外。王告諸臣。賊雖在外不",
    "T53n2121_029:0158c01": "足遠慮。但自營私何慮公務。時賊暴虐轉前",
    "T53n2121_029:0158c02": "入城。左右啟曰。賊已入城。王告諸臣。此事微",
    "T53n2121_029:0158c03": "細何足上聞。隣國大王轉進至殿。諸臣啟曰。",
    "T53n2121_029:0158c04": "隣國之王今已上殿。不審聖尊有何思慮。其",
    "T53n2121_029:0158c05": "王告曰。我今處世變易不停。興者必衰。會合",
    "T53n2121_029:0158c06": "有離。難可常保。更改形容如乞士法。摩何自",
    "T53n2121_029:0158c07": "退往適深山。思惟道德可以自娛。設此暴王",
    "T53n2121_029:0158c08": "欲害我身不辭其愆。所以然者。亡國失土皆",
    "T53n2121_029:0158c09": "由一人。我今受死萬民無患。豈不於我大有",
    "T53n2121_029:0158c10": "幸乎。彼敵國之王歎未曾有。舉聲唱曰。善哉",
    "T53n2121_029:0158c11": "大王。自古迄今未有斯比。我雖得勝未如王",
    "T53n2121_029:0158c12": "也。開懷大道不顧世榮。自今以往還大王國。",
    "T53n2121_029:0158c13": "興王訖化。共相接待共為親厚(出菩薩藏經下卷)。",
    "T53n2121_029:0158c14": "國王試一智臣十二",
    "T53n2121_029:0158c15": "昔有國王。選擇一國明智之人。以為輔臣。爾",
    "T53n2121_029:0158c16": "時國王。設權方便無量之慧。選得一人。聰明",
    "T53n2121_029:0158c17": "博達其志弘雅。威而不暴名德具足。王欲試",
    "T53n2121_029:0158c18": "之。故加重罪盛滿鉢油使擎二十里行。墮一",
    "T53n2121_029:0158c19": "渧者誅不須啟。群臣行之。觀者填道。譬如",
    "T53n2121_029:0158c20": "水定而風吹之其水波揚。心不安隱。其人心",
    "T53n2121_029:0158c21": "念吾今定死。設能擎鉢使油不墮到彼國者",
    "T53n2121_029:0158c22": "乃得活耳。唯念油鉢安行徐步。時諸臣兵父",
    "T53n2121_029:0158c23": "母宗親國人悉集。隨而觀之。又逢大醉象犇",
    "T53n2121_029:0158c24": "走入道暴鳴哮吼。譬如雷聲。蹈殺道中象馬",
    "T53n2121_029:0158c25": "牛羊猪犢之屬。碎諸車乘星散狼藉。人見恐",
    "T53n2121_029:0158c26": "怖東西馳走。如風吹雲。又人射之。而擎鉢人。",
    "T53n2121_029:0158c27": "初不知有象來。亦不覺象去。城中失火燒諸",
    "T53n2121_029:0158c28": "宮殿。又諸蛂蜂放毒齧人官兵滅火。又五色",
    "T53n2121_029:0158c29": "雲起天大雷震。亂風吹地塵沙瓦礫填塞王",
    "T53n2121_029:0159a01": "路。拔樹折枝落諸華實。掣電霹靂孔雀皆鳴",
    "T53n2121_029:0159a02": "天諸災雹。雖有此變其人都不覺聞。擎滿鉢",
    "T53n2121_029:0159a03": "油得至彼國。不墮一渧。王乃歡喜立為大臣",
    "T53n2121_029:0159a04": "(出修行歡喜經)。",
    "T53n2121_029:0159a05": "驢首王食雪山藥草得作人頭十三",
    "T53n2121_029:0159a06": "昔有國王。人身驢首。佛語國王。雪山有藥。名",
    "T53n2121_029:0159a07": "曰上味。王往食之可復人頭。王往雪山擇藥",
    "T53n2121_029:0159a08": "噉之。遂頭不改。王還白佛。何乃妄語。佛白王",
    "T53n2121_029:0159a09": "言。莫簡藥草自復人頭。王復到山。山中生",
    "T53n2121_029:0159a10": "者皆自除病。不復簡擇。噉一口草即復人頭",
    "T53n2121_029:0159a11": "(出雜譬喻經)。",
    "T53n2121_029:0159a12": "不眠王殺睡左右十四",
    "T53n2121_029:0159a13": "昔有國王。晝夜不寐。其邊直者若睡便殺。前",
    "T53n2121_029:0159a14": "後殺四百九十九人。有一長者子當應入直。",
    "T53n2121_029:0159a15": "其家啼哭送之。有一年少問。何故啼哭。以實",
    "T53n2121_029:0159a16": "答之。卿能雇我。我能代卿。長者大喜。與金千",
    "T53n2121_029:0159a17": "兩遣令入直。王曰。汝何以入。曰我代長者",
    "T53n2121_029:0159a18": "子直。王曰。汝慎勿眠我當殺汝。時年少睡。王",
    "T53n2121_029:0159a19": "欲殺之。曰何以睡。曰不睡我思事耳。王曰。",
    "T53n2121_029:0159a20": "何所思。曰作一升器受二升物。盛一升沙復",
    "T53n2121_029:0159a21": "受一升水。王試實爾。復睡翻地。王復欲殺。曰",
    "T53n2121_029:0159a22": "思事耳。曰何所思。曰作一尺坑還持土填不",
    "T53n2121_029:0159a23": "滿八寸。王復使人作之審爾。復睡伏地。王",
    "T53n2121_029:0159a24": "復欲殺。問汝何以復睡。曰我思事耳。王赦我",
    "T53n2121_029:0159a25": "罪我當說之。王言便說。年少言。王正似鬼。語",
    "T53n2121_029:0159a26": "竟便去。王思。此人何以呼我作鬼。便啟問母。",
    "T53n2121_029:0159a27": "母言。汝實是鬼也。我懷汝時夜夢見鬼。與我",
    "T53n2121_029:0159a28": "共會便有汝耳。王便遂寤。改不殺人悔過為",
    "T53n2121_029:0159a29": "善。遂便學道。爾時王者我身是也。四百九十",
    "T53n2121_029:0159b01": "九人者今五百上首弟子是。年少覺寤我者。",
    "T53n2121_029:0159b02": "文殊師利是(出譬喻經第五卷)。",
    "T53n2121_029:0159b03": "經律異相卷第二十九"
}