{
    "T54n2129_002:0938c18": "續一切經音義卷第二",
    "T54n2129_002:0938c20": "燕京崇仁寺沙門希麟集",
    "T54n2129_002:0938c21": "續音新大方廣佛花嚴經四十卷",
    "T54n2129_002:0938c22": "[0938c22] 右第一盡十五此卷續音。",
    "T54n2129_002:0938c23": "新大方廣佛花嚴經卷第一",
    "T54n2129_002:0938c24": "[0938c24] 室羅筏(下音伐梵語西域國名也具足應云室羅筏悉底此翻為豊德或曰聞物即舊云舍衛國也謂此城",
    "T54n2129_002:0938c25": "中多出人物好行道德五天共聞故曰聞物又云昔有老仙於此習仙道後有少仙從其受學厥&#x53F7;聞物老仙沒後少仙",
    "T54n2129_002:0939a01": "於此建立城郭因以為&#x53F7;也)。",
    "T54n2129_002:0939a02": "[0939a02] 翳障(上於計反顧野王云隱也亦奄也說文云羽葆也舞者所執以蔽身也從羽&#x6BB9;聲也下又作鄣同之亮反切韻",
    "T54n2129_002:0939a03": "障遮也隔也字書掩也玉篇云亦作[序-予+章]說文云從阜章聲)。",
    "T54n2129_002:0939a04": "[0939a04] 揀擇(上古眼反字書云揀選也擇取好者說文云從手柬聲柬從束八在中音同上經文從東作揀書字人誤也下",
    "T54n2129_002:0939a05": "音澤擇亦揀也說文云選也從手澤省聲字)。",
    "T54n2129_002:0939a06": "[0939a06] 閻浮檀(梵語也或名琰浮或云贍部立世論云有贍部樹生於泥民達羅河南岸正當此洲之中心北臨水",
    "T54n2129_002:0939a07": "上於樹下水底南岸有贍部黃金即閻浮檀金是也南贍部洲因此彰名)。",
    "T54n2129_002:0939a08": "[0939a08] 門闥(下他達反漢書集注云闥謂小門也說文從門達聲門字說文從二戶也)。",
    "T54n2129_002:0939a09": "[0939a09] &#x7255;牖(上楚江反說文云在牆曰牖在屋曰&#x7255;從片[(囟-乂+夕)/心]聲像交眼之形經作&#x724E;或作[窗/心]皆俗字下由酒反說文云穿壁",
    "T54n2129_002:0939a10": "以木交為[窗/心]也從片戶甫聲也[(囟-乂+夕)/心]音同上)。",
    "T54n2129_002:0939a11": "[0939a11] 階墀(上音皆下直尼反玉篇曰階謂登堂之道也說文曰墀謂以丹塗地謂之丹墀又道也亦階也)。",
    "T54n2129_002:0939a12": "[0939a12] 欄楯(上勒丹反下述尹反說文曰欄檻也王逸注楚辭云縱曰檻橫曰楯間子謂之櫺間字去聲)。",
    "T54n2129_002:0939a13": "[0939a13] 湍激(上吐官反下古歷反說文曰湍瀨也淺水流於砂上曰湍也水文疑邪疾急曰激&#x7ADD;從水耑&#x656B;聲也凝字去",
    "T54n2129_002:0939a14": "聲耑音端&#x656B;音同上也)。",
    "T54n2129_002:0939a15": "[0939a15] 洄澓(上戶恢反爾雅曰逆流而上曰泝洄下符福反三蒼云澓深也謂河海中洄旋之處也說文&#x7ADD;從水回復皆",
    "T54n2129_002:0939a16": "聲也)。",
    "T54n2129_002:0939a17": "[0939a17] 菡萏(上含感反下[西/卑]感反毛詩注云未開曰芙蓉已開曰菡萏也經文作[卄/(凵@(口*了*又))]萏二字皆謬也)。",
    "T54n2129_002:0939a18": "[0939a18] 布濩(下音護顏注漢書曰布濩猶言布露謂於鈌露之處皆遍布也經文從言作護切韻云助也台也非此用)。",
    "T54n2129_002:0939a19": "[0939a19] 氤氳(上於真反下音於云反切韻云二字元氣盛也又香氣分布&#x7683;說文云從氣因&#x6637;形聲字也气音氣&#x6637;音溫也)。",
    "T54n2129_002:0939a20": "[0939a20] 繽紛(上疋賓反下芳分反考聲云繽紛亂也書云繽紛眾多&#x7683;集訓云繽紛盛貌&#x7ADD;從糸賓分聲也糸音覓繽",
    "T54n2129_002:0939a21": "正作繽字)。",
    "T54n2129_002:0939a22": "[0939a22] 鐶釧(上又作環同滑關反博雅云指鐶也文字典說小拇指鐶也說文從金還省聲下川眷反文字典說云臂釧也",
    "T54n2129_002:0939a23": "說文腕環也從金川聲也)。",
    "T54n2129_002:0939a24": "[0939a24] 拘蘇摩(梵語花名正云俱蘇摩那此云悅意也其花色美氣皆香形狀端正見聞之者無不悅意也)。",
    "T54n2129_002:0939b01": "[0939b01] 跏趺(上音加下音府無反三蒼云趺謂足跌也鄭注儀禮云足上也案瑜伽儀有降魔吉祥之坐其跏字只合單作",
    "T54n2129_002:0939b02": "加先以右足趺加於左[骨*坒]上又以左足趺加於右[骨*坒]上令二足掌仰此名降魔坐又吉祥坐先以左足趺加右[骨*坒]上准前",
    "T54n2129_002:0939b03": "應知此乃吉祥坐為上其降魔坐次也)。",
    "T54n2129_002:0939b04": "[0939b04] 天竺(下相承音竹或有亦音篤山海經云身毒之國郭璞注云即天竺國也或云賢豆或云印度皆梵語訛轉也正",
    "T54n2129_002:0939b05": "云即特羅此翻為月西域記云言諸群生輪迴不息無明長夜莫有司存其猶白日既隱宵月斯繼良以其土賢聖繼軌",
    "T54n2129_002:0939b06": "導凡御物如月照臨故以名焉)。",
    "T54n2129_002:0939b07": "[0939b07] 烏長國(正云烏仗那梵語西域記云國周五千餘里崇重佛法敬信大乘舊有伽藍一千四百所僧徒一萬",
    "T54n2129_002:0939b08": "八千人&#x7ADD;學大乘寂定為業善誦其文戒行清潔特閑禁&#x546A;也)。",
    "T54n2129_002:0939b09": "[0939b09] 支那國(或云真那或云震旦亦云摩訶支那皆梵語輕重也舊&#x98DC;為漢國或云即大唐國也或&#x98DC;大夏國又",
    "T54n2129_002:0939b10": "云思惟國謂此國人多有智略能思惟故皆義&#x98DC;也)。",
    "T54n2129_002:0939b11": "新花嚴經卷第二",
    "T54n2129_002:0939b12": "[0939b12] 違諍(上雨非反字書云背也亦逆也說文離也從&#x8FB5;韋聲韋字從舛從口上下相背之形舛音喘口音韋走音丑略",
    "T54n2129_002:0939b13": "反下側迸反說文諫止也從言爭聲也爭音同上)。",
    "T54n2129_002:0939b14": "[0939b14] 阿[少/兔](上音遏下奴溝反梵語也不求字義)。",
    "T54n2129_002:0939b15": "[0939b15] 裸露(上華瓦反順俗音此正音魯果反說文云裸露肉袓也從衣果聲古文作&#x8EB6;或作&#x502E;並通用經文多有從示作",
    "T54n2129_002:0939b16": "祼乃音灌書寫人誤也)。",
    "T54n2129_002:0939b17": "[0939b17] 羸瘦(上累危反杜注左傳云羸弱也許糾重注淮南子云劣也從羊[嬴-女]聲下所救反切韻云瘦損也說文云從&#x7592;叟",
    "T54n2129_002:0939b18": "聲正作瘦經作瘦俗字&#x7592;音女厄反)。",
    "T54n2129_002:0939b19": "[0939b19] &#x9866;&#x9847;(上情遙反下情燧反韻英云&#x9866;&#x9847;瘦惡貌經作憔悴考聲云憂也愓也非瘦義漢書作&#x7644;瘁病也左傳作蕉萃",
    "T54n2129_002:0939b20": "萎也毛詩作譙誶武帝作嫶[女*卒]皆非正字也)。",
    "T54n2129_002:0939b21": "[0939b21] 豺狼(上&#x7240;皆反山獸也爾雅云豺[狂-王+苟]足說文云亦狼屬也從豸才聲經文從犬作&#x72B2;非桉豺有二種一曰豺郎二曰",
    "T54n2129_002:0939b22": "豺奴小者先行共獵得獸殺已不敢即食以待豺郎故月令云豺祭獸是其事下洛當反說文云狼似犬銳頭白頰猛",
    "T54n2129_002:0939b23": "獸也從犬良形聲字)。",
    "T54n2129_002:0939c01": "[0939c01] 枯涸(上康胡反考聲云木乾死也或從歹作[歹*古]古字也下河各反賈注國語云涸竭也廣雅云盡也說文云從",
    "T54n2129_002:0939c02": "水從固聲)。",
    "T54n2129_002:0939c03": "[0939c03] &#x7796;膜(上於計反郭璞云&#x7796;掩也覆也說文云目病也從目&#x6BB9;聲也經文從羽作翳非目&#x7796;下音莫考聲云皮內肉外",
    "T54n2129_002:0939c04": "曰膜說文從肉莫聲經文作瞙亦通)。",
    "T54n2129_002:0939c05": "[0939c05] 假寐(下彌庇反毛詩傳曰寐寢也顧野王曰假寐者謂具衣冠而坐眠也說文云寐從未從[寐-未+夢]省聲)。",
    "T54n2129_002:0939c06": "[0939c06] 賑給(上章刃反馬注論語云賑窮乏也考聲云賑亦給也說文從貝辰聲下居立反切韻供也散與也說文云",
    "T54n2129_002:0939c07": "從糸從合聲也上賑又音之忍反)。",
    "T54n2129_002:0939c08": "[0939c08] 地獄(下虐錄反史記&#x7690;陶始作獄杜預注周禮云爭財曰訟也爭罪曰獄風俗通云三王為獄夏曰夏臺殷曰羑",
    "T54n2129_002:0939c09": "里周曰囹圄自秦漢已後通名為獄說文從&#x72BE;言二犬相噬言以訟之會意字也今經中言地獄者地底也謂在贍部之",
    "T54n2129_002:0939c10": "下故言地獄故俱舍論云此下過二萬無間深廣同上七捺落迦八增皆十六廣如論釋)。",
    "T54n2129_002:0939c11": "新花嚴經卷第三",
    "T54n2129_002:0939c12": "[0939c12] 頻申(上瓶寅反毛詩傳曰頻急也申舒也謂以手足胸背左右上下或急蹙或舒展自解其勞倦也)。",
    "T54n2129_002:0939c13": "[0939c13] 聚落(上疾喻反韋昭漢書云小鄉曰聚蕃籬曰落以人所居故也聚字說文云從&#x4E51;從取聲&#x4E51;音吟從三人)。",
    "T54n2129_002:0939c14": "[0939c14] 旋澓(下符福反三蒼曰澓深也謂河海中洄旋之處也說文云從水復聲)。",
    "T54n2129_002:0939c15": "[0939c15] 雷震(上魯迴反王充論衡曰以天地為爐陰陽為氣相擊成聲也說文正作&#x9741;從雨畾聲下章認反切韻云動也起",
    "T54n2129_002:0939c16": "也說文云從雨辰聲)。",
    "T54n2129_002:0939c17": "新花嚴經卷第四",
    "T54n2129_002:0939c18": "[0939c18] 赫奕(上亨格反尒雅曰赫赫迅也郭璞曰威疾&#x7683;也方言赫發也廣雅赫明也說文大赤&#x7683;從二赤下羊益反或從",
    "T54n2129_002:0939c19": "大作奕毛詩傳曰奕災大&#x7683;也說文云從火亦聲經文從廾作弈亦通廾音拱也)。",
    "T54n2129_002:0939c20": "[0939c20] 熙怡(上虛之反下與之反說文熙怡和悅也方言云怡喜也湘潭間曰紛怡或云&#x7188;怡經中或作嬉音同說文云嬉",
    "T54n2129_002:0939c21": "樂也蒼頡篇云笑也非此用也)。",
    "T54n2129_002:0939c22": "[0939c22] 池塹(上直离反廣雅曰亭水曰池下僉焰反顧野王云城池為塹即今城外壕坑也字書云城隍也說文云坑也從",
    "T54n2129_002:0939c23": "土斬聲也或從漸作&#x58CD;亦同)。",
    "T54n2129_002:0939c24": "[0939c24] 垣牆(上遠元反毛詩傳曰垣亦牆也下匠羊反聲類云牆亦垣也尚書曰無敢逾垣牆說文垣牆敝也從嗇爿聲爿",
    "T54n2129_002:0940a01": "音同上經文或作牆[序-予+(夾/回)][土*廧]牆四形皆俗用字非也)。",
    "T54n2129_002:0940a02": "[0940a02] 諂誑(上丑斂反周易云君子上交不諂下交不&#x5B3B;也何注公羊傳云諂猶&#x4FAB;也莊子云希意道言謂之諂說文云諂",
    "T54n2129_002:0940a03": "諛也從言&#x81FD;聲&#x5B3B;音獨下居況反賈注國語云誑惑也郭注尒雅云欺誑也說文云從言狂聲也)。",
    "T54n2129_002:0940a04": "[0940a04] &#x7F82;索(上癸&#x5156;反桂菀珠叢云以繩係物謂之&#x7F82;也或作[(ㄇ@(企-止))/ㄙ/月]下蘇各反字書索大繩也亦綆也又盡也散也)。",
    "T54n2129_002:0940a05": "[0940a05] 羈鞅(上居宜反下於兩反王逸注楚辭云以革絡馬頭也釋名云[襾/(革*馬)]檢也所以檢持縻絆)。",
    "T54n2129_002:0940a06": "[0940a06] 茵蓐(上於真反下如欲反毛詩傳曰茵虎皮也玉篇云以虎皮為蓐曰茵又作&#x9787;郭注尒雅曰蓐席也聲類曰蓐薦",
    "T54n2129_002:0940a07": "也又作褥字同案茵蓐二字若以皮為即從艸作若以革為即從革作&#x9787;也)。",
    "T54n2129_002:0940a08": "[0940a08] 瘡疣(上楚霜反禮記云頭有瘡則沐說文作創傷也古文作刀像刀入下有求反小曰疣大曰贅也古今正字作[病-丙+又]",
    "T54n2129_002:0940a09": "贅音佳茵反)。",
    "T54n2129_002:0940a10": "[0940a10] 誘誨(上與之反考聲云引也導也論語曰夫子循循善誘人說文云教也從言秀聲下荒外反教也亦訓也論語云",
    "T54n2129_002:0940a11": "誨人不倦何有於我哉說文云從言每聲也)。",
    "T54n2129_002:0940a12": "新花嚴經卷第五",
    "T54n2129_002:0940a13": "[0940a13] 鹹味(上遐巖反尚書洪範云潤下作鹹尒雅曰鹹苦也說文云北方味也從鹵咸聲也經文從酉作&#x918E;非也)。",
    "T54n2129_002:0940a14": "[0940a14] 欻然(上許勿反切韻暴起也亦忽也字從炎吹省也下如延反字書云而也說文云從月音肉從犬從&#x706C;音摽&#x706C;火",
    "T54n2129_002:0940a15": "行&#x7683;犬逐其肉以然之會意字也)。",
    "T54n2129_002:0940a16": "[0940a16] 泳游(上榮柄反尒雅曰潛行為泳郭璞注云水底行也晏子春秋曰潛行逆流百步順流七里下以周反尒雅曰順",
    "T54n2129_002:0940a17": "流而下曰泝游說文云從水斿聲經文作[游-方+(十/十)]俗字非正)。",
    "T54n2129_002:0940a18": "[0940a18] 旋澓(下符福反三蒼曰旋澓謂河海中洄流深處是也前已釋竟)。",
    "T54n2129_002:0940a19": "[0940a19] 捃拾(上居運反漢書集注曰捃收也切韻云捃拾取也下是汁反切韻云斂也亦收拾也)。",
    "T54n2129_002:0940a20": "[0940a20] 楞伽(上勒登反俗字也正作棱從木夌聲正梵語應云[馬*夌]&#x8A90;是寶名也梵語不求字義[馬*夌]勒鄧反)。",
    "T54n2129_002:0940a21": "[0940a21] 嘯和(上蘇弔反說文云呼吟也謂聚辱出聲也亦作&#x6B57;下胡臥反尒雅曰徒吹謂之和即應和也)。",
    "T54n2129_002:0940a22": "[0940a22] 罣礙(上又作罫絓二形同胡卦反字書云[(ㄇ@人)/圭]亦礙也謂&#x7F82;礙也下五&#x69E9;反切韻止也亦作&#x784B;[得-彳]閡皆俗字也)。",
    "T54n2129_002:0940a23": "[0940a23] 捫摸(上沒奔反毛詩注云持也聲類云捫亦摸也說文云從手門聲下[怡-台+(└@人)]博反方言云摸[打-丁+索]摩挲也說文從手從",
    "T54n2129_002:0940a24": "莫形聲也)。",
    "T54n2129_002:0940b01": "[0940b01] 達邏(下來箇反梵語不求字義也)。",
    "T54n2129_002:0940b02": "[0940b02] 遽即(上其倨反字書云急疾也切韻云戰慓也說文云從&#x8FB5;豦聲也豦音同上經文作遽俗非也)。",
    "T54n2129_002:0940b03": "[0940b03] 普&#x9714;(下之戍反切韻時雨&#x9714;下也說文從雨注形聲字亦作澍正體字也)。",
    "T54n2129_002:0940b04": "[0940b04] 船舫(上食川反玉篇曰舟曰船下府妄反又補浪玉篇亦舟也通俗文云連舟曰舫雙併兩舟也)。",
    "T54n2129_002:0940b05": "新花嚴經卷第六",
    "T54n2129_002:0940b06": "[0940b06] 船&#x6A43;(上述緣反方言曰自關而西謂舟為船說文云船舟也從舟沿省聲也下煩&#x97C8;反考聲云縛竹木浮於",
    "T54n2129_002:0940b07": "水上也集訓云木&#x6A43;也從木發聲也俗從竹筏通用廣雅作[舟*發]古文也經文作&#x6830;謬作也)。",
    "T54n2129_002:0940b08": "[0940b08] 惑箭(上胡國反切韻云心迷亂也說文云從心或聲也下煎線反俗字正體作[筣-禾+(止/舟)]從竹從止從&#x5202;說文云止舟",
    "T54n2129_002:0940b09": "為&#x6B6C;音前蔡邕加&#x5202;音古外反&#x5202;水也可以行舟後因行草書字變止作[止-├+〡]變舟作月變&#x5202;為刀作前字考聲云箭本",
    "T54n2129_002:0940b10": "竹名此竹葉似葦叢生高五六尺莖實可以為矢笴因名矢為箭笴音干旱反)。",
    "T54n2129_002:0940b11": "[0940b11] 袈裟(上音加下音沙梵語訛也具足應云迦邏沙曳此云染色或云壞色以西域俗人皆著白色衣故簡異之袈",
    "T54n2129_002:0940b12": "裟二字本非衣名不合從衣)。",
    "T54n2129_002:0940b13": "[0940b13] 臍輪(上情奚反字書云當腹之中曰臍說文云膍臍也從肉齊聲也或作齊亦通經文單作齊古文借用也下力迍",
    "T54n2129_002:0940b14": "反周禮曰軫之方以像地蓋之以像天輪圓以像日月也輪三十幅也從車侖聲)。",
    "T54n2129_002:0940b15": "[0940b15] 兩&#x8107;(下或作脅同香業反說文云肚兩傍也從肉從劦聲音&#x53F6;從三力經文從三刀作[月*(刀/(刀*刀))]非也)。",
    "T54n2129_002:0940b16": "[0940b16] 廣&#x967F;(下遐甲反禮記云廣則容姦&#x967F;則思欲考聲云&#x967F;隘也玉篇云迫隘也不廣也經文從犬作狹誤謬也乃是狹",
    "T54n2129_002:0940b17": "習字犬馬所以馴狹之又輕[仁-二+易]也甚非廣&#x967F;義也有經作陜亦非乃陝州字陝音式染反即周書分陝之地是也)。",
    "T54n2129_002:0940b18": "[0940b18] 漁捕(上語居反說文漁謂捕漁也世本云古以天下多水故教人漁下蒲故反切韻云捉也顧野王云捕逐也說文",
    "T54n2129_002:0940b19": "云從手甫聲也甫音俯)。",
    "T54n2129_002:0940b20": "[0940b20] 屠獵(上唐胡反考聲云殘殺也說文刳也從尸都省聲也下廉葉反考聲云犬逐獸也尒雅曰獵虛也又取也亦謂",
    "T54n2129_002:0940b21": "畋獸為獵說文云從犬鼠聲也鼠音云上)。",
    "T54n2129_002:0940b22": "新花嚴經卷第七",
    "T54n2129_002:0940b23": "[0940b23] &#x668E;蔽(上於敬反考聲云暉也隱也韻英云傍照也古文作[暟-豆+火]下卑袂反韻英云掩也考聲云鄣也說文云從",
    "T54n2129_002:0940b24": "草敝聲也)。",
    "T54n2129_002:0940c01": "[0940c01] 善軶(下於格反俗作軛正作軶從戶乙聲也鄭眾注考工記云軶轅端壓牛領木也)。",
    "T54n2129_002:0940c02": "[0940c02] 閻羅王(或云剡魔或云[燜-心+舀]魔皆訛略梵語也正云琰魔羅義&#x98DC;為平等王謂典生死罪福之業主守八寒八",
    "T54n2129_002:0940c03": "熱大地獄&#x4F07;使鬼卒於五趣中追攝罪人平等治罰捶拷故三啟經云將至琰魔王隨業而受報是其事也)。",
    "T54n2129_002:0940c04": "[0940c04] 垣牆(上遠元反毛詩傳曰垣亦牆也下匠羊反聲類云亦牆垣也尚書云無敢逾垣牆說文牆敝也從嗇爿聲也經",
    "T54n2129_002:0940c05": "中或作墻[堐-圭+(土/回)][爿*((暴-(日/共))/回)]&#x7ADD;俗)。",
    "T54n2129_002:0940c06": "[0940c06] 氛氳(上符云反下於云反王逸注楚辭云氛氳盛也謂香氣遠布&#x7683;也)。",
    "T54n2129_002:0940c07": "[0940c07] 延袤(下莫候反字書云廣袤也切韻云東西曰廣南北曰袤也又袤亦長也說文云從衣矛聲)。",
    "T54n2129_002:0940c08": "[0940c08] 甍棟(上莫耕反切韻甍亦棟也下多貢反尒雅曰棟謂之桴郭璞注曰屋穩也桴音浮&#x6ABC;於靳甍從瓦從夢省聲",
    "T54n2129_002:0940c09": "也)。",
    "T54n2129_002:0940c10": "[0940c10] 鳧雁(上輔於反尒雅曰舒鳧鶩音木郭璞注云鴨也考聲云野鴨之小者也字書云從鳥從几几音殊聲也下顏諫",
    "T54n2129_002:0940c11": "反毛詩傳曰大曰鴻小曰鴈即隨陽鳥也禮記月令云季秋之月鴻雁來[實-毌+尸]方言云自關而西謂雁為&#x9D1A;&#x9D5E;&#x9D1A;音歌)。",
    "T54n2129_002:0940c12": "[0940c12] 鴛鴦(上於袁反下於薑反毛詩曰鴛鴦干飛傳曰鴛鴦疋鳥也言其止為疋偶飛則雙飛說文從夗央皆形聲",
    "T54n2129_002:0940c13": "字也)。",
    "T54n2129_002:0940c14": "[0940c14] 白鶴(何各反郭璞注山海經云色白長喙壽滿千歲頂背朱色字書云神仙鳥也見則為祥瑞也抱朴子曰鶴鳴九",
    "T54n2129_002:0940c15": "&#x7690;聲聞於天淮南子云&#x9DC4;知將曉鶴知夜半也說文云從鳥&#x5BC9;聲&#x5BC9;音何各反又解&#x5BC9;從&#x5196;音癸營反從隹隹即鳥也鳥",
    "T54n2129_002:0940c16": "高飛至欲出&#x5196;也會意字)。",
    "T54n2129_002:0940c17": "[0940c17] 理翮(上良始反字書云通也切韻料理也說文云從玉里聲下行格反顧野王云鳥羽翮也說文從羽鬲聲鬲音革",
    "T54n2129_002:0940c18": "也)。",
    "T54n2129_002:0940c19": "[0940c19] 耳璫(下都郎反釋名云穿耳施珠曰璫埤蒼云耳飾也說文從玉當聲)。",
    "T54n2129_002:0940c20": "新花嚴經卷第八",
    "T54n2129_002:0940c21": "[0940c21] 蓊鬱(上烏孔反漢書相如傳從竹作[竺-二+翁]下于物反切韻云香草也又作&#x6B1D;俗字也玉篇云蓊鬱草木盛&#x7683;也)。",
    "T54n2129_002:0940c22": "[0940c22] &#x8471;翠(上倉紅反下七醉反上合作總字青黃色&#x8471;[卄/公/心]乃葷菜也說文云翠青羽雀也今言總翠謂雜色晃曜也非是",
    "T54n2129_002:0940c23": "&#x8471;菜之翠也)。",
    "T54n2129_002:0940c24": "[0940c24] 優&#x9262;羅(或云漚&#x9262;羅正云嗢&#x9262;羅此云青蓮花其花青色葉細&#x967F;長香氣遠聞人間無此華唯無熱惱大龍",
    "T54n2129_002:0941a01": "池中有也嗢烏骨反)。",
    "T54n2129_002:0941a02": "[0941a02] 波頭摩(或云&#x9262;頭摩或云&#x9262;弩摩亦云&#x9262;特摩皆梵聲訛轉正云&#x9262;納摩此云紅蓮花人間亦有或名赤黃",
    "T54n2129_002:0941a03": "色蓮花也)。",
    "T54n2129_002:0941a04": "[0941a04] 拘物頭(或云拘牟那正云拘某陀此云赤蓮花其花深朱甚香亦大人間亦無唯彼池有)。",
    "T54n2129_002:0941a05": "[0941a05] 芬&#x9641;利(或云奔茶利迦正云本拏哩迦此云白蓮花其花如雪如銀光掩人目甚香亦大多出彼池[去/(冗-几+手)]音奴",
    "T54n2129_002:0941a06": "雅反)。",
    "T54n2129_002:0941a07": "[0941a07] 牽我(上企堅反廣雅云牽連也挽也說文云引前也從&#x5196;音癸營反像牛之縻也從牛玄聲也俗從去手作牽非也)。",
    "T54n2129_002:0941a08": "新花嚴經卷第九",
    "T54n2129_002:0941a09": "[0941a09] 波濤(上博和反爾雅云大波為瀾小波為淪切韻云水波也下唐豪反蒼頡篇云濤大波也說文云濤謂潮水湧起",
    "T54n2129_002:0941a10": "也從水壽省聲)。",
    "T54n2129_002:0941a11": "[0941a11] 湧浪(上容悚反說文云勇亦騰起也從水勇聲也亦作涌下來宕反切韻云浪亦波也說文云從水朗省聲)。",
    "T54n2129_002:0941a12": "[0941a12] 欄楯(上落干反慈恩音義云鉤欄也或作闌說文云門遮也下食尹反說文云楯欄檻也王逸注楚辭云檻楯也縱",
    "T54n2129_002:0941a13": "曰檻橫曰楯字從木盾聲也)。",
    "T54n2129_002:0941a14": "[0941a14] [窗/心]牖(上楚江反釋名曰[穴/匆/心][聰-囪+(句-口+夕)]也謂內視於外[聰-囪+(句-口+夕)]明也下餘帚反玉篇道也向也爾雅曰牖戶之間謂之扆是也)。",
    "T54n2129_002:0941a15": "[0941a15] 廛里(上直連反註周禮云廛居也鄭注禮記云廛市邸舍也玉篇云城市內畝半空地謂之廛經文作厘或作[堐-圭+(烈-列+里)]",
    "T54n2129_002:0941a16": "皆非下良耳反周禮五家為&#x96A3;五&#x96A3;為里里亦居也)。",
    "T54n2129_002:0941a17": "[0941a17] 頤頷(上以伊反下含感反方言云頤頷牙名也文字集略云頦也說文云輔車骨也從頁頁頭也臣含聲也經文",
    "T54n2129_002:0941a18": "作頤非也臣音夷也)。",
    "T54n2129_002:0941a19": "[0941a19] [戶@肉]髆(上古賢反切韻云頂傍也髆上也下牓莫反字林髆胛也說文云肩胛也從骨博省聲也經文作膊音普博反",
    "T54n2129_002:0941a20": "郭璞云披割午羊五藏謂之膊非肩髆義胛音甲)。",
    "T54n2129_002:0941a21": "[0941a21] 傭圓(上丑囟反考聲云上下均也韻英傭直也說文云均直也從人庸聲也經文作[月*庸]俗字也)。",
    "T54n2129_002:0941a22": "[0941a22] 胸臆(上香邕反說文云&#x80F7;膺也膺即臆或作匈亦通下應力反說文臆亦&#x80F7;骨也從肉億省聲也)。",
    "T54n2129_002:0941a23": "[0941a23] 過膝(下[口/└/月]逸反玉篇膝脛上頭也說文脛骨節頭也正體從月從[暴-(日/共)+夾]作[滕-(券-刀)+夾]此[滕-(券-刀)+夾]字時用已久有經作[滕-(券-刀)+夾]字全乖)。",
    "T54n2129_002:0941a24": "[0941a24] 網鞔(下莫盤反鄭注周禮云革絡鞔也廣雅云鞔補也案網鞔謂如來十指之間如羅網鞔覆也)。",
    "T54n2129_002:0941b01": "[0941b01] 鹿&#x8168;(上來谷反切韻獸名也下遄耎反文字集略云脛之&#x8193;也說文足[跳-兆+非]&#x8193;也或作[跳-兆+專]踹[跳-兆+專]並同今從肉遄省聲遄",
    "T54n2129_002:0941b02": "音船案鹿&#x8168;者謂毉泥耶鹿王身毛種種異色光潤鮮明&#x8168;膝傭纖故引為喻也)。",
    "T54n2129_002:0941b03": "[0941b03] 足跟(下網恩反字統云足後曰跟說文曰足踵也從足根省聲也踵音腫)。",
    "T54n2129_002:0941b04": "[0941b04] 不瞬(又作瞚同式閏反韻英云動目數搖動也呂氏春秋曰萬世猶如一瞬目也或作眴亦通)。",
    "T54n2129_002:0941b05": "[0941b05] 雍肅(上於容反爾雅曰雍雍和也郭璞注云和樂也又作邕爾雅正作癰皆同下息竹反爾雅云肅肅恭也郭注",
    "T54n2129_002:0941b06": "云容儀謹敬也肅字從[聿-土+十]從[(棩-木)-一][聿-土+十]音女輒反槁&#x5C5E;[(棩-木)-一]古文泉字兩傍像岸橫畫像水以[聿-土+十]插在中間肅然也會意字)。",
    "T54n2129_002:0941b07": "新花嚴經卷第十",
    "T54n2129_002:0941b08": "[0941b08] 河渚(上音何爾雅曰江河淮濟為四瀆山海經曰河出&#x5D10;&#x5D18;西北隅郭注云潛流地中汩漱沙壤宣其濁黃也下",
    "T54n2129_002:0941b09": "章與反爾雅曰水中可居者曰洲小洲為渚王逸注楚辭云水涯曰渚爾雅從阜作陼義同)。",
    "T54n2129_002:0941b10": "[0941b10] 風&#x764E;(上音封說文云風動蟲生故蟲八月而化從虫[夙-歹]聲也下限姦反聲類云小兒病也從&#x7592;間聲也&#x7592;音女厄反",
    "T54n2129_002:0941b11": "像倚臥之形也)。",
    "T54n2129_002:0941b12": "[0941b12] 痟瘦(上相焦反說文作消盡也切韻云渴病也下正作[病-丙+((宋-木)/火/又)]同所救反切韻云損也說文云瘦瘠也瘠音籍)。",
    "T54n2129_002:0941b13": "[0941b13] 門闥(上門字或作門說文云從二戶也下他達反漢書集注云闥謂小門也切韻云闥謂門道也又通也)。",
    "T54n2129_002:0941b14": "[0941b14] 百洛叉為一俱胝(洛叉俱胝皆梵語數法名也。或十萬為一洛叉。百萬為一洛叉或萬萬",
    "T54n2129_002:0941b15": "為一洛叉。依此方孫子算經云十十為百。十百為千。十千為萬。自萬至億有三等上中下數變之也。依黃帝算經總有",
    "T54n2129_002:0941b16": "二十三數謂一二三四五六七八九十百千萬億兆京&#x59DF;秭壤溝澗正載也。亦從萬已去有三等數謂其下者十十變之。",
    "T54n2129_002:0941b17": "中者百百變之。上者億億變之。慧菀法師云經言俱胝當此億也。阿庾多兆也。那由他京也。餘准例知。自億已去皆以能",
    "T54n2129_002:0941b18": "數量為一數。復數至本名數量乃至不可說轉是)。",
    "T54n2129_002:0941b19": "[0941b19] 獶&#x9262;&#x5F25;(上奴刀反下迷比反)。",
    "T54n2129_002:0941b20": "[0941b20] 邏伽(上盧賀反)。",
    "T54n2129_002:0941b21": "[0941b21] 皤訶(上音婆下音呵)。",
    "T54n2129_002:0941b22": "[0941b22] &#x89A9;[里*也](下里也反)。",
    "T54n2129_002:0941b23": "[0941b23] 你[口*尸](下許伊反)。",
    "T54n2129_002:0941b24": "[0941b24] 瓢孽哆(上毘摽反中魚謁反下多可反)。",
    "T54n2129_002:0941c01": "[0941c01] 印[寧*吉](下寧吉反)。",
    "T54n2129_002:0941c02": "[0941c02] 呾羅(上音怛從旦經從且非也)。",
    "T54n2129_002:0941c03": "[0941c03] 鞞麼(上音毘下音莫可反自獶&#x9262;彌至鞞麼皆真言中字但借音就字影對梵聲不求訓釋也)。",
    "T54n2129_002:0941c04": "新花嚴經卷第十一",
    "T54n2129_002:0941c05": "[0941c05] 衢路(上具于反爾雅曰四達謂之衢郭璞注云謂交道四出也下盧故反爾雅曰路旅途也郭璞注云途即道)。",
    "T54n2129_002:0941c06": "[0941c06] 藤根(上徒能反切韻云苰藤草名也韻英云藤蘿也依樹蔓生說文從草滕聲也)。",
    "T54n2129_002:0941c07": "[0941c07] 雉堞(上池履反字書云雉[阿-可+兒]也公羊傳云五板為堵五堵為雉百雉為城何休注云二萬尺也考聲禮記並云天子",
    "T54n2129_002:0941c08": "城千雉&#x8462;受百雉之城十也公侯城百雉伯城七十雉子男五十雉但諸侯之城缺其南以授過也下徒頰反杜注左",
    "T54n2129_002:0941c09": "傳云堞者城上女牆也說文女垣也從土&#x67BC;聲也)。",
    "T54n2129_002:0941c10": "[0941c10] [鬻-米+毓]香(上以六反鄭注周禮云[鬻-米+毓]賣也顧野王云賣物也說文從[鬻-米]毓聲也[鬻-米]音格毓音育下香正從黍甘作[黍/甘]",
    "T54n2129_002:0941c11": "字)。",
    "T54n2129_002:0941c12": "[0941c12] 竅隙(上啟叫反鄭注周禮云竅孔也說文云空也從穴&#x656B;聲也下鄉逆反廣雅云隙裂也賈注國語云舋也說文云",
    "T54n2129_002:0941c13": "壁際小孔也從阜從白上下小也經文作&#x969F;非)。",
    "T54n2129_002:0941c14": "[0941c14] 倉&#x7BC5;(上七崗反切韻云倉廩也釋名云倉藏穀物所也下市緣反切韻&#x7BC5;亦倉也說文從竹遄省聲也經文或作",
    "T54n2129_002:0941c15": "圌俗字)。",
    "T54n2129_002:0941c16": "[0941c16] 挻埴(上傷延反下承力反淮南子云陶人之挻埴也許注云押也孔注尚書云埴黏土也如淳曰挻擊也埴柔也",
    "T54n2129_002:0941c17": "和也謂柔土作器也說文挻字從手埴字從土&#x7ADD;形聲字經文二字皆從土作埏埴上字誤也)。",
    "T54n2129_002:0941c18": "[0941c18] 坏器(上芳盃反切韻云未燒瓦器也說文作坏下去冀反史記云舜作什器於壽丘說文云器皿也飲食之器總名",
    "T54n2129_002:0941c19": "也從犬[器-犬]音庄立反[器-犬]眾皿犬以守之會意字)。",
    "T54n2129_002:0941c20": "[0941c20] 燥溼(上蘇皓反切韻云乾也說文云火乾也從火喿聲下身入反切韻云水霑也經文作濕俗用非也)。",
    "T54n2129_002:0941c21": "[0941c21] [邱-丘+血]惸(上新律反切韻云賑[邱-丘+血]也下葵營反考聲云孤單也文字典說云無兄弟也)。",
    "T54n2129_002:0941c22": "[0941c22] 嫡嗣(上丁歷反切韻正也字書云長也爾雅曰長婦為嫡也下祥志反爾雅嗣續也)。",
    "T54n2129_002:0941c23": "[0941c23] 日躋(上人一反說文曰實也言太陽之精不虧也下祖兮反爾雅曰躋登也公羊傳曰躋者何陞也或作隮陞音升)。",
    "T54n2129_002:0941c24": "[0941c24] 駕駟(上古訝反切韻駕乘也毛詩云駕我其[馬-(烈-列)+廾]下息利反四馬共乘也爾雅曰天駟房也郭璞注云龍為天馬故",
    "T54n2129_002:0942a01": "房四星謂之天駟李淳風注天文經云天駟一名天馬二星為右服右驂二星為左服左驂也馬文句反)。",
    "T54n2129_002:0942a02": "新花嚴經卷第十二",
    "T54n2129_002:0942a03": "[0942a03] 祠祭(上似茲反爾雅曰春祭曰祠郭璞注祠之言&#x98E4;也&#x98E4;音似下子例反切韻亨薦也爾雅曰祭天曰燔柴祭地曰",
    "T54n2129_002:0942a04": "塵埋論語曰祭神如神在說文祭字從月音肉從又音手從示音視謂手持肉以示即為祭矣經作祭非本字)。",
    "T54n2129_002:0942a05": "[0942a05] 巡狩(上祥倫反切韻云&#x5FA7;也察也下舒救反韻英云狩獵也尚書曰二月東巡狩至于岱宗柴孔注云諸侯為天子",
    "T54n2129_002:0942a06": "守土故巡行之順春故先東巡夏秋冬例然巡狩四嶽然後歸告太廟又曰五載一巡狩群后四朝覲也)。",
    "T54n2129_002:0942a07": "[0942a07] 罄志(上苦定反爾雅曰罄盡也顧野王云器中空也下職吏反孫緬云念也意也誠也說文從心ㄓ聲也ㄓ音之案",
    "T54n2129_002:0942a08": "罄志謂空其心盡其誠也)。",
    "T54n2129_002:0942a09": "[0942a09] 曆筭(堯典云曆像日月敬授人時孔注云曆像其分節敬記天時以授人也下蘇貫反世本云黃帝時肄首所作也",
    "T54n2129_002:0942a10": "劉法九章孫子五曹皆計數術也說文曰筭長六寸計曆數者)。",
    "T54n2129_002:0942a11": "[0942a11] 髫齔(上音條考聲云小兒剃頭留兩邊也字書曰髫小兒垂髮也從髟召聲下初覲反鄭注周禮云男八歲女七歲",
    "T54n2129_002:0942a12": "即毀齒說文從齒七聲或從匕&#x4E5A;作齔齔二形皆非本字也)。",
    "T54n2129_002:0942a13": "[0942a13] 緯候(上云貴反經緯也經音古定反下胡遘反韻譜云伺也案五星曆云二十八宿為經日月五星為緯行度有踵",
    "T54n2129_002:0942a14": "次故候占吉凶也)。",
    "T54n2129_002:0942a15": "[0942a15] 弼諧(上房密反爾雅曰弼輔也廣韻備也古文作[弓*弓*ㄆ]下戶皆反爾雅曰諧和也書曰允迪厥德謨明弼諧也)。",
    "T54n2129_002:0942a16": "[0942a16] 原隰(上牛袁反爾雅曰廣平曰原又曰可食者曰原郭注云可種穀給食也下似入反爾雅云下溼曰隰郭注引",
    "T54n2129_002:0942a17": "公羊傳云下平曰隰)。",
    "T54n2129_002:0942a18": "[0942a18] [怡-台+龍]戾(上籠董反下音麗又作悷切韻云不調貌也皆俗用字案字書本無此字也)。",
    "T54n2129_002:0942a19": "[0942a19] 兇殘(上許容反考聲云頑也說文云惡也從人在凶下也下昨竿反韻譜云傷也害也說文從歹戔聲歹音五割反",
    "T54n2129_002:0942a20": "戔音殘易曰束帛戔戔也)。",
    "T54n2129_002:0942a21": "[0942a21] 豐登(上方戎反玉篇稔茂也韻集云大也多也下都滕反切韻成也又升也禮記月令云仲秋之月禾乃登也)。",
    "T54n2129_002:0942a22": "[0942a22] 嶷然(上魚力反字指曰嶷崱山&#x5CEF;貌也謂住立端直如山&#x5CEF;也)。",
    "T54n2129_002:0942a23": "[0942a23] 驕侈(上舉喬反說文云馬高六尺也孝經云在上不驕高而不危御注云無禮為驕也下尺氏反又作奓說文奢也",
    "T54n2129_002:0942a24": "切韻泰也)。",
    "T54n2129_002:0942b01": "[0942b01] 股肱(上公戶反髀也下古弘反臂也尚書云股肱惟人孔注云手足具乃成人也又曰股肱良哉)。",
    "T54n2129_002:0942b02": "[0942b02] 非辜(下古胡反爾雅曰辜&#x8FA0;也&#x8FA0;音罪言人自取其辛苦即為&#x8FA0;矣因秦始皇冀累世為皇嫌&#x8FA0;字似皇字故改為",
    "T54n2129_002:0942b03": "罪也辜說文從&#x8FA0;省古聲也經文從手作[古/手]傳寫誤也字書無文也)。",
    "T54n2129_002:0942b04": "[0942b04] &#x97DB;囊(上排拜反蒼頡篇云&#x97DB;韋皮也顧野王曰謂吹大鑄冶令熾也從韋[糒-米]聲也[糒-米]音備也)。",
    "T54n2129_002:0942b05": "[0942b05] 攘臂(上如羊反孟子曰攘臂而下車顧野王云謂除去衣袂出臂也袂音彌勵反袖也)。",
    "T54n2129_002:0942b06": "[0942b06] 齧齒(上五結反韻英云噬也咬也說文云從齒契省聲經文從口作嚙俗字契音苦結反)。",
    "T54n2129_002:0942b07": "[0942b07] 刖挑(上魚厥反爾雅曰[跳-兆+非]則也郭注云謂斷足也說文作&#x8DC0;刑足也下吐彫反亦作[打-丁+(電-雷+?)]俗字韻譜撥也)。",
    "T54n2129_002:0942b08": "[0942b08] [月*夆]脹(上璞邦反埤蒼云&#x80EE;亦脹也文字典說從肉夆聲音芳逢反經文從逢作&#x8196;俗字下張亮反杜注左傳云脹",
    "T54n2129_002:0942b09": "腹滿也)。",
    "T54n2129_002:0942b10": "[0942b10] &#x8193;[月*胃](上除艮反白虎通云小&#x8193;者心之府也&#x8193;者肺之府也釋名曰傷暢也謂腹內暢氣之府也下韋畏反白虎",
    "T54n2129_002:0942b11": "通云胃脾府也說文穀府也從月胃形聲字或作胃字)。",
    "T54n2129_002:0942b12": "[0942b12] 筋脈(上居銀反周禮云醫師以辛養筋說文曰肉之力也從肉竹竹者物之多筋者也從力者力像筋之形經或從",
    "T54n2129_002:0942b13": "草作&#x8355;從角作[筋-月+角]皆非正字下麻伯反周禮以鹹養&#x8109;說文云血理分行於體中謂之&#x8109;正從血從[脈-月]作[覛-見+血][脈-月]音普賣反",
    "T54n2129_002:0942b14": "經文從永者俗字也)。",
    "T54n2129_002:0942b15": "[0942b15] 鞭笞(上必綿反顧野王云用革以扑罪人字書云撾馬杖也說文從革便聲下丑之反律書云笞杖徒流死是也笞",
    "T54n2129_002:0942b16": "刑有罪之人下者說文笞撻也從竹台聲音怡)。",
    "T54n2129_002:0942b17": "新花嚴經卷第十三",
    "T54n2129_002:0942b18": "[0942b18] 澄垽(上直陵反考聲水清也下魚靳反爾雅曰澱謂之垽郭注云滓澱也江東呼垽)。",
    "T54n2129_002:0942b19": "[0942b19] 蓊鬱(上烏孔反下蘊勿反字書云草木盛貌正作&#x6B1D;字經作&#x6B1D;非)。",
    "T54n2129_002:0942b20": "[0942b20] 俾倪(上普米反下五禮反說文作&#x58C0;堄又作&#x96A6;[阿-可+兒]廣雅云城上小垣也考聲女牆也釋名云於牆孔中伺候非常也",
    "T54n2129_002:0942b21": "二字亦通去聲呼經本或作脾&#x8149;非也)。",
    "T54n2129_002:0942b22": "[0942b22] 寶塹(下七燄反說文云塹坑也經本有從水作&#x58CD;者謬也)。",
    "T54n2129_002:0942b23": "[0942b23] 洲渚(上音州下章與反爾雅曰水中可居者曰洲小洲曰渚或作陼字小陼曰沚音止)。",
    "T54n2129_002:0942b24": "[0942b24] 裸露(上花瓦反避俗諱作此音也本音郎果反顧野王云脫衣袒也說文從衣果聲字書從身作&#x8EB6;玉篇從人作&#x502E;",
    "T54n2129_002:0942c01": "與經文同也)。",
    "T54n2129_002:0942c02": "[0942c02] 啗肉(上又作啖同徒濫反或作噉音徒敢反字書皆訓食物也又嚼啗也從口&#x81FD;音陷聲下肉字正作肉像筋肉之",
    "T54n2129_002:0942c03": "形也)。",
    "T54n2129_002:0942c04": "[0942c04] 諂誑(上丑琰反又作&#x8B87;同諛也說文從言&#x81FD;聲&#x81FD;音陷經文從舀作&#x8B1F;音他力反非經義&#x81FD;音以沼反下居況反",
    "T54n2129_002:0942c05": "欺也字書從言狂聲說文從心作[狂/心]義同)。",
    "T54n2129_002:0942c06": "新花嚴經卷第十四",
    "T54n2129_002:0942c07": "[0942c07] 竊自(上千結反郭注爾雅云竊淺也切韻盜也字書云私竊也從穴釆[├/(咼-┌+人)]聲也[├/(咼-┌+人)]音[薩-產+辛]經文有作竊字非也)。",
    "T54n2129_002:0942c08": "[0942c08] 拘尸那(梵語西國城名也此云[而/火]草城或云香茅城以多出此草故也在於中印度境周千餘里即如來",
    "T54n2129_002:0942c09": "於此入大涅盤處)。",
    "T54n2129_002:0942c10": "[0942c10] 般涅盤(上音補末反梵語也舊云泥洹&#x7ADD;訛略也正云摩訶波利&#x511E;&#x56A9;喃此云大圓寂也謂三點圓伊四德",
    "T54n2129_002:0942c11": "圓果等是也)。",
    "T54n2129_002:0942c12": "[0942c12] 漉諸(上盧谷反切韻云瀝也郭注爾雅云漉出涎沫也亦作[淥/皿]韻英云去水也)。",
    "T54n2129_002:0942c13": "[0942c13] [打-丁+毛]動(上音呼高反俗字也正作撓切韻攪也亦動也撓音奴巧反今此不取)。",
    "T54n2129_002:0942c14": "[0942c14] 廛店(上直連反居也考聲云市空地曰廛下都念反切韻店舍也崔豹古今注云店置也所以置貨鬻也從&#x5E7F;占聲",
    "T54n2129_002:0942c15": "也&#x5E7F;音儼形聲字也鬻音揚菊反)。",
    "T54n2129_002:0942c16": "[0942c16] 巖岫(上五銜反切韻云&#x5CEF;險也毛詩云惟石巖巖注云峻也下似右反爾雅曰山有穴為岫郭璞云謂巖穴也)。",
    "T54n2129_002:0942c17": "[0942c17] [鬻-米+毓]香(今俗作鬻同余六反字書云賣也下香字正[黍/甘]詩云黍稷惟馨說文云從黍甘會意字也)。",
    "T54n2129_002:0942c18": "[0942c18] 晷落(上音軌說文云日景也從日從[夕*人]音舊經文從各作晷俗誤也下盧各反爾雅云降墜湮下落也案經晷落即",
    "T54n2129_002:0942c19": "日景沉下也)。",
    "T54n2129_002:0942c20": "[0942c20] &#x6B70;滑(上色立反韻英云不通也說文云不滑也從四止二正二倒作&#x6B70;經文從三止作&#x6F81;脫略也下尸八反切韻利",
    "T54n2129_002:0942c21": "也從水骨聲也)。",
    "T54n2129_002:0942c22": "新花嚴經卷第十五",
    "T54n2129_002:0942c23": "[0942c23] 陂池(上彼為反尚書云澤障曰陂爾雅曰陂者曰阪郭注云地不平也下直离反切韻停水曰池鄭箋詩云池水之",
    "T54n2129_002:0942c24": "浸潤也)。",
    "T54n2129_002:0943a01": "[0943a01] 優&#x9262;羅(此云青蓮花)。",
    "T54n2129_002:0943a02": "[0943a02] 波頭摩(此云紅蓮花)。",
    "T54n2129_002:0943a03": "[0943a03] 拘物頭(此云赤蓮花)。",
    "T54n2129_002:0943a04": "[0943a04] 芬&#x9641;利(此云白蓮花此四種花如前袟第八卷中已具釋之)。",
    "T54n2129_002:0943a05": "[0943a05] 蹈之(徒倒反切韻踐履也)。",
    "T54n2129_002:0943a06": "[0943a06] 箏笛(上側莖反說文云&#x76B7;絃筑身樂也本大瑟二十七絃秦人無義二子爭父之瑟各得十三絃因名為箏下徒歷",
    "T54n2129_002:0943a07": "反說文笛七孔俗云&#x7F97;笛即三孔也風俗通云笛滌也言滌邪穢納雅正也又漢武帝時丘仲善作笛也)。",
    "T54n2129_002:0943a08": "[0943a08] 箜篌(上音空下音侯釋名云此師延所作靡靡之樂也後出於桑間[濮-(仁-二)+彳]上之空地&#x8462;空國之侯所存因以為名也)。",
    "T54n2129_002:0943a09": "[0943a09] 琵琶(上房脂下蒲巴反本出西戎胡樂名也釋名云推手為琵引手為琶其&#x76B7;時為名也說文二字並從玨比巴聲",
    "T54n2129_002:0943a10": "也玨音角)。",
    "T54n2129_002:0943a11": "[0943a11] 簫瑟(上蘇彫反爾雅云大簫謂之[竺-二+言]郭注云編二十三管長尺四寸小者十六管長尺二寸風俗通云舜作簫以像",
    "T54n2129_002:0943a12": "鳳翼也下所櫛反爾雅云大瑟謂之灑郭璞注云長八尺一寸廣一尺八寸二十七絃世本云庖羲氏始作瑟)。",
    "T54n2129_002:0943a13": "[0943a13] 瞬目(上舒閏反韻英云目搖動也說文作瞚經本作眴皆通用下莫六反眼瞳子也釋名云目默也謂默而內識也)。",
    "T54n2129_002:0943a14": "[0943a14] 脣吻(上食倫反字書亦作[口*脣]下無粉反切韻云口吻也三蒼云脣之端也)。",
    "T54n2129_002:0943a15": "[0943a15] 門閫(下苦本反切韻云閫門限也案爾雅云橛謂之[門@果]郭璞注即門閫也今案則門中心礙門木)。",
    "T54n2129_002:0943a16": "[0943a16] 遞相(上特計反爾雅釋言云遞迭郭注云謂更迭也迭音田結反經文作[逅-口+巾]不成字也)。"
}