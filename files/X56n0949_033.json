{
    "X56n0949_033:0913b15": "閑居編第三十三",
    "X56n0949_033:0913b17": "宋孤山沙門 智圓 著",
    "X56n0949_033:0913b18": "故錢唐白蓮社主&#x7891;文(有序)",
    "X56n0949_033:0913b19": "[0913b19] 聖宋天禧四年春正月十二日白蓮社主圓淨大師",
    "X56n0949_033:0913b20": "常公歸寂于錢唐西湖昭慶本寺之上方草堂壽六",
    "X56n0949_033:0913b21": "十二臘四十四越二月三日弟子輩號咽奉全身瘞",
    "X56n0949_033:0913b22": "于靈隱山鳥巢禪師墳之右建塔以識之禮也其年",
    "X56n0949_033:0913b23": "冬門人之上首曰&#x8657;白者克荷師道自狀其事再&#x6B35;",
    "X56n0949_033:0913b24": "吾廬請吾之辭傳師之美以勒豐&#x7891;且言先人之遺",
    "X56n0949_033:0913c01": "旨也吾辭不得命乃文而序之粵西聖之為教也清",
    "X56n0949_033:0913c02": "淨而無為仁慈而不殺抗辭幽說閎意眇指大備諸",
    "X56n0949_033:0913c03": "夏稟化之徒得其小者近者則遷善而遠惡得其大",
    "X56n0949_033:0913c04": "者遠者則歸元而復性噫廬山遠公其得乎大者遠",
    "X56n0949_033:0913c05": "者與考槃居貞修辭立誠識足以表微行足以作程",
    "X56n0949_033:0913c06": "是故時賢仰其高企其明自是有結社之事焉人到",
    "X56n0949_033:0913c07": "于今稱之而莫能嗣之惟公理行謹嚴修心貞素聞",
    "X56n0949_033:0913c08": "廬山之風而悅之且曰晞驥之馬亦驥之乘吾雖無",
    "X56n0949_033:0913c09": "似敢忘思齊之誡邪於是乎乃飾其躬乃刳其心乃",
    "X56n0949_033:0913c10": "矢結社之謀云夫率其道必依乎地尊其神必假乎",
    "X56n0949_033:0913c11": "像行其化必憑乎言以為西湖者天下之勝遊乃樂",
    "X56n0949_033:0913c12": "幽閑而示嘉遯焉無量壽佛者&#x7FA3;生之仰止乃刻旃",
    "X56n0949_033:0913c13": "檀而為其形容焉華嚴淨行品者成聖之機要乃刺",
    "X56n0949_033:0913c14": "身血而書其章句焉其地既得其像既成其言既行",
    "X56n0949_033:0913c15": "朝賢高其誼海內藉其名繇是宰衡名卿邦伯牧長",
    "X56n0949_033:0913c16": "又聞公之風而悅之或尋幽而問道或&#x89A9;相而知真",
    "X56n0949_033:0913c17": "或考經而得意三十餘年為莫逆之交預白蓮之侶",
    "X56n0949_033:0913c18": "者凡一百二十三人其化成也如此有以見西湖之",
    "X56n0949_033:0913c19": "社嗣於廬山者無&#x6159;德矣&#x751E;試論之遠也上地之聖",
    "X56n0949_033:0913c20": "也公也初心之賢也實階位不同名聲異號然而遠",
    "X56n0949_033:0913c21": "出衰晉公生聖朝彼招者悉隱淪之賢此來者皆顯",
    "X56n0949_033:0913c22": "達之士絕長益短古今相埒不曰盛與美與公每顧",
    "X56n0949_033:0913c23": "門人曰國初以來薦紳先生宗古為文大率&#x6586;退之",
    "X56n0949_033:0913c24": "之為人以擠排釋氏為意故我假遠公之跡&#x8A39;以結",
    "X56n0949_033:0914a01": "社事往往從我化而叢&#x7891;委頌稱道佛法以為歸嚮",
    "X56n0949_033:0914a02": "之盟辭適足以枳棘異涂墻&#x58CD;吾教矣世不我知或",
    "X56n0949_033:0914a03": "以我為設奇沽譽者吾非斯人之徒也君子曰昔藥",
    "X56n0949_033:0914a04": "山惟儼能迴李翱之心俾知佛而僧傳善之今茲眾",
    "X56n0949_033:0914a05": "賢庶幾實相欽崇大覺朝宗于性海共極于義天非",
    "X56n0949_033:0914a06": "公之力而誰與其護法之功代為不侔矣公諱省常",
    "X56n0949_033:0914a07": "字造微姓顏氏世為錢唐人七歲厭俗十七具戒若",
    "X56n0949_033:0914a08": "乃託胎之祥瑞受業之師保傳講習禪之美砥名礪",
    "X56n0949_033:0914a09": "節之事則有社客群賢&#x7891;序及門人所錄行狀在焉",
    "X56n0949_033:0914a10": "此不復云直書其結社之道已其文曰。",
    "X56n0949_033:0914a11": " 西聖之大  維遠得之  廬山之高  維公悅之",
    "X56n0949_033:0914a12": " 西湖之社  群賢慕之  有始有卒  不磷不緇",
    "X56n0949_033:0914a13": " 我緣既終  我滅于茲  神遊無何  名揚聖時",
    "X56n0949_033:0914a14": " 欲知我道  兮視此豐&#x7891;",
    "X56n0949_033:0914a15": "辨宋人",
    "X56n0949_033:0914a16": "[0914a16] 宋人賣矛楯於市有買矛者曰此矛甚利所刺皆陷",
    "X56n0949_033:0914a17": "有買楯者曰此楯甚堅無能陷者或曰用子之矛刺",
    "X56n0949_033:0914a18": "子之楯如之何因而絕對知其說者雖婦人童子必",
    "X56n0949_033:0914a19": "能哂之吾&#x89A7;韓子不哂於宋人也何則&#x64E1;舁負販事",
    "X56n0949_033:0914a20": "事固然也吾謂代人之學者美己譽善皆宋人也以",
    "X56n0949_033:0914a21": "其未得少見曰我之道深於識矣未著一言我之道",
    "X56n0949_033:0914a22": "勇於才矣或語以子之識掩子之才可乎曰不我知",
    "X56n0949_033:0914a23": "也於是怨天尤人妄動求達奔走於天下以聘於知",
    "X56n0949_033:0914a24": "己於戲其可哂也由吾不哂於宋人故辨之。",
    "X56n0949_033:0914b01": "中人箴(并序)",
    "X56n0949_033:0914b02": "[0914b02] 仲尼曰中人已上可以語上也中人已下不可以語",
    "X56n0949_033:0914b03": "上也又曰惟上智與下愚不移說者云上智不可使",
    "X56n0949_033:0914b04": "為惡下愚不可使強賢噫立言垂訓俾遷善而遠惡",
    "X56n0949_033:0914b05": "者惟中人可也於是作中人箴。",
    "X56n0949_033:0914b06": " 少私寡欲  無縱貪競  戴仁抱義  無失方正",
    "X56n0949_033:0914b07": " 罔念作狂  克念作聖  學宜擇師  友宜親仁",
    "X56n0949_033:0914b08": " 行道揚名  積惡滅身  斯言有徵  敢告中人",
    "X56n0949_033:0914b09": "松江重祐和李白姑熟十詠詩序",
    "X56n0949_033:0914b10": "[0914b10] 松江重祐師學佛之外於風騷頗工&#x751E;愛李謫仙姑",
    "X56n0949_033:0914b11": "熟十詠因賡而和之錢唐僧智圓字無外序曰夫詩",
    "X56n0949_033:0914b12": "之道本於三百篇也所以正君臣明父子辨得喪示",
    "X56n0949_033:0914b13": "邪正而已洎乎王者之&#x8FF9;熄而詩亡詩亡然後春秋",
    "X56n0949_033:0914b14": "作後世屈宋李蘇建安諸子南朝&#x7FA3;公降及李唐作",
    "X56n0949_033:0914b15": "者不一而辭彩屢變騁殊軌轍得之者雖變其辭而",
    "X56n0949_033:0914b16": "且無背於三百篇之道也失之者但務嘲詠風月寫",
    "X56n0949_033:0914b17": "狀山水拘忌聲律綺靡字句於三百篇之道無乃蕩",
    "X56n0949_033:0914b18": "盡哉故李百藥論詩而文中子不答唐朝李謫仙得",
    "X56n0949_033:0914b19": "之者也其為詩氣高而語淡志苦而情遠其辭與古",
    "X56n0949_033:0914b20": "彌異其道與古彌同則姑熟十詠復尤於眾篇矣而",
    "X56n0949_033:0914b21": "二百年來莫有繼和者今祐師之作情志語氣惟肖",
    "X56n0949_033:0914b22": "於謫仙則祐師之善詩其可知也圓&#x751E;與祐師游見",
    "X56n0949_033:0914b23": "託為序故得直書以冠于篇龍集甲寅九日於錢唐",
    "X56n0949_033:0914b24": "西湖崇福寺講院序。",
    "X56n0949_033:0914c01": "遠上人湖居詩序",
    "X56n0949_033:0914c02": "[0914c02] 古者卜商受詩於仲尼明其道申其教而其序甚詳",
    "X56n0949_033:0914c03": "後世為詩者雖辭尚平淡意尚幽遠而子夏所序之",
    "X56n0949_033:0914c04": "道不可咈也繇是讚其辭知中心之哀樂焉國政之",
    "X56n0949_033:0914c05": "美惡焉故曰詩者志之所之也又曰主文而譎諫言",
    "X56n0949_033:0914c06": "之者無罪聞之者足以自戒噫詩之教大矣哉豈但",
    "X56n0949_033:0914c07": "拘四聲辟八病敘別離狀物色而已乎錢唐西湖崇",
    "X56n0949_033:0914c08": "遠上人好古博雅樂天知命栖遲山水間蓋有年矣",
    "X56n0949_033:0914c09": "於香火事佛外頗留意於吟詠雖顏齒已衰而情思",
    "X56n0949_033:0914c10": "彌壯一日見訪袖出湖居詩十章示於予且以序為",
    "X56n0949_033:0914c11": "請予三復之而皆敘閑逸美太寧也於戲布於四方",
    "X56n0949_033:0914c12": "流于百世俾誦其辭者乃知賢者之心樂王者之化",
    "X56n0949_033:0914c13": "洽則上人之為詩庶乎子夏所敘之道也豈但馳騁",
    "X56n0949_033:0914c14": "於偶對拘忌於聲病耶若乃所得之尤者其句則有",
    "X56n0949_033:0914c15": "積水涵&#x8657;碧遙&#x5CEF;帶月秋香飄寒水遠燭映夜堂深",
    "X56n0949_033:0914c16": "幽鳥入深靄殘霞照晚流猿聲秋岳&#x9008;月影夜潭空",
    "X56n0949_033:0914c17": "凡此數聯即所謂辭尚平淡意尚幽遠者予不佞謹",
    "X56n0949_033:0914c18": "為序之以酬其請云天宋三葉大中祥符八年閏六",
    "X56n0949_033:0914c19": "月哉生明錢唐僧某序。"
}