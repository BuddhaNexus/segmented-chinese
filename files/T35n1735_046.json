{
    "T35n1735_046:0850a02": "大方廣佛華嚴經疏卷第四十六",
    "T35n1735_046:0850a04": "唐清涼山大華嚴寺沙門澄觀撰",
    "T35n1735_046:0850a05": "十通品第二十八(已下入第四十四經)",
    "T35n1735_046:0850a06": "初來意為答第二會中十通問故。以二品",
    "T35n1735_046:0850a07": "明業用廣大。前定。此通。義次第故。亦由依",
    "T35n1735_046:0850a08": "定發通。二釋名者。通即神通。謂妙用難測",
    "T35n1735_046:0850a09": "曰神。自在無擁曰通。妙用無極寄十顯圓。",
    "T35n1735_046:0850a10": "晉經本業俱稱十明者。委照無遺故。然通",
    "T35n1735_046:0850a11": "與明經論皆異。故智度論第三云。直知過去",
    "T35n1735_046:0850a12": "宿命之事為通。若知過去因緣行業為明",
    "T35n1735_046:0850a13": "等。今以此經通即委照亦得稱明如文廣",
    "T35n1735_046:0850a14": "說。故下經云。非諸菩薩通明境界。晉經意存",
    "T35n1735_046:0850a15": "順義。今譯務不違文。三宗趣者。智用自在",
    "T35n1735_046:0850a16": "為宗。為滿等覺無方攝化為趣。次正釋文。",
    "T35n1735_046:0850a17": "長分為四。一舉數標告二。徵數列釋三。總",
    "T35n1735_046:0850a18": "歎勝能四。結數辨果。今初。言十者。一他",
    "T35n1735_046:0850a19": "心。二天眼。三知過去劫宿住。四盡未來際劫。",
    "T35n1735_046:0850a20": "五無礙清淨天耳。六無體性無動作往一",
    "T35n1735_046:0850a21": "切佛剎。七善分別一切言辭。八無數色身。九",
    "T35n1735_046:0850a22": "一切法智。十入一切法滅盡三昧。此十皆言",
    "T35n1735_046:0850a23": "智通者。皆以大智為體性故。若隨相說。",
    "T35n1735_046:0850a24": "前八量智。後二理智。據實唯一無礙大智。此",
    "T35n1735_046:0850a25": "十亦是開彼六通。天眼天耳神足漏盡各分",
    "T35n1735_046:0850a26": "二故。天眼約見現未分成二四。天耳約音",
    "T35n1735_046:0850a27": "聲言辭。分出五七。亦是約聞聖教及諸類",
    "T35n1735_046:0850a28": "言辭故。神足約業用及色身。分成六八。漏",
    "T35n1735_046:0850a29": "盡約慧定分成九十。一三不分故六為十。",
    "T35n1735_046:0850b01": "然小乘六通智用有分。三乘平遍亦非曲盡。",
    "T35n1735_046:0850b02": "今一乘十通智用重重遍周法界。猶如帝網",
    "T35n1735_046:0850b03": "念剎圓融故。尚越彼明況於通用。為顯",
    "T35n1735_046:0850b04": "圓旨開成十通。第二何者下徵數列釋中。",
    "T35n1735_046:0850b05": "先總徵。後佛子下別釋十通。即為十段。段各",
    "T35n1735_046:0850b06": "有三。謂標．釋．結。今初標。云他心者。智以",
    "T35n1735_046:0850b07": "他心。為所緣故。若直就所緣。應名心差",
    "T35n1735_046:0850b08": "別通。若所若王種類多種皆能知故。並依主",
    "T35n1735_046:0850b09": "受名。然智緣他心諸說不同。安慧論師云。",
    "T35n1735_046:0850b10": "佛智緣他心緣得本質。餘皆變影。護法論",
    "T35n1735_046:0850b11": "師則佛亦變影。若緣本質得心外法。壞唯",
    "T35n1735_046:0850b12": "識故。但極似本質有異因人。依唯識宗護",
    "T35n1735_046:0850b13": "法為正。以今經望前亦未失。以攝境從",
    "T35n1735_046:0850b14": "心不壞境故。能所兩亡不礙存故。第一義",
    "T35n1735_046:0850b15": "唯心非一非異。正緣他時即是自故。以即",
    "T35n1735_046:0850b16": "佛心之眾生心非即眾生心之佛心為所",
    "T35n1735_046:0850b17": "緣。以即眾生心之佛心非即佛心之眾生",
    "T35n1735_046:0850b18": "心為能緣。如是鎔融故非一非異。若離佛",
    "T35n1735_046:0850b19": "外別有眾生更須變影。却失真唯識義。二",
    "T35n1735_046:0850b20": "知一下釋相中二。初知一剎。後如一下以",
    "T35n1735_046:0850b21": "少類多。前中三。初總。次所謂下別。後如",
    "T35n1735_046:0850b22": "是下結。別中有三十類心。闕第三無記。晉",
    "T35n1735_046:0850b23": "經具有。於中前十約相總顯。後二十心約",
    "T35n1735_046:0850b24": "人別顯。前中初二約性總該諸心。次二約",
    "T35n1735_046:0850b25": "行兼濟獨善故。次二約報。天大人小故。上",
    "T35n1735_046:0850b26": "四唯善。次二約向背。而順通三性善惟有",
    "T35n1735_046:0850b27": "漏。背唯是善通漏無漏。約人辨中。初六約",
    "T35n1735_046:0850b28": "乘。前三是果。後三是因。即前背生死心及",
    "T35n1735_046:0850b29": "廣狹心。次八部約類。即前順生死及大小心。",
    "T35n1735_046:0850c01": "地獄等約趣。亦順生死是不善心。餘並可",
    "T35n1735_046:0850c02": "知。第二天眼。標云無礙者見自在故。清淨",
    "T35n1735_046:0850c03": "者離障故。天眼即通。二見無量下釋中分",
    "T35n1735_046:0850c04": "三。初總明多界相殊。其善惡趣等。後後展",
    "T35n1735_046:0850c05": "開如問明品。次所謂下別明多類非一隨",
    "T35n1735_046:0850c06": "一一類有前罪等。三如是種種下委照分明。",
    "T35n1735_046:0850c07": "前但覩其現相。此則照其因緣。十明之目由",
    "T35n1735_046:0850c08": "此而立。於中初能見分明。次隨所下所見委",
    "T35n1735_046:0850c09": "悉。言隨所者所知非一故。後悉皆下結其",
    "T35n1735_046:0850c10": "無謬。文並可知。第三宿住通。標中謝往之",
    "T35n1735_046:0850c11": "事名宿住。在過去明了記憶為隨念。即宿",
    "T35n1735_046:0850c12": "住之隨念。宿住隨念之通。二能知下釋相",
    "T35n1735_046:0850c13": "中二。一知凡事。於中先總。所謂下別。二又",
    "T35n1735_046:0850c14": "憶過去下知佛事。於中亦二。先約界顯多。",
    "T35n1735_046:0850c15": "但知其果。後又憶念下約人顯多兼知其",
    "T35n1735_046:0850c16": "因皆以菩薩得九世眼如見現在故。若",
    "T35n1735_046:0850c17": "不爾者過去之法若不落謝不名過去。若",
    "T35n1735_046:0850c18": "已落謝無法可知。若但曾經心中。有種影",
    "T35n1735_046:0850c19": "現前故。說憶知者。是則但見自心不見彼",
    "T35n1735_046:0850c20": "法。又曾不經事應不憶知。又但見現在非",
    "T35n1735_046:0850c21": "是過去。何名宿住。餘文可知。第四知劫通。",
    "T35n1735_046:0850c22": "亦從境受名。二知不可說下。釋相中二。先",
    "T35n1735_046:0850c23": "知凡。後又知下知佛。前中亦二。先明所依",
    "T35n1735_046:0850c24": "劫。但寄多界以顯多劫。非有際限名。及",
    "T35n1735_046:0850c25": "後段。皆盡未來。此位所知同於佛故。後一",
    "T35n1735_046:0850c26": "一下顯能依事。義如十地中辨。然大乘宗。",
    "T35n1735_046:0850c27": "未來世法體用俱無。今云何知。依方便教",
    "T35n1735_046:0850c28": "但見現在因種。知當果相。非見未來法",
    "T35n1735_046:0850c29": "體。若一乘宗。於九世中。未來中現在體用",
    "T35n1735_046:0851a01": "俱有。今稱實而知。然非現在之現在。故稱",
    "T35n1735_046:0851a02": "未來。此有若是性有即同小乘。若是緣有緣",
    "T35n1735_046:0851a03": "今未曾。云何言有。若今時看緣性俱無。以",
    "T35n1735_046:0851a04": "是現在未來定非有故。若逐未來時看。以",
    "T35n1735_046:0851a05": "是未來之現在故。還如今有。第五天耳通。",
    "T35n1735_046:0851a06": "初標名。略無智通。若直云天耳。即當體受",
    "T35n1735_046:0851a07": "名。若取無礙清淨之天耳。即依有德業受",
    "T35n1735_046:0851a08": "稱。二圓滿下釋相中三。初總顯德業自在。",
    "T35n1735_046:0851a09": "二佛子下別示一方業用。三如東方下舉一",
    "T35n1735_046:0851a10": "例餘。今初九句皆約用辨德。前之標名",
    "T35n1735_046:0851a11": "即是總句。一圓滿者能互用故。二遍聞十",
    "T35n1735_046:0851a12": "方及九世故。三一時領覽通其源故。四離",
    "T35n1735_046:0851a13": "二障故。五明了所知故。六緣不能礙故。",
    "T35n1735_046:0851a14": "七非如權小聞有分限。不盡重重故。八",
    "T35n1735_046:0851a15": "已證得故。九於一切皆自在故。謂欲聞則",
    "T35n1735_046:0851a16": "細遠無逃。欲不聞則近大不撓。故云自在。",
    "T35n1735_046:0851a17": "第二別示一方業用中二。初舉多佛欲顯",
    "T35n1735_046:0851a18": "聞廣。二是諸佛下顯聞憶持。於中二。先",
    "T35n1735_046:0851a19": "聞持教法。隨釋可知。後又於下顯持圓滿。",
    "T35n1735_046:0851a20": "即能持之相。於中二。先舉所持。上文通顯",
    "T35n1735_046:0851a21": "佛所說法。今辨所說差別。後於彼下辨能持",
    "T35n1735_046:0851a22": "相。兼明轉化。餘文可知。第六無體性智通。",
    "T35n1735_046:0851a23": "初標名中有十四名。初一總通。即無體性。",
    "T35n1735_046:0851a24": "餘皆別。別中一無功作用。二同理平等。三",
    "T35n1735_046:0851a25": "能普遍。四量難知。五非謂依體起用。六但",
    "T35n1735_046:0851a26": "隨念即形。七現有作用。八不動本處。九作",
    "T35n1735_046:0851a27": "必究竟。十用無間歇亦不斷佛種。十一他",
    "T35n1735_046:0851a28": "不能壞。十二能生善根。十三隨何所詣。",
    "T35n1735_046:0851a29": "於十三中。初二五八是無體性義。餘即神",
    "T35n1735_046:0851b01": "通義。此二無礙故受斯名。二此菩薩下釋相",
    "T35n1735_046:0851b02": "中三。一明廣大。謂聞多剎佛名。即見身在",
    "T35n1735_046:0851b03": "彼多剎故。二彼諸世界下。明無量不起等",
    "T35n1735_046:0851b04": "義。謂又於彼佛重聞佛名。便往敬事受道",
    "T35n1735_046:0851b05": "無著故。三如是經下明不斷義。謂於多時",
    "T35n1735_046:0851b06": "體用無礙故。第七善分別言音通中。初標",
    "T35n1735_046:0851b07": "名。從所了得名。即依主立稱。若從所發",
    "T35n1735_046:0851b08": "得名。即通持業。二知不可說下釋相中二。",
    "T35n1735_046:0851b09": "先知言詞有標列及結。後此菩薩下明發",
    "T35n1735_046:0851b10": "言詞。謂隨樂差別而發言故。有法喻合。",
    "T35n1735_046:0851b11": "文並可知。第八色身莊嚴智通。依所現得",
    "T35n1735_046:0851b12": "名。即有財立稱。二知一切下釋相中三。初",
    "T35n1735_046:0851b13": "知無色以色即空故。二菩薩如是下明能",
    "T35n1735_046:0851b14": "現色。以空即色故。三佛子下雙明無色現",
    "T35n1735_046:0851b15": "色。所為不礙悲故。今初由了法界無定實",
    "T35n1735_046:0851b16": "色。舉體即空非斷空故。空中無色不礙色",
    "T35n1735_046:0851b17": "故。存亡隱顯皆自在故。方能隨樂現種種",
    "T35n1735_046:0851b18": "色故。先明之。於中六句。初一總知色性",
    "T35n1735_046:0851b19": "離相。亦無有法而為空故。餘五別明離",
    "T35n1735_046:0851b20": "何等相。一離差別相麁妙長短等。同一無生",
    "T35n1735_046:0851b21": "體故。二種種異相虛故。三無量多相離故。",
    "T35n1735_046:0851b22": "又無大小絕分量故。四但妄分別求叵得",
    "T35n1735_046:0851b23": "故。色空二見皆請取故。即與不即斯見絕",
    "T35n1735_046:0851b24": "故。上通形顯。五離顯相依形有故。二能現",
    "T35n1735_046:0851b25": "色中。初結前標。後以即空之色為妙色",
    "T35n1735_046:0851b26": "故。又空色不二成上真空。不二而二現斯妙",
    "T35n1735_046:0851b27": "色。色空融即為真法界。緣起無盡即一現",
    "T35n1735_046:0851b28": "多。後所謂下別顯不同有一百三種。或從",
    "T35n1735_046:0851b29": "色相立名。或就德用受稱。可以意求。然",
    "T35n1735_046:0851c01": "然皆是稱法界之色。不同變礙。但隨所顯",
    "T35n1735_046:0851c02": "以立色名。三雙明所為中。初結前後今",
    "T35n1735_046:0851c03": "所化下顯其所為。有十句並可知。第九一",
    "T35n1735_046:0851c04": "切法智通。初標名。從所知真俗等法受稱。",
    "T35n1735_046:0851c05": "二知一切下釋相中二。初明知法。即內證",
    "T35n1735_046:0851c06": "事理。後此菩薩下明演法。即外益眾生。亦",
    "T35n1735_046:0851c07": "是前明即事常理。後明即理恒事。用寂寂",
    "T35n1735_046:0851c08": "用無障礙故。今初。又二。初約離言顯實。",
    "T35n1735_046:0851c09": "二無我下約二空顯實。今初之三句。一向",
    "T35n1735_046:0851c10": "顯實。一名無得物之功故。二緣成無性故。",
    "T35n1735_046:0851c11": "三體絕去來故。下有三句相對顯實。然此",
    "T35n1735_046:0851c12": "三對釋有三義。一唯約顯實則相待而空",
    "T35n1735_046:0851c13": "故。異相互無故云不異。遮異言不異。亦無",
    "T35n1735_046:0851c14": "不異可得云非不異。二約雙顯體則不異",
    "T35n1735_046:0851c15": "相非不異。三約雙遮相即性故非異。性即",
    "T35n1735_046:0851c16": "相故。非不異。又相非相故不異。性非性故",
    "T35n1735_046:0851c17": "非不異。故離二邊不住中道。下二對例",
    "T35n1735_046:0851c18": "知。二約二空顯中。亦初三對一向顯實。",
    "T35n1735_046:0851c19": "無比者無有我所與我為比對故。餘二可",
    "T35n1735_046:0851c20": "知。無實下亦通三釋。準前知之。且約顯",
    "T35n1735_046:0851c21": "實以釋。一虛實皆緣顯故。二法性不並真",
    "T35n1735_046:0851c22": "故一相。一亦不為一故無相。有無皆法待對",
    "T35n1735_046:0851c23": "故。無法與非法但假施設。並就實而求。",
    "T35n1735_046:0851c24": "能治所治無不雙寂。餘皆倣此。第二演法",
    "T35n1735_046:0851c25": "外益中三。一牒前成智。為起用所依故。",
    "T35n1735_046:0851c26": "二不捨下正明演法。三雖知實相下寂用無",
    "T35n1735_046:0851c27": "礙。於中三。初寂不礙用。次雖有言說下",
    "T35n1735_046:0851c28": "用不礙寂。後於不二下寂用無二。第十滅",
    "T35n1735_046:0851c29": "定智通中三。初標名。云一切法滅盡者。",
    "T35n1735_046:0852a01": "謂五聚之法皆當體寂滅故。斯即理滅不同",
    "T35n1735_046:0852a02": "餘宗滅定。但明事滅。唯滅六七心心所法。",
    "T35n1735_046:0852a03": "不滅第八等。但事滅故。不能即定而用。",
    "T35n1735_046:0852a04": "證理滅故。定散無礙。由即事而理故不礙",
    "T35n1735_046:0852a05": "滅。即理而事故不礙用。是以文云。雖念念",
    "T35n1735_046:0852a06": "入而不廢菩薩道等。亦非心定而身起用。",
    "T35n1735_046:0852a07": "亦不獨明定散雙絕。但是事理無礙故。上七",
    "T35n1735_046:0852a08": "地云。雖行實際而不作證。能念念入亦念",
    "T35n1735_046:0852a09": "念起。及淨名云。不起滅定現諸威儀。皆斯",
    "T35n1735_046:0852a10": "義也。事理非一故。一切法滅盡之神通非異",
    "T35n1735_046:0852a11": "故。滅盡即神通。通二釋也。二於念念下釋",
    "T35n1735_046:0852a12": "相中二。先明即定體用自在。後此菩薩住三",
    "T35n1735_046:0852a13": "昧時下。明入定時分自在。前中亦二。先標",
    "T35n1735_046:0852a14": "入定。二亦不退。下明不礙用。於中初二句",
    "T35n1735_046:0852a15": "總。未作不退。現作不捨。正簡事滅以顯真",
    "T35n1735_046:0852a16": "滅。餘句別明。文顯可知。第二明入定時分",
    "T35n1735_046:0852a17": "自在中三。初長短隨心。二菩薩入此下威儀",
    "T35n1735_046:0852a18": "不忒。三雖於有無下不礙起用。定散雙",
    "T35n1735_046:0852a19": "行。於中先法後喻。光影普現寂然無心。隨",
    "T35n1735_046:0852a20": "器虧盈體無來去。三是為下結名。大文第",
    "T35n1735_046:0852a21": "三佛子菩薩下。總歎勝能中二。一形劣顯",
    "T35n1735_046:0852a22": "勝。劣不測故。二唯除下以勝顯勝。謂佛等",
    "T35n1735_046:0852a23": "方測故。大文第四佛子是為下結數辨果。文",
    "T35n1735_046:0852a24": "顯可知。",
    "T35n1735_046:0852a25": "十忍品第二十九",
    "T35n1735_046:0852a26": "初來意者。為答普光十頂問故。義如前釋。",
    "T35n1735_046:0852a27": "前二已明通定用廣。今此辨其智慧深奧故",
    "T35n1735_046:0852a28": "次來也。二釋名者。忍謂忍解印可。即智照觀",
    "T35n1735_046:0852a29": "達。寄圓顯十。三宗趣者。智行深奧為宗。為",
    "T35n1735_046:0852b01": "得佛果無礙無盡為趣。然此忍行約位即",
    "T35n1735_046:0852b02": "等覺後心。為斷微細無明。若約圓融實通",
    "T35n1735_046:0852b03": "五位。寄終極說。體即是智。不同餘宗忍因",
    "T35n1735_046:0852b04": "智果。雖是一智隨義別說。二三四五等諸",
    "T35n1735_046:0852b05": "教不同。今此圓教故說十忍。四正釋文。文",
    "T35n1735_046:0852b06": "有長行偈頌。前中四。一舉數歎勝。二列名",
    "T35n1735_046:0852b07": "顯要。三依名廣釋。四總結其名。今初先舉",
    "T35n1735_046:0852b08": "數。後若得下歎勝。到無礙地。即自分因圓。",
    "T35n1735_046:0852b09": "佛法無礙即勝進果滿。第二何者為十下列",
    "T35n1735_046:0852b10": "名顯要中。初徵數。次列名。後顯要。名中",
    "T35n1735_046:0852b11": "前三約法。後七就喻。三中初一約教。謂忍",
    "T35n1735_046:0852b12": "於教聲從境為名。音聲之忍。次一約行。順",
    "T35n1735_046:0852b13": "諸法故順即是忍。三無生忍者。若約忍無",
    "T35n1735_046:0852b14": "生理即無生之忍。若約無生之智及煩惱不",
    "T35n1735_046:0852b15": "生。則無生即忍。通二釋也。又此三忍。若通",
    "T35n1735_046:0852b16": "相說。前二皆是無生忍之加行。順向無生。後",
    "T35n1735_046:0852b17": "一方契。若約當位三忍條然。以不應此位",
    "T35n1735_046:0852b18": "方有順無生忍故。順但順理。不是順忍。若",
    "T35n1735_046:0852b19": "爾何異無生。順忍通順事理故。不同無生。",
    "T35n1735_046:0852b20": "經云。法有亦順知等。又依五忍位當寂滅。",
    "T35n1735_046:0852b21": "今約三忍明義故當無生。如地持說。後七",
    "T35n1735_046:0852b22": "約喻中並是依主。謂如幻之忍等故。光統云。",
    "T35n1735_046:0852b23": "約四喻音聲。電化喻順忍。空喻無生。電即",
    "T35n1735_046:0852b24": "今之影喻。又云幻者。起無起相。焰者境無",
    "T35n1735_046:0852b25": "境相。夢者知無知相。響者聞無聞相。電者",
    "T35n1735_046:0852b26": "住無住相。今既云影。應云現無現相。化者",
    "T35n1735_046:0852b27": "有無有相。空者為無為相。此則能喻局於",
    "T35n1735_046:0852b28": "一相所喻義通多法。在文雖無於理無失。",
    "T35n1735_046:0852b29": "又古德云。觀識如幻想如焰。受如夢聲如",
    "T35n1735_046:0852c01": "響。行如電色如化。總觀一切蘊界處等。",
    "T35n1735_046:0852c02": "畢竟空故。如虛空也。此釋順後會偈文。故",
    "T35n1735_046:0852c03": "今影喻亦喻於行。若依攝論。第五八喻皆",
    "T35n1735_046:0852c04": "喻依他起性。然並為遣疑。所疑不同故。所",
    "T35n1735_046:0852c05": "喻亦異。一以外人聞依他起相。但是妄分別",
    "T35n1735_046:0852c06": "有。非真實義。遂即生疑云。若無實義何有",
    "T35n1735_046:0852c07": "所行境界。故說如幻。謂幻者幻作所緣。六",
    "T35n1735_046:0852c08": "處豈有實耶。二疑云。若無實何有心心法",
    "T35n1735_046:0852c09": "轉。故說如焰。飄動非水似水妄有心轉。",
    "T35n1735_046:0852c10": "三疑云。若無實何有愛非愛受用。故說如",
    "T35n1735_046:0852c11": "夢。中實無男女而有愛非愛等受用。覺時亦",
    "T35n1735_046:0852c12": "爾。四疑云。若無實何有戲論言說。故說如",
    "T35n1735_046:0852c13": "響。實無有聲聽者謂有。五疑云。若無實何",
    "T35n1735_046:0852c14": "有善惡業果。故說如影。謂如鏡影像故亦",
    "T35n1735_046:0852c15": "非實。六疑云。若無實何以菩薩作利樂事。",
    "T35n1735_046:0852c16": "故說如化。謂變化者。雖知不實而作化事。",
    "T35n1735_046:0852c17": "菩薩亦爾。然彼論無空喻。而影喻是鏡像。",
    "T35n1735_046:0852c18": "更有映質光影喻。喻種種識無實。又有水",
    "T35n1735_046:0852c19": "月喻。喻定地境界無實。今經以義類同故。",
    "T35n1735_046:0852c20": "合在影中。至文當知。遠公見其無空便以",
    "T35n1735_046:0852c21": "空喻喻無為法。非不有理而違下經。經云",
    "T35n1735_046:0852c22": "眾生及諸法皆如空故。若爾云何釋空喻",
    "T35n1735_046:0852c23": "耶。謂彼疑情雖遣。猶謂諸法有不實相。故",
    "T35n1735_046:0852c24": "云如空畢竟無物。餘義廣如攝論及別章",
    "T35n1735_046:0852c25": "說。金剛般若九喻亦皆喻有為。若大品智",
    "T35n1735_046:0852c26": "論十喻。通喻一切。楞伽亦通。今經長行多",
    "T35n1735_046:0852c27": "同前通。而偈所喻亦有局者。顯義無方",
    "T35n1735_046:0852c28": "故。已釋列名。此十種下顯要。要故同說。",
    "T35n1735_046:0852c29": "大文第三佛子云何下。依名廣釋即為十",
    "T35n1735_046:0853a01": "段。前七皆三。謂徵起釋義結名。初忍釋中十",
    "T35n1735_046:0853a02": "一句。初一總舉所聞。謂三無性等法。餘顯",
    "T35n1735_046:0853a03": "能聞入法。謂聞無相不驚。以解遍計無",
    "T35n1735_046:0853a04": "所有故。聞無生不怖。以解依他必無生",
    "T35n1735_046:0853a05": "故。聞無性不畏。以解真如無性性故。又",
    "T35n1735_046:0853a06": "釋。於真空法聞時不驚越。思時不續怖。修",
    "T35n1735_046:0853a07": "時不定畏。又聞有無所有不驚。聞空無所",
    "T35n1735_046:0853a08": "有不怖。聞斯二無所有故不畏。並如諸",
    "T35n1735_046:0853a09": "般若論說。深信者聞慧之始。悟解者聞慧之",
    "T35n1735_046:0853a10": "終。初信久解故。愛樂者思慧之初。愛法",
    "T35n1735_046:0853a11": "樂觀故。趣向為終久思向修故。專心憶念",
    "T35n1735_046:0853a12": "者。修慧之初。起加行故。修習為終。正明造",
    "T35n1735_046:0853a13": "修至定根本故。安住者。依定發慧。證理相",
    "T35n1735_046:0853a14": "應故。具如瑜伽菩薩地中。第二順忍釋中。",
    "T35n1735_046:0853a15": "有四重止觀。一創修止觀。謂止思一境。觀",
    "T35n1735_046:0853a16": "觀事理。二漸次止觀。謂止安事境順其理",
    "T35n1735_046:0853a17": "故。名平等無違。觀達事理名隨順了知。",
    "T35n1735_046:0853a18": "偈云。法有亦順知。法無亦順知故。三純熟止",
    "T35n1735_046:0853a19": "觀。謂止惑不生名令心清淨。觀徹前境為",
    "T35n1735_046:0853a20": "正住修習。四契合止觀。寂冥理境名為趣",
    "T35n1735_046:0853a21": "入。智顯於心故云成就。上四皆止觀俱行。",
    "T35n1735_046:0853a22": "如是方為真實順忍。第三無生忍釋中有",
    "T35n1735_046:0853a23": "二。先總明。後何以下徵釋。今初。若具皆應",
    "T35n1735_046:0853a24": "徵無盡等。此二為總故略標之。釋中具有",
    "T35n1735_046:0853a25": "皆此別義。後徵釋中。徵意有二。一云何以",
    "T35n1735_046:0853a26": "得知無生滅耶。二云既稱無生法忍。何以",
    "T35n1735_046:0853a27": "復言不見法滅。釋中釋初徵意云。真法本",
    "T35n1735_046:0853a28": "自不生。從緣之法無性故不生。以無生故。",
    "T35n1735_046:0853a29": "何有於滅。此則以緣集釋無生。以無生",
    "T35n1735_046:0853b01": "釋無滅。此中略無緣集。偈文具有。云何無",
    "T35n1735_046:0853b02": "生釋無滅耶。此有二意。一云若先是生。",
    "T35n1735_046:0853b03": "後必可滅。本既不生今則無滅。二云既即緣",
    "T35n1735_046:0853b04": "無性稱曰不生。則不待滅竟方無故。次云",
    "T35n1735_046:0853b05": "無滅。此二為總。餘可倣之。釋第二徵意",
    "T35n1735_046:0853b06": "云。夫無生忍非獨無生。必諸法都寂。今從",
    "T35n1735_046:0853b07": "初義立無生稱故。無滅等成無生義。若從",
    "T35n1735_046:0853b08": "別義亦可得稱無滅忍等。是以信力入印",
    "T35n1735_046:0853b09": "度經。明此忍能淨初歡喜地云。一謂得無",
    "T35n1735_046:0853b10": "生忍亦令他住。又云。無生忍者。謂證寂滅",
    "T35n1735_046:0853b11": "故。二得無滅忍亦令他住。又云。無滅忍者",
    "T35n1735_046:0853b12": "證無生故。斯文可據。又此諸句各有二義。",
    "T35n1735_046:0853b13": "一以前前釋後後。以後後成前前。前前有",
    "T35n1735_046:0853b14": "故後後有。前前無故後後無。二者諸句一一",
    "T35n1735_046:0853b15": "皆在無生句中。正無生時諸義頓足。以是即",
    "T35n1735_046:0853b16": "事之理非斷滅故。即理之智無能所故。然",
    "T35n1735_046:0853b17": "文旨包含略為三釋。一唯約理。二具理智。",
    "T35n1735_046:0853b18": "三唯約智。今初。云何前前有故則後後有。",
    "T35n1735_046:0853b19": "謂生法既滅滅則終盡。盡則是垢染法。染",
    "T35n1735_046:0853b20": "則前後別異。別則方處不同。有處則能所",
    "T35n1735_046:0853b21": "非寂。不寂則有所欲。有欲則有營作。作則",
    "T35n1735_046:0853b22": "有所願求。願則心住願事。住則有去有來。",
    "T35n1735_046:0853b23": "今由前前無故後後斯寂。故以後後顯成",
    "T35n1735_046:0853b24": "無生。此順長行。二雙約理智者。初二是總",
    "T35n1735_046:0853b25": "含於理智。次四顯理無生。後六顯智無生。",
    "T35n1735_046:0853b26": "故偈云其心無染著等。理智契合名無生",
    "T35n1735_046:0853b27": "忍。三唯約智者。由了從緣無生。則智無有",
    "T35n1735_046:0853b28": "起。故名無生。無生之忍湛然不遷。故云",
    "T35n1735_046:0853b29": "無滅。無滅故用無斷盡。次垢念皆離常無",
    "T35n1735_046:0853c01": "差異。傍無方所照而常寂。遇境無染雖為",
    "T35n1735_046:0853c02": "而無作。雖悲而無願。處世而無住。等法界",
    "T35n1735_046:0853c03": "而無去來。皆以前釋後。以後成前。言亡",
    "T35n1735_046:0853c04": "慮絕寂照湛然。名無生忍。若唯約知無生",
    "T35n1735_046:0853c05": "理名無生忍。未足深玄。第四如幻忍釋中。",
    "T35n1735_046:0853c06": "先略後廣。略中二。先了幻緣相。後此菩薩",
    "T35n1735_046:0853c07": "下成就忍行。今初有三。初指法同喻。次從",
    "T35n1735_046:0853c08": "因緣起者。彰幻所由。由緣生不實故。後",
    "T35n1735_046:0853c09": "於一法下顯其幻相。初一切法即是所喻。",
    "T35n1735_046:0853c10": "所喻通局。已見上文此意明通。通為無為。",
    "T35n1735_046:0853c11": "故大品云。設有一法過涅槃者。我亦說言",
    "T35n1735_046:0853c12": "如夢如幻。涅槃雖真從緣顯故。遣著心故。",
    "T35n1735_046:0853c13": "廣中合云了世如幻。則似有為。然有法世",
    "T35n1735_046:0853c14": "亦通無為。此為有為所隱覆故。所以名",
    "T35n1735_046:0853c15": "世。故後云菩提涅槃亦皆不見者了平等",
    "T35n1735_046:0853c16": "故。就法喻中各開五法。如結一巾幻作",
    "T35n1735_046:0853c17": "一馬。一有所依之巾。二幻師術法。三所現幻",
    "T35n1735_046:0853c18": "馬。四馬生即是馬死。五愚小謂有。初巾喻",
    "T35n1735_046:0853c19": "法性。二術喻能起因緣。謂業惑等。三喻依",
    "T35n1735_046:0853c20": "他起法。即眾生等。四喻依他無性。即是圓成",
    "T35n1735_046:0853c21": "故。廣說皆云非也。五喻取為人法。今菩薩",
    "T35n1735_046:0853c22": "反此。故云解了。今經云從因緣起。能起即",
    "T35n1735_046:0853c23": "第二。所起即第三。以第二為因令悟第三。",
    "T35n1735_046:0853c24": "成第四。遣第五病歸第一理。然緣亦從緣",
    "T35n1735_046:0853c25": "故緣果俱幻。中論云。譬如幻化人復作幻化",
    "T35n1735_046:0853c26": "人。即斯意也。然上五義各具有無。一巾性有",
    "T35n1735_046:0853c27": "相無。為馬所隱故。二術用有體無。以依巾",
    "T35n1735_046:0853c28": "無體故。三馬相有實無。以實無而現故。四",
    "T35n1735_046:0853c29": "生即是無死即是有。以無礙故。五情有理",
    "T35n1735_046:0854a01": "無但妄見故。又五中各有四句。準思可知。",
    "T35n1735_046:0854a02": "然皆具德不同。四謗若以諸門交絡成多",
    "T35n1735_046:0854a03": "四句。亦可思準。後顯幻相略為二解。一約",
    "T35n1735_046:0854a04": "相類。謂解一無實則知一切皆然。並從緣",
    "T35n1735_046:0854a05": "故。故云一中解多等。二約圓融復有三義。",
    "T35n1735_046:0854a06": "一以理從事故說相。即如馬頭之巾不異",
    "T35n1735_046:0854a07": "足巾。說頭即足故。一即多等。無行經云。",
    "T35n1735_046:0854a08": "貪欲即是道者。貪欲性故。諸法即貪欲者。",
    "T35n1735_046:0854a09": "即貪實故。二以理融事一多相即。如馬頭",
    "T35n1735_046:0854a10": "無別有。即以巾為頭。以巾體圓融故。令",
    "T35n1735_046:0854a11": "頭即足。故云一中解多等。三約緣起相由",
    "T35n1735_046:0854a12": "力。則法界同一幻網。令一多相即。如幻師",
    "T35n1735_046:0854a13": "術力令多即一等。賢首品云。或現須臾作",
    "T35n1735_046:0854a14": "百年等。以幻法虛無障礙故。相即既爾。相",
    "T35n1735_046:0854a15": "入亦然。入則一中有多等。異體既爾。同體亦",
    "T35n1735_046:0854a16": "然。一門既爾。餘門思準。二成忍行中。由知",
    "T35n1735_046:0854a17": "法幻成二種行。一忍智現前云了平等。二",
    "T35n1735_046:0854a18": "幻用無礙云成通化。云何平等。一理事平等。",
    "T35n1735_046:0854a19": "如巾馬無二故。色即空等。二理理平等。如",
    "T35n1735_046:0854a20": "頭足俱巾。巾無別故。如賢聖同如。三事事",
    "T35n1735_046:0854a21": "平等。如前一多中說。第二譬如下廣中三。一",
    "T35n1735_046:0854a22": "喻。二合。三成忍行。初中二。先明性無。即體",
    "T35n1735_046:0854a23": "空義故。結云非是一切種種之物。所非之",
    "T35n1735_046:0854a24": "事。亦可次第對前情非情境。二種種非幻下",
    "T35n1735_046:0854a25": "明其相有。即相差別義。故云然由幻故示現",
    "T35n1735_046:0854a26": "別事。於中初二句。結前生後。種種非幻者象",
    "T35n1735_046:0854a27": "等非術故。下句反此。法合可知。然由下正",
    "T35n1735_046:0854a28": "顯相有。雖互相非。然由因起果。虛而假現。",
    "T35n1735_046:0854a29": "又喻智了平等而起化用。第二菩薩下法",
    "T35n1735_046:0854b01": "合。文有總別。皆言世間者有二義。一可破",
    "T35n1735_046:0854b02": "壞故即喻有為。二隱覆名世。亦通無為則",
    "T35n1735_046:0854b03": "法通五類。趣謂五趣。成壞約器一期說故。",
    "T35n1735_046:0854b04": "運動通情非情。念念移故。造作唯情現營為",
    "T35n1735_046:0854b05": "故。第三菩薩至觀一切下成忍行中二。先",
    "T35n1735_046:0854b06": "成真智行。由了體空故。故結云不出平等",
    "T35n1735_046:0854b07": "性。又前法中明即寂之照。云了平等。此明",
    "T35n1735_046:0854b08": "即智之止。故云不見。是知無幻之幻方是幻",
    "T35n1735_046:0854b09": "法。絕見之見方為見幻。二是菩薩下明動",
    "T35n1735_046:0854b10": "寂無二。亦權實不二故。經云。智不得有無",
    "T35n1735_046:0854b11": "而興大悲。心由了體空不壞幻相差別",
    "T35n1735_046:0854b12": "故。如象生即是象死。此二相對應成四句。",
    "T35n1735_046:0854b13": "謂此二無二故非異。無不二故非一。非一",
    "T35n1735_046:0854b14": "即非異故非非一。非異即非一故非非異。亦",
    "T35n1735_046:0854b15": "絕雙照故非亦一亦異。若以巾上二義對",
    "T35n1735_046:0854b16": "象上二義。辨非一異略有十句。一以巾上",
    "T35n1735_046:0854b17": "成象義。對象上差別義。合為一際名不異。",
    "T35n1735_046:0854b18": "此是以本隨末就末明不異。經云。法身流",
    "T35n1735_046:0854b19": "轉五道名為眾生。如來藏受苦樂與因俱。",
    "T35n1735_046:0854b20": "若生若滅等。二以巾上住自位義。與象上",
    "T35n1735_046:0854b21": "體空義合為一際。名不異。此是以末歸本",
    "T35n1735_046:0854b22": "就本明不異。經云。一切眾生即如。不復更",
    "T35n1735_046:0854b23": "滅等。三以攝末所歸之本與攝本所從之",
    "T35n1735_046:0854b24": "末。此二雙融無礙不異。此是本末平等為",
    "T35n1735_046:0854b25": "不異。以前二經文不相離故。四以所攝歸",
    "T35n1735_046:0854b26": "本之末。亦與所攝隨末之本。此二相奪故名",
    "T35n1735_046:0854b27": "不異。此是本末雙泯明不異。以真妄平等異",
    "T35n1735_046:0854b28": "不可得故。次下四門明非一。謂五以巾住",
    "T35n1735_046:0854b29": "自位義。與象上相差別義。此二本末相違。",
    "T35n1735_046:0854c01": "相背故名非一。楞伽經云。如來藏不在阿",
    "T35n1735_046:0854c02": "賴耶中。是故七識有生滅。如來藏者不生滅。",
    "T35n1735_046:0854c03": "此之謂也。六巾上成象義與象上體空義。",
    "T35n1735_046:0854c04": "此二本末相反相害故非一。勝鬘經云。七",
    "T35n1735_046:0854c05": "識不流轉不受苦樂。非涅槃因。唯如來藏",
    "T35n1735_046:0854c06": "受苦樂等。七以初相背與次相害。此二義",
    "T35n1735_046:0854c07": "別故名非一。謂相背則各相背捨相去懸遠。",
    "T35n1735_046:0854c08": "相害則相與敵對。親相食害。是故近遠非",
    "T35n1735_046:0854c09": "一。以前經文不相雜故。八以極相害俱泯",
    "T35n1735_046:0854c10": "而不泯。與極相背俱存而不存。不存不泯",
    "T35n1735_046:0854c11": "義為非一。此是成壞非一。以七識即空而",
    "T35n1735_046:0854c12": "是有故。真如即隱而是顯故。九上四非一",
    "T35n1735_046:0854c13": "與四非異。而亦非一以義不雜故。十然亦",
    "T35n1735_046:0854c14": "不異以理遍通故。法無二故。若以不異門",
    "T35n1735_046:0854c15": "取。諸門極相和會。若以非一門取。諸門極",
    "T35n1735_046:0854c16": "相違害。極違而極順者是無障礙法也。巾象",
    "T35n1735_046:0854c17": "相對既爾。術等相對交絡諸句準之。上下",
    "T35n1735_046:0854c18": "諸文非一異義。皆準此釋。餘文可知。第",
    "T35n1735_046:0854c19": "五如焰忍釋中有三。一指法同喻。所喻如",
    "T35n1735_046:0854c20": "前。二譬如下別顯喻相。三總以法合。二中",
    "T35n1735_046:0854c21": "若別開義門亦具五義。一空地。二陽氣。三",
    "T35n1735_046:0854c22": "氣。與空地合而有焰。四焰似水即無水。五",
    "T35n1735_046:0854c23": "令渴鹿謂有。初喻如來藏。二喻無明習氣。",
    "T35n1735_046:0854c24": "三喻習氣熏動心海起於緣生似法。四喻",
    "T35n1735_046:0854c25": "依他無生。五喻凡小執實。若十喻論法喻各",
    "T35n1735_046:0854c26": "有多義。如彼廣說。其有無等義如幻應知。",
    "T35n1735_046:0854c27": "經文有二。初喻體空。後但隨下喻其相有",
    "T35n1735_046:0854c28": "三。菩薩下法合中。初明了法。後現證下明",
    "T35n1735_046:0854c29": "成忍行。第六如夢忍釋中亦三。一標法",
    "T35n1735_046:0855a01": "同喻。二譬如下正舉喻相。然開此夢義亦",
    "T35n1735_046:0855a02": "有五法。一所依。謂悟心以喻本識。二所因。",
    "T35n1735_046:0855a03": "謂睡蓋以喻無明習氣。三所現。謂夢相差別。",
    "T35n1735_046:0855a04": "以喻緣所起法。四此夢事非有而有。但心變",
    "T35n1735_046:0855a05": "故。非見前法。五令夢者取以為實。文中初",
    "T35n1735_046:0855a06": "明俱非喻法非有。後云而示現有。喻法而",
    "T35n1735_046:0855a07": "有。雙辨為俱句。互奪為雙非。然此四句",
    "T35n1735_046:0855a08": "皆由以是夢故。謂一以是夢故。有夢事",
    "T35n1735_046:0855a09": "現。於夢者為有。二既言是夢其性必虛。",
    "T35n1735_046:0855a10": "於無實處而見實故。然語有則全攝無而",
    "T35n1735_046:0855a11": "為有。言無則全攝有而為無。以非二相",
    "T35n1735_046:0855a12": "故。非但相有性無而已思之。三以是夢故",
    "T35n1735_046:0855a13": "必具二義。全有之無與全無之有。二門峙立",
    "T35n1735_046:0855a14": "不相是故。非是半有半無。四既言是夢必",
    "T35n1735_046:0855a15": "是雙非形奪俱融二相盡故。然此俱非不違",
    "T35n1735_046:0855a16": "雙是。以若不奪無令盡。無以為無。若不",
    "T35n1735_046:0855a17": "奪有令盡無以為有。是故存亡不礙俱泯",
    "T35n1735_046:0855a18": "自在。方為如夢自在法門。是故經云。世間",
    "T35n1735_046:0855a19": "恒如夢。智不得有無。此之謂也。第三菩薩",
    "T35n1735_046:0855a20": "下。合喻中十句。初句為總。次無有下別。",
    "T35n1735_046:0855a21": "別中初句近上總句。略無如夢二字。於九",
    "T35n1735_046:0855a22": "句中前八辨夢。後一明覺。就前八中攝為",
    "T35n1735_046:0855a23": "四對。初二明常無常門。體虛無變即是常義。",
    "T35n1735_046:0855a24": "自性無恒是無常義。次二辨真妄門。妄由",
    "T35n1735_046:0855a25": "著生真由性離。次二性相門。性本一如相",
    "T35n1735_046:0855a26": "現多種。後二明一異門。但是一心一而無",
    "T35n1735_046:0855a27": "別。隨相分別。異異不同。又唯是一夢相現",
    "T35n1735_046:0855a28": "多種。上之四門各雙存互奪。以為四句思",
    "T35n1735_046:0855a29": "之可見。後一句明覺。即止觀門。謂要在覺",
    "T35n1735_046:0855b01": "時方知是夢。正夢之時不知是夢。純昏心",
    "T35n1735_046:0855b02": "故。設知是夢亦未覺故。覺時了夢知實無",
    "T35n1735_046:0855b03": "夢。然由夢方有覺故辨夢覺時。若離於夢",
    "T35n1735_046:0855b04": "夢覺斯絕。觀了上之多門。止不取於夢妄。",
    "T35n1735_046:0855b05": "如此方為了夢法門。第七如響忍釋中分",
    "T35n1735_046:0855b06": "三。一忍行所因。二知一切下成忍之相。三此",
    "T35n1735_046:0855b07": "菩薩下忍成之益。今初。由聞起觀。能成忍",
    "T35n1735_046:0855b08": "故。二中先法。後喻。法中有二。一指法同喻",
    "T35n1735_046:0855b09": "略顯其相。通知一切音聲如響。無去無來",
    "T35n1735_046:0855b10": "明其體空。如是示現彰其相有。二佛子下",
    "T35n1735_046:0855b11": "了知佛聲如響。非獨但喻世間聲故於中",
    "T35n1735_046:0855b12": "先明即有之無。離機無聲故非內。離佛無",
    "T35n1735_046:0855b13": "聲故非外。二法相依故非內外。若言內外",
    "T35n1735_046:0855b14": "和合有者。便有二聲。內外相依即顯無性。",
    "T35n1735_046:0855b15": "後雖了此聲下。明即無之有故。牒非三而",
    "T35n1735_046:0855b16": "能巧現。第二譬如下喻顯。於中四。一喻。二",
    "T35n1735_046:0855b17": "合。三轉喻。四重合。今初。直舉從緣所起。明",
    "T35n1735_046:0855b18": "響無性。無性之相已見法中。然有五法。一",
    "T35n1735_046:0855b19": "空谷二有聲。此二是緣。三聲擊空谷便有",
    "T35n1735_046:0855b20": "響應。此明所起。四有而非真。此彰無性。五",
    "T35n1735_046:0855b21": "愚小謂有。亦有有無等義。如上準之。然此",
    "T35n1735_046:0855b22": "一喻通喻三法。一喻上一切聲則谷喻喉",
    "T35n1735_046:0855b23": "[壺*桑]。聲喻風氣。二喻上如來聲。則谷喻如來。",
    "T35n1735_046:0855b24": "聲喻緣感。三喻一切法。今經略無。晉本具",
    "T35n1735_046:0855b25": "有。大品十喻亦響喻一切。則谷喻如來藏。",
    "T35n1735_046:0855b26": "聲喻無明習氣。二而與下合。但合佛聲以",
    "T35n1735_046:0855b27": "從近故。然初至令諸眾生隨類各解。言含",
    "T35n1735_046:0855b28": "法喻。謂約法則如來之聲。不違法性而能",
    "T35n1735_046:0855b29": "隨類。合上能巧示現。約喻則不違本聲事",
    "T35n1735_046:0855c01": "法之性。隨其呼人類別各解。三如帝釋下轉",
    "T35n1735_046:0855c02": "以喻顯。此有二意。一則喻上佛聲一音隨",
    "T35n1735_046:0855c03": "類。二則喻下菩薩無心普演。四菩薩下重合。",
    "T35n1735_046:0855c04": "第三此菩薩下忍成之益。於中二。一隨機",
    "T35n1735_046:0855c05": "遍說。二雖知聲下明權實雙行。以同於響",
    "T35n1735_046:0855c06": "性相無礙故。是則由聞如響之教。了如響",
    "T35n1735_046:0855c07": "之聲。發如響之音演如響之法也。第八如",
    "T35n1735_046:0855c08": "影忍文分四別。一標。二釋。三結。四果。釋中",
    "T35n1735_046:0855c09": "有三。謂法。喻。合。今初。法中有十一對分",
    "T35n1735_046:0855c10": "三。初七對雙遮顯性。以成止行。如影無實",
    "T35n1735_046:0855c11": "故。二非修下二對雙照性相以成觀行。如",
    "T35n1735_046:0855c12": "影雖虛而現故。性則非修。相乃不捨。真即",
    "T35n1735_046:0855c13": "俗故非實。俗即真故非不實。三雖常下二",
    "T35n1735_046:0855c14": "對。遮照無礙成雙運自在行。初對雙照真",
    "T35n1735_046:0855c15": "俗。即權實雙行。後對雙遮真俗即權實雙",
    "T35n1735_046:0855c16": "寂。遮照一時為雙運。互奪無礙為自在。",
    "T35n1735_046:0855c17": "以此結上二段。同斯無礙為忍相之深玄。",
    "T35n1735_046:0855c18": "二譬如下喻中文具五法。一日等為所依本",
    "T35n1735_046:0855c19": "質。二於油下明能現之處。上二是緣。三而現",
    "T35n1735_046:0855c20": "其影下明緣之所起。四影與油下明有之非",
    "T35n1735_046:0855c21": "有。五然諸下愚小謂有。今初。若約影喻別",
    "T35n1735_046:0855c22": "喻菩薩現身。則日等喻悲智願等。若約影",
    "T35n1735_046:0855c23": "喻通喻一切法。則日等喻因。其河泉二種。",
    "T35n1735_046:0855c24": "雖通能現且為所現。長河飛泉入鏡中故。",
    "T35n1735_046:0855c25": "二能現中亦有通別。別喻機感及應現處。",
    "T35n1735_046:0855c26": "通喻於緣。謂無明等。然此文具攝論三喻。",
    "T35n1735_046:0855c27": "一以油水對上日月。為水月喻。喻於定地",
    "T35n1735_046:0855c28": "所引境界。以水有潤滑澄清性故。鏡等影",
    "T35n1735_046:0855c29": "像闕此潤等。喻非定地。二以於身。對上",
    "T35n1735_046:0856a01": "日月為光影喻。身映日等而有影故。弄影",
    "T35n1735_046:0856a02": "多端故喻於諸識。三以寶鏡等對上男子",
    "T35n1735_046:0856a03": "等。為影像喻。喻非定地果報。以鏡中影像",
    "T35n1735_046:0856a04": "離於本質別現鏡等之中故。喻於果與因",
    "T35n1735_046:0856a05": "處別。前映質之影。雖因日等影乃隨身。",
    "T35n1735_046:0856a06": "不於日內而現故。喻諸識雖託境生異。",
    "T35n1735_046:0856a07": "自在我非在於境。三明所起中。亦有通別",
    "T35n1735_046:0856a08": "二果可知。四明有非有中攝多義門。於中",
    "T35n1735_046:0856a09": "一異合離通顯影義。各有四句。如幻喻辨。",
    "T35n1735_046:0856a10": "然一異約此影彼影。合離約影對水等。次",
    "T35n1735_046:0856a11": "於川流下。別顯影義不通二影。如月映淮",
    "T35n1735_046:0856a12": "流。流水不將月去。光臨潭上萬仞不見光",
    "T35n1735_046:0856a13": "沈。喻菩薩同世遷流不漂生死。證真寂",
    "T35n1735_046:0856a14": "滅不沈涅槃。後雖現下雙結有無。喻性相",
    "T35n1735_046:0856a15": "交徹兼於鏡像。五取為有中。由以有無",
    "T35n1735_046:0856a16": "為有無不知即影了不可取。故成執著。",
    "T35n1735_046:0856a17": "於中先取有無為著。後遠物下舉影正義。",
    "T35n1735_046:0856a18": "顯上為執不知此影無遠近故。第三菩薩",
    "T35n1735_046:0856a19": "下合中二。先正合前文。於中初舉智境合",
    "T35n1735_046:0856a20": "前本質。次而於下合前油等。後各各下合前",
    "T35n1735_046:0856a21": "現影。二如種子下。轉以喻合非有之有。於",
    "T35n1735_046:0856a22": "中先喻。後合。有無無礙名為方便等。第三",
    "T35n1735_046:0856a23": "結名可知。第四果中三。初得稱性之身。如",
    "T35n1735_046:0856a24": "影不往而至不分而遍故。次然此下結成",
    "T35n1735_046:0856a25": "無礙。以無差是差之無差故。雖不往而遍",
    "T35n1735_046:0856a26": "令物見殊。差是無差之差故。雖遍而不在",
    "T35n1735_046:0856a27": "彼此。後此菩薩下顯此身因。其無邊身近局",
    "T35n1735_046:0856a28": "果中。亦通前法。第九如化忍文分四別。一",
    "T35n1735_046:0856a29": "標。二釋。三結。四果。標云化者無而忽有故。",
    "T35n1735_046:0856b01": "釋中有三。謂法喻合。法中二。先總標。標法",
    "T35n1735_046:0856b02": "同喻。具能所知。既知一切世間。不局所化",
    "T35n1735_046:0856b03": "情類。略標世間應具出世。後所謂下別顯。",
    "T35n1735_046:0856b04": "先顯所知。後顯能知。前中十句。前五染化。",
    "T35n1735_046:0856b05": "後五淨化。今初。不出惑業苦三。前四是苦。",
    "T35n1735_046:0856b06": "即五蘊相。一識由想起。二行因識生。分別",
    "T35n1735_046:0856b07": "是識故。三受因想起。想取愛憎相故。四色",
    "T35n1735_046:0856b08": "亦行生無記報。色如沫不實。名言熏習即是",
    "T35n1735_046:0856b09": "行故。五即是惑。惑由想行。念即行故。業通",
    "T35n1735_046:0856b10": "二處。初句意業此句分別。皆是業故。此中",
    "T35n1735_046:0856b11": "意等。從緣無性如化不實。本無今有。如化",
    "T35n1735_046:0856b12": "相現故。仁王經云。法本自無因緣生諸。淨",
    "T35n1735_046:0856b13": "化二義倣此可悉。後復有下明後五淨中。",
    "T35n1735_046:0856b14": "一方便調生。依真智故。二湛然真智。由理",
    "T35n1735_046:0856b15": "成故。故上文云智入三世了法平等。三願",
    "T35n1735_046:0856b16": "由行滿。四慈悲。復依方便立故。五具無畏",
    "T35n1735_046:0856b17": "辯。能轉法故。二菩薩如是下。別顯能知。於",
    "T35n1735_046:0856b18": "中初二句結前生後。世間結前染。出世結",
    "T35n1735_046:0856b19": "前淨。亦結餘所不盡。謂乃至一法過於涅",
    "T35n1735_046:0856b20": "槃。亦如化故。或說涅槃不如化者。大品",
    "T35n1735_046:0856b21": "云。為新發意菩薩恐其驚怖。分別生滅。方",
    "T35n1735_046:0856b22": "如化故。餘如幻說了知之言即是生後。次",
    "T35n1735_046:0856b23": "現證下。正顯能知。上言了知。知有六義。一",
    "T35n1735_046:0856b24": "若事若理非比度故。二傍無遺故。三契中",
    "T35n1735_046:0856b25": "道故。四稱俗境故。五真俗無礙故。六歸一",
    "T35n1735_046:0856b26": "實諦故。後非虛妄下結上六知處真道而",
    "T35n1735_046:0856b27": "不傾。行非道而不壞。第二譬如下喻。中應",
    "T35n1735_046:0856b28": "開四義。一能化者以喻因緣。二化現事喻",
    "T35n1735_046:0856b29": "所起果。三現用而無實。四愚小謂真故。十喻",
    "T35n1735_046:0856c01": "傳云。猶如化事雖空無實。能令眾生憂苦",
    "T35n1735_046:0856c02": "瞋恚喜樂癡惑。諸法亦爾。云何無實。如",
    "T35n1735_046:0856c03": "彼化人無生老死。苦樂異餘人故。文中有",
    "T35n1735_046:0856c04": "四十句。初句標。次三十七句。一向雙非。以",
    "T35n1735_046:0856c05": "顯無實。後非有非無有義通二種。一亦是雙",
    "T35n1735_046:0856c06": "非。謂無有亦無故。二雙融性相。化不實故非",
    "T35n1735_046:0856c07": "有。現化事故非無有。對成四句。及一異",
    "T35n1735_046:0856c08": "等。準前思之。第三菩薩如是下合。中二。先",
    "T35n1735_046:0856c09": "化行。後佛子下化益。前中四。一起化用。以",
    "T35n1735_046:0856c10": "同化相有故。然但云菩薩如是者。以上諸",
    "T35n1735_046:0856c11": "非一一通法故。指上如是為善巧方便。二",
    "T35n1735_046:0856c12": "不著下明化智。以了化不實故。三以本願",
    "T35n1735_046:0856c13": "下雙非顯中。四了法下結示化旨。化益及",
    "T35n1735_046:0856c14": "結文。顯可知。第四果中先得利他業用之",
    "T35n1735_046:0856c15": "果。後佛子下得依自利立勝名果。第十如",
    "T35n1735_046:0856c16": "空忍中亦四。謂標。釋。結。果。標云如空。如空",
    "T35n1735_046:0856c17": "所喻通一切法。佛地喻清淨法界。以離",
    "T35n1735_046:0856c18": "差別相故。及中邊等論喻圓成實。但是",
    "T35n1735_046:0856c19": "此中一義。然其喻相小異諸喻。諸喻開義",
    "T35n1735_046:0856c20": "多分有三。雖正取所成幻等以喻於法。",
    "T35n1735_046:0856c21": "而亦取緣等以顯無性。此中喻相不開別",
    "T35n1735_046:0856c22": "法。直指於空。具含多義。以喻於法。又此諸",
    "T35n1735_046:0856c23": "喻。若約能喻前五多取似有以破實有。化",
    "T35n1735_046:0856c24": "喻以不有之有破於似有。此喻以性相俱",
    "T35n1735_046:0856c25": "絕破於一切。又前六遣有會空多。依空立",
    "T35n1735_046:0856c26": "有少。此一遣有入空少。依空立有多。又上",
    "T35n1735_046:0856c27": "所喻則通一切。此中能喻則具多義。所喻各",
    "T35n1735_046:0856c28": "隨別義。喻一類法。然龍樹十喻。以四復次",
    "T35n1735_046:0856c29": "釋如空義。一近無遠有。謂如虛空非可見",
    "T35n1735_046:0857a01": "法。以遠視故。眼光迴轉則見縹色。一切諸",
    "T35n1735_046:0857a02": "法亦復如是。空無所有。以凡夫人遠無漏",
    "T35n1735_046:0857a03": "慧棄捨實相。則見彼我男女等物。而實此",
    "T35n1735_046:0857a04": "物竟無所有。二約性淨不染。三約無初中",
    "T35n1735_046:0857a05": "後。四約體實無物。及佛地論有十復次。上",
    "T35n1735_046:0857a06": "八地中空有十義。皆是略明。然別義有此不",
    "T35n1735_046:0857a07": "同。若約同義諸喻無別故。叡公云。十喻以",
    "T35n1735_046:0857a08": "喻空。空必待此喻。借言以會意。意盡無會",
    "T35n1735_046:0857a09": "處。若得出長羅住此無所住。若能映斯照",
    "T35n1735_046:0857a10": "萬象無來去。餘無礙義如前後說。第二釋中",
    "T35n1735_046:0857a11": "二。先忍解之相。後忍行成益。今初。先別明。",
    "T35n1735_046:0857a12": "以空九義喻九種法。隨義雖別。然其總意。",
    "T35n1735_046:0857a13": "亦以緣成無性故空。然九句各初標法同",
    "T35n1735_046:0857a14": "喻後出所以。一標事法界。如空下出所以",
    "T35n1735_046:0857a15": "者以無相故。謂從緣無性其相自虛。即事",
    "T35n1735_046:0857a16": "是理法界故。此句為總。二世界共業所起",
    "T35n1735_046:0857a17": "故。三軌儀教法一味法界所流故。及餘六句",
    "T35n1735_046:0857a18": "並準初句。後菩薩如是下總結。第二佛子下",
    "T35n1735_046:0857a19": "忍行成益中三。初總明得如空三業業具。",
    "T35n1735_046:0857a20": "二譬如下別顯德齊虛空。於中初二句。一",
    "T35n1735_046:0857a21": "向喻實。無依為依已下皆顯性相無礙。從",
    "T35n1735_046:0857a22": "緣有故。無性空故。又此二相即故便成四句。",
    "T35n1735_046:0857a23": "一緣生故空。緣生故有。二無性故空。無性故",
    "T35n1735_046:0857a24": "有。三緣生故有。無性故空。四即反此。餘一",
    "T35n1735_046:0857a25": "異等。並例此知。無法出空故皆現其前。空",
    "T35n1735_046:0857a26": "不可見故不現法前。餘並文顯。三何以下",
    "T35n1735_046:0857a27": "徵釋得益之由。所以得者。釋意云。空觀成",
    "T35n1735_046:0857a28": "故。於中二。先智證齊空故。一體者真如平",
    "T35n1735_046:0857a29": "等故。一味者解脫不殊故。一種分量者。",
    "T35n1735_046:0857b01": "大小皆稱性故。後嚴淨下。德用滿空故結名",
    "T35n1735_046:0857b02": "可知。果中得二十種身。前十與十行及離",
    "T35n1735_046:0857b03": "世間。大分相似。然通相多從德用立名。可",
    "T35n1735_046:0857b04": "以意得。大文第四佛子至是名下。總結十",
    "T35n1735_046:0857b05": "忍。第二祇夜一百七頌。大分為二。百偈",
    "T35n1735_046:0857b06": "頌前。七偈結歎。前中但頌廣釋。即為十段。",
    "T35n1735_046:0857b07": "段各十偈。初有十頌。頌音聲忍。於中先二",
    "T35n1735_046:0857b08": "偈頌所聞佛說。餘頌能聞入法。於中一偈",
    "T35n1735_046:0857b09": "頌不驚怖畏。一偈深信。一偈悟解。二偈愛",
    "T35n1735_046:0857b10": "樂。一偈修習安住。後二偈頌趣向專心憶念。",
    "T35n1735_046:0857b11": "二有十偈頌順忍。於中初一偈三句頌思",
    "T35n1735_046:0857b12": "惟。次二偈一句。頌隨順了知令心清淨。次",
    "T35n1735_046:0857b13": "一却頌觀察平等無違。餘頌正住修習。三",
    "T35n1735_046:0857b14": "有十偈頌無生忍。初三頌標。以前三忍皆",
    "T35n1735_046:0857b15": "是法說故。偈初各加其喻。次四頌釋。後三",
    "T35n1735_046:0857b16": "結歎。第四頌如幻忍。初六頌略說。於中前",
    "T35n1735_046:0857b17": "四頌指法同喻。及顯緣相。後二頌成就忍",
    "T35n1735_046:0857b18": "行。後四頌廣。於中初二頌喻。次一頌合。後",
    "T35n1735_046:0857b19": "一頌忍行成。第五如是下頌如焰忍。初一",
    "T35n1735_046:0857b20": "攝前生後以明觀意。次三頌指法同喻。",
    "T35n1735_046:0857b21": "次一頌喻。後三頌合。第六菩薩了下頌如",
    "T35n1735_046:0857b22": "夢忍中。正頌前合兼頌標喻。十頌頌前九",
    "T35n1735_046:0857b23": "句。一頌無變異。二一頌頌自性。上二兼頌",
    "T35n1735_046:0857b24": "標法。三頌執著翻則解脫。兼頌前喻。四頌",
    "T35n1735_046:0857b25": "性離。五超頌所現。六却頌本性。七八二頌",
    "T35n1735_046:0857b26": "頌無差別。九頌想分別。十頌覺時思之可",
    "T35n1735_046:0857b27": "了。第七修行下頌如響忍。初一偈頌忍行",
    "T35n1735_046:0857b28": "所因。文云。修行如是行。似結前喻。既言",
    "T35n1735_046:0857b29": "知諸法性。義同忍行。次二偈頌聞一切聲",
    "T35n1735_046:0857c01": "如響。次二頌知如來聲如響。餘頌忍成之",
    "T35n1735_046:0857c02": "益。其喻遍諸偈中。第八為欲下頌如影忍。",
    "T35n1735_046:0857c03": "頌法說十對。喻合含在其中。初二偈頌非",
    "T35n1735_046:0857c04": "世生沒。謂了寂故不生。饒益故不沒。次偈頌",
    "T35n1735_046:0857c05": "非在內外。不住故不內。不離故不外。次偈",
    "T35n1735_046:0857c06": "頌非行不行。了無染故非行。化世故非",
    "T35n1735_046:0857c07": "不行。次偈頌非同非異。知自性故非同。",
    "T35n1735_046:0857c08": "了無二故非異。次偈頌非往不往。第二句",
    "T35n1735_046:0857c09": "不往。餘三句非不往。次六句頌非住非不",
    "T35n1735_046:0857c10": "住。於中初二句兼別頌喻。故云非內外。",
    "T35n1735_046:0857c11": "次亦不在內外二句。頌非是世間非出世",
    "T35n1735_046:0857c12": "間。次入此一偈。頌非修菩薩行非捨於大",
    "T35n1735_046:0857c13": "願。次一偈頌雖常行一切佛法。而能辦一",
    "T35n1735_046:0857c14": "切世間事。其實不實及不住世流法流。義通",
    "T35n1735_046:0857c15": "結上。故略不頌。第九觀察下頌如化忍。初",
    "T35n1735_046:0857c16": "三偈頌總知一切世間如化。次一頌染法",
    "T35n1735_046:0857c17": "化。次二頌淨法化。言度脫亦如化者為釋",
    "T35n1735_046:0857c18": "疑故。謂觀察眾生如化。何用化之。故此",
    "T35n1735_046:0857c19": "答云。化若有實可招來難。度既如化化之",
    "T35n1735_046:0857c20": "何妨。餘頌法合。第十頌如空忍。初一偈頌",
    "T35n1735_046:0857c21": "忍解之相。餘頌忍行成益。於中初五偈頌",
    "T35n1735_046:0857c22": "別。顯德齊虛空。次三偈頌徵釋得忍之由。",
    "T35n1735_046:0857c23": "後一偈。却頌上總明得如空三業。末後七",
    "T35n1735_046:0857c24": "偈結歎中二。前三二利行圓。言超過一切正",
    "T35n1735_046:0857c25": "顯十頂之義。後四顯深難測上智所知。",
    "T35n1735_046:0857c26": "大方廣佛華嚴經疏卷第四十六"
}