{
    "T42n1824_006:0089a02": "中觀論疏卷第六(本)",
    "T42n1824_006:0089a04": "釋吉藏撰",
    "T42n1824_006:0089a05": "作者品第八",
    "T42n1824_006:0089a06": "上來七品一周略破人法明大乘觀行。此下",
    "T42n1824_006:0089a07": "十品重破人法明大乘觀行。略破為利根人",
    "T42n1824_006:0089a08": "說重破為鈍根人說。問何以知前略破今重",
    "T42n1824_006:0089a09": "破耶。答以前後二文證之知有二周之說。三",
    "T42n1824_006:0089a10": "相品末二偈有三雙。一偈洗有為無為一切",
    "T42n1824_006:0089a11": "法體。一偈破有為無為一切名字。名體既",
    "T42n1824_006:0089a12": "無則人法悉空。故是一周。次一偈明法無從",
    "T42n1824_006:0089a13": "即法說門破一偈舉喻。謂譬喻門破。法譬既",
    "T42n1824_006:0089a14": "圓則一周究竟。次一偈結論破無三相所以。",
    "T42n1824_006:0089a15": "一偈明經說有三相所由。既釋論會經故。是",
    "T42n1824_006:0089a16": "一周究竟後文證者。長行序云。上來品品破",
    "T42n1824_006:0089a17": "一切法。悉無有餘。汝著心深故今當重說。既",
    "T42n1824_006:0089a18": "有重說之言。即知必是一周破也。所以破作",
    "T42n1824_006:0089a19": "作者。一切眾生無始來謂有善惡無記人作",
    "T42n1824_006:0089a20": "善惡無記業。今撿無三人造三業。悟無生畢",
    "T42n1824_006:0089a21": "竟空得解脫也。此意品品通用之。十品為二。",
    "T42n1824_006:0089a22": "初四品正破人傍破法。次六品正破法傍破",
    "T42n1824_006:0089a23": "人。所以爾者。一依觀門次第。人無生易得故",
    "T42n1824_006:0089a24": "初正破人。法無生難得故。後破法。二此周為",
    "T42n1824_006:0089a25": "鈍根人。故前破人後破法也。又二周互現。前",
    "T42n1824_006:0089a26": "周正破法後傍破人。利根內學人多知無人",
    "T42n1824_006:0089a27": "少知無法。又內學人多計法少計人。十八部",
    "T42n1824_006:0089a28": "中唯犢子計人耳。又前周從本至末。故前破",
    "T42n1824_006:0089a29": "法法是人本。後周從末至本。人是法末。互現",
    "T42n1824_006:0089b01": "文也。又前周約說門次第。多從深至淺。後門",
    "T42n1824_006:0089b02": "據行門次第。從淺至深。四品破人。六品破法",
    "T42n1824_006:0089b03": "者。人易法難故也。作作者破人法之用。本住",
    "T42n1824_006:0089b04": "品破人法體。燃可燃舉喻合破體用。本際品",
    "T42n1824_006:0089b05": "窮人法之原。故四品正破人傍破法也。又初",
    "T42n1824_006:0089b06": "品通破即離二我。但破即為正。如先尼計作者",
    "T42n1824_006:0089b07": "是即陰。次品正破離陰計我。燃可燃品通破",
    "T42n1824_006:0089b08": "即離亦即離如是五句。本際釋疑。外疑云。",
    "T42n1824_006:0089b09": "若三品無人法者無本際經何故說有故。名",
    "T42n1824_006:0089b10": "釋疑。問曰。何故次三相後破作作者耶。答上",
    "T42n1824_006:0089b11": "破有為無為一切悉空。外人云。三相是有為。",
    "T42n1824_006:0089b12": "有為名起作。故舉作作者證有三相。此是其",
    "T42n1824_006:0089b13": "傍意也。言正意者。從因緣品至五陰品破諸",
    "T42n1824_006:0089b14": "法有明空解脫門。從六種至三相求一切相",
    "T42n1824_006:0089b15": "不可得。名無相解脫門。從此品竟一論末求",
    "T42n1824_006:0089b16": "作者不可得。明無作解脫門。故次三相品末",
    "T42n1824_006:0089b17": "破作作者也。外人云。若三相品明有為無為",
    "T42n1824_006:0089b18": "一切空者。今現在造作施為。云何一切空耶。",
    "T42n1824_006:0089b19": "外謂。有六道眾生是作者。身口意是所用作",
    "T42n1824_006:0089b20": "法。起罪福不動三業名為作業。得六道苦樂",
    "T42n1824_006:0089b21": "名果報也。三乘人為作者。身口意為所用法。",
    "T42n1824_006:0089b22": "起三乘業為作業。得三乘果為果報。現見九",
    "T42n1824_006:0089b23": "道如此。云何言畢竟空耶。又三空次第者。",
    "T42n1824_006:0089b24": "前說空門竟。論主歎美空說無相門明不取",
    "T42n1824_006:0089b25": "空相。今明無作正明菩薩生心動念即是作",
    "T42n1824_006:0089b26": "業。謂有作空無相觀之。菩薩為作者。作此觀",
    "T42n1824_006:0089b27": "得佛道為果報。故此一門可窮下極上。極上",
    "T42n1824_006:0089b28": "則法雲已還。下謂破世間造作施為。皆不可",
    "T42n1824_006:0089b29": "得也。二十七品立名有四。一從法受名。如情",
    "T42n1824_006:0089c01": "陰之流。二從人受稱。如本住品等。三從譬立",
    "T42n1824_006:0089c02": "名。如燃可燃品。四人法合目。如作作者品。問",
    "T42n1824_006:0089c03": "作作者染染者。此有何異。答染染者。但是意",
    "T42n1824_006:0089c04": "地。唯明不善。作作者通於三業及以三性。又",
    "T42n1824_006:0089c05": "染染者但是煩惱門。作作者明於業門。又染",
    "T42n1824_006:0089c06": "染者引經立義。作作者引事立義。謂現見造",
    "T42n1824_006:0089c07": "作施為之事也。問今破作作者與十六知見",
    "T42n1824_006:0089c08": "中作作者何異。答十六知見但是破外道義。",
    "T42n1824_006:0089c09": "今此中通破世間外道小乘大乘。身口意一",
    "T42n1824_006:0089c10": "豪以有所得心有所造作。悉入此門破也。問",
    "T42n1824_006:0089c11": "何以故破一切造作耶。答大品經云。菩薩",
    "T42n1824_006:0089c12": "有麁細二業。若見有身口意名為麁業。不得",
    "T42n1824_006:0089c13": "身口意名為細業。菩薩離於麁業。今欲辨菩",
    "T42n1824_006:0089c14": "薩清淨業故破一切有所得造作施為也。二",
    "T42n1824_006:0089c15": "者涅槃云。耆婆語世王云。大王若聞佛說",
    "T42n1824_006:0089c16": "無作無受。王之重罪即得清淨。無作者謂",
    "T42n1824_006:0089c17": "無人作無法作。無受者謂無人受無法受。又",
    "T42n1824_006:0089c18": "經中略標利根即解。末世罪重故論主廣破",
    "T42n1824_006:0089c19": "之。是以此品初明無作作者。後辨無受受",
    "T42n1824_006:0089c20": "者。即是諸方等經清淨懺悔法。四依菩薩",
    "T42n1824_006:0089c21": "憐愍末世造罪眾生。故申十方佛方等大懺",
    "T42n1824_006:0089c22": "也。品為二。第一長行序破立之由。第二偈本",
    "T42n1824_006:0089c23": "正明破也。初中前問次答。問者是不受前破",
    "T42n1824_006:0089c24": "而更立。答即申前破不受後立。立中云。現有",
    "T42n1824_006:0089c25": "作有作者有所用作法者。上來橫窮竪破事",
    "T42n1824_006:0089c26": "無不周。外人無辭可救。但舉眼現所見事以",
    "T42n1824_006:0089c27": "問。若都畢竟空者。無現事可見。既有現事",
    "T42n1824_006:0089c28": "可見云何畢竟空。即不信前破故更立也。又",
    "T42n1824_006:0089c29": "如人習無生觀。力淺無生觀恒不現前。而顛",
    "T42n1824_006:0090a01": "倒事恒現。故舉現事問也。作是業。三條。一能",
    "T42n1824_006:0090a02": "作來果。二為人所作。三體是起作。故名為作",
    "T42n1824_006:0090a03": "也。作者亦三義。一體是起作法。二作前果。三",
    "T42n1824_006:0090a04": "能作於業。故名作者。所用作法有二。一內法",
    "T42n1824_006:0090a05": "謂手脚根能有所作故名所用。二外校具。如",
    "T42n1824_006:0090a06": "人手書要須用筆。故筆是所用法也。此二是",
    "T42n1824_006:0090a07": "因書字即是果。答申前破不受後立者。一欲",
    "T42n1824_006:0090a08": "顯前一周破已竟。二欲以前門破後。三顯鈍",
    "T42n1824_006:0090a09": "根無而立有。就答中有二。初奪次縱奪作作",
    "T42n1824_006:0090a10": "者。已入有為無為中破者。外道常遍我入無",
    "T42n1824_006:0090a11": "為中破。無常之我入有為中破。又外道具常",
    "T42n1824_006:0090a12": "身作身。內道有生死有為人法佛地無為人",
    "T42n1824_006:0090a13": "法。並入此二門破也。汝著心深下。第二縱破。",
    "T42n1824_006:0090a14": "據法則已無。約倒情謂有。是故破之。十二偈",
    "T42n1824_006:0090a15": "為二。初十一偈破作作者。即是破因中人法。",
    "T42n1824_006:0090a16": "次一偈破受受者。破果中人法。因果人法既",
    "T42n1824_006:0090a17": "無則一切空矣。又初破作作者破人法之用。",
    "T42n1824_006:0090a18": "後破受受者破人法之體。下云受名五陰。陰",
    "T42n1824_006:0090a19": "是法體也。體用若傾則一切空矣。破作作者",
    "T42n1824_006:0090a20": "中有二。初破有人法見。次破無人法見。就破",
    "T42n1824_006:0090a21": "人法中義五。文四。義五者。一人法俱有無相",
    "T42n1824_006:0090a22": "作義。二人法俱無亦無相作。三半有半無亦",
    "T42n1824_006:0090a23": "無相作。四一有一無亦無相作。五人一法三",
    "T42n1824_006:0090a24": "人三法一亦無相作。以此五門窮檢一切。造",
    "T42n1824_006:0090a25": "作義畢竟無縱。即釋經中無作門也。又是破",
    "T42n1824_006:0090a26": "外人一切造作義盡矣。文四者。初實有實無",
    "T42n1824_006:0090a27": "門。二半有半無門。三一有一無門。四一三門。",
    "T42n1824_006:0090a28": "初一門有六偈。又開為二。前有一偈標章門。",
    "T42n1824_006:0090a29": "次有五偈釋章門。初偈上半明人法俱有無",
    "T42n1824_006:0090b01": "作義。下半人法俱無亦無作義。上半初句明",
    "T42n1824_006:0090b02": "定有人。即僧佉等四外道。佛法犢子譬喻成",
    "T42n1824_006:0090b03": "實師。假有體及假有用等也。次句標破既決",
    "T42n1824_006:0090b04": "定有人。人不作決定業。定業內外通有。而正",
    "T42n1824_006:0090b05": "是薩婆多未來本有善惡等業。竟不復須人",
    "T42n1824_006:0090b06": "造作也。又今不論未來直明實有人體業體。",
    "T42n1824_006:0090b07": "無有作義。下半初句牒無人。次標破。問此為",
    "T42n1824_006:0090b08": "是執無有人。為計無為人耶。答非是執無有",
    "T42n1824_006:0090b09": "人。但言人體是無能起作業。問誰計人體是",
    "T42n1824_006:0090b10": "無而作業耶。答若執人是有為名之為有。計",
    "T42n1824_006:0090b11": "人是無為秤之為無。又假有體是執人有假",
    "T42n1824_006:0090b12": "無體是計人無。又犢子計人有。薩婆多明人",
    "T42n1824_006:0090b13": "無。但有假名而秤人作於業也。又上半不因",
    "T42n1824_006:0090b14": "業有人。不因人有業。故無相作。下半因業有",
    "T42n1824_006:0090b15": "人。因人有業。則人業皆無體。則無人業故無",
    "T42n1824_006:0090b16": "相作。問何以知計有是人計無是人耶。答顛",
    "T42n1824_006:0090b17": "倒品云。我法以有無。是事終不成。故知計人",
    "T42n1824_006:0090b18": "是有無也。第二偈以去是第二釋章門為三。",
    "T42n1824_006:0090b19": "初一偈釋章門。次一偈顯人法俱有則墮無",
    "T42n1824_006:0090b20": "因過。第三三偈傳釋無因過。初偈上半破定",
    "T42n1824_006:0090b21": "有業。下半破定有人。定有業體有二過。若實",
    "T42n1824_006:0090b22": "有業體。本來已有不得言本未作今始作。則",
    "T42n1824_006:0090b23": "世間唯有故業無新業也。二者本來已有。不",
    "T42n1824_006:0090b24": "須人起故復有離人過也。下半亦二。一者既",
    "T42n1824_006:0090b25": "本來有作者。不應更有造作。二既本來已有。",
    "T42n1824_006:0090b26": "不須作業成人。須精細取文意。有一豪業體",
    "T42n1824_006:0090b27": "則業有二過。有一豪人體人有二過。何者為",
    "T42n1824_006:0090b28": "一豪人體。則本來已有不假緣合而成。亦不",
    "T42n1824_006:0090b29": "假緣離而滅。故此人是常。則常已作竟。何須",
    "T42n1824_006:0090c01": "更作。復何須假業而成耶。業二過亦爾。長行",
    "T42n1824_006:0090c02": "初釋偈本。從不決定已下顯論主不破人法",
    "T42n1824_006:0090c03": "俱無意。二俱是有有尚無作。二俱是無無云",
    "T42n1824_006:0090c04": "何有作。故不須破無也。復次若定有作者下。",
    "T42n1824_006:0090c05": "第二重顯人法俱有墮無因過。即是初章四",
    "T42n1824_006:0090c06": "對。若有人可人有法可法。有人可人人不因",
    "T42n1824_006:0090c07": "法。有法可法法不因人。故人是自人法是自",
    "T42n1824_006:0090c08": "法。故名無因也。然須細心觀文意。若有一豪",
    "T42n1824_006:0090c09": "人體則不因法。法亦爾。如是長短生死涅槃。",
    "T42n1824_006:0090c10": "有一豪無相因。無相因則破因緣。破中道也。",
    "T42n1824_006:0090c11": "若無一豪人法亦無可相因。可謂正觀微妙",
    "T42n1824_006:0090c12": "虛妄易傾也。問曰。下生第三傳顯無因過也。",
    "T42n1824_006:0090c13": "答中三偈為二。初別明無因過。次半行總結",
    "T42n1824_006:0090c14": "別明。中有十過。謂因果人法罪福及罪福報",
    "T42n1824_006:0090c15": "世出世也。則無因無果者。人不因法則無法",
    "T42n1824_006:0090c16": "因。無法因則無人。是果法亦爾。問前已明無",
    "T42n1824_006:0090c17": "因果。何故復云無罪福及罪福報耶。答前明",
    "T42n1824_006:0090c18": "無外法中瓶等因果。後明無內法因果。又約",
    "T42n1824_006:0090c19": "數人義。後但明無報因因果。前通明餘五因",
    "T42n1824_006:0090c20": "因果。成實亦爾。後明無報因因果。前明習",
    "T42n1824_006:0090c21": "因因果及依因因果也。問論文或言天涅槃",
    "T42n1824_006:0090c22": "或言大涅槃。何者是耶。答大是矣。前罪福報",
    "T42n1824_006:0090c23": "已說天報竟故也。長行為二。初釋人法俱有",
    "T42n1824_006:0090c24": "墮無因。無因有十過。從問曰已下顯論主但",
    "T42n1824_006:0090c25": "明人法俱有之過。不彰俱無失意也。俱有尚",
    "T42n1824_006:0090c26": "有過況俱無耶。故不須顯無之失也。又青目",
    "T42n1824_006:0090c27": "欲具彰俱有俱無之失。發下破半有半無之",
    "T42n1824_006:0090c28": "端也。問若無作者無作業不能有所作下。第二",
    "T42n1824_006:0090c29": "門破半有半無。外人云人半有能起業。人半",
    "T42n1824_006:0091a01": "無為業成。業半有能成人。業半無須人起。若",
    "T42n1824_006:0091a02": "爾則應有人業也。問應立半有半無。云何但",
    "T42n1824_006:0091a03": "言有耶。答有二義。一者對長行兩無之言。故",
    "T42n1824_006:0091a04": "秤為有。二者略舉半有則半無可知。問半有",
    "T42n1824_006:0091a05": "半無是誰計耶。答人法具二諦。世諦義邊是",
    "T42n1824_006:0091a06": "則半有。真諦義邊則是半無。又開善云。假人",
    "T42n1824_006:0091a07": "無體有用。無體義是半無。有用義秤半有。假",
    "T42n1824_006:0091a08": "法亦無體有用。同人義說也。又一人具假實。",
    "T42n1824_006:0091a09": "實法滅為半無。假法相續為半有。此通眾師",
    "T42n1824_006:0091a10": "也。偈上半正牒而破。下半釋破也。言相違",
    "T42n1824_006:0091a11": "者凡有二種。一者人業各違。二者合違。各違",
    "T42n1824_006:0091a12": "者人有違人無。人無違人有。業亦爾也。合違",
    "T42n1824_006:0091a13": "者人有違業無。人無違業有。業無違人有。業",
    "T42n1824_006:0091a14": "有違人無也。復次有不能作無。第四一有一",
    "T42n1824_006:0091a15": "無門破無相作義。一有一無者謂。人是有而",
    "T42n1824_006:0091a16": "業是無。人亦是無而業是有也。問此是誰義",
    "T42n1824_006:0091a17": "耶。答如本住云。未有眼耳等根前已有本住。",
    "T42n1824_006:0091a18": "此是有人而無業也。成論師云。前三心但有",
    "T42n1824_006:0091a19": "法未有人。此是有法無人也。又如世人云。未",
    "T42n1824_006:0091a20": "造作善惡業時已有於人。此是有人無法。毘",
    "T42n1824_006:0091a21": "曇云。未來有法未有人名。此是有法無人。又",
    "T42n1824_006:0091a22": "如經云。我無造無受者無。善惡之業不敗亡。",
    "T42n1824_006:0091a23": "亦是有法無人也。又如成論師釋滅度義云。",
    "T42n1824_006:0091a24": "法滅人度。又是有人而無法也。又造善故名",
    "T42n1824_006:0091a25": "善人。若未造善不名善人。餘二性亦爾。此是",
    "T42n1824_006:0091a26": "有法而無人也。偈為二。上半正破。下半指前",
    "T42n1824_006:0091a27": "破。云有不出全有半有。無不出全無半無。上",
    "T42n1824_006:0091a28": "已破竟既無有無。何有相作。作者不作定下。",
    "T42n1824_006:0091a29": "第四一三門。上來是離破今是合破。兩偈為",
    "T42n1824_006:0091b01": "二。初偈明一人不能作三業。次偈明三人不",
    "T42n1824_006:0091b02": "能作一業。一人不作三業者。三種中隨舉一",
    "T42n1824_006:0091b03": "人。或有人或無人。或半有半無人。有人不作",
    "T42n1824_006:0091b04": "三業者。人是有。業既無不可作。業已有不須",
    "T42n1824_006:0091b05": "作。半有同有半無同無。次偈三人不能作一",
    "T42n1824_006:0091b06": "業者。三人中隨一人也。問曰若無作無作者。",
    "T42n1824_006:0091b07": "自上已來破有人法見。此下第二破無人法",
    "T42n1824_006:0091b08": "見。若作申破意。上來破病今申經也。三相品",
    "T42n1824_006:0091b09": "末一偈申經。七品破執。良以執病既重。前須",
    "T42n1824_006:0091b10": "廣破未得。更為其作義。且引幻化曉之。至作",
    "T42n1824_006:0091b11": "者品執病稍除。品品之中時出一兩要句。令",
    "T42n1824_006:0091b12": "其識佛經因緣假名義也。就文為二。初問次",
    "T42n1824_006:0091b13": "答。問今外道過論主無因。與上論主過外人",
    "T42n1824_006:0091b14": "無因。有何異。答外人前有人有法。人法各成",
    "T42n1824_006:0091b15": "不須相因故墮無因。今明都無人法故無可",
    "T42n1824_006:0091b16": "相因。所以為異。答曰是業從眾緣生下。第二",
    "T42n1824_006:0091b17": "答。前長行次偈。破此見凡有三勢。一云汝有",
    "T42n1824_006:0091b18": "因既不成。豈得有無因。如是五句悉不可得。",
    "T42n1824_006:0091b19": "二有無並出汝心。向謂有既覓有無從。便復",
    "T42n1824_006:0091b20": "見無。此並是汝有。汝無非關我也。三者上來",
    "T42n1824_006:0091b21": "明無者。無汝所見五種人法耳。非無假名因",
    "T42n1824_006:0091b22": "緣人法也。此之一答意有多門。一者上明無",
    "T42n1824_006:0091b23": "人無法。則破其有見。今明假名人法接其斷",
    "T42n1824_006:0091b24": "心。顯非有非無非斷非常之義。二者上明非",
    "T42n1824_006:0091b25": "人非法。即是中道。今明因緣人法。秤為假名。",
    "T42n1824_006:0091b26": "此即是假前中中後假義。三者上明非人非",
    "T42n1824_006:0091b27": "法。即是性空。今明因緣人法即是因緣空。故",
    "T42n1824_006:0091b28": "得有人法。故山中舊云。於性空中立一切法。",
    "T42n1824_006:0091b29": "四者上明無人法。此明世諦破性說空即是",
    "T42n1824_006:0091c01": "世諦中道。今明因緣人法即是中道。世諦因",
    "T42n1824_006:0091c02": "緣人法未曾人法。即是非人非法名因緣空。",
    "T42n1824_006:0091c03": "即是真諦中道。問此但明因緣人法。何處有",
    "T42n1824_006:0091c04": "非人非法文耶。答文顯在偈後長行。五者上",
    "T42n1824_006:0091c05": "明無五種人法即是破病。今明因緣人法即",
    "T42n1824_006:0091c06": "是申經。偈分為二。初有三句明有因緣人法。",
    "T42n1824_006:0091c07": "更無有餘事一句。此辨更無外人五種人法。",
    "T42n1824_006:0091c08": "一師初章中假語並是依作者品此文作之。",
    "T42n1824_006:0091c09": "初章四對之失。即是前過外人人法不相因",
    "T42n1824_006:0091c10": "義。四對之得。即是此文人法相因義。故初章",
    "T42n1824_006:0091c11": "語起自此文也。中假起此品者。明外人性人",
    "T42n1824_006:0091c12": "法不可得非人非法。即是假前中義。因緣人",
    "T42n1824_006:0091c13": "法即中前假義。因緣人法即是非人非法名",
    "T42n1824_006:0091c14": "假後中義。非人非法假名人法即中後假義。",
    "T42n1824_006:0091c15": "而三論師雖誦初章中假之言。而不知文處",
    "T42n1824_006:0091c16": "故今略示之。長行云。業先決定無者。此是",
    "T42n1824_006:0091c17": "業先無決定耳。餘並易知。復次如破作作者",
    "T42n1824_006:0091c18": "下。第二次破受受者。生起如前。",
    "T42n1824_006:0091c19": "本住品第九",
    "T42n1824_006:0091c20": "此品所以來者凡有八義。一者上破作作者。",
    "T42n1824_006:0091c21": "破人法用。今此品次破人法體。根本有神及",
    "T42n1824_006:0091c22": "以諸根。然後始有造作之用。上雖破其用未",
    "T42n1824_006:0091c23": "除其根故須破也。二者上別破即陰。今破離",
    "T42n1824_006:0091c24": "陰。三者上通破五種人法。一者人法俱有。",
    "T42n1824_006:0091c25": "二者人法俱無。三者人法半有半無。四者人",
    "T42n1824_006:0091c26": "有法無法有人無。五者人一法三法一人三。",
    "T42n1824_006:0091c27": "故遍破一切人法。今此一品重破初句。謂人",
    "T42n1824_006:0091c28": "法俱有。以有病難除二空難信。故此一品廣",
    "T42n1824_006:0091c29": "破人法有也。四者上來通破即離亦即亦離",
    "T42n1824_006:0092a01": "非即非離一切諸我。今此一品別破離陰計",
    "T42n1824_006:0092a02": "我。於即離中偏破離者。凡立人立法多言法",
    "T42n1824_006:0092a03": "異於人人異於法。蓋是惑者之常情內外之",
    "T42n1824_006:0092a04": "通計。又犢子云。五陰和合別有於人。成實",
    "T42n1824_006:0092a05": "師云。法則是實人則是假。故是離法有人之",
    "T42n1824_006:0092a06": "義。所以須偏破也。五者此論正破於內傍破",
    "T42n1824_006:0092a07": "於外。作作者已破內人法竟。今此一品次破",
    "T42n1824_006:0092a08": "外道人法。問何以知此品破外道義耶。答後",
    "T42n1824_006:0092a09": "長行文云。有論師云此出入息視眴等是神",
    "T42n1824_006:0092a10": "相。即是優樓迦義。故知破外道也。六者自",
    "T42n1824_006:0092a11": "上已來破生死中假人造作義。此之一品的",
    "T42n1824_006:0092a12": "破大乘人謂世出世佛性依持。則是舉始終",
    "T42n1824_006:0092a13": "世出世也。如大乘人之言。本有如來藏為生",
    "T42n1824_006:0092a14": "死依持建立。生死則依如來藏名為本住。生",
    "T42n1824_006:0092a15": "死有於生滅如來藏不生不滅。而如來藏離",
    "T42n1824_006:0092a16": "陰而有。故涅槃云。我者即是如來藏義。故",
    "T42n1824_006:0092a17": "知神我佛性如來藏阿摩識等。悉是本住之",
    "T42n1824_006:0092a18": "異名。數論師云。不有心神而已。有心神必有",
    "T42n1824_006:0092a19": "得佛之理。故心神為本。不同草木盡在一化。",
    "T42n1824_006:0092a20": "又云真諦為本。真諦即是無住。故從無住本",
    "T42n1824_006:0092a21": "立一切法。問若爾此品應破涅槃經耶。答佛",
    "T42n1824_006:0092a22": "性實非有無亦非即離未曾始終。而惑者橫",
    "T42n1824_006:0092a23": "謂執之為有即是戲論佛性。今破其戲論謂",
    "T42n1824_006:0092a24": "性實。不破佛性。故涅槃云斷取著不斷我見。",
    "T42n1824_006:0092a25": "我見者即佛性也。七者因上接斷語來。上云",
    "T42n1824_006:0092a26": "有假人假法但無實人法。外云假實雖殊終",
    "T42n1824_006:0092a27": "有人法。汝言因法有人因人有法。我亦明因",
    "T42n1824_006:0092a28": "本住故有眼耳法由眼耳等法而有本住。亦",
    "T42n1824_006:0092a29": "是人法相因也。八者不受論主上破。汝不應",
    "T42n1824_006:0092b01": "言都無人法。今實有人名為本住。以有本住",
    "T42n1824_006:0092b02": "故有眼耳等根。若無本住誰有此耶。所言本",
    "T42n1824_006:0092b03": "住者凡有三義。一云本有於神故稱為本住。",
    "T42n1824_006:0092b04": "在諸根之前目之為住。此但是人名也。次",
    "T42n1824_006:0092b05": "云神為諸根作本。諸根依神得住。故云本住。",
    "T42n1824_006:0092b06": "此從本立名也。三云本有於神故名為本。諸",
    "T42n1824_006:0092b07": "根後生依之得住。故稱為住。此人法通稱也。",
    "T42n1824_006:0092b08": "品十二偈為三。第一破本住明眾生空義。第",
    "T42n1824_006:0092b09": "二破諸根明法空義。第三呵責外人橫計人",
    "T42n1824_006:0092b10": "法。初二門檢有非有。次一門呵非有謂有。就",
    "T42n1824_006:0092b11": "初又三。第一就六根之前檢無本住。亦云六",
    "T42n1824_006:0092b12": "根之外。第二就六根之內檢無本住。第三就",
    "T42n1824_006:0092b13": "四大之中檢無本住。即是一切處求無我。小",
    "T42n1824_006:0092b14": "乘根性聞之得初果。大乘人聞得十住。就初",
    "T42n1824_006:0092b15": "又二。前立次破。就立為二。第一以法證人。第",
    "T42n1824_006:0092b16": "二以人證法。二門各兩。初文二者三句舉法",
    "T42n1824_006:0092b17": "為問。是則名本住。此一句即是答也。第二上",
    "T42n1824_006:0092b18": "半偈為問。以是故當知下半即是答也。所以",
    "T42n1824_006:0092b19": "作此問答者。並不受上論主破無作者作法。",
    "T42n1824_006:0092b20": "是故今舉人法有難論主無。即顯已宗明有",
    "T42n1824_006:0092b21": "義也。問論主何故不分明立義而但秤有人",
    "T42n1824_006:0092b22": "言。答若別出部計則不得通破眾家。今欲遍",
    "T42n1824_006:0092b23": "破眾家故秤有人言也。問何以得知此是真",
    "T42n1824_006:0092b24": "神佛性。答計真神佛性必是本有。生死虛妄",
    "T42n1824_006:0092b25": "名為始有。若俱是本有則俱真。俱是始有則",
    "T42n1824_006:0092b26": "俱妄。今文亦計本住是本有諸根為始有。故",
    "T42n1824_006:0092b27": "知是真神佛性義也。長行云。命等根者。若",
    "T42n1824_006:0092b28": "數人別有非色非心法為命根。成論以業為",
    "T42n1824_006:0092b29": "命根也。答曰下第二破。開為三門。一責相",
    "T42n1824_006:0092b30": "破。二並決破。三徵宗破。生起三破。初偈逈責",
    "T42n1824_006:0092c01": "相。次偈竝體。三徵宗。既立離陰之神故責覓",
    "T42n1824_006:0092c02": "離陰之相。責相不得空立神體。故次竝體。",
    "T42n1824_006:0092c03": "外滯並既急則便漫倒。故以徵宗也。又初一",
    "T42n1824_006:0092c04": "以相責體。次將法並人。次舉不離破離。偈為",
    "T42n1824_006:0092c05": "二。上三句責之。既未有六根先以有神者。以",
    "T42n1824_006:0092c06": "何相而知耶。以未有六根故不得用六根證",
    "T42n1824_006:0092c07": "有也。二問依根已後用何相知耶。苦樂等是",
    "T42n1824_006:0092c08": "心相見聞等是身相。除此二外以何為神相。",
    "T42n1824_006:0092c09": "若猶取此二相則猶是六根所得。不得別有本",
    "T42n1824_006:0092c10": "性。應別有相也。又終以陰為相。終不離陰陰",
    "T42n1824_006:0092c11": "外無神也。又陰外無別相。亦陰外無別體。若",
    "T42n1824_006:0092c12": "有神體異陰體。亦有神相異陰相。涅槃經云。",
    "T42n1824_006:0092c13": "是諸外道雖復種種說我。終不離陰界入也。",
    "T42n1824_006:0092c14": "又若無神相指陰為神相。牛指馬為相火指",
    "T42n1824_006:0092c15": "水為相。又並無相故無神。汝前以有法證人",
    "T42n1824_006:0092c16": "是有。我今以相無證人無。問舊云眾生本有",
    "T42n1824_006:0092c17": "得佛理者。得佛理既本有。則眾生亦本有。若",
    "T42n1824_006:0092c18": "眾生始有而得佛理本有者。此理屬誰也。長",
    "T42n1824_006:0092c19": "行初三。一標責相。如外法下第二出責相。如",
    "T42n1824_006:0092c20": "經說下第三結責相。問曰下第二救。出入息",
    "T42n1824_006:0092c21": "是身相。苦樂等是心相。還以身心二相證有",
    "T42n1824_006:0092c22": "於神也。問此乃是外道優樓迦義。云何言破",
    "T42n1824_006:0092c23": "真神佛性耶。答計真神佛性與優樓迦義同。",
    "T42n1824_006:0092c24": "真神是常。妄是無常。優樓迦亦然。又今明外",
    "T42n1824_006:0092c25": "道出救義。即是破內人以外人作此救。即是",
    "T42n1824_006:0092c26": "明內義同於外道故是破內也。答曰下第三",
    "T42n1824_006:0092c27": "破救。又四。一責處破。若謂下第二取意破。復",
    "T42n1824_006:0092c28": "次若言身大下第三無常門破。復次如風狂病",
    "T42n1824_006:0092c29": "下第四不自在破。四破顯四義。初責處以空",
    "T42n1824_006:0093a01": "門破無我。次取意以苦義顯無我。三無常門",
    "T42n1824_006:0093a02": "顯無我。四不自在顯無我。外道不達生死苦",
    "T42n1824_006:0093a03": "空無常。故以四義破之。如是種種下第四總",
    "T42n1824_006:0093a04": "結也。若必謂離眼已下第二決破。偈為二。上",
    "T42n1824_006:0093a05": "半牒。下半並之。一將人例法。汝人法相離則",
    "T42n1824_006:0093a06": "不相依。人離於法在法先有者。法亦離人在",
    "T42n1824_006:0093a07": "人先有也。人前法後人常法無常。法前人後",
    "T42n1824_006:0093a08": "法常人無常。又俱前則應俱常。俱後則俱無",
    "T42n1824_006:0093a09": "常。又汝言人前法後。亦應法前人後。二以法",
    "T42n1824_006:0093a10": "例人。法必定須依人。人亦必定須依法也。問",
    "T42n1824_006:0093a11": "既離法有人。理然離人有法。此乃是他義。何",
    "T42n1824_006:0093a12": "謂是並決破。答麁心觀文似如此耳。此意令",
    "T42n1824_006:0093a13": "離人前有法也。必須安先字。不爾非破。所以",
    "T42n1824_006:0093a14": "作此難者。以人是法人。法是人法。事如薪火。",
    "T42n1824_006:0093a15": "外道救云。如地前草木後者。此則不然。現見",
    "T42n1824_006:0093a16": "有地實不見神也。又法前不見人而言人在",
    "T42n1824_006:0093a17": "前。亦人前不見法應言法在前。又未有法而",
    "T42n1824_006:0093a18": "前有人事。如未有牛而前有角。即時有所得",
    "T42n1824_006:0093a19": "大乘人立真神佛性義亦大同。何以知之。彼",
    "T42n1824_006:0093a20": "謂佛性本有妄想非本有。則知未有妄眾生",
    "T42n1824_006:0093a21": "時前有佛性。若妄與真俱本有。則應俱常",
    "T42n1824_006:0093a22": "俱無常。今更問。既本有佛性未有妄眾生",
    "T42n1824_006:0093a23": "者。此佛性屬誰耶。是誰佛性耶。若言有眾",
    "T42n1824_006:0093a24": "生方有佛性。眾生既始有。佛性亦應始有。佛",
    "T42n1824_006:0093a25": "性既本有眾生亦本有。若言佛不說眾生始",
    "T42n1824_006:0093a26": "者。然佛雖不說眾生始。佛說眾生是無常。",
    "T42n1824_006:0093a27": "無常則非本有。而佛性本有則未有眾生前",
    "T42n1824_006:0093a28": "有佛性。佛性屬何人耶。問曰二事相離可爾",
    "T42n1824_006:0093a29": "下。生第三徵宗。外人無以通並。遂難而迴。",
    "T42n1824_006:0093b01": "故生此問也。答中上半牒宗。下半徵宗。以法",
    "T42n1824_006:0093b02": "知有人。牒其初偈。舉法證人也。以人知有法。",
    "T42n1824_006:0093b03": "牒第二偈。以人證有法也。下半雙徵者。離法",
    "T42n1824_006:0093b04": "何有人。徵第一宗也。離人何有法。徵第二宗",
    "T42n1824_006:0093b05": "也。有異三論師謂此是人法相待破。蓋是不",
    "T42n1824_006:0093b06": "看長行文耳。所以作此破者。上明俱離今明",
    "T42n1824_006:0093b07": "俱不離。前明其俱離者。離破其離義。今合離",
    "T42n1824_006:0093b08": "者。不離破其離義。故進退屈也。一切眼等根",
    "T42n1824_006:0093b09": "下。第二就六根內檢無本住。就文為三。初",
    "T42n1824_006:0093b10": "破。次救。三破救。上半標無。下半釋無。以上",
    "T42n1824_006:0093b11": "離不離覓並無。故云一切無。又一切根不出",
    "T42n1824_006:0093b12": "二十二根。此中若聖若凡。悉攝盡也。而實不",
    "T42n1824_006:0093b13": "見本住故云一切無。又上就六根之前覓本",
    "T42n1824_006:0093b14": "住不得。是根外無。今就六根內求亦不得也。",
    "T42n1824_006:0093b15": "又初偈責相。次兩偈責體。今破用。凡立神有",
    "T42n1824_006:0093b16": "相體用三。破此三則一切空矣。言責用者。今",
    "T42n1824_006:0093b17": "唯見六用無有神用。又神有六用則六識無",
    "T42n1824_006:0093b18": "用。六識無用應如木石。若六識有用則神無",
    "T42n1824_006:0093b19": "用神如木石。又上來奪破。今縱言有。更就能",
    "T42n1824_006:0093b20": "所中覓之。能取即是六根。六根中無神。所取",
    "T42n1824_006:0093b21": "唯有六塵故知無神。問曰下第二救。上半牒",
    "T42n1824_006:0093b22": "論主無神。下半難論主之無以成己有。五根",
    "T42n1824_006:0093b23": "是無知之法不應能知塵。而今能知此是神",
    "T42n1824_006:0093b24": "用。故知有神。即如成實犢子等計有人御六",
    "T42n1824_006:0093b25": "根之用也。答曰下第三破救。就文為四。若爾",
    "T42n1824_006:0093b26": "者第一牒也。為一一根中下第二定也。二俱",
    "T42n1824_006:0093b27": "有過下第三總非也。何以故下第四舉偈作",
    "T42n1824_006:0093b28": "難也。兩偈為二。初偈一神破。第二偈就多神",
    "T42n1824_006:0093b29": "破。一神破者。若一神在六根中則有互用之",
    "T42n1824_006:0093c01": "過。如就眼中既能見色聞聲。即此眼中備得",
    "T42n1824_006:0093c02": "六塵。若爾者即此眼根具六根。是則根亂。",
    "T42n1824_006:0093c03": "在根既亂。即在塵亦亂也。偈上半牒。下半破。",
    "T42n1824_006:0093c04": "如文。第二偈多神破者。既言六神在六根中。",
    "T42n1824_006:0093c05": "則一人有於六神。復有並取六塵之過。亦上",
    "T42n1824_006:0093c06": "半牒。下半破也。舊地論人計一切眾生同一",
    "T42n1824_006:0093c07": "梨耶。若爾一人斷惑眾人悉斷。若人人各有",
    "T42n1824_006:0093c08": "佛理則是無常可算數法。又一心在六根中",
    "T42n1824_006:0093c09": "亦作此破。莎提云。一識往來生死與成實一",
    "T42n1824_006:0093c10": "何異。又一切眾生同一本住則應同障。若各",
    "T42n1824_006:0093c11": "各障則各有本住。又若同一本住則一時作",
    "T42n1824_006:0093c12": "佛。應同是利根。又若六神則應各各作佛。亦",
    "T42n1824_006:0093c13": "應存亡。以多神是數法故。復次眼耳等諸根",
    "T42n1824_006:0093c14": "下上以兩處覓無神。一謂六根之外覓無有",
    "T42n1824_006:0093c15": "神。次一神多神就根內檢無。今第三不復就",
    "T42n1824_006:0093c16": "根之內外。就成根諸微諸大檢無有神。所以",
    "T42n1824_006:0093c17": "然者。根之內外雖復無神。成根四大或可應",
    "T42n1824_006:0093c18": "有。故復責之。又上來即是果內撿無神。今就",
    "T42n1824_006:0093c19": "因內撿無神。故三法印云一切法無我也。又",
    "T42n1824_006:0093c20": "此是並決破。外人若言眼能見要是神御方",
    "T42n1824_006:0093c21": "見不使不見者。亦應火能燒神使方燒不使",
    "T42n1824_006:0093c22": "則不燒。而今四大自能不假神者。六根亦應",
    "T42n1824_006:0093c23": "爾也。又根從四大四大從塵。塵復從誰。若有",
    "T42n1824_006:0093c24": "從則無窮。若無從即無因。亦無果應無本住。",
    "T42n1824_006:0093c25": "問曰下此生第二次破諸根明諸法空義。前",
    "T42n1824_006:0093c26": "問次答。數論人云。本住等十六知見外道橫",
    "T42n1824_006:0093c27": "計。可得是無。眼等是世諦法。此即應有。是故",
    "T42n1824_006:0093c28": "今明。俱是橫計今數人眼定十微所成。體是",
    "T42n1824_006:0093c29": "實有。論人云眼是四大所成。此是假法。則不",
    "T42n1824_006:0094a01": "無也。今明若如數論決定執者。亦無此法。又",
    "T42n1824_006:0094a02": "上來是破外迷。今此破內執。又上來是借法",
    "T42n1824_006:0094a03": "破人。唯有六根并諸微四大。何處有我。今",
    "T42n1824_006:0094a04": "即是借我破法。有我可有法無我何有法。又",
    "T42n1824_006:0094a05": "上來是正破。今是簡破。數論人云。我亦作如",
    "T42n1824_006:0094a06": "此破外道與汝何異。故今釋云。汝破不盡猶",
    "T42n1824_006:0094a07": "留諸根乃至隣虛之色。非畢竟空也。又上來",
    "T42n1824_006:0094a08": "求無本住。即是無所依之佛性。今無有諸根",
    "T42n1824_006:0094a09": "則無能依之生死。故道門未曾生死亦非涅",
    "T42n1824_006:0094a10": "槃。華嚴云。生死及涅槃二俱是虛妄。二俱不",
    "T42n1824_006:0094a11": "可得。又有所得人決定謂有佛性是所依有",
    "T42n1824_006:0094a12": "生死是能依。此並是生死耳。今亦不見能依",
    "T42n1824_006:0094a13": "所依。方是涅槃。又有所得人見能依所依。此",
    "T42n1824_006:0094a14": "是性義。道理畢竟無有此法。今破如此性病",
    "T42n1824_006:0094a15": "竟始得說經中假名能依所依義耳。復次眼",
    "T42n1824_006:0094a16": "等無本住。第三呵責。上半結無神。下半呵責",
    "T42n1824_006:0094a17": "之。眼等無者明眼等前無本住。所言今者明",
    "T42n1824_006:0094a18": "現在無本住。後者未來中無本住。問未有諸",
    "T42n1824_006:0094a19": "根前有本住。此是外道義。餘二是誰義耶。",
    "T42n1824_006:0094a20": "答論主具就三世內遍推覓本住。令畢竟無",
    "T42n1824_006:0094a21": "遺。不必須有其人也。又成實者有二師。一云",
    "T42n1824_006:0094a22": "具五陰方成眾生。則前有於法後有於人。此",
    "T42n1824_006:0094a23": "是未來有本住義。二云隨有一心一色即成",
    "T42n1824_006:0094a24": "眾生。眾生與法俱有。此是本住諸根。是一時",
    "T42n1824_006:0094a25": "而有。此是現在有本住義。若計本有佛性真",
    "T42n1824_006:0094a26": "神。則是未有諸根。前有本住義也。又此是結",
    "T42n1824_006:0094a27": "前。眼等無本住結前責相等二偈。明眼等前",
    "T42n1824_006:0094a28": "無本住。今之一字結前救後二偈六根中無",
    "T42n1824_006:0094a29": "本住。後之一字結前四大中無本住。外人謂",
    "T42n1824_006:0094b01": "由四大成色陰有色陰故成人。故前有四大",
    "T42n1824_006:0094b02": "身後有本住。亦如前有五指有捲前有梁椽",
    "T42n1824_006:0094b03": "有舍。下半呵責云。無有無分別者呵其品初",
    "T42n1824_006:0094b04": "兩偈。初偈以法證人。此是以法分別人。第二",
    "T42n1824_006:0094b05": "偈將人證法。此是以人分別法也。長行云不",
    "T42n1824_006:0094b06": "應有難者。呵其品初難論主。若無本住誰有",
    "T42n1824_006:0094b07": "眼耳等也。如是問答戲論則滅者。品初偈上",
    "T42n1824_006:0094b08": "三句是問。下一句是答。第二偈上半是問。下",
    "T42n1824_006:0094b09": "半是答。如是問答並是戲論。上求之無從。",
    "T42n1824_006:0094b10": "故云則滅也。",
    "T42n1824_006:0094b11": "燃可燃品第十",
    "T42n1824_006:0094b12": "所以有此品來者。意亦多門。通而言之是根",
    "T42n1824_006:0094b13": "性不同法譬異悟。如浣衣金師之子。又泥洹",
    "T42n1824_006:0094b14": "法寶入有多門。是以龍樹開二十七品。二者",
    "T42n1824_006:0094b15": "從論初已來多破因成假義。此品破於相待。",
    "T42n1824_006:0094b16": "三者若就四句計人法。作者破即本住除離。",
    "T42n1824_006:0094b17": "今破亦即離及非即離。四者若三品相望。破",
    "T42n1824_006:0094b18": "作作者通破人法之用。破本住破人法之體。",
    "T42n1824_006:0094b19": "體用既去則人法都寂。但惑者意猶未已。復",
    "T42n1824_006:0094b20": "引喻救之。火有燒薪之用名之為燃。薪有受",
    "T42n1824_006:0094b21": "燒之義名為可燃。喻神有御陰之功陰有受御",
    "T42n1824_006:0094b22": "之義。今就事求此喻無從。故以目品。五者觀",
    "T42n1824_006:0094b23": "俱舍論意。自上兩品破內外大小乘義。今此",
    "T42n1824_006:0094b24": "一品正破犢子。故俱舍論破我品明犢子部",
    "T42n1824_006:0094b25": "引燃可燃以立我義。今品破燃可燃。故知正",
    "T42n1824_006:0094b26": "破犢子。六者大乘觀行二十五品凡有二門。",
    "T42n1824_006:0094b27": "自論初已來就法說門求人法不可得。今此",
    "T42n1824_006:0094b28": "一品就喻說門求人法並空。七者此論始末",
    "T42n1824_006:0094b29": "破三種人。一者外道邪推。二內人異執。此之",
    "T42n1824_006:0094c01": "二種就上諸品破之。三者自有人無斯二計。",
    "T42n1824_006:0094c02": "直欲觀諸法實相。為此人故說於今品。示無",
    "T42n1824_006:0094c03": "生不遠即事而真。故就現見即事論之。喻如",
    "T42n1824_006:0094c04": "一火不得與薪一不可與薪異。不得言相因",
    "T42n1824_006:0094c05": "不得言不因。不內不外。若能如後觀之。使悟",
    "T42n1824_006:0094c06": "實相發生正觀。斷諸煩惱故說此品。八者上",
    "T42n1824_006:0094c07": "破本住破計我外道。今此一品破事火之徒。",
    "T42n1824_006:0094c08": "此天竺盛行故歷計而洗之。九者即此品窮",
    "T42n1824_006:0094c09": "深極淺。極淺者謂指因前之事。窮深者涅槃",
    "T42n1824_006:0094c10": "云。煩惱為薪智慧為火。以是因緣成涅槃飯",
    "T42n1824_006:0094c11": "令諸弟子悉皆甘嗜。大品明。非初炎燒非後",
    "T42n1824_006:0094c12": "炎燒。不離初炎不離後炎。而有燒義喻得菩",
    "T42n1824_006:0094c13": "提。故涅槃將薪火譬於果果。大品喻菩提果。",
    "T42n1824_006:0094c14": "故知極深。問何故明窮深極淺耶。答欲明淺",
    "T42n1824_006:0094c15": "深不二。得悟者即薪火是道。故道遠乎哉。",
    "T42n1824_006:0094c16": "觸事而真。不了者佛及涅槃皆是倒謂也。",
    "T42n1824_006:0094c17": "問諸大乘經借薪火為喻。今既破之何處借",
    "T42n1824_006:0094c18": "耶。答此品為外人執經語作解。故須破之。經",
    "T42n1824_006:0094c19": "中是假名因緣之說無喻而喻。喻無所喻。",
    "T42n1824_006:0094c20": "外人謂有法可法有喻可喻。翻是破經。今求",
    "T42n1824_006:0094c21": "薪火不得。乃明喻無所喻。令識無所喻喻。正",
    "T42n1824_006:0094c22": "是申經。十者眾生處處皆縛。如見有薪火。便",
    "T42n1824_006:0094c23": "起煩惱業苦。諸佛菩薩處處解眾生縛。故說",
    "T42n1824_006:0094c24": "此品也。品開為三。第一破外喻說。問曰何故",
    "T42n1824_006:0094c25": "說燃可燃下。第二破其法說。若人說有我下。",
    "T42n1824_006:0094c26": "第三法喻既窮而呵責之。初二門就正觀推",
    "T42n1824_006:0094c27": "無。次一呵邪心謂有。就破喻說凡有六門。初",
    "T42n1824_006:0094c28": "一異門。二相待門。三因不因門。四內外門。五",
    "T42n1824_006:0094c29": "三時門。六五求門。初門有二。初長行二偈本。",
    "T42n1824_006:0095a01": "長行為四。一立。二破。三救。四破救。立中有",
    "T42n1824_006:0095a02": "三。初法說。如燃可燃下第二喻說。燃是受者",
    "T42n1824_006:0095a03": "下第三合喻。答曰下第二破。俱不成者凡有",
    "T42n1824_006:0095a04": "四義。上來所喻既不成能喻即壞。以此能所",
    "T42n1824_006:0095a05": "如燃可燃。燃無故可燃亦無。二者上破有為",
    "T42n1824_006:0095a06": "無為一切物。燃可燃既是有為。以屬前破。故",
    "T42n1824_006:0095a07": "無可為喻不應引也。三者所見若實則一事。",
    "T42n1824_006:0095a08": "可知。上來諸立求悉無從。今復更引之知虛",
    "T42n1824_006:0095a09": "妄。四者如下一異等六門求之無從。故不成",
    "T42n1824_006:0095a10": "也。今且懸就一異求無者。一則唯薪無火。無",
    "T42n1824_006:0095a11": "火云何有薪。故云俱無。又一則唯火無薪。無",
    "T42n1824_006:0095a12": "薪云何有火。復是俱無。三則一物不可說其",
    "T42n1824_006:0095a13": "薪火。故復是俱無。異亦三失。一者既其異體",
    "T42n1824_006:0095a14": "便應相離。則有東西之之過。二者前後失。",
    "T42n1824_006:0095a15": "未有薪應先有火。三存亡過。薪亡火存是故",
    "T42n1824_006:0095a16": "俱無也。問曰下第三救也。此一問答乃明經",
    "T42n1824_006:0095a17": "論之大宗釋破立所以也。問何故就此品明",
    "T42n1824_006:0095a18": "破立大意耶。答隨寄一品可得言之。又此品",
    "T42n1824_006:0095a19": "通喻一切法。故就通品通明立破。又至此品",
    "T42n1824_006:0095a20": "來法譬已周。故明破立所以。就問為二。一請",
    "T42n1824_006:0095a21": "停一異。二論辨有無。所以停一異者。欲與論",
    "T42n1824_006:0095a22": "主論辨破立有無。故又外人知受一異之難。",
    "T42n1824_006:0095a23": "必辭理俱屈。今欲藏其所屈故請停之。又外",
    "T42n1824_006:0095a24": "人知答與不答二並無通。是故請停。又欲投",
    "T42n1824_006:0095a25": "論主之難以難論主。令同眾人。故請停也。",
    "T42n1824_006:0095a26": "又論初已來順宗立義。此之一問是反難立",
    "T42n1824_006:0095a27": "也。若言無燃可燃下。第二論辨有無。問有二",
    "T42n1824_006:0095a28": "意。一問所破燃可燃。二問能破之一異。問",
    "T42n1824_006:0095a29": "所破燃可燃有有無二關。若有而破有四種",
    "T42n1824_006:0095b01": "失。一者道理實有。強破令無則是邪見。故大",
    "T42n1824_006:0095b02": "品云。若法前有後無諸佛菩薩則有過罪。二",
    "T42n1824_006:0095b03": "者若實有則不可令無。喻如真無不可令有",
    "T42n1824_006:0095b04": "也。三者我見可燃有。汝亦見其有。既同是有。",
    "T42n1824_006:0095b05": "云何破令無。四者汝將有以破汝有。如五陰",
    "T42n1824_006:0095b06": "品末問不成問也。若言無燃可燃而欲破者。",
    "T42n1824_006:0095b07": "亦有四過。一者若無則不應破。破故則不應",
    "T42n1824_006:0095b08": "無。今現見汝破。故知不無。二者若無而破何",
    "T42n1824_006:0095b09": "不破兔角龜毛。而破燃可燃耶。三者我見其",
    "T42n1824_006:0095b10": "有汝見其無。有不失罪福無是邪見。故經云",
    "T42n1824_006:0095b11": "寧起身見不惡取空。四者以汝無破我有。亦",
    "T42n1824_006:0095b12": "用我有破汝無。如五陰品末問不成問也。從",
    "T42n1824_006:0095b13": "若言無燃可燃下。是有難文也。如兔角下是",
    "T42n1824_006:0095b14": "無難文。問意但見難無不見難有。若作二關",
    "T42n1824_006:0095b15": "難者少不便。如兔角下只是重釋無難耳。若",
    "T42n1824_006:0095b16": "汝計有一異下。第二問能破也。亦有四過。一",
    "T42n1824_006:0095b17": "者有能破必有所破。則論主有能外人有所。",
    "T42n1824_006:0095b18": "二俱是有則俱應破。不爾俱不被破。三若我",
    "T42n1824_006:0095b19": "破汝不破亦汝破我不破。四若有破不破則",
    "T42n1824_006:0095b20": "有有不有四難也。若無能破亦有四難。一無",
    "T42n1824_006:0095b21": "能破以何破他。二者內若無能外則有所。此",
    "T42n1824_006:0095b22": "是因內有外待無說有也。三者若無能破則",
    "T42n1824_006:0095b23": "是無見。四者無能破是大邪見。以無所破謂",
    "T42n1824_006:0095b24": "無外道。無能破則無內道。謂大邪見。而文中",
    "T42n1824_006:0095b25": "但就有難不云無者。既見論主從初品已來",
    "T42n1824_006:0095b26": "恒以一異破於外人。則謂論主有於一異。故",
    "T42n1824_006:0095b27": "言若汝許有一異則為已有。論主若無一異",
    "T42n1824_006:0095b28": "則不將一異以責外人。既用一異以責於外",
    "T42n1824_006:0095b29": "則知論主許有一異也。",
    "T42n1824_006:0095c01": "中觀論疏卷第六(本畢)"
}