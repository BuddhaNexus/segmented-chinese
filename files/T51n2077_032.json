{
    "T51n2077_032:0686a02": "續傳燈錄卷第三十二",
    "T51n2077_032:0686a04": "大鑑下第十七世",
    "T51n2077_032:0686a05": "徑山杲禪師法嗣",
    "T51n2077_032:0686a06": "[0686a06] 泉州教忠晦菴彌光禪師。閩之李氏子。兒時",
    "T51n2077_032:0686a07": "寡言笑。聞梵唄則喜。十五依幽巖文慧禪師",
    "T51n2077_032:0686a08": "圓頂。猶喜閱群書。一日曰。既剃髮染衣當期",
    "T51n2077_032:0686a09": "悟徹。豈醉於俗典邪。遂出嶺謁圓悟禪師於",
    "T51n2077_032:0686a10": "雲居。次參黃檗祥高菴悟機語皆契。以淮楚",
    "T51n2077_032:0686a11": "盜起歸謁佛心。會大慧寓廣因往從之。慧謂",
    "T51n2077_032:0686a12": "曰。汝在佛心處所得者試舉一二看。師舉佛",
    "T51n2077_032:0686a13": "心上堂拈普化公案曰。佛心即不然。總不恁",
    "T51n2077_032:0686a14": "麼來時如何。劈脊便打。從教遍界分身。慧曰。",
    "T51n2077_032:0686a15": "汝意如何。師曰。某不肯他後頭下箇注&#x811A;。慧",
    "T51n2077_032:0686a16": "曰。此正是以病為法。師毅然無信可意。慧曰。",
    "T51n2077_032:0686a17": "汝但揣麼看。師竟以為不然。經旬因記海印",
    "T51n2077_032:0686a18": "信禪師拈曰。雷聲浩大雨點全無。始無滯趨",
    "T51n2077_032:0686a19": "告慧。慧以舉道者見琅邪并玄沙未徹語詰",
    "T51n2077_032:0686a20": "之。師對已。慧笑曰。雖進得一步秖是不著所",
    "T51n2077_032:0686a21": "在。如人斫樹根下一刀則命根斷矣。汝向枝",
    "T51n2077_032:0686a22": "上斫其能斷命根乎。今諸方浩浩說禪者。見",
    "T51n2077_032:0686a23": "處總如此何益於事。其楊岐正傳三四人而",
    "T51n2077_032:0686a24": "已。師慍而去。翌日慧問。汝還疑否。師曰。無可",
    "T51n2077_032:0686a25": "疑者。慧曰。秖如古人相見未開口時已知虛",
    "T51n2077_032:0686a26": "實。或聞其語便識淺深。此理如何。師悚然汗",
    "T51n2077_032:0686a27": "下莫知所詣。慧令究有句無句。慧過雲門菴。",
    "T51n2077_032:0686a28": "師侍行。一日問曰。某到這裏不能得徹。病在",
    "T51n2077_032:0686a29": "甚處。慧曰。汝病最癖世醫拱手。何也別人死",
    "T51n2077_032:0686b01": "了活不得。汝今活了未曾死。要到大安樂田",
    "T51n2077_032:0686b02": "地。須是死一迴始得。師疑情愈深。後入室。慧",
    "T51n2077_032:0686b03": "問。喫粥了也洗&#x9262;盂了也。去&#x5374;藥忌道將一",
    "T51n2077_032:0686b04": "句來。師曰。裂破。慧震威喝曰。爾又說禪也。",
    "T51n2077_032:0686b05": "師即大悟。慧撾鼓告眾曰。龜毛拈得笑咍咍。",
    "T51n2077_032:0686b06": "一擊萬重關鎖開。慶快平生在今日。孰云千",
    "T51n2077_032:0686b07": "里賺吾來。師亦以頌呈之曰。一拶當機怒雷",
    "T51n2077_032:0686b08": "吼。驚起須彌藏北斗。洪波浩渺浪滔天。拈得",
    "T51n2077_032:0686b09": "鼻孔失&#x5374;口。住後上堂。有句無句如藤倚樹。",
    "T51n2077_032:0686b10": "放憨作麼。及乎樹倒藤枯句歸何處。情知汝",
    "T51n2077_032:0686b11": "等諸人卒討頭鼻不著。為甚如此。秖為分明",
    "T51n2077_032:0686b12": "極翻令所得遲。上堂。夢幻空花何勞把捉。得",
    "T51n2077_032:0686b13": "失是非一時放&#x5374;。擲拂子曰。山僧今日已是",
    "T51n2077_032:0686b14": "放下了也。汝等諸人又作麼生。復曰。侍者收",
    "T51n2077_032:0686b15": "取拂子。僧問。文殊為甚麼出女子定不得。師",
    "T51n2077_032:0686b16": "曰。山僧今日困。曰罔明為甚麼&#x5374;出得。師曰。",
    "T51n2077_032:0686b17": "令人疑著。曰恁麼則擘開華岳千&#x5CEF;秀。放出",
    "T51n2077_032:0686b18": "黃河一派清。師曰。一任卜度。",
    "T51n2077_032:0686b19": "[0686b19] 江州東林萬菴道顏禪師。潼川人族鮮于氏。",
    "T51n2077_032:0686b20": "久參圓悟微有省發。洎悟還蜀囑。依妙喜仍",
    "T51n2077_032:0686b21": "以書致喜曰。顏川彩繪已畢。但欠點眼耳。他",
    "T51n2077_032:0686b22": "日嗣其後未可量也。喜居雲門及洋嶼。師皆",
    "T51n2077_032:0686b23": "在焉朝夕質疑方大悟。住後上堂。一葉落天",
    "T51n2077_032:0686b24": "下秋。一塵起大地收。鳥窠吹布毛。便有人悟",
    "T51n2077_032:0686b25": "去。今時學者為甚麼&#x5374;不識自己。良久曰。莫",
    "T51n2077_032:0686b26": "錯怪人好。上堂。欲識諸佛心。但向眾生心行",
    "T51n2077_032:0686b27": "中識取。欲識常住不凋性。但向萬物遷變處",
    "T51n2077_032:0686b28": "會取。還識得麼。欲得不招無間業。莫謗如來",
    "T51n2077_032:0686b29": "正法輪。上堂。諸人知處良遂總知。良遂知處",
    "T51n2077_032:0686c01": "諸人不知。作麼生是良遂知處。乃曰。鸕&#x9DC0;語",
    "T51n2077_032:0686c02": "鶴。上堂。仲冬嚴寒三界無安。富者快樂貧者",
    "T51n2077_032:0686c03": "饑寒。不識玄旨錯認定盤。何也。牛頭安尾上。",
    "T51n2077_032:0686c04": "北斗面南看。上堂。一滴滴水一滴滴凍。天寒",
    "T51n2077_032:0686c05": "人寒風動幡動。雲門扇子[跳-兆+孛]跳上三十三天築",
    "T51n2077_032:0686c06": "著帝釋鼻孔。東海鯉魚打一棒雨似盆傾。不",
    "T51n2077_032:0686c07": "出諸人十二時中尋常受用。上堂云。圓通門",
    "T51n2077_032:0686c08": "戶八字打開若是從門入得不堪共語。須是",
    "T51n2077_032:0686c09": "入得無門之門。方可坐登堂奧。所以道。過去",
    "T51n2077_032:0686c10": "諸如來斯門已成就。現在諸菩薩今各入圓",
    "T51n2077_032:0686c11": "明。未來參學人當依如是法。從上諸聖幸有",
    "T51n2077_032:0686c12": "如此廣大門風。不能繼紹。甘自鄙棄。穿窬牆",
    "T51n2077_032:0686c13": "壁好不丈夫。敢問大眾。無門之門作麼生入",
    "T51n2077_032:0686c14": "良久云。非唯觀世音。我亦從中證。上堂元宵",
    "T51n2077_032:0686c15": "已過化主出門。六群比丘各從其類。此眾無",
    "T51n2077_032:0686c16": "復枝葉純有貞實。如是增上慢人退亦佳矣。",
    "T51n2077_032:0686c17": "麒麟不為瑞鸑鷟不為榮。麥秀兩岐禾登九",
    "T51n2077_032:0686c18": "穗總不消得。但願官中無事。林下棲禪水牯",
    "T51n2077_032:0686c19": "牛飽臥斜陽。擔板漢清貧長樂。粥足飯足俯",
    "T51n2077_032:0686c20": "仰隨時。箸籠不亂攙匙。老鼠不咬甑箄。山家",
    "T51n2077_032:0686c21": "活計澹泊長情。不敬功德天。誰嫌黑暗女。有",
    "T51n2077_032:0686c22": "智主人二俱不受。良久曰。君子愛財取之以",
    "T51n2077_032:0686c23": "道。上堂。去年寒食後。今年寒食前。日日是好",
    "T51n2077_032:0686c24": "日。不是正中偏。上堂。客舍久留連。家鄉夕照",
    "T51n2077_032:0686c25": "邊。簷懸三月雨。水沒兩湖蓮。鑊漏燒燈盞。柴",
    "T51n2077_032:0686c26": "生滿&#x7AC8;煙。已忘南北念。入望盡平川。上堂。旃",
    "T51n2077_032:0686c27": "檀林無雜樹。&#x6B1D;密深沈師子住。所以旃檀叢",
    "T51n2077_032:0686c28": "林旃檀圍繞。荊棘叢林荊棘圍繞。一人為主",
    "T51n2077_032:0686c29": "兩人為伴。成就萬億國土士農工商若夜叉",
    "T51n2077_032:0687a01": "若羅剎見行魔業。優哉游哉聊以卒歲。僧問。",
    "T51n2077_032:0687a02": "香嚴上樹話意旨如何。師曰。描不成畫不就。",
    "T51n2077_032:0687a03": "曰李陵雖好手爭奈陷番何。師曰。甚麼處去",
    "T51n2077_032:0687a04": "來。問如何是佛。師曰。汝是元固。僧近前曰。",
    "T51n2077_032:0687a05": "喏喏。師曰。&#x88E9;無襠&#x88B4;無口。問如何是佛。師",
    "T51n2077_032:0687a06": "曰。誌公和尚。曰學人問佛何故答誌公和尚。",
    "T51n2077_032:0687a07": "師曰。誌公不是間和尚。曰如何是法。師曰。黃",
    "T51n2077_032:0687a08": "絹幼婦外孫虀臼。曰是甚麼章句。師曰。絕妙",
    "T51n2077_032:0687a09": "好辭。曰如何是僧。師曰。釣魚船上謝三郎。曰",
    "T51n2077_032:0687a10": "何不直說。師曰。玄沙和尚。曰三寶已蒙師指",
    "T51n2077_032:0687a11": "示。向上宗乘事若何。師曰。王喬詐仙得仙。僧",
    "T51n2077_032:0687a12": "呵呵大笑。師乃叩齒。",
    "T51n2077_032:0687a13": "[0687a13] 福州西禪懶菴鼎需禪師。本郡林氏子。幼舉",
    "T51n2077_032:0687a14": "進士有聲。年二十五因讀遺教經。忽曰。幾為",
    "T51n2077_032:0687a15": "儒冠誤。欲去家。母難之。以親迎在期師乃絕",
    "T51n2077_032:0687a16": "之曰。夭桃紅杏一時分付春風。翠竹黃花此",
    "T51n2077_032:0687a17": "去永為道伴。竟依保壽樂禪師為比丘。一錫",
    "T51n2077_032:0687a18": "湖湘遍參名宿法無異味。歸里結菴於&#x7F97;&#x5CEF;",
    "T51n2077_032:0687a19": "絕頂。不下山者三年。佛心才禪師挽出首眾",
    "T51n2077_032:0687a20": "於大乘。嘗聞學者即心即佛因緣。時妙喜菴",
    "T51n2077_032:0687a21": "于洋嶼。師之友彌光與師書云。菴主手段與",
    "T51n2077_032:0687a22": "諸方別。可來少&#x6B35;如何。師不答。光以計邀師",
    "T51n2077_032:0687a23": "飯。師往赴之。會妙喜為諸徒入室。師隨喜焉。",
    "T51n2077_032:0687a24": "妙喜舉僧問馬祖。如何是佛。祖云。即心是佛",
    "T51n2077_032:0687a25": "作麼生。師下語。妙喜詬之曰。爾見解如此敢",
    "T51n2077_032:0687a26": "妄為人師耶。鳴鼓普說訐其平生珍重得力",
    "T51n2077_032:0687a27": "處排為邪解。師淚交頤不敢仰視。默計曰。我",
    "T51n2077_032:0687a28": "之所得既為所排。西來不傳之旨豈止此耶。",
    "T51n2077_032:0687a29": "遂歸心弟子之列。一日喜問曰。內不放出外",
    "T51n2077_032:0687b01": "不放入。正恁麼時如何。師擬開口。喜拈竹篦",
    "T51n2077_032:0687b02": "劈脊連打三下。師於此大悟厲聲曰。和尚已",
    "T51n2077_032:0687b03": "多了也。喜又打一下。師禮拜。喜笑云。今日方",
    "T51n2077_032:0687b04": "知吾不汝欺也。遂印以偈云。頂門&#x7AEA;亞摩醯",
    "T51n2077_032:0687b05": "眼。肘後斜縣奪命符。瞎&#x5374;眼卸&#x5374;符。趙州東",
    "T51n2077_032:0687b06": "壁挂葫蘆。於是聲名喧動叢林。住後上堂曰。",
    "T51n2077_032:0687b07": "句中意意中句。須彌聳于巨川。句&#x5257;意意&#x5257;",
    "T51n2077_032:0687b08": "句。烈士發乎狂矢。任待牙如劍樹口似血盆。",
    "T51n2077_032:0687b09": "徒逞詞鋒虛張意氣。所以淨名杜口早涉繁",
    "T51n2077_032:0687b10": "詞。摩竭掩關已揚家醜。自餘瓦棺老漢岩頭",
    "T51n2077_032:0687b11": "大師。向&#x7F97;&#x5CEF;頂上。拏風鼓浪翫弄神變。&#x811A;跟",
    "T51n2077_032:0687b12": "下好與三十。且道過在什麼處。良久云。機關",
    "T51n2077_032:0687b13": "不是韓光作。莫把胸襟當等閒。至節上堂云。",
    "T51n2077_032:0687b14": "二十五日已前群陰消伏泥龍閉戶。二十五",
    "T51n2077_032:0687b15": "日已後一陽來復鐵樹開花。正當二十五日",
    "T51n2077_032:0687b16": "塵中醉客騎驢騎馬。前街後街遞相慶賀。物",
    "T51n2077_032:0687b17": "外閑人衲帔蒙頭圍爐打坐。風蕭蕭雨蕭蕭",
    "T51n2077_032:0687b18": "冷湫湫。誰管爾張先生李道士胡達磨。上堂。",
    "T51n2077_032:0687b19": "懶翁懶中懶。最懶懶說禪。亦不重自己。亦不",
    "T51n2077_032:0687b20": "重先賢。又誰管爾地。又誰管爾天。物外翛然",
    "T51n2077_032:0687b21": "無箇事。日上三竿猶更眠。上堂。舉僧問趙州。",
    "T51n2077_032:0687b22": "如何是古人言。州云。諦聽諦聽。師曰。諦聽即",
    "T51n2077_032:0687b23": "不無。切忌喚鐘作甕。室中問僧。萬法歸一。一",
    "T51n2077_032:0687b24": "歸何處。曰新羅國裏。師曰。我在青州作一領",
    "T51n2077_032:0687b25": "布衫重七斤&#x807B;。曰今日親見趙州。師曰。前頭",
    "T51n2077_032:0687b26": "見後頭見。僧乃作斫額勢。師曰。上座甚處人。",
    "T51n2077_032:0687b27": "曰江西。師曰。因甚麼&#x5374;來這裏納敗缺。僧擬",
    "T51n2077_032:0687b28": "議。師便打。",
    "T51n2077_032:0687b29": "[0687b29] 福州東禪蒙菴思岳禪師。江州人。上堂。蛾羊",
    "T51n2077_032:0687c01": "蟻子說一切法。牆壁瓦礫現無邊身。見處既",
    "T51n2077_032:0687c02": "精明。聞中必透脫。所以雪&#x5CEF;和尚凡見僧來",
    "T51n2077_032:0687c03": "輥出三箇木毬。如弄雜劇相似。玄沙便作斫",
    "T51n2077_032:0687c04": "牌勢。卑末謾道將來。普賢今日謗古人。千佛",
    "T51n2077_032:0687c05": "出世不通懺悔。這裏有人謗普賢定入拔舌",
    "T51n2077_032:0687c06": "地獄。且道謗與不謗者。是誰心不負人面無",
    "T51n2077_032:0687c07": "慚色。上堂。達磨來時此土皆知梵語。及乎去",
    "T51n2077_032:0687c08": "後西天悉會唐言。若論直指人心見性成佛。",
    "T51n2077_032:0687c09": "大似羚羊挂角獵犬尋蹤。一意乖&#x758E;萬言無",
    "T51n2077_032:0687c10": "用。可謂來時他笑我。不知去後我笑他。唐言",
    "T51n2077_032:0687c11": "梵語親分付。自古齋僧怕夜茶。上堂。臘月初",
    "T51n2077_032:0687c12": "歲云徂。黃河凍已合。深處有嘉魚活鱍鱍跳",
    "T51n2077_032:0687c13": "不脫。又不能相煦以濕。相濡以沫。慚愧菩薩",
    "T51n2077_032:0687c14": "摩訶薩。春風幾時來。解此黃河凍。令魚化作",
    "T51n2077_032:0687c15": "龍。直透桃花浪。會即便會。癡人面前且莫說",
    "T51n2077_032:0687c16": "夢。上堂僧問。如何是初日分以恒河沙等身",
    "T51n2077_032:0687c17": "布施。師曰。從苗辨地因語識人。曰如何是中",
    "T51n2077_032:0687c18": "日分復以恒河沙等身布施。師曰。築著磕著。",
    "T51n2077_032:0687c19": "曰如何是後日分亦以恒河沙等身布施。師",
    "T51n2077_032:0687c20": "曰。向下文長付在來日。復曰。一轉語如天普",
    "T51n2077_032:0687c21": "蓋似地普擎。一轉語舌頭不出口。一轉語且",
    "T51n2077_032:0687c22": "喜沒交涉。要會麼。慚愧世尊面赤不如語直。",
    "T51n2077_032:0687c23": "大小岳上座口似磉盤。今日為這問話僧講",
    "T51n2077_032:0687c24": "經不覺和注&#x811A;一時說破。便下座。上堂啞&#x5374;",
    "T51n2077_032:0687c25": "我口直須要道。塞&#x5374;爾耳切忌蹉過。昨日",
    "T51n2077_032:0687c26": "有人從天台來。&#x5374;道泗洲大聖在洪州打坐",
    "T51n2077_032:0687c27": "十字街頭賣行貨。是甚麼。斷跟草鞋尖簷席",
    "T51n2077_032:0687c28": "帽。",
    "T51n2077_032:0687c29": "[0687c29] 福州西禪此菴守淨禪師。本州人。上堂。談玄",
    "T51n2077_032:0688a01": "說妙撒屎撒尿。行棒行喝將鹽止渴。立主立",
    "T51n2077_032:0688a02": "賓華擘宗乘。設或總不恁麼。又是鬼窟裏坐。",
    "T51n2077_032:0688a03": "到這裏山僧已是打退鼓。且道諸人尋常心",
    "T51n2077_032:0688a04": "憤憤口悱悱合作麼生。莫將閑學解。埋沒祖",
    "T51n2077_032:0688a05": "師心。上堂。若也單明自己不悟目前。此人有",
    "T51n2077_032:0688a06": "眼無足。若也秖悟目前不明自己。此人有足",
    "T51n2077_032:0688a07": "無眼。直得眼足相資。如車二輪如鳥二翼。正",
    "T51n2077_032:0688a08": "好勘過了打。上堂。九夏炎炎大熱木人汗流",
    "T51n2077_032:0688a09": "不輟。夜來一雨便涼。莫道山僧不說。以拂子",
    "T51n2077_032:0688a10": "擊禪床下座。上堂。若欲正提綱。直須大地荒。",
    "T51n2077_032:0688a11": "欲來衝雪刃。未免露鋒鋩。當恁麼時釋迦老",
    "T51n2077_032:0688a12": "子出頭不得即不問。爾諸人秖如馬鐙裏藏",
    "T51n2077_032:0688a13": "身又作麼生話會。上堂。道是常道心是常心。",
    "T51n2077_032:0688a14": "汝等諸人聞山僧恁麼道。便道我會也。大盡",
    "T51n2077_032:0688a15": "三十日小盡二十九。頭上是天&#x811A;下是地。耳",
    "T51n2077_032:0688a16": "裏聞聲鼻裏出氣。忽若四大海水在汝頭上。",
    "T51n2077_032:0688a17": "毒蛇穿爾眼睛。蝦&#x87C7;入爾鼻孔。又作麼生。上",
    "T51n2077_032:0688a18": "堂。文殊普賢談理事。臨濟德山行棒喝。東禪",
    "T51n2077_032:0688a19": "一覺到天明。偏愛風從涼處發。咄。上堂。善&#x9B2A;",
    "T51n2077_032:0688a20": "者不顧其首。善戰者必獲其功。其功既獲",
    "T51n2077_032:0688a21": "坐致太平。太平既致高枕無憂。罷拈三尺劍。",
    "T51n2077_032:0688a22": "休弄一張弓。歸馬于華山之陽。放牛于桃林",
    "T51n2077_032:0688a23": "之野。風以時而雨以時。漁父歌而樵人舞。雖",
    "T51n2077_032:0688a24": "然如是。堯舜之君猶有化在。爭似乾坤收不",
    "T51n2077_032:0688a25": "得。堯舜不知名。渾家不管興亡事偏愛和雲",
    "T51n2077_032:0688a26": "占洞庭。上堂。閉&#x5374;口時時說。截&#x5374;舌無間歇。",
    "T51n2077_032:0688a27": "無間歇最奇絕。最奇絕眼中屑。既是奇絕為",
    "T51n2077_032:0688a28": "甚麼&#x5374;成眼中屑。了了了時無可了。玄玄玄",
    "T51n2077_032:0688a29": "處亦須呵。上堂。佛祖頂[寧*頁]上。有潑天大路。未",
    "T51n2077_032:0688b01": "透生死關。如何敢進步。不進步。大千沒遮護。",
    "T51n2077_032:0688b02": "一句絕言詮。那吒擎鐵柱。開堂拈香罷就座。",
    "T51n2077_032:0688b03": "南堂和尚白槌曰。法筵龍象眾當觀第一義。",
    "T51n2077_032:0688b04": "師隨聲便喝曰。此是第幾義。久參先德已辨",
    "T51n2077_032:0688b05": "來端。後學有疑不妨請問。僧問。阿難問迦",
    "T51n2077_032:0688b06": "葉。世尊傳金襴外別傳何物。迦葉喚阿難。阿",
    "T51n2077_032:0688b07": "難應喏。未審此意如何。師曰。切忌動著。曰秖",
    "T51n2077_032:0688b08": "如迦葉道倒&#x5374;門前剎竿著。又作麼生。師曰。",
    "T51n2077_032:0688b09": "石牛橫古路。曰秖如和尚於佛日處還有這",
    "T51n2077_032:0688b10": "箇消息也無。師曰。無這箇消息。曰爭奈定光",
    "T51n2077_032:0688b11": "金地遙招手。智者江陵暗點頭。師曰。莫將庭",
    "T51n2077_032:0688b12": "際柏。輕比路傍嵩。僧禮拜。師乃曰。定光金地",
    "T51n2077_032:0688b13": "遙招手。智者江陵暗點頭。已是白雲千萬里。",
    "T51n2077_032:0688b14": "那堪於此未知休。設或於此便休去。一場狼",
    "T51n2077_032:0688b15": "藉不少。還有檢點得出者麼。如無山僧今日",
    "T51n2077_032:0688b16": "失利。僧問。佛佛授手祖祖相傳未審傳箇甚",
    "T51n2077_032:0688b17": "麼。師曰。速禮三拜。問不施寸刃請師相見。師",
    "T51n2077_032:0688b18": "曰。逢強即弱。曰何得埋兵掉&#x9B2A;。師曰。秖為闍",
    "T51n2077_032:0688b19": "黎寸刃不施。曰未審向上還有事也無。師曰",
    "T51n2077_032:0688b20": "有。曰如何是向上事。師曰。敗將不斬。問古佛",
    "T51n2077_032:0688b21": "堂前甚麼人先到。師曰。無眼村翁。曰未審如",
    "T51n2077_032:0688b22": "何趣向。師曰。楖栗橫擔。",
    "T51n2077_032:0688b23": "[0688b23] 建寧府開善道謙禪師。本郡人。初之京師依",
    "T51n2077_032:0688b24": "圓悟無所省發。後隨妙喜菴居泉南。及喜領",
    "T51n2077_032:0688b25": "徑山。師亦侍行。未幾令師往長沙通紫岩居",
    "T51n2077_032:0688b26": "士張公書。師自謂。我參禪二十年無入頭處。",
    "T51n2077_032:0688b27": "更作此行決定荒廢。意欲無行。友人宗元者",
    "T51n2077_032:0688b28": "叱曰。不可在路便參禪不得也去。吾與汝俱",
    "T51n2077_032:0688b29": "往。師不得已而行。在路泣語元曰。我一生參",
    "T51n2077_032:0688c01": "禪業無得力處。今又途路奔波。如何得相應",
    "T51n2077_032:0688c02": "去。元告之曰。爾但將諸方參得底悟得底圓",
    "T51n2077_032:0688c03": "悟妙喜為爾說得底。都不要理會。途中可替",
    "T51n2077_032:0688c04": "底事。我盡替爾。只有五件事替爾不得。爾須",
    "T51n2077_032:0688c05": "自家支當。師曰。五件者何事願聞其要。元曰。",
    "T51n2077_032:0688c06": "著衣喫飯屙屎放尿駝箇死屍路上行。師於",
    "T51n2077_032:0688c07": "言下領旨不覺手舞足蹈。元曰。爾此回方可",
    "T51n2077_032:0688c08": "通書宜前進。吾先歸矣。元即回徑山。師半載",
    "T51n2077_032:0688c09": "方返。妙喜一見而喜曰。建州子爾這回別也。",
    "T51n2077_032:0688c10": "住後上堂。竺土大仙心。東西密相付。如何是",
    "T51n2077_032:0688c11": "密相付底心。良久曰。八月秋何處熱。上堂。壁",
    "T51n2077_032:0688c12": "立千仞三世諸佛措足無門。是則是。太殺不",
    "T51n2077_032:0688c13": "近人情。放一線道十方剎海放光動地。是則",
    "T51n2077_032:0688c14": "是。爭奈和泥合水。須知通一線道處壁立千",
    "T51n2077_032:0688c15": "仞。壁立千仞處通一線道。橫拈倒用正接傍",
    "T51n2077_032:0688c16": "提。電激雷奔崖頹石裂。是則是。猶落化門。到",
    "T51n2077_032:0688c17": "這裏壁立千仞也沒交涉。通一線道也沒交",
    "T51n2077_032:0688c18": "涉。不近人情和泥合水。總沒交涉。只這沒交",
    "T51n2077_032:0688c19": "涉也則沒交涉。是則是。又無佛法道理。若也",
    "T51n2077_032:0688c20": "出得這四路頭。管取乾坤獨步。且獨步一句",
    "T51n2077_032:0688c21": "作麼生道。莫怪從前多意氣。他家曾踏上頭",
    "T51n2077_032:0688c22": "關。上堂。去年也有箇六月十五。今年也有箇",
    "T51n2077_032:0688c23": "六月十五。去年六月十五少&#x5374;今年六月十",
    "T51n2077_032:0688c24": "五。今年六月十五多&#x5374;去年六月十五。多處",
    "T51n2077_032:0688c25": "不用減少處不用添。既不用添又不用減。則",
    "T51n2077_032:0688c26": "多處多用小處少用。乃喝一喝曰。是多是少。",
    "T51n2077_032:0688c27": "良久曰。箇中消息子。能有幾人知。上堂。洞山",
    "T51n2077_032:0688c28": "麻三斤將去。無星秤子上定過。每一斤恰有",
    "T51n2077_032:0688c29": "一十六兩。二百錢重更不少一氂。正與趙州",
    "T51n2077_032:0689a01": "殿裏底一般。秖不合被大愚鋸解秤鎚。&#x5374;教",
    "T51n2077_032:0689a02": "人理會不得。如今若要理會得。但問取雲門",
    "T51n2077_032:0689a03": "乾屎橛。上堂。有句無句如藤倚樹。撞倒燈籠",
    "T51n2077_032:0689a04": "打破露柱。佛殿奔忙僧堂回顧。子細看來是",
    "T51n2077_032:0689a05": "甚家具咄。秖堪打老鼠。上堂。諸人從僧堂裏",
    "T51n2077_032:0689a06": "恁麼上來。少間從法堂頭恁麼下去。並不曾",
    "T51n2077_032:0689a07": "差了一步因甚麼&#x5374;不會。良久曰。秖為分明",
    "T51n2077_032:0689a08": "極。翻令所得遲。",
    "T51n2077_032:0689a09": "[0689a09] 慶元府育王佛照德光禪師。臨江軍彭氏子。",
    "T51n2077_032:0689a10": "志學之年依本郡東山光化寺吉禪師落髮。",
    "T51n2077_032:0689a11": "一日入室。吉問。不是心不是佛不是物是甚",
    "T51n2077_032:0689a12": "麼。師罔措。遂致疑通夕不寐。次日詣方丈請",
    "T51n2077_032:0689a13": "益。昨日蒙和尚垂問。既不是心又不是佛又",
    "T51n2077_032:0689a14": "不是物。畢竟是甚麼。望和尚慈悲指示。吉震",
    "T51n2077_032:0689a15": "威一喝曰。這沙彌更要我與爾下注&#x811A;在。拈",
    "T51n2077_032:0689a16": "棒劈脊打出。師於是有省。後謁月菴果應菴",
    "T51n2077_032:0689a17": "華百丈震。終不自肯。適大慧領育王。四海英",
    "T51n2077_032:0689a18": "材鱗集師亦與焉。大慧室中問師。喚作竹篦",
    "T51n2077_032:0689a19": "則觸。不喚作竹篦則背。不得下語不得無語。",
    "T51n2077_032:0689a20": "師擬對。慧便棒。師豁然大悟。從前所得瓦解",
    "T51n2077_032:0689a21": "&#x6C37;消。初住台之光孝。僧問。浩浩塵中如何辨",
    "T51n2077_032:0689a22": "主。師曰。巾&#x5CEF;頂上塔心尖。上堂。臨濟三遭痛",
    "T51n2077_032:0689a23": "棒。大愚言下知歸。興化於大覺棒頭明得黃",
    "T51n2077_032:0689a24": "檗意旨。若作棒會入地獄如箭射。若不作棒",
    "T51n2077_032:0689a25": "會入地獄如箭射。眾中商量盡道。赤心片片",
    "T51n2077_032:0689a26": "恩大難酬。總是識情卜度未出陰界。且如臨",
    "T51n2077_032:0689a27": "濟悟去。是得黃檗力。是得大愚力。若也見得。",
    "T51n2077_032:0689a28": "許爾頂門眼正肘後符靈。其或未然。鴻福更",
    "T51n2077_032:0689a29": "為諸人通箇消息。丈夫氣宇衝牛斗。一踏鴻",
    "T51n2077_032:0689b01": "門兩扇開。上堂。七手八&#x811A;三頭兩面。耳聽不",
    "T51n2077_032:0689b02": "聞眼覷不見。苦樂逆順打成一片。且道是甚",
    "T51n2077_032:0689b03": "麼。路逢死蛇莫打殺。無底籃子盛將歸。上堂。",
    "T51n2077_032:0689b04": "聞聲悟道落二落三。見色明心錯七錯八。生",
    "T51n2077_032:0689b05": "機一路猶在半途。且道透金剛圈吞栗棘蓬",
    "T51n2077_032:0689b06": "底是甚麼人。披簑側立千&#x5CEF;外。引水澆蔬五",
    "T51n2077_032:0689b07": "老前。師住靈隱日○孝宗皇帝嘗○詔問道。",
    "T51n2077_032:0689b08": "留宿內觀堂奏對機緣。備于本錄。後示寂。塔",
    "T51n2077_032:0689b09": "全身於鄮&#x5CEF;東庵。",
    "T51n2077_032:0689b10": "[0689b10] 常州華藏遯菴宗演禪師。福州鄭氏子。上堂",
    "T51n2077_032:0689b11": "拈起拄杖曰。識得這箇一生參學事畢。古人",
    "T51n2077_032:0689b12": "恁麼道。華藏則不然。識得這箇更須買草鞋",
    "T51n2077_032:0689b13": "行&#x811A;。何也。到江吳地盡。隔岸越山多。臘旦上",
    "T51n2077_032:0689b14": "堂。一九與二九相逢不出手。世間出世間。無",
    "T51n2077_032:0689b15": "剩亦無少。遂出手曰。華藏不惜性命。為諸人",
    "T51n2077_032:0689b16": "出手去也。劈面三拳攔腮一掌。靈利衲僧自",
    "T51n2077_032:0689b17": "知痛痒。且轉身一句作麼生道。巡堂喫茶去。",
    "T51n2077_032:0689b18": "上堂舉南泉和尚道。我十八上便解作活計。",
    "T51n2077_032:0689b19": "趙州和尚道。我十八上便解破家散宅。師云。",
    "T51n2077_032:0689b20": "南泉趙州也是徐六擔板秖見一邊。華藏也",
    "T51n2077_032:0689b21": "無活計可作。亦無家宅可破。逢人突出老拳。",
    "T51n2077_032:0689b22": "要伊直下便到。且道到後如何。三十六&#x5CEF;觀",
    "T51n2077_032:0689b23": "不足。&#x5374;來平地倒騎驢。",
    "T51n2077_032:0689b24": "[0689b24] 慶元府天童無用淨全禪師。越州翁氏子。上",
    "T51n2077_032:0689b25": "堂。學佛止言真不立。參禪多與道相違。忘機",
    "T51n2077_032:0689b26": "忘境急回首。無地無錐轉步歸。佛不是心。亦",
    "T51n2077_032:0689b27": "非覿體。承當絕所依。萬古碧潭空界月。再三",
    "T51n2077_032:0689b28": "撈摝始應知。上堂良久召眾曰。還知麼。復曰。",
    "T51n2077_032:0689b29": "敗缺不少。上堂舉長沙示眾曰。百尺竿頭坐",
    "T51n2077_032:0689c01": "底人。雖然入得未為真。百尺竿頭須進步。十",
    "T51n2077_032:0689c02": "方世界現全身。大慧先師道。要見長沙麼。更",
    "T51n2077_032:0689c03": "進一步。保寧則不然。要見長沙麼更退一步。",
    "T51n2077_032:0689c04": "畢竟如何。換骨洗腸重整頓。通身是眼更須",
    "T51n2077_032:0689c05": "參。師到靈隱請上堂。靈山正派達者猶迷。明",
    "T51n2077_032:0689c06": "來暗來誰當辨的。雙收雙放孰辨端倪。直饒",
    "T51n2077_032:0689c07": "千聖出來。也秖結舌有分。何故人歸大國方",
    "T51n2077_032:0689c08": "為貴。水到瀟湘始是清。復曰。適來松源和尚",
    "T51n2077_032:0689c09": "舉竹篦話。令天童納敗缺。諸人要知麼聽取",
    "T51n2077_032:0689c10": "一頌。黑漆竹篦握起。迅雷不及掩耳。德山臨",
    "T51n2077_032:0689c11": "濟茫然。懵底如何插觜。大慧嘗舉靈雲悟桃",
    "T51n2077_032:0689c12": "花問師。師曰。靈雲一見兩眉橫。引得漁翁良",
    "T51n2077_032:0689c13": "計生。白浪起時拋一釣。任教魚&#x9F08;競頭爭。師",
    "T51n2077_032:0689c14": "自贊曰。匙挑不上箇村夫。文墨胸中一點無。",
    "T51n2077_032:0689c15": "曾把虛空揣出骨。惡聲贏得滿江湖。後示寂。",
    "T51n2077_032:0689c16": "塔于本山。",
    "T51n2077_032:0689c17": "[0689c17] 大溈法寶禪師。福州人也。上堂。喚作竹篦則",
    "T51n2077_032:0689c18": "觸。不喚作竹篦則背。直須師子&#x9F69;人。莫學韓",
    "T51n2077_032:0689c19": "&#x7379;逐塊。阿呵呵會不會。金剛&#x811A;下鐵崑崙。捉",
    "T51n2077_032:0689c20": "得明州憨布袋。上堂。千般言萬種喻。秖要教",
    "T51n2077_032:0689c21": "君早回去。夜來一片黑雲生。莫教錯&#x5374;山前",
    "T51n2077_032:0689c22": "路。咄。",
    "T51n2077_032:0689c23": "[0689c23] 福州玉泉曇懿禪師。本郡林氏。久依圓悟自",
    "T51n2077_032:0689c24": "謂不疑。紹興初出住興化祥雲法席頗盛。大",
    "T51n2077_032:0689c25": "慧入閩。知其所見未諦。致書令來。師遲遲。慧",
    "T51n2077_032:0689c26": "小參且痛斥仍榜告四眾。師不得已破夏謁",
    "T51n2077_032:0689c27": "之慧鞠其所證。既而曰。汝恁麼見解敢嗣圓",
    "T51n2077_032:0689c28": "悟老人邪。師退院親之。一日入室慧問。我要",
    "T51n2077_032:0689c29": "箇不會禪底做國師。師曰。我做得國師去也。",
    "T51n2077_032:0690a01": "慧喝出。居無何語之曰。香嚴悟處不在擊竹",
    "T51n2077_032:0690a02": "邊。俱胝得處不在指頭上。師乃頓明。後住玉",
    "T51n2077_032:0690a03": "泉為慧拈香繼省慧於小溪。慧陞座舉。雲門",
    "T51n2077_032:0690a04": "一日拈拄杖示眾曰。凡夫實謂之有。二乘析",
    "T51n2077_032:0690a05": "謂之無。緣覺謂之幻有。菩薩當體即空。衲僧",
    "T51n2077_032:0690a06": "見拄杖子但喚作拄杖子。行但行坐但坐。總",
    "T51n2077_032:0690a07": "不得動著。慧曰。我不是雲門老人。將虛空",
    "T51n2077_032:0690a08": "剜窟&#x7AC9;。驀拈拄杖曰。拄杖子不屬有不屬無",
    "T51n2077_032:0690a09": "不屬幻不屬空。卓一下曰。凡夫二乘緣覺菩",
    "T51n2077_032:0690a10": "薩盡向這裏。各隨根性悉得受用。唯於衲僧",
    "T51n2077_032:0690a11": "分上為害為冤。要行不得行。要坐不得坐。進",
    "T51n2077_032:0690a12": "一步則被拄杖子迷&#x5374;路頭。退一步則被拄",
    "T51n2077_032:0690a13": "杖子穿&#x5374;鼻孔。即今莫有不甘底麼。試出來",
    "T51n2077_032:0690a14": "與拄杖子相見。如無來年更有新條在。惱亂",
    "T51n2077_032:0690a15": "春風卒未休。正恁麼時合作麼生。下座。煩玉",
    "T51n2077_032:0690a16": "泉為眾拈出。師登座敘謝畢。遂舉前話曰。適",
    "T51n2077_032:0690a17": "來堂頭和尚恁麼批判。大似困魚止濼病鳥",
    "T51n2077_032:0690a18": "棲蘆。若是玉泉則不然。拈拄杖曰。拄杖子能",
    "T51n2077_032:0690a19": "有能無能幻能空。凡夫二乘緣覺菩薩。卓一",
    "T51n2077_032:0690a20": "下曰。向這裏百雜碎。唯於衲僧分上如龍得",
    "T51n2077_032:0690a21": "水似虎靠山。要行便行要坐便坐。進一步則",
    "T51n2077_032:0690a22": "乾坤震動。退一步則草偃風行。且道不進不",
    "T51n2077_032:0690a23": "退一句作麼生道。良久曰。閑持經卷倚松立。",
    "T51n2077_032:0690a24": "笑問客從何處來。",
    "T51n2077_032:0690a25": "[0690a25] 饒州薦福悟本禪師。江州人也。自江西雲門",
    "T51n2077_032:0690a26": "參侍妙喜至泉南小谿。于時英俊畢集受印",
    "T51n2077_032:0690a27": "可者多矣。師私謂其棄己且欲發去。妙喜知",
    "T51n2077_032:0690a28": "而語之曰。汝但專意參究。如有所得不待開",
    "T51n2077_032:0690a29": "口。吾已識也。既而有聞師入室者故謂師曰。",
    "T51n2077_032:0690b01": "本侍者參禪許多年。逐日只道得箇不會。師",
    "T51n2077_032:0690b02": "詬之曰。這小鬼爾未生時我已三度霍山廟",
    "T51n2077_032:0690b03": "裏退牙了。好教爾知。由是益銳志。以狗子無",
    "T51n2077_032:0690b04": "佛性話舉無字而提撕。一夕將三鼓。倚殿柱",
    "T51n2077_032:0690b05": "昏寐間。不覺無字出口吻忽爾頓悟。後三日",
    "T51n2077_032:0690b06": "妙喜歸自郡城。師趨丈室足纔越閫未及吐",
    "T51n2077_032:0690b07": "詞。妙喜曰。本鬍子這回方是徹頭也。住後上",
    "T51n2077_032:0690b08": "堂。高揖釋迦不拜彌勒者與三十拄杖。何故",
    "T51n2077_032:0690b09": "為他秖會步步登高不會從空放下。東家牽",
    "T51n2077_032:0690b10": "犁西家拽耙者與三十拄杖。何故為他秖會",
    "T51n2077_032:0690b11": "從空放下不會步步登高。山僧恁麼道。還有",
    "T51n2077_032:0690b12": "過也無。眾中莫有點撿得出者麼。若點撿得",
    "T51n2077_032:0690b13": "出。須彌南畔把手共行。若點撿不出。布袋裏",
    "T51n2077_032:0690b14": "老&#x9D76;雖活如死。上堂。釋迦掩室於摩竭。淨名",
    "T51n2077_032:0690b15": "杜口於毘耶。須菩提唱無說而顯道。釋梵絕",
    "T51n2077_032:0690b16": "視聽而雨華。大眾這一隊不唧[口*留]漢。無端將",
    "T51n2077_032:0690b17": "祖父田園私地結契。各據四至界分方圓長",
    "T51n2077_032:0690b18": "短一時花擘了。也致令後代兒孫千載之下",
    "T51n2077_032:0690b19": "上無片瓦蓋頭下無卓錐之地。博山當時若",
    "T51n2077_032:0690b20": "見。十字路頭掘箇無底深坑。喚來一時埋&#x5374;。",
    "T51n2077_032:0690b21": "免見遞相鈍置。何謂如此。不見道。家肥生孝",
    "T51n2077_032:0690b22": "子。國霸有謀臣。上堂。乾闥婆王曾奏樂。山河",
    "T51n2077_032:0690b23": "大地皆作舞。爭如跛&#x811A;老雲門。解道臘月二",
    "T51n2077_032:0690b24": "十五。博山今日有條攀條無條攀例。也要應",
    "T51n2077_032:0690b25": "箇時節。驀拈拄杖橫按膝上。作撫琴勢云。還",
    "T51n2077_032:0690b26": "有聞絃賞音者麼。良久云。直饒便作鳳皇鳴。",
    "T51n2077_032:0690b27": "畢竟有誰知指法。卓一下下座。",
    "T51n2077_032:0690b28": "[0690b28] 慶元府育王大圓遵璞禪師。福州人。幼同玉",
    "T51n2077_032:0690b29": "泉懿問道圓悟數載。後還里佐懿於莆中祥",
    "T51n2077_032:0690c01": "雲。紹興甲寅大慧居洋嶼。師往訊之。入室次",
    "T51n2077_032:0690c02": "慧問。三聖興化出不出為人不為人話。爾道",
    "T51n2077_032:0690c03": "這兩箇老漢還有出身處也無。師於慧膝上",
    "T51n2077_032:0690c04": "打一拳。慧曰。秖爾這一拳。為三聖出氣。為興",
    "T51n2077_032:0690c05": "化出氣。速道速道。師擬議。慧便打。復謂曰。",
    "T51n2077_032:0690c06": "爾第一不得忘了這一棒。後因慧室中問僧",
    "T51n2077_032:0690c07": "曰。德山見僧入門便棒。林際見僧入門便喝。",
    "T51n2077_032:0690c08": "雪&#x5CEF;見僧入門便道是甚麼。睦州見僧便道",
    "T51n2077_032:0690c09": "現成公案放爾三十棒。爾道這四箇老漢。還",
    "T51n2077_032:0690c10": "有為人處也無。僧曰有。慧曰劄。僧擬議。慧便",
    "T51n2077_032:0690c11": "喝。師聞遽領微旨。大慧欣然許之。",
    "T51n2077_032:0690c12": "[0690c12] 溫州雁山能仁枯木祖元禪師。七閩林氏子。",
    "T51n2077_032:0690c13": "初謁雪&#x5CEF;預次依佛心才。皆已機契。及依大",
    "T51n2077_032:0690c14": "慧於雲門菴。夜坐次&#x89A9;僧剔燈始徹證。有偈",
    "T51n2077_032:0690c15": "曰。剔起燈來是火。歷劫無明照破。歸堂撞見",
    "T51n2077_032:0690c16": "聖僧。幾乎當面蹉過。不蹉過是甚麼。十五年",
    "T51n2077_032:0690c17": "前奇特。依前秖是這箇。慧以偈贈之曰。萬仞",
    "T51n2077_032:0690c18": "崖頭解放身。起來依舊&#x5374;惺惺。饑餐渴飲渾",
    "T51n2077_032:0690c19": "無事。那論昔人非昔人。紹興乙巳春出住能",
    "T51n2077_032:0690c20": "仁。上堂。有佛處不得住。踏著秤鎚硬似鐵。無",
    "T51n2077_032:0690c21": "佛處急走過。&#x811A;下草深三尺。三千里外逢人",
    "T51n2077_032:0690c22": "不得錯舉。北斗挂須彌。恁麼則不去也。棒頭",
    "T51n2077_032:0690c23": "挑日月。摘楊花摘楊花。眼裏瞳人著繡鞋。卓",
    "T51n2077_032:0690c24": "拄杖下座。上堂。雁山枯木實頭禪。不在尖新",
    "T51n2077_032:0690c25": "語句邊。背手忽然摸得著。長鯨吞月浪滔",
    "T51n2077_032:0690c26": "天。",
    "T51n2077_032:0690c27": "[0690c27] 真州靈岩東庵了性禪師上堂。勘破了也。放",
    "T51n2077_032:0690c28": "過一著是衲僧破草鞋。現脩羅相作女人拜。",
    "T51n2077_032:0690c29": "是野狐精魅。打箇圓相虛空裏下一點。是小",
    "T51n2077_032:0691a01": "兒伎倆。攔腮贈掌拂袖便行。正是業識茫茫",
    "T51n2077_032:0691a02": "無本可據。直饒向黑豆未生已前一時坐斷。",
    "T51n2077_032:0691a03": "未有喫靈岩拄杖分。敢問大眾。且道為人節",
    "T51n2077_032:0691a04": "文在甚麼處。還相委悉麼。自從春色來嵩少。",
    "T51n2077_032:0691a05": "三十六&#x5CEF;青至今。上堂。一葦江頭楊柳春。波",
    "T51n2077_032:0691a06": "心不見昔時人。雪庭要識安心士。鼻孔依前",
    "T51n2077_032:0691a07": "塔上脣。&#x7AEA;起拂子曰。祖師來也。還見麼。若也",
    "T51n2077_032:0691a08": "見得即今薦取。其或未然此去西天路迢迢",
    "T51n2077_032:0691a09": "十萬餘。僧問。人天交接如何開示。師曰。金剛",
    "T51n2077_032:0691a10": "手裏八稜棒。曰忽被學人橫穿凡聖擊透玄",
    "T51n2077_032:0691a11": "關時又作麼生。師曰。海門橫鐵柱。問如何是",
    "T51n2077_032:0691a12": "獨露身。師曰。牡丹花下睡&#x732B;兒。",
    "T51n2077_032:0691a13": "[0691a13] 建康府蔣山一菴善直禪師。德安雲夢人。初",
    "T51n2077_032:0691a14": "參妙喜於回雁&#x5CEF;下。一日喜問之曰。上座甚",
    "T51n2077_032:0691a15": "處人。師曰。安州人。喜曰。我聞爾安州人會廝",
    "T51n2077_032:0691a16": "撲是否。師便作相撲勢。喜曰。湖南人喫魚因",
    "T51n2077_032:0691a17": "甚湖北人著鯁。師打筋斗而出。喜曰。誰知冷",
    "T51n2077_032:0691a18": "灰裏有粒豆爆。出住保寧。上堂。諸佛不曾出",
    "T51n2077_032:0691a19": "世。人人鼻孔遼天。祖師不曾西來。箇箇壁立",
    "T51n2077_032:0691a20": "千仞。高揖釋迦不拜彌勒理合如斯。坐斷千",
    "T51n2077_032:0691a21": "聖路頭獨步大千沙界不為分外。若向諸佛",
    "T51n2077_032:0691a22": "出世處會得。祖師西來處承當。自救不了一",
    "T51n2077_032:0691a23": "生受屈。莫有大丈夫承當大丈夫事者麼。出",
    "T51n2077_032:0691a24": "來與保寧爭交。其或未然不如拽破好。便下",
    "T51n2077_032:0691a25": "座。一日留守陳丞相俊卿會諸山茶話次。舉",
    "T51n2077_032:0691a26": "有句無句如藤倚樹公案令諸山批判。皆以",
    "T51n2077_032:0691a27": "奇語取奉。師最後曰。張打油李打油不打渾",
    "T51n2077_032:0691a28": "身只打頭。陳大喜。",
    "T51n2077_032:0691a29": "[0691a29] 劍州萬壽自護禪師上堂。古者道。若人識得",
    "T51n2077_032:0691b01": "心大地無寸土。萬壽即不然。若人識得心未",
    "T51n2077_032:0691b02": "是究竟處。且那裏是究竟處。拈拄杖卓一下",
    "T51n2077_032:0691b03": "曰。甜瓜徹蒂甜。苦瓠連根苦。",
    "T51n2077_032:0691b04": "[0691b04] 潭州大溈了菴景暈禪師。筠州人。上堂。雲門",
    "T51n2077_032:0691b05": "一曲臘月二十五。瑞雪飄空積滿江山。&#x9696;峻",
    "T51n2077_032:0691b06": "嶺寒梅花正吐。手把須彌椎。笑打虛空鼓。驚",
    "T51n2077_032:0691b07": "起憍梵&#x9262;提。冷汗透身如雨。忿怒阿修羅王。",
    "T51n2077_032:0691b08": "握拳當胸問云。畢竟是何宗旨。咄少室&#x5CEF;前",
    "T51n2077_032:0691b09": "亦曾錯舉。",
    "T51n2077_032:0691b10": "[0691b10] 臨安府靈隱誰菴了演禪師。福州人。上堂。面",
    "T51n2077_032:0691b11": "門拶破天地懸殊。打透牢關白雲萬里。饒伊",
    "T51n2077_032:0691b12": "兩頭坐斷別有轉身。三生六十劫也未夢見",
    "T51n2077_032:0691b13": "在。喝一喝下座。",
    "T51n2077_032:0691b14": "[0691b14] 泰州光孝寺致遠禪師。撫州許氏子。上堂舉",
    "T51n2077_032:0691b15": "女子出定話乃曰。從來打鼓弄琵琶。須是相",
    "T51n2077_032:0691b16": "逢兩會家。佩玉鳴鸞歌舞罷。門前依舊夕陽",
    "T51n2077_032:0691b17": "斜。",
    "T51n2077_032:0691b18": "[0691b18] 福州雪&#x5CEF;崇聖普慈蘊聞禪師。洪州沈氏子。",
    "T51n2077_032:0691b19": "示眾云。栴檀叢林栴檀圍繞。師子叢林師子",
    "T51n2077_032:0691b20": "圍繞。虎狼叢林虎狼圍繞。荊棘叢林荊棘圍",
    "T51n2077_032:0691b21": "繞。大眾四種叢林合向那一種叢林安居好。",
    "T51n2077_032:0691b22": "若也明得九十日內。管取箇箇成佛作祖。其",
    "T51n2077_032:0691b23": "或未然般若叢林歲歲凋。無明荒草年年",
    "T51n2077_032:0691b24": "長。",
    "T51n2077_032:0691b25": "[0691b25] 處州連雲道能禪師。漢州人姓何氏。僧問鏡",
    "T51n2077_032:0691b26": "清六刮意旨如何。師曰。穿&#x5374;爾鼻孔。曰學人",
    "T51n2077_032:0691b27": "有鼻孔即穿。無鼻孔又穿箇甚麼。師曰。抱",
    "T51n2077_032:0691b28": "贓叫屈。曰如何是就毛刮塵。師曰。筠袁虔吉",
    "T51n2077_032:0691b29": "頭上插筆。曰如何是就皮刮毛。師曰。石城虔",
    "T51n2077_032:0691c01": "化說話廝罵。曰如何是就肉刮皮。師曰。嘉眉",
    "T51n2077_032:0691c02": "果閬懷裏有狀。曰如何是就骨刮肉。師曰。漳",
    "T51n2077_032:0691c03": "泉福建頭匾如扇。曰如何是就髓刮骨。師曰。",
    "T51n2077_032:0691c04": "洋瀾左蠡無風浪起。曰髓又如何刮師曰。十",
    "T51n2077_032:0691c05": "八十九癡人夜走。曰六刮已蒙師指示。一言",
    "T51n2077_032:0691c06": "直截意如何。師曰。結舌有分臨安府靈隱最",
    "T51n2077_032:0691c07": "菴道印禪師。漢州人。上堂。大雄山下虎。南山",
    "T51n2077_032:0691c08": "&#x9F08;鼻蛇等閑撞著抱賞歸家。若也不惜好手",
    "T51n2077_032:0691c09": "便與拔出重牙。有麼有麼。上堂。五五二十五。",
    "T51n2077_032:0691c10": "擊碎虛空鼓。大地不容針。十方無寸土。春生",
    "T51n2077_032:0691c11": "夏長復何云。甜者甜兮苦者苦。中秋上堂。舉",
    "T51n2077_032:0691c12": "馬大師與西堂百丈南泉翫月公案。師云。馬",
    "T51n2077_032:0691c13": "大師垂絲千尺意在深潭。西堂振鬣。百丈擺",
    "T51n2077_032:0691c14": "尾。雖則衝波激浪未免上他鉤線。南泉自謂。",
    "T51n2077_032:0691c15": "躍過禹門誰知依前落在巨網。即今莫有絕",
    "T51n2077_032:0691c16": "羅籠出窠臼底麼。也好出來露箇消息。貴知",
    "T51n2077_032:0691c17": "華藏門下不致寂寥。其或未然。此夜一輪滿。",
    "T51n2077_032:0691c18": "清光何處無。",
    "T51n2077_032:0691c19": "[0691c19] 建寧府竺原宗元菴主。本郡連氏子。久依大",
    "T51n2077_032:0691c20": "慧分座西禪。丞相張公浚帥三山以數院迎",
    "T51n2077_032:0691c21": "之不就。歸舊里結茅號眾妙園。宿衲士夫交",
    "T51n2077_032:0691c22": "請開法示眾曰。若究此事如失&#x5374;鎖匙相似。",
    "T51n2077_032:0691c23": "秖管尋來尋去。忽然撞著。噁在這裏。開箇鎖",
    "T51n2077_032:0691c24": "了便見自家庫藏。一切受用無不具足。不假",
    "T51n2077_032:0691c25": "他求別有甚麼事。示眾曰。諸方為人抽釘拔",
    "T51n2077_032:0691c26": "楔解粘去縛。我這裏為人添釘著楔加繩加",
    "T51n2077_032:0691c27": "縛了。送向深潭裏。待他自去理會。示眾曰。主",
    "T51n2077_032:0691c28": "法之人氣吞宇宙為大法王。若是釋迦老子",
    "T51n2077_032:0691c29": "達磨大師出來。也教伊叉手向我背後立地。",
    "T51n2077_032:0692a01": "直得寒毛卓&#x7AEA;。亦未為分外。一日舉。世尊生",
    "T51n2077_032:0692a02": "下一手指天一手指地云。天上天下惟吾獨",
    "T51n2077_032:0692a03": "尊。師乃曰。見怪不怪其怪自壞。垂語云。這一",
    "T51n2077_032:0692a04": "些子恰如撞著殺人漢相似。爾若不殺了他。",
    "T51n2077_032:0692a05": "他便殺了爾。近禮侍者三山人。久侍大慧。嘗",
    "T51n2077_032:0692a06": "默究竹篦話無所入。一日入室罷求指示。慧",
    "T51n2077_032:0692a07": "曰。爾是福州人。我說箇喻向爾。如將名品&#x8318;",
    "T51n2077_032:0692a08": "枝和皮殼一時剝了。以手送在爾口裏。秖是",
    "T51n2077_032:0692a09": "爾不解吞。師不覺失笑曰。和尚吞&#x5374;即禍事。",
    "T51n2077_032:0692a10": "慧後問師曰。前日吞了底&#x8318;枝。秖是爾不知",
    "T51n2077_032:0692a11": "滋味。師曰。若知滋味轉見禍事。",
    "T51n2077_032:0692a12": "[0692a12] 溫州淨居尼妙道禪師。延平尚書黃公裳之",
    "T51n2077_032:0692a13": "女。開堂日乃曰。問話且止。直饒有傾湫之辯",
    "T51n2077_032:0692a14": "倒嶽之機。衲僧門下一點用不著。且佛未出",
    "T51n2077_032:0692a15": "世時一事全無。我祖西來便有許多建立。列",
    "T51n2077_032:0692a16": "剎相望星分派列。以至今日累及兒孫。遂使",
    "T51n2077_032:0692a17": "山僧於人天大眾前無風起浪。向第二義門",
    "T51n2077_032:0692a18": "通箇消息。語默該不盡底彌&#x4E98;大方。詮說不",
    "T51n2077_032:0692a19": "及處遍周沙界。通身是眼覿面當機電卷星",
    "T51n2077_032:0692a20": "馳。如何湊泊。有時一喝生殺全威。有時一喝",
    "T51n2077_032:0692a21": "佛祖莫辨。有時一喝八面受敵。有時一喝自",
    "T51n2077_032:0692a22": "救不了。且道那一喝是生殺全威。那一喝是",
    "T51n2077_032:0692a23": "佛祖莫辨。那一喝是八面受敵。那一喝是自",
    "T51n2077_032:0692a24": "救不了。若向這裏薦得。堪報不報之恩。脫或",
    "T51n2077_032:0692a25": "未然山僧無夢說夢去也。拈起拂子曰。還見",
    "T51n2077_032:0692a26": "麼。若見被見刺所障。擊禪床曰。還聞麼。若聞",
    "T51n2077_032:0692a27": "被聲塵所惑。直饒離見絕聞。正是二乘小果。",
    "T51n2077_032:0692a28": "跳出一步蓋色騎聲。全放全收主賓互換。所",
    "T51n2077_032:0692a29": "以道。欲知佛性義當觀時節因緣。敢問諸人。",
    "T51n2077_032:0692b01": "即今是甚麼時節。蕩蕩仁風扶聖化。熙熙和",
    "T51n2077_032:0692b02": "氣助昇平。擲拂子下座。尼問。如何是佛。師",
    "T51n2077_032:0692b03": "曰。非佛。曰如何是佛法大意。師曰。骨底骨",
    "T51n2077_032:0692b04": "董。問言無展事語不投機時如何。師曰。未屙",
    "T51n2077_032:0692b05": "已前墮坑落塹。",
    "T51n2077_032:0692b06": "[0692b06] 平江府資壽尼無著妙總禪師。丞相蘇公頌",
    "T51n2077_032:0692b07": "之孫女也。年三十許厭世浮休脫去緣飾。咨",
    "T51n2077_032:0692b08": "參諸老已入正信。作夏徑山大慧陞堂。舉藥",
    "T51n2077_032:0692b09": "山初參石頭後見馬祖因緣。師聞豁然省悟。",
    "T51n2077_032:0692b10": "慧下座。不動居士馮公&#x6A9D;隨至方丈曰。某理",
    "T51n2077_032:0692b11": "會得和尚適來所舉公案。慧曰。居士如何。曰",
    "T51n2077_032:0692b12": "恁麼也不得囌嚧娑婆訶。不恁麼也不得[口*悉]",
    "T51n2077_032:0692b13": "哩娑婆訶。恁麼不恁麼總不得囌嚧[口*悉]哩娑",
    "T51n2077_032:0692b14": "婆訶。慧舉似師。師曰。曾見郭象註莊子。識者",
    "T51n2077_032:0692b15": "曰。&#x5374;是莊子註郭象。慧見其語異。復舉巖",
    "T51n2077_032:0692b16": "頭婆子話問之。師答偈曰。一葉扁舟泛渺茫。",
    "T51n2077_032:0692b17": "呈橈舞棹別宮商。雲山海月都拋&#x5374;。贏得莊",
    "T51n2077_032:0692b18": "周蝶夢長。慧休去。馮公疑其所悟不根。後過",
    "T51n2077_032:0692b19": "無錫招至舟中。問曰。婆生七子六箇不遇知",
    "T51n2077_032:0692b20": "音。秖這一箇也不消得。便棄水中。大慧老師",
    "T51n2077_032:0692b21": "言。道人理會得且如何會。師曰。已上供通並",
    "T51n2077_032:0692b22": "是詣實。馮公大驚。慧挂牌次師入室。慧問。古",
    "T51n2077_032:0692b23": "人不出方丈。為甚麼&#x5374;去莊上喫油餈。師曰。",
    "T51n2077_032:0692b24": "和尚放妙總過。妙總方敢通箇消息。慧曰。我",
    "T51n2077_032:0692b25": "放爾過爾試道看。師曰。妙總亦放和尚過。慧",
    "T51n2077_032:0692b26": "曰。爭奈油餈何。師喝一喝而出。於是聲聞四",
    "T51n2077_032:0692b27": "方。隆興改元舍人張公孝祥來守是郡。以資",
    "T51n2077_032:0692b28": "壽挽開法。入院上堂。宗乘一唱三藏絕詮。祖",
    "T51n2077_032:0692b29": "令當行十方坐斷。二乘聞之怖走。十地到此",
    "T51n2077_032:0692c01": "猶疑。若是俊流未言而喻。設使用移星換斗",
    "T51n2077_032:0692c02": "底手段。施攙旗奪鼓底機關。猶是空拳豈有",
    "T51n2077_032:0692c03": "實義。向上一路千聖不傳。學者勞形如猿捉",
    "T51n2077_032:0692c04": "影。靈山付囑俯徇時機。演唱三乘各隨根器",
    "T51n2077_032:0692c05": "始於鹿野苑。轉四諦法輪度百千萬眾。山僧",
    "T51n2077_032:0692c06": "今日與此界他方乃佛乃祖山河大地草木叢",
    "T51n2077_032:0692c07": "林現前四眾。各轉大法輪。交光相羅如寶絲",
    "T51n2077_032:0692c08": "網。若一草一木不轉法輪。則不得名為轉大",
    "T51n2077_032:0692c09": "法輪。所以道。於一毫端現寶王剎。坐微塵裏",
    "T51n2077_032:0692c10": "轉大法輪。乘時於其中間作無量無邊廣大",
    "T51n2077_032:0692c11": "佛事周遍法界。一為無量無量為一。小中現",
    "T51n2077_032:0692c12": "大大中現小。不動步游彌勒樓閣。不返聞入",
    "T51n2077_032:0692c13": "觀音普門。情與無情性相平等。不是神通妙",
    "T51n2077_032:0692c14": "用。亦非法爾如然。於此俶儻分明。皇恩佛恩",
    "T51n2077_032:0692c15": "一時報足。且道如何是報恩一句。天高群象",
    "T51n2077_032:0692c16": "正。海闊百川朝。上堂舉。雲門示眾云。十五日",
    "T51n2077_032:0692c17": "已前則不問。十五日已後道將一句來。自代",
    "T51n2077_032:0692c18": "云。日日是好日。師曰。日日是好日。佛法世法",
    "T51n2077_032:0692c19": "盡周畢。不須特地覓幽玄。秖管&#x9262;盂兩度濕。",
    "T51n2077_032:0692c20": "上堂。黃面老人橫說&#x7AEA;說權說實說法說喻",
    "T51n2077_032:0692c21": "說。建法幢立宗旨。與後人作榜樣。為甚麼&#x5374;",
    "T51n2077_032:0692c22": "道。始從鹿野苑。終至跋提河。於是二中間。未",
    "T51n2077_032:0692c23": "嘗說一字。點檢將來大似抱贓叫屈。山僧今",
    "T51n2077_032:0692c24": "日人事忙冗。且放過一著。便下座。尼問。如",
    "T51n2077_032:0692c25": "何是奪人不奪境。師曰。野花開滿路。遍地是",
    "T51n2077_032:0692c26": "清香。曰如何是奪境不奪人。師曰。茫茫宇宙",
    "T51n2077_032:0692c27": "人無數。幾箇男兒是丈夫。曰如何是人境俱",
    "T51n2077_032:0692c28": "不奪。師曰。處處綠楊堪繫馬。家家門首透長",
    "T51n2077_032:0692c29": "安。曰如何是人境兩俱奪。師曰。雪覆蘆花舟",
    "T51n2077_032:0693a01": "橫斷岸。曰人境已蒙師指示。向上宗乘事若",
    "T51n2077_032:0693a02": "何。師便打。",
    "T51n2077_032:0693a03": "[0693a03] 侍郎無垢居士張九成。未第時因客談。楊文",
    "T51n2077_032:0693a04": "公呂微仲諸名儒。所造精妙皆由禪學而至",
    "T51n2077_032:0693a05": "也。於是心慕之。聞寶印楚明禪師道傳大通",
    "T51n2077_032:0693a06": "居淨慈。即之。請問入道之要。明曰。此事唯念",
    "T51n2077_032:0693a07": "念不捨久久純熟。時節到來自然證入。復舉",
    "T51n2077_032:0693a08": "趙州柏樹子話令時時提撕。公久之無省。辭",
    "T51n2077_032:0693a09": "謁善權清禪師。公問。此事人人有分箇箇圓",
    "T51n2077_032:0693a10": "成是否。清曰然。公曰。為甚麼某無箇入處。清",
    "T51n2077_032:0693a11": "於袖中出數珠示之曰。此是誰底。公俛仰無",
    "T51n2077_032:0693a12": "對。清復袖之曰。是汝底則拈取去。纔涉思惟",
    "T51n2077_032:0693a13": "即不是汝底。公悚然。未幾留蘇氏館。一夕如",
    "T51n2077_032:0693a14": "廁以柏樹子話究之。聞蛙鳴釋然契入。有偈",
    "T51n2077_032:0693a15": "曰。春天月夜一聲蛙。撞破乾坤共一家。正恁",
    "T51n2077_032:0693a16": "麼時誰會得。嶺頭&#x811A;痛有玄沙。屆明謁法印",
    "T51n2077_032:0693a17": "一禪師機語頗契。適私忌就明靜菴供雲水",
    "T51n2077_032:0693a18": "主僧。惟尚禪師纔見乃展手。公便喝。尚批公",
    "T51n2077_032:0693a19": "頰。公趨前。尚曰。張學錄何得謗大般若。公",
    "T51n2077_032:0693a20": "曰。某見處秖如此。和尚又作麼生。尚舉馬祖",
    "T51n2077_032:0693a21": "陞堂百丈卷席話詰之。敘語未終公推倒卓",
    "T51n2077_032:0693a22": "子。尚大呼張學錄殺人。公躍起問傍僧曰。汝",
    "T51n2077_032:0693a23": "又作麼生。僧罔措。公毆之。顧尚曰。祖禰不了",
    "T51n2077_032:0693a24": "殃及兒孫尚大笑。公獻偈曰。卷席因緣也大",
    "T51n2077_032:0693a25": "奇。諸方聞舉盡攢眉。臺盤趯起人星散。直漢",
    "T51n2077_032:0693a26": "從來不受欺。尚答曰。從來高價不饒伊。百戰",
    "T51n2077_032:0693a27": "場中奮兩眉。奪角衝關君會也。叢林誰敢更",
    "T51n2077_032:0693a28": "相欺。紹興癸丑魁多士。復謁尚於東菴。尚曰。",
    "T51n2077_032:0693a29": "浮山圓鑑云。饒爾入得汾陽室。始到浮山門",
    "T51n2077_032:0693b01": "亦未見老僧在。公作麼生。公叱侍僧曰。何不",
    "T51n2077_032:0693b02": "秖對。僧罔措。公打僧一掌曰。蝦&#x87C7;窟裏果沒",
    "T51n2077_032:0693b03": "蛟龍。丁巳秋大慧禪師董徑山。學者仰如星",
    "T51n2077_032:0693b04": "斗。公閱其語要歎曰。是知宗門有人。持以語",
    "T51n2077_032:0693b05": "尚恨未一見。及為禮部侍郎。偶參政劉公請",
    "T51n2077_032:0693b06": "慧說法于天竺。公三往不值。暨慧報謁公見",
    "T51n2077_032:0693b07": "但寒喧而已。慧亦默識之。尋奉祠還里。至徑",
    "T51n2077_032:0693b08": "山與馮給事諸公議格物。慧曰。公秖知有格",
    "T51n2077_032:0693b09": "物而不知有物格。公茫然。慧大笑。公曰。師",
    "T51n2077_032:0693b10": "能開諭乎。慧曰。不見小說載。唐人有與安祿",
    "T51n2077_032:0693b11": "山謀叛者。其人先為閬守。有畫像在焉。明皇",
    "T51n2077_032:0693b12": "幸蜀見之怒。令侍臣以劍擊其像首。時閬守",
    "T51n2077_032:0693b13": "居陝西。首忽墮地。公聞頓領深旨。題不動軒",
    "T51n2077_032:0693b14": "壁曰。子韶格物。妙喜物格。欲識一貫。兩箇",
    "T51n2077_032:0693b15": "五伯。慧始許可。後守邵陽。丁父艱過徑山飯",
    "T51n2077_032:0693b16": "僧。秉鈞者意慧議及朝政。遂竄慧於衡陽。令",
    "T51n2077_032:0693b17": "公居家守服。服除安置南安。丙子春蒙恩北",
    "T51n2077_032:0693b18": "還道次新淦。而慧適至與聯舟劇談宗要。未",
    "T51n2077_032:0693b19": "嘗語往事。于氏心傳錄曰。憲自嶺下侍舅氏",
    "T51n2077_032:0693b20": "歸新淦。因會大慧。舅氏令拜之。憲曰。素不拜",
    "T51n2077_032:0693b21": "僧。舅氏曰。汝姑扣之。憲知其嘗執卷。遂舉子",
    "T51n2077_032:0693b22": "思中庸天命之謂性率性之謂道修道之謂教",
    "T51n2077_032:0693b23": "三句以問。慧曰。凡人既不知本命元辰落處。",
    "T51n2077_032:0693b24": "又要牽好人入火坑。如何聖賢於打頭一著",
    "T51n2077_032:0693b25": "不鑿破。憲曰。吾師能為聖賢鑿破否。慧曰。天",
    "T51n2077_032:0693b26": "命之謂性。便是清淨法身。率性之謂道。便是",
    "T51n2077_032:0693b27": "圓滿報身。修道之謂教。便是千百億化身。憲",
    "T51n2077_032:0693b28": "得以告舅氏曰。子拜何辭繼鎮。永嘉丁丑秋",
    "T51n2077_032:0693b29": "丐祠枉道訪慧於育王。越明年慧得旨復領",
    "T51n2077_032:0693c01": "徑山。謁公於慶善院。曰某每於夢中必誦語",
    "T51n2077_032:0693c02": "孟何如。慧舉圓覺曰。由寂靜故十方世界諸",
    "T51n2077_032:0693c03": "如來心。於中顯現如鏡中像。公曰。非老師莫",
    "T51n2077_032:0693c04": "聞此論也。其頌黃龍三關曰。我手何似佛手。",
    "T51n2077_032:0693c05": "天下衲僧無口。縱饒撩起便行。也是鬼窟裏",
    "T51n2077_032:0693c06": "走諱不得。我&#x811A;何似驢&#x811A;。又被黐膠粘著。翻",
    "T51n2077_032:0693c07": "身直上兜率天。已是遭他老鼠藥吐不出。人",
    "T51n2077_032:0693c08": "人有箇生緣。處鐵圍山下幾千年。三災直到",
    "T51n2077_032:0693c09": "四禪天。這驢猶自在傍邊殺得工夫。公設心",
    "T51n2077_032:0693c10": "六度不為子孫計。因取華嚴善知識。日供其",
    "T51n2077_032:0693c11": "二回食以飯緇流。又嘗供十六大天。而諸位",
    "T51n2077_032:0693c12": "茶杯悉變為乳。書偈曰。稽首十方佛法僧。稽",
    "T51n2077_032:0693c13": "首一切護法天。我今供養三寶天。如海一滴",
    "T51n2077_032:0693c14": "牛一毛。有何妙術能感格。試借意識為汝說。",
    "T51n2077_032:0693c15": "我心與佛天無異。一塵纔起大地隔。倘或塵",
    "T51n2077_032:0693c16": "銷覺圓淨。是故佛天來降臨。我欲供佛佛即",
    "T51n2077_032:0693c17": "現。我欲供天天亦現。佛子若或生狐疑。試",
    "T51n2077_032:0693c18": "問。此乳何處來。狐疑即塵塵即疑。終與佛天",
    "T51n2077_032:0693c19": "不相似。我今與汝掃狐疑。如湯沃雪火銷&#x6C37;。",
    "T51n2077_032:0693c20": "汝今微有疑與惑。鷂子便到新羅國。",
    "T51n2077_032:0693c21": "[0693c21] 參政李邴居士字漢老。醉心祖道有年。聞大",
    "T51n2077_032:0693c22": "慧排默照為邪禪。疑怒相半。及見慧示眾舉",
    "T51n2077_032:0693c23": "趙州庭柏垂語曰。庭前柏樹子今日重新舉。",
    "T51n2077_032:0693c24": "打破趙州關。特地尋言語。敢問大眾。即是打",
    "T51n2077_032:0693c25": "破趙州關。為甚麼&#x5374;特地尋言語。良久曰。當",
    "T51n2077_032:0693c26": "初秖道茆長短。燒了方知地不平。公領悟。謂",
    "T51n2077_032:0693c27": "慧曰。無老師後語幾蹉過。後以書咨決曰。某",
    "T51n2077_032:0693c28": "近扣籌室承擊發。蒙滯忽有省入。顧惟根識",
    "T51n2077_032:0693c29": "暗鈍。平生學解。盡落情見。一取一捨。如衣壞",
    "T51n2077_032:0694a01": "絮。行草棘中適自纏繞。今一笑頓釋所疑。欣",
    "T51n2077_032:0694a02": "幸可量。非大宗匠委曲垂慈何以致此。自到",
    "T51n2077_032:0694a03": "城中著衣喫飯抱子弄孫。色色仍舊。既無拘",
    "T51n2077_032:0694a04": "執之情。亦不作奇特之想。其餘夙習舊障亦",
    "T51n2077_032:0694a05": "稍輕微。臨行叮寧之語不敢忘也。重念始得",
    "T51n2077_032:0694a06": "入門而大法未明。應機接物觸事未能無礙。",
    "T51n2077_032:0694a07": "更望有以提誨使卒有所至。庶無玷於法席",
    "T51n2077_032:0694a08": "矣。又書曰。某比蒙誨答備悉深旨。某自驗者",
    "T51n2077_032:0694a09": "三。一事無逆順隨緣即應不留胸中。二宿習",
    "T51n2077_032:0694a10": "濃厚不加排遣白爾輕微。三古人公案舊所",
    "T51n2077_032:0694a11": "茫然。時復瞥地此非自昧者。前書大法未明",
    "T51n2077_032:0694a12": "之語。蓋恐得少為足。當廣而充之。豈別求勝",
    "T51n2077_032:0694a13": "解耶。淨勝現流理則不無。敢不銘佩。",
    "T51n2077_032:0694a14": "[0694a14] 寶學劉彥修居士字子羽。出知永嘉。問道於",
    "T51n2077_032:0694a15": "大慧禪師。慧曰。僧問趙州。狗子還有佛性也",
    "T51n2077_032:0694a16": "無。趙州道無。但恁麼看。公後乃於柏樹子上",
    "T51n2077_032:0694a17": "發明。有頌曰。趙州柏樹太無端。境上追尋也",
    "T51n2077_032:0694a18": "大難。處處綠楊堪繫馬。家家門底透長安。",
    "T51n2077_032:0694a19": "[0694a19] 提刑吳偉明居士字元昭。久參真歇了禪師。",
    "T51n2077_032:0694a20": "得自受用三昧為極致。後訪大慧於洋嶼庵",
    "T51n2077_032:0694a21": "隨眾入室。慧舉狗子無佛性話問之。公擬答。",
    "T51n2077_032:0694a22": "慧以竹篦便打。公無對。遂留咨參。一日慧謂",
    "T51n2077_032:0694a23": "曰。不須呈伎倆。直須[吭-几+(坐-工+十)]地折曝地斷方敵得",
    "T51n2077_032:0694a24": "生死。若祇呈伎倆有甚了期。即辭去道次延",
    "T51n2077_032:0694a25": "平倏然契悟。連書數頌寄慧。皆室中所問者。",
    "T51n2077_032:0694a26": "有曰。不是心不是佛不是物。通身一具金鎖",
    "T51n2077_032:0694a27": "骨。趙州親見老南泉。解道鎮州出蘿蔔。慧即",
    "T51n2077_032:0694a28": "說偈證之曰。通身一具金鎖骨。堪與人天為",
    "T51n2077_032:0694a29": "軌則。要識臨濟小廝兒。便是當年白拈賊。",
    "T51n2077_032:0694b01": "[0694b01] 門司黃彥節居士。字節夫號妙德。於大慧一",
    "T51n2077_032:0694b02": "喝下疑情頓脫。慧以衣付之。嘗舉首山竹篦",
    "T51n2077_032:0694b03": "話。至葉縣近前奪得拘折擲向階下曰。是甚",
    "T51n2077_032:0694b04": "麼。山曰瞎。公曰。妙德到這裏百色無能。但記",
    "T51n2077_032:0694b05": "得曾作臘梅絕句曰。擬嚼枝頭蠟。驚香&#x5374;肖",
    "T51n2077_032:0694b06": "蘭。前村深雪裏。莫作嶺梅看。",
    "T51n2077_032:0694b07": "[0694b07] 秦國夫人計氏法真。自寡處屏去紛華。常蔬",
    "T51n2077_032:0694b08": "食習有為法。因大慧遣謙禪者致問其子魏",
    "T51n2077_032:0694b09": "公。公留謙以祖道誘之。真一日問謙曰。徑山",
    "T51n2077_032:0694b10": "和尚尋常如何為人。謙曰。和尚祇教人看狗",
    "T51n2077_032:0694b11": "子無佛性及竹篦子話。秖是不得下語。不得",
    "T51n2077_032:0694b12": "思量。不得向舉起處會。不得向開口處承當。",
    "T51n2077_032:0694b13": "狗子還有佛性也無無。秖恁麼教人看。真遂",
    "T51n2077_032:0694b14": "諦信。於是夜坐力究前話。忽爾洞然無滯。謙",
    "T51n2077_032:0694b15": "辭歸。真親書入道概略。作數偈呈慧。其後曰。",
    "T51n2077_032:0694b16": "逐日看經文。如逢舊識人。莫言頻有礙。一舉",
    "T51n2077_032:0694b17": "一回新。",
    "T51n2077_032:0694b18": "[0694b18] 臨安徑山了明禪師。妙喜杲會中龍象。叢林",
    "T51n2077_032:0694b19": "所謂明大禪也。身長八尺腹大十圍。所至人",
    "T51n2077_032:0694b20": "必聚觀之。始妙喜謫梅州。州縣防送甚嚴。或",
    "T51n2077_032:0694b21": "以為禍在不測。師為荷枷以行間關辛苦未",
    "T51n2077_032:0694b22": "曾少怠。既至貶所衲子追隨。問道者率不下",
    "T51n2077_032:0694b23": "二三百人。杲以齋飯不給。且慮禍嘗勉之令",
    "T51n2077_032:0694b24": "去。師輒不肯以身任齋粥。每自肩栲栳行乞。",
    "T51n2077_032:0694b25": "至晚即數十人為之荷米麵薪蔬食用之屬成",
    "T51n2077_032:0694b26": "列以歸。衲子雖多無不具足。如是者十七年",
    "T51n2077_032:0694b27": "如一日。杲法嗣之盛在貶所接者居其半。師",
    "T51n2077_032:0694b28": "之力也。杲被旨復僧衣。自便繼被旨住育王。",
    "T51n2077_032:0694b29": "師嘗在座下。師為人豪邁機鋒敏速。妙喜室",
    "T51n2077_032:0694c01": "中不許衲子下喝。師每入室必振聲一喝而",
    "T51n2077_032:0694c02": "退。妙喜一日榜方丈前云。下喝者罰一貫錢。",
    "T51n2077_032:0694c03": "師見之乃密具千錢於袖中。至室中先頓於",
    "T51n2077_032:0694c04": "地高聲一喝便出。如是者數矣。妙喜無如之",
    "T51n2077_032:0694c05": "何。再榜曰。下喝者罰當日堂供一中。師見即",
    "T51n2077_032:0694c06": "驟步往庫司語曰。和尚要十兩金。主事者不",
    "T51n2077_032:0694c07": "疑即與之。乃遣行者隨往方丈。師袖之以入。",
    "T51n2077_032:0694c08": "復頓於地高聲一喝。而妙喜大駭。入室罷徐",
    "T51n2077_032:0694c09": "問知其然為之一笑。每語師云。爾這肥漢如",
    "T51n2077_032:0694c10": "是會禪驢年也未夢見在。然念其勤勞之久。",
    "T51n2077_032:0694c11": "舉令出世舒州之投子。先是投子諸庄牛遭",
    "T51n2077_032:0694c12": "疾疫死斃幾盡比歲不登。師以大願力化二",
    "T51n2077_032:0694c13": "百隻牛以實之。連歲大稔倍常。頗有異跡。遷",
    "T51n2077_032:0694c14": "住長蘆。衲子輻湊叢林改觀。及妙喜住徑山。",
    "T51n2077_032:0694c15": "師來供施及飯大眾。洎歸長蘆。妙喜送以偈",
    "T51n2077_032:0694c16": "云。人言棒頭出孝子。我道憐兒不覺醜。長蘆",
    "T51n2077_032:0694c17": "長老恁麼來。妙喜空費一張口。從教四海妄",
    "T51n2077_032:0694c18": "流傳。野干能作師子吼。孰云無物贈伊行。喝",
    "T51n2077_032:0694c19": "下鐵圍山倒走。後奉詔住徑山道望愈著。先",
    "T51n2077_032:0694c20": "是楊和王夢一異僧。長大皤腹緩行言。欲化",
    "T51n2077_032:0694c21": "蘇州一庄。覺而異之未言也。翌旦師忽杖屨",
    "T51n2077_032:0694c22": "徒步而至。門者呵不止。以白和王。和王出見",
    "T51n2077_032:0694c23": "之。遙望師奇偉與夢中見者無異。遽呼其眷",
    "T51n2077_032:0694c24": "屬出觀之。眷屬並炷香作禮。茶罷師首言。大",
    "T51n2077_032:0694c25": "王庄田至多。可施蘇州一庄以為徑山供佛",
    "T51n2077_032:0694c26": "齋僧無窮之利。和王未有可否。因令辦齋。師",
    "T51n2077_032:0694c27": "飯罷便出更無他語。時內外鬨然傳言。和王",
    "T51n2077_032:0694c28": "以蘇州庄施徑山長老。遂達孝宗聖聽。會和",
    "T51n2077_032:0694c29": "王入朝。上為言。聞卿捨蘇州一庄施徑山。朕",
    "T51n2077_032:0695a01": "當為蠲免稅賦。和王謝恩歸。次日以書至徑",
    "T51n2077_032:0695a02": "山請師入城。而師二日前先已遷化矣。自是",
    "T51n2077_032:0695a03": "和王宴居寤寐之際。或少倦交睫即見師在",
    "T51n2077_032:0695a04": "前。語曰。六度之大施度為先。善始善終斯為",
    "T51n2077_032:0695a05": "究竟。和王即以庄&#x96B7;本山。北庄歲出十萬犁",
    "T51n2077_032:0695a06": "牛舟車。解庫應用百事具足。復有蠲賦之恩",
    "T51n2077_032:0695a07": "至今蒙其利。師於緇素有大因緣。所在施供",
    "T51n2077_032:0695a08": "雲委衲子臻萃佛事殊勝。江淛兩湖皆號之",
    "T51n2077_032:0695a09": "為布袋和尚再出焉。",
    "T51n2077_032:0695a10": "續傳燈錄卷第三十二",
    "T51n2077_032:0695a13": "續傳燈錄卷第三十三目錄",
    "T51n2077_032:0695a15": "大鑑下第十七世",
    "T51n2077_032:0695a16": "龍翔珪禪師法嗣二人",
    "T51n2077_032:0695a17": "雲居德昇禪師",
    "T51n2077_032:0695a18": "狼山慧溫禪師(已上二人見錄)",
    "T51n2077_032:0695a19": "雲居悟禪師法嗣九人",
    "T51n2077_032:0695a20": "雙林德用禪師萬年道閑禪師",
    "T51n2077_032:0695a21": "中際善能禪師",
    "T51n2077_032:0695a22": "雲居自圓禪師(已上四人見錄)靈瑞肱禪師",
    "T51n2077_032:0695a23": "信州懷玉堅禪師洪州同安隆禪師",
    "T51n2077_032:0695a24": "靈岩宜方禪師",
    "T51n2077_032:0695a25": "黃檗幻住印禪師(已上五人無錄)",
    "T51n2077_032:0695a26": "烏巨行禪師法嗣六人",
    "T51n2077_032:0695a27": "薦福休禪師龜&#x5CEF;慧光禪師",
    "T51n2077_032:0695a28": "長蘆守仁禪師(已上三人見錄)薦福忠禪師",
    "T51n2077_032:0695a29": "天寧記禪師智者修禪師(已上人無錄)",
    "T51n2077_032:0695b01": "白楊順禪師法嗣二人",
    "T51n2077_032:0695b02": "青原如禪師(一人見錄)南安岩如禪師(一人無錄)",
    "T51n2077_032:0695b03": "雲居如禪師法嗣二人",
    "T51n2077_032:0695b04": "隱靖彥岑禪師報恩成禪師(已上二人見錄)",
    "T51n2077_032:0695b05": "道場辯禪師法嗣六人",
    "T51n2077_032:0695b06": "覺報清禪師何山然首座(已上二人見錄)",
    "T51n2077_032:0695b07": "正法濟禪師能仁朋禪師",
    "T51n2077_032:0695b08": "金繩勤禪師道場言禪師(已上四人無錄)",
    "T51n2077_032:0695b09": "黃龍忠禪師法嗣四人",
    "T51n2077_032:0695b10": "信相戒修禪師(一人見錄)慈化印肅禪師",
    "T51n2077_032:0695b11": "無為道徽禪師",
    "T51n2077_032:0695b12": "崇化道贇禪師(已上三人無錄)",
    "T51n2077_032:0695b13": "西禪璉禪師法嗣一人",
    "T51n2077_032:0695b14": "西禪希秀禪師(一人見錄)",
    "T51n2077_032:0695b15": "淨居尼蘊禪師法嗣一人",
    "T51n2077_032:0695b16": "淨居尼法燈禪師(一人見錄)",
    "T51n2077_032:0695b17": "大溈果禪師法嗣十五人",
    "T51n2077_032:0695b18": "玉泉宗璉禪師大溈行禪師",
    "T51n2077_032:0695b19": "道林淵禪師大洪祖證禪師",
    "T51n2077_032:0695b20": "泐潭德淳禪師保安可封禪師",
    "T51n2077_032:0695b21": "石亭祖璿禪師",
    "T51n2077_032:0695b22": "石霜宗鑑禪師(已上八人見錄)吉祥燦禪師",
    "T51n2077_032:0695b23": "石門立禪師雙林遠禪師",
    "T51n2077_032:0695b24": "穹窿覺文禪師禾山暹禪師",
    "T51n2077_032:0695b25": "法輪孜禪師雪&#x5CEF;一禪師(已上七人無錄)",
    "T51n2077_032:0695b26": "石頭回禪師法嗣一人",
    "T51n2077_032:0695b27": "雲居德會禪師(一人見錄)",
    "T51n2077_032:0695b28": "育王諶禪師法嗣七人",
    "T51n2077_032:0695b29": "萬年曇賁禪師天童了朴禪師",
    "T51n2077_032:0695c01": "西岩宗回禪師高麗坦然國師",
    "T51n2077_032:0695c02": "龍華本禪師(已上五人見錄)華藏先禪師",
    "T51n2077_032:0695c03": "雪竇妙湛禪師(已上二人無錄)",
    "T51n2077_032:0695c04": "道場琳禪師法嗣三人",
    "T51n2077_032:0695c05": "東山吉禪師(一人見錄)狼山珸禪師",
    "T51n2077_032:0695c06": "徑山了粹禪師(已上二人無錄)",
    "T51n2077_032:0695c07": "道場慧禪師法嗣一人",
    "T51n2077_032:0695c08": "靈隱道樞禪師(一人見錄)",
    "T51n2077_032:0695c09": "光孝&#x615C;禪師法嗣二人",
    "T51n2077_032:0695c10": "光孝悟初首座(一人見錄)崇勝善行禪師(一人無錄)",
    "T51n2077_032:0695c11": "中竺妙禪師法嗣二人",
    "T51n2077_032:0695c12": "光孝深禪師(一人見錄)靈隱蘊衷禪師(一人無錄)",
    "T51n2077_032:0695c13": "南華炳禪師法嗣四人",
    "T51n2077_032:0695c14": "四祖宗肇禪師天寧法清禪師",
    "T51n2077_032:0695c15": "正法月禪師南華明禪師(已上四人無錄)",
    "T51n2077_032:0695c16": "雪庭淨禪師法嗣一人",
    "T51n2077_032:0695c17": "翠雲僧价禪師(一人無錄)",
    "T51n2077_032:0695c18": "訥堂思禪師法嗣三人",
    "T51n2077_032:0695c19": "澄照行齊禪師青原立禪師",
    "T51n2077_032:0695c20": "智首座(已上三人無錄)",
    "T51n2077_032:0695c21": "大中海禪師法嗣一人",
    "T51n2077_032:0695c22": "報恩法舟禪師(一人無錄)",
    "T51n2077_032:0695c23": "蓬萊卿禪師法嗣一人",
    "T51n2077_032:0695c24": "延福廣禪師(一人無錄)",
    "T51n2077_032:0695c25": "真牧賢禪師法嗣二人",
    "T51n2077_032:0695c26": "永福嗣衡禪師",
    "T51n2077_032:0695c27": "無為了悟禪師(二人無錄)",
    "T51n2077_032:0695c28": "廓菴遠禪師法嗣一人",
    "T51n2077_032:0695c29": "信相宜禪師(一人無錄)",
    "T51n2077_032:0696a01": "古佛範禪師法嗣一人",
    "T51n2077_032:0696a02": "烏回禧禪師(無錄)",
    "T51n2077_032:0696a03": "毬堂忠禪師法嗣一人",
    "T51n2077_032:0696a04": "上藍獨秀宏禪師(一人無錄)",
    "T51n2077_032:0696a05": "夢菴信禪師法嗣四人",
    "T51n2077_032:0696a06": "能仁琢禪師鶴林妙禪師",
    "T51n2077_032:0696a07": "孝感竦禪師",
    "T51n2077_032:0696a08": "永寧道全禪師(已上四人無錄)",
    "T51n2077_032:0696a09": "足菴鑑禪師法嗣一人",
    "T51n2077_032:0696a10": "天童如淨禪師(一人無錄)"
}