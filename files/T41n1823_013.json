{
    "T41n1823_013:0889b05": "俱舍論頌疏論本第十三",
    "T41n1823_013:0889b07": "造作名業。此品廣明。故名分別。釋此品頌。",
    "T41n1823_013:0889b08": "總作三門。一明業體性。二釋諸業名。三雜",
    "T41n1823_013:0889b09": "明諸業。就明業體性中。一正明業體。二諸",
    "T41n1823_013:0889b10": "門分別。三廣明表無表。就正明業體中。一",
    "T41n1823_013:0889b11": "明所造業。二明能造大種。就明所造業中。",
    "T41n1823_013:0889b12": "一明二三業。二明五種業。此下第一明二",
    "T41n1823_013:0889b13": "三業。牒前問起。論云。如前所說。有情世間。",
    "T41n1823_013:0889b14": "及器世間。各多差別。如是差別。由誰而生。",
    "T41n1823_013:0889b15": "頌曰。",
    "T41n1823_013:0889b16": "　世別由業生　　思及思所作",
    "T41n1823_013:0889b17": "　思即是意業　　所作謂身語",
    "T41n1823_013:0889b18": "釋曰。初句總答。次句明二業。下兩句明三業。",
    "T41n1823_013:0889b19": "世別由業生者。世間差別。由業所生。非自",
    "T41n1823_013:0889b20": "在天及大梵王。為一因主。作先覺因。生諸",
    "T41n1823_013:0889b21": "世間。外道計天先起欲觀。欲受用境。名先",
    "T41n1823_013:0889b22": "覺因能生世間。此虛計也。業有善惡。果分",
    "T41n1823_013:0889b23": "淨穢。人中善業。惡所陵雜。以雜業故。感身",
    "T41n1823_013:0889b24": "不淨。感外資具。欝金栴檀。甚可愛樂。諸天",
    "T41n1823_013:0889b25": "善業。惡不能雜。名為純業。以業純善。所感",
    "T41n1823_013:0889b26": "內外。二事俱妙　問此所由業其體云何。答",
    "T41n1823_013:0889b27": "思及思所作者。此明二業。於契經中。說有",
    "T41n1823_013:0889b28": "二業。一者思業。二者思已業。思已業者。謂思",
    "T41n1823_013:0889b29": "所作。思即是意業所作。謂身語者。此明三",
    "T41n1823_013:0889c01": "業。即前二業。開為三種。思是意業。思所作",
    "T41n1823_013:0889c02": "者。是身語業。因思起故。名思所作。言意業",
    "T41n1823_013:0889c03": "者。約等起立。業即是思。與意相應。意等引",
    "T41n1823_013:0889c04": "起。名為意業。言身業者。約所依立。身謂",
    "T41n1823_013:0889c05": "色身。業依身起。名為身業。言語業者。約",
    "T41n1823_013:0889c06": "自性立。以語自性即是業故。又論云。然心",
    "T41n1823_013:0889c07": "所思。即是意業。思所作業。名為身語二業。",
    "T41n1823_013:0889c08": "是思所等起故(解云。思名等起。思與心等。能引起身語業也)。",
    "T41n1823_013:0889c09": "從此第二。明五業。一明表無表。二明身語",
    "T41n1823_013:0889c10": "表。三證有無表。且初第一。表無表者。論云。",
    "T41n1823_013:0889c11": "且身語二業。自性云何。頌曰。",
    "T41n1823_013:0889c12": "　此身語二業　　俱表無表性",
    "T41n1823_013:0889c13": "釋曰。身語各有表無表故。身語二業俱表無",
    "T41n1823_013:0889c14": "表性。",
    "T41n1823_013:0889c15": "從此第二。別明身語表。論先問云。且身語",
    "T41n1823_013:0889c16": "表其相云何。頌曰。",
    "T41n1823_013:0889c17": "　身表許別形　　非行動為體",
    "T41n1823_013:0889c18": "　以諸有為法　　有剎那盡故",
    "T41n1823_013:0889c19": "　應無無因故　　生因應能滅",
    "T41n1823_013:0889c20": "　形亦非實有　　應二根取故",
    "T41n1823_013:0889c21": "　無別極微故　　語表許言聲",
    "T41n1823_013:0889c22": "釋曰。前九句明身業。後一句明語業。初一",
    "T41n1823_013:0889c23": "句。論主述一切有宗。形為身表。次五句。論",
    "T41n1823_013:0889c24": "主破正量部動名身業。次三句。論主却破",
    "T41n1823_013:0889c25": "一切有宗實有形色。身表許別形者。一切有",
    "T41n1823_013:0889c26": "宗。許身表業。形色為體。由思力故。別起如",
    "T41n1823_013:0889c27": "是如是身形。名身表業。形謂形色。猶如合",
    "T41n1823_013:0889c28": "掌殺縛等形。形即是表。表善惡故。表即是",
    "T41n1823_013:0889c29": "業。有造作故。此之形色依身起故。名身表",
    "T41n1823_013:0890a01": "業　非行動為體者。正量部說。動名身表。為",
    "T41n1823_013:0890a02": "破此故。說非行動。正量部計。有為法中。心",
    "T41n1823_013:0890a03": "心所法。及音聲光明等。許剎那滅。定無行",
    "T41n1823_013:0890a04": "動。身表業色。許有動故。非剎那滅。如禮佛",
    "T41n1823_013:0890a05": "等身動轉時。事若未終。此之動色無剎那",
    "T41n1823_013:0890a06": "滅。此身動時。表善惡故。故身表業。行動為",
    "T41n1823_013:0890a07": "體　以諸有為法有剎那盡故者。立理正破。",
    "T41n1823_013:0890a08": "以諸有為有剎那故。定無行動。何以得知",
    "T41n1823_013:0890a09": "皆有剎那。以有盡故。既後有盡。知前有",
    "T41n1823_013:0890a10": "滅。故知有為法。皆剎那滅。故頌盡故二字。",
    "T41n1823_013:0890a11": "釋上有剎那故也。頌中故字。兩度言之。",
    "T41n1823_013:0890a12": "有剎那故。盡故。此應立量。身表業色。是有",
    "T41n1823_013:0890a13": "法。定無行動。是宗法。因云。有剎那故。同喻",
    "T41n1823_013:0890a14": "云。如心所等。並曰。心等有剎那。心等無行",
    "T41n1823_013:0890a15": "動。身表有剎那。身表無行動。故論云。若此",
    "T41n1823_013:0890a16": "處生。即此處滅。無容從此轉至餘方故。不",
    "T41n1823_013:0890a17": "可言動名身表業。彼宗救云。我許身表無",
    "T41n1823_013:0890a18": "剎那滅。故有行動。即顯論主剎那為因有",
    "T41n1823_013:0890a19": "不成過。為破此救。應立量云。身表業色定",
    "T41n1823_013:0890a20": "有剎那。以有盡故。如心所等。並曰。心所後",
    "T41n1823_013:0890a21": "有盡。心所有剎那。身表後有盡。身表有剎",
    "T41n1823_013:0890a22": "那。故以盡故二字。成立有為皆有剎那。其",
    "T41n1823_013:0890a23": "理極成也。故論云。諸有為法。皆有剎那。其",
    "T41n1823_013:0890a24": "理極成。後必盡故。謂有為法。滅不待因。所",
    "T41n1823_013:0890a25": "以者何。待因謂果。滅無非果。故不待因",
    "T41n1823_013:0890a26": "(解云。果法待因。滅是無法。無法非果。故不待因。應立量云。滅不待因。以是無故。猶如兔角。既有為",
    "T41n1823_013:0890a27": "法。滅不待因。明知有為。皆剎那滅也)。應無無因故者。破彼轉救。",
    "T41n1823_013:0890a28": "彼許法滅待因而滅。故論云。豈不世間現",
    "T41n1823_013:0890a29": "見薪等。由與火合故。致滅無。定無餘量",
    "T41n1823_013:0890b01": "過現量者。故非法滅皆不待因(薪待火滅。即是待因。",
    "T41n1823_013:0890b02": "薪等現見現量證也)。為破此救。故言應無無因故。汝",
    "T41n1823_013:0890b03": "許薪等若待因滅。應一切滅無不待因。",
    "T41n1823_013:0890b04": "如生待因無無因者。並曰。生法待因生。無",
    "T41n1823_013:0890b05": "有無因生。滅法待因滅。無有無因滅。現",
    "T41n1823_013:0890b06": "見覺焰等。不待因而滅。明知薪等滅。亦不",
    "T41n1823_013:0890b07": "待因滅。應立量云。又薪等滅。定不待因。",
    "T41n1823_013:0890b08": "有為攝故。如覺焰等。覺焰是有為。不待因",
    "T41n1823_013:0890b09": "而滅。薪等是有為。亦不待因滅。心心所法。",
    "T41n1823_013:0890b10": "總名為覺。能覺境故。焰是燈焰。生因應能滅",
    "T41n1823_013:0890b11": "者。更以理逐之。又若薪等。火合為因。有熟",
    "T41n1823_013:0890b12": "變生。下中上別。下熟初黃。中熟次黑。上熟最",
    "T41n1823_013:0890b13": "黑。然中熟生。下熟即滅。若上熟生。中熟亦",
    "T41n1823_013:0890b14": "滅。應生中上熟因體即是滅下中熟因。生",
    "T41n1823_013:0890b15": "滅相違。豈容生因即能為滅。故以此理。顯",
    "T41n1823_013:0890b16": "彼成非。論云。故無有因令諸法滅。法自然",
    "T41n1823_013:0890b17": "滅。是壞性故。自然滅故。纔生即滅。由纔生",
    "T41n1823_013:0890b18": "即滅故。剎那滅義成。有剎那故。定無行",
    "T41n1823_013:0890b19": "動　身表是形理得成立　形亦非實有者。",
    "T41n1823_013:0890b20": "是經部宗。標破有宗實有形色。故論云。然",
    "T41n1823_013:0890b21": "經部師。形非實有。謂顯色聚。一面多生。假",
    "T41n1823_013:0890b22": "立長色。待此長色。於餘色聚一面少中。假",
    "T41n1823_013:0890b23": "立短色　於四方面。並多生中。假立方色。",
    "T41n1823_013:0890b24": "於一切處。遍滿生中假立圓色。所餘形色。",
    "T41n1823_013:0890b25": "如應當知(所餘形色。謂高下等。皆假立也)。如見火[火*曹]於一",
    "T41n1823_013:0890b26": "方面。無間速運。便謂為長。見彼周旋。謂為",
    "T41n1823_013:0890b27": "圓色。故形無實別類色體。應二根取故者。是",
    "T41n1823_013:0890b28": "經部師正立理破。汝薩婆多。若謂實有別",
    "T41n1823_013:0890b29": "類形色。則應一色二根取過。如長等色。一",
    "T41n1823_013:0890c01": "眼根見。二身根觸。以身觸時知長短故。",
    "T41n1823_013:0890c02": "由此應成二根取過。十二處中。理無色處",
    "T41n1823_013:0890c03": "二根所取。故知形色。本無實體。論云。然如",
    "T41n1823_013:0890c04": "依觸取長等相。如是依顯能取於形(解云。此文",
    "T41n1823_013:0890c05": "是經部立正義。言依觸者。以形是假。身根觸時。意識於中。依身根觸。取假長等。故言依觸。即是意識。",
    "T41n1823_013:0890c06": "依身根觸。取長等也)。無別極微故者。說形假所由。謂離",
    "T41n1823_013:0890c07": "顯色外。無別極微名為長等。但由顯色。如",
    "T41n1823_013:0890c08": "是安布。差別相中。假立長等(方圓等相。名差別也)。然",
    "T41n1823_013:0890c09": "經部宗。形為身表。但假非實。形雖是表。而",
    "T41n1823_013:0890c10": "非是業。言身業者。以思為體。謂能種種",
    "T41n1823_013:0890c11": "運動身思。依身門行。故名身業。身之業",
    "T41n1823_013:0890c12": "故。故名身業。言語業者。亦思為體。謂發",
    "T41n1823_013:0890c13": "語思。依語門行。故名語業。語之業故。故",
    "T41n1823_013:0890c14": "名語業。言意業者。謂審慮思。及決定思。為",
    "T41n1823_013:0890c15": "意業體。故此三業。皆思為體。隨門異故。立",
    "T41n1823_013:0890c16": "差別名。依意門行。名為意業。依身門行。",
    "T41n1823_013:0890c17": "名為身業。依語門行。名為語業。總有四",
    "T41n1823_013:0890c18": "思。一審慮思。二決定思。三動身思。四發證",
    "T41n1823_013:0890c19": "思。前二意業。第三身業。第四語業。以經部",
    "T41n1823_013:0890c20": "宗身語二表。色性鈍故。唯無記性。不同有",
    "T41n1823_013:0890c21": "宗身語二業。以色為體。身業形色。語業音",
    "T41n1823_013:0890c22": "聲。俱色攝也。故論云。謂前加行。起思惟",
    "T41n1823_013:0890c23": "思。我當應為如是如是。所應作事。名為思",
    "T41n1823_013:0890c24": "業。既思惟已。起作事思。謂隨所思作所作",
    "T41n1823_013:0890c25": "事。能發身語。名思已業(解云。經部釋經二業也。欲明二業。皆思",
    "T41n1823_013:0890c26": "為體。思惟者。謂審慮思。決定思是也)。語表許言聲者。此明語業。",
    "T41n1823_013:0890c27": "謂即言聲為語表業。此身語業。皆有無表。",
    "T41n1823_013:0890c28": "如前界品已分別竟。",
    "T41n1823_013:0890c29": "從此第三。證有無表。如前界品。以經部宗",
    "T41n1823_013:0891a01": "不許無表是實有故。彼說無表。但是思種。",
    "T41n1823_013:0891a02": "謂審決動發。四現行思。於色心上。熏成種",
    "T41n1823_013:0891a03": "子。此思種上。防非止過。假立無表。但不作",
    "T41n1823_013:0891a04": "惡。即名無表。更無實體。故論云。經部亦說。",
    "T41n1823_013:0891a05": "此非實有。由先誓限。唯不作故。彼亦依過",
    "T41n1823_013:0891a06": "去大種施設。然過去大種。體非有故。又諸",
    "T41n1823_013:0891a07": "無表無色相故(解云。一由不作。即名無表。二無表。依過去大種。大種尚非有。",
    "T41n1823_013:0891a08": "無表豈得有。三又無色相。由此三因。故無表無實也)。故此已下。薩婆多宗。",
    "T41n1823_013:0891a09": "以八義證無表實有。頌曰。",
    "T41n1823_013:0891a10": "　說三無漏色　　增非作等故",
    "T41n1823_013:0891a11": "釋曰。此頌有八證。一說三色證。二說無漏",
    "T41n1823_013:0891a12": "色證。三說福增長證。四說非作成業證。五",
    "T41n1823_013:0891a13": "法處色證。六八道支證。七別解脫戒證。八",
    "T41n1823_013:0891a14": "戒為堤塘證。",
    "T41n1823_013:0891a15": "說三無漏色者。此舉二證。一說三色證。二",
    "T41n1823_013:0891a16": "說無漏色證　增非作等故者。增謂第三福",
    "T41n1823_013:0891a17": "增長證。非作是第四非作成業證。餘四證等",
    "T41n1823_013:0891a18": "字收　第一說三色證者。以契經說色有",
    "T41n1823_013:0891a19": "三種。此三為處。攝一切色。一者有色有見",
    "T41n1823_013:0891a20": "有對(色處是也)。二者有色無見有對(眼等五根。聲香味觸)。三",
    "T41n1823_013:0891a21": "者有色無見無對(無表色也)。此經既說有無見",
    "T41n1823_013:0891a22": "無對色。明知實有無表也　第二無漏色證",
    "T41n1823_013:0891a23": "者。如契經說。無漏法云何。謂於過去未來現",
    "T41n1823_013:0891a24": "在諸所有色。不起愛恚。乃至識亦然。是名",
    "T41n1823_013:0891a25": "無漏法　此經既言有無漏色。明知無表。",
    "T41n1823_013:0891a26": "體必實有。除無表外。更無有色名無漏也",
    "T41n1823_013:0891a27": "　第三福增長證者。如契經言。諸有淨信。",
    "T41n1823_013:0891a28": "若善男子。或善女人。成就有依七福業事。若",
    "T41n1823_013:0891a29": "行若住。若寐若覺。恒時相續。福業續起。無",
    "T41n1823_013:0891b01": "依亦爾。此經既言福業增長。福業增長。即是",
    "T41n1823_013:0891b02": "無表。謂彼施主。行施已後。或起惡心及無",
    "T41n1823_013:0891b03": "記心。或無心時。若無無表。依何法說福",
    "T41n1823_013:0891b04": "業增長。故知無表。實有體也。七有依福者。",
    "T41n1823_013:0891b05": "一施羈旅客。二施路行人。三施有病人。",
    "T41n1823_013:0891b06": "四施看病人。五施園林。六施常乞食。七隨",
    "T41n1823_013:0891b07": "時施。如是七種。善故名福。作故名業。業",
    "T41n1823_013:0891b08": "依此七。故名為事。無依福者。無物布施。但",
    "T41n1823_013:0891b09": "起深心。隨喜恭敬。亦生勝福也　第四非",
    "T41n1823_013:0891b10": "作成業證者。又自非作。遣他殺等。若無無",
    "T41n1823_013:0891b11": "表。不應成業道。所以然者。謂發語處分。",
    "T41n1823_013:0891b12": "遣他殺等。此發語表。非業道攝。謂使未作",
    "T41n1823_013:0891b13": "殺等事故。若彼使者。行殺等竟。此前語表。",
    "T41n1823_013:0891b14": "更無異性。如何能教者。成殺等業道。明知",
    "T41n1823_013:0891b15": "別有殺等無表。來入身中。故能教人得成",
    "T41n1823_013:0891b16": "業道。故此業道。即無表攝。第五法處色證者。",
    "T41n1823_013:0891b17": "又契經說。苾芻當知。法謂外處。是十一處。",
    "T41n1823_013:0891b18": "所不攝法。無見無對。此經於法處中。不言",
    "T41n1823_013:0891b19": "無色。故知法處中。實有無表色。若無無表",
    "T41n1823_013:0891b20": "色。此經闕減。便成無用。謂經闕減無色言",
    "T41n1823_013:0891b21": "故。既不言無色。明知實有無表。第六八道",
    "T41n1823_013:0891b22": "支證者。若無無表。應無八道支。以八道支",
    "T41n1823_013:0891b23": "中。正語。正業。正命。此三是無表。故論云。以",
    "T41n1823_013:0891b24": "在定時無語等故(解云。在定不可語。無正語也。身不運動行禮佛等",
    "T41n1823_013:0891b25": "無正業也。不乞食等無正命也。既於定中。說正語等三。以在定中。有正語等。三無表色。出定之後。能",
    "T41n1823_013:0891b26": "起三正。不起三邪。故於定中。說正語等。此於因上。立果名故。因即無表色。果即正語等也)第七",
    "T41n1823_013:0891b27": "別解脫戒證者。若無無表。則亦應無別解",
    "T41n1823_013:0891b28": "脫戒。以受戒後雖起異緣惡無記心。而名",
    "T41n1823_013:0891b29": "苾芻。明知別有無表戒色。名別解脫戒。惡",
    "T41n1823_013:0891c01": "無記中。相續而轉。名苾芻等。第八戒為堤",
    "T41n1823_013:0891c02": "塘證者。又契經說。離殺等戒。名為堤塘戒。",
    "T41n1823_013:0891c03": "能長時相續。堰遏犯戒過故。此經既說戒",
    "T41n1823_013:0891c04": "為堤塘。明知別有無表戒色。薩婆多宗。引",
    "T41n1823_013:0891c05": "上八證。證無表實　從此經部。會通前說。",
    "T41n1823_013:0891c06": "且三色者。是定境色。非無表色。瑜伽(此云相應。謂",
    "T41n1823_013:0891c07": "心境相應也)師說。修靜慮時。定力所生。定境界",
    "T41n1823_013:0891c08": "色。非眼根見。故名無見。不障處所。故名",
    "T41n1823_013:0891c09": "無對。第二無漏色。亦定境色。依無漏定。所",
    "T41n1823_013:0891c10": "生色者。名無漏色。第三福增長者。但是布",
    "T41n1823_013:0891c11": "施。現行善思。所熏成種。假立無表。名福增",
    "T41n1823_013:0891c12": "長。故論云。而前緣施。思所熏習。微細相續。",
    "T41n1823_013:0891c13": "漸漸轉變。差別而生。由此當來。能感多果。",
    "T41n1823_013:0891c14": "故密意說。恒時相續。福業漸增。福業續起",
    "T41n1823_013:0891c15": "(解云。一熏習。二微細。三相續。四轉變。五差別。此五並是種子異名)　第四非作成",
    "T41n1823_013:0891c16": "業證者。亦思種為體。第五法處所攝色者。",
    "T41n1823_013:0891c17": "是前定境界色也。第六八聖道支者。論云。雖",
    "T41n1823_013:0891c18": "無無表。而在道時。獲得如斯。意樂依止。",
    "T41n1823_013:0891c19": "故出觀後。由前勢力。能起三正。不起三邪。",
    "T41n1823_013:0891c20": "以於因中立果名故。可具安立八聖道",
    "T41n1823_013:0891c21": "支(解云。依經部宗。道俱時思。名為意樂。與出定後三正為依。故名依止。此道俱思。假立無表。",
    "T41n1823_013:0891c22": "名道俱無表。無表無體。於此思上。立正語等。餘文可知也)　第七別解脫戒",
    "T41n1823_013:0891c23": "者。亦思種為體。於此思種上。有防非．止過",
    "T41n1823_013:0891c24": "功能。假立無表。故論云。謂由思願力。先",
    "T41n1823_013:0891c25": "立要期能定遮防身語惡業。由此故建立",
    "T41n1823_013:0891c26": "別解脫律儀(已上論文)　第八。戒為堤塘者。論",
    "T41n1823_013:0891c27": "云。謂先立誓限。定不作惡。後數憶念。慚愧",
    "T41n1823_013:0891c28": "現前。能自制持。令不犯戒。故堤塘義。由心",
    "T41n1823_013:0891c29": "受持。略明經部思種之義。且如受戒。誓斷",
    "T41n1823_013:0892a01": "七非。於加行位。熏成加行七",
    "T41n1823_013:0892a02": "思種子。後至受戒第三羯磨。遇勝緣已。從",
    "T41n1823_013:0892a03": "此加行。思種子上。復更熏成根本思種。與",
    "T41n1823_013:0892a04": "前加行思種。并起初念。七支種子。第二念。二",
    "T41n1823_013:0892a05": "七支種子。第三念三七支種子。乃至未遇捨",
    "T41n1823_013:0892a06": "緣。念念七支增長。若遇捨緣。即不增長。惡",
    "T41n1823_013:0892a07": "戒亦爾。又解。於一思種。剎那剎那。七支功",
    "T41n1823_013:0892a08": "能增長。大乘亦爾。然依大乘宗。熏第八識。",
    "T41n1823_013:0892a09": "若經部宗。熏於色心。即色心持種子。於色",
    "T41n1823_013:0892a10": "心上。有生果功能。假立種子。離色心外。更",
    "T41n1823_013:0892a11": "無別體。",
    "T41n1823_013:0892a12": "從此第二。明能造大種。於中有三。一明表",
    "T41n1823_013:0892a13": "無表大種異。二明能造時同異。三明大種依",
    "T41n1823_013:0892a14": "地異。且初第一表無表大種異者。論云。前說",
    "T41n1823_013:0892a15": "無表大種所造。為表大種所造。為有異耶。",
    "T41n1823_013:0892a16": "頌曰。",
    "T41n1823_013:0892a17": "　此能造大種　　異於表所依",
    "T41n1823_013:0892a18": "釋曰。此者此無表也。無表與表異大種生。此",
    "T41n1823_013:0892a19": "無表色細。表色即麁。不可一四大種能生",
    "T41n1823_013:0892a20": "麁細二果。故須異也。",
    "T41n1823_013:0892a21": "從此第二。明能造時同異。論云。如表與大",
    "T41n1823_013:0892a22": "必同時生。無表與大少分時異。頌曰。",
    "T41n1823_013:0892a23": "　欲後念無表　　依過大種生",
    "T41n1823_013:0892a24": "釋曰。言欲者。簡色界定俱無表。定俱無表。",
    "T41n1823_013:0892a25": "與能造大時必同也。唯欲界繫。初剎那後。",
    "T41n1823_013:0892a26": "所有無表。從過大生。謂初念無表。與大種",
    "T41n1823_013:0892a27": "俱。此時大種。懸造未來眾多無表。故第二念",
    "T41n1823_013:0892a28": "所有無表。依過去大生。過去大種。能造無",
    "T41n1823_013:0892a29": "表。具生等五因。名為所依。此為所依。無",
    "T41n1823_013:0892b01": "表得起。無表起時。依現大種。現身大種。但",
    "T41n1823_013:0892b02": "能為依。非所依也。論云。為轉隨轉因。如",
    "T41n1823_013:0892b03": "輪行於地。以手地為依(解云。過去大種。名轉因。轉之言起。無",
    "T41n1823_013:0892b04": "表起故。現身大種。名隨轉因。無表隨逐大種轉故。隨轉之因依主釋也。以手擲輪。輪依地轉。輪喻無表。手",
    "T41n1823_013:0892b05": "喻過去大種。地喻現身大種也)　問初念大種。造後念無表。為",
    "T41n1823_013:0892b06": "即用彼造初念無表大種。為別起大種。造",
    "T41n1823_013:0892b07": "後念無表。答依婆娑論。此有三釋。第一解",
    "T41n1823_013:0892b08": "云。即用造初念無表大種。造後念無表。第",
    "T41n1823_013:0892b09": "二解云。別起一具大種。懸造未來眾多無",
    "T41n1823_013:0892b10": "表。第三釋云。於初念時。起眾多大種。懸造",
    "T41n1823_013:0892b11": "未來眾多無表。剎那剎那四大別造。",
    "T41n1823_013:0892b12": "從此第三。明能造地別生。論云。何地身語",
    "T41n1823_013:0892b13": "業。何地大種所造。頌曰。",
    "T41n1823_013:0892b14": "　有漏自地依　　無漏隨生處",
    "T41n1823_013:0892b15": "釋曰。有漏自地依者。明有漏戒所依大種",
    "T41n1823_013:0892b16": "也。欲別解脫。及色定共。此二律儀。名有漏",
    "T41n1823_013:0892b17": "戒。各隨當地。大種所造。以有漏法繫地定",
    "T41n1823_013:0892b18": "故。故論云。欲界所繫。身語二業。唯欲界繫。",
    "T41n1823_013:0892b19": "大種所造。如是乃至。第四靜慮。身語二業。",
    "T41n1823_013:0892b20": "唯是彼地。大種所造(已上論文)　無漏隨生處者。",
    "T41n1823_013:0892b21": "此明無漏戒所依大種。道共無表。名為無漏",
    "T41n1823_013:0892b22": "戒。此無漏戒。隨身生處。大種所造。謂生欲",
    "T41n1823_013:0892b23": "界。無漏現前。即是欲界。大種所造。此欲無",
    "T41n1823_013:0892b24": "漏。雖依色界六地而起。不依彼地。大種所",
    "T41n1823_013:0892b25": "造。以無漏法。不墮界故。又無諸大種是無",
    "T41n1823_013:0892b26": "漏故。復不可說不繫大種。由所依身。無",
    "T41n1823_013:0892b27": "漏起故。故隨生處大種所造。如是乃至。身",
    "T41n1823_013:0892b28": "生第四靜慮。無漏現前。唯是從地。大種所",
    "T41n1823_013:0892b29": "造。隨生處故。義准前說。",
    "T41n1823_013:0892c01": "此下第二。諸門分別。就中一約類以明。二",
    "T41n1823_013:0892c02": "約性界地辨。",
    "T41n1823_013:0892c03": "此下第一。約類以明。論云。此表無表。其類",
    "T41n1823_013:0892c04": "是何。復是何類。大種所造。頌曰。",
    "T41n1823_013:0892c05": "　無表無執受　　亦等流情數",
    "T41n1823_013:0892c06": "　散依等流性　　有受異大生",
    "T41n1823_013:0892c07": "　定生依長養　　無受無異大",
    "T41n1823_013:0892c08": "　表唯等流性　　屬身有執受",
    "T41n1823_013:0892c09": "釋曰。前六句。明無表類及所依大種。後兩",
    "T41n1823_013:0892c10": "句。明表類及所依大種。無表無執受者。若定",
    "T41n1823_013:0892c11": "若散。一切無表。無變礙故。名無執受。亦等",
    "T41n1823_013:0892c12": "流情數者。謂無表色。同類因生。是等流性。亦",
    "T41n1823_013:0892c13": "言顯此有是剎那。謂苦忍俱。道共無表。非",
    "T41n1823_013:0892c14": "等流故。名有剎那　言情數者。又此無表",
    "T41n1823_013:0892c15": "依內身起。有情數攝　散依等流性有受異",
    "T41n1823_013:0892c16": "大生者。明無表所依大種也。散謂欲界。別",
    "T41n1823_013:0892c17": "解脫無表也。依謂無表。所依大種。此散大種。",
    "T41n1823_013:0892c18": "同類因生。唯等流性。又此大種。散心果故。",
    "T41n1823_013:0892c19": "名有執受。必有愛心。執為自體。故有執受",
    "T41n1823_013:0892c20": "異大生言。顯身三口四七支無表。一一各",
    "T41n1823_013:0892c21": "別。四大種造。以散七支展轉相望。非一果",
    "T41n1823_013:0892c22": "故。故此七支。各別大造。定生依長養無受無",
    "T41n1823_013:0892c23": "異大者。明定無表所依大種。定生無表。總",
    "T41n1823_013:0892c24": "有二種。謂靜慮戒。及無漏戒　此二無表。所",
    "T41n1823_013:0892c25": "依大種。唯長養性。以在定中必能長養四",
    "T41n1823_013:0892c26": "大種故。定生大種。唯長養性也　又定大種。",
    "T41n1823_013:0892c27": "是無執受以於定位。必無愛心執此大種。",
    "T41n1823_013:0892c28": "為內自體故。無執受無異大者。顯定無表七",
    "T41n1823_013:0892c29": "支。同一四大種造。以此大種與定心俱。定",
    "T41n1823_013:0893a01": "心一故。故此大種。亦唯一具。又此七支。展",
    "T41n1823_013:0893a02": "轉相望。同一果故。無異大造。表唯等流性",
    "T41n1823_013:0893a03": "者。身語表色。同類因生。唯等流性。屬身有執",
    "T41n1823_013:0893a04": "受者。就中身表。以屬身故。名有執受。語表",
    "T41n1823_013:0893a05": "不屬身故。無執受也。然有新生等流大種",
    "T41n1823_013:0893a06": "遍住身分。造有表業。不破本身。身亦不",
    "T41n1823_013:0893a07": "大。異熟虛疎。有孔隙故。故得相容。",
    "T41n1823_013:0893a08": "從此第二。明性界地。一明性界地。二明三",
    "T41n1823_013:0893a09": "性。論云。已辨業門二三五別。此性界地。差",
    "T41n1823_013:0893a10": "別云何。頌曰。",
    "T41n1823_013:0893a11": "　無表記餘三　　不善唯在欲",
    "T41n1823_013:0893a12": "　無表遍欲色　　表唯有伺二",
    "T41n1823_013:0893a13": "　欲無有覆表　　以無等起故",
    "T41n1823_013:0893a14": "釋曰。無表記餘三者。三性分別。謂無表色。不",
    "T41n1823_013:0893a15": "通無記。唯善惡性。故說記言。餘謂表業。及",
    "T41n1823_013:0893a16": "與意思。皆通三性。問何故無表。不通無記。",
    "T41n1823_013:0893a17": "答以無記心。勢力微劣。不能引發強無表",
    "T41n1823_013:0893a18": "業。可因滅時。果仍續起。故無表業非無記",
    "T41n1823_013:0893a19": "也。不善唯在欲者。無表表思。於中不善。唯",
    "T41n1823_013:0893a20": "在欲界。善及無記。諸地皆有。無表遍欲色",
    "T41n1823_013:0893a21": "者。此明無表不通無色。以無色界無大種",
    "T41n1823_013:0893a22": "故。既無大種。無表寧有。又有身語。方有律",
    "T41n1823_013:0893a23": "儀。無色界中。無身語轉。故無律儀。又毘婆",
    "T41n1823_013:0893a24": "沙師。作如是說。為治惡戒。故起尸羅。唯",
    "T41n1823_013:0893a25": "欲界中。有諸惡戒。無色於欲具四種遠。一",
    "T41n1823_013:0893a26": "所依遠。二行相遠。三所緣遠。四對治遠。故無",
    "T41n1823_013:0893a27": "色中。無無表色。表唯有伺二者。欲界初禪。",
    "T41n1823_013:0893a28": "名有伺二。表色唯在有伺地中。要有尋伺。",
    "T41n1823_013:0893a29": "方能發表。二禪已上。無尋伺故。故無表業。",
    "T41n1823_013:0893b01": "欲無有覆表以無等起故者。明有覆表唯在",
    "T41n1823_013:0893b02": "初禪也。夫論表業。約等起心。以判善惡。",
    "T41n1823_013:0893b03": "言等起者。能發心也。以欲界中。無有覆",
    "T41n1823_013:0893b04": "心能發表業。故有覆表。欲界無也。欲界雖",
    "T41n1823_013:0893b05": "有身邊二見。是有覆心。是見所斷。不能發",
    "T41n1823_013:0893b06": "業。夫發業者。唯修所斷。問何名初禪有覆",
    "T41n1823_013:0893b07": "表業。答如大梵王於馬勝所。起諂誑心。發",
    "T41n1823_013:0893b08": "身語業。名有覆表。論云。復以何緣。二定已",
    "T41n1823_013:0893b09": "上。都無表業。欲界無有有覆無記表業。",
    "T41n1823_013:0893b10": "以無發業等起心故。有尋伺心。方能發業。",
    "T41n1823_013:0893b11": "二定已上。都無此心。又發表心。唯修所斷。",
    "T41n1823_013:0893b12": "見所斷惑。內門轉故。以欲界中。決定無有",
    "T41n1823_013:0893b13": "有覆無記。修所斷惑。是故表業。上三地皆無。",
    "T41n1823_013:0893b14": "欲界無有有覆無記表業(已上論文思而可知)。",
    "T41n1823_013:0893b15": "從此第二。明三性所由。就中有二。一明",
    "T41n1823_013:0893b16": "三性所由。二明二種等起。且明三性者。論",
    "T41n1823_013:0893b17": "明四因能成三性。一由勝義。二由自性。三",
    "T41n1823_013:0893b18": "由相應。四由等起。此中應辨。何法何性。由",
    "T41n1823_013:0893b19": "何因成。頌曰。",
    "T41n1823_013:0893b20": "　勝義善解脫　　自性慚愧根",
    "T41n1823_013:0893b21": "　相應彼相應　　等起色業等",
    "T41n1823_013:0893b22": "　翻此名不善　　勝無記二常",
    "T41n1823_013:0893b23": "釋曰。勝義善解脫者。涅槃名解脫。以涅槃",
    "T41n1823_013:0893b24": "中。最極安隱。眾苦都寂。猶如無病。是善是",
    "T41n1823_013:0893b25": "常。故名為勝。有實體故。復名為義。故此涅",
    "T41n1823_013:0893b26": "槃。名勝義善。自性慚愧根者。根謂無貪等三",
    "T41n1823_013:0893b27": "善根。及慚愧二。此之五法。體性是善。猶如良",
    "T41n1823_013:0893b28": "藥。名自性善相應彼相應者。上相應是標。",
    "T41n1823_013:0893b29": "下相應是釋。謂彼前無貪等五。餘心心所。自",
    "T41n1823_013:0893c01": "性非善。與彼相應。而得善名。名相應善。",
    "T41n1823_013:0893c02": "如雜藥水。等起色業等者。色業謂身語表",
    "T41n1823_013:0893c03": "無表業等。等取不相應中四相及得。二無心",
    "T41n1823_013:0893c04": "定。此等諸法。名等起善。以是自性。及相應",
    "T41n1823_013:0893c05": "善。所等起故。而得善名。如良藥汁所引生",
    "T41n1823_013:0893c06": "乳。翻此名不善者。翻此四善。立四不善。勝",
    "T41n1823_013:0893c07": "義不善。謂生死法。由生死法。苦為自性。極",
    "T41n1823_013:0893c08": "不安隱。猶如痼疾。自性不善。謂無慚愧。及",
    "T41n1823_013:0893c09": "貪瞋等。三不善根。性是不善。猶如毒藥。相",
    "T41n1823_013:0893c10": "應不善。除無慚愧等外。餘心心所法。要與",
    "T41n1823_013:0893c11": "無慚愧等相應。方名不善。如雜毒水。等",
    "T41n1823_013:0893c12": "起不善。謂身語業。不相應中。四相及得。以",
    "T41n1823_013:0893c13": "是自性相應不善所等起。故如毒藥汁所引",
    "T41n1823_013:0893c14": "生乳。勝無記二常者。勝義無記。謂虛空非擇",
    "T41n1823_013:0893c15": "滅。二常法也。以是常故。名為勝義。非道所",
    "T41n1823_013:0893c16": "證故。稱曰無記。理實有為無記。名自性無",
    "T41n1823_013:0893c17": "記。此論略而不論。正理論具明。應知無記",
    "T41n1823_013:0893c18": "中。無有相應等起無記也。問若等起力。令",
    "T41n1823_013:0893c19": "身語業成善不善。即此業上能造大種。亦等",
    "T41n1823_013:0893c20": "起生。何故大種唯無記性。答以作者心。本欲",
    "T41n1823_013:0893c21": "起業。非四大種。故不成例。",
    "T41n1823_013:0893c22": "從此第二。明等起義。引經難起。故論云。如",
    "T41n1823_013:0893c23": "上所言。見所斷惑。不能發表。若爾何緣。契",
    "T41n1823_013:0893c24": "經中說由邪見故。起邪思惟。邪語。邪業。及",
    "T41n1823_013:0893c25": "邪命等(解云。邪見。是見所斷惑。既從邪見。發邪語等。如何見惑。不發表乎)　此",
    "T41n1823_013:0893c26": "不相違(總答)。何以故(徵也)。頌曰。",
    "T41n1823_013:0893c27": "　等起有二種　　因及彼剎那",
    "T41n1823_013:0893c28": "　如次第應知　　名轉名隨轉",
    "T41n1823_013:0893c29": "　見斷識唯轉　　唯隨轉五識",
    "T41n1823_013:0894a01": "　修斷意通二　　無漏異熟非",
    "T41n1823_013:0894a02": "　於轉善等性　　隨轉各容三",
    "T41n1823_013:0894a03": "　牟尼善必同　　無記隨或善",
    "T41n1823_013:0894a04": "釋曰。初一行頌。明二等起。第二一行頌。約",
    "T41n1823_013:0894a05": "六識。明差別。後一行頌。約三性辨同異。",
    "T41n1823_013:0894a06": "等起有二種者。標也。表無表色等起。有二",
    "T41n1823_013:0894a07": "種也。因及彼剎那者。列名也。一因等起。二",
    "T41n1823_013:0894a08": "剎那等起。發業前心。名因等起。在先為因",
    "T41n1823_013:0894a09": "故　與業俱心。名剎那等起　同一剎那",
    "T41n1823_013:0894a10": "時故。如次第應知名轉名隨轉者。因等起心。",
    "T41n1823_013:0894a11": "說名為轉。謂能轉業。轉之言起。將作業",
    "T41n1823_013:0894a12": "時。能引發故　剎那等起。名為隨轉。謂隨",
    "T41n1823_013:0894a13": "業轉。正作業時。不相離故　見斷識唯轉者。",
    "T41n1823_013:0894a14": "此下四句分別。此初句也。謂見斷識。唯能為",
    "T41n1823_013:0894a15": "轉。但為遠因。助尋伺心。能起表也。不為",
    "T41n1823_013:0894a16": "隨轉。於外門心。正起業時。見斷無故(外門者謂修斷)",
    "T41n1823_013:0894a17": "唯隨轉五識者。第二句也。謂五識身。無分別",
    "T41n1823_013:0894a18": "故。不能為轉。外門起故。能為隨轉。修斷意",
    "T41n1823_013:0894a19": "通二者。明俱句也。修所斷識。有分別故。而",
    "T41n1823_013:0894a20": "能為轉。外門起故。亦為隨轉。無漏異熟非",
    "T41n1823_013:0894a21": "者俱非句也。謂無漏法。唯在定故。不能發",
    "T41n1823_013:0894a22": "業。非轉非隨轉。若異熟心。任運起故。不能",
    "T41n1823_013:0894a23": "發業。非轉非隨轉。於轉善等性隨轉各容",
    "T41n1823_013:0894a24": "三者。明轉隨轉三性不同也。善等性者。等",
    "T41n1823_013:0894a25": "取不善無記也。三者三性也。謂轉心。若善。",
    "T41n1823_013:0894a26": "隨轉容三性。轉心。若不善隨轉。亦容三性。",
    "T41n1823_013:0894a27": "轉心若無記。隨轉亦容三性。牟尼善必同",
    "T41n1823_013:0894a28": "者。明佛心也。謂佛轉心。若是善性。後隨轉",
    "T41n1823_013:0894a29": "心。亦必是善。故言必同。無記隨或善者。佛",
    "T41n1823_013:0894b01": "無記心。若是轉者。其隨轉心。或是善性。亦",
    "T41n1823_013:0894b02": "通無記。是故言或。以佛世尊於說法時。心",
    "T41n1823_013:0894b03": "或增長。無萎歇故。故無記轉心。通善心隨",
    "T41n1823_013:0894b04": "轉。言佛有無記心也。若依薩婆多宗。許",
    "T41n1823_013:0894b05": "佛有異熟。通果。威儀。三無記心也。若依",
    "T41n1823_013:0894b06": "大眾部宗。說佛無無記心。心唯是善。以佛",
    "T41n1823_013:0894b07": "世尊常在定故。故契經言。那伽行在定。那",
    "T41n1823_013:0894b08": "伽住在定。那伽坐在定。那伽臥在定(那伽此云",
    "T41n1823_013:0894b09": "龍頭。顯佛世尊)。",
    "T41n1823_013:0894b10": "俱舍論頌疏論本第十三"
}