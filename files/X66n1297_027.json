{
    "X66n1297_027:0445a19": "宗鑑法林卷二十七",
    "X66n1297_027:0445a21": "集雲堂 編",
    "X66n1297_027:0445a22": "大鑒下七世",
    "X66n1297_027:0445a23": "汝州南院慧顒禪師(興化獎嗣)[0445a23] 上堂。諸方祇具啐啄同",
    "X66n1297_027:0445a24": "時眼。不具啐啄同時用。僧便問如何是啐啄同時",
    "X66n1297_027:0445b01": "用。師曰。作家不啐啄。啐啄同時失。曰此猶未是某",
    "X66n1297_027:0445b02": "甲問處。師曰汝問處又作麼生。曰失。師便打。其僧",
    "X66n1297_027:0445b03": "不肯。",
    "X66n1297_027:0445b04": "[0445b04] 翠巖真云。運籌帷幄決勝千里。南院雖則全機受敵。",
    "X66n1297_027:0445b05": "其奈土曠人稀。 溈山&#x5586;云。南院高提祖印。縱奪臨",
    "X66n1297_027:0445b06": "時。者僧善能當鋒抗敵。怎奈力竭計窮。如今還有本",
    "X66n1297_027:0445b07": "色衲僧麼。出來與大溈相見。不圖鼓舞揚聲。貴要宗",
    "X66n1297_027:0445b08": "風不墜。如無。大溈今日大似索戰無功。 雲居悟云。",
    "X66n1297_027:0445b09": "作麼生是啐啄同時眼。眼若得明。其用自備。又道作",
    "X66n1297_027:0445b10": "家不啐啄。啐啄同時失。何故不啐啄。所以道子若哮",
    "X66n1297_027:0445b11": "吼。其母即喪。還明得麼 法林音云。南院一期施設",
    "X66n1297_027:0445b12": "不妨奇特。其奈打者僧不著。者僧為眾竭力。奮不顧",
    "X66n1297_027:0445b13": "身。未免墮坑落塹。若待伊云。祇具啐啄同時眼不具",
    "X66n1297_027:0445b14": "啐啄同時用。便云閉&#x5374;囚口。直饒南院縱奪全機。也",
    "X66n1297_027:0445b15": "較三千里。",
    "X66n1297_027:0445b16": "[0445b16] 子若哮吼。其母即喪。全歸其子。十方通暢。大用現前",
    "X66n1297_027:0445b17": "理自然。何必起心作模樣。若更不會。雲居拄杖。(雲居悟)",
    "X66n1297_027:0445b18": "[0445b18] 不將佛法當人情。驗盡諸方鬼眼睛。縱使作家不啐",
    "X66n1297_027:0445b19": "啄。依然錯認定盤星。(笑翁堪)",
    "X66n1297_027:0445b20": "[0445b20] 呼蛇容易遣蛇難。一遣誰知又解翻。已識此蛇能變",
    "X66n1297_027:0445b21": "化。故&#x57C0;杖送下高灘。(無明經)",
    "X66n1297_027:0445b22": "[0445b22] 其僧後於雲門會下。聞二僧舉此話。一僧曰當時",
    "X66n1297_027:0445b23": "南院棒折那。其僧忽契悟。遂奔回省覲。師已遷化。",
    "X66n1297_027:0445b24": "乃謁風穴。穴問。莫是當時問先師啐啄同時話底",
    "X66n1297_027:0445c01": "僧麼。曰是。穴曰汝當時作麼生會。曰某甲如在鐙",
    "X66n1297_027:0445c02": "影裏行相似。穴曰汝會也。",
    "X66n1297_027:0445c03": "[0445c03] 瑯琊覺云。者僧祇解豎降旂。不解奪劍戟。 翠巖真",
    "X66n1297_027:0445c04": "出風穴語云。當時待者僧擬抵對。以坐具劈口摵。",
    "X66n1297_027:0445c05": " 淨因成云。全軍制勝。草偃風行。南院如獅子搏兔。亦",
    "X66n1297_027:0445c06": "全其力。 溈山&#x5586;云。大小風穴&#x5374;將惡水潑人。大溈",
    "X66n1297_027:0445c07": "即不然。某甲當時如在燈影裏行相似。便好向道先",
    "X66n1297_027:0445c08": "師肉猶煖在。你作者般見解。以拄杖打下法堂。免見",
    "X66n1297_027:0445c09": "孤負他南院。 東禪觀云。扶南院門風。還他風穴。諸",
    "X66n1297_027:0445c10": "方往往道伊肯者僧。殊不知者僧被伊推在萬丈坑",
    "X66n1297_027:0445c11": "裏。 理安問云。全機敵勝。草偃風行。提持向上綱宗。",
    "X66n1297_027:0445c12": "須是南院老漢。者僧後來悟去。祇知納款投降。不解",
    "X66n1297_027:0445c13": "搴旂斬將。風穴當時待伊道是。便好連棒打出。者僧",
    "X66n1297_027:0445c14": "或可別立生涯。免得後人向燈影裏摸索。驀拈杖云。",
    "X66n1297_027:0445c15": "今日有人為者僧作主。出來與拄杖子相見。如無。今",
    "X66n1297_027:0445c16": "日失利。",
    "X66n1297_027:0445c17": "[0445c17] 同時啐啄不同時。石火電光猶較遲。燈影裏行今已",
    "X66n1297_027:0445c18": "會。蹉跎非是落便宜。(仰山欽)",
    "X66n1297_027:0445c19": "[0445c19] 亡身辭鳳闕。報國取龍庭。詎學書生輩。窗閒老一經。",
    "X66n1297_027:0445c20": "(覺圓胤)",
    "X66n1297_027:0445c21": "[0445c21] 南院上堂。赤肉團上壁立千仞。僧問。赤肉團上壁",
    "X66n1297_027:0445c22": "立千仞。豈不是和尚道。師曰是。僧便掀倒禪&#x7240;。師",
    "X66n1297_027:0445c23": "曰者瞎驢亂作。僧擬議。師便打。",
    "X66n1297_027:0445c24": "[0445c24] 徑山杲云。吾今為汝保任此事終不&#x8657;也。 天童華",
    "X66n1297_027:0446a01": "云。也是勾賊破家。若非者僧敢捋虎鬚。爭見南院汗",
    "X66n1297_027:0446a02": "馬功高。雖然如是。更資一路。赤肉團上壁立千仞。若",
    "X66n1297_027:0446a03": "有僧出。劈脊便打。何故。殺人刀活人劍。 靈隱嶽云。",
    "X66n1297_027:0446a04": "者僧一味小心大膽。南院也是養子之緣。 天寧琦",
    "X66n1297_027:0446a05": "云。者僧敢向毒蛇頭上揩癢。蒼龍頷下披鱗。誰不賞",
    "X66n1297_027:0446a06": "他大膽。祇是末上少了一著。自出洞來無敵手。得饒",
    "X66n1297_027:0446a07": "人處且饒人。 雲居莊云。重賞之下必有勇夫。 磬",
    "X66n1297_027:0446a08": "山修云。者僧將成九仞之山。欠進一簣之土。 主峰",
    "X66n1297_027:0446a09": "&#x5D10;云。者僧如登百尺之樓。祇差一級。寶應雖則竭力",
    "X66n1297_027:0446a10": "提持。未免竿頭弄嶮。",
    "X66n1297_027:0446a11": "[0446a11] 掌中擎日月。舌上覆金錢。壁立爭千仞。毫光徹梵天。",
    "X66n1297_027:0446a12": "(鼓山珪)",
    "X66n1297_027:0446a13": "[0446a13] 赤肉團邊用得親。主賓有理各難伸。兩個駝子相逢",
    "X66n1297_027:0446a14": "著。如今世上無直人。(徑山杲)",
    "X66n1297_027:0446a15": "[0446a15] 電光影裏。緇素區分。纖毫不犯。總教滅門。(木菴永)",
    "X66n1297_027:0446a16": "[0446a16] 日月無光殺氣浮。揭天鼉鼓戰貔貅。捷呼獲下真番",
    "X66n1297_027:0446a17": "將。那個兒郎不舉頭。(虛堂愚)",
    "X66n1297_027:0446a18": "[0446a18] 一抽金鏃暗稱奇。轉換更逢霹靂機。楚項用奇走赤",
    "X66n1297_027:0446a19": "帝。漢軍乘勢襲全齊。出其不意攻無備。失在東陽得",
    "X66n1297_027:0446a20": "在西。兩兩普州人伎倆。從教對面影相欺。(天岸昇)",
    "X66n1297_027:0446a21": "[0446a21] 平沙落日大荒西。隴上石頭高復低。欺敵陸郎忘失",
    "X66n1297_027:0446a22": "顧。落他陣裏路頭迷。([卄/卬]溪森)",
    "X66n1297_027:0446a23": "[0446a23] 南院因僧問。祖意教意是同是別。師曰王尚書李",
    "X66n1297_027:0446a24": "僕射。曰意旨如何。師曰牛頭南馬頭北。",
    "X66n1297_027:0446b01": "[0446b01] 徑山杲云。前頭答得著。後頭答不著。 明因懷云。妙",
    "X66n1297_027:0446b02": "喜恁麼道。愜南院意不愜南院意。",
    "X66n1297_027:0446b03": "[0446b03] 南院因僧問。日月交謝寒暑迭遷。如何是不涉寒",
    "X66n1297_027:0446b04": "暑者。師曰紫羅抹額繡腰裙。曰。向上之機今已曉。",
    "X66n1297_027:0446b05": "中下之流如何解會。師曰炭庫裏藏身。",
    "X66n1297_027:0446b06": "[0446b06] 虎丘隆云。問既有宗。答亦驚&#x7FA3;。雖然如是。南院祇解",
    "X66n1297_027:0446b07": "觀根逗機應病與藥。虎丘更資一路。如何是不涉寒",
    "X66n1297_027:0446b08": "暑者。前村深雪裏。昨夜一枝開。向上之機今已曉。中",
    "X66n1297_027:0446b09": "下之流如何解會。買帽相頭。 空有生云。南院雖則",
    "X66n1297_027:0446b10": "向上全提不涉玄微。也是巧俏成迂多添脂粉。今日",
    "X66n1297_027:0446b11": "有問。日月交謝寒暑迭遷。如何是不涉寒暑者。三家",
    "X66n1297_027:0446b12": "村裏泥判官。向上之機今已曉。中下之流如何解會。",
    "X66n1297_027:0446b13": "大事為你不得。小事各自支當。",
    "X66n1297_027:0446b14": "[0446b14] 紫羅抹額繡腰裙。傾國風流宛勝秦。玉笛插藏人不",
    "X66n1297_027:0446b15": "見。夜深吹起鳳樓春。(雪堂行)",
    "X66n1297_027:0446b16": "[0446b16] 南院因一僧參。纔入方丈便以手指曰敗也。師拈",
    "X66n1297_027:0446b17": "拄杖度與僧。僧擬接。師便打。",
    "X66n1297_027:0446b18": "[0446b18] 雲峰悅云。者僧頭上有光。不知&#x811A;下似漆。直饒你十",
    "X66n1297_027:0446b19": "字縱橫。正好朝打三千暮打八百。",
    "X66n1297_027:0446b20": "[0446b20] 南院因僧問古殿重興時如何。師曰明堂瓦插簷。",
    "X66n1297_027:0446b21": "曰與麼則莊嚴畢備也。師曰斬艸蛇頭落。",
    "X66n1297_027:0446b22": "[0446b22] 昭慶庭云。貧思寶所。曲指化城。設忽遨遊。亡家失業。",
    "X66n1297_027:0446b23": "畢竟如何。須知泣玉人。特地成狼藉。",
    "X66n1297_027:0446b24": "[0446b24] 縱奪之機安可測。隨言生解實堪悲。曉來一陣春風",
    "X66n1297_027:0446c01": "起。吹落庭花三四枝。(海印信)",
    "X66n1297_027:0446c02": "[0446c02] 重興古殿辨來風。瓦插重簷氣象雄。怪得人前多意",
    "X66n1297_027:0446c03": "氣。他家無法在胸中。(西禪寂)",
    "X66n1297_027:0446c04": "[0446c04] 南院因僧問。從上諸聖向什麼處去。師曰不上天",
    "X66n1297_027:0446c05": "堂則入地獄。曰和尚又作麼生。師曰還知寶應老",
    "X66n1297_027:0446c06": "落處麼。僧擬議。師以拂子驀口打曰你還知喫拂",
    "X66n1297_027:0446c07": "子底麼。曰不會。師曰令合是你行。又打一拂子。",
    "X66n1297_027:0446c08": "[0446c08] 翠峰顯云。令既自行。且拂子不知來處。雪竇道個瞎。",
    "X66n1297_027:0446c09": "且要雪上加霜。 黃龍心云。白珪之玷猶尚可磨。病",
    "X66n1297_027:0446c10": "在膏肓最難救療。者僧令既在手。為甚麼不能行。過",
    "X66n1297_027:0446c11": "在甚處。 徑山杲云。權衡臨濟三玄三要。須還他南",
    "X66n1297_027:0446c12": "院始得。翠峰為什麼道拂子不知來處。妙喜道個瞎。",
    "X66n1297_027:0446c13": "且要兩得相見。 東禪觀云。令合是者僧行。為什麼",
    "X66n1297_027:0446c14": "&#x5374;自行。懵懂底便道拂子在南院手裏。若與麼。非惟",
    "X66n1297_027:0446c15": "自抑威光。亦乃不識南院。性空道。南院令雖自行。要",
    "X66n1297_027:0446c16": "且打者僧不著。 天寧琦云。翠峰雖是明眼宗師。要",
    "X66n1297_027:0446c17": "且不知寶應老落處。既未知落處。因什麼&#x5374;道拂子",
    "X66n1297_027:0446c18": "不知來處。祇具一隻眼。妙喜道個瞎。也是東家人死",
    "X66n1297_027:0446c19": "西家人助哀。",
    "X66n1297_027:0446c20": "[0446c20] 南院問僧名什麼。曰普參。師曰忽遇屎橛時如何。",
    "X66n1297_027:0446c21": "曰不審。師便打。",
    "X66n1297_027:0446c22": "[0446c22] 兩個屎橛。合作一團。熏天炙地誰能嗅。千古藂林作",
    "X66n1297_027:0446c23": "話端。(西山亮)",
    "X66n1297_027:0446c24": "守廓侍者(興化獎嗣)[0446c24] 問德山。從上諸聖向什麼處去。山",
    "X66n1297_027:0447a01": "曰作麼作麼。師曰。敕點飛龍馬。跛&#x9F08;出頭來。山休",
    "X66n1297_027:0447a02": "去。明日浴出。師過茶與山。山撫師背一下曰。昨日",
    "X66n1297_027:0447a03": "公案作麼生。師曰者老漢今日方始瞥地。山又休",
    "X66n1297_027:0447a04": "去。",
    "X66n1297_027:0447a05": "[0447a05] 翠峰顯云。然精金百煉須要本分鉗錘。德山既以己",
    "X66n1297_027:0447a06": "方人。者僧還同受屈。以拄杖畫一畫云。適來公案且",
    "X66n1297_027:0447a07": "置。從上諸聖什麼處去。大眾擬議。一時趁出。 黃龍",
    "X66n1297_027:0447a08": "南云。德山持聾作啞。雖然暗得便宜。廓公掩耳偷鈴。",
    "X66n1297_027:0447a09": "爭奈旁觀者哂。 溈山&#x5586;云。若不登龍門。焉知滄海",
    "X66n1297_027:0447a10": "寬。直饒浪激千尋。爭奈龍王不顧。 雲居元云。大凡",
    "X66n1297_027:0447a11": "一賓一主。須是知音。同死同生。方堪受敵。廓侍者獨",
    "X66n1297_027:0447a12": "立於巖石上。翻身倒捋虎鬚。周金剛安坐於大海波",
    "X66n1297_027:0447a13": "心。背手逆擒麟角。在檀特山前列陣。向占波國裏爭",
    "X66n1297_027:0447a14": "鋒。分明有輸有贏。且道誰得誰失。 靈隱嶽云。前面",
    "X66n1297_027:0447a15": "是懸巖萬仞。後面是觸刃當鋒。如何入得德山門。",
    "X66n1297_027:0447a16": " 報恩秀云。豈止偷鈴。如九重淵底驪龍頷下抉珠。正",
    "X66n1297_027:0447a17": "值龍睡。若覺時必為&#x97F2;粉。又云。下媒求鴿。著本圖利。",
    "X66n1297_027:0447a18": "果然出他彀中不得。忽有人問萬松。從上諸聖甚處",
    "X66n1297_027:0447a19": "去也。攔腮掌云在者裏。直教飛龍跛&#x9F08;縮項攢蹄。侍",
    "X66n1297_027:0447a20": "者德山亡鋒結舌。還識德山老漢麼。少年曾決龍蛇",
    "X66n1297_027:0447a21": "陣。潦倒還聽&#x7A49;子歌。 博山來云。德山一條棒。尋常",
    "X66n1297_027:0447a22": "血滴滴地。到者裏因甚不用。還會麼。暗裏抽橫骨。明",
    "X66n1297_027:0447a23": "中坐舌頭。 古南門云。猛虎口裏橫身。毒蛇頭上揩",
    "X66n1297_027:0447a24": "癢。一出一入。一挨一拶。不妨好手。翠峰恁麼舉。從上",
    "X66n1297_027:0447b01": "諸聖且置。者一隊漢向什麼處去。可憐無限弄潮人。",
    "X66n1297_027:0447b02": "畢竟還落潮中死。 普濟龍云。盡道德山陷虎機深。",
    "X66n1297_027:0447b03": "殊不知心肝五臟早被個孟八郎漢盡情摟出。還有",
    "X66n1297_027:0447b04": "向機前著得隻眼者麼。",
    "X66n1297_027:0447b05": "[0447b05] 正士忠臣氣最英。一言佐國死猶輕。不同諂曲偷安",
    "X66n1297_027:0447b06": "者。冒寵貪榮過一生。(佛印元)",
    "X66n1297_027:0447b07": "[0447b07] 雲鵬展翅天無光。井底蝦&#x87C7;剛咄咄。太陽忽轉跳出",
    "X66n1297_027:0447b08": "來。千峰萬峰空突兀。(白雲端)",
    "X66n1297_027:0447b09": "[0447b09] 覿面來時作者知。可中石火電光遲。輸機謀主有深",
    "X66n1297_027:0447b10": "意。欺敵兵家無遠思。發必中。更瞞誰。腦後見&#x984B;兮人",
    "X66n1297_027:0447b11": "難觸犯。眉底有眼兮渠得便宜。(天童覺)",
    "X66n1297_027:0447b12": "[0447b12] 頑皮老虎臥林丘。一任旁人放滴油。滿肚祇因曾飽",
    "X66n1297_027:0447b13": "肉。縱加呼喚懶&#x64E1;頭。(無準範)",
    "X66n1297_027:0447b14": "[0447b14] 慣戰深藏陷虎機。窮追焉敢犯重圍。縱然保得全身",
    "X66n1297_027:0447b15": "法。折盡旂槍已喪威。(憨山清)",
    "X66n1297_027:0447b16": "[0447b16] 月明照見路行人。突兀高低一道平。風卷亂雲歸嶽",
    "X66n1297_027:0447b17": "盡。祗因留得華山青。(理安問)",
    "X66n1297_027:0447b18": "[0447b18] 敕點飛龍展大功。五花蹴蹋氣吞戎。王圖已樹千年",
    "X66n1297_027:0447b19": "業。跋扈揚揚徒肆雄。(夫山儲)",
    "X66n1297_027:0447b20": "[0447b20] 守廓到鹿門。一日見楚闍黎與僧道話次。鹿門下",
    "X66n1297_027:0447b21": "來問楚闍黎。你終日披披搭搭作甚麼。楚曰和尚",
    "X66n1297_027:0447b22": "見某甲披披搭搭那。門便喝。楚亦喝。兩家總休去。",
    "X66n1297_027:0447b23": "師曰。諸上座。你看者兩箇瞎漢。隨後便喝。門歸方",
    "X66n1297_027:0447b24": "丈。&#x5374;令侍者請師上來曰。老僧適來與楚闍黎賓",
    "X66n1297_027:0447c01": "主相見。什麼處敗闕。師曰轉見病深。門曰老僧自",
    "X66n1297_027:0447c02": "見興化來便會也。師曰。和尚到興化時。某甲為侍",
    "X66n1297_027:0447c03": "者。記得與麼時語。門曰請舉看。師遂舉興化問和",
    "X66n1297_027:0447c04": "尚甚處來。和尚曰五臺來。化曰還見文殊麼。和尚",
    "X66n1297_027:0447c05": "便喝。化曰。我問你還見文殊麼。又惡發作麼。和尚",
    "X66n1297_027:0447c06": "又喝。化不語。和尚作禮。化至明日教某甲喚和尚。",
    "X66n1297_027:0447c07": "和尚早去也。化上堂曰。你看者箇師僧。擔條斷貫",
    "X66n1297_027:0447c08": "索向南方去。已後也道見興化來。師曰。今日公案",
    "X66n1297_027:0447c09": "恰似與麼時底。門曰當時興化為甚無語。師曰見",
    "X66n1297_027:0447c10": "和尚不會賓主句所以不語。及欲喚和尚持論。和",
    "X66n1297_027:0447c11": "尚已去也。鹿門明日特為煎茶晚參。告眾曰。夫參",
    "X66n1297_027:0447c12": "學龍象直須仔細入室決擇。不得容易逴得箇語。",
    "X66n1297_027:0447c13": "便以為極則。道我伶俐祇。如山僧當初見興化時。",
    "X66n1297_027:0447c14": "認得箇動轉底。見人一喝兩喝便休。以為佛法也。",
    "X66n1297_027:0447c15": "今日被明眼人&#x89B0;破。&#x5374;成一場笑具。圖箇甚麼。祇",
    "X66n1297_027:0447c16": "為我慢無明。不能回轉親近上流。賴得明眼道人",
    "X66n1297_027:0447c17": "不惜身命對眾證據。此恩難報。何故。興化曰。饒你",
    "X66n1297_027:0447c18": "喝得興化老人上三十三天。&#x5374;撲下來一點氣也",
    "X66n1297_027:0447c19": "無。款款地甦息起來。向你道未在。何故如此。興化",
    "X66n1297_027:0447c20": "未曾向紫羅帳裏攃珍珠與你在。胡喝亂喝作麼。",
    "X66n1297_027:0447c21": "真謂藥石之言。道流難信。如今直須明辨取。豈不",
    "X66n1297_027:0447c22": "慶快平生。參學事畢。",
    "X66n1297_027:0447c23": "[0447c23] 一潮纔去一潮來。兜底誰知更有雷。二百青錢穿不",
    "X66n1297_027:0447c24": "得。逢人空說寶山回。(豁堂嵒)",
    "X66n1297_027:0448a01": "[0448a01] 自悔臨鋒失變通。招人隔岸罵東風。囊中幸有神仙",
    "X66n1297_027:0448a02": "授。得地擒王不在攻。(位中符)",
    "X66n1297_027:0448a03": "[0448a03] 守廓行&#x811A;到華嚴和尚會下。一日嚴上堂曰。大眾。",
    "X66n1297_027:0448a04": "今日若是臨濟德山高亭大愚鳥窠船子兒孫。不",
    "X66n1297_027:0448a05": "用如何若何。便請單刀直入。華嚴為汝證據。師出。",
    "X66n1297_027:0448a06": "禮拜起便喝。嚴亦喝。師又喝。嚴亦喝。師禮拜起曰。",
    "X66n1297_027:0448a07": "大眾。看者老漢一場敗闕。又喝一喝。拍手歸眾。嚴",
    "X66n1297_027:0448a08": "下座歸方丈。時風穴作維那。上去問訊。嚴曰。維那",
    "X66n1297_027:0448a09": "汝來也。&#x5C00;耐守廓適來把老僧扭掜一上。待集眾",
    "X66n1297_027:0448a10": "打一頓趁出。穴曰。趁它遲了也。自是和尚言過。它",
    "X66n1297_027:0448a11": "是濟下兒孫。本分恁麼。嚴方息怒。穴下來舉似師。",
    "X66n1297_027:0448a12": "師曰。你著甚來由勸者漢。我未問前早要棒喫。得",
    "X66n1297_027:0448a13": "我話行。如今不打。搭&#x5374;我者話也。穴曰。雖然如是。",
    "X66n1297_027:0448a14": "已&#x5FA7;天下也。",
    "X66n1297_027:0448a15": "[0448a15] 天童悟別華嚴方息怒云。老僧若作華嚴。連棒打出。",
    "X66n1297_027:0448a16": "則風穴不敢傳言送語矣。 理安問云。二虎之下獸",
    "X66n1297_027:0448a17": "不容蹄。兩刃之閒人不容足。華嚴一期施設可謂王",
    "X66n1297_027:0448a18": "令森嚴。不知守廓是透脫牢籠底漢。橫衝直撞收展",
    "X66n1297_027:0448a19": "自如。遂致者老漢卸甲倒戈龍頭蛇尾。千載之下寧",
    "X66n1297_027:0448a20": "免遭人檢點。敢問諸人。那裏是華嚴敗闕處。拈拄杖",
    "X66n1297_027:0448a21": "云。匡扶須藉英靈手。顯發還他過量人。 廣教玉云。",
    "X66n1297_027:0448a22": "盡道華嚴能開關延敵亦能制敵。守廓能輕騎掠陣",
    "X66n1297_027:0448a23": "亦能破陣。殊不知二老機用雖同。向上一著俱未夢",
    "X66n1297_027:0448a24": "見。廣教有三十棒要與風穴。相見不合掉身其閒。將",
    "X66n1297_027:0448b01": "兩家羅紋結角處摟盡無餘。卓拄杖云。古佛過去久",
    "X66n1297_027:0448b02": "矣。 紫琈岠云。盡道華嚴龍頭蛇尾。不能令廓公屈",
    "X66n1297_027:0448b03": "服。被他貶剝一上。何異矮子過深溪。殊不知華嚴是",
    "X66n1297_027:0448b04": "個虎癡之將。不施寸鐵直取人頭。縱饒守廓七事隨",
    "X66n1297_027:0448b05": "身。未免遭他陷害。風穴祇麼入趙投秦窮兵搆怨。衲",
    "X66n1297_027:0448b06": "僧門下總是喫棒底漢。",
    "X66n1297_027:0448b07": "[0448b07] 龍門競蹋氣全豪。偷得耕牛藝轉高。帷幄有人饒毒",
    "X66n1297_027:0448b08": "手。祇將蒿箭落雙鵰。(天章玉)",
    "X66n1297_027:0448b09": "[0448b09] 坑降&#x5F11;義已無名。神器空勞以力爭。垂死尚言非戰",
    "X66n1297_027:0448b10": "罪。豈知學敵誤平生。(豁堂嵒)",
    "X66n1297_027:0448b11": "[0448b11] 門前白額正威獰。室內蒼鷹敢越&#x7FA3;。爭似老熊同出",
    "X66n1297_027:0448b12": "入。垂垂牙爪不傷人。(俍亭挺)",
    "X66n1297_027:0448b13": "鎮州寶壽第二世禪師(寶壽沼嗣)[0448b13] 開堂日方陞座。三聖",
    "X66n1297_027:0448b14": "便推出一僧。師便打。聖曰你恁麼為人。非但瞎&#x5374;",
    "X66n1297_027:0448b15": "者僧眼。瞎&#x5374;鎮州一城人眼去在。師擲下拄杖便",
    "X66n1297_027:0448b16": "下座歸方丈。",
    "X66n1297_027:0448b17": "[0448b17] 翠峰顯云。寶壽三聖雖發明臨濟正法眼藏。要且祇",
    "X66n1297_027:0448b18": "解無佛處稱尊。當時者僧若是個漢。纔被推出便掀",
    "X66n1297_027:0448b19": "倒禪&#x7240;。直饒寶壽全機。也較三千里。 法眼益云。什",
    "X66n1297_027:0448b20": "麼處是瞎&#x5374;人眼處。 五祖戒別寶壽云。千鈞之弩",
    "X66n1297_027:0448b21": "不為鼷鼠而發機。 瑯琊覺云。不是三聖。爭到今日。",
    "X66n1297_027:0448b22": "雖然如是。錯會者多。 雲峰悅云。臨濟一宗掃地而",
    "X66n1297_027:0448b23": "盡。因什麼&#x5374;到者裏。驀拈拄杖云。什麼處去也。 溈",
    "X66n1297_027:0448b24": "山秀云。寶壽為將。因何三聖&#x5374;在中軍。可惜鎮州一",
    "X66n1297_027:0448c01": "城人眼。至今未辨東西。然清議之排必有竊吹之處。",
    "X66n1297_027:0448c02": "當時連三聖趁出。必然救得鎮州一城人眼。 溈山",
    "X66n1297_027:0448c03": "&#x5586;云。寶壽大似寰中天子敕正行。三聖塞外將軍令",
    "X66n1297_027:0448c04": "正舉。還有不惜性命者麼。出來與老僧相見。要斷不",
    "X66n1297_027:0448c05": "平之事。良久云。橫按鏌&#x9381;全正令。太平寰宇斬癡頑。",
    "X66n1297_027:0448c06": " 雲居元云。盡道此語奇特。大似韓&#x7379;逐塊。殊不知",
    "X66n1297_027:0448c07": "寶壽正賊不識誤罪平人。者僧有理不伸至今受屈。",
    "X66n1297_027:0448c08": "承天欲斷不平之事。拈拄杖云。要為天下宗師。此棒",
    "X66n1297_027:0448c09": "別有分付。 黃龍新云。寶壽見機而作。其奈三聖不",
    "X66n1297_027:0448c10": "甘。直饒甘去。未免瞎&#x5374;鎮州一城人眼。 泐潭準云。",
    "X66n1297_027:0448c11": "三聖成禠。寶壽出世。好則甚好。要且祇得一橛。 昭",
    "X66n1297_027:0448c12": "覺勤云。寶壽大似毒龍攪海。雨似盆傾。三聖雖然雷",
    "X66n1297_027:0448c13": "震青霄。未助得威光一半在。可中有個直下承當底。",
    "X66n1297_027:0448c14": "非惟瞎鎮州一城人眼。瞎&#x5374;天下人眼去在。 天童",
    "X66n1297_027:0448c15": "華云。盡道寶壽三聖是作家。爐&#x97DB;本分鉗錘。殊不知",
    "X66n1297_027:0448c16": "二大老被者僧一拶。直至如今扶不起。莫有為二老",
    "X66n1297_027:0448c17": "雪屈底麼。驀拈拄杖擲下云。龍蛇易辨。衲子難瞞。",
    "X66n1297_027:0448c18": " 天童傑云。二尊宿美則美矣。若要扶臨濟正宗。每人",
    "X66n1297_027:0448c19": "合喫一頓棒在。且道那裏是欠處。 東禪觀云。盡道",
    "X66n1297_027:0448c20": "三聖有奔流度刃之作。向平地上湧波瀾。寶壽用疾",
    "X66n1297_027:0448c21": "燄過風之機。向&#x8657;空裏轟霹靂。二大老各出隻手。扶",
    "X66n1297_027:0448c22": "豎臨濟正法眼藏。與麼說話。要作臨濟兒孫且緩緩。",
    "X66n1297_027:0448c23": "性空道蚊子如何擎大柱。藕絲焉可繫須彌。若是臨",
    "X66n1297_027:0448c24": "濟正法眼藏。端的向二人邊滅&#x5374;。 靈隱嶽云。大凡",
    "X66n1297_027:0449a01": "扶豎宗乘。須是頂門眼正。肘後符靈。二尊宿等閒一",
    "X66n1297_027:0449a02": "挨一拶。直下發明臨濟心髓。祇是不知性命總在者",
    "X66n1297_027:0449a03": "僧手裏。 龍翔訢云。斬釘截鐵。發揮格外真機。&#x63D1;聚",
    "X66n1297_027:0449a04": "放開。顯示當陽正眼。直得龍吟霧起。虎嘯風生。一道",
    "X66n1297_027:0449a05": "神光貫通今古。如斯舉唱猶涉途程。且到家穩坐一",
    "X66n1297_027:0449a06": "句又作麼生道。三事衲衣青嶂外。一爐沉水白雲中。",
    "X66n1297_027:0449a07": " 理安問云。二老是臨濟嫡骨兒孫。故能向人天眾",
    "X66n1297_027:0449a08": "前發明臨濟心髓。惜乎當時無人承當。致使二大老",
    "X66n1297_027:0449a09": "不能轉身吐氣。 東塔熹云。我要翻翠峰案。縱使者",
    "X66n1297_027:0449a10": "僧推出便掀倒禪&#x7240;。也祗是棺材裏瞠眼。有甚用處。",
    "X66n1297_027:0449a11": "者僧若果是個漢。纔推出。珍重便出。不惟闔會觀光。",
    "X66n1297_027:0449a12": "亦使二老疑殺。",
    "X66n1297_027:0449a13": "[0449a13] 金鎚擲下如星疾。好手接來不費力。當時擲向洪波",
    "X66n1297_027:0449a14": "中。千古萬古無消息。(白雲端)",
    "X66n1297_027:0449a15": "[0449a15] 當鋒更不借全機。勍敵須還作者知。鐵馬放閒少塞",
    "X66n1297_027:0449a16": "靜。瞎驢千古少人騎。(上方益)",
    "X66n1297_027:0449a17": "[0449a17] 豐城收寶劍。宇宙識人稀。不入張華手。焉能別是非。",
    "X66n1297_027:0449a18": "(佛心才)",
    "X66n1297_027:0449a19": "[0449a19] 驀刃開時飛鐵騎。電光閃處擲金鎚。一城瞎&#x5374;渾閒",
    "X66n1297_027:0449a20": "事。直至如今成是非。(佛性泰)",
    "X66n1297_027:0449a21": "[0449a21] 寶壽開堂推出僧。棒頭有眼要分明。滿城人瞎誰能",
    "X66n1297_027:0449a22": "曉。今古清風匝地生。(&#x758E;山如)",
    "X66n1297_027:0449a23": "[0449a23] 提起須彌第一錘。電光石火太遲遲。象王行處狐蹤",
    "X66n1297_027:0449a24": "絕。獅子咆哮百獸危。(徑山杲)",
    "X66n1297_027:0449b01": "[0449b01] 轔轔車甲馬蕭蕭。路上行人弓在腰。四顧寥寥雲影",
    "X66n1297_027:0449b02": "斷。一輪紅日正昭昭。([卄/卬]溪森)",
    "X66n1297_027:0449b03": "[0449b03] 絲綸降。號令行。寰中天子。塞外將軍。平地雷。驚出蟄。",
    "X66n1297_027:0449b04": "半空閃爍騰雲。當軒一擊兮青山聳翠。別轉釣綸兮",
    "X66n1297_027:0449b05": "匝地風生。(寒松操)",
    "X66n1297_027:0449b06": "[0449b06] 寶壽在先寶壽為供養主。壽問。父母未生前。還我",
    "X66n1297_027:0449b07": "本來面目來。師立至夜深下語不契。翌日辭去。壽",
    "X66n1297_027:0449b08": "曰汝何往。師曰南方學佛法去。壽曰汝且在此作",
    "X66n1297_027:0449b09": "街坊。若是佛法。紅塵浩浩談說。一日在市中見二",
    "X66n1297_027:0449b10": "人相打。一人向前打一拳曰。你得恁麼無面目。師",
    "X66n1297_027:0449b11": "&#x89A9;之忽然大悟。歸告。壽深可之。",
    "X66n1297_027:0449b12": "[0449b12] 昭覺勤云。築著磕著。當頭彰本地風光。應聲應色。直",
    "X66n1297_027:0449b13": "下無絲毫滲漏。還會他道得恁麼無面目麼。龍袖拂",
    "X66n1297_027:0449b14": "開全體現。 磬山修云。得恁麼無面目。噫。錦繡藂中",
    "X66n1297_027:0449b15": "撞著。白雲堆裏活埋。洞見本地風光。面目依然長在。",
    "X66n1297_027:0449b16": "噫。",
    "X66n1297_027:0449b17": "[0449b17] 南北東西是處遊。更深歸去月如鉤。春風一陣花狼",
    "X66n1297_027:0449b18": "藉。不覺思量暗點頭。(枯木成)",
    "X66n1297_027:0449b19": "[0449b19] 一拳打就無面目。碧眼胡僧&#x89B0;不足。秋來黃葉落紛",
    "X66n1297_027:0449b20": "紛。六六反成三十六。(南華昺)",
    "X66n1297_027:0449b21": "[0449b21] 春色依依柳色萋。桃花猶夾杏花枝。欲識本來無面",
    "X66n1297_027:0449b22": "目。塵中方見丈夫兒。(佛鑑懃)",
    "X66n1297_027:0449b23": "[0449b23] 一拳拳倒黃鶴樓。一趯趯翻鸚鵡洲。幸有旁人為著",
    "X66n1297_027:0449b24": "力。自家端坐看揚州。(佛性泰)",
    "X66n1297_027:0449c01": "汝州西院思明禪師(寶壽沼嗣)[0449c01] 僧問如何是伽藍。師曰",
    "X66n1297_027:0449c02": "荊棘叢林。曰如何是伽藍中人。師曰&#x8C9B;兒貉子。",
    "X66n1297_027:0449c03": "[0449c03] 毫髮不留。縱橫自由。閫外乾坤廓落。大方無外優游。",
    "X66n1297_027:0449c04": "明明祖師意。明明百草頭。褫破狐疑網。截斷愛河流。",
    "X66n1297_027:0449c05": "縱有回天力。爭如直下休。四衢道中淨&#x8EB6;&#x8EB6;。放出溈",
    "X66n1297_027:0449c06": "山水牯牛。(圓悟勤)",
    "X66n1297_027:0449c07": "[0449c07] 西院因僧問。學人有一問在和尚處時如何。師曰",
    "X66n1297_027:0449c08": "設有也斬為三段。僧作禮。師休去。會下有一僧曰。",
    "X66n1297_027:0449c09": "堂頭和尚道即太煞道。未了在。問話僧乃曳其僧",
    "X66n1297_027:0449c10": "上方丈曰。者僧不肯和尚語。師曰是上座不肯老",
    "X66n1297_027:0449c11": "僧那。僧曰不曾覺事亦不曾說。師乃一時喝下。僧",
    "X66n1297_027:0449c12": "到法堂又曰。說甚太煞道。直下未了在。問話僧又",
    "X66n1297_027:0449c13": "曳其僧白方丈。師曰上座果不&#x808E;老僧那。僧曰。莫",
    "X66n1297_027:0449c14": "信者僧。今日三度見伊風發。師乃一總趁下。",
    "X66n1297_027:0449c15": "[0449c15] 雲巖學云。西院棒頭有眼。者僧見機而作。檢點將來。",
    "X66n1297_027:0449c16": "總被者擔板漢使得七上八下。",
    "X66n1297_027:0449c17": "[0449c17] 西院在許州聞汝州南院顒出世。元與同參。遂特",
    "X66n1297_027:0449c18": "去相訪。纔人事了。曰。啟和尚。某甲無可人事。自從",
    "X66n1297_027:0449c19": "許州來。收得江西&#x9B00;刀一柄獻上和尚。顒曰。汝從",
    "X66n1297_027:0449c20": "許州來。為什麼&#x5374;收得江西&#x9B00;刀。師於顒手上搯",
    "X66n1297_027:0449c21": "一搯。顒曰侍者收取。師以袖拂一拂便行。顒曰阿",
    "X66n1297_027:0449c22": "喇喇阿喇喇。",
    "X66n1297_027:0449c23": "[0449c23] 溈山&#x5586;云。西院雖收得江西&#x9B00;刀。無處施呈。直遇同",
    "X66n1297_027:0449c24": "參方始拈出。如今還有收得者麼。試呈似山僧看。如",
    "X66n1297_027:0450a01": "無。尋常用個什麼。",
    "X66n1297_027:0450a02": "[0450a02] 南院門前信莫窺。登臨無不喪全威。許州收得江西",
    "X66n1297_027:0450a03": "信。鍼芥相投祇自知。(海印信)",
    "X66n1297_027:0450a04": "[0450a04] 波斯出海方投市。景入南天遇大商。珍重不須重勘",
    "X66n1297_027:0450a05": "驗。金盤聊撥有餘光。(二隱謐)",
    "X66n1297_027:0450a06": "[0450a06] 覿面無人境自空。春風無處不融融。直教一見還如",
    "X66n1297_027:0450a07": "舊。敢保生同死不同。(幻寄庭)",
    "X66n1297_027:0450a08": "鎮州大悲和尚(三聖然嗣)[0450a08] 因僧問。除上去下請師便道。",
    "X66n1297_027:0450a09": "師曰我開口即錯。曰與麼則真是學人師也。師曰",
    "X66n1297_027:0450a10": "今日向弟子手中死。",
    "X66n1297_027:0450a11": "[0450a11] 承天怡云。者僧若有殿後之策。爭容他大悲一番漏",
    "X66n1297_027:0450a12": "逗。",
    "X66n1297_027:0450a13": "廬州澄心旻德禪師(先大覺嗣)[0450a13] 問興化。學人有一問在",
    "X66n1297_027:0450a14": "和尚處時如何。化於繩&#x7240;右邊拍一拍。師便喝。化",
    "X66n1297_027:0450a15": "又左邊拍一拍。師又喝。便歸眾。化曰。旻德較&#x5374;興",
    "X66n1297_027:0450a16": "化二十棒。雖然如是。旻德會。若是小可衲僧。一棒",
    "X66n1297_027:0450a17": "也較不得。",
    "X66n1297_027:0450a18": "[0450a18] 鐵機信云。興化氣宇如王。被旻德一拶。只得冰消瓦",
    "X66n1297_027:0450a19": "解。",
    "X66n1297_027:0450a20": "池州魯祖山教禪師(灌溪閒嗣)[0450a20] 因僧問如何是雙林樹。",
    "X66n1297_027:0450a21": "師曰有相身中無相身。曰如何是無相身。師曰金",
    "X66n1297_027:0450a22": "香爐下鐵崑崙。",
    "X66n1297_027:0450a23": "[0450a23] 仰山欽云。山僧則不然。如何是雙林樹。秋來葉落。春",
    "X66n1297_027:0450a24": "到花開。如何是春到花開。那邊一片雲。今日定下雨。",
    "X66n1297_027:0450b01": "[0450b01] 有相身中無相身。金香爐下鐵崑崙。雙林別後無消",
    "X66n1297_027:0450b02": "息。滿路風塵來往人。(方菴顯)",
    "X66n1297_027:0450b03": "際上座(臨濟玄下克符嗣)[0450b03] 到洛京。因朱行軍設齋入堂內",
    "X66n1297_027:0450b04": "顧視上下曰直下是。遂行香口不住道。至師前。師",
    "X66n1297_027:0450b05": "曰直下是箇什麼。軍便喝。師曰。行軍幸是會佛法",
    "X66n1297_027:0450b06": "人。惡發作麼。軍曰喚作惡發即不得。師便喝。軍曰",
    "X66n1297_027:0450b07": "鉤在不疑之地。師又喝。行軍齋了請師說話。閒僧",
    "X66n1297_027:0450b08": "錄曰。啟行軍適來爭容得者僧喝。太甚無禮。軍曰。",
    "X66n1297_027:0450b09": "若是你諸人喝。下官有劍在。錄曰。某等一隊紫布",
    "X66n1297_027:0450b10": "袋不會。須是它暉長老始得。軍曰若是南禪長老",
    "X66n1297_027:0450b11": "也未夢見在。",
    "X66n1297_027:0450b12": "[0450b12] 天童華云。行軍拈出倚天長劍。者僧披襟敢衝白刃。",
    "X66n1297_027:0450b13": "雖然兩不相傷。爭奈二俱弄險。 教忠光云。朱行軍",
    "X66n1297_027:0450b14": "旁若無人。者僧攙行奪市。雖然鉤在不疑之地。爭奈",
    "X66n1297_027:0450b15": "二俱失利。且道甚處是失利。喝一喝。 別峰遇云。盡",
    "X66n1297_027:0450b16": "道行軍作家。爭奈俗氣不除。者劍自行還須自領。何",
    "X66n1297_027:0450b17": "不待云。須是暉長老始得。更云鉤在不疑之地。且教",
    "X66n1297_027:0450b18": "際上座喫齋還須吐&#x5374;。 弘仁毅云。大小行軍貪程",
    "X66n1297_027:0450b19": "太速。被一箇紫布袋換&#x5374;眼睛。當時若待道下官有",
    "X66n1297_027:0450b20": "劍在。便喝云直下是[口*尒]。管教行軍有口祇堪挂壁。"
}