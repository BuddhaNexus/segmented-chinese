{
    "T53n2122_096:0989c05": "法苑珠林卷第九十六",
    "T53n2122_096:0989c07": "西明寺沙門釋道世撰",
    "T53n2122_096:0989c08": "捨身篇第九十六(此有二部)",
    "T53n2122_096:0989c09": "述意部第一",
    "T53n2122_096:0989c10": "夫色性無象觸必歸空。三世若假入微終散。",
    "T53n2122_096:0989c11": "雖復迴天震地之威。會歸磨滅。齊冠楚組",
    "T53n2122_096:0989c12": "之麗。靡救埃壤。所以形非定質眾緣所聚。四",
    "T53n2122_096:0989c13": "塵不同風火常異。坼而離之。本非一物。燕",
    "T53n2122_096:0989c14": "肝越膽。未足為譬。菩薩利生方窮其旨。而",
    "T53n2122_096:0989c15": "積此淪昏生生不已。一念儻值曾未移時。障",
    "T53n2122_096:0989c16": "習相蕩旋迷厥路。橫指呼空。名之為有。養",
    "T53n2122_096:0989c17": "己傷命。號之為毒。蓄身外之財。以充其慾。",
    "T53n2122_096:0989c18": "攘非己之分。用成其侈。豈直溫肌嗛腹若",
    "T53n2122_096:0989c19": "此而已哉。至於積篋盈藏溢爼充庖。無始迄",
    "T53n2122_096:0989c20": "今供此幻我。亦未厭足。靜思此事。豈不罪",
    "T53n2122_096:0989c21": "歟。今既覺過徒畜坏瓶。物我俱空寶惜何在。",
    "T53n2122_096:0989c22": "是以體知幻偽。大士常心。捨妄求真。菩薩",
    "T53n2122_096:0989c23": "常願。證知三界。為晨夜之宅。惺悟四生。為",
    "T53n2122_096:0989c24": "夢幻之境。外云生以身為逆旅。死當以天",
    "T53n2122_096:0989c25": "地為棺槨。內云王子投身功逾九劫。刳肌貿",
    "T53n2122_096:0989c26": "鴿駭震三千。將今類古冀望同爾。欲使白牛",
    "T53n2122_096:0989c27": "有長路之能。寶舟有彼岸之力也。",
    "T53n2122_096:0989c28": "引證部第二",
    "T53n2122_096:0989c29": "如金光明經云。佛告大眾。過去有王。名摩",
    "T53n2122_096:0990a01": "訶羅陀常行善法無有怨敵。時有三子。殊特",
    "T53n2122_096:0990a02": "第一。第一太子名摩訶波那羅。次子名摩訶",
    "T53n2122_096:0990a03": "提婆。小子名摩訶薩埵。是三王子。於園游",
    "T53n2122_096:0990a04": "戲。漸到竹林憩駕止息。第一王子作如是言。",
    "T53n2122_096:0990a05": "我於今日心甚悑懼。於是林中將無衰損。",
    "T53n2122_096:0990a06": "第二王子復作是言。我於今日不自惜身。但",
    "T53n2122_096:0990a07": "離所愛心憂愁耳。第三王子復作是言。我於",
    "T53n2122_096:0990a08": "今日獨無悑懼。亦無愁惱。山中空寂神仙",
    "T53n2122_096:0990a09": "所讚。是處閑靜令人安隱。轉復前行見",
    "T53n2122_096:0990a10": "有一虎。適產七日。而有七子。圍繞周匝。飢",
    "T53n2122_096:0990a11": "餓窮悴。身體羸損。命將欲絕。第一王子見是",
    "T53n2122_096:0990a12": "虎已言。若為飢逼必還噉子。第三王子言。",
    "T53n2122_096:0990a13": "君等誰能與此虎食。第一王子言。此虎餘",
    "T53n2122_096:0990a14": "命無幾。不容餘處為其求食。命必不濟。誰能",
    "T53n2122_096:0990a15": "為此不惜身命。第二王子言。一切難捨不過",
    "T53n2122_096:0990a16": "己身。第三王子言。若諸大士。欲利益他。生",
    "T53n2122_096:0990a17": "大悲心。不足為難。時諸王子心大愁憂。久",
    "T53n2122_096:0990a18": "住視之。目未曾捨。作是觀已尋便離去。爾時",
    "T53n2122_096:0990a19": "第三王子言。我今捨身時已到矣。我從昔",
    "T53n2122_096:0990a20": "來多棄是身。都無所為。隨時將養令無所乏。",
    "T53n2122_096:0990a21": "而不知恩反生怨害。然復不免無常敗壞。今",
    "T53n2122_096:0990a22": "捨此身作無上業。於生死海中作大橋梁。永",
    "T53n2122_096:0990a23": "離憂患無常變異。智慧功德具足成就。即便",
    "T53n2122_096:0990a24": "語言。兄等今者。可與眷屬還其所止。爾時",
    "T53n2122_096:0990a25": "王子摩訶薩埵。還至虎所。脫身衣裳。置竹",
    "T53n2122_096:0990a26": "枝上。作是誓言。我今為利諸眾生故。證於",
    "T53n2122_096:0990a27": "最勝無上道故。欲度三有諸眾生故。是時王",
    "T53n2122_096:0990a28": "子作是誓已。即自放身臥餓虎前。以大悲力",
    "T53n2122_096:0990a29": "虎無能為。王子念言。虎今羸瘦身無勢力。不",
    "T53n2122_096:0990b01": "能得我身血肉食。即起求刀了不能得。即以",
    "T53n2122_096:0990b02": "乾竹刺頸出血。是時大地六種震動。日無精",
    "T53n2122_096:0990b03": "光。又雨雜華種種妙香。時虛空中有諸天見。",
    "T53n2122_096:0990b04": "心生歡喜歎未曾有。善哉大士。真大悲者。",
    "T53n2122_096:0990b05": "為眾生故。能捨難捨。不久當證清淨涅槃。是",
    "T53n2122_096:0990b06": "虎見血流污王身。即便舐血噉食其肉唯留",
    "T53n2122_096:0990b07": "餘骨。爾時兩兄見地大動日無精光雨諸華",
    "T53n2122_096:0990b08": "香。必是我弟捨所愛身。時二王子心大愁",
    "T53n2122_096:0990b09": "悑。洟泣悲歎容貌樵瘁。復共相將還至虎",
    "T53n2122_096:0990b10": "所。見弟所著衣裳。皆悉在一竹枝之上。骸",
    "T53n2122_096:0990b11": "骨髮爪布散狼籍。流血處處遍污其地。見已",
    "T53n2122_096:0990b12": "悶絕不自勝持。投身骨上良久乃寤。即起",
    "T53n2122_096:0990b13": "舉手呼天而哭。我弟幼稚才能過人。父母",
    "T53n2122_096:0990b14": "所愛奄忽捨身。我今還宮父母設問。當云",
    "T53n2122_096:0990b15": "何答。我寧在此併命一處。不忍還見父母眷",
    "T53n2122_096:0990b16": "屬。時小王子所將侍從。各散諸方互相謂言。",
    "T53n2122_096:0990b17": "今者我天為何所在。",
    "T53n2122_096:0990b18": "爾時王妃於睡眠中。夢乳被割牙齒墮落。得",
    "T53n2122_096:0990b19": "三鴿雛一為鷹食。爾時王妃大地動時。即便",
    "T53n2122_096:0990b20": "驚寤。心大愁悑。而說偈言。",
    "T53n2122_096:0990b21": "　今日何故　　大地大水　　一切皆動",
    "T53n2122_096:0990b22": "　物不安所　　日無精光　　如有覆蔽",
    "T53n2122_096:0990b23": "　我心憂苦　　目睫[目*需]動　　如我今者",
    "T53n2122_096:0990b24": "　所見瑞相　　必有災異　　不祥苦惱",
    "T53n2122_096:0990b25": "於是王妃說是偈已。時有青衣在外聞王子",
    "T53n2122_096:0990b26": "消息。心驚惶悑。即啟王妃作如是言。向者",
    "T53n2122_096:0990b27": "在外聞諸侍從。推覓王子不知所在。王妃聞",
    "T53n2122_096:0990b28": "已生大憂惱。至大王所具傳此事。王聞悶絕",
    "T53n2122_096:0990b29": "悲哽苦惱。收淚而言。如何今日失我心中",
    "T53n2122_096:0990c01": "所愛重者。爾時世尊而說偈言。",
    "T53n2122_096:0990c02": "　◎爾時大王　　即從座起　　以水灑妃",
    "T53n2122_096:0990c03": "　良久乃蘇　　還得正念　　微聲問王",
    "T53n2122_096:0990c04": "　我子今者　　為死活耶　　爾時大王",
    "T53n2122_096:0990c05": "　即告其妃　　我今當遣　　大臣使者",
    "T53n2122_096:0990c06": "　周遍東西　　推求其子　　汝今且可",
    "T53n2122_096:0990c07": "　莫大憂愁　　大王如是　　慰喻妃已",
    "T53n2122_096:0990c08": "　即便嚴駕　　出其宮殿　　是時大王",
    "T53n2122_096:0990c09": "　既出城已　　四向顧望　　求覓其子",
    "T53n2122_096:0990c10": "　煩惋心亂　　靡知所在　　最後遙見",
    "T53n2122_096:0990c11": "　有一信來　　既至王所　　作如是言",
    "T53n2122_096:0990c12": "　願王莫愁　　諸子猶在　　不久來至",
    "T53n2122_096:0990c13": "　令王得見　　須臾之頃　　復有臣來",
    "T53n2122_096:0990c14": "　大王當知　　一子已終　　二子雖存",
    "T53n2122_096:0990c15": "　哀瘁無賴　　第三王子　　見虎新產",
    "T53n2122_096:0990c16": "　飢窮七日　　恐還食子　　見是虎已",
    "T53n2122_096:0990c17": "　深生悲心　　發大誓願　　當度眾生",
    "T53n2122_096:0990c18": "　於未來世　　證成菩提　　即上高處",
    "T53n2122_096:0990c19": "　投身餓虎　　虎飢所逼　　便起噉食",
    "T53n2122_096:0990c20": "　一切血肉　　已為都盡　　唯有骸骨",
    "T53n2122_096:0990c21": "　狼籍在地　　是時大王　　聞臣語已",
    "T53n2122_096:0990c22": "　轉復悶絕　　失念躄地　　憂愁盛火",
    "T53n2122_096:0990c23": "　熾然其身　　諸臣眷屬　　亦復如是",
    "T53n2122_096:0990c24": "　以水灑王　　良久乃蘇　　復起舉手",
    "T53n2122_096:0990c25": "　號天而哭　　復有臣來　　而白王言",
    "T53n2122_096:0990c26": "　向於林中　　見二王子　　愁憂苦毒",
    "T53n2122_096:0990c27": "　悲號啼哭　　迷悶失志　　自投於地",
    "T53n2122_096:0990c28": "　臣即求水　　灑其身上　　是最小子",
    "T53n2122_096:0990c29": "　我所愛重　　無常大鬼　　奄便吞食",
    "T53n2122_096:0991a01": "　其餘二子　　今雖存在　　而為憂火",
    "T53n2122_096:0991a02": "　之所焚燒　　或能為是　　喪失命根",
    "T53n2122_096:0991a03": "　我宜速往　　至彼林中　　迎載諸子",
    "T53n2122_096:0991a04": "　急還宮殿　　其母在後　　憂苦逼切",
    "T53n2122_096:0991a05": "　與諸侍從　　欲至彼林　　即於中路",
    "T53n2122_096:0991a06": "　見其二子　　號天扣地　　稱弟名字",
    "T53n2122_096:0991a07": "　時王即前　　抱持二子　　悲號洟泣",
    "T53n2122_096:0991a08": "　隨路還宮　　速令二子　　覲見其母",
    "T53n2122_096:0991a09": "　佛告樹神　　汝今當知　　爾時王子",
    "T53n2122_096:0991a10": "　摩訶薩埵　　捨身飼虎　　今我身是",
    "T53n2122_096:0991a11": "　爾時大王　　摩訶羅陀　　於今父王",
    "T53n2122_096:0991a12": "　輸頭檀是　　爾時王妃　　今摩耶是",
    "T53n2122_096:0991a13": "　第一王子　　今彌勒是　　第二王子",
    "T53n2122_096:0991a14": "　今調達是　　爾時虎者　　今瞿夷是",
    "T53n2122_096:0991a15": "　時虎七子　　今五比丘　　及舍利弗",
    "T53n2122_096:0991a16": "　目揵連是",
    "T53n2122_096:0991a17": "爾時大王摩訶羅陀。及其妃后。悲號洟泣。",
    "T53n2122_096:0991a18": "悉皆脫身御服瓔珞。與諸大眾。往竹林中。收",
    "T53n2122_096:0991a19": "其舍利。即於此處起七寶塔。是時王子摩",
    "T53n2122_096:0991a20": "訶。薩埵臨捨命時。作是誓願。願我舍利於未",
    "T53n2122_096:0991a21": "來世過算數劫。常為眾生而作佛事。",
    "T53n2122_096:0991a22": "又法華經藥王菩薩本事品略要云。爾時佛",
    "T53n2122_096:0991a23": "告宿王華菩薩。乃往過去無量殑伽河沙劫",
    "T53n2122_096:0991a24": "有佛。號日月淨明德如來。爾時彼佛為一切",
    "T53n2122_096:0991a25": "眾生喜見菩薩及眾菩薩諸聲聞眾說法華",
    "T53n2122_096:0991a26": "經。是喜見菩薩樂習苦行。於日月淨明德佛",
    "T53n2122_096:0991a27": "法中。精進經行一心求佛。滿萬二千歲已。而",
    "T53n2122_096:0991a28": "自念言。我雖以神力供養於佛。不如以身供",
    "T53n2122_096:0991a29": "養。即服諸香。滿千二百歲已。香油塗身。於",
    "T53n2122_096:0991b01": "淨明德佛前。以天寶衣而自纏身。灌諸香",
    "T53n2122_096:0991b02": "油。以神通力而自然身。光明遍照八十億",
    "T53n2122_096:0991b03": "殑伽河沙世界。其中諸佛同時讚言。善哉",
    "T53n2122_096:0991b04": "善哉。是名真精進。是名真法供養如來。其",
    "T53n2122_096:0991b05": "身火然千二百歲。過是名已後其身乃盡。喜",
    "T53n2122_096:0991b06": "見菩薩作如是法供養已。命終之後復生淨",
    "T53n2122_096:0991b07": "明德國中。於淨德王家忽然化生。而白父",
    "T53n2122_096:0991b08": "言。淨明德佛今故現在。我先供養佛已得解",
    "T53n2122_096:0991b09": "一切眾生語言陀羅尼。復聞是法華經。我今",
    "T53n2122_096:0991b10": "當還供養此佛。乃至彼佛入涅槃已。收佛舍",
    "T53n2122_096:0991b11": "利作八萬四千寶塔。即於八萬四千塔前。然",
    "T53n2122_096:0991b12": "百福莊嚴臂。七萬二千歲。而以供養令無數",
    "T53n2122_096:0991b13": "求聲聞眾無量阿僧祇人發阿耨菩提心。爾",
    "T53n2122_096:0991b14": "時諸菩薩天人阿脩羅等。見其無臂憂惱悲",
    "T53n2122_096:0991b15": "哀。喜見菩薩是我等師。教化我者。而今燒",
    "T53n2122_096:0991b16": "臂身不具足。于時一切眾生喜見菩薩。於",
    "T53n2122_096:0991b17": "大眾中立此誓言。我捨兩臂必當得佛金色",
    "T53n2122_096:0991b18": "之身。若實不虛。令我兩臂還復如故。作",
    "T53n2122_096:0991b19": "是誓已。自然還復。當爾之時。大千世界六",
    "T53n2122_096:0991b20": "種震動。天雨寶華。一切人天得未曾有。佛",
    "T53n2122_096:0991b21": "告宿王華菩薩。於汝意云何。一切眾生喜見",
    "T53n2122_096:0991b22": "菩薩。豈異人乎。今藥王菩薩是也。若有發",
    "T53n2122_096:0991b23": "心欲得阿耨菩提者。能然手指乃至足一指",
    "T53n2122_096:0991b24": "供養佛塔。勝以國城妻子及三千大千國土",
    "T53n2122_096:0991b25": "珍寶而供養者。",
    "T53n2122_096:0991b26": "問曰。菩薩捨身得自殺罪不。答曰。依律未捨",
    "T53n2122_096:0991b27": "命前得方便小罪偷蘭遮。若捨命已無罪可",
    "T53n2122_096:0991b28": "屬。所以不得殺人大罪。若依大乘菩薩。厭",
    "T53n2122_096:0991b29": "離生死為供養佛。及為一切眾生興大悲心。",
    "T53n2122_096:0991c01": "無害他意反招其福。何容得罪。故文殊師利",
    "T53n2122_096:0991c02": "問經云佛言。若殺自身無有罪報。何以故。如",
    "T53n2122_096:0991c03": "菩薩殺身唯得功德。我身由我故。若身由我",
    "T53n2122_096:0991c04": "得罪果者。剪爪傷指便當得罪。何以故。自",
    "T53n2122_096:0991c05": "傷身故。菩薩捨身非是無記。唯得福德是煩",
    "T53n2122_096:0991c06": "惱滅故身滅故得清淨身。譬如垢衣以灰汁",
    "T53n2122_096:0991c07": "澣濯垢滅衣在(自外經明。菩薩捨身。非唯一二。如月光捨頭。尸毘割股。或作師",
    "T53n2122_096:0991c08": "子象王捨牙與皮或作鹿身禽王濟厄樵人。或作大龜大鼈救人水難。或作大魚肉山施飢拔苦。如是具列",
    "T53n2122_096:0991c09": "非一。並散配別篇。恐以文繁不可重述)。",
    "T53n2122_096:0991c10": "頌曰。",
    "T53n2122_096:0991c11": "　龔勝無遺生　　季業有窮盡",
    "T53n2122_096:0991c12": "　嵆叟理既迫　　霍子命亦殞",
    "T53n2122_096:0991c13": "　屢屢厚霜柏　　納納衝風菌",
    "T53n2122_096:0991c14": "　邂逅竟慨時　　脩短非所慜",
    "T53n2122_096:0991c15": "　恨我吾子志　　不得巖上泯",
    "T53n2122_096:0991c16": "　送心正覺前　　斯痛久已忍",
    "T53n2122_096:0991c17": "　既知人我空　　何愁心不謹",
    "T53n2122_096:0991c18": "　唯願乘來生　　怨親同識朕",
    "T53n2122_096:0991c19": "感應緣(略引九驗)",
    "T53n2122_096:0991c20": "黃帝時寗封子",
    "T53n2122_096:0991c21": "宋沙門釋慧紹",
    "T53n2122_096:0991c22": "宋沙門釋僧瑜",
    "T53n2122_096:0991c23": "宋沙門釋慧益",
    "T53n2122_096:0991c24": "梁沙門釋道度",
    "T53n2122_096:0991c25": "周沙門釋僧崖",
    "T53n2122_096:0991c26": "周沙門釋靜藹",
    "T53n2122_096:0991c27": "隋沙門釋大志",
    "T53n2122_096:0991c28": "唐沙門釋會通",
    "T53n2122_096:0992a01": "甯封子。黃帝時人也。世傳為黃帝陶正。有人",
    "T53n2122_096:0992a02": "遇之。為其掌火。能出入五色煙。久則以教",
    "T53n2122_096:0992a03": "封子。封子積火自燒。而隨煙上下。視其炭燼",
    "T53n2122_096:0992a04": "猶有其骨。時人共葬之甯北山中。故謂之甯",
    "T53n2122_096:0992a05": "封子焉(右此一驗出搜神記)。",
    "T53n2122_096:0992a06": "宋臨川招提寺有釋慧紹。不知氏族。小兒時",
    "T53n2122_096:0992a07": "母哺魚肉輒吐。咽菜不疑。於是便蔬食。至八",
    "T53n2122_096:0992a08": "歲出家為僧要弟子。精勤稟勵苦行標節。後",
    "T53n2122_096:0992a09": "隨要止臨川招提寺。乃密有燒身之意。常雇",
    "T53n2122_096:0992a10": "人斫薪[卄/積]。於東山石室高數丈。中央開一龕。",
    "T53n2122_096:0992a11": "足容己身。乃還寺辭要。要苦諫不從。即於焚",
    "T53n2122_096:0992a12": "身之日。於東山設大眾八關齋。并告別知識。",
    "T53n2122_096:0992a13": "其日闔境奔波車馬人眾及齊金寶。不可稱",
    "T53n2122_096:0992a14": "數。至夜行道。紹自行香。行香既竟。執燭然",
    "T53n2122_096:0992a15": "薪。入中而坐。誦藥王本事品。眾既不見。紹",
    "T53n2122_096:0992a16": "悟其已去。禮拜未畢。悉至薪所。薪已洞然",
    "T53n2122_096:0992a17": "誦聲未息。火至額聞唱一心。言已奄絕。大眾",
    "T53n2122_096:0992a18": "咸見有一星其大如斗。直下煙中俄而上天。",
    "T53n2122_096:0992a19": "則見者咸謂。天宮迎紹。經三日薪聚乃盡。",
    "T53n2122_096:0992a20": "紹臨終謂同學曰。吾燒身處當生梧桐。慎",
    "T53n2122_096:0992a21": "莫伐之。其後三日果生焉。紹焚身是元嘉二",
    "T53n2122_096:0992a22": "十八年。年二十八。",
    "T53n2122_096:0992a23": "宋廬山招提寺有釋僧瑜。姓周。吳興餘杭人。",
    "T53n2122_096:0992a24": "弱冠出家業素純粹。元嘉十年與同學曇溫",
    "T53n2122_096:0992a25": "慧光等。於廬山南嶺共建精舍。名曰招隱。瑜",
    "T53n2122_096:0992a26": "嘗以為結累三塗情形故也。情將盡矣形亦",
    "T53n2122_096:0992a27": "宜捐。藥王之轍獨何云遠。於是屢發言誓。",
    "T53n2122_096:0992a28": "始契燒身。以宋孝建二年六月三日。集薪為",
    "T53n2122_096:0992a29": "龕。并請僧設齋。告眾辭別。是日也雲霧晦",
    "T53n2122_096:0992b01": "合密雨交零。瑜乃誓曰。若我所志克明天當",
    "T53n2122_096:0992b02": "晴朗。如其無感便當滂注。使此四輩知神",
    "T53n2122_096:0992b03": "應之無晦也。言已雲景明霽。至初夜竟便入",
    "T53n2122_096:0992b04": "薪龕中。合掌平坐誦藥王品。火焰交至猶合",
    "T53n2122_096:0992b05": "掌不散。道俗知者卉走彌盛。並稽首作禮。",
    "T53n2122_096:0992b06": "願結因緣。咸見紫氣騰空。久之乃歇。時年",
    "T53n2122_096:0992b07": "四十四。其後旬有四日。瑜房中生雙桐樹。根",
    "T53n2122_096:0992b08": "枝豐茂巨細相如。貫壞直聳。遂成奇樹。深",
    "T53n2122_096:0992b09": "識者以為娑羅寶樹。剋炳泥洹。瑜之庶幾。",
    "T53n2122_096:0992b10": "故見斯證。因號為雙桐沙門。吳郡張辯為平",
    "T53n2122_096:0992b11": "南長史。親覩其事。具為傳替曰。",
    "T53n2122_096:0992b12": "悠悠玄機　茫茫至道　出入生死　孰為妙",
    "T53n2122_096:0992b13": "寶(其一)　自昔藥王　殊化絕倫　往聞其說",
    "T53n2122_096:0992b14": "　今覩斯人(其二)　英英沙門　慧定心固　凝",
    "T53n2122_096:0992b15": "神紫氣　表迹雙樹(其三)　其德可樂　其操",
    "T53n2122_096:0992b16": "可貴　文之作矣　或颺髣髴(其四)",
    "T53n2122_096:0992b17": "宋釋慧益。廣陵人。少出家隨師止壽春。宋",
    "T53n2122_096:0992b18": "孝建中出都憩竹林寺。精勤苦行。誓欲燒身。",
    "T53n2122_096:0992b19": "眾人聞者。或毀或讚。至大明四年始就却粒。",
    "T53n2122_096:0992b20": "唯餌麻麥。到六年又絕麥等。但食蘇油。有",
    "T53n2122_096:0992b21": "頃又斷蘇油。唯服香丸。雖四大綿微而神",
    "T53n2122_096:0992b22": "情篤正。孝武深加敬異致問殷勤。遣太宰",
    "T53n2122_096:0992b23": "江夏王義恭詣寺諫益。益誓志無改。至大明",
    "T53n2122_096:0992b24": "七年四月八日。將就焚燒。乃於鍾山之南。置",
    "T53n2122_096:0992b25": "鑊辦油。其日朝乘牛車。而以人牽。自寺之",
    "T53n2122_096:0992b26": "山。以帝王是兆民所憑。又三寶所寄。乃自",
    "T53n2122_096:0992b27": "力入臺。至雲龍門不能步下。令人啟聞。慧",
    "T53n2122_096:0992b28": "益道人今就捨身。詣門奉辭。深以佛法仰",
    "T53n2122_096:0992b29": "囑。帝聞改容。即躬出雲龍門。益既見帝。重",
    "T53n2122_096:0992c01": "以佛法憑囑。於是辭去。帝亦續至。諸王妃",
    "T53n2122_096:0992c02": "后道俗士庶填滿山谷。投衣棄寶不可勝計。",
    "T53n2122_096:0992c03": "益乃入鑊據一小床。以劫貝自纏。上加一長",
    "T53n2122_096:0992c04": "帽。以油灌之。將就著火。帝令太宰至鑊所",
    "T53n2122_096:0992c05": "請喻曰。道行多方。何必殞命。幸願三思更就",
    "T53n2122_096:0992c06": "異途。益雅志確然曾無悔念。乃答曰。微軀",
    "T53n2122_096:0992c07": "賤命何足上留。天心聖慈同己者。願度世人",
    "T53n2122_096:0992c08": "出家。降勅即許。益乃自手執燭以然帽。帽",
    "T53n2122_096:0992c09": "熾棄燭。合掌誦藥王品。火至眉誦聲猶分明。",
    "T53n2122_096:0992c10": "次至眼乃昧。貴賤哀嗟響振幽谷。莫不彈指",
    "T53n2122_096:0992c11": "稱佛惆悵抆淚。火至明旦乃盡。帝於于時聞",
    "T53n2122_096:0992c12": "空中笳筦異香芬馝。帝盡日方還宮。夜",
    "T53n2122_096:0992c13": "夢見益振錫而至。更囑以佛法。明日帝為設",
    "T53n2122_096:0992c14": "齋度人。令齋主唱白具敘徵祥。燒身之處",
    "T53n2122_096:0992c15": "造藥王寺。以擬本事也。",
    "T53n2122_096:0992c16": "梁普通年。小莊嚴寺有道度禪師。戒行淳直",
    "T53n2122_096:0992c17": "善明摩訶衍。梁帝欽重齊同四果禪師。每",
    "T53n2122_096:0992c18": "厭此身將同毒樹。若身命無常棄屍陀林。施",
    "T53n2122_096:0992c19": "以鳥獸。於檀度成滿。亦為善業。八萬戶蟲",
    "T53n2122_096:0992c20": "不可燒盡。非所勸也。乃稍積薪柴漸就減",
    "T53n2122_096:0992c21": "食。其普通七年十一月三日。鍾自虛鳴。寺",
    "T53n2122_096:0992c22": "眾驚恐。莫測何相。其月八日鍾復自鳴。乃",
    "T53n2122_096:0992c23": "與大眾共結善緣。爾後不復更食。唯用澡瓶",
    "T53n2122_096:0992c24": "以汲清水。日飲一升。至二十五日朝。寺眾",
    "T53n2122_096:0992c25": "同往見瓶。發五色光曜。雜氣氛氳。至二十",
    "T53n2122_096:0992c26": "九日旦。寺主僧全等數人共登禪室。遙見龕",
    "T53n2122_096:0992c27": "中紫光外照。其日將暮忽有群鳥。五六百頭。",
    "T53n2122_096:0992c28": "同集一樹。俄傾西飛。是夜二更初竟。寺有",
    "T53n2122_096:0992c29": "雜色光映燭房宇。至五更中。聞山頂上火聲",
    "T53n2122_096:0993a01": "振裂。驚走往觀。見禪師合掌火中。春秋六",
    "T53n2122_096:0993a02": "十有六。刺史武陵王。乃遣灑掃收歛於其",
    "T53n2122_096:0993a03": "處。而建塔焉。後時聞山頂有石磬之聲。聲",
    "T53n2122_096:0993a04": "甚清徹。先燒身之處有大樹枯死。十有餘年。",
    "T53n2122_096:0993a05": "禪師入山。常坐樹下後春遂生枝葉(右此一驗出梁高僧傳)。",
    "T53n2122_096:0993a06": "周益州沙門釋僧崖。姓牟氏。而幼年少言",
    "T53n2122_096:0993a07": "不雜徘戲。每游山泉必先禮而後飲。或諦不",
    "T53n2122_096:0993a08": "瞬。坐以終日。人問其故。答曰。是身可惡。我",
    "T53n2122_096:0993a09": "思之耳。後必燒之。及年長從戎毅然綱正。",
    "T53n2122_096:0993a10": "嘗隨伴捕魚。得己分者。用投諸水。謂伴曰。",
    "T53n2122_096:0993a11": "殺非好業。我今舉體皆現在瘡。誓斷獵矣。遂",
    "T53n2122_096:0993a12": "燒其獵具。時攘譬首領數百人。共築池塞",
    "T53n2122_096:0993a13": "資以養魚。崖率眾重往彼觀望。忽有異蛇。長",
    "T53n2122_096:0993a14": "一尺許。頭尾皆赤。須臾長大乃至丈餘。圍五",
    "T53n2122_096:0993a15": "六尺。獽眾奔散。蛇便趣水舉尾入雲。赤光",
    "T53n2122_096:0993a16": "遍野久久乃滅。尋爾眾聚具論前事。崖曰。此",
    "T53n2122_096:0993a17": "無憂也。但斷殺業蛇不害人。勸停池堰。眾",
    "T53n2122_096:0993a18": "未之許。俄而隄防決壞。遂即出家。以周武",
    "T53n2122_096:0993a19": "成元年六月。於益州城西路首。以布裹左右",
    "T53n2122_096:0993a20": "五指燒之。有問燒指可不痛耶。崖曰。痛由",
    "T53n2122_096:0993a21": "心起心既無痛。指何所痛。時人同號以為僧",
    "T53n2122_096:0993a22": "崖菩薩。或有問曰。似有風疾何不治之。答",
    "T53n2122_096:0993a23": "曰。身皆空耳。知何所治。又曰。根大有對。何",
    "T53n2122_096:0993a24": "謂為空。答曰。四大五根復何住耶。眾服",
    "T53n2122_096:0993a25": "其言。孝愛寺兌法師者。有大見解。承崖發",
    "T53n2122_096:0993a26": "迹。乃率弟子數十人。往彼禮敬。解衣施之。",
    "T53n2122_096:0993a27": "顧大眾曰。真解般若。非徒口說。由是道俗",
    "T53n2122_096:0993a28": "通集倍加崇信。如是經曰。左手指盡。火次",
    "T53n2122_096:0993a29": "掌骨。髓沸上涌將滅火焰。乃以右手殘指挾",
    "T53n2122_096:0993b01": "竹挑之。有問其故。崖曰。緣諸眾生不能行",
    "T53n2122_096:0993b02": "忍。今勸不忍者忍。不燒者燒耳。兼又說法勸",
    "T53n2122_096:0993b03": "勵令行慈斷肉。雖煙焰俱熾以日繼夕。並燒",
    "T53n2122_096:0993b04": "二手眉目不動。又為四眾說法誦經。或及",
    "T53n2122_096:0993b05": "語切詞要義。則頷頭微笑。時或心怠。私有",
    "T53n2122_096:0993b06": "言志。崖顧曰。我在山中初不識字。今聞經語",
    "T53n2122_096:0993b07": "句句與心相應。何不至心靜聽。若乖我者。",
    "T53n2122_096:0993b08": "則空燒此手。何異樵頭耶。於是大眾懍然",
    "T53n2122_096:0993b09": "莫不專肅。其後復告眾曰。末劫輕慢心轉薄",
    "T53n2122_096:0993b10": "淡。見像如木頭。聞經如風過馬耳。今為寫",
    "T53n2122_096:0993b11": "大乘經教故燒身手。欲令倍重佛法也。闔境",
    "T53n2122_096:0993b12": "士女聞者皆來繞數萬匝。崖怡然澄靜容色",
    "T53n2122_096:0993b13": "不動。頻集城西大道談論法化。初有細雨殆",
    "T53n2122_096:0993b14": "將沾漬。便斂心入定即雲散月明。而燒臂",
    "T53n2122_096:0993b15": "掌骨五枚如殘燭燼。忽然各生。並長三寸。",
    "T53n2122_096:0993b16": "白如珂雪。僧尼僉曰。若菩薩滅後。願奉舍",
    "T53n2122_096:0993b17": "利起塔供養。崖乃以口齧新生五骨。拔而",
    "T53n2122_096:0993b18": "折之。吐施大眾曰。可為塔也。至七月十四",
    "T53n2122_096:0993b19": "日。忽有大聲。狀如地動天裂。人畜驚駭。於",
    "T53n2122_096:0993b20": "上空中。或見犬羊龍蛇軍器等像。少時還息。",
    "T53n2122_096:0993b21": "人以事問。崖曰。此無苦也。驚睡三昧耳。吾",
    "T53n2122_096:0993b22": "欲捨身可辦供具。時孝愛寺導禪師。戒行精",
    "T53n2122_096:0993b23": "苦。耆年大德。捨六度錫杖并及紫被贈崖入",
    "T53n2122_096:0993b24": "火。僧淵遠送班納。意願隨身。于時人物諠",
    "T53n2122_096:0993b25": "擾施財山積。初不知二德所送物也。至明",
    "T53n2122_096:0993b26": "日平旦。忽告侍者法陀曰。汝往取導師錫杖",
    "T53n2122_096:0993b27": "紫被及納袈裟來。為吾著之。便往造焚身",
    "T53n2122_096:0993b28": "所。于時道俗十餘萬眾。擁輿而哭。崖曰。但",
    "T53n2122_096:0993b29": "守菩提心。義無哭也。便登高座為眾說法。時",
    "T53n2122_096:0993c01": "時舉目視於薪[卄/積]。欣然獨笑。又傾右脇而",
    "T53n2122_096:0993c02": "寢。都無氣息。狀若木人。忽起問曰。時將欲",
    "T53n2122_096:0993c03": "至下足。先白眾僧曰。佛法難值。宜共護持。",
    "T53n2122_096:0993c04": "先所積柴壘以為樓。高數十丈。上作乾小室。",
    "T53n2122_096:0993c05": "以油潤之。崖緩步至樓繞旋三匝。禮拜四",
    "T53n2122_096:0993c06": "門便登其上。憑欄下望令念般若。有施主",
    "T53n2122_096:0993c07": "王撰懼曰。我若放火便燒聖人。將獲重罪。崖",
    "T53n2122_096:0993c08": "陰知之。告撰上樓。臂摩頂曰。汝莫憂造樓",
    "T53n2122_096:0993c09": "得罪。乃大福也。促令下火。皆懼畏之。置",
    "T53n2122_096:0993c10": "炬著地。崖以臂挾炬。先燒西北。次及西南。",
    "T53n2122_096:0993c11": "麻燥油濃赫然熾合。於盛火中放火設禮。比",
    "T53n2122_096:0993c12": "第二拜時身已自焦坼。重復一禮。時身踣",
    "T53n2122_096:0993c13": "炭上。及薪盡火滅。骨肉皆化。唯心尚存。赤",
    "T53n2122_096:0993c14": "而且濕。肝腸脾胃猶自相連。更以四十車柴",
    "T53n2122_096:0993c15": "燒之。腸胃雖卷而心如本。兌法師乃命收",
    "T53n2122_096:0993c16": "取葬于塔下。初未燒前。有問者曰。菩薩滅",
    "T53n2122_096:0993c17": "度願示瑞相。崖曰。我身可盡。心不可壞也。",
    "T53n2122_096:0993c18": "眾謂心神無形不由燒蕩。及後心存方知先",
    "T53n2122_096:0993c19": "見。然崖自生及終頻現異相。有數十條。曾",
    "T53n2122_096:0993c20": "於一家將欲受戒。無何笑曰。將捨寶物生疑",
    "T53n2122_096:0993c21": "慮耶。眾相推問。有楊氏婦。欲施銀釵。恐夫",
    "T53n2122_096:0993c22": "責及。因決捨之。有孝愛寺僧佛興者。偏嗜",
    "T53n2122_096:0993c23": "飲噉流俗落度。隨崖輿後。私發願曰。今值聖",
    "T53n2122_096:0993c24": "人誓斷酒肉。及返至寺見黃色人曰。汝能斷",
    "T53n2122_096:0993c25": "肉。大是好事。汝若食一眾生肉。即食一切",
    "T53n2122_096:0993c26": "眾生肉。若又食者。即食一切父母眷屬肉",
    "T53n2122_096:0993c27": "矣。必欲食者。當如死屍中蟲蟲即肉也。",
    "T53n2122_096:0993c28": "又曰。日有六時念善大好。若不能具一時亦",
    "T53n2122_096:0993c29": "好。如是一念其心亦好。皆能滅惡也。見其言",
    "T53n2122_096:0994a01": "詞真正音句和雅。將欲致問。不久而滅。於是",
    "T53n2122_096:0994a02": "佛興翹心精進繞塔念誦。又聞空中聲曰。汝",
    "T53n2122_096:0994a03": "勤持齋願令眾生得不食身。又令餓鬼身常",
    "T53n2122_096:0994a04": "飽滿。觀其感被皆崖力也。初登柴樓。有沙",
    "T53n2122_096:0994a05": "門僧育。在大建昌寺門。見有火光高四五丈",
    "T53n2122_096:0994a06": "廣三四丈。從地而起。上衝樓邊。久久乃滅。",
    "T53n2122_096:0994a07": "又初焚日。州寺大德沙門寶海。問曰。等是",
    "T53n2122_096:0994a08": "一火。何故菩薩受燒都無痛想。崖曰。眾生",
    "T53n2122_096:0994a09": "有相故。故痛耳。又曰。常云。代眾生受苦",
    "T53n2122_096:0994a10": "為實得不。答曰。既為心代受。何以不得。又",
    "T53n2122_096:0994a11": "曰。菩薩自燒眾生罪熟。各自受苦何由可代。",
    "T53n2122_096:0994a12": "答曰。猶如燒手。一念善根即能滅惡。豈非",
    "T53n2122_096:0994a13": "代耶。乃謂侍者智炎曰。我滅度後好供養病",
    "T53n2122_096:0994a14": "人。並難可測。其本多是諸佛聖人乘權應化。",
    "T53n2122_096:0994a15": "自非大心平等何能恭敬。此是實行也。坐中",
    "T53n2122_096:0994a16": "疑崖非聖人者。乃的呼其人名曰。諸佛應世",
    "T53n2122_096:0994a17": "形無定方。或作醜陋諸病。乃至畜生下類。",
    "T53n2122_096:0994a18": "檀越慎之勿妄輕也。及將動火皆覩異相。或",
    "T53n2122_096:0994a19": "見圓蓋覆崖有道人處其蓋上。或見五色光",
    "T53n2122_096:0994a20": "如人形像在四門者。或見柴樓之上如日出",
    "T53n2122_096:0994a21": "形并雨諸華。大者如雨[百*(升┬+下)][笐〦+(兜儿)]許。小者如鍾",
    "T53n2122_096:0994a22": "乳片。五色交亂紛紛而下。接取非一。棖觸",
    "T53n2122_096:0994a23": "皆消。及崖滅後。郫縣人。於郫江邊。見空中",
    "T53n2122_096:0994a24": "有油絡轝。崖在其上身服班納黃。偏袒紫",
    "T53n2122_096:0994a25": "被捉錫杖。後有五六百僧。皆罩竹繖乘空",
    "T53n2122_096:0994a26": "西沒。又潼州靈果寺僧慧策者。承崖滅度。乃",
    "T53n2122_096:0994a27": "為設大齋。於故市中至於食前。忽見黑雲從",
    "T53n2122_096:0994a28": "東南來。翳日癊會。仍雨龍毛。五色分明。長",
    "T53n2122_096:0994a29": "者尺五。短猶六寸。又雨諸華幡香煙。滿空",
    "T53n2122_096:0994b01": "繽紛。大眾通見。又初收心舍利。至常住寺中",
    "T53n2122_096:0994b02": "皆見華叢含盛光榮庭宇。又阿迦膩吒寺僧",
    "T53n2122_096:0994b03": "慧勝者。抱病在床不見焚身。心懷悵恨。夢崖",
    "T53n2122_096:0994b04": "將一沙彌來。帊裹三[百*(升┬+下)]許香并檀屑。分四",
    "T53n2122_096:0994b05": "聚以繞於勝。下火焚香。勝悑曰。凡夫耳。未",
    "T53n2122_096:0994b06": "能燒身也。崖曰。無悑。用熏病耳。煨燼既盡。",
    "T53n2122_096:0994b07": "即覺爽健。又請現瑞。答曰。我在益州詭名",
    "T53n2122_096:0994b08": "崖耳。真名光明遍照寶藏菩薩。勝從覺後力",
    "T53n2122_096:0994b09": "倍於常。有時在外村為崖設會。勝自唱噵",
    "T53n2122_096:0994b10": "曰。潼州福重道俗見瑞。我等障厚都無所見。",
    "T53n2122_096:0994b11": "因即應聲二百人許。悉見天華如雪紛紛滿",
    "T53n2122_096:0994b12": "天映日而下。至中食竟華形漸大。如七寸槃。",
    "T53n2122_096:0994b13": "皆作金色。明淨曜目。四眾競接都不可得。",
    "T53n2122_096:0994b14": "或緣樹登高。望欲取之。皆飛上去。又成都",
    "T53n2122_096:0994b15": "民王僧貴者。自崖焚後舉家斷肉。後因事故",
    "T53n2122_096:0994b16": "將欲解素。私自平論。時屬二更。忽聞門外",
    "T53n2122_096:0994b17": "喚檀越聲。比至開門見一道人。語曰。慎勿",
    "T53n2122_096:0994b18": "食肉。言情酸切行啼而去。從後走趁似近",
    "T53n2122_096:0994b19": "而遠。忽失所在。又焚身後八月中。獽人牟",
    "T53n2122_096:0994b20": "難當者。就嶠山頂行獵。搦箭弓弩舉眼望",
    "T53n2122_096:0994b21": "鹿。忽見崖騎一青麖。獵者驚曰。欲在益州",
    "T53n2122_096:0994b22": "已燒身死。今那在此。崖曰。誰道許誑人耳。",
    "T53n2122_096:0994b23": "汝能燒身不。射獵得罪也。汝當勤力作田",
    "T53n2122_096:0994b24": "矣。便爾別去。又至冬間。崖兄子於溪中。忽",
    "T53n2122_096:0994b25": "聞山谷諠動若數萬眾。舉目望見。崖從以",
    "T53n2122_096:0994b26": "兩僧。執錫而行。因追及之。欲捉袈裟。崖曰。",
    "T53n2122_096:0994b27": "汝可勞捉我。乃指前鷄猪曰。此等音聲皆有",
    "T53n2122_096:0994b28": "詮述。如汝等語。他人不解。餘國言音。汝亦",
    "T53n2122_096:0994b29": "不解。人畜有殊皆有佛性。但為惡業故受此",
    "T53n2122_096:0994c01": "形。汝但力田莫養禽畜。言極周委。故其往",
    "T53n2122_096:0994c02": "往現形預知人意。率皆此也。具如沙門忘名",
    "T53n2122_096:0994c03": "集。及費長房三寶錄。并益部集異記。",
    "T53n2122_096:0994c04": "周終南山釋靜藹。姓鄭氏。滎陽人也。夙標",
    "T53n2122_096:0994c05": "俗譽。以溫潤知名。而神器夷簡卓然物表。",
    "T53n2122_096:0994c06": "乃撫心曰。余生不幸會五濁交亂。失於物",
    "T53n2122_096:0994c07": "議。得在可鄙。進退惟谷。高蹈可乎。遂心",
    "T53n2122_096:0994c08": "口相吊殯彰嵩岳。尋括經論用忘寤寐。復",
    "T53n2122_096:0994c09": "聞有天竺梵僧碩學高行世之不測。西達咸",
    "T53n2122_096:0994c10": "陽求道情通。掩抑十年。後附節終南有終焉",
    "T53n2122_096:0994c11": "之志。煙霞風月用祛亡返。山本無水須便澗",
    "T53n2122_096:0994c12": "飲。甞於昏夕覺人侍立。忽降虎來前爮地而",
    "T53n2122_096:0994c13": "去。及明觀之。漸見潤濕。使人挑掘飛泉通",
    "T53n2122_096:0994c14": "涌。從是已來遂省挹酌。今錫谷避世堡虎爮",
    "T53n2122_096:0994c15": "泉是也。後周武滅法。於建德三年五月。行虐",
    "T53n2122_096:0994c16": "關中。其禍既畢。至六月十五日罷朝。有金",
    "T53n2122_096:0994c17": "城公任民部。於所治府。與諸左右。仿佯天",
    "T53n2122_096:0994c18": "望。勿見五六段物飛騰。虛空在於鳥路。大",
    "T53n2122_096:0994c19": "者上摩青霄。小如十斛囷許。漸漸微沒。自",
    "T53n2122_096:0994c20": "餘數段小復低下。其色黃白。卷舒空際。類",
    "T53n2122_096:0994c21": "旛無脚。爾日天晴氣靜纖塵不動。但增炎曦",
    "T53n2122_096:0994c22": "而已。因往冬官府。道經圓土。北見重牆上",
    "T53n2122_096:0994c23": "有黃書。拖棘上。及往取之。乃是摩訶般若",
    "T53n2122_096:0994c24": "經第十九卷。問其所由。答云。從天而下飛",
    "T53n2122_096:0994c25": "揚墜此。干時三寶初滅刑法嚴峻。略示連席",
    "T53n2122_096:0994c26": "之官。乃藏諸衣袖還緘篋笥。初武帝知藹志",
    "T53n2122_096:0994c27": "烈。欣欲見之。乃勅三衛二十餘人。巡山訪",
    "T53n2122_096:0994c28": "覓。氈衣道人朕將位以上卿共治天下。藹居",
    "T53n2122_096:0994c29": "山幽隱追尋不獲。後於太一山錫谷潛遁。睹",
    "T53n2122_096:0995a01": "大法淪廢道俗無依。身被報纏無力毘贊。告",
    "T53n2122_096:0995a02": "弟子曰。吾無益於世。即事捨身。故先五眾",
    "T53n2122_096:0995a03": "初不慕從。藹且廣集。大小乘三寶集記二十",
    "T53n2122_096:0995a04": "餘卷。藏諸巖穴。使後代再興。後厭身情迫。",
    "T53n2122_096:0995a05": "獨據別巖。告弟子下山。明當早至。藹乃跏",
    "T53n2122_096:0995a06": "坐磐石。留一內衣。自條身肉。段段布於石",
    "T53n2122_096:0995a07": "上。引腸掛于松枝。不傷藏腑。自餘筋肉手",
    "T53n2122_096:0995a08": "足頭面。臠析都盡。竝唯骨現。以刀割心。捧",
    "T53n2122_096:0995a09": "之而卒。侍人心驚通夜失寐。明晨走赴猶覩",
    "T53n2122_096:0995a10": "合掌捧心身。面西向跏坐如初。所傷餘骸一",
    "T53n2122_096:0995a11": "無遺血。但見白乳滂流凝于石上遂壘石封",
    "T53n2122_096:0995a12": "外就而殮焉。即周宣政元年七月十六日也。",
    "T53n2122_096:0995a13": "春秋四十有五。弟子等有聞當世。具諸別傳。",
    "T53n2122_096:0995a14": "親侍沙門慧宣者。內外博通。奇有志力。痛",
    "T53n2122_096:0995a15": "山頹之莫仰。悲梁壞之無依。爰述芳猷樹碑",
    "T53n2122_096:0995a16": "塔所。後有訪道思賢者。入山禮敬。循諸崖",
    "T53n2122_096:0995a17": "險。乃見藹書遺偈在于石壁。題云。初欲血",
    "T53n2122_096:0995a18": "書。本意不謂。變為白色。即是菩薩之慈血",
    "T53n2122_096:0995a19": "也。遂以墨書其文曰。諸有緣者。在家出家。",
    "T53n2122_096:0995a20": "若男若女。皆悉好住。於佛法中。莫生退轉。",
    "T53n2122_096:0995a21": "若退轉者。即失善利。吾以三因緣捨此身命。",
    "T53n2122_096:0995a22": "一見身多過。二不能護法。三欲速見佛輒同",
    "T53n2122_096:0995a23": "古聖。列偈敘之。",
    "T53n2122_096:0995a24": "　無益之身　　惡煩人功　　解形窮石",
    "T53n2122_096:0995a25": "　散體崖松　　天人修羅　　山神樹神",
    "T53n2122_096:0995a26": "　有求道者　　觀我捨身　　願令眾生",
    "T53n2122_096:0995a27": "　見我骸骨　　煩惱大船　　皆為覆沒",
    "T53n2122_096:0995a28": "　願令眾生　　聞我捨身　　天耳成就",
    "T53n2122_096:0995a29": "　菩提究竟　　願令眾生　　憶念我時",
    "T53n2122_096:0995b01": "　具足念力　　多聞總持　　此報一罷",
    "T53n2122_096:0995b02": "　四大彫零　　泉林逕絕　　巖室無聲",
    "T53n2122_096:0995b03": "　普施禽獸　　乃至昆蟲　　食肉飲血",
    "T53n2122_096:0995b04": "　善根內充　　願我未來　　速成善逝",
    "T53n2122_096:0995b05": "　身心自在　　要相拔濟　　此身不淨",
    "T53n2122_096:0995b06": "　底下屎囊　　九孔常流　　如漏隄塘",
    "T53n2122_096:0995b07": "　此身可惡　　不可瞻觀　　薄皮裹血",
    "T53n2122_096:0995b08": "　垢污塗漫　　此身臭穢　　猶如死狗",
    "T53n2122_096:0995b09": "　六六合成　　不從華有　　觀此臭身",
    "T53n2122_096:0995b10": "　無常所囚　　進退無免　　會遭蟻螻",
    "T53n2122_096:0995b11": "　此身難保　　有命必輸　　狐狼所噉",
    "T53n2122_096:0995b12": "　終成蟲[月*虫]　　天人男女　　好醜貴賤",
    "T53n2122_096:0995b13": "　死火所燒　　暫見如電　　死法侵人",
    "T53n2122_096:0995b14": "　怨中之怨　　吾以為讎　　誓斷根源",
    "T53n2122_096:0995b15": "　此身無樂　　毒蛇之篋　　四大圍繞",
    "T53n2122_096:0995b16": "　百病交涉　　有名苦聚　　老病死數",
    "T53n2122_096:0995b17": "　身心熱惱　　多諸過咎　　此身無我",
    "T53n2122_096:0995b18": "　以不自在　　無實橫計　　凡夫所宰",
    "T53n2122_096:0995b19": "　久遠迷惑　　妄倒所使　　喪失善根",
    "T53n2122_096:0995b20": "　畜生同死　　棄捨百千　　血乳成海",
    "T53n2122_096:0995b21": "　骨積大山　　當來兼倍　　未曾為利",
    "T53n2122_096:0995b22": "　虛受勤苦　　眾生無益　　於法無補",
    "T53n2122_096:0995b23": "　忍痛捨施　　功用無邊　　誓不退轉",
    "T53n2122_096:0995b24": "　出離四纏　　捨此穢形　　願生淨土",
    "T53n2122_096:0995b25": "　一念華開　　彌陀佛所　　速見十方",
    "T53n2122_096:0995b26": "　諸佛賢聖　　長辭三塗　　正道決定",
    "T53n2122_096:0995b27": "　報得五通　　自在飛行　　寶樹餐法",
    "T53n2122_096:0995b28": "　證大無生　　法身自在　　不斷三有",
    "T53n2122_096:0995b29": "　殄除魔道　　護法為首　　十地滿足",
    "T53n2122_096:0995c01": "　神化無方　　德備四勝　　號稱法王",
    "T53n2122_096:0995c02": "　願捨此身　　早令自在　　法身自在",
    "T53n2122_096:0995c03": "　在諸趣中　　隨有利處　　護法救生",
    "T53n2122_096:0995c04": "　復業應盡　　有為皆然　　三界無常",
    "T53n2122_096:0995c05": "　來不自在　　他殺及死　　終歸如是",
    "T53n2122_096:0995c06": "　智者不樂　　應當是思　　眾緣既湊",
    "T53n2122_096:0995c07": "　業盡今日",
    "T53n2122_096:0995c08": "隋廬山甘露峯釋大志。姓顧氏。會稽山陰人。",
    "T53n2122_096:0995c09": "師事天台伏膺日久。顗覩其容知其神志。故",
    "T53n2122_096:0995c10": "見者眄睞測非凡器。後於蓮華山甘露峯南。",
    "T53n2122_096:0995c11": "建靜觀道場。頭陀為業。分爾一身不避虓",
    "T53n2122_096:0995c12": "虎。聞有惡獸輒往投之皆避不噉經于七載。",
    "T53n2122_096:0995c13": "禪業無絕。晚住此山福林寺。會大業併除",
    "T53n2122_096:0995c14": "流徙隱逸。慨法倰遲一至於此。乃變服毀",
    "T53n2122_096:0995c15": "形麁布為衣。在佛堂內高聲慟哭。三日三夕。",
    "T53n2122_096:0995c16": "初不斷絕。寺僧慰喻。志曰。余歎惡業乃如此",
    "T53n2122_096:0995c17": "耶。惡盡此骸申明正教。遂往東都上表曰。",
    "T53n2122_096:0995c18": "願陛下興顯三寶。當燃一臂於嵩岳用報國",
    "T53n2122_096:0995c19": "恩。帝乃許之。勅設大齋。七眾通集。志不食",
    "T53n2122_096:0995c20": "三日。登大棚上。燒鐵鑪赤。用烙其臂。竝令焦",
    "T53n2122_096:0995c21": "黑。以刀截斷。肉裂骨現。又烙其骨令焦黑",
    "T53n2122_096:0995c22": "已。布裹蠟灌下火燃之。光曜巖岫。于時大",
    "T53n2122_096:0995c23": "眾見其苦行。皆痛心髓不安其足。而志雖加",
    "T53n2122_096:0995c24": "燒烙詞色不變。言笑如故。或誦法句歎佛",
    "T53n2122_096:0995c25": "功德。或為眾說法言談苦切。臂燒既盡如",
    "T53n2122_096:0995c26": "先下棚。七日入定。跏坐而卒。時年四十有",
    "T53n2122_096:0995c27": "三矣。",
    "T53n2122_096:0995c28": "唐終南山豹林谷沙門釋會通。雍州萬年御",
    "T53n2122_096:0995c29": "宿川人。少欣儉素游泊林泉。苦節戒行是其",
    "T53n2122_096:0996a01": "本志。投終南豹林谷。潛隱綜業讀法華經。",
    "T53n2122_096:0996a02": "至藥王品便欣厭捨。私集柴木誓必行之。以",
    "T53n2122_096:0996a03": "貞觀末年。靜夜林中積薪為窟。誦至藥王。便",
    "T53n2122_096:0996a04": "令下火。風驚焰發煙火俱盛。卓爾跏坐聲誦",
    "T53n2122_096:0996a05": "如故。尋爾西南有大白光。流入火聚。身方偃",
    "T53n2122_096:0996a06": "仆。至曉身火俱滅。乃收其骨為起塔銘。又",
    "T53n2122_096:0996a07": "貞觀之初。荊州有比丘尼姊妹。同誦法華。",
    "T53n2122_096:0996a08": "深厭形器俱欲捨身。節約衣食欽崇苦行。服",
    "T53n2122_096:0996a09": "諸香油漸斷粒食。後頓絕米唯食香蜜。精",
    "T53n2122_096:0996a10": "力所被神志鮮爽。周告道俗。剋日燒身。以",
    "T53n2122_096:0996a11": "貞觀二年二月八日。於荊州大街置二高座。",
    "T53n2122_096:0996a12": "乃以蠟布纏身至頂。唯出面目。眾聚如山。歌",
    "T53n2122_096:0996a13": "贊雲會。誦法華經。至藥王燒處。其姊先以",
    "T53n2122_096:0996a14": "火拄妹頂訖。妹又以火拄姊頂。清夜兩炬一",
    "T53n2122_096:0996a15": "時同曜。焰下至眼聲相轉鳴。漸下鼻口方乃",
    "T53n2122_096:0996a16": "歇滅。恰至明晨。合坐洞舉。一時火化。骸骨",
    "T53n2122_096:0996a17": "摧朽。唯二舌俱存。合眾欣嗟。為起高塔。又",
    "T53n2122_096:0996a18": "近并州城西有一書生。年可二十四五。誦法",
    "T53n2122_096:0996a19": "華經。誓燒供養。乃集數束蒿乾籠積之。人",
    "T53n2122_096:0996a20": "問其故。密而不述。後於中夜放火自燒。及人",
    "T53n2122_096:0996a21": "往救火盛已死。又貞觀年中。西京弘福寺有",
    "T53n2122_096:0996a22": "僧名玄覽。趙州房子人。常樂禪誦禮悔為業。",
    "T53n2122_096:0996a23": "每語法屬曰。雖同常業而誓欲捨身。至貞",
    "T53n2122_096:0996a24": "觀十八年四月初。脫諸衣服總作一幞。付本",
    "T53n2122_096:0996a25": "寺僧。唯著一覆單衣。密去至京東渭陰洪陂",
    "T53n2122_096:0996a26": "坊側。旦臨渭水稱念禮訖。投身瀅中。眾人",
    "T53n2122_096:0996a27": "接出。覽告眾曰。吾誓捨身命久矣。意欲仰學",
    "T53n2122_096:0996a28": "大士難捨能捨。諸經正行。幸勿固遮。兩妨",
    "T53n2122_096:0996a29": "其業。眾語意盛。故乃從之。又即入水。合掌",
    "T53n2122_096:0996b01": "稱佛。廣發願已。便投旋渦。於三日後其屍方",
    "T53n2122_096:0996b02": "出。村人接取為起塔銘。本寺怪其不歸。便開",
    "T53n2122_096:0996b03": "衣幞乃見遺文云。敬白十方三世諸佛。弟子",
    "T53n2122_096:0996b04": "玄覽。自出家來一十二夏。雖沾僧數大業未",
    "T53n2122_096:0996b05": "成。今欲修行檀波羅蜜行。如薩埵捨身尸毘",
    "T53n2122_096:0996b06": "割股。魚王肉山經文具載。請從前聖敢附後",
    "T53n2122_096:0996b07": "塵。衣物眾具任從佛教。臨終之日人多不委",
    "T53n2122_096:0996b08": "同學見書。方往尋究知死符同遺文不異(右此",
    "T53n2122_096:0996b09": "四驗出唐高僧傳)。",
    "T53n2122_096:0996b10": "法苑珠林卷第九十六"
}