{
    "T50n2058_005:0313b06": "付法藏因緣傳卷第五",
    "T50n2058_005:0313b08": "元魏西域三藏吉迦夜共曇曜譯",
    "T50n2058_005:0313b09": "[0313b09] 商那和修臨涅槃時。以法付囑憂波&#x6BF1;多。而",
    "T50n2058_005:0313b10": "作是言。昔婆伽婆以無上法。囑累尊者摩訶",
    "T50n2058_005:0313b11": "迦葉。欲令眾生執大明炬。永離諸苦受涅槃",
    "T50n2058_005:0313b12": "樂。迦葉次付吾師阿難。阿難轉復囑累於我。",
    "T50n2058_005:0313b13": "我欲滅度委付於汝。汝若於後欲涅槃者。摩",
    "T50n2058_005:0313b14": "突羅國有善男子。當出于世。名提多迦。久修",
    "T50n2058_005:0313b15": "願行辯才無盡。汝當於後度令出家。可以法",
    "T50n2058_005:0313b16": "眼悉囑累之。憂波&#x6BF1;言。唯然受教。逮至尊",
    "T50n2058_005:0313b17": "者。憂波&#x6BF1;多化緣將訖意欲涅槃。觀提多迦",
    "T50n2058_005:0313b18": "出世未也。思惟便知猶未出世。爾時尊者憂",
    "T50n2058_005:0313b19": "波&#x6BF1;多將比丘眾往詣其舍。漸漸轉少乃至",
    "T50n2058_005:0313b20": "單己。其父長者問言。大聖。豈無眷屬何以獨",
    "T50n2058_005:0313b21": "行。憂波&#x6BF1;多答曰。長者。我出家人無有給侍。",
    "T50n2058_005:0313b22": "若有人者當見垂惠。長者。復言。我樂居家不",
    "T50n2058_005:0313b23": "能為道。若後生子必相奉給。憂波&#x6BF1;言。善",
    "T50n2058_005:0313b24": "哉斯意。當守此心勿令變悔。而此長者數生",
    "T50n2058_005:0313b25": "諸子。年皆童稚輒便命終。最後生子名提多",
    "T50n2058_005:0313b26": "迦。顏貌&#x749D;瑋聰明黠慧。善能受學諸論經",
    "T50n2058_005:0313b27": "記。過去修行深種善本。憂波&#x6BF1;多往從索之。",
    "T50n2058_005:0313b28": "長者歡喜手自付與。將至僧坊度令出家。年",
    "T50n2058_005:0313b29": "滿二十為受具戒。初白之時斷見諦結得須",
    "T50n2058_005:0313c01": "陀洹。第一羯磨薄婬怒癡獲斯陀含。第二羯",
    "T50n2058_005:0313c02": "磨欲界結盡得阿那含。第三羯磨尋時斷除",
    "T50n2058_005:0313c03": "三界煩惱。建立梵行成阿羅漢。三明遠照六",
    "T50n2058_005:0313c04": "通具足。遊步隱顯自在無閡。憂波&#x6BF1;多而告",
    "T50n2058_005:0313c05": "之曰。慧日世尊慈悲普覆。欲濟眾生生死大",
    "T50n2058_005:0313c06": "苦。以無量劫所集之法。囑累尊者摩訶迦葉。",
    "T50n2058_005:0313c07": "作大明燈照諸癡闇。普令一切皆得修學。斷",
    "T50n2058_005:0313c08": "絕愛網出欲淤泥。迦葉次付阿難比丘。阿難",
    "T50n2058_005:0313c09": "滅後囑累吾師商那和修。商那和修以付於",
    "T50n2058_005:0313c10": "我。如是相續常轉法輪。灑甘露味療煩惱渴。",
    "T50n2058_005:0313c11": "然我今者所作已辦。涅槃時至滅度不遠。以",
    "T50n2058_005:0313c12": "此法寶持用付汝。汝可於後受持頂戴。勤加",
    "T50n2058_005:0313c13": "守護無令漏失。演法光明照愚癡闇。又提多",
    "T50n2058_005:0313c14": "迦。如來涅槃賢聖隱沒。所有一切深經寶藏。",
    "T50n2058_005:0313c15": "漸當衰損墜沒於地。世間昏冥流轉生死。所",
    "T50n2058_005:0313c16": "以者何。在昔吾師商那和修既滅度後。七萬",
    "T50n2058_005:0313c17": "七千本生諸經滿足。一萬阿毘曇藏凡有八",
    "T50n2058_005:0313c18": "萬清淨比尼。如斯等法皆悉隨減。一人涅",
    "T50n2058_005:0313c19": "槃眾法衰減。況多賢聖俱皆滅度。淨妙勝法",
    "T50n2058_005:0313c20": "永無遺餘。是故我今慇懃付汝。汝當至心敬",
    "T50n2058_005:0313c21": "順我意。於諸眾生起大悲想。受持流布無令",
    "T50n2058_005:0313c22": "斷絕。提多迦言。敬受尊教我當擁護如斯正",
    "T50n2058_005:0313c23": "法。為未來世作不請友。於是次宣無上法味。",
    "T50n2058_005:0313c24": "其所化度甚大弘廣。緣訖涅槃人天悲感。即",
    "T50n2058_005:0313c25": "收舍利起七寶塔。燒香散華種種供養。昔提",
    "T50n2058_005:0313c26": "多迦臨滅度時。以法付囑最大弟子。名彌遮",
    "T50n2058_005:0313c27": "迦。多聞博達有大辯才。而告之曰。佛以正法",
    "T50n2058_005:0313c28": "付大迦葉。如是展轉乃至於我。我將涅槃用",
    "T50n2058_005:0313c29": "付於汝。汝當於後流布世眼彌遮迦言。善哉",
    "T50n2058_005:0314a01": "受教。於是宣流正法寶藏。令諸眾生開涅槃",
    "T50n2058_005:0314a02": "道化緣已竟臨當滅度。復以正法次付尊者",
    "T50n2058_005:0314a03": "佛陀難提。令其流布勝甘露味。難提於後廣",
    "T50n2058_005:0314a04": "宣分別轉大法輪摧伏魔怨。然後付囑佛陀",
    "T50n2058_005:0314a05": "蜜多。其人德力甚深無量。善巧方便化諸眾",
    "T50n2058_005:0314a06": "生。令離惡見趣最勝道。以大智慧而自莊嚴。",
    "T50n2058_005:0314a07": "演清淨味摧滅異學。如是功德不可窮盡。我",
    "T50n2058_005:0314a08": "今隨順說其少分。有大國王總領天下。高才",
    "T50n2058_005:0314a09": "勇猛多聞博達。宗事異學信受邪見。於佛法",
    "T50n2058_005:0314a10": "僧恒懷輕毀。佛陀蜜多作是念言。吾師難提",
    "T50n2058_005:0314a11": "以法付我。我當云何敷演勝眼。令諸眾生普",
    "T50n2058_005:0314a12": "得饒益。復作是念。今此國王甚大邪見。我",
    "T50n2058_005:0314a13": "宜先往而調伏之。譬如伐樹。若傾其本。枝",
    "T50n2058_005:0314a14": "葉花莖豈得久立。作是念已。於十二年躬持",
    "T50n2058_005:0314a15": "赤幡在王前行。經歷多時王都不問。過是已",
    "T50n2058_005:0314a16": "後忽便問之。斯是何人在我前行。尋便召命",
    "T50n2058_005:0314a17": "而問其意。答言大王。我是智人善能談論。欲",
    "T50n2058_005:0314a18": "於王前求一試驗。爾時大王。即便宣令國內",
    "T50n2058_005:0314a19": "所有諸婆羅門長者居士聰明博達善於言",
    "T50n2058_005:0314a20": "辭。悉可集吾正勝殿上。與一沙門共對議論。",
    "T50n2058_005:0314a21": "於是一切邪見外道。辯才深遠智慧博達。天",
    "T50n2058_005:0314a22": "文地理靡不綜練。含忿毒心競來雲集。時彼",
    "T50n2058_005:0314a23": "大王於正殿上。嚴辦供具羅布茵褥。燒香散",
    "T50n2058_005:0314a24": "花莊麗明淨。佛陀蜜多即昇法座。共諸外道",
    "T50n2058_005:0314a25": "建無方論。淺智之者一言即屈。其多聰辯再",
    "T50n2058_005:0314a26": "便辭盡。王見諸人理皆窮匱。躬與蜜多自共",
    "T50n2058_005:0314a27": "議論。始起言端亦尋摧屈。佛陀蜜多即作是",
    "T50n2058_005:0314a28": "念。我與王論不應顯勝。而語之言。此義深淺",
    "T50n2058_005:0314a29": "王自解了。爾時彼王即知其屈。迴改邪心敬",
    "T50n2058_005:0314b01": "信正法。受三自歸為佛弟子。於自國土弘宣",
    "T50n2058_005:0314b02": "道化。時此國中有一尼乾。邪見熾盛毀謗正",
    "T50n2058_005:0314b03": "法。辯慧聰達善能數算。佛陀蜜多欲化彼故。",
    "T50n2058_005:0314b04": "往為弟子就受斯術。不久習學皆悉通了。彼",
    "T50n2058_005:0314b05": "尼乾子。出大惡聲罵辱於佛。佛陀蜜多語尼",
    "T50n2058_005:0314b06": "乾子。莫出斯言。令汝獲罪。此報必當墮大地",
    "T50n2058_005:0314b07": "獄。尼乾子言。汝豈能知如此之事。蜜多答曰。",
    "T50n2058_005:0314b08": "若不見信汝可算之。既算已後自當證知。時",
    "T50n2058_005:0314b09": "彼尼乾便自推算。尋見其身必墮地獄。即大",
    "T50n2058_005:0314b10": "恐怖深生憂悔。向於蜜多五體投地。白言仁",
    "T50n2058_005:0314b11": "者。我當云何得免斯咎。佛陀蜜多告曰。尼乾。",
    "T50n2058_005:0314b12": "如因地倒還扶而起。汝若歸佛此罪可滅。爾",
    "T50n2058_005:0314b13": "時尼乾起大信心。以五百偈讚歎如來。改悔",
    "T50n2058_005:0314b14": "先罪甚自呵責。佛陀蜜多即告之曰。汝以此",
    "T50n2058_005:0314b15": "心善業緣故。命終必得生于天上尼乾復言。",
    "T50n2058_005:0314b16": "汝云何知我得生天。蜜多告曰。若不見信自",
    "T50n2058_005:0314b17": "算求實。時尼乾子即便下算。自見己身。罪滅",
    "T50n2058_005:0314b18": "生天。便大歡喜求哀出家。蜜多答言。今日宜",
    "T50n2058_005:0314b19": "可告汝眷屬。然後乃當相度出家。尼乾弟子",
    "T50n2058_005:0314b20": "凡五百人。即往其所而告之曰。我見勝理情",
    "T50n2058_005:0314b21": "甚愛樂。欲於佛法出家為道。汝等今可隨意",
    "T50n2058_005:0314b22": "所欲。更稟明師諮受勝法。時諸弟子咸白師",
    "T50n2058_005:0314b23": "言。本相宗仰如大雲蓋。師入勝道意樂相隨。",
    "T50n2058_005:0314b24": "時彼尼乾與五百人。至尊者所俱共出家。於",
    "T50n2058_005:0314b25": "是尊者佛陀蜜多。美聲流布遍閻浮提。其所",
    "T50n2058_005:0314b26": "教化無量眾生。緣盡捨命弟子悲感。收聚舍",
    "T50n2058_005:0314b27": "利起塔供養。在昔尊者佛陀蜜多。化緣既訖",
    "T50n2058_005:0314b28": "將欲捨壽。告一弟子名&#x8107;比丘。汝當於後廣",
    "T50n2058_005:0314b29": "敷聖教。化諸眾生令得解脫。白言大師。敬承",
    "T50n2058_005:0314c01": "尊教。我當至心守護正法。彼&#x8107;比丘由昔業",
    "T50n2058_005:0314c02": "故。在母胎中六十餘年。既生之後鬚髮皓白。",
    "T50n2058_005:0314c03": "厭惡五欲不樂居家。往就尊者佛陀蜜多。稽",
    "T50n2058_005:0314c04": "首禮足求在道次。即度出家為說法要。譬如",
    "T50n2058_005:0314c05": "鮮淨白[疊*毛]易受染色。便於座上得羅漢道。三明",
    "T50n2058_005:0314c06": "照徹六通無礙。勤修苦行精進勇猛。未曾以",
    "T50n2058_005:0314c07": "&#x8107;至地而臥。時人即號為&#x8107;比丘。善說法要",
    "T50n2058_005:0314c08": "化諸眾生。所作已訖便入涅槃。收集舍利起",
    "T50n2058_005:0314c09": "塔供養。彼&#x8107;比丘垂當滅度。告一比丘名富",
    "T50n2058_005:0314c10": "那奢。長老當知。佛法微妙有大功德。是故諸",
    "T50n2058_005:0314c11": "聖頂戴奉持。我受付囑守護斯法。今欲涅槃",
    "T50n2058_005:0314c12": "用累於汝。汝宜至心擁護受持。時富那奢答",
    "T50n2058_005:0314c13": "曰。唯然。於是演暢微妙勝法。其所化度無量",
    "T50n2058_005:0314c14": "眾生。後於一時在閑林下。結跏趺坐寂然思",
    "T50n2058_005:0314c15": "惟。有一大士名曰馬鳴。智慧淵鑒超識絕倫。",
    "T50n2058_005:0314c16": "有所難問靡不摧伏。譬如猛風吹拔朽木。起",
    "T50n2058_005:0314c17": "大憍慢草芥群生。計實有我甚自貢高。聞有",
    "T50n2058_005:0314c18": "尊者名富那奢。智慧深邃多聞博達。言諸法",
    "T50n2058_005:0314c19": "空無我無人。懷輕慢心往詣其所。而作是言。",
    "T50n2058_005:0314c20": "一切世間所有言論。我能毀壞如雹摧草。此",
    "T50n2058_005:0314c21": "言若虛而不誠實。要當斬舌以謝其屈。富那",
    "T50n2058_005:0314c22": "奢言。佛法之中凡有二諦。若就世諦假名為",
    "T50n2058_005:0314c23": "我。第一義諦皆悉空寂。如是推求我何可得。",
    "T50n2058_005:0314c24": "爾時馬鳴心未調伏。自恃機慧猶謂己勝。富",
    "T50n2058_005:0314c25": "那語曰。汝諦思惟無出虛語。我今與汝定為",
    "T50n2058_005:0314c26": "誰勝。於是馬鳴即作是念。世諦假名定為非",
    "T50n2058_005:0314c27": "實。第一義諦性復空寂。如斯二諦皆不可得。",
    "T50n2058_005:0314c28": "既無所有云何可壞。我於今者定不及彼。便",
    "T50n2058_005:0314c29": "欲斬舌以謝其屈。富那語言。我法仁慈不斬",
    "T50n2058_005:0315a01": "汝舌。宜當剃髮為吾弟子。爾時尊者度令出",
    "T50n2058_005:0315a02": "家。心猶愧恨欲捨身命時富那奢得羅漢道。",
    "T50n2058_005:0315a03": "入定觀察知其心念。尊者有經先在闇室。尋",
    "T50n2058_005:0315a04": "令馬鳴往彼取之。白言大師。此室闇冥云何",
    "T50n2058_005:0315a05": "可往。告曰但去。當令汝見。爾時尊者即以神",
    "T50n2058_005:0315a06": "力。遙申右手徹入屋內。五指放光其明照曜。",
    "T50n2058_005:0315a07": "室中所有皆悉顯現。爾時馬鳴心疑是幻。凡",
    "T50n2058_005:0315a08": "幻之法知之則滅。而此光明轉更熾盛。盡其",
    "T50n2058_005:0315a09": "技術欲滅此光。為之既疲了無異相。知師所",
    "T50n2058_005:0315a10": "為即便摧伏。勤修苦行更不退轉。如是尊者",
    "T50n2058_005:0315a11": "以善方便度諸眾生。所應作已入於涅槃。四",
    "T50n2058_005:0315a12": "眾感戀起塔供養。昔富那奢臨涅槃時。以法",
    "T50n2058_005:0315a13": "付囑弟子馬鳴。而告之曰。譬如闇室燃大明",
    "T50n2058_005:0315a14": "炬。所有諸物皆悉照了。法之明燈亦復如是。",
    "T50n2058_005:0315a15": "流布世間能滅癡闇。是故如來演斯正法。普",
    "T50n2058_005:0315a16": "令一切皆悉修行。諸賢聖人常加守護。共相",
    "T50n2058_005:0315a17": "委囑乃至於我。我以勝眼持用付汝。汝當於",
    "T50n2058_005:0315a18": "後至心受持。令未來世普得饒益。馬鳴敬諾",
    "T50n2058_005:0315a19": "當受尊教。於是頒宣深奧法藏。建大法幢摧",
    "T50n2058_005:0315a20": "滅邪見。於華氏城遊行教化。欲度彼城諸眾",
    "T50n2058_005:0315a21": "生故。作妙伎樂名賴吒&#x555D;羅。其音清雅哀婉",
    "T50n2058_005:0315a22": "調暢。宣說苦空無我之法。所謂有為如幻如",
    "T50n2058_005:0315a23": "化三界獄縛無一可樂。王位高顯勢力自在。",
    "T50n2058_005:0315a24": "無常既至誰得存者。如空中雲須臾散滅。是",
    "T50n2058_005:0315a25": "身虛偽猶如芭蕉。為怨為賊不可親近。如毒",
    "T50n2058_005:0315a26": "蛇篋誰當愛樂。是故諸佛常呵此身。如是廣",
    "T50n2058_005:0315a27": "說空無我義。令作樂者演暢斯音。時諸伎人",
    "T50n2058_005:0315a28": "不能解了。曲調音節皆悉乖錯。爾時馬鳴。著",
    "T50n2058_005:0315a29": "白[疊*毛]衣入眾伎中。自擊鍾鼓調和琴瑟。音節",
    "T50n2058_005:0315b01": "哀雅曲調成就。演宣諸法苦空無我。時此城",
    "T50n2058_005:0315b02": "中五百王子。同時開悟厭惡五欲出家為道。",
    "T50n2058_005:0315b03": "時華氏王恐其民人聞此樂音捨離家法國土",
    "T50n2058_005:0315b04": "空曠王業廢壞。即便宣令其土人民。自今勿",
    "T50n2058_005:0315b05": "復更作此樂。彼華氏城凡九億人。月支國王",
    "T50n2058_005:0315b06": "威德熾盛。名曰栴檀罽昵吒王。志氣雄猛勇",
    "T50n2058_005:0315b07": "健超世。所可討伐無不摧靡。即嚴四兵向此",
    "T50n2058_005:0315b08": "國土。共相攻戰然後歸伏。即便從索九億金",
    "T50n2058_005:0315b09": "錢。時彼國王即以馬鳴及與佛&#x9262;一慈心雞。",
    "T50n2058_005:0315b10": "各當三億。持用奉獻罽昵吒王。馬鳴菩薩智",
    "T50n2058_005:0315b11": "慧殊勝。佛&#x9262;功德如來所持。雞有慈心不飲",
    "T50n2058_005:0315b12": "蟲水。悉能消滅一切怨敵。以斯緣故當九億",
    "T50n2058_005:0315b13": "錢。王大歡喜為納受之。即迴兵眾還歸本國。",
    "T50n2058_005:0315b14": "彼罽昵吒王有大功德。被弘誓鎧志願堅固。",
    "T50n2058_005:0315b15": "曾以&#x57FF;團置於塔上。因立誓曰。若吾來世",
    "T50n2058_005:0315b16": "千佛數中得成正覺。令此泥團變為佛像。作",
    "T50n2058_005:0315b17": "是願已應時尋成。儀相奇特狀若圖畫。心大",
    "T50n2058_005:0315b18": "歡喜踊躍無量。王於後時在路遊行。見外道",
    "T50n2058_005:0315b19": "塔七寶莊嚴。便大歡喜謂如來塔。前禮稽首",
    "T50n2058_005:0315b20": "至心恭敬燒香散花說偈讚曰。",
    "T50n2058_005:0315b21": " 具足一切智  斷除欲惱障",
    "T50n2058_005:0315b22": " 眾仙最勝尊  名稱遍三界",
    "T50n2058_005:0315b23": " 解脫離諸有  哀愍群萌類",
    "T50n2058_005:0315b24": " 所說誠真諦  能傾邪論幢",
    "T50n2058_005:0315b25": " 是故我今者  頂禮應供尊",
    "T50n2058_005:0315b26": "[0315b26] 說是偈已應時寶塔分散崩落。王見驚怖而作",
    "T50n2058_005:0315b27": "是言。我於今者福將欲盡失王位乎。何故我",
    "T50n2058_005:0315b28": "適禮此寶塔而便頹毀。有人語言。王所禮者",
    "T50n2058_005:0315b29": "是外道塔。以其威德微末&#x5C20;少。不堪受王福",
    "T50n2058_005:0315c01": "德人禮。是故爾耳即發塔下得尼乾屍。眾人",
    "T50n2058_005:0315c02": "歎曰。奇哉大王德力深厚。禮此邪塔。令其",
    "T50n2058_005:0315c03": "毀壞。王之功德比於梵天。又罽昵吒曾於一",
    "T50n2058_005:0315c04": "時。命剃鬚師教剃己鬚。時剃鬚師在王前立",
    "T50n2058_005:0315c05": "而作是言。我子端政智慧希有。唯願大王垂",
    "T50n2058_005:0315c06": "哀矜愍以女妻之。王大瞋恚而語之曰。汝是",
    "T50n2058_005:0315c07": "賤人種姓卑劣。云何我女妻汝子乎。即便驅",
    "T50n2058_005:0315c08": "逐令至餘處。而自默然不復敢語。後更召來",
    "T50n2058_005:0315c09": "言還如前。如是至三。王思惟曰。今此地下必",
    "T50n2058_005:0315c10": "有伏藏。故令斯人敢為此語。即便使人當下",
    "T50n2058_005:0315c11": "發掘。尋便大獲種種寶藏。王之智慧其事如",
    "T50n2058_005:0315c12": "是。又罽昵吒在於一時訪問群臣。諸國土中",
    "T50n2058_005:0315c13": "頗有智人可諮敬不。當於爾時有一比丘名",
    "T50n2058_005:0315c14": "達摩蜜多。智慧深遠功德具足。善能通達三",
    "T50n2058_005:0315c15": "昧定相。南天竺國有二比丘。心意柔和深樂",
    "T50n2058_005:0315c16": "善法。素聞尊者坐禪第一。即共相將往詣其",
    "T50n2058_005:0315c17": "所。於其住處有三重窟。爾時二人至下窟中。",
    "T50n2058_005:0315c18": "見一比丘著弊壞衣。形貌醜陋端坐&#x7AC8;前為",
    "T50n2058_005:0315c19": "僧然火。時二比丘問言。長老達摩蜜多為在",
    "T50n2058_005:0315c20": "何處。答言。今在最上窟中。汝等宜可急往見",
    "T50n2058_005:0315c21": "之。爾時二人進至上窟。見向比丘已於中坐。",
    "T50n2058_005:0315c22": "時一比丘語其伴曰。此老比丘云何乃似向",
    "T50n2058_005:0315c23": "所見者。時伴比丘聰慧機悟。即語之曰。今此",
    "T50n2058_005:0315c24": "尊者尚能如是。流布名聞。豈不能至此處而",
    "T50n2058_005:0315c25": "坐。即前為禮稽首問曰。大德威名世間希有。",
    "T50n2058_005:0315c26": "何故自屈為僧燃火。達摩蜜多告比丘曰。子",
    "T50n2058_005:0315c27": "今當聽。我念生死受苦長遠。若使頭手可得",
    "T50n2058_005:0315c28": "燃者。吾當為僧而盡燃之。況餘身分及以燃",
    "T50n2058_005:0315c29": "火。何足為難。吾念往昔。五百世中常受狗身。",
    "T50n2058_005:0316a01": "飢窮羸乏唯曾再飽。乃於昔時值有一人。飲",
    "T50n2058_005:0316a02": "酒會醉嘔吐委地。我於是時食而得足。又昔",
    "T50n2058_005:0316a03": "曾有夫妻二人。以器煮糜熟已出外。我見無",
    "T50n2058_005:0316a04": "人至其家內。頭入器中食糜得足。後欲出頭",
    "T50n2058_005:0316a05": "了不能得。於是夫妻從外還入。見食其糜深",
    "T50n2058_005:0316a06": "生瞋忿。即以利刀用剪吾首。於五百世受斯",
    "T50n2058_005:0316a07": "狗身。雖二飽滿而失身命。以是思惟生死長",
    "T50n2058_005:0316a08": "久周遍五道受苦無量。故吾今者不憚勤勞。",
    "T50n2058_005:0316a09": "躬為眾僧而自燃火。時二比丘聞是語已。深",
    "T50n2058_005:0316a10": "觀生死無量過患。應時逮得須陀洹道。如是",
    "T50n2058_005:0316a11": "尊者達摩蜜多。知見高遠名稱流布。王諸群",
    "T50n2058_005:0316a12": "臣素聞其名。咸共白言。大王當知。罽賓山中",
    "T50n2058_005:0316a13": "有一比丘。名達摩蜜多。才慧超倫福德深厚。",
    "T50n2058_005:0316a14": "王宜往彼問訊供養。時罽昵吒即便嚴駕。前",
    "T50n2058_005:0316a15": "後圍遶往罽賓山。離彼住處五百餘里。王自",
    "T50n2058_005:0316a16": "念言。若彼比丘福德淵廣。乃能受吾恭敬禮",
    "T50n2058_005:0316a17": "拜。設薄福人終不堪也。達摩蜜多性好純素。",
    "T50n2058_005:0316a18": "著弊壞衣顏容憔悴。尊者弟子咸作是言。罽",
    "T50n2058_005:0316a19": "膩吒王威名高遠。屈駕來此禮覲大師。宜自",
    "T50n2058_005:0316a20": "莊嚴著新淨服。無令為彼之所輕賤。達摩蜜",
    "T50n2058_005:0316a21": "多告弟子曰。如來昔日無有教&#x52C5;。若見豪貴",
    "T50n2058_005:0316a22": "則便莊嚴。且出家人&#x9E81;弊是常。既得其宜何",
    "T50n2058_005:0316a23": "所改易。爾時彼王即便前進。稽首恭敬問訊",
    "T50n2058_005:0316a24": "起居。達摩蜜多知其心念。即便咳唾使王承",
    "T50n2058_005:0316a25": "之。爾時膩吒長跪合掌受唾而棄。問言。我",
    "T50n2058_005:0316a26": "今堪王供不。王即摧伏倍生敬信。尊者告曰。",
    "T50n2058_005:0316a27": "王昔曾於勝道而來。今可還從本路而去。既",
    "T50n2058_005:0316a28": "聞是語受教歸國。爾時群臣咸生嫌忿。云何",
    "T50n2058_005:0316a29": "大王本訪勝人。既得見之都不諮啟。王告臣",
    "T50n2058_005:0316b01": "曰。汝豈能知若斯事耶。我於往昔積修福行。",
    "T50n2058_005:0316b02": "今得為王才慧超世。尊者令我還修大業。已",
    "T50n2058_005:0316b03": "受訓誨更何問乎。王於後時至膩吒塔。前路",
    "T50n2058_005:0316b04": "見有五百乞人。同聲求哀稱施如我。王聞是",
    "T50n2058_005:0316b05": "已大施乞人。金銀琉璃象馬田宅。迴還造作",
    "T50n2058_005:0316b06": "種種施會。拯恤貧乏存慰孤老。正法治世仁",
    "T50n2058_005:0316b07": "育天下。時有一臣名曰天法。便作是念。云何",
    "T50n2058_005:0316b08": "大王見斯乞人。建立如是功德勝業。即問王",
    "T50n2058_005:0316b09": "言。今王何緣見此乞人廣為斯福。爾時大王",
    "T50n2058_005:0316b10": "告天法曰。乞人於我有深利益。以其身形及",
    "T50n2058_005:0316b11": "與語言欲見曉悟。我昔為王不修福因。是故",
    "T50n2058_005:0316b12": "今者飢寒窮困。身體憔悴受諸苦惱。王若不",
    "T50n2058_005:0316b13": "能乞&#x5303;貧乏。未來之生必當如我飢寒羸劣。",
    "T50n2058_005:0316b14": "彼乞人者其事若此。吾悟斯事是以為福。天",
    "T50n2058_005:0316b15": "法白言。王今不但位勝天下。智慧亦能總御",
    "T50n2058_005:0316b16": "萬國。時安息王性甚頑暴。將統四兵伐罽昵",
    "T50n2058_005:0316b17": "吒。罽昵吒王亦即嚴誡。兩陣交戰刀劍繼起。",
    "T50n2058_005:0316b18": "罽昵吒王尋便獲勝。殺安息人凡有九億。問",
    "T50n2058_005:0316b19": "群臣曰。今我此罪可得滅不。諸臣答言。大王",
    "T50n2058_005:0316b20": "殺戮凡九億人。罪既深重云何可滅。時罽昵",
    "T50n2058_005:0316b21": "吒尋置大鑊。於七日中煮湯令沸。洄湧騰波",
    "T50n2058_005:0316b22": "熾熱焰盛。以一金環置斯湯內。顧問群臣。誰",
    "T50n2058_005:0316b23": "巧方便能得此環。時有一臣來應王命。便投冷",
    "T50n2058_005:0316b24": "水隨而取之。手無傷爛尋獲金環。王告臣曰。",
    "T50n2058_005:0316b25": "我所為罪如彼沸湯。悔必可滅猶冷水處。吾",
    "T50n2058_005:0316b26": "所殺人雖有九億。其罪重者唯二人半。我當",
    "T50n2058_005:0316b27": "殺時有兩賢信。臨被形戮稱南無佛。而我殺",
    "T50n2058_005:0316b28": "之斯罪深重。其一人者。口言南無未知是佛。",
    "T50n2058_005:0316b29": "為富蘭那。我復殺之。故名半人。爾時有一羅",
    "T50n2058_005:0316c01": "漢比丘。見罽昵吒造斯惡業。欲令彼王恐怖",
    "T50n2058_005:0316c02": "悔過。即以神力示其地獄。所謂斫刺劍輪解",
    "T50n2058_005:0316c03": "形。悲叫哀號苦痛難忍。王見是已極大惶怖。",
    "T50n2058_005:0316c04": "心自念曰。我甚愚癡造此罪業。未來必受若",
    "T50n2058_005:0316c05": "斯之苦。若吾先知如是惡報。正使我身支節",
    "T50n2058_005:0316c06": "分解。終不起心加害怨賊。況於善人生一念",
    "T50n2058_005:0316c07": "惡。爾時馬鳴即語王言。王能至心聽我說法。",
    "T50n2058_005:0316c08": "隨順吾教頂戴受持。令王此罪不入地獄。罽",
    "T50n2058_005:0316c09": "昵吒言。善哉受教。於是馬鳴廣為彼王說清",
    "T50n2058_005:0316c10": "淨法。令其重罪漸得微薄。復有一醫名曰遮",
    "T50n2058_005:0316c11": "勒。善解方藥聰敏多聞。利智辯才慈和仁愛。",
    "T50n2058_005:0316c12": "罽昵吒王素聞其名每常推覓。會遇遮勒自",
    "T50n2058_005:0316c13": "詣王宮。王聞醫至即作是言。我今善能調和",
    "T50n2058_005:0316c14": "身體。右&#x8107;而臥節重飲食。若斯之者何用醫",
    "T50n2058_005:0316c15": "為。遮勒語言。王能如此宜應出家。夫為王者",
    "T50n2058_005:0316c16": "縱情極欲任放身口。今王尚能斂攝防護。何",
    "T50n2058_005:0316c17": "貪斯位久居世間。王聞是已自知理屈。即召",
    "T50n2058_005:0316c18": "令入共相慰問。醫即語言。大王若能信受吾",
    "T50n2058_005:0316c19": "教隨順不逆。當令王身色力充足。飲食消化",
    "T50n2058_005:0316c20": "終無病患。王曰善哉。敬承來教。其後不久。所",
    "T50n2058_005:0316c21": "愛夫人自覺有娠。滿足十月生一男兒。先已",
    "T50n2058_005:0316c22": "命終從胎倒出。其母苦痛性命危惙。從後展",
    "T50n2058_005:0316c23": "轉生輒如是。爾時遮勒入手胎中。解其兒衣",
    "T50n2058_005:0316c24": "然後乃出。於是母人安隱全濟。醫言大王。自",
    "T50n2058_005:0316c25": "今勿復幸此婦人。若近之者必當如本。罽昵",
    "T50n2058_005:0316c26": "吒王婬欲火盛。不自裁量更幸斯婦。後續生",
    "T50n2058_005:0316c27": "子如前苦毒。時遮勒醫始覺五欲過患根本。",
    "T50n2058_005:0316c28": "便作是念。罽昵吒王我躬教誨。不受吾言致",
    "T50n2058_005:0316c29": "斯眾苦。當知愛欲甚不可樂。敗德喪身莫不",
    "T50n2058_005:0317a01": "由之。壞好名聞污辱梵行。凡夫迷惑不能捨",
    "T50n2058_005:0317a02": "離。智者了之觀如怨賊。我今宜應捨斯惡法。",
    "T50n2058_005:0317a03": "隱居林藪坐閑念定。於是辭王出家學道。高",
    "T50n2058_005:0317a04": "才邈世淵明博達。演宣記論遊化世間。復有",
    "T50n2058_005:0317a05": "一臣名摩啅羅。智慧超倫才藝希世。白罽昵",
    "T50n2058_005:0317a06": "吒。大王若能隨順臣教。必當令王威伏四海。",
    "T50n2058_005:0317a07": "一切宗仰八表歸德。宜察臣言無令彰露。王",
    "T50n2058_005:0317a08": "曰甚善當如卿言。爾時大臣廣集勇將嚴四",
    "T50n2058_005:0317a09": "種兵。所向皆伏如雹摧草。三海人民咸來臣",
    "T50n2058_005:0317a10": "屬。罽昵吒王所乘之馬。於路遊行足自摧屈。",
    "T50n2058_005:0317a11": "王語之言。我征三海悉已歸化。唯有北海未",
    "T50n2058_005:0317a12": "來降伏。若得之者不復相乘。吾事未辦如何",
    "T50n2058_005:0317a13": "便爾。爾時群臣聞王此語。咸共議曰。罽昵吒",
    "T50n2058_005:0317a14": "王貪虐無道。數出征伐勞役人民。不知厭足",
    "T50n2058_005:0317a15": "欲王四海。戍備邊遠親戚分離。若斯之苦何",
    "T50n2058_005:0317a16": "時寧息。宜可同心共屏除之。然後我等乃當",
    "T50n2058_005:0317a17": "快樂。因王病瘧以被鎮之。人坐其上須臾氣",
    "T50n2058_005:0317a18": "絕。由聽馬鳴說法緣故。生大海中作千頭魚。",
    "T50n2058_005:0317a19": "劍輪迴注斬截其首。續復尋生次第更斬。如",
    "T50n2058_005:0317a20": "是展轉乃至無量。須臾之間頭滿大海。時有",
    "T50n2058_005:0317a21": "羅漢為僧維那。王即白言。今此劍輪聞犍椎",
    "T50n2058_005:0317a22": "音即便停止。於其中間苦痛小息。唯願大德",
    "T50n2058_005:0317a23": "垂哀矜愍。若鳴犍椎延令長久。羅漢愍念為",
    "T50n2058_005:0317a24": "長打之。過七日已受苦便畢。而此寺上因彼",
    "T50n2058_005:0317a25": "王故。次第相傳長打犍椎。至於今日猶故如",
    "T50n2058_005:0317a26": "本。如是馬鳴以大行願演甘露味。為罽昵吒",
    "T50n2058_005:0317a27": "王興大饒益。其所度脫無量億人。所應作已",
    "T50n2058_005:0317a28": "便捨命行。集其舍利起塔供養。馬鳴菩薩臨",
    "T50n2058_005:0317a29": "欲捨命。告一比丘名曰比羅。長老當知。佛法",
    "T50n2058_005:0317b01": "純淨能除煩惱垢。汝宜於後流布供養。比羅",
    "T50n2058_005:0317b02": "答言。善哉受教。從是已後廣宣正法。微妙功",
    "T50n2058_005:0317b03": "德而自莊嚴。巧說言辭智慧淵遠。外道邪論",
    "T50n2058_005:0317b04": "無不摧伏。於南天竺興大饒益。造無我論足",
    "T50n2058_005:0317b05": "一百偈。此論至處莫不摧靡。譬如金剛所擬",
    "T50n2058_005:0317b06": "斯壞。臨當滅時便以法藏付一大士。名曰龍",
    "T50n2058_005:0317b07": "樹。然後捨命。龍樹於後廣為眾生流布勝眼。",
    "T50n2058_005:0317b08": "以妙功德用自莊嚴。天聰奇悟事不再問。建",
    "T50n2058_005:0317b09": "立法幢降伏異道。如是功德不可稱說。今當",
    "T50n2058_005:0317b10": "隨順顯其因緣。託生初在南天竺國出梵志",
    "T50n2058_005:0317b11": "種大豪貴家。始生之時在於樹下。由龍成道",
    "T50n2058_005:0317b12": "因號龍樹。少小聰哲才學超世。本童子時處",
    "T50n2058_005:0317b13": "在襁抱聞諸梵志誦四韋陀。其典淵博有四",
    "T50n2058_005:0317b14": "萬偈。偈各滿足三十二字。皆即照了達其句",
    "T50n2058_005:0317b15": "味。弱冠馳名擅步諸國。天文地理星緯圖讖。",
    "T50n2058_005:0317b16": "及餘道術無不綜練。有友三人天姿奇秀。相",
    "T50n2058_005:0317b17": "與議曰。天下理義開悟神明。開發幽旨增長",
    "T50n2058_005:0317b18": "智慧。若斯之事吾等悉達。更以何方而自娛",
    "T50n2058_005:0317b19": "樂。復作是言。世間唯有追求好色。縱情極欲",
    "T50n2058_005:0317b20": "最是一生上妙快樂。然梵志道勢非自在。不",
    "T50n2058_005:0317b21": "為奇策斯樂難辦。宜可共求隱身之藥。事若",
    "T50n2058_005:0317b22": "得果此願必就。咸曰善哉。斯言為快。即至術",
    "T50n2058_005:0317b23": "家求隱身法。術師念曰。此四梵志才智高遠。",
    "T50n2058_005:0317b24": "生大憍慢草芥群生。今以術故屈辱就我。然",
    "T50n2058_005:0317b25": "此人輩研窮博達。所不知者唯此賤法。若授",
    "T50n2058_005:0317b26": "其方則永見棄。且與彼藥使不知之。藥盡必",
    "T50n2058_005:0317b27": "來師諮可久。即便各授青藥一丸。而告之",
    "T50n2058_005:0317b28": "曰。汝持此藥以水磨之用塗眼瞼。形當自",
    "T50n2058_005:0317b29": "隱。尋受師教各磨此藥。龍樹聞香即便識之。",
    "T50n2058_005:0317c01": "分數多少錙銖無失。還向其師具陳斯事。此",
    "T50n2058_005:0317c02": "藥滿足有七十種。名字兩數皆如其方。師聞",
    "T50n2058_005:0317c03": "驚愕問其所由。龍樹答言。大師當知。一切諸",
    "T50n2058_005:0317c04": "藥自有氣分。因此知之何足為快。師聞其言",
    "T50n2058_005:0317c05": "歎未曾有。即作是念。若此人者聞之猶難。況",
    "T50n2058_005:0317c06": "我親遇而惜斯術。即以其法具授四人。四人",
    "T50n2058_005:0317c07": "依方和合此藥自翳其身。遊行自在即共相",
    "T50n2058_005:0317c08": "將入王後宮。宮中美人皆被侵掠。百餘日後",
    "T50n2058_005:0317c09": "懷妊者眾。尋往白王庶免罪咎。王聞是已心",
    "T50n2058_005:0317c10": "甚不悅。此何不祥為快乃爾。召諸智臣共謀",
    "T50n2058_005:0317c11": "斯事。時有一臣即白王言。凡此之事應有二",
    "T50n2058_005:0317c12": "種。一是鬼魅。二是方術。可以細土置諸門中。",
    "T50n2058_005:0317c13": "令人守衛斷往來者。若是方術。其跡自現。設",
    "T50n2058_005:0317c14": "是鬼魅。入必無跡。人可兵除。鬼當&#x546A;滅。王用",
    "T50n2058_005:0317c15": "其計備法為之。見四人跡從門而入。時防衛",
    "T50n2058_005:0317c16": "者驟以聞王。王將勇士凡數百人。揮刀空中",
    "T50n2058_005:0317c17": "斬三人首。近王七尺刀所不至。龍樹斂身依",
    "T50n2058_005:0317c18": "王而立。於是始悟欲為苦本。敗德危身污辱",
    "T50n2058_005:0317c19": "梵行。即自誓曰。我若得脫免斯厄難。當詣沙",
    "T50n2058_005:0317c20": "門受出家法。既出入山至一佛塔。捨離欲愛",
    "T50n2058_005:0317c21": "出家為道。於九十日誦閻浮提所有經論皆",
    "T50n2058_005:0317c22": "悉通達。更求異典都無得處。遂向雪山見一",
    "T50n2058_005:0317c23": "比丘。以摩訶衍而授與之。讀誦愛樂恭敬供",
    "T50n2058_005:0317c24": "養。雖達實義未獲道證。辯才無盡善能言論。",
    "T50n2058_005:0317c25": "外道異學沙門義士。咸皆摧伏請為師範。即",
    "T50n2058_005:0317c26": "便自謂一切智人。心生憍慢甚大貢高。便欲",
    "T50n2058_005:0317c27": "往從瞿曇門入。爾時門神告龍樹曰。今汝智",
    "T50n2058_005:0317c28": "慧猶如蚊虻。比於如來非言能辯。無異螢火",
    "T50n2058_005:0317c29": "齊輝日月。以須彌山等葶藶子。我觀仁者非",
    "T50n2058_005:0318a01": "一切智。云何欲從此門而入。聞是語已赧然",
    "T50n2058_005:0318a02": "有愧。時有弟子白龍樹言。師恒自謂一切智",
    "T50n2058_005:0318a03": "人今來屈辱為佛弟子。弟子之法諮承於師。",
    "T50n2058_005:0318a04": "諮承不足非一切智。於時龍樹辭窮情屈。心",
    "T50n2058_005:0318a05": "自念言。世界法中津塗無量。佛經雖妙句義",
    "T50n2058_005:0318a06": "未盡。我今宜可更敷演之開悟後學饒益眾",
    "T50n2058_005:0318a07": "生。作是念已便欲為之立師教誡更造衣服。",
    "T50n2058_005:0318a08": "令附佛法而少不同欲除眾情示不受學。選",
    "T50n2058_005:0318a09": "擇良日便欲成建獨處靜室水精房中。大龍",
    "T50n2058_005:0318a10": "菩薩愍其若此。即以神力接入大海。至其宮",
    "T50n2058_005:0318a11": "殿開七寶函。以諸方等深奧經典。無量妙法",
    "T50n2058_005:0318a12": "授與龍樹。九十日中通解甚多。其心深入體",
    "T50n2058_005:0318a13": "得實利。龍知心念而問之言。汝今看經為遍",
    "T50n2058_005:0318a14": "未耶龍樹答言。汝經無量不可得盡。我所讀",
    "T50n2058_005:0318a15": "者足滿十倍過閻浮提。龍王語言。忉利天上",
    "T50n2058_005:0318a16": "釋提桓因所有經典。倍過此宮百千萬倍。諸",
    "T50n2058_005:0318a17": "處此比不可稱數。爾時龍樹既得諸經。豁然",
    "T50n2058_005:0318a18": "通達善解一相。深入無生二忍具足。龍知悟",
    "T50n2058_005:0318a19": "道還送出宮。時南天竺王甚邪見。承事外道",
    "T50n2058_005:0318a20": "毀謗正法。龍樹菩薩為化彼故。躬持赤幡在",
    "T50n2058_005:0318a21": "王前行。經歷七年。王始怪問。汝是何人在吾",
    "T50n2058_005:0318a22": "前行。答曰。我是一切智人。王聞是已甚大驚",
    "T50n2058_005:0318a23": "愕而問之言。一切智人甚為希有。汝自言是",
    "T50n2058_005:0318a24": "何以取驗。龍樹答曰王欲知者宜當見問。既",
    "T50n2058_005:0318a25": "說之後乃可證知。王聞是語便作是念。我為",
    "T50n2058_005:0318a26": "智主大論議師。問之能屈未足為奇。脫不如",
    "T50n2058_005:0318a27": "彼所損甚多。默然無言亦復非理。如是思惟",
    "T50n2058_005:0318a28": "良久不決。事既窮迫俛仰問之。諸天今者為",
    "T50n2058_005:0318a29": "何所作。答言大王。天今正與阿修羅戰。王既",
    "T50n2058_005:0318b01": "聞已譬如人噎。既不得吐又不得出。設非其",
    "T50n2058_005:0318b02": "言無以為證。欲納彼說事又難明。龍樹復言。",
    "T50n2058_005:0318b03": "此非虛論。王且待之須臾當驗。語訖空中刀",
    "T50n2058_005:0318b04": "劍飛下。長戟短兵相繼而落。王復語言。干戈",
    "T50n2058_005:0318b05": "矛&#x77DF;雖為戰器。何必是天阿修羅也。龍樹答",
    "T50n2058_005:0318b06": "曰。雖若虛言當驗以實。作是語已修羅耳鼻",
    "T50n2058_005:0318b07": "從空而下。王始驚悟稽首為禮。恭敬尊重受",
    "T50n2058_005:0318b08": "其道化。爾時殿。上萬婆羅門。見其神德歎未",
    "T50n2058_005:0318b09": "曾有。剃除鬚髮而就出家。時諸外道聞是事",
    "T50n2058_005:0318b10": "已悉來雲集含怒懷嫉求競言辯。於是龍樹",
    "T50n2058_005:0318b11": "以大智慧方便言辭。與諸外道廣共論義。其",
    "T50n2058_005:0318b12": "愚短者一言便屈。小有聰慧極至二日。辭理",
    "T50n2058_005:0318b13": "俱盡。皆悉摧伏剃除鬚髮就其出家。如是所",
    "T50n2058_005:0318b14": "度無量邪道。王家常送十車衣&#x9262;。終竟一月",
    "T50n2058_005:0318b15": "皆悉都盡。如是展轉乃至無數。廣開分別摩",
    "T50n2058_005:0318b16": "訶衍義。造優波提舍十有萬偈。莊嚴佛道。大",
    "T50n2058_005:0318b17": "慈方便如是等論。各五千偈。令摩訶衍光宣",
    "T50n2058_005:0318b18": "於世。造無畏論滿十萬偈。中論出於無畏部",
    "T50n2058_005:0318b19": "中。凡五百偈。其所敷演義味深邃。摧伏一",
    "T50n2058_005:0318b20": "切外道勝幢。時天竺國有婆羅門。邪見熾盛",
    "T50n2058_005:0318b21": "善知&#x546A;術。欲以己能競名龍樹。白彼王言。唯",
    "T50n2058_005:0318b22": "願大王。垂哀聽我與此沙門諍捔道力。若彼",
    "T50n2058_005:0318b23": "勝我我當屬之。我若勝彼當見屬我。王言大",
    "T50n2058_005:0318b24": "德。汝甚愚癡。此菩薩者。明同日月智齊眾聖。",
    "T50n2058_005:0318b25": "汝今庸劣豈可為比。欲以藕絲懸須彌山。牛",
    "T50n2058_005:0318b26": "跡之水等量大海。我今觀仁亦復如是。幸自",
    "T50n2058_005:0318b27": "思惟無虧高德。婆羅門言。王為智人一切瞻",
    "T50n2058_005:0318b28": "仰。猶如日月莫不觀察。吾言虛實宜以理驗。",
    "T50n2058_005:0318b29": "大王云何逆見陵蔑。爾時彼王見其至意。嚴",
    "T50n2058_005:0318c01": "駕往請龍樹菩薩。清旦俱集正德殿上。時婆",
    "T50n2058_005:0318c02": "羅門即以&#x546A;力。化作大池廣長清淨。池中出",
    "T50n2058_005:0318c03": "生千葉蓮華。自坐其上語龍樹曰。汝處於地",
    "T50n2058_005:0318c04": "類同畜生。我居花上智慧清淨。寧敢與吾抗",
    "T50n2058_005:0318c05": "言議論。爾時龍樹復以&#x546A;力化為白象。象有",
    "T50n2058_005:0318c06": "六牙金銀校絡。徐行詣池趣其花座。以鼻",
    "T50n2058_005:0318c07": "絞拔高舉擲地。時婆羅門傷背委困。即便摧",
    "T50n2058_005:0318c08": "伏歸命龍樹。我甚頑嚚犯逆大師。唯願愍哀",
    "T50n2058_005:0318c09": "聽吾悔過。龍樹慈矜度令出家。是時有一小",
    "T50n2058_005:0318c10": "乘法師。見其高明常懷忿嫉。龍樹菩薩所作",
    "T50n2058_005:0318c11": "已辦將去此土。問法師言。汝今樂我久住世",
    "T50n2058_005:0318c12": "不。答曰仁者。實不願也。即入閑室經日不現。",
    "T50n2058_005:0318c13": "弟子咸快破戶看之。遂見其師蟬蛻而去。天",
    "T50n2058_005:0318c14": "竺諸國並為立廟。種種供養敬事如佛。"
}