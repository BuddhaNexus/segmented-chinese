{
    "X44n0744_017:0528c22": "四分律名義標釋卷第十七",
    "X44n0744_017:0528c23": "明 廣州沙門釋 弘贊在&#x7299; 輯",
    "X44n0744_017:0528c24": "  新安沙門釋 弘麗羅峰 校",
    "X44n0744_017:0529a01": "   △過量作覆瘡衣第八十八",
    "X44n0744_017:0529a02": "[0529a02] (此是不共戒。尼得突吉羅)。",
    "X44n0744_017:0529a03": "覆瘡衣",
    "X44n0744_017:0529a04": "[0529a04] 梵言建豆&#x9262;喇底車憚娜。此云遮瘡疥衣。僧祇律",
    "X44n0744_017:0529a05": "云。此覆瘡衣。是隨身衣。不得作三衣。及淨施。乃至",
    "X44n0744_017:0529a06": "雜用。欲入聚落時。當先前著。然後著僧伽梨。施紐。",
    "X44n0744_017:0529a07": "出聚落已。脫僧伽梨。抖擻。襞疊。舉著常處。覆瘡衣。",
    "X44n0744_017:0529a08": "勿令燥脫。剝瘡血出。當合著入水。不得入僧常所",
    "X44n0744_017:0529a09": "浴處。當在屏處。浸漬令釋。然後脫之。浣濯令淨。浴",
    "X44n0744_017:0529a10": "已。得持拭身。後日用時。亦復如是。乃至瘡瘥。瘥已",
    "X44n0744_017:0529a11": "得作三衣。及淨施。餘用。十誦云。乃至瘡差。後十日。",
    "X44n0744_017:0529a12": "若過是畜。波逸提。應截斷已。悔過。若未截。僧應敕",
    "X44n0744_017:0529a13": "令截(凡過量衣。準此)。律闕受文。準義應云。大德一心念。我",
    "X44n0744_017:0529a14": "比丘某甲。此覆瘡衣。應量作。今受持(三說。若捨者。翻受應知)。",
    "X44n0744_017:0529a15": "若依根本部。受法。應云。具壽存念。我某甲此臥敷",
    "X44n0744_017:0529a16": "具。我今守持。已作成衣。是所受用(三說。彼應報云)。奧箄迦",
    "X44n0744_017:0529a17": "(譯云好。或云爾。亦是方便義。由此聖教。為善方便能趣涅槃。至安隱處。自應答云)。娑度(譯云",
    "X44n0744_017:0529a18": "善。凡是作法了時。及隨時白事。皆如是報答。若不說者。得越法罪。箄音閉)。",
    "X44n0744_017:0529a19": "   △過量作雨浴衣第八十九",
    "X44n0744_017:0529a20": "[0529a20] (此是不共戒。尼無雨衣。若浴衣過量。波逸提)。",
    "X44n0744_017:0529a21": "雨浴衣",
    "X44n0744_017:0529a22": "[0529a22] 雨浴衣者。謂著在大雨中。以洗浴也。僧祇律云。此",
    "X44n0744_017:0529a23": "衣不得受當三衣。不得作淨施。不得著入河中池",
    "X44n0744_017:0529a24": "中浴。不得小小雨時著浴。亦不得裸身浴。當著舍",
    "X44n0744_017:0529b01": "勒。若餘故衣。不得著雨衣。種種作事。當須大雨時",
    "X44n0744_017:0529b02": "披浴。若雨卒止。垢液者。得著入餘水中浴。無罪。若",
    "X44n0744_017:0529b03": "比丘食時。欲以油塗身。若病時。若多人行處。得繫",
    "X44n0744_017:0529b04": "兩頭作障。比丘五法成就。僧應拜作分雨浴衣。謂",
    "X44n0744_017:0529b05": "不隨愛。不隨瞋。不隨怖。不隨癡。知得不得。羯磨者。",
    "X44n0744_017:0529b06": "應作是說。大德僧聽。某甲比丘。五法成就。若僧時",
    "X44n0744_017:0529b07": "到。僧拜某甲比丘。分雨浴衣。白如是。大德僧聽。某",
    "X44n0744_017:0529b08": "甲比丘。五法成就。僧今拜某甲比丘。分雨浴衣。諸",
    "X44n0744_017:0529b09": "大德忍某甲比丘。分雨浴衣。忍者。僧默然。若不忍",
    "X44n0744_017:0529b10": "者。便說。僧已忍。拜某甲比丘分雨浴衣竟。僧忍默",
    "X44n0744_017:0529b11": "然故。是事如是持。羯磨已。應僧中唱言。諸大德。是",
    "X44n0744_017:0529b12": "中分物。參差不同。相降四指八指。理不得計。若不",
    "X44n0744_017:0529b13": "唱者。得越法罪。從四月一日。得雨浴衣。從上座次",
    "X44n0744_017:0529b14": "第付(云云)。此雨浴衣。四月半受用。至八月十五日",
    "X44n0744_017:0529b15": "應當捨。捨法者。一比丘在僧中唱言。諸大德。今日",
    "X44n0744_017:0529b16": "僧捨雨浴衣。如是三唱。若至十六日捨者。得越毗",
    "X44n0744_017:0529b17": "尼罪。捨已。得受持作三衣。若淨施。得作餘用。亦得",
    "X44n0744_017:0529b18": "入餘水中浴。種種著作。無罪。薩婆多論云。畜雨浴",
    "X44n0744_017:0529b19": "衣。凡有二事。一若天雨時。以障四邊。於中澡浴。若",
    "X44n0744_017:0529b20": "天熱時。亦以自障。於中澡浴。二以夏月多雨。常裹",
    "X44n0744_017:0529b21": "三衣擔持行來。凡比丘浴。當露覆室。要不共白衣。",
    "X44n0744_017:0529b22": "及覆上身。要當著竭支。一當有羞媿。二喜生他欲",
    "X44n0744_017:0529b23": "想。故昔有羅漢比丘洗浴。有一比丘見其身體鮮",
    "X44n0744_017:0529b24": "淨細&#x8F2D;。便欲心生。後不久男根墮落。即有女根。則",
    "X44n0744_017:0529c01": "休道為俗生子。後還遇見。即便識之。知本所因即",
    "X44n0744_017:0529c02": "歸情求及羅漢。教令悔過。用心純至。還得男根。故",
    "X44n0744_017:0529c03": "不宜露形洗浴也(四月半受用者。謂從四月初一日受持。至八月十五日也。舍勒",
    "X44n0744_017:0529c04": "此譯為內衣。似今短裙也。亦可類半泥洹僧也)。",
    "X44n0744_017:0529c05": "   △等佛衣量第九十",
    "X44n0744_017:0529c06": "[0529c06] (此是不共戒。尼得突吉羅)。",
    "X44n0744_017:0529c07": "難陀",
    "X44n0744_017:0529c08": "[0529c08] 此云歡喜。是佛弟。姨母大愛道所生。與佛身相似。",
    "X44n0744_017:0529c09": "有三十相。惟少白毫相。垂睡相。身長一丈五尺四",
    "X44n0744_017:0529c10": "寸。四月九日生。佛後度令出家。為說胎經。即越生",
    "X44n0744_017:0529c11": "死海。險難之處。能至安隱究竟涅槃。獲阿羅漢果。",
    "X44n0744_017:0529c12": "於佛聲聞弟子中。善護諸根能防外境。最為第一。",
    "X44n0744_017:0529c13": "如根本雜事云。諸苾芻請世尊曰。難陀苾芻。先作",
    "X44n0744_017:0529c14": "何業。報得金色。身具三十相。以自嚴飾。望世尊身。",
    "X44n0744_017:0529c15": "但少四指。於淫欲境。極生愛著。大師哀愍。於生死",
    "X44n0744_017:0529c16": "海。強拔令出。方便安置究竟涅槃。唯願為說。佛告",
    "X44n0744_017:0529c17": "諸苾芻。過去世時。九十一劫。人壽八萬歲。有毗&#x9262;",
    "X44n0744_017:0529c18": "尸佛。出現於世。與六萬二千苾芻。遊行人間。至親",
    "X44n0744_017:0529c19": "慧城。王所都處。往親慧林。即於此住。時彼世尊。有",
    "X44n0744_017:0529c20": "異母弟。於婬欲境。極生愛著。彼佛於生死海。勸令",
    "X44n0744_017:0529c21": "出家。方便安置究竟涅槃。時彼國王。名曰有親。以",
    "X44n0744_017:0529c22": "法化世。人民熾盛。豐樂安隱。王異母弟。極&#x8EAD;婬染。",
    "X44n0744_017:0529c23": "王聞佛眾住親慧林。將諸王子。親侍大臣。及內宮",
    "X44n0744_017:0529c24": "人民。往詣佛所。頂禮佛足。退坐一面。爾時世尊。為",
    "X44n0744_017:0530a01": "彼王眾。宣揚妙法。示教利喜。得殊勝解。其弟&#x8EAD;欲。",
    "X44n0744_017:0530a02": "不肯出門。時大臣子。及餘知友。撫塵之類。詣而告",
    "X44n0744_017:0530a03": "曰。善友。知不。王及王子。并諸內宮。大臣人眾。往毗",
    "X44n0744_017:0530a04": "&#x9262;尸佛所。躬行禮敬。聽受妙法。獲殊勝解。人身難",
    "X44n0744_017:0530a05": "得。汝已得之。如何今時。&#x8EAD;著婬欲。不肯出門。彼聞",
    "X44n0744_017:0530a06": "責已。心生愧恥。俛仰相隨。同行而去。時佛弟苾芻。",
    "X44n0744_017:0530a07": "見諸徒侶。共行而去。問曰。何故君等。將此一人。共",
    "X44n0744_017:0530a08": "伴而去。時彼同伴。具以事白。彼苾芻曰。我是佛弟。",
    "X44n0744_017:0530a09": "昔在家時。於諸欲境。極生&#x8EAD;著。幸蒙大師。強牽令",
    "X44n0744_017:0530a10": "出。安隱將趣究竟涅槃。更有如是愚癡之輩。與我",
    "X44n0744_017:0530a11": "相似。仁等慈悲。強共將去。誠為大善。今可往詣無",
    "X44n0744_017:0530a12": "上大師。得至佛所。必生深信。時彼同伴。共至佛所。",
    "X44n0744_017:0530a13": "佛觀彼類。稱根欲性。而為說法。既得聞已。深起信",
    "X44n0744_017:0530a14": "心。白言。世尊。唯願大師。及諸聖眾。明至我家。入溫",
    "X44n0744_017:0530a15": "室澡浴。佛默然受。彼知受已。禮足而去。遂至王所。",
    "X44n0744_017:0530a16": "白言。大王。我詣佛所。聞法生信。於婬欲境。起厭離",
    "X44n0744_017:0530a17": "心。奉請佛僧。明至我家。入溫室浴。王今宜可灑掃",
    "X44n0744_017:0530a18": "街衢。嚴飾城郭。王言。甚善。告諸臣曰。當可唱令。普",
    "X44n0744_017:0530a19": "告諸人。明日世尊。將入城內。諸舊住者。及遠方來。",
    "X44n0744_017:0530a20": "汝等諸人。咸當隨力嚴飾城郭。灑掃街衢。持諸香",
    "X44n0744_017:0530a21": "華。迎大師入。臣奉王教。普告令知。具宣王敕。城諸",
    "X44n0744_017:0530a22": "人眾。如王敕作。時彼王弟。辦諸香湯。及香油等。莊",
    "X44n0744_017:0530a23": "嚴浴室。敷置&#x7240;座。毗&#x9262;尸佛。漸欲至城。王及諸臣。",
    "X44n0744_017:0530a24": "太子后妃。宮人婇女。人眾。咸出奉迎。遙禮佛足。隨",
    "X44n0744_017:0530b01": "從入城。時彼王弟。引佛世尊。入溫室內。授香水等。",
    "X44n0744_017:0530b02": "以充澡浴。見佛世尊。身如金色。三十二相。八十種",
    "X44n0744_017:0530b03": "好。周&#x5FA7;莊嚴。見已。歡喜。生深信心。洗浴既竟。著衣",
    "X44n0744_017:0530b04": "服已。即便頂禮世尊雙足。發是願言。我今幸遇最",
    "X44n0744_017:0530b05": "上福田。微申供養。願此善因。於未來世。身得金色。",
    "X44n0744_017:0530b06": "與佛無異。如世尊弟。於欲境中。深生&#x8EAD;著。強拔令",
    "X44n0744_017:0530b07": "出。得趣安隱究竟涅槃。願我當來。得為佛弟。獲金",
    "X44n0744_017:0530b08": "色身。亦復如是。我於欲境。生&#x8EAD;著時。強牽令出愛",
    "X44n0744_017:0530b09": "染深河。得趣涅槃安隱之處。汝等苾芻。勿生異念。",
    "X44n0744_017:0530b10": "彼親慧王。&#x8EAD;欲之弟。即難陀苾芻是。由於昔時。請",
    "X44n0744_017:0530b11": "毗&#x9262;尸佛。入浴室中。香湯澡浴。淨心發願。彼之善",
    "X44n0744_017:0530b12": "因。今為佛弟。身作金色。我於&#x8EAD;著婬欲之境。強拔",
    "X44n0744_017:0530b13": "令出。捨俗出家。究竟涅槃。至安隱處。時諸苾芻。復",
    "X44n0744_017:0530b14": "白世尊。難陀苾芻。曾作何業。今身感得三十大丈",
    "X44n0744_017:0530b15": "夫相。佛言。乃往過去。於聚落中。有一長者。大富多",
    "X44n0744_017:0530b16": "財。彼有一園。華果茂盛。流泉浴池。堪出家人。棲隱",
    "X44n0744_017:0530b17": "之處。時有獨覺。出現於世。哀愍眾生。樂處間靜。世",
    "X44n0744_017:0530b18": "間無佛。唯此福田。于時獨覺尊者。遊行人間。至斯",
    "X44n0744_017:0530b19": "聚落。周旋觀察。屆彼園中。其守園人。既見尊者。告",
    "X44n0744_017:0530b20": "言。善來。為解勞倦。尊者住此。即於中夜。入火光定。",
    "X44n0744_017:0530b21": "放大光明。遍照園內。園人見已。作如是念。此之大",
    "X44n0744_017:0530b22": "德。成斯勝行。即便歸家。具白長者。長者聞已。疾往",
    "X44n0744_017:0530b23": "園中。禮雙足已。作如是言。聖者。幸住此園。我常施",
    "X44n0744_017:0530b24": "食。彼見慇懃。即便為受。住此園內。入勝妙定。解脫",
    "X44n0744_017:0530c01": "之樂。復作是念。我此臭身。輪迴生死。所應作者。並",
    "X44n0744_017:0530c02": "已獲得。宜入圓寂。永證無生。作是念已。即昇&#x8657;空。",
    "X44n0744_017:0530c03": "入火光定。現諸神變。放大光明。上燭紅輝。下流清",
    "X44n0744_017:0530c04": "水。捨此身已。神識不生。永證無餘。妙涅槃界。時彼",
    "X44n0744_017:0530c05": "長者。取其屍骸。焚以香木。復持乳汁。而滅其火。收",
    "X44n0744_017:0530c06": "餘身骨。置新瓶中。造窣堵波。懸諸旛蓋。深生敬信。",
    "X44n0744_017:0530c07": "灑三十種。眾妙香水。并發大願。求諸相好。汝等苾",
    "X44n0744_017:0530c08": "芻。勿生異念。往時長者。即難陀是。由以勝妙供養。",
    "X44n0744_017:0530c09": "敬信業故。今受果報。感得三十殊妙勝相。時諸苾",
    "X44n0744_017:0530c10": "芻。復白佛言。世尊。難陀苾芻。曾作何業。若不出家。",
    "X44n0744_017:0530c11": "棄塵俗者。必當紹繼力輪王位。佛言。過去世時。此",
    "X44n0744_017:0530c12": "賢劫中。人壽二萬歲。有迦葉波佛。出現世間。十號",
    "X44n0744_017:0530c13": "具足。在婆羅&#x75C6;斯。仙人墮處。施鹿林中。依止而住。",
    "X44n0744_017:0530c14": "時彼城中。王名。訖栗枳。以法化世。為大法王。王有",
    "X44n0744_017:0530c15": "三子。謂大中小。彼迦葉波佛。施化事畢。猶如火盡。",
    "X44n0744_017:0530c16": "入大涅槃。其王言敬。取佛餘身。以諸香木。栴檀沉",
    "X44n0744_017:0530c17": "水。眾妙香等。焚燒既訖。滅以香乳。收其舍利。置金",
    "X44n0744_017:0530c18": "寶瓶。造大窣堵波。皆用四寶。縱廣正等。一踰繕那。",
    "X44n0744_017:0530c19": "高半踰繕那。安輪相時。王之中子。親上中蓋。汝等",
    "X44n0744_017:0530c20": "苾芻。勿生異念。時王中子者。即難陀是。由於昔時。",
    "X44n0744_017:0530c21": "敬心供養。安置中蓋。斯之善業。於二千五百生中。",
    "X44n0744_017:0530c22": "常為力輪王。化一洲內。今此生中。若不出家者。還",
    "X44n0744_017:0530c23": "作力輪王。得大自在。時諸苾芻。復問世尊。難陀苾",
    "X44n0744_017:0530c24": "芻。曾作何業。於佛弟子。善護根門。最為第一。佛言。",
    "X44n0744_017:0531a01": "此由願力。難陀苾芻。於迦攝渡佛時。捨俗出家。其",
    "X44n0744_017:0531a02": "親教師。彼佛法中。善護根門。稱為第一。難陀爾時。",
    "X44n0744_017:0531a03": "盡其形壽。梵行自持。然於現身。竟無證悟。於命終",
    "X44n0744_017:0531a04": "時。便發誓願。我於佛所。盡斯形壽。梵行自持。然於",
    "X44n0744_017:0531a05": "現身。竟無所證。願我以此修行善根。如此世尊。記",
    "X44n0744_017:0531a06": "未來世。有摩納婆。當成正覺。號釋迦牟尼。我於彼。",
    "X44n0744_017:0531a07": "佛教法之中。出家離俗。斷諸煩惱。獲阿羅漢。如親",
    "X44n0744_017:0531a08": "教師。於斯佛所。善護根門。最為第一。我亦如是。於",
    "X44n0744_017:0531a09": "彼教中。守護根門。最為第一。由彼願力。今於我所。",
    "X44n0744_017:0531a10": "諸弟子中。善護根門。最為第一(毗&#x9262;尸佛。即毘婆尸。睡。音朵。按善見",
    "X44n0744_017:0531a11": "律。如來初還迦維羅衛國二日已。方度難陀。七日已。度羅&#x777A;羅)。",
    "X44n0744_017:0531a12": "黑衣",
    "X44n0744_017:0531a13": "[0531a13] 非是純黑色。以泥染成壞色衣。薩婆多論云。佛弟",
    "X44n0744_017:0531a14": "難陀。短佛四指。衣應減長中一尺。廣中四寸。難陀",
    "X44n0744_017:0531a15": "先著上衣。佛著中衣。今不聽過。等。聽著下衣。常人",
    "X44n0744_017:0531a16": "則下中下也。佛衣色如金詰。施加毛&#x6C0E;。色亦爾。故",
    "X44n0744_017:0531a17": "難陀衣。宜當覆沙(覆沙者。秦言壞色也)。令同比丘衣色。",
    "X44n0744_017:0531a18": "如來衣量",
    "X44n0744_017:0531a19": "[0531a19] 謂長佛十&#x6429;手。廣六&#x6429;手。律攝云。長佛十張手者。",
    "X44n0744_017:0531a20": "當中人十五肘。廣六張手者。當中人九肘手。若減",
    "X44n0744_017:0531a21": "此量作衣。不得本罪。若過五肘已上。皆得惡作。僧",
    "X44n0744_017:0531a22": "祗律云。當隨自身量。僧伽梨有三種。上者長五肘。",
    "X44n0744_017:0531a23": "廣三肘。中者長五肘。一不舒手。廣三肘。一不舒手。",
    "X44n0744_017:0531a24": "下者長四肘半。廣三肘。一不舒手。&#x9B31;多羅僧。亦復",
    "X44n0744_017:0531b01": "如是。安陀會。上中二種亦爾。下者長四肘半。廣二",
    "X44n0744_017:0531b02": "肘。一不舒手。律攝云。總有三品僧伽胝衣。上者用",
    "X44n0744_017:0531b03": "自肘量。豎三。橫五。下者各減半肘。二內名中。七條。",
    "X44n0744_017:0531b04": "五條。亦有三品。並同此量。復有二種五條衣。豎二。",
    "X44n0744_017:0531b05": "橫五。豎二。橫四。但蓋三輪。是謂守持衣。極之小量",
    "X44n0744_017:0531b06": "(謂上但蓋臍。下掩兩膝。若肘長者。則與此相當。如臂短者。不及於膝。宜依肘長為準)。若身長",
    "X44n0744_017:0531b07": "大。而肘短者。依身為量。不依肘量。若翻此者。亦依",
    "X44n0744_017:0531b08": "身量(五分亦云。肘量長短不定。佛令隨身分量。律云。度身而衣。故也)。若身絕大者",
    "X44n0744_017:0531b09": "裙應縫作厥蘇洛迦受用之。其條數壇隔法者。若",
    "X44n0744_017:0531b10": "安呾婆娑(五條)。壇隔法式。一長一短。嗢呾羅僧伽(七條)。",
    "X44n0744_017:0531b11": "兩長一短。若無容割截。或是少欲貧人。衣財不足。",
    "X44n0744_017:0531b12": "雖不割截。帖葉聽畜。或現無暇。當擬縫刺等。設是",
    "X44n0744_017:0531b13": "縵條等。守持無罪。其僧伽胝。條數九種不同。謂九",
    "X44n0744_017:0531b14": "條。十一條。十三條。十五條。十七條。十九條。二十一",
    "X44n0744_017:0531b15": "條。二十三條。二十五條。壇隔者。初三。兩長一短。次",
    "X44n0744_017:0531b16": "三。三長一短。後三。四長一短。過此已上。便成破納。",
    "X44n0744_017:0531b17": "不堪持故(問。何以長增。而短少者。如業疏云。法服敬田為利諸有。表聖增。而凡減也)。其",
    "X44n0744_017:0531b18": "縫刺法。依稻田畦勢。而割截之。葉向兩邊。不應一",
    "X44n0744_017:0531b19": "靡(五分云。左條葉左靡。右條葉右靡。中條葉。兩向靡)。葉有三別。謂上中下。",
    "X44n0744_017:0531b20": "上者&#x6FF6;四指。或如烏張足。狹齊兩指。二內名中。凡",
    "X44n0744_017:0531b21": "為小壇。當大壇半。應用竹籤。或用鐵鍼。而記其處。",
    "X44n0744_017:0531b22": "然小壇。望大壇。裁割之時。更須增其半葉。一縫作",
    "X44n0744_017:0531b23": "了之後。方始明闇。正得相應。異此非也。義淨三藏",
    "X44n0744_017:0531b24": "云。五天法服。任刺任縫。內葉三指。外緣一寸。外緣",
    "X44n0744_017:0531c01": "有刺三道。內葉悉皆縫合。又西國三衣。並皆刺葉",
    "X44n0744_017:0531c02": "令合。唯獨東夏。開而不縫。詳觀檢律。實無開法。親",
    "X44n0744_017:0531c03": "問北方諸國。行四分律處。俱同刺葉。全無開者。西",
    "X44n0744_017:0531c04": "方若得神州法服。縫合乃披。諸部律文。皆云刺合",
    "X44n0744_017:0531c05": "(南山問天人云。比見西域僧來。多縫衣葉者何。答。此佛滅後。將二百年。北天竺僧。與外道同住。外道嫉之。",
    "X44n0744_017:0531c06": "密以利刀。內衣葉中。同往王所。外道告王。沙門釋子。內藏利刀。欲將害王。因告檢獲。由此普誅一國比丘。",
    "X44n0744_017:0531c07": "時有耶舍阿羅漢。令諸比丘。權且縫合。為絕命難。此乃彼方。因事權制。非佛所開也)。十誦律",
    "X44n0744_017:0531c08": "云。若比丘貧少衣。不能得割截衣。應衣上安牒。若",
    "X44n0744_017:0531c09": "五。若七。若九。乃至若過十五。律本云。若得縵衣廣",
    "X44n0744_017:0531c10": "長足。截割作便少。佛聽作帖葉。諸比丘。作割截安",
    "X44n0744_017:0531c11": "陀會。襯體著。葉邊速破。塵垢入葉內。佛聽作不割",
    "X44n0744_017:0531c12": "截安陀羅會。摩得勒伽云。僧伽&#x68C3;。應割截成。餘二",
    "X44n0744_017:0531c13": "衣。聽不割截。南山云。安陀會有四種。謂割截。&#x8975;葉。",
    "X44n0744_017:0531c14": "褋葉。縵作。就中有正從二品。先明正。有三種。謂割",
    "X44n0744_017:0531c15": "截。&#x8975;葉。褋葉也。從有二十一種。謂縵作一。中衣二。",
    "X44n0744_017:0531c16": "大衣十八也(從去聲。會正記云。如缺大衣。下二衣有。長者。開將作從。若下二衣缺者。準",
    "X44n0744_017:0531c17": "此應知)。&#x9B31;多羅僧。正有二種。謂割截。褋葉。七條也。從",
    "X44n0744_017:0531c18": "有二十二種。僧伽&#x68C3;。正有十八種。謂割截。褋葉。各",
    "X44n0744_017:0531c19": "有九品。從有六種。準上應知。若得正衣。應加法受",
    "X44n0744_017:0531c20": "持。如佛言。三衣應受持。若疑。捨已更受。若有衣不",
    "X44n0744_017:0531c21": "受持。突吉羅。然律不出受捨之文。今準十誦受法。",
    "X44n0744_017:0531c22": "應具修威儀。對一比丘云。大德一心念。我某甲比",
    "X44n0744_017:0531c23": "丘。此安陀會。五條衣受。一長一短。割截衣持(三說若作",
    "X44n0744_017:0531c24": "&#x8975;葉。褋葉。二種衣者。加受文時。餘詞同上。但改下&#x8975;葉衣持。若受&#x9B31;多羅僧者。應如是言)。大德",
    "X44n0744_017:0532a01": "一心念。我某甲比丘。此&#x9B31;多羅僧。七條衣受。兩長",
    "X44n0744_017:0532a02": "一短。割截衣持(三說。若褋葉衣。準此應改。若受僧伽&#x68C3;。應云)。大德一心",
    "X44n0744_017:0532a03": "念。我某甲比丘。是僧伽黎(若干)。條衣受(若干)。長(若干)短(割截",
    "X44n0744_017:0532a04": "褋葉)。衣持(三說。乃至九條準上例受)。若缺安陀會。上二衣有長者。",
    "X44n0744_017:0532a05": "開將作從受持。應如是加法云。大德一心念。我某",
    "X44n0744_017:0532a06": "甲比丘。此安陀會。二十五條衣受。四長一短。割截",
    "X44n0744_017:0532a07": "衣持(如是三說。乃至九條。七條。類此取解。其&#x9B31;多羅僧。僧伽&#x68C3;。各有正從。加受差互。準上可知。",
    "X44n0744_017:0532a08": "若受縵安陀會。應如是加云)。大德一心念。我某甲比丘。此縵安",
    "X44n0744_017:0532a09": "陀會。受持(三說。若擬作&#x9B31;多羅僧。僧伽&#x68C3;者。並準安陀會法。唯約衣上下。增減為異)僧",
    "X44n0744_017:0532a10": "祇律云。有緣須捨者。具修威儀。加云。大德一心念。",
    "X44n0744_017:0532a11": "我比丘某甲。此僧伽&#x68C3;。是我三衣數。先受持。今捨",
    "X44n0744_017:0532a12": "(一說便止。下二衣。乃至尼五衣等。須捨。亦爾)。五分律云。獨住比丘。三衣",
    "X44n0744_017:0532a13": "中。須有換易者。具修威儀。手執衣。心生口言。加法",
    "X44n0744_017:0532a14": "云。我比丘某甲。此僧伽黎。若干條。今捨(三說已。然後受所長",
    "X44n0744_017:0532a15": "之衣。如前威儀。加法云)。我比丘某甲。此僧伽黎。若干條受(三說",
    "X44n0744_017:0532a16": "餘二衣等。受捨亦爾。所捨長衣。應作心念淨施法。餘四眾受捨。並皆準此。心念淨施法者。應偏袒右肩胡",
    "X44n0744_017:0532a17": "跪。手捉衣。心生口言)。我比丘某甲。此長衣。淨施與某甲(於五眾中。",
    "X44n0744_017:0532a18": "隨意與之)。隨彼取用(得至十一日。復如前威儀言)。我某甲。此長衣。從",
    "X44n0744_017:0532a19": "某甲取還(得至十日。復如初言)。我某甲。此長衣。淨施與某甲。",
    "X44n0744_017:0532a20": "隨彼取用(如是捨故。受新。十日。一易)。律本云。若作新衣。聽一重",
    "X44n0744_017:0532a21": "安陀會。一重&#x9B31;多羅僧。二重僧伽&#x68C3;。若故衣者。聽",
    "X44n0744_017:0532a22": "二重作安陀會。&#x9B31;多羅僧。四重作僧伽黎。若糞掃",
    "X44n0744_017:0532a23": "衣。隨意多少重數。薩婆多論云。三衣破。但緣不斷。",
    "X44n0744_017:0532a24": "不失受持。五分律云。若衣下壞。亦令倒著。上下安",
    "X44n0744_017:0532b01": "鉤紐。律攝云。顛倒任披。並成非犯。若衣緣斷壞者。",
    "X44n0744_017:0532b02": "應以物帖。或用線繚。若衣欲破。應以長線。而縫絡",
    "X44n0744_017:0532b03": "之。若見有孔。應可補帖。若在內爛。兩重幅疊。如總",
    "X44n0744_017:0532b04": "爛壞。不堪料理者。應作燈柱。或可斬碎。和牛糞作",
    "X44n0744_017:0532b05": "泥。用塞柱孔。或泥牆壁。如是用時。能令施主。所捨",
    "X44n0744_017:0532b06": "福田。任運增長(如裂衣為拂。後久碎破。亦應和泥等用。地敷若壞。和泥塗拭經行處)。",
    "X44n0744_017:0532b07": "苾芻不截衣。不帶鉤紐。不應入村。除有難緣。若入",
    "X44n0744_017:0532b08": "外道出家人舍。不截無犯。若身著衣。不應於澀&#x9795;",
    "X44n0744_017:0532b09": "地。木。石。糞掃。無坐物處。放身而坐。應作木枯。揩磨",
    "X44n0744_017:0532b10": "令淨。或為草稕。以物纏裹。隨意大小。用以為座。若",
    "X44n0744_017:0532b11": "作務時。應須善護。勿令泥土汙衣。若遊行時。有棘",
    "X44n0744_017:0532b12": "刺處。應可褰衣。莫令垂破。若應浣。不浣。應縫染。不",
    "X44n0744_017:0532b13": "縫染。皆得惡作。著僧伽胝。不應作務。不在道行。不",
    "X44n0744_017:0532b14": "裹胯坐。及披而臥。不赤體披。禮拜之時。衣勿拂地。",
    "X44n0744_017:0532b15": "不裹膝頭。亦不於下二衣上坐臥。若無餘物。聽用",
    "X44n0744_017:0532b16": "為襯。坐臥無犯。凡著衣服。應捨三種心。一喜好玩",
    "X44n0744_017:0532b17": "飾心。二輕賤受用心。三矯覓名稱心。詐著弊衣。欲",
    "X44n0744_017:0532b18": "令他知有德有行。如是三心。皆不應作。但求壞色。",
    "X44n0744_017:0532b19": "趣得充身。順大師教。進修善品。應生五種心。一知",
    "X44n0744_017:0532b20": "量。度量而用。勿使傷損。二知間隙。不可頻著一衣。",
    "X44n0744_017:0532b21": "臭而疾破。三知思察來處極難。作報恩心。受用之",
    "X44n0744_017:0532b22": "時。勿為非法。四知時。寒熱適時。受用合度。五知數。",
    "X44n0744_017:0532b23": "十三資具。足得資身。多畜貯衣。長貪廢業(十三資具。如餘",
    "X44n0744_017:0532b24": "處錄)。",
    "X44n0744_017:0532c01": "  ○四提舍尼法",
    "X44n0744_017:0532c02": "[0532c02] 詳觀四法。事同貪惱。由生二過。故佛禁之。一以飲",
    "X44n0744_017:0532c03": "食。長自煩惑。二因無厭。退他信敬。今此悔篇。雖次",
    "X44n0744_017:0532c04": "墮章。然其罪事。逾於逸提。如根本律云。是苾芻。應",
    "X44n0744_017:0532c05": "還住處。詣諸苾芻所。各別告言。大德。我犯對說惡",
    "X44n0744_017:0532c06": "法。是不應為。今對說悔。律攝問云。自餘諸罪。亦聽",
    "X44n0744_017:0532c07": "對說。云何於此。得對說名。答曰。謂於住處。現有苾",
    "X44n0744_017:0532c08": "芻。皆須一一。別對陳說。不同餘罪。故受別名。又犯",
    "X44n0744_017:0532c09": "罪已。即須陳說。不得停息。亦異餘罪。如是應知。咸",
    "X44n0744_017:0532c10": "由貪累。夫為貪者。諸惑中最。是生死根。將來有。故",
    "X44n0744_017:0532c11": "成論云。眾生以飲食婬欲等覆心。則能受生。又是",
    "X44n0744_017:0532c12": "貪。於十不善道。及四縛中。名貪欲。貪欲。名欲得他",
    "X44n0744_017:0532c13": "物。而此貪欲。為害善法。所以者何。深欲著者。則不",
    "X44n0744_017:0532c14": "顧戒。及種性。教法。威儀。名聞。不受教化。不見衰患。",
    "X44n0744_017:0532c15": "不觀罪福。如狂如醉。不知好醜。亦如盲人。不見福",
    "X44n0744_017:0532c16": "利。以不除貪故。為害非一。若於飲食而生貪者。即",
    "X44n0744_017:0532c17": "當觀厭。作不淨想。如大論云。當觀是食。從不淨生。",
    "X44n0744_017:0532c18": "如肉從精血水道生。是為膿蟲住處。如酥乳酪。血",
    "X44n0744_017:0532c19": "變所成。與爛膿無異。廚人汗垢。種種不淨。若著口",
    "X44n0744_017:0532c20": "中。腦有爛涎二道流下。與唾和合。然後成味。其狀",
    "X44n0744_017:0532c21": "如吐。從腹門入。地持水爛。風動火鬻。如釜熟麋。滓",
    "X44n0744_017:0532c22": "濁下沉。清者在上。譬如釀酒。滓濁為屎。清者為尿。",
    "X44n0744_017:0532c23": "腰有三孔。風吹膩汗散入百脈。與先血和合。凝變",
    "X44n0744_017:0532c24": "為肉。從新肉生脂骨髓。從是中生身根。從新舊肉",
    "X44n0744_017:0533a01": "合。生五情根。從此五根生五識。五識次第生意識。",
    "X44n0744_017:0533a02": "分別取相。籌量好醜。然後生我。我所心等。諸煩惱。",
    "X44n0744_017:0533a03": "及諸罪業。復次。思惟此食。工夫甚重。計一&#x9262;之飯。",
    "X44n0744_017:0533a04": "作夫流汗。集合量之。食少汗多。此食辛苦如是。入",
    "X44n0744_017:0533a05": "口即成不淨。宿昔之間。變為屎尿。本是美味。惡不",
    "X44n0744_017:0533a06": "欲見。行者自思如此弊食。我若貪著。當墮三塗。如",
    "X44n0744_017:0533a07": "是觀食。當厭五欲。譬如有一婆羅門。修淨潔法。有",
    "X44n0744_017:0533a08": "事緣故。到不淨國。自思我當云何。得免不淨。唯當",
    "X44n0744_017:0533a09": "乾食。可得清淨。見一老母。賣白髓餅。而語之言。我",
    "X44n0744_017:0533a10": "有因緣。住此百日。常作餅送來。多與汝價。老母日",
    "X44n0744_017:0533a11": "日作餅送之。婆羅門貪著。飽食歡喜。老母作餅。初",
    "X44n0744_017:0533a12": "時白淨。後轉無色無味。即問老母。何緣爾耶。母言",
    "X44n0744_017:0533a13": "癰瘡瘥故。婆羅門問。此何謂耶。母言。我大家夫人。",
    "X44n0744_017:0533a14": "隱處生癰。以麵酥拊之。癰熟膿出。和合酥餅。日日",
    "X44n0744_017:0533a15": "如是。以此作餅與汝。是以餅好。今夫人癰瘥。我當",
    "X44n0744_017:0533a16": "何處更得。婆羅門聞之。兩拳打頭。椎胸乾嘔。我當",
    "X44n0744_017:0533a17": "云何破此淨法。我為了矣。棄捨緣事。馳還本國。行",
    "X44n0744_017:0533a18": "者亦爾。著是飲食。歡喜樂噉。不觀不淨。後受苦報。",
    "X44n0744_017:0533a19": "悔將何及(四縛。一欲愛縛。二嗔恚縛。三戒取縛。四我見縛)。",
    "X44n0744_017:0533a20": "   △受非親尼食第一",
    "X44n0744_017:0533a21": "[0533a21] (此是不共戒。尼突吉羅)。",
    "X44n0744_017:0533a22": "義讓",
    "X44n0744_017:0533a23": "[0533a23] 而亮切。若去聲。謙也。先人後己。謂之讓。又不敢當。",
    "X44n0744_017:0533a24": "故讓也。",
    "X44n0744_017:0533b01": "浣濯",
    "X44n0744_017:0533b02": "[0533b02] 濯直角切。音濁。浣使光潔清淨也。",
    "X44n0744_017:0533b03": "波羅提提舍尼",
    "X44n0744_017:0533b04": "[0533b04] 此無正翻。義翻為向彼悔。優波離問經。譯者解云。",
    "X44n0744_017:0533b05": "或言應說法。或言應發露也。婆沙律云。此戒體無",
    "X44n0744_017:0533b06": "罪名。一人邊。一說悔過。餘如上釋。",
    "X44n0744_017:0533b07": "   △受尼指示食第二",
    "X44n0744_017:0533b08": "[0533b08] (此是不共戒。尼突吉羅)。",
    "X44n0744_017:0533b09": "若無一比丘",
    "X44n0744_017:0533b10": "[0533b10] 若無一比丘者。謂極少限齊。皆得本罪也。此戒以",
    "X44n0744_017:0533b11": "比丘。受比丘尼所教與食。而得斯罪。律本云。有比",
    "X44n0744_017:0533b12": "丘尼。指示與食。若無一比丘語彼比丘尼。是比丘",
    "X44n0744_017:0533b13": "應向諸比丘悔過。餘律皆云。若諸比丘中。無有一",
    "X44n0744_017:0533b14": "比丘語是比丘尼者。是一切諸比丘。應向諸比丘",
    "X44n0744_017:0533b15": "悔過。五分律云。若有比丘尼教益比丘食。第一上",
    "X44n0744_017:0533b16": "座應語。若不用上座語。第二上座次應語。如是轉",
    "X44n0744_017:0533b17": "下。乃至新受戒者。僧祇律云。不滿三訶而食者。越",
    "X44n0744_017:0533b18": "毗尼罪。滿三訶不止。食者無罪。一人訶已。一切食",
    "X44n0744_017:0533b19": "無罪。婆沙律云。若二部僧共坐。一部僧中。若有一",
    "X44n0744_017:0533b20": "人語是比丘尼者。第二部僧。亦名為語。若別入。別",
    "X44n0744_017:0533b21": "坐。別食。別出者。是中入檀越門比丘。應問出比丘。",
    "X44n0744_017:0533b22": "何比丘尼。是中教檀越與比丘食。答言。某甲。應問",
    "X44n0744_017:0533b23": "約敕未。答言。已約敕。是入比丘。亦名約敕。有諸比",
    "X44n0744_017:0533b24": "丘出城門時。入城比丘。應問出者。若出者已約敕。",
    "X44n0744_017:0533c01": "入者亦名約敕。所云約敕者。應言。大姊。且止。須比",
    "X44n0744_017:0533c02": "丘食竟。或言。且止少時。待諸比丘食竟。或言小住。",
    "X44n0744_017:0533c03": "待諸比丘食竟。或言小&#x5374;。待諸比丘食竟。",
    "X44n0744_017:0533c04": "   △學家受食第三",
    "X44n0744_017:0533c05": "[0533c05] (此是不共戒。尼突吉羅。薩婆多云。此戒與尼共)。",
    "X44n0744_017:0533c06": "學家",
    "X44n0744_017:0533c07": "[0533c07] 學者。謂餘三果。惑漏未盡。還須學斷。若阿羅漢。諸",
    "X44n0744_017:0533c08": "漏已盡。所作已辦。即名無學。家者。四姓家也。律攝",
    "X44n0744_017:0533c09": "云。學家者。謂預流果。一來果。不還果。惟此學人。處",
    "X44n0744_017:0533c10": "在居家。非無學人也。五分云。若婦是聖人。&#x58FB;是凡",
    "X44n0744_017:0533c11": "夫。或婦是凡夫。&#x58FB;是聖人。皆不應與作學家羯磨。",
    "X44n0744_017:0533c12": "若夫婦俱是聖人。無慳貪心。財物竭盡。然後乃與",
    "X44n0744_017:0533c13": "作學家羯磨。僧祇律云。若僧以作學家羯磨者。不",
    "X44n0744_017:0533c14": "得如烏鳥避射。方絕不往。應時時往看。為說法。論",
    "X44n0744_017:0533c15": "法事。若學家欲布施者。應語。且置汝邊。我自知時。",
    "X44n0744_017:0533c16": "若學家言。尊者。何故不受是施。謂我貧耶。爾時應",
    "X44n0744_017:0533c17": "語。汝不貧。如世尊所說。須陀洹人。成就四法。於聲",
    "X44n0744_017:0533c18": "聞中。為最大富。何等為四。一者。於如來應正遍知。",
    "X44n0744_017:0533c19": "生堅固信根。沙門。婆羅門。諸天。世人。所不能壞。二",
    "X44n0744_017:0533c20": "者。於法生堅固信根。三者。於僧中生堅固信根。四",
    "X44n0744_017:0533c21": "者。於戒生堅固信根。沙門。婆羅門。諸天世人。所不",
    "X44n0744_017:0533c22": "能壞。是名四法成就。如來聲聞中不貧。最為大富。",
    "X44n0744_017:0533c23": "   △恐處受食第四",
    "X44n0744_017:0533c24": "[0533c24] (此是不共戒。尼突吉羅。以尼不聽蘭若恐怖處住故)。",
    "X44n0744_017:0534a01": "俱&#x68C3;",
    "X44n0744_017:0534a02": "[0534a02] 亦云拘&#x68C3;。是其種姓也。按根本十誦。若有恐怖險",
    "X44n0744_017:0534a03": "難處。皆令白二羯磨。差一比丘。為觀察看守者。如",
    "X44n0744_017:0534a04": "根本律云。佛言。於險林處。應差苾芻。五法成就。令",
    "X44n0744_017:0534a05": "其看守。無愛恚怖癡。善知道路。先應問能。以事勸",
    "X44n0744_017:0534a06": "喻。若言能者。以白二法。而差遣之。其看守苾芻。所",
    "X44n0744_017:0534a07": "有行法。我今當說。看守苾芻。於寺四邊。半踰繕那",
    "X44n0744_017:0534a08": "內(十五里內)。悉應觀察。若有怖處。應可放煙。或懸幡幟。",
    "X44n0744_017:0534a09": "或於路中。橫布樹葉。或書字告知。若無怖處。應懸",
    "X44n0744_017:0534a10": "白旛。此之行法。不依行者。得惡作罪。若看守人饑。",
    "X44n0744_017:0534a11": "須食者。於小食時。隨情食餅。須伴應與(白二羯磨者。應如是",
    "X44n0744_017:0534a12": "作)。大德僧伽聽。此苾芻某甲。能向險林。怖畏之處。",
    "X44n0744_017:0534a13": "於其道路。善能觀察。若僧伽時至。聽者。僧伽應許。",
    "X44n0744_017:0534a14": "僧伽今差此苾芻某甲。於彼險林怖畏之處。作觀",
    "X44n0744_017:0534a15": "察人。白如是。羯磨。準白成。薩婆多論云。所羯磨人。",
    "X44n0744_017:0534a16": "必使勇健多力。能&#x5374;賊者。若不能&#x5374;。一切僧盡應",
    "X44n0744_017:0534a17": "至有賊處。若復不能。應語檀越。令多人防護。",
    "X44n0744_017:0534a18": "  ○式叉迦羅尼法",
    "X44n0744_017:0534a19": "[0534a19] 夫沙門釋子者。四儀符制。萬行偕規。越五邪之非",
    "X44n0744_017:0534a20": "徑。造八正之平衢。內凝真智。外法他模。自利利他。",
    "X44n0744_017:0534a21": "[戀-心+廾]溢大心之行。&#x8657;我我所。濬入般若之門。大小雙",
    "X44n0744_017:0534a22": "修。性遮齊護。怖浮囊之小泄。慎滴滿之大愆。遵正",
    "X44n0744_017:0534a23": "命而嚴聖種。奉遺法以警宣揚。&#x89A9;像末。猶覺世。視",
    "X44n0744_017:0534a24": "支提如尊在。仰龍城之初範。恭鶴林之重囑。學該",
    "X44n0744_017:0534b01": "三藏。慧貫五乘。捨獨踉心。負兩田行。備歷三祇而",
    "X44n0744_017:0534b02": "無倦。荷拯六溺以忘疲。具斯妙行。是真釋子。亦曰",
    "X44n0744_017:0534b03": "薩埵弘心。若而偏學。則事理廢融。或執大而誹小。",
    "X44n0744_017:0534b04": "或習小以誣大。或持事而棄理。或存理以非事。彼",
    "X44n0744_017:0534b05": "此乖徑。還成外徒。故摩訶衍中。斥小心。為外道賊",
    "X44n0744_017:0534b06": "人。貶大寡學。謂之偏惡。名增上慢人。如寶積經云。",
    "X44n0744_017:0534b07": "若諸菩薩。作是思惟。唯依般若波羅蜜。而得解脫。",
    "X44n0744_017:0534b08": "更無餘法。而得出離。名增上慢。此法甚深。此非甚",
    "X44n0744_017:0534b09": "深。名增上慢。此法是淨。此法非淨。名增上慢。此諸",
    "X44n0744_017:0534b10": "佛法。此緣覺法。此聲聞法。名增上慢。此法應作。此",
    "X44n0744_017:0534b11": "不應作。名增上慢。此是深法。此非深法。名增上慢。",
    "X44n0744_017:0534b12": "菩薩戒本經云。若菩薩。於如來波羅提木叉中。毗",
    "X44n0744_017:0534b13": "尼建立遮罪。護眾生故。令不信者信。信者增廣。同",
    "X44n0744_017:0534b14": "聲聞學。何以故。聲聞者。乃至自度。乃至不離護他。",
    "X44n0744_017:0534b15": "令不信者信。信者增廣學戒。何況菩薩第一義度。",
    "X44n0744_017:0534b16": "又菩薩如是見。如是說言。菩薩不應聽聲聞經法。",
    "X44n0744_017:0534b17": "不應受。不應學。菩薩何用聲聞法為。是名為犯。眾",
    "X44n0744_017:0534b18": "多犯。是犯染汙起。不犯者。專學菩薩藏。未能周及。",
    "X44n0744_017:0534b19": "又若菩薩。於菩薩藏。不作方便。棄捨不學。一向修",
    "X44n0744_017:0534b20": "習聲聞經法。是名為犯。眾多犯。是犯。非染汙起。又",
    "X44n0744_017:0534b21": "若菩薩。犯突吉羅。不懺者。障菩薩戒。勝天王般若",
    "X44n0744_017:0534b22": "經云。菩薩摩訶薩。行般若波羅蜜。善知一切威儀",
    "X44n0744_017:0534b23": "戒行。善學聲聞戒。辟支佛戒。菩薩戒。既修戒行。若",
    "X44n0744_017:0534b24": "見威儀不稱眾者。即應遠離。非處不行。若有沙門",
    "X44n0744_017:0534c01": "戒行威儀。則應親近。涅槃經云。若有說言。無四波",
    "X44n0744_017:0534c02": "羅夷。十三僧殘。二不定法。三十捨墮。九十一墮。四",
    "X44n0744_017:0534c03": "懺悔法。眾多學法。七滅諍等。無偷蘭遮。五逆等罪",
    "X44n0744_017:0534c04": "及一闡提。若有比丘犯如是等。墮地獄者。外道之",
    "X44n0744_017:0534c05": "人。悉應生天。何以故。諸外道等。無戒可犯。是故如",
    "X44n0744_017:0534c06": "來示現怖人。故說斯戒。乃至云。如來雖說犯突吉",
    "X44n0744_017:0534c07": "羅。如忉利天日月歲數。八百萬歲。墮在地獄。是亦",
    "X44n0744_017:0534c08": "如來示現怖人。言波羅夷。至突吉羅。輕重無差。是",
    "X44n0744_017:0534c09": "諸律師妄作此言。言是佛制。必定當知。非佛所說。",
    "X44n0744_017:0534c10": "如是言說。是魔經律。若復說言。於諸戒中。若犯小",
    "X44n0744_017:0534c11": "戒。乃至微細。當受苦報。無有齊限。如是知已。防護",
    "X44n0744_017:0534c12": "自身。如龜藏六。若有律師。復作是言。凡所犯戒。都",
    "X44n0744_017:0534c13": "無罪報。如是之人。不應親近。如佛所說。",
    "X44n0744_017:0534c14": " 若過一法  是名妄語  不見後世  無惡不造",
    "X44n0744_017:0534c15": "[0534c15] 是故不應親近是人。我佛法中。清淨如是。況復有",
    "X44n0744_017:0534c16": "犯偷蘭遮罪。或犯僧殘。及波羅夷。而非罪耶。是故",
    "X44n0744_017:0534c17": "應當深自防護。如是等法。若不守護。更以何法。名",
    "X44n0744_017:0534c18": "為禁戒。我於經中。亦說有犯四波羅夷。乃至微細",
    "X44n0744_017:0534c19": "突吉羅等。應當苦治。眾生若不護持禁戒。云何當",
    "X44n0744_017:0534c20": "得見於佛性。一切眾生。雖有佛性。要因持戒。然後",
    "X44n0744_017:0534c21": "乃見。因見佛性。得成阿耨多羅三藐三菩提。如經",
    "X44n0744_017:0534c22": "所說。理實非&#x8657;。大師親言。豈容不信。若知而故違。",
    "X44n0744_017:0534c23": "則沉淪在邇。窳而弗學。則解脫無期。既是弘心奜",
    "X44n0744_017:0534c24": "智。何畏瑣末行持。外術百家。尚由博習。而況內典。",
    "X44n0744_017:0535a01": "諸律範耶(此眾學法者。準有百事。按餘諸部。或增或減。數皆無定。制緣非一。事各略異。然",
    "X44n0744_017:0535a02": "此蓋是行護威儀。不同前之四篇。犯有故誤。懺階兩列。故則向彼說悔。誤乃自責心滅。斯之百法。尼皆共",
    "X44n0744_017:0535a03": "制。其有不共者。惟一二戒。於下隨文注出。今此學篇。不能一一別列科相。僅約百事。述開十例。以成二頌。",
    "X44n0744_017:0535a04": "用曉次第也。一著衣事。二入村事。三坐起事。四噉嚼事。五護&#x9262;事。六便利事。七說法事。八塔像事。九道行",
    "X44n0744_017:0535a05": "事。十升樹事)。",
    "X44n0744_017:0535a06": "[0535a06] (齊整著裙袈裟二 入村十一坐二六 噉嚼事有二十一 護&#x9262;二事便利三",
    "X44n0744_017:0535a07": "三聚說法執二十 敬塔房像合二十六 道行二事升樹一 斯皆沙門應學法)。",
    "X44n0744_017:0535a08": "式叉迦羅尼",
    "X44n0744_017:0535a09": "[0535a09] 迦羅。亦作罽賴。善見律作尸沙迦羅尼。尸沙者。學",
    "X44n0744_017:0535a10": "也。迦羅尼者。應學作。今以義翻為應當學。應當學",
    "X44n0744_017:0535a11": "者。是應學事也。外國&#x8B4C;音云。尸叉罽賴尼。胡僧翻",
    "X44n0744_017:0535a12": "為守戒。言此罪微細。持之極難。故隨學隨守。以立",
    "X44n0744_017:0535a13": "者也。婆沙律問云。餘篇不言應當學。而此戒獨爾。",
    "X44n0744_017:0535a14": "答曰。餘篇易持。而罪重。犯則成罪。或眾中悔。或對",
    "X44n0744_017:0535a15": "首悔。此戒難持。而罪輕。脫爾有犯。心悔念學。不結",
    "X44n0744_017:0535a16": "罪名。直言應當學也。若於此眾學戒中。設故違犯。",
    "X44n0744_017:0535a17": "皆作突吉羅懺。如律本云。故作者。犯應懺突吉羅。",
    "X44n0744_017:0535a18": "以故作故。犯非威儀突吉羅。若不故作。犯突吉羅。",
    "X44n0744_017:0535a19": "準諸律論。皆明故誤二心。其故作者。應對一人懺。",
    "X44n0744_017:0535a20": "誤作者。但自責心悔過。後當慎之。如律攝云。若苾",
    "X44n0744_017:0535a21": "芻不依佛教。不顧羞恥。欲為非法者。捉衣開張。得",
    "X44n0744_017:0535a22": "責心惡作。若披著身。得對說惡作。若苾芻有順奉",
    "X44n0744_017:0535a23": "心。而著衣不如法。或是忘念。或時無知。非法著者。",
    "X44n0744_017:0535a24": "惟犯責心惡作。又按諸律論。多言佛結五篇戒。此",
    "X44n0744_017:0535b01": "篇最初。薩婆多論問曰。結既在初。何今在後。答曰",
    "X44n0744_017:0535b02": "佛在初結。後集法藏者。詮次在後。何以故。罪名雖",
    "X44n0744_017:0535b03": "一。而輕重有五。以重戒在先。輕戒在後。此戒於五",
    "X44n0744_017:0535b04": "篇中最輕。是故在後。又以一是實罪。二是遮罪。以",
    "X44n0744_017:0535b05": "實在初。遮在後。又以一是無殘。二是有殘。是故重",
    "X44n0744_017:0535b06": "者在初。輕者在後。",
    "X44n0744_017:0535b07": "涅槃僧",
    "X44n0744_017:0535b08": "[0535b08] 或云泥洹僧。或云泥婆珊。或云泥伐散娜。西域記",
    "X44n0744_017:0535b09": "云。泥縛些那。唐言裙。舊曰涅槃僧。&#x8B4C;也。既無帶襻。",
    "X44n0744_017:0535b10": "其將服也。集衣為&#x8975;。束帶以絛。&#x8975;則諸部各異。色",
    "X44n0744_017:0535b11": "乃黃赤不同(餘如下釋)。根本律云。佛在婆羅&#x75C6;斯。仙人",
    "X44n0744_017:0535b12": "墮處施鹿林中。時五苾芻。雖復出家。尚同俗服。威",
    "X44n0744_017:0535b13": "儀容飾。甚不端嚴。爾時世尊。作如是念。過去諸佛。",
    "X44n0744_017:0535b14": "云何教聲聞眾。著衣服耶。是時諸天。前白佛言。如",
    "X44n0744_017:0535b15": "淨居天。所著衣服。世尊即以天眼。觀知如諸天所",
    "X44n0744_017:0535b16": "說。事無差異。即告苾芻曰。汝從今後。應同淨居天。",
    "X44n0744_017:0535b17": "圓整著泥婆珊。薩婆多論問云。五篇戒中。佛何以",
    "X44n0744_017:0535b18": "止制著泥洹僧。著三衣。觀去來現佛。及淨居天耶。",
    "X44n0744_017:0535b19": "答曰。佛結五篇戒。皆應觀三世諸佛。及淨居天。但",
    "X44n0744_017:0535b20": "年歲久遠。文字漏落。餘篇盡無。此中獨有。又結五",
    "X44n0744_017:0535b21": "篇戒。此最在初。後結集法藏者。詮次在後。以此篇",
    "X44n0744_017:0535b22": "貫初故。餘篇不說。又此戒於餘篇是輕者。將來弟",
    "X44n0744_017:0535b23": "子。不生重心。是故如來。以佛眼觀去來諸佛。及淨",
    "X44n0744_017:0535b24": "居天。而後結也。使來世眾生。不生慢罪。復次。三世",
    "X44n0744_017:0535c01": "諸佛結戒。有同不同。於五篇戒中。不必盡同。此著",
    "X44n0744_017:0535c02": "泥洹僧袈裟。三世諸佛。一切盡同。是故此戒。觀諸",
    "X44n0744_017:0535c03": "佛及淨居天。餘篇不觀也。",
    "X44n0744_017:0535c04": "多羅樹葉",
    "X44n0744_017:0535c05": "[0535c05] 舊云貝多。或云貝多羅。此翻岸。其形如此方&#x6936;櫚。",
    "X44n0744_017:0535c06": "亦似嶺南之葵扇樹。直而高聳。大者高七八十尺。",
    "X44n0744_017:0535c07": "華如黃米子。其葉長廣。其色光潤。天竺書寫。莫不",
    "X44n0744_017:0535c08": "采用。今之所云貝葉者。乃略名也。大論云。多羅樹。",
    "X44n0744_017:0535c09": "高逾百肘。上亦少葉。其形如蓋。質幹雖長。果實甚",
    "X44n0744_017:0535c10": "少。律云。作多羅樹葉著涅槃僧者。垂前二角。按僧",
    "X44n0744_017:0535c11": "祇律云。垂兩角。是魚尾著。多羅樹葉著者。&#x58E0;起如",
    "X44n0744_017:0535c12": "多羅樹葉。律攝云。謂捉裙邊。細疊成&#x8975;。腰邊總&#x64EA;。",
    "X44n0744_017:0535c13": "形若多羅葉。上聚下散者。是也。似此方俗裙。上&#x8975;",
    "X44n0744_017:0535c14": "下散。然彼著時為&#x8975;。惟異耳。",
    "X44n0744_017:0535c16": "四分律名義標釋卷第十七",
    "X44n0744_017:0535c18": "  音釋",
    "X44n0744_017:0535c19": "屆[0535c19] 音介。至也。",
    "X44n0744_017:0535c20": "[戀-心+廾][0535c20] 音見。抒滿也。",
    "X44n0744_017:0535c21": "罽[0535c21] 古器切。音記。",
    "X44n0744_017:0535c22": "&#x6936;櫚[0535c22] 上音宗。下音廬。",
    "X44n0744_017:0536a01": "  四分律名義標釋卷第十八目錄",
    "X44n0744_017:0536a02": "齊整著涅槃僧&#x8975;皺",
    "X44n0744_017:0536a03": "&#x811A;&#x28114;齊整著三衣入白衣舍",
    "X44n0744_017:0536a04": "脅肋惡獸蹲坐",
    "X44n0744_017:0536a05": "驕奢[月*匡]肘戾身",
    "X44n0744_017:0536a06": "趨行暴象摶飯",
    "X44n0744_017:0536a07": "時噎齧半食菴婆羅果",
    "X44n0744_017:0536a08": "閻蔔果&#x8602;葉心犍度",
    "X44n0744_017:0536a09": "胡桃椑桃風梨",
    "X44n0744_017:0536a10": "&#x564F;飯蘇毗羅漿苦酒",
    "X44n0744_017:0536a11": "舐飯汙手捉食器棄洗&#x9262;水",
    "X44n0744_017:0536a12": "涕唾不立大小便木屐",
    "X44n0744_017:0536a13": "富羅佛塔",
    "X44n0744_017:0536a14": "都子婆羅門村高座",
    "X44n0744_017:0536a15": "持鉾持蓋現前毗尼",
    "X44n0744_017:0536a16": "憶念毗尼不癡毗尼自言治"
}