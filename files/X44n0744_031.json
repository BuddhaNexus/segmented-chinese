{
    "X44n0744_031:0637b06": "四分律名義標釋卷第三十一",
    "X44n0744_031:0637b07": "明 廣州沙門釋 弘贊在&#x7299; 輯",
    "X44n0744_031:0637b08": "  新安沙門釋 弘麗羅峰 校",
    "X44n0744_031:0637b09": "  ●律藏卷第四十七",
    "X44n0744_031:0637b10": "  ○滅諍犍度法",
    "X44n0744_031:0637b11": "[0637b11] 凡為諍起。應依法滅。若人若僧。準律當除。原四大",
    "X44n0744_031:0637b12": "無主。五陰非我。誰為諍者。而興&#x9B2C;競。諸法本空。眾",
    "X44n0744_031:0637b13": "緣假合。自他體同。我人何在。人我既&#x8657;。能所奚立。",
    "X44n0744_031:0637b14": "若此諦思。其諍自息。何假僧除。而煩眾論。如是諦",
    "X44n0744_031:0637b15": "觀。勝諸魔怨。況此癡諍而不滅乎。",
    "X44n0744_031:0637b16": "[0637b16] 佛本行經偈云。",
    "X44n0744_031:0637b17": " 一月之中千過&#x9B2C;  一&#x9B2C;百倍得勝他",
    "X44n0744_031:0637b18": " 若能歸信佛世尊  能勝於彼十六分",
    "X44n0744_031:0637b19": " 一月之中千過&#x9B2C;  一&#x9B2C;百倍得勝人",
    "X44n0744_031:0637b20": " 若能歸信法正真  能勝於彼十六分",
    "X44n0744_031:0637b21": " 一月之中千過&#x9B2C;  一&#x9B2C;百倍得勝他",
    "X44n0744_031:0637b22": " 若能歸信一切僧  能勝於彼十六分",
    "X44n0744_031:0637b23": " 一月之中千過&#x9B2C;  一&#x9B2C;百倍得勝人",
    "X44n0744_031:0637b24": " 若能思惟法性空  能勝於彼十六分",
    "X44n0744_031:0637c01": "阿夷羅跋提河",
    "X44n0744_031:0637c02": "[0637c02] 如三十事中釋。",
    "X44n0744_031:0637c03": "伽渠池",
    "X44n0744_031:0637c04": "[0637c04] 亦云伽伽河。如說戒犍度中釋。",
    "X44n0744_031:0637c05": "罪處所",
    "X44n0744_031:0637c06": "[0637c06] 亦云覓罪相。十誦云。若比丘。自言我犯是罪。後還",
    "X44n0744_031:0637c07": "言我不作。眾僧與是人覓實罪相羯磨(是中七滅諍。如初分",
    "X44n0744_031:0637c08": "七滅諍法中釋)。",
    "X44n0744_031:0637c09": "六諍根",
    "X44n0744_031:0637c10": "[0637c10] 中阿含經。六諍本者。一瞋惱。二不語結。三慳嫉。四",
    "X44n0744_031:0637c11": "諂誑。五無慚無愧。六惡欲邪見。惡性不可制。十誦",
    "X44n0744_031:0637c12": "云。一瞋恨不語。二惡性欲害。三貪嫉。四諂曲。五無",
    "X44n0744_031:0637c13": "慚愧。六惡欲邪見。母經云。一瞋恚。二惱害。三幻偽。",
    "X44n0744_031:0637c14": "四慳嫉。五見取。六邊邪二見。瞋者。面色變異。令人",
    "X44n0744_031:0637c15": "可怖。惱害者。能害他令惱。幻偽者。心不真實。詐作",
    "X44n0744_031:0637c16": "&#x8657;事。慳嫉者。貪前物。不欲與人。名之為慳。嫉者。見",
    "X44n0744_031:0637c17": "他所得生惱。是名為嫉。見取者。取己所見為是。他",
    "X44n0744_031:0637c18": "見為非。邊見者。見續為常。見滅為斷。邪見者。謗無",
    "X44n0744_031:0637c19": "因果(餘如增一法中明)。",
    "X44n0744_031:0637c20": "六犯所起",
    "X44n0744_031:0637c21": "[0637c21] 如律本第六十卷中說。",
    "X44n0744_031:0637c22": "四諍曲解",
    "X44n0744_031:0637c23": "[0637c23] 言。言諍(或有言。即是言諍。或有言。非言諍)。言諍。言(或有言諍。即是言)。言諍",
    "X44n0744_031:0637c24": "(或有言。即是諍。或有言。非諍)。諍言(或有諍。即是言。或有諍。非言",
    "X44n0744_031:0638a01": "已上七句義如律文釋)。",
    "X44n0744_031:0638a02": "[0638a02] 覓。覓諍(或有覓。即是覓諍。或有覓。非覓諍)。覓諍。覓(或有覓諍。即是覓)覓諍",
    "X44n0744_031:0638a03": "(或有覓。即是諍。或有覓。非諍)。諍覓(或有諍。即是覓。或有諍。非覓)。",
    "X44n0744_031:0638a04": "[0638a04] 犯。犯諍(或有犯。即是犯諍。或有犯。非犯諍)。犯諍。犯(或有犯諍。即是犯)。犯諍",
    "X44n0744_031:0638a05": "(或有犯。即是諍。或有犯。非諍)。諍犯(或有諍。即是犯。或有諍。非犯)。",
    "X44n0744_031:0638a06": "[0638a06] 事。事諍(或有事即是事諍。或有事。非事諍)。事諍。事(或有事諍。即是事)。事諍",
    "X44n0744_031:0638a07": "(或有事。即是諍。或有事。非諍)。諍事(或有諍。即是事。或有諍。非事)。是中覓諍。犯",
    "X44n0744_031:0638a08": "諍。事諍。句義如言諍七句義釋。更無有別。故律文",
    "X44n0744_031:0638a09": "不出。讀者。但依律本。以覓。犯。事。易言字。即得解也。",
    "X44n0744_031:0638a10": "  ●律藏卷第四十八",
    "X44n0744_031:0638a11": "除受欲已",
    "X44n0744_031:0638a12": "[0638a12] 凡僧羯磨作事。不來者應與欲。與欲已。後悔者。波",
    "X44n0744_031:0638a13": "逸提。若一二三人所作事。無受欲法。故云除也。餘",
    "X44n0744_031:0638a14": "如僧法中說。",
    "X44n0744_031:0638a15": "  ○比丘尼犍度法",
    "X44n0744_031:0638a16": "[0638a16] 竊聞諸佛御世。共啟三乘。大覺出興。同化四眾。是",
    "X44n0744_031:0638a17": "故釋尊。倣乎先跡。而提謂獲稱清信之首。善生得",
    "X44n0744_031:0638a18": "名淨女之初。拘鄰居僧上座。愛道處尼獨尊。如來",
    "X44n0744_031:0638a19": "一代善眾。斯其始也。自後龍象汪洋。非凡所紀。四",
    "X44n0744_031:0638a20": "族總歸。莫識其數。可謂法海洪深。納百川而歸一",
    "X44n0744_031:0638a21": "味。性水淵澄。會眾流而同一[泳-永+宅]。固得貧富無揀。貴",
    "X44n0744_031:0638a22": "賤靡分。老少均滋。女男被益。是以愛道奉尊敬。而",
    "X44n0744_031:0638a23": "舍夷齊霑戒品。華色受使。而法與得稟具足。其餘",
    "X44n0744_031:0638a24": "現前秉受。戒體俱圓。二眾作法。尼性方成。若非聖",
    "X44n0744_031:0638b01": "道&#x8657;融。孰能使之然耶。但須授受。互相順法。法若",
    "X44n0744_031:0638b02": "不虧。戒得無疑。設有纖違。無作之體不發。秉者獲",
    "X44n0744_031:0638b03": "罪。受者&#x8657;沾法位。然而戒事非輕。無宜造次。以招",
    "X44n0744_031:0638b04": "壞法之咎。若如律羯磨。受得戒已。當依聖制奉持。",
    "X44n0744_031:0638b05": "雖曰末季。遵之則正教常存。違之則法滅在邇。既",
    "X44n0744_031:0638b06": "而興廢託乎奉違。無容毫髮慢於毗尼。遽使正法",
    "X44n0744_031:0638b07": "而疾滅歟。",
    "X44n0744_031:0638b08": "八不可過法",
    "X44n0744_031:0638b09": "[0638b09] 過者。違也。謂如來為諸比丘尼制八法。比丘尼應",
    "X44n0744_031:0638b10": "尊重。恭敬讚歎。盡形壽修行勤學。不應違越。故此",
    "X44n0744_031:0638b11": "八法。或直云八不違法。或云八敬法。或云八尊敬",
    "X44n0744_031:0638b12": "法。淨法師云。梵言窶嚕達磨。窶嚕是尊義。重義。師",
    "X44n0744_031:0638b13": "義。所恭敬義。此字既含多義。比來譯者。利隨其一。",
    "X44n0744_031:0638b14": "於理皆得也(八法如律文出)。按會正記。佛成道後十四年。",
    "X44n0744_031:0638b15": "姨母求出家。佛不許度。阿難為陳三請。佛令阿難",
    "X44n0744_031:0638b16": "傳八敬向說。若能行者。聽汝出家。彼云。頂戴持。述",
    "X44n0744_031:0638b17": "頌曰。",
    "X44n0744_031:0638b18": " 禮不罵謗不舉過  從僧受戒行摩那",
    "X44n0744_031:0638b19": " 半月僧中求教授  安居近僧請自恣",
    "X44n0744_031:0638b20": "[0638b20] 佛告阿難。我今說此八不可過法。若能行者。即是",
    "X44n0744_031:0638b21": "受戒。譬如有人。於大水上。安橋梁而度。師子月佛",
    "X44n0744_031:0638b22": "本生經云。",
    "X44n0744_031:0638b23": " 若有比丘尼  不修行八敬  此非釋種女",
    "X44n0744_031:0638b24": " 猶如旃陀羅  若有比丘尼  放逸犯八重",
    "X44n0744_031:0638c01": " 當知是一切  天人中大賊  恒處阿鼻獄",
    "X44n0744_031:0638c02": " 經由十八鬲  其餘三惡道  為己林園處",
    "X44n0744_031:0638c03": " 百千無量劫  不聞三寶名  亦噉燒鐵丸",
    "X44n0744_031:0638c04": " 寒冰抱銅柱  如是罪畢已  生於鳩鴿身",
    "X44n0744_031:0638c05": " 毒&#x8675;與鼠狼  蚣蜈百足等  如是諸雜類",
    "X44n0744_031:0638c06": " 皆應經歷中",
    "X44n0744_031:0638c07": "五百歲",
    "X44n0744_031:0638c08": "[0638c08] 毗尼母經云。若女人不出家者。佛之正法應住千",
    "X44n0744_031:0638c09": "年。今減五百年。一百年中得堅固解脫。一百年中",
    "X44n0744_031:0638c10": "得堅固定。一百年中得堅固持戒。一百年中得堅",
    "X44n0744_031:0638c11": "固多聞。一百年中得堅固布施。初百歲中有解脫",
    "X44n0744_031:0638c12": "堅固法。初五百年中。得道者多。不得道者少。以多",
    "X44n0744_031:0638c13": "言之。故曰正法。後五百年。唯相諍是非。執競盈露。",
    "X44n0744_031:0638c14": "得道者少。不得道者多。亦以多目之。名為像法。像",
    "X44n0744_031:0638c15": "而非真也。善見律云。由度女人出家。正法唯得五",
    "X44n0744_031:0638c16": "百歲住。由世尊制比丘尼。行八敬法。正法還得千",
    "X44n0744_031:0638c17": "年。問。千年已。正法為都滅耶。答。不都滅。於千年中",
    "X44n0744_031:0638c18": "得三達智。復千年中。得愛盡羅漢。無三達智。復千",
    "X44n0744_031:0638c19": "年中。得阿那含。復千年中。得斯陀含。復千年中。得",
    "X44n0744_031:0638c20": "須陀洹。總得一萬年。初五千歲得道。後五千歲學",
    "X44n0744_031:0638c21": "而不得道。於萬歲後。一切經書文字滅盡。但現剃",
    "X44n0744_031:0638c22": "頭。袈裟法服而已。佛泥洹後變記云。我般泥洹後",
    "X44n0744_031:0638c23": "百歲。我諸弟子沙門。聰明智慧。如我無異。我般泥",
    "X44n0744_031:0638c24": "洹後二百歲時。阿育王從八王索八斛四斗舍利。",
    "X44n0744_031:0639a01": "一日中作八萬四千佛圖。三百歲時。若有出家作",
    "X44n0744_031:0639a02": "沙門。一日中便得道。四百歲時。數念佛及法以比",
    "X44n0744_031:0639a03": "丘僧。供養和尚阿闍&#x68C3;。五百歲時。沙門。婆羅門。及",
    "X44n0744_031:0639a04": "人民。無不啼泣念佛者。六百歲時。諸沙門便行入",
    "X44n0744_031:0639a05": "山中。樹下。[冗-几+豕]間。求道。七百歲時。便行內外學經。若",
    "X44n0744_031:0639a06": "有沙門婆羅門問事。無不解了。悉壞九十六種外",
    "X44n0744_031:0639a07": "道。八百歲時。便復念行作佛圖垛。疾次作佛圖。九",
    "X44n0744_031:0639a08": "百歲時。便念行治生求利害處所。千歲時。便行與",
    "X44n0744_031:0639a09": "國王相隨。教習兵法戰陣。自行屠殺。妻娶婦女。舍",
    "X44n0744_031:0639a10": "利弗問經云。舍利弗。復白佛言。云何如來告天帝。",
    "X44n0744_031:0639a11": "[0639a11] 釋。及四天王云。我不久滅度。汝等各於方土。護持",
    "X44n0744_031:0639a12": "我法。我去世後。摩訶迦葉。賓頭盧。君徒般歎。羅&#x777A;",
    "X44n0744_031:0639a13": "羅。四大比丘住不泥洹。流通我法。佛言。但像教之",
    "X44n0744_031:0639a14": "時。信根微薄。雖發信心。不能堅固。不能感致。諸佛",
    "X44n0744_031:0639a15": "弟子。雖專到累年。不如佛在世時。一念之善。其極",
    "X44n0744_031:0639a16": "慊至。無復二向。汝為證信。隨事厚薄。為現佛像僧",
    "X44n0744_031:0639a17": "像。若空中言。若作光明。乃至夢想。令其堅固。彌勒",
    "X44n0744_031:0639a18": "下生。聽汝泥洹。又大阿羅漢慶友所說法住記云。",
    "X44n0744_031:0639a19": "佛般涅槃後。八百年中。執師子國。勝軍王都。阿羅",
    "X44n0744_031:0639a20": "漢名慶友。化緣既畢。將般涅槃。集諸苾芻。苾芻尼",
    "X44n0744_031:0639a21": "等。但有疑者。應可速問。承告涕噎。良久乃問。我等",
    "X44n0744_031:0639a22": "未知世尊釋迦牟尼無上正法。當住幾時。時尊者",
    "X44n0744_031:0639a23": "告曰。汝等諦聽。如來先已說法住經。今當為汝麤",
    "X44n0744_031:0639a24": "更宣說。佛般涅槃時。以無上法。囑十六大阿羅漢。",
    "X44n0744_031:0639b01": "并眷屬等。令其護持。使不滅沒。及敕其身。與施主",
    "X44n0744_031:0639b02": "作真福田。令彼施者得大果報。時諸大眾。聞是語",
    "X44n0744_031:0639b03": "已。少解憂悲。復重請言。所說十六大阿羅漢。我輩",
    "X44n0744_031:0639b04": "不知。其名何等。慶友答言。第一尊者名賓度羅跋",
    "X44n0744_031:0639b05": "羅惰闍(即賓頭盧)。與自眷屬。千阿羅漢。多分住在西瞿",
    "X44n0744_031:0639b06": "陀尼洲。第二尊者迦諾迦伐蹉。與自眷屬五百阿",
    "X44n0744_031:0639b07": "羅漢。多分住在北方迦溼彌羅國。第三尊者名迦",
    "X44n0744_031:0639b08": "諾跋釐惰闍。與自眷屬。六百阿羅漢。多分住在東",
    "X44n0744_031:0639b09": "勝身洲。第四尊者名蘇頻陀。與自眷屬。七百阿羅",
    "X44n0744_031:0639b10": "漢。多分住在北俱盧洲。第五尊者諾詎羅。與自眷",
    "X44n0744_031:0639b11": "屬。八百阿羅漢。多分住在南贍部洲。第六尊者名",
    "X44n0744_031:0639b12": "跋陀羅。與自眷屬。九百阿羅漢。多分住在&#x8EAD;沒羅",
    "X44n0744_031:0639b13": "洲。第七尊者迦理迦。與自眷屬。千阿羅漢。多分住",
    "X44n0744_031:0639b14": "在僧迦茶洲。第八尊者名伐闍羅弗多羅。與自眷",
    "X44n0744_031:0639b15": "屬千一百阿羅漢。多分住在&#x9262;剌拏洲。第九尊者",
    "X44n0744_031:0639b16": "名戍博迦。與自眷屬九百阿羅漢。多分住在香醉",
    "X44n0744_031:0639b17": "山中。第十尊者名半託迦。與自眷屬千三百阿羅",
    "X44n0744_031:0639b18": "漢。多分住在三十三天。第十一尊者名羅怙羅(舊云",
    "X44n0744_031:0639b19": "羅&#x777A;羅)。與自眷屬千一百阿羅漢。多分住在畢利颺",
    "X44n0744_031:0639b20": "瞿洲。第十二尊者名那伽犀那。與自眷屬千二百",
    "X44n0744_031:0639b21": "阿羅漢。多分住在半度波山。第十三尊者名因揭",
    "X44n0744_031:0639b22": "陀。與自眷屬千三百阿羅漢。多分住在廣&#x8107;山中。",
    "X44n0744_031:0639b23": "第十四尊者名伐那婆斯。與自眷屬千四百阿羅",
    "X44n0744_031:0639b24": "漢。多分住在可住山中。第十五尊者名阿氏多。與",
    "X44n0744_031:0639c01": "自眷屬千五百阿羅漢。多分住在鷲峰山中。第十",
    "X44n0744_031:0639c02": "六尊者名注茶半託迦。與自眷屬千六百阿羅漢。",
    "X44n0744_031:0639c03": "多分住在持軸山中。如是十六大阿羅漢。一切皆",
    "X44n0744_031:0639c04": "具三明。六通。八解脫等。無量功德。離三界染。誦持",
    "X44n0744_031:0639c05": "三藏。博通外典。承佛敕故。以神通力。延自壽量。乃",
    "X44n0744_031:0639c06": "至世尊。正法應住。常隨護持。及與施主作真福田。",
    "X44n0744_031:0639c07": "令彼施者。得大果報。若此世界。一切國王大臣長",
    "X44n0744_031:0639c08": "者居士。若男若女。發殷淨心。為四方僧設大施會。",
    "X44n0744_031:0639c09": "或設五年無遮施會。或慶寺慶像慶經旛等。施設",
    "X44n0744_031:0639c10": "大會。或延請僧至所住處。設大福會。或詣寺中經",
    "X44n0744_031:0639c11": "行處等。安布上妙諸座。臥具。衣藥。飲食。布施僧眾。",
    "X44n0744_031:0639c12": "時此十六大阿羅漢。及諸眷屬。隨其所應。分散往",
    "X44n0744_031:0639c13": "赴。現種種形。蔽隱聖儀。同常凡眾。密受供具。令諸",
    "X44n0744_031:0639c14": "施主。得勝果報。如是十六大阿羅漢。護持正法。饒",
    "X44n0744_031:0639c15": "益有情。至此南贍部洲人。壽極長至於十歲。刀兵",
    "X44n0744_031:0639c16": "劫起。互相誅戮。佛法爾時。當暫滅沒。刀兵劫後。人",
    "X44n0744_031:0639c17": "壽漸增。至百歲位。此洲人等。厭前刀兵。殘害苦惱",
    "X44n0744_031:0639c18": "復樂修善。時此十六大阿羅漢。與諸眷屬。復來人",
    "X44n0744_031:0639c19": "中。稱揚顯說無上正法。度無量眾。令其出家。為諸",
    "X44n0744_031:0639c20": "有情作饒益事。如是乃至此洲。人壽六萬歲時。無",
    "X44n0744_031:0639c21": "上正法。流行世間。熾然無息。後至人壽七萬歲時。",
    "X44n0744_031:0639c22": "無上正法。方永滅沒。時此十六大阿羅漢。與諸眷",
    "X44n0744_031:0639c23": "屬。於此洲地。俱來集會。以神通力。用諸七寶。造窣",
    "X44n0744_031:0639c24": "堵波。嚴麗高廣。釋迦牟尼如來應正等覺。所有遺",
    "X44n0744_031:0640a01": "身馱都。皆集其內。爾時。十六大阿羅漢。與諸眷屬。",
    "X44n0744_031:0640a02": "遶窣堵波。以諸香華。持用供養。恭敬讚歎。繞百千",
    "X44n0744_031:0640a03": "&#x5E00;。瞻仰禮已。俱昇&#x8657;空。向窣堵波。作如是言。敬禮",
    "X44n0744_031:0640a04": "世尊。釋迦如來。應正等覺。我已受敕。護持正法。及",
    "X44n0744_031:0640a05": "與天人。作諸饒益。法藏已沒。有緣已周。今辭滅度。",
    "X44n0744_031:0640a06": "說是語已。一時俱入無餘涅槃。先定願力。火起焚",
    "X44n0744_031:0640a07": "身。如燈燄滅。骸骨無遺。時窣堵波。便陷入地。至金",
    "X44n0744_031:0640a08": "剛際。方乃停住。爾時世尊釋迦牟尼。無上正法。於",
    "X44n0744_031:0640a09": "此三千大千世界。永滅不現。從此無間。此佛土中。",
    "X44n0744_031:0640a10": "有七百俱胝獨覺。一時出現。至人壽八萬歲時。獨",
    "X44n0744_031:0640a11": "覺聖眾。復皆滅度。次後彌勒如來應正等覺。出現",
    "X44n0744_031:0640a12": "世間(云云)。據此。則佛化時時相接。無有斷絕。但由",
    "X44n0744_031:0640a13": "眾生。不依教法。於法無緣。法暫隱沒。非人。天。魔。梵。",
    "X44n0744_031:0640a14": "力所能滅。雖言佛法東流。三度被諸惡王誅剪。但",
    "X44n0744_031:0640a15": "是此方云滅。餘國仍存。十六大聖。億千無學。冥中",
    "X44n0744_031:0640a16": "弘護。尋復興之。斯則滅不可滅。殆非人謀。弘實可",
    "X44n0744_031:0640a17": "弘。真歸聖力。又復應知。三寶常住。常住之法。理無",
    "X44n0744_031:0640a18": "興廢。興廢之來。總隨世緣業耳。所謂晨離西隱。不",
    "X44n0744_031:0640a19": "害千光之恒明者也(馱郁即舍利也。三度者。第一赫連勃勃。號為夏國被破長",
    "X44n0744_031:0640a20": "安。遇僧皆殺。第二魏太武。用崔&#x6667;言。夷滅經像僧眾。後悔以&#x6667;加五刑。第三周武帝。但令還俗。此之三君。",
    "X44n0744_031:0640a21": "為滅佛法。皆不得久。身患癩瘡。死入地獄。有人暴死。見在地獄。受大極苦。具如別傳。唐臨冥報記錄)。",
    "X44n0744_031:0640a22": "優&#x9262;羅",
    "X44n0744_031:0640a23": "[0640a23] 如初篇釋。",
    "X44n0744_031:0640a24": "阿希物多",
    "X44n0744_031:0640b01": "[0640b01] 或云阿提目多迦。此翻龍舐華。其草形如大&#x8534;。赤",
    "X44n0744_031:0640b02": "華青葉。子堪為油。亦堪為香。故有翻為苣&#x8542;子。苣",
    "X44n0744_031:0640b03": "&#x8542;子。胡&#x8534;也。言其狀似胡&#x8534;。實非胡&#x8534;也。有云此",
    "X44n0744_031:0640b04": "方無。故不翻。舊云善思夷華。",
    "X44n0744_031:0640b05": "瞻婆",
    "X44n0744_031:0640b06": "[0640b06] 或云詹波。又云瞻蔔。亦作薝蔔。本是西音。何勞加",
    "X44n0744_031:0640b07": "艸。正云瞻博迦。大論云。黃華樹。華如金色。樹形高",
    "X44n0744_031:0640b08": "大。華小。亦甚香。其氣逐風彌遠。故云。瞻蔔雖萎。猶",
    "X44n0744_031:0640b09": "勝餘華。",
    "X44n0744_031:0640b10": "蘇曼那",
    "X44n0744_031:0640b11": "[0640b11] 如壞鬼神村戒釋。",
    "X44n0744_031:0640b12": "婆師",
    "X44n0744_031:0640b13": "[0640b13] 或云婆師迦。又云婆利師迦。此云夏生華。亦云夏",
    "X44n0744_031:0640b14": "生護華。又翻雨時華。按梵音婆利師。此言雨也。迦",
    "X44n0744_031:0640b15": "者。時也。此華要至雨時。方生故也。西域以夏時。呼",
    "X44n0744_031:0640b16": "為雨時。云夏。云雨。皆得也。增一阿含云。諸有華之",
    "X44n0744_031:0640b17": "屬。薝蔔之華。須摩那華。天上人中。婆師華。最為第",
    "X44n0744_031:0640b18": "一。",
    "X44n0744_031:0640b19": "阿夷",
    "X44n0744_031:0640b20": "[0640b20] 律文自稱云阿夷。稱女僧。及上尊。亦云阿夷。疑是",
    "X44n0744_031:0640b21": "梵音。&#x8B4C;濫也。若稱僧。及上尊。應云阿&#x68C3;夷。或云阿",
    "X44n0744_031:0640b22": "&#x68C3;耶。此言尊者。亦言聖者。僧祇律。稱為阿&#x68C3;耶。是",
    "X44n0744_031:0640b23": "也。若自稱。應云阿夷恬。此言新學。亦云新發意。夷",
    "X44n0744_031:0640b24": "字或加女旁。聲還同夷。若順俗稱。自言阿姨者。即",
    "X44n0744_031:0640c01": "是卑小之稱。如俗姊妹同出。稱為姨。同出者。謂已",
    "X44n0744_031:0640c02": "嫁也。稱女僧阿姨者。即尊上之稱。如稱姊。及母之",
    "X44n0744_031:0640c03": "姊妹。亦日為姨。然今同一如來法中出家。即是法",
    "X44n0744_031:0640c04": "中之姊妹。以姊妹阿姨相稱者。準理無傷也。但應",
    "X44n0744_031:0640c05": "分別自他。尊卑之義。",
    "X44n0744_031:0640c06": "四依法",
    "X44n0744_031:0640c07": "[0640c07] 一依糞掃衣。二依乞食。三依樹下坐。四依腐爛藥。",
    "X44n0744_031:0640c08": "餘部皆云三依。以尼無獨在樹下阿蘭若處住法。",
    "X44n0744_031:0640c09": "故但言三依。五分律雖云四依。然亦不言樹下。唯",
    "X44n0744_031:0640c10": "云依麤弊臥具。若得菴屋。大小房。圓屋。應受。根本",
    "X44n0744_031:0640c11": "部。為說三依已。次為說八墮落法。及八尊敬法。又",
    "X44n0744_031:0640c12": "說四種所應作法云。若他罵。不應返罵。他瞋。不應",
    "X44n0744_031:0640c13": "返瞋。他調。不應返調。他打。不應返打(比丘亦同此四種法。八墮",
    "X44n0744_031:0640c14": "落法者。即八棄是也)。",
    "X44n0744_031:0640c15": "月八日食",
    "X44n0744_031:0640c16": "[0640c16] 律云。月八日食。十五日食。月初日食。此謂黑月三",
    "X44n0744_031:0640c17": "日。白月三日。按餘經律。皆云八日。十四日。十五日。",
    "X44n0744_031:0640c18": "即六齋之期。或云八日十五日。乃四齋之晨也。西",
    "X44n0744_031:0640c19": "國信士。以此日為會。或受八戒。將諸飲食。奉施沙",
    "X44n0744_031:0640c20": "門。又瓶沙王。見諸外道日日說法。諸白衣輩。日日",
    "X44n0744_031:0640c21": "往聽。大設供養。王白世尊。願聽六齋日。聚集沙門。",
    "X44n0744_031:0640c22": "講說論議。我當作諸供養。飯佛及僧。兼得聞法。佛",
    "X44n0744_031:0640c23": "即聽許。故每於六齋日。常設食供僧也。",
    "X44n0744_031:0640c24": "舍夷拘&#x68C3;",
    "X44n0744_031:0641a01": "[0641a01] 舍夷。如上釋。拘&#x68C3;。或云拘利。又云俱&#x68C3;。有云。是羅",
    "X44n0744_031:0641a02": "摩伽國人種姓也。",
    "X44n0744_031:0641a03": "長跪",
    "X44n0744_031:0641a04": "[0641a04] 根本羯磨云。雙膝著地。坐小褥子。低頭合掌。虔誠",
    "X44n0744_031:0641a05": "而住。注曰。女人坐法。與男人不同。作小褥子。可方",
    "X44n0744_031:0641a06": "一尺。厚三寸。纔得支坐。偏踞帖膝。低頭合掌。西方",
    "X44n0744_031:0641a07": "受戒。法皆如是也。",
    "X44n0744_031:0641a08": "小小顏貌",
    "X44n0744_031:0641a09": "[0641a09] 母經云。佛在世時。唯有一女。得遣使受具。所以得",
    "X44n0744_031:0641a10": "者。但此女顏容挺特。世無所比。若往者。恐惡人抄",
    "X44n0744_031:0641a11": "掠。是故佛聽。今時若有如是比者。可得遣使受戒。",
    "X44n0744_031:0641a12": "其餘一切要現前。得受具。不現前不得(此是法與童女。因緣",
    "X44n0744_031:0641a13": "廣出根本雜事律。第三十二卷中)。",
    "X44n0744_031:0641a14": "蠱道",
    "X44n0744_031:0641a15": "[0641a15] 公土切。音古。事也。事鬼神也。說文云。能事無形。以",
    "X44n0744_031:0641a16": "舞降神也。所謂師巫。為蠱惑人也。在男曰覡。在女",
    "X44n0744_031:0641a17": "曰巫。又蠱毒也。腹中蟲曰蠱。又穀之飛亦曰蠱。謂",
    "X44n0744_031:0641a18": "穀之久積。變為飛蠱。因食入腹。而能害人也。",
    "X44n0744_031:0641a19": "  ●律藏卷第四十九",
    "X44n0744_031:0641a20": "酤酒",
    "X44n0744_031:0641a21": "[0641a21] 與沽同。音孤。賣酒。買酒。均曰酤也。",
    "X44n0744_031:0641a22": "令卷",
    "X44n0744_031:0641a23": "[0641a23] 逵員切。音權。詩大雅云。有卷者阿。傳云。卷曲也。或",
    "X44n0744_031:0641a24": "作鬈。亦髮曲貌(阿。曲也。又阿然美貌)。",
    "X44n0744_031:0641b01": "鳥&#x7E19;",
    "X44n0744_031:0641b02": "[0641b02] 而用切。葺去聲。毳飾也。",
    "X44n0744_031:0641b03": "曼陀羅",
    "X44n0744_031:0641b04": "[0641b04] 白華。如上釋。",
    "X44n0744_031:0641b05": "&#x979E;樓",
    "X44n0744_031:0641b06": "[0641b06] 此翻聲音。又翻雜。五分律云。不應作雜色腰繩。",
    "X44n0744_031:0641b07": "詭語",
    "X44n0744_031:0641b08": "[0641b08] 詭。古委切。音癸。謂變詐也。三蒼云。詭。譎也。廣雅云。",
    "X44n0744_031:0641b09": "詭欺也。餘如律文釋。",
    "X44n0744_031:0641b10": "謫罰",
    "X44n0744_031:0641b11": "[0641b11] 謫。音窄。責也。亦罰也。",
    "X44n0744_031:0641b12": "難陀比丘尼",
    "X44n0744_031:0641b13": "[0641b13] 此云喜比丘尼。",
    "X44n0744_031:0641b14": "懸廁",
    "X44n0744_031:0641b15": "[0641b15] 謂廁高懸。其下坑深。能為藏物。故佛不聽。五分律",
    "X44n0744_031:0641b16": "云。不應深作廁坑。極深聽捲手一肘。小作口。",
    "X44n0744_031:0641b17": "嗤笑",
    "X44n0744_031:0641b18": "[0641b18] 嗤。抽知切。音鴟。笑也。律文或作[口*豈]。何開切。音孩。亦",
    "X44n0744_031:0641b19": "笑也。",
    "X44n0744_031:0641b20": "  ○法揵度法",
    "X44n0744_031:0641b21": "[0641b21] 稽夫龜馬垂文。則千齡為之幽鏡。洙泗遺言。乃萬",
    "X44n0744_031:0641b22": "載以之司南。是以王臣執軌。而法有章。夫婦履貞。",
    "X44n0744_031:0641b23": "而禮有序。士庶同欽。誰不羨焉。況我調御大師。乃",
    "X44n0744_031:0641b24": "三界之特尊。萬古之獨步。法隆先聖。道踵空王。三",
    "X44n0744_031:0641c01": "乘繼軌。&#x8657;芥劫而無盡。四輩傳揚。拂石時以難窮。",
    "X44n0744_031:0641c02": "九州齊敬。十壞咸遵。同出火宅。共趣泥洹。如肯纖",
    "X44n0744_031:0641c03": "悉奉持。孰無揖其風猷乎。",
    "X44n0744_031:0641c04": "疏向",
    "X44n0744_031:0641c05": "[0641c05] 疏。山徂切。音梳。通也。禮經解云。疏通知遠也。乃門",
    "X44n0744_031:0641c06": "戶疏&#x7ABB;也。本作&#x24D19;。今俗作疏。向如前釋。",
    "X44n0744_031:0641c07": "叉奇",
    "X44n0744_031:0641c08": "[0641c08] 奇。棱也。柧也。亦叉也。故三叉。及三棱木。謂之三奇。",
    "X44n0744_031:0641c09": "三木相倚。亦謂三奇。凡草木有叉棱者。不聽用作",
    "X44n0744_031:0641c10": "廁籌。恐傷身體故也。母經云。土塊。&#x8F2D;木皮。&#x8F2D;葉。奇",
    "X44n0744_031:0641c11": "木。皆不得用。所應用者。木。竹。葦(柧音姑。三棱謂之柧也)。",
    "X44n0744_031:0641c12": "謦咳",
    "X44n0744_031:0641c13": "[0641c13] 如上釋。凡至廁所。當須彈指。或作謦咳。令內人覺",
    "X44n0744_031:0641c14": "知。既上廁已。復應三彈指。令非人知。百一羯磨云。",
    "X44n0744_031:0641c15": "佛言。欲入廁時。或彈指。或謦欬。或踏地作聲。若默",
    "X44n0744_031:0641c16": "然入者。得越法罪。雜寶藏經云。有一比丘。不彈指",
    "X44n0744_031:0641c17": "來大小便。灒汙中鬼面上。魔鬼大恚欲殺。沙門持",
    "X44n0744_031:0641c18": "戒。魔鬼隨逐。伺覓其短。不能得便(既知此患。必須彈指。或作謦欬。",
    "X44n0744_031:0641c19": "或作步聲。豈當默然而受橫禍。復違聖教耶)。",
    "X44n0744_031:0641c20": "大小便法",
    "X44n0744_031:0641c21": "[0641c21] 便利之法。律文雖出。然而散布諸處。缺於次第。亦",
    "X44n0744_031:0641c22": "有遺略。今準義淨三藏。依說一切有部撰出(出雜事律)。",
    "X44n0744_031:0641c23": "文云。便利之事。略出其儀。下著洗浴之裙。上披僧",
    "X44n0744_031:0641c24": "&#x811A;崎服。次取觸瓶。添水令滿。持將上廁。閉戶遮身。",
    "X44n0744_031:0642a01": "土須二七塊。在其廁外。於&#x750E;石上。或小版上。而安",
    "X44n0744_031:0642a02": "置之。其&#x750E;版量。長一肘。&#x6FF6;半肘。其土碎之為末。列",
    "X44n0744_031:0642a03": "作兩行。一一別聚。更安一塊。復將三丸。入於廁內。",
    "X44n0744_031:0642a04": "安在一邊。一將拭體。一用洗身。洗身之法。須將左",
    "X44n0744_031:0642a05": "手。先以水洗。後兼土淨(母經云。應用二指頭洗之。謂無名指。及小指。須用冷",
    "X44n0744_031:0642a06": "水。若用熱湯。恐生腸風等疾。嚴冬冰手。煖亦無妨)。餘有一丸。麤且一遍洗",
    "X44n0744_031:0642a07": "其左手。若有籌片。持入亦佳(雜事云。持籌片。并三塊土入廁。籌用拭身。",
    "X44n0744_031:0642a08": "一土洗淨。一土洗小便處。一土洗左手)。如其用罷。須擲廁外。必用故",
    "X44n0744_031:0642a09": "紙。可棄廁中。既洗淨了。以右手牽下其衣。瓶安置",
    "X44n0744_031:0642a10": "一邊。右手撥開傍扂。還將右手提瓶而出。或以左",
    "X44n0744_031:0642a11": "臂抱瓶。拳其左手。可用右手關戶而去。就彼土處。",
    "X44n0744_031:0642a12": "蹲坐一邊。若須坐物。隨時量處。置瓶左髀之上。可",
    "X44n0744_031:0642a13": "以左臂向下壓之(若有三叉木者。置上極要)。先取近身七土。別",
    "X44n0744_031:0642a14": "別洗其左手。後用餘七。一一兩手俱淨。其&#x750E;木上。",
    "X44n0744_031:0642a15": "必須淨洗。餘有一丸。將洗瓶器。次洗臂&#x8168;及足。並",
    "X44n0744_031:0642a16": "令清潔。然後隨情而去。此瓶之水。不入口脣。重至",
    "X44n0744_031:0642a17": "房中。以淨瓶水。漱口再三。若其事至。觸此瓶者。還",
    "X44n0744_031:0642a18": "須洗手&#x6F44;口。方可執餘器具。斯乃大便之儀。麤說",
    "X44n0744_031:0642a19": "如此。小便。則一二之土。可用洗手洗身。此即清淨",
    "X44n0744_031:0642a20": "之先。為敬基本。或人將為小事。律教乃有大訶。若",
    "X44n0744_031:0642a21": "不洗淨。不合坐僧&#x7240;。亦不應禮三寶。此是身子伏",
    "X44n0744_031:0642a22": "外道法。佛因總制苾芻。修之則奉律福生。不作乃",
    "X44n0744_031:0642a23": "違教招罪。斯則東夏不傳。其來尚矣。設令啟示。遂",
    "X44n0744_031:0642a24": "起嫌心。即道大乘&#x8657;通。何淨何穢。腹內恒滿。外洗",
    "X44n0744_031:0642b01": "寧益。詎知輕欺教檢。誣罔聖心。受禮禮他。俱招罪",
    "X44n0744_031:0642b02": "過。著衣噉食。天神共嫌。若不洗淨。五天同笑。所至",
    "X44n0744_031:0642b03": "之處。人皆見譏。弘紹之賓。特宜傳教。既而厭俗離",
    "X44n0744_031:0642b04": "塵。捨家趣於非家。即須慇懃用釋父之言。何得睚",
    "X44n0744_031:0642b05": "[日*柴]於毗尼之說。如其不信。幸可依此。洗之五六日",
    "X44n0744_031:0642b06": "間。便知不洗之過。然而寒冬之月。須作煖湯。自外",
    "X44n0744_031:0642b07": "三時。事便隨意。凡是僧坊。先須淨治廁處。若自無",
    "X44n0744_031:0642b08": "力。教化為之。供十方僧。理通凡聖。無多所費。斯其",
    "X44n0744_031:0642b09": "要焉。是淨方業。固非&#x8657;矣。理須大槽。可受一兩石。",
    "X44n0744_031:0642b10": "貯土令滿。置在圊邊。大眾必無私房可畜。若卒無",
    "X44n0744_031:0642b11": "水瓶。許用瓷瓦等&#x9262;。盛水將入。安在一邊。右手澆",
    "X44n0744_031:0642b12": "洗。亦無傷也。江淮地下。瓮廁者多。不可於斯。即為",
    "X44n0744_031:0642b13": "洗淨。宜應別作洗處。水流通出者為善。然其廁內。",
    "X44n0744_031:0642b14": "貯土置瓶。並須安穩。勿令闕事。添瓶之罐。著柴為",
    "X44n0744_031:0642b15": "佳。如畜君持。準前為矣。銅瓶插蓋而口寬。元來不",
    "X44n0744_031:0642b16": "中洗淨。若其腹邊。別為一孔。頂上以錫錮之。高出",
    "X44n0744_031:0642b17": "尖臺。中安小孔。此亦權當時須也(五天風俗。食皆護淨。咸嚼楊枝",
    "X44n0744_031:0642b18": "便利必洗。故其自恃清高。不同餘方流俗。況夫法眾。本是潔基。而反為穢觸。可乎)根本雜",
    "X44n0744_031:0642b19": "事云。佛告諸苾芻。汝等當知。此是常行。恒須在意。",
    "X44n0744_031:0642b20": "如是洗淨。有大利益。令身清潔。諸天敬奉。是故汝",
    "X44n0744_031:0642b21": "等。從今已去。若苾芻。苾芻尼。學戒女。求寂男。求寂",
    "X44n0744_031:0642b22": "女。鄔波索迦。鄔波斯迦。歸依於我。以我為師者。咸",
    "X44n0744_031:0642b23": "應洗淨。若不如是洗淨者。不應繞塔行道。不合禮",
    "X44n0744_031:0642b24": "佛。讀經。自不禮他。亦不受禮。不應噉食。不坐僧&#x7240;。",
    "X44n0744_031:0642c01": "亦不入眾。由身不淨。不如法故。能令諸天見不生",
    "X44n0744_031:0642c02": "喜。所持&#x546A;法。皆無效驗。若有犯者。得惡作罪。若作",
    "X44n0744_031:0642c03": "齋供。書經。造像。不洗淨者。由輕慢故。得福寡薄。汝",
    "X44n0744_031:0642c04": "等皆應依我言教。無得自欺。作不淨法。懈怠放逸。",
    "X44n0744_031:0642c05": "為下品行。當墮惡道。時諸苾芻。聞佛教誨。皆大歡",
    "X44n0744_031:0642c06": "喜。如法奉行。百一羯磨云。鄔波離。請世尊曰。如世",
    "X44n0744_031:0642c07": "尊說。勝義洗淨。有其三種。一者洗身。二者洗語。三",
    "X44n0744_031:0642c08": "者洗心。云何此中。但說不淨汙身。教令洗濯。佛言。",
    "X44n0744_031:0642c09": "欲令除去臭氣。安樂住故。又復見外道之流。懷淨",
    "X44n0744_031:0642c10": "潔慢。令其生信。為欲令彼。發深敬心。入此法中。改",
    "X44n0744_031:0642c11": "邪從正。即如尊者舍利子。於憍慢婆羅門處。以洗",
    "X44n0744_031:0642c12": "淨法。而攝化之。遂令其人。住於初果。見斯利益。佛",
    "X44n0744_031:0642c13": "言。汝諸苾芻。應可洗淨。如舍利子法。汝諸苾芻。咸",
    "X44n0744_031:0642c14": "須如是。為洗淨事。若異斯者。招越法罪(注曰。斯則金口分明",
    "X44n0744_031:0642c15": "制其淨事。而有自出凡意。輒作改張。用筩。用槽。未成雅中。雖復歸心淨檢。而實難袪穢汙。由身子制。未被",
    "X44n0744_031:0642c16": "東川。蓋是譯人之麤&#x758E;。固非行者之過也)。因果經云。觸手請經。當獲廁",
    "X44n0744_031:0642c17": "中蟲報。溪堂雜錄云。元祐中。有蜀僧智超法師。常",
    "X44n0744_031:0642c18": "誦華嚴經。已三十年。偶見一童子。丰貌清爽。舉手",
    "X44n0744_031:0642c19": "高揖。超曰。何來。曰。五臺來。超曰。何遠至此。曰。有少",
    "X44n0744_031:0642c20": "事。欲相導故。超曰。願聞。曰。吾師誦經固可嘉矣。但",
    "X44n0744_031:0642c21": "失在登廁洗淨時。觸水淋其手背。而未&#x751E;用&#x7070;土",
    "X44n0744_031:0642c22": "洗之。律制七度。今洗二三。緣此觸尚存。禮佛誦經。",
    "X44n0744_031:0642c23": "悉皆得罪。言訖。不見。超慚而改過。此乃文殊菩薩",
    "X44n0744_031:0642c24": "化現。以警於超也。故知洗手洗淨。必須依法。淨水。",
    "X44n0744_031:0643a01": "觸水。決要分別。言七度者。謂先用&#x7070;七遍。後用土",
    "X44n0744_031:0643a02": "七次洗之。然入廁洗淨洗手等。經中各有偈頌神",
    "X44n0744_031:0643a03": "&#x546A;。如常可知。此不繁錄。經云。若不持誦諸神&#x546A;者。",
    "X44n0744_031:0643a04": "縱用七恒河水。洗至金剛際。亦不得身器清淨。當",
    "X44n0744_031:0643a05": "一一默誦&#x546A;七遍。則獲一切清淨福果。諸惡鬼魔。",
    "X44n0744_031:0643a06": "悉皆拱手。護法善神。咸生敬仰。世尊垂訓。大士親",
    "X44n0744_031:0643a07": "誡。可不奉行。自甘為罪穢者乎。",
    "X44n0744_031:0643a08": "思惟善法",
    "X44n0744_031:0643a09": "[0643a09] 若比丘在道行。應常思惟善法。若見人。應問訊言。",
    "X44n0744_031:0643a10": "善來。若二人共行。亦應思惟善法。設有言說。應作",
    "X44n0744_031:0643a11": "法語。如雜事律云。有二苾芻。一老一少。隨路而行。",
    "X44n0744_031:0643a12": "說非法語。時有不信心藥叉。欲吸其精氣(云云)。世",
    "X44n0744_031:0643a13": "尊告諸苾芻曰。我今制諸苾芻。隨路行時。所有行",
    "X44n0744_031:0643a14": "法。苾芻涉路行時。有二種事。一作法語。二聖默然。",
    "X44n0744_031:0643a15": "於止息處。說聖伽陀(伽陀如一百事中。棄洗&#x9262;水句中出)。",
    "X44n0744_031:0643a16": "與食",
    "X44n0744_031:0643a17": "[0643a17] 佛言。食時。若人非人。應與食。乃至一摶。舊&#x894D;譬喻",
    "X44n0744_031:0643a18": "經云。比丘每食。皆當割省留餘。以施蠢動。不得盡",
    "X44n0744_031:0643a19": "之。大論云。若初得食時。先獻三寶。後施四生。雜事",
    "X44n0744_031:0643a20": "云。佛言。凡噉食時。為施畜生。留一抄食。普施&#x7FA3;生。",
    "X44n0744_031:0643a21": "勿拘一類。可於飯上。以水澆溼。餅須細擘。散之於",
    "X44n0744_031:0643a22": "地。隨意當食。不應遮止。若遮止者。得越法罪。如涅",
    "X44n0744_031:0643a23": "槃經。佛降伏曠野鬼神。令受不殺戒已。鬼白佛言。",
    "X44n0744_031:0643a24": "我及眷屬。唯仰血肉。以自存活。今已受戒。當何資",
    "X44n0744_031:0643b01": "身。佛告鬼言。我今敕聲聞弟子。隨有修行佛法處。",
    "X44n0744_031:0643b02": "悉施汝等飲食。若有住處。不能施者。當知是輩。非",
    "X44n0744_031:0643b03": "我弟子。是魔眷屬。又如雜事律。訶梨底母。親於佛",
    "X44n0744_031:0643b04": "所。受三歸依。并五學處已。前白佛言。世尊。我及諸",
    "X44n0744_031:0643b05": "兒。從今已去。何所食噉。佛言。善女。汝不須憂。於贍",
    "X44n0744_031:0643b06": "部洲。所有我諸聲聞弟子。每於食次。出眾生食。并",
    "X44n0744_031:0643b07": "於行末。設食一盤。呼汝名字。并諸兒子。皆令飽食。",
    "X44n0744_031:0643b08": "永無饑苦。若復有餘現在眾生。及江山海處。諸鬼",
    "X44n0744_031:0643b09": "神等。而應食者。皆悉運心。令其飽足。內法傳云。西",
    "X44n0744_031:0643b10": "方諸寺。每於門屋處。或在食廚邊。塑&#x7575;母形。抱一",
    "X44n0744_031:0643b11": "兒子。於其膝下。或五或三。以表其像(母有五百子。小子名愛兒)。",
    "X44n0744_031:0643b12": "每日於前。盛陳供食。其母乃是四天王之眾。大豐",
    "X44n0744_031:0643b13": "勢力。其有疾病。無兒息者。饗食薦之。咸皆遂願。神",
    "X44n0744_031:0643b14": "州先有。名鬼子母焉。又復西方。諸大寺處。咸於食",
    "X44n0744_031:0643b15": "廚柱側。或在大庫門前。彫木表形。或二尺三尺。為",
    "X44n0744_031:0643b16": "神王狀。坐把金囊。&#x5374;踞小坐。一&#x811A;垂地。每將油拭。",
    "X44n0744_031:0643b17": "黑色為形。號曰。摩訶歌羅。即大黑神也。古代相承",
    "X44n0744_031:0643b18": "云。是大天之部屬。性愛三寶。護持五眾。使無損耗。",
    "X44n0744_031:0643b19": "求者稱情。但至食時。廚家每薦香火。所有飲食。隨",
    "X44n0744_031:0643b20": "列於前。曾親見說。大涅槃處。般彈那寺。每常僧食。",
    "X44n0744_031:0643b21": "一百有餘。春秋二時。禮拜之際。不期而至。僧徒五",
    "X44n0744_031:0643b22": "百。臨中忽來。正到中時。無宜更&#x7151;。其知事人。告廚",
    "X44n0744_031:0643b23": "家曰。有斯倉卒。事欲如何。於時有一淨人老母。而",
    "X44n0744_031:0643b24": "告之曰。此乃常事。無勞見憂。遂乃多然香火。盛陳",
    "X44n0744_031:0643c01": "祭食。告食神日。大聖涅槃。爾徒尚在。四方僧至。為",
    "X44n0744_031:0643c02": "禮聖蹤。飲風供承。勿令闕之。是仁之力。幸可知時。",
    "X44n0744_031:0643c03": "尋即總命大眾令坐。以寺常食。次第行之。大眾咸",
    "X44n0744_031:0643c04": "足。其餐所長。還如常日。咸皆唱善。讚天神之力親",
    "X44n0744_031:0643c05": "行禮覲。故&#x89A9;黑神。見在其前。食成大聚。問其何意。",
    "X44n0744_031:0643c06": "報此所由。準此雖復先無。江南多有置處。求者&#x52B9;",
    "X44n0744_031:0643c07": "驗。神道非&#x8657;。大覺寺。目真鄰陀龍。亦同斯異矣。",
    "X44n0744_031:0643c08": "窳惰",
    "X44n0744_031:0643c09": "[0643c09] 窳。戈渚切。音與。惰也。爾雅云。窳。勞也。謂勞苦者。多",
    "X44n0744_031:0643c10": "惰窳也。又云。懶人不能自起。如瓜瓠仆地。故字從",
    "X44n0744_031:0643c11": "瓜。又懶人恒在室中。故字從穴也。",
    "X44n0744_031:0643c12": "&#x9262;支",
    "X44n0744_031:0643c13": "[0643c13] 支。替也。五分云。諸比丘以&#x9262;盛食。著地翻之。佛言。",
    "X44n0744_031:0643c14": "聽用&#x9262;支。用銅。鐵。牙角。瓦石。竹木。除漆樹。乃至結",
    "X44n0744_031:0643c15": "草著下亦聽。雜事云。應以薄錫。替&#x9262;而用。彼便以",
    "X44n0744_031:0643c16": "錫遍裹其&#x9262;。佛言。可為小替。纔承&#x9262;底。彼作種種",
    "X44n0744_031:0643c17": "奇異形勢。佛言。替有二種。一如菩提樹。及多根樹",
    "X44n0744_031:0643c18": "葉。二如手掌。",
    "X44n0744_031:0643c19": "等得",
    "X44n0744_031:0643c20": "[0643c20] 律云。應唱言等得。然後食。十誦云。未唱等供。不得",
    "X44n0744_031:0643c21": "食也。摩得勒伽云。眾僧行食時。上座應語。一切平",
    "X44n0744_031:0643c22": "等與。使唱僧跋。然後俱食。言僧跋者。眾僧飯皆平",
    "X44n0744_031:0643c23": "等。目得迦云。佛告諸苾芻。凡於眾首。為上座者。所",
    "X44n0744_031:0643c24": "有供食。置在眾前。先令一人執持飲食。或先行鹽。",
    "X44n0744_031:0644a01": "在上座前。曲身恭敬。唱三&#x9262;羅佉多。未唱已來。不",
    "X44n0744_031:0644a02": "得受食。當知此言。有大威力。輒違受食。得惡作罪。",
    "X44n0744_031:0644a03": "注曰。三&#x9262;羅佉多。譯為正至。或為時至。或為善至。",
    "X44n0744_031:0644a04": "或是密語神&#x546A;。能除毒故。意道供具善成。食時復",
    "X44n0744_031:0644a05": "至。準其字義。合當如是。然而佛昔與大眾受他毒",
    "X44n0744_031:0644a06": "食。佛教令唱。然後方食。所有毒藥。皆變成美味。以",
    "X44n0744_031:0644a07": "此言之。乃是秘密言詞。未必目為善至。東西兩音。",
    "X44n0744_031:0644a08": "臨時任道。并汾之地。唱時至者。頗有故實。等供。食",
    "X44n0744_031:0644a09": "遍。不是正翻。食罷隨意。亦非聖說。昔云僧跋者。&#x8B4C;",
    "X44n0744_031:0644a10": "也。佛教遣唱食前。今乃後稱。食遍非真。失於本意。",
    "X44n0744_031:0644a11": "上座未免其愆。&#x8B4C;替多時。智者詳用(既是密語神&#x546A;能除眾毒。",
    "X44n0744_031:0644a12": "設一人自食時。亦當鳴揵稚。運心十方。若有及時而至者。悉共等食。便自唱三&#x9262;羅佉多。已然後乃食。獲",
    "X44n0744_031:0644a13": "多福利也)增一阿含經云。若有設供者。手執香鑪。而唱",
    "X44n0744_031:0644a14": "時至。佛言。香為佛使。故須燒香。&#x5FA7;請十方。",
    "X44n0744_031:0644a16": "四分律名義標釋卷第三十一",
    "X44n0744_031:0644a18": "  音釋",
    "X44n0744_031:0644a19": "&#x579C;[0644a19] 柁。妥。二音。堂塾也。",
    "X44n0744_031:0644a20": "覡[0644a20] 音檄。國語。在男曰覡。在女曰巫。玉篇。在男曰",
    "X44n0744_031:0644a21": "巫。在女曰覡。",
    "X44n0744_031:0644a22": "睚眥[0644a22] 上音&#x5393;。下音寨。",
    "X44n0744_031:0644a23": "瓷[0644a23] 音慈。",
    "X44n0744_031:0644a24": "銅[0644a24] 音故。以銅鐵而塞隙。",
    "X44n0744_031:0644b01": "摩訶歌羅[0644b01] 或作摩訶葛剌。此云大黑神。元世祖",
    "X44n0744_031:0644b02": "時。天兵南下襄城。居民禱真武降筆云。有大黑神。",
    "X44n0744_031:0644b03": "領兵西北方來。吾亦當避。於是列城望風&#x6B35;附。兵",
    "X44n0744_031:0644b04": "不血刃。至於破常州。多見黑神出入。其家民罔知",
    "X44n0744_031:0644b05": "故實。乃摩訶葛剌神也。蓋帝師癹思巴。祖父七世。",
    "X44n0744_031:0644b06": "事神甚謹。隨禱而應。此助國之驗也。帝敕建神廟",
    "X44n0744_031:0644b07": "於涿水之陽。結構橫麗。神像威嚴。凡水旱蝗疫。民",
    "X44n0744_031:0644b08": "禱嚮應。又成宗踐祚。詔師問曰。海都軍馬。犯西番",
    "X44n0744_031:0644b09": "界。師於佛法中。能退降否。師曰。但禱黑神。自然有",
    "X44n0744_031:0644b10": "驗。於是建壇。依法作觀。未幾。捷報至。帝大悅。[0644b10] ○發",
    "X44n0744_031:0644b11": "思巴。此云聖壽。西番突甘斯旦麻人。年十二。經科。",
    "X44n0744_031:0644b12": "&#x546A;式。壇法。明方。靡不洞貫也。",
    "X44n0744_031:0644b16": "  四分律名義標釋卷第三十二目錄",
    "X44n0744_031:0644b17": "大嚫媟&#x5B3B;稱歎布施",
    "X44n0744_031:0644b18": "讚歎檀越讚歎天讚歎父祖",
    "X44n0744_031:0644b19": "讚歎佛法僧食上法陀婆樹",
    "X44n0744_031:0644b20": "婆荼樹揵陀羅畢&#x9262;",
    "X44n0744_031:0644b21": "阿摩勒樹根茜草",
    "X44n0744_031:0644b22": "鹵土禁滿染衣法",
    "X44n0744_031:0644b23": "五人草[卄/告]王舍城"
}