{
    "T51n2099_003:1118c08": "廣清涼傳卷下",
    "T51n2099_003:1118c10": "清涼山大華嚴寺壇長妙濟",
    "T51n2099_003:1118c11": "大師賜紫沙門延一重編",
    "T51n2099_003:1118c12": "高德僧事跡十九之餘",
    "T51n2099_003:1118c13": "高德尼事跡二十",
    "T51n2099_003:1118c14": "南宋僧俗所&#x89A9;靈異二十一",
    "T51n2099_003:1118c15": "靈異&#x863D;木二十二",
    "T51n2099_003:1118c16": "大聖文殊師利古今讚頌二十三",
    "T51n2099_003:1118c17": "高德僧事跡十九之餘",
    "T51n2099_003:1118c18": "[1118c18] 釋嘉福。俗姓聶氏。代郡雁門人也。年七歲。於",
    "T51n2099_003:1118c19": "本州總因寺出家。十五受具。後住清涼望臺。",
    "T51n2099_003:1118c20": "三十餘年。常誦維摩經。菩薩聲聞二本戒文。",
    "T51n2099_003:1118c21": "涅槃般若二部。多所悟入。并誦諸部經論百",
    "T51n2099_003:1118c22": "有餘本。十日一周。略無餘暇。及然五指。供養",
    "T51n2099_003:1118c23": "文殊。臂上燒燈。求生淨土。至開皇二十四年",
    "T51n2099_003:1118c24": "十二月下旬。倏見白光一道。直至西方。如是",
    "T51n2099_003:1118c25": "二日。眾人咸&#x89A9;。奄然而逝。",
    "T51n2099_003:1118c26": "[1118c26] 釋道宣。俗姓籛氏。吳興人也。蓋彭祖之後。少",
    "T51n2099_003:1118c27": "誦教文。長親師席。關之東西。河之南北。求訪",
    "T51n2099_003:1118c28": "宗匠。無憚苦辛。外總九流。內精三學。戒香芬",
    "T51n2099_003:1118c29": "潔。定水澄漪。存護法城。著述無輟。尤攻律",
    "T51n2099_003:1119a01": "藏。窮計幽微。七聚五篇。渙然&#x6C37;釋。感天&#x53A8;饋",
    "T51n2099_003:1119a02": "食。備於先記。自梁迄今。曾無儔匹。按華嚴靈",
    "T51n2099_003:1119a03": "記云。律師常至中臺頂上。見一童子。形貌",
    "T51n2099_003:1119a04": "異常。律師問其所由。童子曰。弟子天也。帝釋",
    "T51n2099_003:1119a05": "遣令巡守聖境。律師又問。道宣嘗覽華嚴經",
    "T51n2099_003:1119a06": "菩薩住處品。文殊師利。住清涼山。宣自到",
    "T51n2099_003:1119a07": "山。未嘗得見。其理如何。童子曰。師何致疑。",
    "T51n2099_003:1119a08": "世界初成。此大地踞金輪之上。又於金輪上。",
    "T51n2099_003:1119a09": "撮骨狼牙。生一小金輪。其輪。至北臺半腹。文",
    "T51n2099_003:1119a10": "殊菩薩七寶宮殿之所在焉。園林果樹。咸悉",
    "T51n2099_003:1119a11": "充滿。一萬菩薩之所圍遶。北臺上面。有一水",
    "T51n2099_003:1119a12": "池。名曰金井。大聖文殊。與諸聖眾。於中出",
    "T51n2099_003:1119a13": "沒。與金剛窟正相通矣。大聖所都。非凡境界。",
    "T51n2099_003:1119a14": "師可知之。言終乃隱。律師下山。向眾親說其",
    "T51n2099_003:1119a15": "事云。",
    "T51n2099_003:1119a16": "[1119a16] 釋窺基法師。姓尉遲氏。祖諱懿寧國公。父敬",
    "T51n2099_003:1119a17": "宗。六軍卿胄之職。任松州都督。伯父敬德。即",
    "T51n2099_003:1119a18": "唐初總管武略□古。聲名蓋代。封鄂國公。唐",
    "T51n2099_003:1119a19": "書有四傅。孔子有四科。□付有四聖。大唐三",
    "T51n2099_003:1119a20": "藏。有四弟子。基光昉測。故今疏主即其一焉。",
    "T51n2099_003:1119a21": "三藏西域取經。既迴。圓教大乘。創流東土。將",
    "T51n2099_003:1119a22": "圖普利。必藉周材。法苑所推。專歸疏主。至年",
    "T51n2099_003:1119a23": "十七。遂預緇林。特奉明詔。為三藏弟子。疏主",
    "T51n2099_003:1119a24": "專受大乘三藏祕訣。三藏以為廣濟群品。莫",
    "T51n2099_003:1119a25": "大於弘宣。傳付有歸。受命著述。製法華唯識",
    "T51n2099_003:1119a26": "等疏一百餘部。盛行於世。又於三藏大師終",
    "T51n2099_003:1119a27": "後數年。來遊五臺山。禮文殊菩薩。於花巖寺",
    "T51n2099_003:1119a28": "西院安止。法師常月造彌勒像一軀。日誦菩",
    "T51n2099_003:1119a29": "薩戒一遍願生兜率。求其志也。感通之應。綽",
    "T51n2099_003:1119b01": "然可觀。又復親書金字般若經畢。有神光瑞",
    "T51n2099_003:1119b02": "雲。縈拂臺宇。輝耀函笥。曰我無堅志。靈應何",
    "T51n2099_003:1119b03": "臻。從遊山訖。旋之京師慈恩寺。於永淳二",
    "T51n2099_003:1119b04": "年蟬蛻去爾。開元二十三年三月十五日。有",
    "T51n2099_003:1119b05": "清涼寺普觀善師。與同造功德主。沙門法會。",
    "T51n2099_003:1119b06": "於中臺頂。造玉石釋迦文殊普賢等一部從。",
    "T51n2099_003:1119b07": "神功妙絕。至開元二十四年功畢。後武宗會",
    "T51n2099_003:1119b08": "昌五年。拆天下寺宇。例遭除毀。悲矣。",
    "T51n2099_003:1119b09": "[1119b09] 釋志遠。俗姓宋氏。汝南人也。早喪所天。孤",
    "T51n2099_003:1119b10": "養於母。承順顏色。晨夕靡倦。母常讀法華經。",
    "T51n2099_003:1119b11": "精通五卷。師因夙植善本。每念辭榮。年二十",
    "T51n2099_003:1119b12": "八。乃啟母出家。事師之禮。服勞無替。躬執",
    "T51n2099_003:1119b13": "僧後。未常違眾。厥後辭師參學。負笈八年。",
    "T51n2099_003:1119b14": "南北兩宗。大道淵旨。然於天台頓教。無所宗",
    "T51n2099_003:1119b15": "尚。可謂定慧雙明。惠修兼備。後聞臺山靈異。",
    "T51n2099_003:1119b16": "乃結侶同遊。就華嚴寺右小院挂錫。演天台",
    "T51n2099_003:1119b17": "圓頓。僅四十年。眾因目其院。為天台焉。至會",
    "T51n2099_003:1119b18": "昌五年。忽絕粒數日。而講課之務。未曾暫息。",
    "T51n2099_003:1119b19": "及二月十七日。告門人曰。吾平生修進。靡欺",
    "T51n2099_003:1119b20": "心口。今獲二種果報。臥安眠。覺而無痛惱。吾",
    "T51n2099_003:1119b21": "所著法華疏十卷。本跡二門。三周記別。開近",
    "T51n2099_003:1119b22": "顯遠。玄門十卷。五義判釋。止觀十卷。其天台",
    "T51n2099_003:1119b23": "宗疏。務在宣闡。並使傳通。勿令止絕。言訖。",
    "T51n2099_003:1119b24": "奄然而逝。春秋七十七。僧臘四十八。",
    "T51n2099_003:1119b25": "[1119b25] 案碑文云。金光照和尚者。其先河南府澠池",
    "T51n2099_003:1119b26": "縣人也。俗姓李氏。年十三出家。依於新安縣",
    "T51n2099_003:1119b27": "寶雲寺主靈粲為師。至年十九。入洪陽山。祖",
    "T51n2099_003:1119b28": "述迦葉和尚。伏勤三年。猶如一日。可謂衣不",
    "T51n2099_003:1119b29": "帶。布褐遮身。殘形毀容。勤求至道。和尚謂",
    "T51n2099_003:1119c01": "曰。道常無為。而無不為。佛常無應。而無不",
    "T51n2099_003:1119c02": "應。守斯守一。勤則居三。雖恒沙異名。隨緣攝",
    "T51n2099_003:1119c03": "化。而彼岸同體。感物從權。且清涼山者。諸佛",
    "T51n2099_003:1119c04": "之應化也。眾生緣重。爾可往焉。師既親受言",
    "T51n2099_003:1119c05": "教。來至汾州。洎寶應中。遇姦臣兇動。戎馬生",
    "T51n2099_003:1119c06": "郊。師阻難中。未可前路。乃迴入馬頭山。經姑",
    "T51n2099_003:1119c07": "射山。又轉至檀特山。六年居山。事慧超禪師。",
    "T51n2099_003:1119c08": "誓願苦身以崇至學。每興重願。以救蒼生。志",
    "T51n2099_003:1119c09": "在山林。祈無上覺。禪師知其願重。乃命速行",
    "T51n2099_003:1119c10": "轉至屋黨山夏縣。師於惠悟和尚。諮參至理。",
    "T51n2099_003:1119c11": "又聞方山純達禪師。德行清高。名譽遠徹。既",
    "T51n2099_003:1119c12": "至其所。禪師一見乃問。師從何而來。師曰。",
    "T51n2099_003:1119c13": "從無所來。禪師乃接以微言。豁然啟悟。乃知",
    "T51n2099_003:1119c14": "眾生即佛。佛即眾生。三界圓通。唯一心耳。遂",
    "T51n2099_003:1119c15": "住嵩山。經於三載。禪習為務。守戒為常。每自",
    "T51n2099_003:1119c16": "思曰。臺山之願竟未心。屬我國家。聖德廣運。",
    "T51n2099_003:1119c17": "日月照臨。功高百王。業濟千古。至唐大歷二",
    "T51n2099_003:1119c18": "年。方達五臺山。於大華嚴寺萬菩薩院安止。",
    "T51n2099_003:1119c19": "其日。忽雷電交發。雨雹駛飛。師乃駭心。默念",
    "T51n2099_003:1119c20": "大聖。俄爾晴霽。倏&#x89A9;白光。從臺飛下。光中千",
    "T51n2099_003:1119c21": "佛。嚴麗赫然。師涕泣交流。舉身投地。而為作",
    "T51n2099_003:1119c22": "禮。比至舉首。忽然其前湧出高樓十丈。有千",
    "T51n2099_003:1119c23": "葉花座。而以盛之。遂見諸佛舒金色臂。三摩",
    "T51n2099_003:1119c24": "師頂。告師曰。爾從今已去。應名金光照耳。諸",
    "T51n2099_003:1119c25": "佛令師誦金剛般若。以為恒式。言訖。忽然不",
    "T51n2099_003:1119c26": "見。師心內喜躍。感悟良多。翌日禮辭寺眾。遂",
    "T51n2099_003:1119c27": "詣祕&#x21849;巖。幽居進德。日有所新。後又自西臺。",
    "T51n2099_003:1119c28": "忽雷風暴震。曳電注雹。良久雲開。谷騰黃霧。",
    "T51n2099_003:1119c29": "倏忽之間。千變萬化。師一心瞪視。誓求佛果。",
    "T51n2099_003:1120a01": "應時和風清暢。雲霧競湧。忽見維摩居士。普",
    "T51n2099_003:1120a02": "賢菩薩。文殊師利。師悲泣禮拜。忽然不見。又",
    "T51n2099_003:1120a03": "見二童子引師直詣臺頂。見二如來。淨如&#x7460;",
    "T51n2099_003:1120a04": "璃。內外明徹。紫光蔽日。白氣浮天。遍滿山",
    "T51n2099_003:1120a05": "林。盡同金色。同行伴侶。罔知厥由。後又詣東",
    "T51n2099_003:1120a06": "臺那羅延窟。遙見三僧。乘白雲湧出。至前便",
    "T51n2099_003:1120a07": "隱。又至夜三更已來。忽見窟前。樓閣層峙。天",
    "T51n2099_003:1120a08": "樂嘹喨。至數日已。&#x5374;往祕&#x21849;。居止六載。後繁",
    "T51n2099_003:1120a09": "峙縣令呂才俊。堅請至縣。虔心供養。後代州",
    "T51n2099_003:1120a10": "都督辛雲晁。聆師之德望。差指使迎。入大雲",
    "T51n2099_003:1120a11": "寺。居止為首。廣興佛事。後不知其所終云",
    "T51n2099_003:1120a12": "耳。",
    "T51n2099_003:1120a13": "[1120a13] 華嚴疏主法諱澄觀。俗姓戴氏。本越州會稽",
    "T51n2099_003:1120a14": "山陰縣人也。即唐第八帝肅宗皇帝世。年十",
    "T51n2099_003:1120a15": "三出家。厥後儒典九流。百家子史。莫不&#x8A43;盡。",
    "T51n2099_003:1120a16": "具戒之後。節操非常。但有名山必遊。勝友皆",
    "T51n2099_003:1120a17": "訪。於大歷十一年。來遊五臺。於華嚴寺西般",
    "T51n2099_003:1120a18": "若院下。疏主至山前後。遊臺四十餘。後至大",
    "T51n2099_003:1120a19": "華嚴寺。專讀大乘方等之教。華嚴一經。偏所",
    "T51n2099_003:1120a20": "翫習。以自悟心。慶在朝聞。卷不釋手。其時。",
    "T51n2099_003:1120a21": "有善住閣院(隋朝本名東道場也)僧名賢林。亦不測之人",
    "T51n2099_003:1120a22": "也。時充華嚴寺主。乃與寺眾。恭請法師。講華",
    "T51n2099_003:1120a23": "嚴法華等經。前後五載。法師每謂。華嚴舊疏。",
    "T51n2099_003:1120a24": "旨約文繁。乃自唯曰。竊以大聖文殊師利。表",
    "T51n2099_003:1120a25": "乎真智。普賢菩薩。旌乎真理。二法混融。即表",
    "T51n2099_003:1120a26": "毘盧遮那之自體也。理包萬行。事括千門。廣",
    "T51n2099_003:1120a27": "喻太虛。周齊罔極。大矣。我即華嚴奧旨歟。我",
    "T51n2099_003:1120a28": "今既措趾文殊聖都。清涼妙域。華嚴大典。豈",
    "T51n2099_003:1120a29": "得捐乎。於是。旦暮策懷。思惟造疏。即自華嚴",
    "T51n2099_003:1120b01": "寺。徙住般若院。從容謂眾曰。余來聖地。曠劫",
    "T51n2099_003:1120b02": "希逢。欲屏交遊。澄心造疏。可能為余建閣一",
    "T51n2099_003:1120b03": "座。於上造疏可乎。寺主賢林等。僉曰允從。乃",
    "T51n2099_003:1120b04": "募工起手。不日而成。時有溫州無著。躬自書",
    "T51n2099_003:1120b05": "梁。羲之筆跡。奇哉可觀。功畢。疏主於上起立",
    "T51n2099_003:1120b06": "制疏道場。即唐興元元年四月八日也。朝夕",
    "T51n2099_003:1120b07": "焚祝。心祈瑞應。數日之後。中夜寢。夢一金",
    "T51n2099_003:1120b08": "人。於疏主前立。師乃以手攬之。從首&#x98E1;食。至",
    "T51n2099_003:1120b09": "足而寤。私心喜曰。此必大聖垂祥。是余&#x98E1;受",
    "T51n2099_003:1120b10": "華嚴之法味。得其粹旨。示造疏始終之兆也。",
    "T51n2099_003:1120b11": "乃起盥漱。遽入道場。焚香設禮。慶謝嘉瑞。厥",
    "T51n2099_003:1120b12": "後。若躬對聖容。援毫灑翰。才思如流。精釋微",
    "T51n2099_003:1120b13": "言。未嘗疑阻。遂得一部。七處九會之文。渙然",
    "T51n2099_003:1120b14": "在目。自興元元年。迄正元元年丁卯歲十一",
    "T51n2099_003:1120b15": "月五日絕筆。法師既造疏已。乃罄資緣。設千",
    "T51n2099_003:1120b16": "僧會齋。用為顯慶。又欲驗其疏流通之兆。乃",
    "T51n2099_003:1120b17": "入道場。祈禱冥應。忽於夜寐。夢見自身化為",
    "T51n2099_003:1120b18": "大龍。首枕南臺。尾枕北臺。騰躍其身。復化",
    "T51n2099_003:1120b19": "作千箇小龍。分散而去。疏主覺已。喜曰。斯乃",
    "T51n2099_003:1120b20": "新疏流行之應矣。於是。華嚴寺主賢林。尚座",
    "T51n2099_003:1120b21": "悟寂。山門十寺都供養主。溫州無著。并闔山",
    "T51n2099_003:1120b22": "僧眾。又共設大齋。顯慶新疏。正元四年。并州",
    "T51n2099_003:1120b23": "節度使馬遂。代州都督王朝光。各遣使齎供",
    "T51n2099_003:1120b24": "施至山。令請疏主。講其新疏。每日可謂座列",
    "T51n2099_003:1120b25": "千僧。聆宣妙典。所出學徒。前後計及千數。其",
    "T51n2099_003:1120b26": "餘事疏。具如別傳所云。",
    "T51n2099_003:1120b27": "[1120b27] 釋常遇。姓陰氏。范陽人也。先從本土安集寺",
    "T51n2099_003:1120b28": "出家。師。其性淳朴。體貌魁梧。好適林泉。棲",
    "T51n2099_003:1120b29": "心物外。大中四年。杖錫孤遊禮五臺山。尋訪",
    "T51n2099_003:1120c01": "聖跡。止華嚴寺菩薩堂。瞻大聖真容。然右手",
    "T51n2099_003:1120c02": "中指為供養。後遍歷五頂。大&#x89A9;祥光。不可勝",
    "T51n2099_003:1120c03": "紀。至西臺。遇古聖跡。名祕&#x21849;巖。師啟目之",
    "T51n2099_003:1120c04": "際。忽&#x89A9;金光。燦爛奪目。漸分雉堞。方勢如",
    "T51n2099_003:1120c05": "城。即古所謂金色世界也。因問寺僧。寺僧",
    "T51n2099_003:1120c06": "曰。是地。昔有古德住持。名金光照和尚。斯亦",
    "T51n2099_003:1120c07": "因光立諡。必其祥也。師悲喜交集。誓居此地。",
    "T51n2099_003:1120c08": "乃結廬住止。滌慮棲神。一入定門。經四十九",
    "T51n2099_003:1120c09": "日。鳥飛花雨。合卒香雲。揚袂摳衣。歸依如",
    "T51n2099_003:1120c10": "市。因即創興梵宇。締搆佛宮。十有七年不下",
    "T51n2099_003:1120c11": "&#x5CEF;頂。禪誦精勤。寸陰無廢。可謂聖力潛通。道",
    "T51n2099_003:1120c12": "出凡境。至昭宗運季。師亦化不常。有時撫掌",
    "T51n2099_003:1120c13": "高聲大笑。或復手執二石相磨。只云。併合併",
    "T51n2099_003:1120c14": "合。人不測其由。至唐莊宗吞併朱梁之後。人",
    "T51n2099_003:1120c15": "方悟前語。師神異前知如此。時武皇之在河",
    "T51n2099_003:1120c16": "東也。嚮慕高德。就山致禮。文德元年夏四",
    "T51n2099_003:1120c17": "月。命憲州刺史馬師素。傳意邀請。師固不受",
    "T51n2099_003:1120c18": "命。即以其年七月十八日。囑門人已。蟬蛻而",
    "T51n2099_003:1120c19": "去。春秋七十二。夏臘五十一。",
    "T51n2099_003:1120c20": "[1120c20] 釋願成。姓宋氏。不知何許人也。家世儒素。",
    "T51n2099_003:1120c21": "遐邇知名。不務浮華。不趨榮利。初其母陰氏。",
    "T51n2099_003:1120c22": "夜夢庭中雙樹。盡放繁花。俄頃而謝。唯有一",
    "T51n2099_003:1120c23": "枝。獨無凋變。結成珍果。覺而有娠。陰氏心",
    "T51n2099_003:1120c24": "喜。願生男子。既發願已。如期生男。遂名願",
    "T51n2099_003:1120c25": "成。乃長從師。獨稱小字。師子衿之歲。出就黌",
    "T51n2099_003:1120c26": "舍。務學明敏。首冠群輩。厥後。棄俗辭親。詣",
    "T51n2099_003:1120c27": "五臺山。依佛光寺僧正行嚴為師。至大和五",
    "T51n2099_003:1120c28": "年。受具。誦大小乘戒。法華。金剛。佛頂。大悲",
    "T51n2099_003:1120c29": "神&#x546A;。用為常務也。武宗世。誅剪釋門。師執志",
    "T51n2099_003:1121a01": "無改。宣宗皇帝即位。重興佛寺。山門再選召",
    "T51n2099_003:1121a02": "師。為其首。特許修營佛光一寺。功畢。尋頒命",
    "T51n2099_003:1121a03": "服師號圓相。就加山門都檢校。至光啟三年",
    "T51n2099_003:1121a04": "六月五日。忽覺氣志衰敗。乃罄捨衣盂。以充",
    "T51n2099_003:1121a05": "檀施。無幾而卒。後之人。起塔於寺之西北。",
    "T51n2099_003:1121a06": "[1121a06] 佛光寺乘方禪師者。遺其姓氏鄉里。即解脫",
    "T51n2099_003:1121a07": "和尚之孫也。身長七尺五寸。古貌稜稜。垂手",
    "T51n2099_003:1121a08": "過膝。眉長數寸。目有重瞳。禮念六時。行道",
    "T51n2099_003:1121a09": "無息。紹其高躅。再修梵宮。臺殿橫空。等級相",
    "T51n2099_003:1121a10": "次。有太原士女。造立大聖一軀。擬送山門。路",
    "T51n2099_003:1121a11": "經滹沱。河水泛漲。波濤鼓怒。舟楫傾危。禪師",
    "T51n2099_003:1121a12": "隔岸遙禮。焚香懇啟。水忽絕流。聖像既濟。湍",
    "T51n2099_003:1121a13": "激如故。厥後忘其年月。示滅於寺。肉身猶在。",
    "T51n2099_003:1121a14": "有碑。居寺西一里。",
    "T51n2099_003:1121a15": "[1121a15] 無名和尚。渤海郡人。即先朝高力士之孫也。",
    "T51n2099_003:1121a16": "幼年慕道。落紺髮於金園。求具尋師。霑戒品",
    "T51n2099_003:1121a17": "於京洛。心地淵奧。受荷澤之宗。文藻縱橫。出",
    "T51n2099_003:1121a18": "湯休之句。可謂法苑之梁棟。釋門之標準。至",
    "T51n2099_003:1121a19": "正元年。示滅之日。澡盥清潔。淩晨一食。告召",
    "T51n2099_003:1121a20": "寺眾門徒。跏趺而逝。其後十一年。河東節帥",
    "T51n2099_003:1121a21": "李公頂謁。聞有異香。重修龕室。感神光數丈。",
    "T51n2099_003:1121a22": "瑞相仍現。方議茶毘。肉隨火化。霜骨端坐。鮮",
    "T51n2099_003:1121a23": "潔光明。支節鉤連。瑩滑如玉。建塔於寺。刻石",
    "T51n2099_003:1121a24": "猶在。",
    "T51n2099_003:1121a25": "[1121a25] 銓律和尚。本代地土居人也。七歲出家。依年",
    "T51n2099_003:1121a26": "受具。戒珠清瑩。行業芬敷。外習毘尼藏教。內",
    "T51n2099_003:1121a27": "修大乘因地。他心通照。事必先知。蔬食不過",
    "T51n2099_003:1121a28": "中。弊衣纔蔽體。不貯粒粟。不畜縷帛。可謂清",
    "T51n2099_003:1121a29": "苦高行僧也。示滅之日。有綵雲翳空。天樂盈",
    "T51n2099_003:1121b01": "耳。異香芬馥。遠近襲人。召集寺眾。執手敘",
    "T51n2099_003:1121b02": "違。付囑門人。跏趺而滅。",
    "T51n2099_003:1121b03": "[1121b03] 釋法興。本西京人也。七歲出家。與時流不雜。",
    "T51n2099_003:1121b04": "承侍師長。策勵忘疲。諷妙法蓮華經。暮年成",
    "T51n2099_003:1121b05": "誦。又念淨名金偈。不盈九旬。二本戒經。僅踰",
    "T51n2099_003:1121b06": "一月。日常一過。諷味精通。律軌精嚴。秉持無",
    "T51n2099_003:1121b07": "犯。來禮聖跡。志樂林泉。隸名佛光。遂有終焉",
    "T51n2099_003:1121b08": "之志。四方供利。身不主持。付囑門人。修彌勒",
    "T51n2099_003:1121b09": "大閣。凡三層九間。高九十五尺。尊像莊嚴。靡",
    "T51n2099_003:1121b10": "不周備。已至七十二位聖賢。八大龍王。臺山",
    "T51n2099_003:1121b11": "諸寺聖象。萬有餘尊。繪塑悉具。僧徒稱讚。眾",
    "T51n2099_003:1121b12": "口一辭。列上所屬。請充山門都綱。規矩準繩。",
    "T51n2099_003:1121b13": "為後世法。大和二年正月。聞空中有聲云。入",
    "T51n2099_003:1121b14": "滅時至。兜率天眾。今即來迎。師乃澡浴焚香。",
    "T51n2099_003:1121b15": "端坐而滅。建塔在寺西北一里。",
    "T51n2099_003:1121b16": "[1121b16] 王子燒身寺。必救都綱者。不知何許人也。未",
    "T51n2099_003:1121b17": "詳其字姓。蓋聞諸古老口相傳授。事多湮廢。",
    "T51n2099_003:1121b18": "今但傳其梗概。孔聖所謂我愛其禮。斯亦如",
    "T51n2099_003:1121b19": "之。世傳閻羅王之師舅也。以曾掌僧務。因謂",
    "T51n2099_003:1121b20": "之都綱。昔清涼府。即今五臺縣之故城也。彼",
    "T51n2099_003:1121b21": "其縣宰。忘其名氏。夏中獨坐。夜飲於公廡之",
    "T51n2099_003:1121b22": "下。倏見數人。形質甚偉。持枷鎖。似官中追攝",
    "T51n2099_003:1121b23": "人者。至前立。其縣宰。詰問厥由。對曰。某閻",
    "T51n2099_003:1121b24": "羅大王之使卒。大王遣來相追攝爾。公可行",
    "T51n2099_003:1121b25": "焉。宰於是大駭起立。謂獄使曰。死即古今之",
    "T51n2099_003:1121b26": "常事。余不罹也。祇緣有寡親在堂。唯憑官俸。",
    "T51n2099_003:1121b27": "以為恩養。若赴追攝。孝養弗周。若待其百年。",
    "T51n2099_003:1121b28": "死而無恨。今廣貽金玉。可能捐否。卒曰。此大",
    "T51n2099_003:1121b29": "王嚴命。某不敢專也。公若要免。五臺山王子",
    "T51n2099_003:1121c01": "燒身寺。有必救都綱。是大王之外舅。若能往",
    "T51n2099_003:1121c02": "告。必能相為也。於是。縣宰。遽俾被馬與府",
    "T51n2099_003:1121c03": "卒。&#x6031;&#x6031;而發。比至日出。乃得達寺。師房扉尚",
    "T51n2099_003:1121c04": "掩。眠猶未興。宰躬自敲門。微聲而喚。少頃。",
    "T51n2099_003:1121c05": "師出。宰即折躬致禮。師曰。山僧愿德。不銷貴",
    "T51n2099_003:1121c06": "人之禮。宰舊嘗巡山。頗相輕視。此時事逼。致",
    "T51n2099_003:1121c07": "敬忘勞。曰不識聖人。罪寔深矣。泣淚又拜。師",
    "T51n2099_003:1121c08": "因問其故。宰具述厥由。師曰。可也。因索紙",
    "T51n2099_003:1121c09": "筆。具書其事。書畢。付與其宰。宰致拜再三。",
    "T51n2099_003:1121c10": "陳謝而退。自後至官滿了無他事。師自此傳",
    "T51n2099_003:1121c11": "名。名既彰矣。師尋亦示滅。有塔。見在寺之東",
    "T51n2099_003:1121c12": "南。集傳者曰。此大聖化。故化金閣傳云。凡聖",
    "T51n2099_003:1121c13": "混居。斯其驗矣。",
    "T51n2099_003:1121c14": "[1121c14] 降龍大師。俗姓李氏。諱誠惠。本蔚州靈丘",
    "T51n2099_003:1121c15": "縣人也。其親壯而無嗣。聞五臺山文殊靈異。",
    "T51n2099_003:1121c16": "躬詣祈請。既還。妻即感娠。後月滿生男。鄉閭",
    "T51n2099_003:1121c17": "嗟異。咸云聖子。及長。風骨爽秀。神智不群。",
    "T51n2099_003:1121c18": "乃詣臺山。依真容院殿主法順為師。至年二",
    "T51n2099_003:1121c19": "十。登壇受具。東臺東南。約一百餘里。有池名",
    "T51n2099_003:1121c20": "龍宮者。耆舊相傳。大師嘗居彼。結廬修道。今",
    "T51n2099_003:1121c21": "見有叢樹。故基猶在。師於淨瓶中。素畜一龍。",
    "T51n2099_003:1121c22": "龍曾逃出。入清水河。中有一巨石。上通三穴。",
    "T51n2099_003:1121c23": "潛隱其。一日凌旦。河上西南。見白氣出。師知",
    "T51n2099_003:1121c24": "龍潛其下。乃&#x643A;瓶詣河。向石穴大叱之。龍還",
    "T51n2099_003:1121c25": "入瓶。&#x643A;之歸庵。其泉猶有靈異。雖河瀑漲淤",
    "T51n2099_003:1121c26": "滓混流。獨此泉中。略無纖穢天禧年中。余親",
    "T51n2099_003:1121c27": "往觀之。今龍泉店。亦因泉得名也。大師。嘗於",
    "T51n2099_003:1121c28": "西臺東北李牛谷中。亦有結廬誦經之所。嘗",
    "T51n2099_003:1121c29": "感山神現身聽法。後有王子寺僧湛崇等。率",
    "T51n2099_003:1122a01": "眾連書。慇請住寺。展師資禮。師不違來。願徙",
    "T51n2099_003:1122a02": "居彼寺。故得金&#x5CEF;增耀。寶壤騰芳。九州之琛",
    "T51n2099_003:1122a03": "賮皆來。十寺之樓臺益盛。財施法施。佛田僧",
    "T51n2099_003:1122a04": "田。由師住持。同霑利澤。後唐莊宗。聞師高",
    "T51n2099_003:1122a05": "行。同光元年七月。遣使持紫衣師名。&#x52C5;書賜",
    "T51n2099_003:1122a06": "之。詔云。誠惠鷲嶺。名流雞園。上哲精守護",
    "T51n2099_003:1122a07": "鵝之戒。弘宣住雁之談。潛括三乘。深明四",
    "T51n2099_003:1122a08": "諦。忍草長新於性苑。意花不染於情田。自",
    "T51n2099_003:1122a09": "隱跡靈&#x5CEF;。棲心勝地。泛慈舟而拯溺。持慧炬",
    "T51n2099_003:1122a10": "以引迷。五百龍神。皆降懿德。一萬聖眾。盡繼",
    "T51n2099_003:1122a11": "玄蹤。為法宇之棟梁。作空門之標表。朕方興",
    "T51n2099_003:1122a12": "景運。大闡真風。宜旌積行之名。以奉無為之",
    "T51n2099_003:1122a13": "教。今賜號廣法大師。仍賜紫衣。師固辭不受。",
    "T51n2099_003:1122a14": "續降&#x52C5;敦勸。其略。爰遣內臣遠班成命。師號",
    "T51n2099_003:1122a15": "既旌於戒行。紫衣無爽於受持。久屬當仁。匪",
    "T51n2099_003:1122a16": "宜多讓。至同光三年乙酉歲十二月。囑門人",
    "T51n2099_003:1122a17": "已。枕手而終。春秋五十。僧臘三十。師終後。",
    "T51n2099_003:1122a18": "&#x52C5;賜諡曰法雨大師。并靈塔號慈雲之塔。今",
    "T51n2099_003:1122a19": "現在本寺。",
    "T51n2099_003:1122a20": "[1122a20] 超化大師。諱匡嗣。俗姓李氏。太原文水縣齊",
    "T51n2099_003:1122a21": "鳳村人也。幼年慕道。不樂世榮。注意臺山。",
    "T51n2099_003:1122a22": "願求披剃。依真容院浩威為師。受具之後。勵",
    "T51n2099_003:1122a23": "志不群。杖錫南方。參尋知識。學通內外。博究",
    "T51n2099_003:1122a24": "禪律。傳法度人。開眾耳目。晉天福三年戊戌",
    "T51n2099_003:1122a25": "歲。遊方行化。至湖南。謁偽國主王公。公施香",
    "T51n2099_003:1122a26": "茶盈萬。至丁未歲。遣使齎送入山。遍給諸",
    "T51n2099_003:1122a27": "寺。癸卯歲。至吳越國。見尚父元帥錢王。王",
    "T51n2099_003:1122a28": "禮接殊厚。語論造微。雅合王意。遂施五臺山",
    "T51n2099_003:1122a29": "文殊大士一萬聖眾前供物香茶。及製銀&#x9262;",
    "T51n2099_003:1122b01": "盂鐼子萬副。茗荈(赤兗反茶葉老者也)百籠。仍遣人。送至",
    "T51n2099_003:1122b02": "吳越館內。諸州刺史。各辦施利。鋪陳供具。無",
    "T51n2099_003:1122b03": "不周備。別造巨舶乘載。由海路北歸。嘗遇暴",
    "T51n2099_003:1122b04": "風四起。波濤鼓怒。舟人惶駭。頃刻沈沒。大師",
    "T51n2099_003:1122b05": "整衣焚香。望山遙禮文殊大聖。乞加冥護。俄",
    "T51n2099_003:1122b06": "頃。見文殊師利。出於海上現半身。猛風駭",
    "T51n2099_003:1122b07": "浪。頓然恬息。遂達滄州。輿載歸山。尋與降龍",
    "T51n2099_003:1122b08": "大師。均施諸臺寺院山坊蘭若。不私其利。及",
    "T51n2099_003:1122b09": "挂錫舊居。徒眾。堅請主領僧務。厥後。朝命",
    "T51n2099_003:1122b10": "典統山門。十五年間。興修佛寺。供眾僧數過",
    "T51n2099_003:1122b11": "百萬。案別傳云。昔湖南馬王素欽令望。嘗使",
    "T51n2099_003:1122b12": "齎茶二百籠。送詣臺山。以充大聖前供養。乃",
    "T51n2099_003:1122b13": "俵給山門諸寺。後與大師。偕之臺頂。焚香祈",
    "T51n2099_003:1122b14": "禱。設禮既畢。俱宴龍池之側。忽見一小蛇。其",
    "T51n2099_003:1122b15": "身赤色。躍於水上。迴首盻師。師曰。爾來也。",
    "T51n2099_003:1122b16": "乃告其使曰。爾可速歸。懼有大事。使即依言。",
    "T51n2099_003:1122b17": "與師俱旋至院。翌日使心&#x6031;忙。策馬而去。比",
    "T51n2099_003:1122b18": "至其主已薨。使乃方悟見蛇之驗。師預見如",
    "T51n2099_003:1122b19": "此。其何人哉。亦不測之人也。住持之外。禪誦",
    "T51n2099_003:1122b20": "為務。以大晉天福九年甲辰歲九月搆疾。五",
    "T51n2099_003:1122b21": "日遷逝。茶毘已後。門人收靈骨舍利。起塔",
    "T51n2099_003:1122b22": "見在。",
    "T51n2099_003:1122b23": "[1122b23] 取性道者。晉代人也。失其鄉里姓氏。居取性",
    "T51n2099_003:1122b24": "院。即今王子寺東北蘭若。改名北福聖院。是",
    "T51n2099_003:1122b25": "也。師內行莫測。外相&#x9E81;鄙。衣唯弊衲。食且眾",
    "T51n2099_003:1122b26": "殘。不染聲名。人欽若聖。鄉川供施。無不樂",
    "T51n2099_003:1122b27": "輸。緇素遊山。瞻濟無擇。常操利刀一口入",
    "T51n2099_003:1122b28": "山。見蛇即斬。唯云。取性取性。由此故名取性",
    "T51n2099_003:1122b29": "道者。每誡弟子云。汝山採柴。若見蛇時。慎勿",
    "T51n2099_003:1122c01": "打殺。蛇報果重。千年少一。更重受之。弟子",
    "T51n2099_003:1122c02": "云。若果爾者。師何斬之。師云。咄。爾何知也。",
    "T51n2099_003:1122c03": "老僧斬之。令其取性。即解其蛇報。爾等不",
    "T51n2099_003:1122c04": "能。豈同吾也。師之密行如此。後終於本院云",
    "T51n2099_003:1122c05": "耳。",
    "T51n2099_003:1122c06": "[1122c06] 僧統大師者。俗姓劉氏。諱繼顒。燕薊人也。",
    "T51n2099_003:1122c07": "父諱守奇。唐末任滄州節度使。師幼失所怙。",
    "T51n2099_003:1122c08": "性稟知識。遭亂避地清涼山。禮真容院果勝",
    "T51n2099_003:1122c09": "大師弘準為師。年滿受具。誦習無疲。遠詣京",
    "T51n2099_003:1122c10": "師聽學。邇數本經論。遂還舊寺。首戴大方廣",
    "T51n2099_003:1122c11": "佛華嚴經。跣足遊禮五臺。每至一頂。講菩薩",
    "T51n2099_003:1122c12": "住處品一。終歲以為常。每講終。設茶藥異饌",
    "T51n2099_003:1122c13": "以供。其後對妙吉祥。焚香立願。遊歷東京。",
    "T51n2099_003:1122c14": "時。晉少主在位。見之信重。賜大相國寺。講大",
    "T51n2099_003:1122c15": "華嚴經。將相王侯。歸依信受。及解講。獲施財",
    "T51n2099_003:1122c16": "巨萬。盡以所直。於本寺講堂四面飛軒之下。",
    "T51n2099_003:1122c17": "創立石壁。命工鐫勒所講之經。期月之間。功",
    "T51n2099_003:1122c18": "用造畢。尋請還山。賜賚財施。不可勝計。遂建",
    "T51n2099_003:1122c19": "真容院四面廊廡。及華嚴寺樓閣。凡三千間。",
    "T51n2099_003:1122c20": "不啻設供七百餘會。塑山龕羅漢三十二堂。",
    "T51n2099_003:1122c21": "轉金剛經。并藏經六百萬卷。及真言&#x546A;偈。刻",
    "T51n2099_003:1122c22": "壇盡[疊*毛]。逢三八普施溫湯。設四眾無遮粥會。",
    "T51n2099_003:1122c23": "殊因妙果。植大福田。未有若斯之盛者也。尋",
    "T51n2099_003:1122c24": "詔授五臺山十寺都監。賜師號廣演匡聖大",
    "T51n2099_003:1122c25": "師鴻臚卿。仍頒命服。偽漢高祖。一見師奇表。",
    "T51n2099_003:1122c26": "歎未曾有。特命與諸王為兄弟。少主即位。加",
    "T51n2099_003:1122c27": "五臺山管內都僧統。後以功授大漢國都僧",
    "T51n2099_003:1122c28": "統檢校太師。兼中書令。以偽漢天會十七年。",
    "T51n2099_003:1122c29": "正月十二日。遷滅於五臺山菩薩院。享年七",
    "T51n2099_003:1123a01": "十有三。僧臘三十有二。詔偽諫議大夫楊夢",
    "T51n2099_003:1123a02": "申。撰神道碑銘。立於院之西北。門人收靈骨。",
    "T51n2099_003:1123a03": "建塔猶在。",
    "T51n2099_003:1123a04": "高德尼事跡二十",
    "T51n2099_003:1123a05": "[1123a05] 按華嚴經感應傳云。唐儀鳳年中。西域有二",
    "T51n2099_003:1123a06": "梵僧。至五臺山。齎草花執香爐。肘膝行步。向",
    "T51n2099_003:1123a07": "山禮文殊菩薩。遇一尼師。在巖石間松樹下",
    "T51n2099_003:1123a08": "繩床上。儼然獨坐。口誦華嚴。時景方暮。尼謂",
    "T51n2099_003:1123a09": "梵僧曰。尼不合與梵僧同宿。大德且去。明日",
    "T51n2099_003:1123a10": "更來。僧曰。深山路遙。無所投寄。願不見遣。",
    "T51n2099_003:1123a11": "尼曰。若不去。某不可住。當入深山。僧徘徊慚",
    "T51n2099_003:1123a12": "懼。莫知所之。尼曰。但下前谷。彼有禪窟。僧",
    "T51n2099_003:1123a13": "依而往尋之。果見禪窟。相去可一里餘。二僧。",
    "T51n2099_003:1123a14": "一心合掌。手捧香爐。面北遙禮。傾心聽經。聆",
    "T51n2099_003:1123a15": "聆在耳。初啟經題。稱如是我聞。乃遙見其尼。",
    "T51n2099_003:1123a16": "身處繩床。面南而坐。口中放光。赫如金色。皎",
    "T51n2099_003:1123a17": "在&#x5CEF;前。誦經兩帙已上。其光盛於谷南。可方",
    "T51n2099_003:1123a18": "圓十里。與晝無異。經至四帙。金光稍收。六帙",
    "T51n2099_003:1123a19": "都畢。其光並入尼口。華嚴經菩薩住處品云。",
    "T51n2099_003:1123a20": "震旦國東北方。有菩薩住處。名清涼山。過去",
    "T51n2099_003:1123a21": "諸菩薩。恒於中住。今有菩薩。名文殊師利。與",
    "T51n2099_003:1123a22": "萬菩薩俱。其山在代州東南。名五臺山者。首",
    "T51n2099_003:1123a23": "楞嚴三昧經云。文殊。是過去平等世界龍種",
    "T51n2099_003:1123a24": "上尊王佛。又央崛摩羅經云。文殊是北方歡",
    "T51n2099_003:1123a25": "喜世界摩尼寶積佛。想神尼之境。必文殊之",
    "T51n2099_003:1123a26": "分化。以示梵僧也。",
    "T51n2099_003:1123a27": "[1123a27] 尼法空者。俗姓韓氏。宣州人也。幼時辭親。詣",
    "T51n2099_003:1123a28": "五臺山西南一百餘里建安寺出家。後於祇",
    "T51n2099_003:1123a29": "洹寺受戒。每誦法華。用為常務。後負笈聽學",
    "T51n2099_003:1123b01": "經律。數十載間。殊無開悟。自知性乏明慧。",
    "T51n2099_003:1123b02": "無宿習力。嘗聞五臺山文殊菩薩。現種種身。",
    "T51n2099_003:1123b03": "賑濟群品。人傳。有僧道超。別無行業。但久住",
    "T51n2099_003:1123b04": "華嚴寺。不出山門二十餘載。其後命終。生於",
    "T51n2099_003:1123b05": "兜率彌勒內院。彼天人謂超曰。爾於人間。別",
    "T51n2099_003:1123b06": "無妙行。祇承文殊菩薩境界力故。得生此處。",
    "T51n2099_003:1123b07": "爾可還下人間。接誘四部。俾令聞知文殊功",
    "T51n2099_003:1123b08": "德。冀望暫登此山中。大銷諸罪。則用補天之",
    "T51n2099_003:1123b09": "闕行也道超依言。不捨天報。下告人間。法空。",
    "T51n2099_003:1123b10": "如是思惟。文殊菩薩大願境界。不可思議。生",
    "T51n2099_003:1123b11": "希有心。復自念言。無始生死。三界流轉。不得",
    "T51n2099_003:1123b12": "解脫。善惡二業。由心造作。遂發大願。往五臺",
    "T51n2099_003:1123b13": "山。志求大聖垂慈引接。乃與親妹尼。立願今",
    "T51n2099_003:1123b14": "誓。以元和四年。屆山巡禮。遍遊五頂。&#x89A9;種種",
    "T51n2099_003:1123b15": "化現。後至華嚴寺西北三泉院前深林中。逢",
    "T51n2099_003:1123b16": "一老人。謂法空曰。汝宜住此修行。決證勝果。",
    "T51n2099_003:1123b17": "言訖遂隱。法空知大聖告諭。乃悲泣雨淚久",
    "T51n2099_003:1123b18": "之。方自悔責惡業罪障。志願滅除。即依此願。",
    "T51n2099_003:1123b19": "別結草庵居。策勵三業。曉夕靡怠。至元和八",
    "T51n2099_003:1123b20": "年二月十五日。取身所著衣。令弟子悉送常",
    "T51n2099_003:1123b21": "住。施大眾用。乃集眾取別。人問其故。法空告",
    "T51n2099_003:1123b22": "曰。我從止此來。蒙大聖告語。教示妙法蓮華",
    "T51n2099_003:1123b23": "四字。開佛知見。清淨無染。得生淨土。眾各努",
    "T51n2099_003:1123b24": "力。無得空過。言訖而逝。端坐如生。眾遂茶",
    "T51n2099_003:1123b25": "毘。收得舍利千餘粒。四眾分之。以充供養",
    "T51n2099_003:1123b26": "耳。",
    "T51n2099_003:1123b27": "宋僧所&#x89A9;靈異二十一",
    "T51n2099_003:1123b28": "[1123b28] 釋淨業。姓孟氏。代州五臺縣人也。幼而剛毅。",
    "T51n2099_003:1123b29": "神俊不群。初年十三。依五臺山真容院通悟",
    "T51n2099_003:1123c01": "大師為師。事師服勞。特出倫類。每詣太原。行",
    "T51n2099_003:1123c02": "化山門供養資具。靡不悉備。偽主劉氏。深所",
    "T51n2099_003:1123c03": "崇仰。乃賜紫衣。加號廣慧大師。至天會十一",
    "T51n2099_003:1123c04": "年。眾請充山門都監。尋屬宋太宗皇帝戎輅",
    "T51n2099_003:1123c05": "親征。克平晉邑。師喜遇真主。乃率領僧徒。詣",
    "T51n2099_003:1123c06": "行宮修覲。陳其誠&#x6B35;。遂進山門聖境圖。并五",
    "T51n2099_003:1123c07": "龍王圖。帝遽令展之御座前。忽大雷震。天無",
    "T51n2099_003:1123c08": "片雲。駛雨&#x9736;注。帝大駭曰。是何祥也。師對曰。",
    "T51n2099_003:1123c09": "五臺龍王來朝陛下。今二龍相見。當喜故也。",
    "T51n2099_003:1123c10": "雷雨若是。帝大悅。即命收圖。謂師曰。侯朕",
    "T51n2099_003:1123c11": "師旅還京之日。別陳供養。乃賜命服。改號崇",
    "T51n2099_003:1123c12": "教大師。仍擢為臺山僧正。應闔山劉氏所賜",
    "T51n2099_003:1123c13": "衣師號。並改偽從真。至淳化四年四月下旬。",
    "T51n2099_003:1123c14": "寢疾而終。春秋五十九。僧臘三十九。",
    "T51n2099_003:1123c15": "[1123c15] 釋睿諫。俗姓劉氏。雲州人也。風俗神俊。出乎",
    "T51n2099_003:1123c16": "人表。志輕軒冕。性樂林泉。辭親出家於五臺。",
    "T51n2099_003:1123c17": "禮真容院僧統大師繼顒為師。厥後師既去",
    "T51n2099_003:1123c18": "世。葬禮云畢。勝願內興。欲崇佛事。乃於樓觀",
    "T51n2099_003:1123c19": "谷內東北。有泉名曰鹿泉。泉側不遠。結廬誦",
    "T51n2099_003:1123c20": "經。勵精勤苦。晨夕忘倦。一日忽夢老叟。告",
    "T51n2099_003:1123c21": "曰。爾不須獨善。可崇大事。兼於此地。大有因",
    "T51n2099_003:1123c22": "緣。吾贊爾力。言訖而寤。內自惟曰。斯必聖賢",
    "T51n2099_003:1123c23": "相誓。於此處建大伽藍。異日辦裝。之北地緣",
    "T51n2099_003:1123c24": "化。北朝寧王與夫人。先夢見師化緣修造。及",
    "T51n2099_003:1123c25": "師達境。一見如舊。既符先夢。大施金幣。暨迴",
    "T51n2099_003:1123c26": "本山。募工修建。復詣太原。謁偽主劉氏。亦蒙",
    "T51n2099_003:1123c27": "厚賚。寺號曰白鹿之寺。宋太宗。討平晉地。師",
    "T51n2099_003:1123c28": "乃躬詣行宮請見。上問臺山興建之由。師奏",
    "T51n2099_003:1123c29": "對稱旨。又蒙恩錫。甚厚。尋賜額。號太平興",
    "T51n2099_003:1124a01": "國之寺。師之感召。大概如此。至大中祥符元",
    "T51n2099_003:1124a02": "年八月初一日。以疾而終。春秋六十有六。僧",
    "T51n2099_003:1124a03": "臘四十九。影塔具在。",
    "T51n2099_003:1124a04": "[1124a04] 祥符中。有兩浙僧。失其州郡名氏。來禮大",
    "T51n2099_003:1124a05": "聖。登東臺頂。忽遇一院。樓臺壯麗。殿宇嚴",
    "T51n2099_003:1124a06": "潔。僧遂入院。前後殿宇。像設鮮輝。釋梵龍",
    "T51n2099_003:1124a07": "王。儼然相對。其僧遍詣參。見主僧敘接。言笑",
    "T51n2099_003:1124a08": "宛如素。延迎畢語。臨出院巡遣。僧初無駭異。",
    "T51n2099_003:1124a09": "及出了無所見。僧方悟化現。始驚歎之。遂離",
    "T51n2099_003:1124a10": "臺頂。西行下山。遊真容院安止。畢禮謁。前後",
    "T51n2099_003:1124a11": "殿宇。主事諸僧。一如東臺所見。了然無異。僧",
    "T51n2099_003:1124a12": "乃禮謁臺山境界。讚歎不思議事。遂向院僧。",
    "T51n2099_003:1124a13": "具陳所見。無不歎嗟。",
    "T51n2099_003:1124a14": "[1124a14] 淳化中。有楊州僧。忘其法名。身服疏布。齋",
    "T51n2099_003:1124a15": "戒嚴謹。嘗齎五百副&#x9262;。大小相盛。副各五事。",
    "T51n2099_003:1124a16": "入山普施。虔禮大聖。至真容院安止。因齋設",
    "T51n2099_003:1124a17": "日。均散咸畢。後有施主。詣北浴室院設浴。啟",
    "T51n2099_003:1124a18": "請闔山賢聖。下暨緇素。一無揀別。其僧齋",
    "T51n2099_003:1124a19": "畢。先詣溫浴。有三五僧。偕行澡浴。既至浴",
    "T51n2099_003:1124a20": "所。楊州僧。率先解衣。褰簾而入。忽見端正婦",
    "T51n2099_003:1124a21": "人。就水洗浴。僧狼狽而出。眾詢其故。僧具",
    "T51n2099_003:1124a22": "說所見。人或不信之者。入室驗之。果無所",
    "T51n2099_003:1124a23": "&#x89A9;。",
    "T51n2099_003:1124a24": "[1124a24] 至道中。有僧道海。俗姓楊氏。代郡土人也。受",
    "T51n2099_003:1124a25": "業真容院。亦逢施主設浴。齋罷。遽自詣浴所。",
    "T51n2099_003:1124a26": "尚無一僧入院澡浴。海解衣而入。忽見滿堂",
    "T51n2099_003:1124a27": "眾僧揮洗。略無識者。&#x89A9;此僧入一時俱出。海",
    "T51n2099_003:1124a28": "心雖疑。未測凡聖。遽出視之。&#x95B4;無人矣。集德",
    "T51n2099_003:1124a29": "者曰。大凡施主設浴。必豫供養聖賢。後乃凡",
    "T51n2099_003:1124b01": "庶。清旦賢聖臨降。凡庶慎勿先就。一則觸犯",
    "T51n2099_003:1124b02": "聖賢。自貽伊咎。二即滅施福。徒設劬勞。斯亦",
    "T51n2099_003:1124b03": "聖人垂警。凡百君子。得無念焉。",
    "T51n2099_003:1124b04": "[1124b04] 華嚴店。昔有獵者。名馬秋兒。家貧。以射生自",
    "T51n2099_003:1124b05": "活。嘗至東臺。東臺東十餘里。有古寺基。人傳",
    "T51n2099_003:1124b06": "云。是古華嚴寺也。秋兒至此。見一巨石。其砥",
    "T51n2099_003:1124b07": "如桉。下有光明。心甚疑之。乃呼數人舉石視",
    "T51n2099_003:1124b08": "之。倏見佛經數十部。遂取一卷。啟之開視。字",
    "T51n2099_003:1124b09": "皆金色。光奪人目。秋兒輩。皆山野憃愚。不以",
    "T51n2099_003:1124b10": "為異。既歸。告語其事。有人傳達於真容院主",
    "T51n2099_003:1124b11": "僧寬。寬聞。驚喜非常。遽召門人弟子五七人。",
    "T51n2099_003:1124b12": "齎供具遄往求之。既至其地。了無所&#x89A9;。唯",
    "T51n2099_003:1124b13": "有故基破瓦而已。悵恨久之。遂焚香歎息而",
    "T51n2099_003:1124b14": "歸。",
    "T51n2099_003:1124b15": "[1124b15] 代郡唐林縣。昔有女人。三十五年不離城邑。",
    "T51n2099_003:1124b16": "人呼姑。姑長髮尼同頭陀行。長物不畜。單衣",
    "T51n2099_003:1124b17": "被身。冬寒夏暑不以為苦。坊市巷陌。隨處而",
    "T51n2099_003:1124b18": "眠。悠悠之徒。寔&#x5C00;能測五臺百二十所寺。無",
    "T51n2099_003:1124b19": "不曾過。夏月巡臺。則到處人見同行共語。坐",
    "T51n2099_003:1124b20": "在丘蕪。呵毀俗塵。憎惡色欲。後不知所終。故",
    "T51n2099_003:1124b21": "西域婆槃豆菩薩傳云。此世界。有一億菩薩。",
    "T51n2099_003:1124b22": "住持往來化物。示說不虛。前傳數云。凡聖混",
    "T51n2099_003:1124b23": "居。得不信哉。後之來臻此境。忽遇斯人。慎勿",
    "T51n2099_003:1124b24": "慢瀆。戒哉。",
    "T51n2099_003:1124b25": "[1124b25] 僧道演。俗姓崔氏。忻州定襄人也。數歲出家。",
    "T51n2099_003:1124b26": "依真容院法忍大師為弟子。每誦法華孔雀",
    "T51n2099_003:1124b27": "金剛般若等經。以為常務。師素有息賁之疾。",
    "T51n2099_003:1124b28": "結塊如石。每一發動。痛不可忍。幾將不救。忽",
    "T51n2099_003:1124b29": "見青衣婦人。至臥榻前立。問其疾之所由。師",
    "T51n2099_003:1124c01": "以寔告。婦人乃以手觸塊曰。師欲愈否。答曰。",
    "T51n2099_003:1124c02": "甚適所願。即以物如絲縷。纏其塊。而拔去之。",
    "T51n2099_003:1124c03": "尋即痊愈。方欲起謝。遽失所在。遂向&#x96A3;僧說",
    "T51n2099_003:1124c04": "之。僧具頂禮。後每思之。未嘗不感歎聖賢救",
    "T51n2099_003:1124c05": "護之力。厥後日益康強。年八十有五。方壽終",
    "T51n2099_003:1124c06": "焉。",
    "T51n2099_003:1124c07": "靈異&#x863D;木二十二",
    "T51n2099_003:1124c08": "[1124c08] 華嚴寺東北。有樓觀谷。谷內有金剛窟谷口。",
    "T51n2099_003:1124c09": "昔傳有鳳栖&#x863D;。次西有十二因緣&#x863D;。與鳳栖",
    "T51n2099_003:1124c10": "&#x863D;相近。在金剛窟側。一身迴出一十二枝。高",
    "T51n2099_003:1124c11": "踰百尺。昔有古德。於&#x863D;下修十二因緣觀。遂",
    "T51n2099_003:1124c12": "以為名。入谷一二里。有白水池。色如酥酪。味",
    "T51n2099_003:1124c13": "如甘露。人飲其水。肌膚潤澤。若常服之。令人",
    "T51n2099_003:1124c14": "難老。東臺西。有王子造論碑。文字尚存。又有",
    "T51n2099_003:1124c15": "司空都督見佛碑。到者知焉。今年祀浸遠。廢",
    "T51n2099_003:1124c16": "毀不&#x89A9;。良可歎哉。",
    "T51n2099_003:1124c17": "[1124c17] 華嚴寺東橫河側。有一樅&#x863D;。松身柏葉。橫枝",
    "T51n2099_003:1124c18": "到地。幹聳淩雲古昔相傳。名四諦&#x863D;。枝葉四",
    "T51n2099_003:1124c19": "垂。合圍成陰。有象明堂八&#x7A93;四闥。中心一插",
    "T51n2099_003:1124c20": "向上。百重上。圍下方。可謂奇異。雨雪不透。",
    "T51n2099_003:1124c21": "風日不穿。巡臺之人。同到&#x863D;下。可容數百。常",
    "T51n2099_003:1124c22": "有僧。來止其&#x863D;下。為眾宣四真諦法。悟入者",
    "T51n2099_003:1124c23": "眾。時群鳥來止其處。飛翔上下。久而不去。僧",
    "T51n2099_003:1124c24": "曰。此鳥。如佛在&#x863D;有鸚鵡。於佛前聆四諦法。",
    "T51n2099_003:1124c25": "而得生天。此亦應爾。因謂之四諦&#x863D;。瑞鳥靈",
    "T51n2099_003:1124c26": "禽。遊集栖宿。&#x863D;既靈異。僧亦非凡。",
    "T51n2099_003:1124c27": "大聖文殊師利古今讚頌二十三",
    "T51n2099_003:1124c28": "文殊像讚(并序)晉支道林撰",
    "T51n2099_003:1124c29": "[1124c29] 文殊師利者。是遊方菩薩。因難垢之言。而有",
    "T51n2099_003:1125a01": "斯目。非厥號所先也。原夫稱謂之生蓋。至道",
    "T51n2099_003:1125a02": "興其邈。何者。虛引之性彰於五德。軌世之表",
    "T51n2099_003:1125a03": "聞於童真。庶仁之風移。則感時之訓興。故云",
    "T51n2099_003:1125a04": "儒首以法王子為名焉。夫欲窮其淵致者。必",
    "T51n2099_003:1125a05": "存其深大。終古邈矣。豈言像之所及。難算之",
    "T51n2099_003:1125a06": "劫。功高積塵。悠悠遐曠焉。可謂諸言略敘其",
    "T51n2099_003:1125a07": "統。若人之始生也。爰自帝胄。尊號法王。無上",
    "T51n2099_003:1125a08": "之心。兆於獨悟。發中之感。無不由也。近一遇",
    "T51n2099_003:1125a09": "正覺。而靈殊內映。玄景未移。遂超發道位。於",
    "T51n2099_003:1125a10": "是深根永搆於沖壤。條異神柯而月茂。慈悲",
    "T51n2099_003:1125a11": "之氣。與慧風俱扇。三達之明。與日月並輝。具",
    "T51n2099_003:1125a12": "體而微固。已功侔法身矣。若乃天機將運。即",
    "T51n2099_003:1125a13": "神通為館宇。圓應密會。以不&#x8FF9;為影跡。斯其",
    "T51n2099_003:1125a14": "所以動不離寂。而彌綸宇宙。倏無常境。而名",
    "T51n2099_003:1125a15": "冠遊方者也。世尊興出。乃授躍進之明。顯潛",
    "T51n2099_003:1125a16": "德於香林。因慶雲而西徂。復龍見於茲剎。法",
    "T51n2099_003:1125a17": "輪既轉。則玄音屢唱。對明淵極。輒暢法深言。",
    "T51n2099_003:1125a18": "道映開士。故諸佛美其稱體絕塵俗。故濯纓",
    "T51n2099_003:1125a19": "者。高其跡。非天合天和以挺祚。吸沖氣而為",
    "T51n2099_003:1125a20": "靈。舒重霄以迴蔭。吐德音而流響。亦孰能與",
    "T51n2099_003:1125a21": "於此哉。時欲搖蕩群生之性。宅玄宗而獨至。",
    "T51n2099_003:1125a22": "開宏基與一簣。廓恒沙而為宇。若然而不說文",
    "T51n2099_003:1125a23": "殊之風。則未達無窮之量。長笑於大方之疾",
    "T51n2099_003:1125a24": "矣。自世尊泥洹。幾將千祀。流光福蔭。復與",
    "T51n2099_003:1125a25": "時而升降。由是冥懷宗極者感。悲長津之喪",
    "T51n2099_003:1125a26": "源。懼風日之潛損。遂共長表。容之金石。繼",
    "T51n2099_003:1125a27": "以文頌。人思自盡。庶雲露以增潤。今之所遇。",
    "T51n2099_003:1125a28": "蓋是數減百年。有轉輪王。王閻浮提。號曰阿",
    "T51n2099_003:1125a29": "育。仰窺遺軌。擬而像焉。雖真宰不存於形。而",
    "T51n2099_003:1125b01": "靈位若有主。雖幽司不以情求。而感至斯應。",
    "T51n2099_003:1125b02": "神變之異。屢干民聽。因僉悟時信有自來矣。",
    "T51n2099_003:1125b03": "意以為接頹薄之運。實由冥維之功。通天昏",
    "T51n2099_003:1125b04": "否之俗。固非一理所弘。是以。託想之賢。祇",
    "T51n2099_003:1125b05": "誠攸寄。絲紐將絕之緒。引豪心以摽位。乃遠",
    "T51n2099_003:1125b06": "謨良匠。像天所像。感來自表。不覺忻然。同詠",
    "T51n2099_003:1125b07": "為之讚曰。",
    "T51n2099_003:1125b08": "[1125b08] 眇眇童真。弱齡啟蒙。含英吐秀。登玄履&#x5CEF;。神",
    "T51n2099_003:1125b09": "以道王。體以沖通。浪化遊方。乃軌高蹤。流光",
    "T51n2099_003:1125b10": "遺映。爰暨茲邦。思對淵匠。靖一惟恭。靈襟絕",
    "T51n2099_003:1125b11": "代。庶落塵封。",
    "T51n2099_003:1125b12": "文殊師利讚",
    "T51n2099_003:1125b13": "[1125b13] 童真領玄致。靈化實悠長。昔為龍種覺。今測",
    "T51n2099_003:1125b14": "夢遊方。恍惚乘神浪。高步維摩鄉。擢此希夷",
    "T51n2099_003:1125b15": "質。映彼虛閑堂。觸類興清遘。目擊洞兼忘。梵",
    "T51n2099_003:1125b16": "釋欽嘉會。閑邪納流芳。",
    "T51n2099_003:1125b17": "文殊像讚殷晉安撰",
    "T51n2099_003:1125b18": "[1125b18] 文殊洞睿。式昭厥聲。探玄發暉。登道懷英。琅",
    "T51n2099_003:1125b19": "琅三達。如日之明。亹亹神通。在變伊形。將廓",
    "T51n2099_003:1125b20": "恒沙。陶鑄群生。真風幽噯。千祀彌靈。思媚哲",
    "T51n2099_003:1125b21": "宗。寤言祇誠。絕慶孤棲。祝想太冥。",
    "T51n2099_003:1125b22": "文殊師利讚祕書丞&#x90C4;濟川撰",
    "T51n2099_003:1125b23": "[1125b23] 釋尊降世。說法度人。大聖文殊。示菩薩身。佛",
    "T51n2099_003:1125b24": "不&#x7ADD;化。助道能仁。金口宣言。證號往音。龍種",
    "T51n2099_003:1125b25": "上尊。摩尼寶積。普化色身。未來當得。雙林",
    "T51n2099_003:1125b26": "滅景。眾聖韜光。我大導師。奄宅清涼。五百仙",
    "T51n2099_003:1125b27": "俱。講道為常。波利遠歸。無著願見。或授祕",
    "T51n2099_003:1125b28": "語。或&#x89A9;神變。為接有情。不捨方便。我曾供",
    "T51n2099_003:1125b29": "養。今復親依。瞻仰真像。若覘靈暉。俗緣未",
    "T51n2099_003:1125c01": "斷。善念長歸。我對金容。當發大誓。運菩提",
    "T51n2099_003:1125c02": "心。廣度一切。近侍吉祥。億生萬世。",
    "T51n2099_003:1125c03": "續遺",
    "T51n2099_003:1125c04": "前代州管內僧正勝行大德沙門明崇撰",
    "T51n2099_003:1125c05": "[1125c05] 安州人張氏。崇信三寶。純厚人也。元豐甲子。",
    "T51n2099_003:1125c06": "來遊此山。以錢百萬。奉曼殊室利。每日三時。",
    "T51n2099_003:1125c07": "必來開殿。辨香茶珍果。情貌如肅。守殿者。以",
    "T51n2099_003:1125c08": "其誠懇。不以為勞。一日遍遊諸臺。至西臺之",
    "T51n2099_003:1125c09": "頂。焚香次。忽聞異香。久而莫測。既而仰視空",
    "T51n2099_003:1125c10": "中。乃見天花百千萬朵。青黃朱紫。眾彩畢具。",
    "T51n2099_003:1125c11": "繽紛亂墜。甫齊人頭。觀者數百人。人欲取之",
    "T51n2099_003:1125c12": "即騰起。一朵獨落張公之手。其色不可名狀。",
    "T51n2099_003:1125c13": "晚還真容院。僧俗&#x89A9;之。歎未曾有。主僧。懇求",
    "T51n2099_003:1125c14": "菩薩前供養。公曰。菩薩授我。而返留之。是我",
    "T51n2099_003:1125c15": "逆菩薩之惠也。況仙陀聖卉乎。主僧亦不敢",
    "T51n2099_003:1125c16": "奪其志。清朝下山。親捧其花。常有圓光丈許",
    "T51n2099_003:1125c17": "隨身。送者踰數十里不能捨。歎息而歸。",
    "T51n2099_003:1125c18": "[1125c18] 德州市戶王在。家甚殷富。元祐庚午仲夏。挈",
    "T51n2099_003:1125c19": "妻僕遊臺山。晚宿真容院。翌日彈冠整衣。詣",
    "T51n2099_003:1125c20": "文殊像。既而晚。&#x89A9;微有不敬之色出聲。就館。",
    "T51n2099_003:1125c21": "知客僧省彥。求謁。與在語曰。山僧住此。僅",
    "T51n2099_003:1125c22": "四十餘年。所接眾多。今日君拜謁之禮。似有",
    "T51n2099_003:1125c23": "初謹後怠。加之。容色不怡何也。在怒而言曰。",
    "T51n2099_003:1125c24": "在此一來。出於過聽。謂。有肉身菩薩。故不遠",
    "T51n2099_003:1125c25": "千里而來。今觀之。乃一泥塊耳。反思跋涉之",
    "T51n2099_003:1125c26": "勞。寧不為苦。彥曰。是何言歟。昔大聖。於此鷲",
    "T51n2099_003:1125c27": "臺。屢見瑞相。安生親塑。意有所疑。祈而復現",
    "T51n2099_003:1125c28": "七十有二。故。唐睿宗。以真容目為院額。公何",
    "T51n2099_003:1125c29": "言之易也。且此山。龍神守護。或若以怒。公身",
    "T51n2099_003:1126a01": "竄之無地也。在曰。豈一龍。焉能禍我乎。彥",
    "T51n2099_003:1126a02": "曰。君此一來。輕侮像貌。痛斥龍神。第恐禍生",
    "T51n2099_003:1126a03": "不測。可速悔過。不然。公之身。必碎於龍神之",
    "T51n2099_003:1126a04": "爪牙矣。在意不悛。後三日遊東臺。與眾百餘",
    "T51n2099_003:1126a05": "人。宿於臺頂化現堂。甫及夜半。大雷忽發。若",
    "T51n2099_003:1126a06": "天坼地裂。堂之壁已為穴。火焰隨入。俄頃。火",
    "T51n2099_003:1126a07": "從穴出。在之身已碎矣。其僕孝存。借寺家綿",
    "T51n2099_003:1126a08": "衣一件以禦寒。裏外衣並燒損。唯中間借物",
    "T51n2099_003:1126a09": "在焉。其妻僕。火其骨而下山。聞者。靡不歎",
    "T51n2099_003:1126a10": "異。是夕。有滄州尼海俊。同宿化現堂。日已曛",
    "T51n2099_003:1126a11": "暮。有叟語曰。敝居不遠。敢邀師。一訪兼就晨",
    "T51n2099_003:1126a12": "粥。尼應命至一石洞。叟遂失所在。清朝復化",
    "T51n2099_003:1126a13": "現堂。知在之禍。免其驚懼。究其所寓石室。乃",
    "T51n2099_003:1126a14": "那延洞也。",
    "T51n2099_003:1126a15": "[1126a15] 僧惠通。沂州人也。今為僧之上首。昔政和改",
    "T51n2099_003:1126a16": "元首夏。與緇素千人。同遊臺山。今僧正通義",
    "T51n2099_003:1126a17": "大德明惲。時充知客。謂通曰。梵仙山五龍。",
    "T51n2099_003:1126a18": "時復出現。可一觀焉。惠通。因與其徒二三子。",
    "T51n2099_003:1126a19": "同遊至山。復逢同志者。因詢之曰。山有神龍。",
    "T51n2099_003:1126a20": "子見之乎。同志曰。見。通問其狀若何。曰如",
    "T51n2099_003:1126a21": "蛇。通曰。正是真龍。猶為畜類。況蟒蛇乎。乃",
    "T51n2099_003:1126a22": "還所寓之舍。俄頃。通覺腰間有物。如蛇而如",
    "T51n2099_003:1126a23": "爪角。漸束其腹甚緊。苦痛不可忍。起而復倒",
    "T51n2099_003:1126a24": "者再。同志者。走報主僧。述其事。通亦遣人白",
    "T51n2099_003:1126a25": "主僧。求救曰。我以傲慢。龍神得罪。聞山中",
    "T51n2099_003:1126a26": "有熙菩薩。為我懺悔。會熙公。隨漕使陳公知",
    "T51n2099_003:1126a27": "存。遊興國寺。主僧亦懼不可測。就命菩薩殿",
    "T51n2099_003:1126a28": "主洪辯大師溫晸。作法懺悔。通罄捨衣盂悔",
    "T51n2099_003:1126a29": "過。少頃。苦方息。陳公聞之。亦相與歎焉。",
    "T51n2099_003:1126b01": "[1126b01] 書生李昇者。中山相如里人也。昔與右丞王",
    "T51n2099_003:1126b02": "公安中同筆硯。其弟。即修大華嚴寺功德主",
    "T51n2099_003:1126b03": "真熙也。代州守王洗。自中山召之。使子姪從",
    "T51n2099_003:1126b04": "其學。政和元年。至山。與士大夫時復燕樂。一",
    "T51n2099_003:1126b05": "日到寺。王天民都巡陳去。捕盜伏抃。乃命先",
    "T51n2099_003:1126b06": "生。遊梵仙山。至東巖。祈於龍神祠下。少頃。二",
    "T51n2099_003:1126b07": "龍出於石間。一為金色。一為紺青。諸公焚香",
    "T51n2099_003:1126b08": "設拜。以笏招之。金色者。緣笏而上睿。若有所",
    "T51n2099_003:1126b09": "嗅者。諸人之意加勤。獨先生以杖觸之曰。此",
    "T51n2099_003:1126b10": "乃怪蛇異物。何足貴哉。言未竟。有物如神。仆",
    "T51n2099_003:1126b11": "先生於地。眾咸惶駭。俄又擲於巖下。高數百",
    "T51n2099_003:1126b12": "尺。先生既死。其弟熙。以禮葬之。是夕。雨雹",
    "T51n2099_003:1126b13": "大作。雷電晦暝。先生之屍。暴露於外。因火之",
    "T51n2099_003:1126b14": "而葬焉。",
    "T51n2099_003:1126b15": "[1126b15] 那羅延洞者。在東臺東側。洞門向東。深二丈",
    "T51n2099_003:1126b16": "餘。迤邐隘窄。如斗許大。遊禮者至此。既不能",
    "T51n2099_003:1126b17": "進。往往但以手捫探。或秉燭照之。一穴唯指",
    "T51n2099_003:1126b18": "西北稍向上。然深不可測。時有冷風拂面。傳",
    "T51n2099_003:1126b19": "云。此洞。與金剛窟。皆大聖之所宅也。宣和八",
    "T51n2099_003:1126b20": "年五月二十八日。有邵武僧。失其名姓。與僧",
    "T51n2099_003:1126b21": "宗新。同遊臺山。止真容院。瞻禮真像。一日登",
    "T51n2099_003:1126b22": "東臺頂。會代郡趙公康弼。與都巡檢薰涼等",
    "T51n2099_003:1126b23": "諸官。升山門上首僧慈化大師真熙。一百餘",
    "T51n2099_003:1126b24": "人俱至。求現光景。已而遊是洞。趙公等。遍",
    "T51n2099_003:1126b25": "入觀覽。唯邵武僧。佇立洞外。其一官戲之曰。",
    "T51n2099_003:1126b26": "師何不入。入之則無礙矣。其僧。乃揖趙公慈",
    "T51n2099_003:1126b27": "化宗新曰。珍重珍重。遂趨步而進。至隘窄處。",
    "T51n2099_003:1126b28": "則褰衣傴僂而入。略無阻礙。如行空室。舉眾",
    "T51n2099_003:1126b29": "驚愕諠譟不已。莫測其由。宗新呼之數番。杳",
    "T51n2099_003:1126c01": "無聲跡。既移時不出。宗新謂眾曰。吾與彼僧",
    "T51n2099_003:1126c02": "同行數旬。竟不知其為聖賢也。因慟哭曝怨。",
    "T51n2099_003:1126c03": "眾亦泣下。趙公求其遺物。宗新視之。得竹笠",
    "T51n2099_003:1126c04": "一頂。蒸餅數枚。尋有平隘寨官張仲古。作詩",
    "T51n2099_003:1126c05": "美之。以呈趙公。云南僧遠禮五臺山。去入那",
    "T51n2099_003:1126c06": "羅洞不還。自古趙公傳拂子。今留笠子在人",
    "T51n2099_003:1126c07": "間。今詩碑猶在。其笠子亦尚存。噫。始信清涼",
    "T51n2099_003:1126c08": "境界。龍蛇混跡。凡聖同居。不為虛矣。",
    "T51n2099_003:1126c09": "[1126c09] 朔州慈勇大師。未詳受業名氏。其道行博識。",
    "T51n2099_003:1126c10": "遐邇欽伏。天會壬子季。復遊臺山。與其徒史",
    "T51n2099_003:1126c11": "法師等百餘人。同宿真容院。史亦純厚人也。",
    "T51n2099_003:1126c12": "一日。遊大華嚴寺。忽於寺側。見祥雲自東而",
    "T51n2099_003:1126c13": "來。五彩畢具。又於雲中。現文殊大聖。處菡萏",
    "T51n2099_003:1126c14": "座。據狻猊之上。及善財前導。于闐為御。波離",
    "T51n2099_003:1126c15": "後從。暨龍母五龍王等。執珪而朝。自餘峨冠",
    "T51n2099_003:1126c16": "博帶。奇相異服。千狀萬態。而能盡識大聖目",
    "T51n2099_003:1126c17": "瞬手舉。衣帶搖曳。第不聞其聖語。迤邐自西",
    "T51n2099_003:1126c18": "而去。觀者千餘人。四眾歡喜。歎未曾有。當是",
    "T51n2099_003:1126c19": "時也。真容院遇回祿之餘。始欲興復。由斯祥",
    "T51n2099_003:1126c20": "瑞。四方檀信輻湊。施財施力者。惟恐後至。真",
    "T51n2099_003:1126c21": "容院大殿。不日而成。切切現土現身。非徒設",
    "T51n2099_003:1126c22": "也。",
    "T51n2099_003:1126c23": "[1126c23] 僧永洲者。晉陽祁人也。姓王氏。天眷末。來遊",
    "T51n2099_003:1126c24": "五臺。遍觀聖跡。寓真容院。仰慕聖境。久而忘",
    "T51n2099_003:1126c25": "歸。一日眾集擇菜。忽視眾人。面衣服盡作金",
    "T51n2099_003:1126c26": "色。不覺神情驚駭。欲言之。恐人疑怪。唯自慶",
    "T51n2099_003:1126c27": "幸。始悟臺山之眾。皆是菩薩眷屬。金色界中",
    "T51n2099_003:1126c28": "人也。後聞長興大禪。師以人天眼目。提振於",
    "T51n2099_003:1126c29": "雲中。乃往趨法席。展師資之禮。果有所得。因",
    "T51n2099_003:1127a01": "眾普請。話及臺山所見事跡。雁門圓果寺僧",
    "T51n2099_003:1127a02": "普安。能會其事也。"
}