{
    "T01n0026_025:0584c05": "中阿含經卷第二十五",
    "T01n0026_025:0584c07": "東晉罽賓三藏瞿曇僧伽提婆譯",
    "T01n0026_025:0584c08": "（九九）因品苦陰經第三(第二小土城誦)",
    "T01n0026_025:0584c09": "我聞如是：一時，佛遊舍衛國，在勝林給孤",
    "T01n0026_025:0584c10": "獨園。爾時，諸比丘於中食後，少有所為，集",
    "T01n0026_025:0584c11": "坐講堂。於是眾多異學，中後仿佯往詣諸",
    "T01n0026_025:0584c12": "比丘所，共相問訊，却坐一面，語諸比丘：「諸",
    "T01n0026_025:0584c13": "賢！沙門瞿曇施設知斷欲，施設知斷色，施",
    "T01n0026_025:0584c14": "設知斷覺。諸賢！我等亦施設知斷欲，施設",
    "T01n0026_025:0584c15": "知斷色，施設知斷覺。沙門瞿曇及我等此",
    "T01n0026_025:0584c16": "二知二斷，為有何勝？有何差別？」於是，諸",
    "T01n0026_025:0584c17": "比丘聞彼眾多異學所說，不是亦不非，默",
    "T01n0026_025:0584c18": "然起去，並作是念：「如此所說，我等當從世",
    "T01n0026_025:0584c19": "尊得知。」便詣佛所，稽首作禮，却坐一面，謂",
    "T01n0026_025:0584c20": "與眾多異學所可共論，盡向佛說。彼時，世",
    "T01n0026_025:0584c21": "尊告諸比丘：「汝等即時應如是問眾多異",
    "T01n0026_025:0584c22": "學：『諸賢！云何欲味？云何欲患？云何欲出",
    "T01n0026_025:0584c23": "要？云何色味？云何色患？云何色出要？云何",
    "T01n0026_025:0584c24": "覺味？云何覺患？云何覺出要？』諸比丘！若汝",
    "T01n0026_025:0584c25": "等作如是問者，彼等聞已，便更互相難",
    "T01n0026_025:0584c26": "說外餘事，瞋諍轉增，必從座起，默然而退。",
    "T01n0026_025:0584c27": "所以者何？我不見此世，天及魔、梵、沙門、梵志、",
    "T01n0026_025:0584c28": "一切餘眾，能知此義而發遣者，唯有如來、如",
    "T01n0026_025:0584c29": "來弟子或從此聞。」佛言：「云何欲味？謂因五",
    "T01n0026_025:0585a01": "欲功德，生樂生喜，極是欲味，無復過是，",
    "T01n0026_025:0585a02": "所患甚多。「云何欲患？族姓子者，隨其伎",
    "T01n0026_025:0585a03": "術以自存活，或作田業、或行治生、或以學",
    "T01n0026_025:0585a04": "書、或明算術、或知工數、或巧刻印、或作",
    "T01n0026_025:0585a05": "文章、或造手筆、或曉經書、或作勇將、或奉",
    "T01n0026_025:0585a06": "事王。彼寒時則寒，熱時則熱，飢渴、疲勞、蚊",
    "T01n0026_025:0585a07": "虻所蜇，作如是業，求圖錢財。彼族姓子",
    "T01n0026_025:0585a08": "如是方便，作如是行，作如是求，若不得",
    "T01n0026_025:0585a09": "錢財者，便生憂苦、愁慼、懊惱，心則生癡，作",
    "T01n0026_025:0585a10": "如是說：『唐作唐苦，所求無果。』彼族姓子如",
    "T01n0026_025:0585a11": "是方便作如是行，作如是求，若得錢財",
    "T01n0026_025:0585a12": "者，彼便愛惜，守護密藏。所以者何？『我此財",
    "T01n0026_025:0585a13": "物，莫令王奪、賊劫、火燒、腐壞、亡失，出財無",
    "T01n0026_025:0585a14": "利，或作諸業，而不成就。』彼作如是守護密",
    "T01n0026_025:0585a15": "藏，若有王奪、賊劫、火燒、腐壞、亡失，便生憂苦、",
    "T01n0026_025:0585a16": "愁慼、懊惱，心則生癡，作如是說：『若有長夜",
    "T01n0026_025:0585a17": "所可愛念者，彼則亡失。』是謂現法苦陰，因",
    "T01n0026_025:0585a18": "欲緣欲，以欲為本。「復次，眾生因欲緣欲，以",
    "T01n0026_025:0585a19": "欲為本故，母共子諍，子共母諍，父子、兄弟、",
    "T01n0026_025:0585a20": "姉妹、親族展轉共諍。彼既如是共鬪諍已，母",
    "T01n0026_025:0585a21": "說子惡，子說母惡，父子、兄弟、姉妹、親族更相",
    "T01n0026_025:0585a22": "說惡，況復他人？是謂現法苦陰，因欲緣欲，",
    "T01n0026_025:0585a23": "以欲為本。「復次，眾生因欲緣欲，以欲為本",
    "T01n0026_025:0585a24": "故，王王共諍，梵志梵志共諍，居士居士共諍，",
    "T01n0026_025:0585a25": "民民共諍，國國共諍，彼因鬪諍共相憎故，",
    "T01n0026_025:0585a26": "以種種器仗，轉相加害，或以拳扠石擲，或",
    "T01n0026_025:0585a27": "以杖打刀斫，彼當鬪時，或死、或怖，受極重",
    "T01n0026_025:0585a28": "苦，是謂現法苦陰，因欲緣欲，以欲為本。「復",
    "T01n0026_025:0585a29": "次，眾生因欲緣欲，以欲為本故，著鎧被",
    "T01n0026_025:0585b01": "袍，持矟弓箭，或執刀楯入在軍陣，或以",
    "T01n0026_025:0585b02": "象鬪，或馬、或車，或以步軍，或以男女鬪。彼",
    "T01n0026_025:0585b03": "當鬪時，或死、或怖，受極重苦，是謂現法苦",
    "T01n0026_025:0585b04": "陰，因欲緣欲，以欲為本。「復次，眾生因欲緣",
    "T01n0026_025:0585b05": "欲，以欲為本故，著鎧被袍，持矟弓箭，或",
    "T01n0026_025:0585b06": "執刀楯往奪他國，攻城破塢，共相格戰，",
    "T01n0026_025:0585b07": "打鼓吹角，高聲喚呼，或以槌打，或以鉾戟，",
    "T01n0026_025:0585b08": "或以利輪，或以箭射，或亂下石，或以大弩，",
    "T01n0026_025:0585b09": "或以融銅珠子灑之。彼當鬪時，或死、或怖，",
    "T01n0026_025:0585b10": "受極重苦，是謂現法苦陰，因欲緣欲，以欲",
    "T01n0026_025:0585b11": "為本。「復次，眾生因欲緣欲，以欲為本故，著",
    "T01n0026_025:0585b12": "鎧被袍，持矟弓箭，或執刀楯入村、入邑、",
    "T01n0026_025:0585b13": "入國、入城，穿牆發藏，劫奪財物，斷截王",
    "T01n0026_025:0585b14": "路，或至他巷，壞村、害邑、滅國、破城。於中",
    "T01n0026_025:0585b15": "或為王人所捉，種種考治，截手、截足或",
    "T01n0026_025:0585b16": "截手足，截耳、截鼻或截耳鼻，或臠臠割，拔",
    "T01n0026_025:0585b17": "鬚、拔髮或拔鬚髮，或著檻中衣裹火燒，或",
    "T01n0026_025:0585b18": "以沙壅草纏火爇，或內鐵驢腹中，或著鐵猪",
    "T01n0026_025:0585b19": "口中，或置鐵虎口中燒，或安銅釜中，或著",
    "T01n0026_025:0585b20": "鐵釜中煮，或段段截，或利叉刺，或鐵鉤鉤，或",
    "T01n0026_025:0585b21": "臥鐵床以沸油澆，或坐鐵臼以鐵杵擣，",
    "T01n0026_025:0585b22": "或龍蛇蜇，或以鞭鞭，或以杖撾，或以棒打，",
    "T01n0026_025:0585b23": "或生貫高標上，或梟其首。彼在其中，或死",
    "T01n0026_025:0585b24": "或怖，受極重苦，是謂現法苦陰，因欲緣欲，",
    "T01n0026_025:0585b25": "以欲為本。「復次，眾生因欲緣欲，以欲為本",
    "T01n0026_025:0585b26": "故，行身惡行，行口、意惡行，彼於後時，疾病",
    "T01n0026_025:0585b27": "著床，或坐、臥地，以苦逼身，受極重，苦不",
    "T01n0026_025:0585b28": "可愛樂。彼若有身惡行，口、意惡行，彼臨終",
    "T01n0026_025:0585b29": "時在前覆障，猶日將沒大山崗側，影障覆",
    "T01n0026_025:0585c01": "地。如是，彼若有身惡行，口、意惡行，在前覆",
    "T01n0026_025:0585c02": "障，彼作是念：『我本惡行，在前覆我，我本不",
    "T01n0026_025:0585c03": "作福業，多作惡業。若使有人作惡凶暴",
    "T01n0026_025:0585c04": "唯為罪，不作福、不行善，無所畏、無所",
    "T01n0026_025:0585c05": "依、無所歸，隨生處者，我必生彼。』從是有",
    "T01n0026_025:0585c06": "悔，悔者不善死，無福命終，是謂現法苦陰，",
    "T01n0026_025:0585c07": "因欲緣欲，以欲為本。「復次，眾生因欲緣欲，",
    "T01n0026_025:0585c08": "以欲為本故，行身惡行，行口、意惡行，彼因",
    "T01n0026_025:0585c09": "身、口、意惡行故，因此、緣此，身壞命終，必至",
    "T01n0026_025:0585c10": "惡處，生地獄中，是謂後世苦陰，因欲緣",
    "T01n0026_025:0585c11": "欲，以欲為本，是謂欲患。「云何欲出要？若斷",
    "T01n0026_025:0585c12": "除欲，捨離於欲，滅欲欲盡，度欲出要，是",
    "T01n0026_025:0585c13": "謂欲出要。若有沙門、梵志，欲味、欲患、欲出",
    "T01n0026_025:0585c14": "要不知如真者，彼終不能自斷其欲，況",
    "T01n0026_025:0585c15": "復能斷於他欲耶？若有沙門、梵志，欲味、",
    "T01n0026_025:0585c16": "欲患、欲出要知如真者，彼既自能除，亦能",
    "T01n0026_025:0585c17": "斷他欲。「云何色味？若剎利女、梵志、居士、工",
    "T01n0026_025:0585c18": "師女，年十四五，彼於爾時，美色最妙。若",
    "T01n0026_025:0585c19": "因彼美色、緣彼美色故，生樂生喜，極是",
    "T01n0026_025:0585c20": "色味無復過是，所患甚多。「云何色患？若見",
    "T01n0026_025:0585c21": "彼姝而於後時極大衰老，頭白齒落，背僂",
    "T01n0026_025:0585c22": "脚戾，拄杖而行，盛壯日衰，壽命垂盡，身體",
    "T01n0026_025:0585c23": "震動，諸根毀熟，於汝等意云何？若本有美",
    "T01n0026_025:0585c24": "色，彼滅生患耶？」答曰：「如是。」「復次，若見彼",
    "T01n0026_025:0585c25": "姝疾病著床，或坐、臥地，以苦逼身，受極",
    "T01n0026_025:0585c26": "重苦，於汝等意云何？若本有美色，彼滅生",
    "T01n0026_025:0585c27": "患耶？」答曰：「如是。」「復次，若見彼姝死，或一二",
    "T01n0026_025:0585c28": "日至六七日，烏鵄所啄，犲狼所食，火燒埋",
    "T01n0026_025:0585c29": "地，悉爛腐壞，於汝等意云何？若本有美色，",
    "T01n0026_025:0586a01": "彼滅生患耶？」答曰：「如是。」「復次，若見彼姝息",
    "T01n0026_025:0586a02": "道，骸骨青色爛腐，食半骨璅在地，於汝等",
    "T01n0026_025:0586a03": "意云何？若本有美色，彼滅生患耶？」答曰：「如",
    "T01n0026_025:0586a04": "是。」「復次，若見彼姝息道，離皮肉血，唯筋相",
    "T01n0026_025:0586a05": "連，於汝等意云何？若本有美色，彼滅生患",
    "T01n0026_025:0586a06": "耶？」答曰：「如是。」「復次，若見彼姝息道，骨節",
    "T01n0026_025:0586a07": "解散，散在諸方，足骨、[跳兆+專]骨、髀骨、髖骨、脊骨、",
    "T01n0026_025:0586a08": "肩骨、頸骨、髑髏骨各在異處，於汝等意云",
    "T01n0026_025:0586a09": "何？若本有美色，彼滅生患耶？」答曰：「如是。」「復",
    "T01n0026_025:0586a10": "次，若見彼姝息道，骨白如螺，青猶鴿色，赤",
    "T01n0026_025:0586a11": "若血塗，腐壞碎末，於汝等意云何？若本有",
    "T01n0026_025:0586a12": "美色，彼滅生患耶？」答曰：「如是。」「是謂色患。」",
    "T01n0026_025:0586a13": "「云何色出要？若斷除色，捨離於色，滅色色",
    "T01n0026_025:0586a14": "盡，度色出要，是謂色出要。若有沙門、梵志，",
    "T01n0026_025:0586a15": "色味、色患、色出要不知如真者，彼終不能",
    "T01n0026_025:0586a16": "自斷其色，況復能斷於他色耶？若有沙門、",
    "T01n0026_025:0586a17": "梵志，色味、色患、色出要知如真者，彼既自能",
    "T01n0026_025:0586a18": "除，亦能斷他色。「云何覺味？比丘者，離欲、離",
    "T01n0026_025:0586a19": "惡不善之法，至得第四禪成就遊，彼於爾",
    "T01n0026_025:0586a20": "時不念自害，亦不念害他，若不念害者，",
    "T01n0026_025:0586a21": "是謂覺樂味。所以者何？不念害者，成就",
    "T01n0026_025:0586a22": "是樂，是謂覺味。「云何覺患？覺者是無常法、苦",
    "T01n0026_025:0586a23": "法、滅法，是謂覺患。「云何覺出要？若斷除覺，",
    "T01n0026_025:0586a24": "捨離於覺，滅覺覺盡，度覺出要，是謂覺出",
    "T01n0026_025:0586a25": "要。若有沙門、梵志，覺味、覺患、覺出要不知",
    "T01n0026_025:0586a26": "如真者，彼終不能自斷其覺，況復能斷於",
    "T01n0026_025:0586a27": "他覺耶？若有沙門、梵志，覺味、覺患、覺出要",
    "T01n0026_025:0586a28": "知如真者，彼既自能除，亦能斷他覺。」佛說",
    "T01n0026_025:0586a29": "如是。彼諸比丘聞佛所說，歡喜奉行。",
    "T01n0026_025:0586b01": "苦陰經第三竟(二千一百六十五字)",
    "T01n0026_025:0586b02": "（一〇〇）中阿含因品苦陰經第四(第二小",
    "T01n0026_025:0586b03": "土城誦)",
    "T01n0026_025:0586b04": "我聞如是：一時，佛遊釋羈瘦，在加維羅",
    "T01n0026_025:0586b05": "衛尼拘類園。爾時，釋摩訶男中後仿佯往",
    "T01n0026_025:0586b06": "詣佛所，稽首佛足，却坐一面，白曰：「世尊！我",
    "T01n0026_025:0586b07": "如是知世尊法，令我心中得滅三穢：染",
    "T01n0026_025:0586b08": "心穢、恚心穢、癡心穢。世尊！我如是知此法，",
    "T01n0026_025:0586b09": "然我心中復生染法、恚法、癡法。世尊！我作是",
    "T01n0026_025:0586b10": "念：『我有何法不滅？令我心中復生染法、恚",
    "T01n0026_025:0586b11": "法、癡法耶？』」世尊告曰：「摩訶男！汝有一法",
    "T01n0026_025:0586b12": "不滅，謂汝住在家，不至信、捨家、無家、學道。",
    "T01n0026_025:0586b13": "摩訶男！若汝滅此一法者，汝必不住在家，",
    "T01n0026_025:0586b14": "必至信、捨家、無家，學道。汝因一法不滅故，",
    "T01n0026_025:0586b15": "住在家，不至信、捨家、無家、學道。」於是，釋摩",
    "T01n0026_025:0586b16": "訶男即從坐起，偏袒著衣，叉手向佛，白世",
    "T01n0026_025:0586b17": "尊曰：「唯願世尊為我說法，令我心淨，除疑",
    "T01n0026_025:0586b18": "得道。」世尊告曰：「摩訶男！有五欲功德可愛、",
    "T01n0026_025:0586b19": "可念、歡喜、欲相應而使人樂。云何為五？謂",
    "T01n0026_025:0586b20": "眼知色、耳知聲、鼻知香、舌知味、身知觸，由",
    "T01n0026_025:0586b21": "此令王及王眷屬得安樂歡喜。摩訶男！極",
    "T01n0026_025:0586b22": "是欲味無復過是，所患甚多。「摩訶男！云何",
    "T01n0026_025:0586b23": "欲患？摩訶男！族姓子者，隨其技術，以自存",
    "T01n0026_025:0586b24": "活，或作田業、或行治生、或以學書、或明",
    "T01n0026_025:0586b25": "算術、或知工數、或巧刻印、或作文章、或造",
    "T01n0026_025:0586b26": "手筆、或曉經書、或作勇將、或奉事王。彼",
    "T01n0026_025:0586b27": "寒時則寒，熱時則熱，飢渴、疲勞、蚊虻所",
    "T01n0026_025:0586b28": "蜇，作如是業，求圖錢財。摩訶男！此族姓",
    "T01n0026_025:0586b29": "子如是方便作如是行，作如是求，若不",
    "T01n0026_025:0586c01": "得錢財者，便生憂苦、愁慼、懊惱，心則生癡，",
    "T01n0026_025:0586c02": "作如是說：『唐作唐苦，所求無果。』摩訶男！",
    "T01n0026_025:0586c03": "彼族姓子如是方便作如是行，作如是",
    "T01n0026_025:0586c04": "求，若得錢財者，彼便愛惜守護密藏。所以",
    "T01n0026_025:0586c05": "者何？『我此財物莫令王奪、賊劫、火燒、腐壞、亡",
    "T01n0026_025:0586c06": "失，出財無利，或作諸業，而不成就。』彼作如",
    "T01n0026_025:0586c07": "是守護密藏，若使王奪、賊劫、火燒、腐壞、亡失，",
    "T01n0026_025:0586c08": "彼便生憂苦、愁慼、懊惱，心則生癡，作如是",
    "T01n0026_025:0586c09": "說：『若有長夜所可愛念者，彼則亡失。』摩",
    "T01n0026_025:0586c10": "訶男！如是現法苦陰，因欲緣欲，以欲為本。",
    "T01n0026_025:0586c11": "「摩訶男！復次，眾生因欲緣欲，以欲為本故，",
    "T01n0026_025:0586c12": "母共子諍，子共母諍，父子、兄弟、姉妹、親族展",
    "T01n0026_025:0586c13": "轉共諍。彼既如是共鬪諍已，母說子惡，子",
    "T01n0026_025:0586c14": "說母惡，父子、兄弟、姉妹、親族更相說惡，況復",
    "T01n0026_025:0586c15": "他人？摩訶男！是謂現法苦陰，因欲緣欲，以",
    "T01n0026_025:0586c16": "欲為本。「摩訶男！復次，眾生因欲緣欲，以欲",
    "T01n0026_025:0586c17": "為本故，王王共諍，梵志梵志共諍，居士居",
    "T01n0026_025:0586c18": "士共諍，民民共諍，國國共諍，彼因鬪諍共",
    "T01n0026_025:0586c19": "相憎故，以種種器仗，轉相加害，或以拳扠",
    "T01n0026_025:0586c20": "石擲，或以杖打刀斫，彼當鬪時，或死、或怖，",
    "T01n0026_025:0586c21": "受極重苦。摩訶男！是謂現法苦陰，因欲緣",
    "T01n0026_025:0586c22": "欲，以欲為本。「摩訶男！復次，眾生因欲緣欲，",
    "T01n0026_025:0586c23": "以欲為本故，著鎧被袍，持矟弓箭，或執",
    "T01n0026_025:0586c24": "刀楯入在軍陣，或以象鬪，或馬、或車，或以",
    "T01n0026_025:0586c25": "步軍，或以男女鬪，彼當鬪時，或死、或怖，受",
    "T01n0026_025:0586c26": "極重苦。摩訶男！是謂現法苦陰，因欲緣欲，",
    "T01n0026_025:0586c27": "以欲為本。「摩訶男！復次，眾生因欲緣欲，",
    "T01n0026_025:0586c28": "以欲為本故，著鎧被袍，持矟弓箭，或執",
    "T01n0026_025:0586c29": "刀楯往奪他國，攻城破塢，共相格戰，打鼓",
    "T01n0026_025:0587a01": "吹角，高聲喚呼，或以槌打，或以鉾戟，或以",
    "T01n0026_025:0587a02": "利輪，或以箭射，或亂下石，或以大弩，或以",
    "T01n0026_025:0587a03": "融銅珠子灑之，彼當鬪時，或死、或怖，受極重",
    "T01n0026_025:0587a04": "苦。摩訶男！是謂現法苦陰，因欲緣欲，以欲",
    "T01n0026_025:0587a05": "為本。「摩訶男！復次，眾生因欲緣欲，以欲為",
    "T01n0026_025:0587a06": "本故，著鎧被袍，持矟弓箭，或執刀楯入",
    "T01n0026_025:0587a07": "村、入邑、入國、入城，穿牆發藏，劫奪財物，",
    "T01n0026_025:0587a08": "斷截王路，或至他巷，壞村、害邑、滅國、破",
    "T01n0026_025:0587a09": "城。於中或為王人所捉，種種拷治，截手、",
    "T01n0026_025:0587a10": "截足或截手足，截耳、截鼻或截耳鼻，或臠",
    "T01n0026_025:0587a11": "臠割，拔鬚、拔髮或拔鬚髮，或著檻中衣裹",
    "T01n0026_025:0587a12": "火燒，或以沙壅草纏火爇，或內鐵驢腹中，",
    "T01n0026_025:0587a13": "或著鐵猪口中，或置鐵虎口中燒，或安銅",
    "T01n0026_025:0587a14": "釜中，或著鐵釜中煮，或段段截，或利叉刺，",
    "T01n0026_025:0587a15": "或鐵鉤鉤，或臥鐵床以沸油澆，或坐鐵臼",
    "T01n0026_025:0587a16": "以鐵杵擣，或龍蛇蜇，或以鞭鞭，或以杖撾，",
    "T01n0026_025:0587a17": "或以棒打，或生貫高標上，或梟其首。彼在",
    "T01n0026_025:0587a18": "其中，或死、或怖，受極重苦。摩訶男！是謂現",
    "T01n0026_025:0587a19": "法苦陰，因欲緣欲，以欲為本。「摩訶男！復次，",
    "T01n0026_025:0587a20": "眾生因欲緣欲，以欲為本故，行身惡行，行",
    "T01n0026_025:0587a21": "口、意惡行，彼於後時疾病著床，或坐、臥地，",
    "T01n0026_025:0587a22": "以苦逼身，受極重苦，不可愛樂。彼若有身",
    "T01n0026_025:0587a23": "惡行，口、意惡行，彼臨終時在前覆障，猶日",
    "T01n0026_025:0587a24": "將沒大山崗側，影障覆地。如是，彼若有身",
    "T01n0026_025:0587a25": "惡行，口、意惡行，在前覆障，彼作是念：『我本",
    "T01n0026_025:0587a26": "惡行在前覆我，我本不作福業，多作惡業，",
    "T01n0026_025:0587a27": "若使有人作惡兇暴唯為罪，不作福、不行",
    "T01n0026_025:0587a28": "善，無所畏、無所依、無所歸，隨生處者，我必",
    "T01n0026_025:0587a29": "生彼。』從是有悔，悔者不善死，無福命終。摩",
    "T01n0026_025:0587b01": "訶男！是謂現法苦陰，因欲緣欲，以欲為本。",
    "T01n0026_025:0587b02": "「摩訶男！復次，眾生因欲緣欲，以欲為本故，",
    "T01n0026_025:0587b03": "行身惡行，行口、意惡行。彼因身、口、意惡行",
    "T01n0026_025:0587b04": "故，因此、緣此，身壞命終，必至惡處，生地",
    "T01n0026_025:0587b05": "獄中。摩訶男！是謂後世苦陰，因欲緣欲，以",
    "T01n0026_025:0587b06": "欲為本。「摩訶男！是故當知欲一向無樂，無",
    "T01n0026_025:0587b07": "量苦患。多聞聖弟子不見如真者，彼為欲",
    "T01n0026_025:0587b08": "所覆，不得捨樂及無上息。摩訶男！如是",
    "T01n0026_025:0587b09": "彼多聞聖弟子因欲退轉。摩訶男！我知欲",
    "T01n0026_025:0587b10": "無樂，無量苦患。我知如真已，摩訶男！不為",
    "T01n0026_025:0587b11": "欲所覆，亦不為惡所纏，便得捨樂及無",
    "T01n0026_025:0587b12": "上息。摩訶男！是故我不因欲退轉。「摩訶男！",
    "T01n0026_025:0587b13": "一時，我遊王舍城，住鞞哆邏山仙人七葉",
    "T01n0026_025:0587b14": "屋。摩訶男！我於晡時，從宴坐起，往至廣山，",
    "T01n0026_025:0587b15": "則於彼中見眾多尼揵，行不坐行，常立",
    "T01n0026_025:0587b16": "不坐，受極重苦。我往問曰：『諸尼揵！汝等何",
    "T01n0026_025:0587b17": "故行此不坐行，常立不坐，受如是苦？』彼如",
    "T01n0026_025:0587b18": "是說：『瞿曇！我有尊師尼揵，名曰親子，彼",
    "T01n0026_025:0587b19": "則教我，作如是說：「諸尼揵等！汝若宿命有",
    "T01n0026_025:0587b20": "不善業，因此苦行故，必當得盡；若今身妙",
    "T01n0026_025:0587b21": "行護，口、意妙行護，因緣此故，不復作惡不",
    "T01n0026_025:0587b22": "善之業。」』「摩訶男！我復問曰：『諸尼揵！汝等信",
    "T01n0026_025:0587b23": "尊師無有疑耶？』彼復答我：『如是。瞿曇！我",
    "T01n0026_025:0587b24": "等信尊師無有疑惑。』摩訶男！我復問曰：",
    "T01n0026_025:0587b25": "『尼揵！若爾者，汝等尊師尼揵本重作惡不",
    "T01n0026_025:0587b26": "善之業，彼本作尼揵死，今生人間出家作",
    "T01n0026_025:0587b27": "尼揵，行不坐行，常立不坐，受如是苦，如汝",
    "T01n0026_025:0587b28": "等輩及弟子也。』彼復語我曰：『瞿曇！樂不因",
    "T01n0026_025:0587b29": "樂要因苦得，如頻鞞娑羅王樂，沙門瞿曇",
    "T01n0026_025:0587c01": "不如也。』「我復語曰：『汝等癡狂，所說無義。所",
    "T01n0026_025:0587c02": "以者何？汝等不善，無所曉了，而不知",
    "T01n0026_025:0587c03": "時，謂汝作是說，如頻鞞娑羅王樂，沙門瞿",
    "T01n0026_025:0587c04": "曇不如也。尼揵！汝等本應如是問：誰樂",
    "T01n0026_025:0587c05": "勝？為頻鞞娑羅王？為沙門瞿曇耶？尼揵！",
    "T01n0026_025:0587c06": "若我如是說我樂勝，頻鞞娑羅王不如者。",
    "T01n0026_025:0587c07": "尼揵！汝等可得作是語，如頻鞞娑羅王樂，",
    "T01n0026_025:0587c08": "沙門瞿曇不如也？』彼諸尼揵即如是說：『瞿",
    "T01n0026_025:0587c09": "曇！我等今問沙門瞿曇：誰樂勝？為頻鞞娑",
    "T01n0026_025:0587c10": "羅王？為沙門瞿曇耶？』我復語曰：『尼揵！我今",
    "T01n0026_025:0587c11": "問汝，隨所解答。諸尼揵等，於意云何？頻鞞",
    "T01n0026_025:0587c12": "娑羅王可得如意靜默無言，因是七日七",
    "T01n0026_025:0587c13": "夜得歡喜快樂耶？』尼揵答曰：『不也。瞿曇！』『六",
    "T01n0026_025:0587c14": "五四三二，一日一夜得歡喜快樂耶？』尼揵",
    "T01n0026_025:0587c15": "答曰：『不也。瞿曇！』復問曰：『尼揵！我可得如",
    "T01n0026_025:0587c16": "意靜默無言，因是一日一夜得歡喜快樂",
    "T01n0026_025:0587c17": "耶？』尼揵答曰：『如是。瞿曇！』『二三四五六，七日",
    "T01n0026_025:0587c18": "七夜得歡喜快樂耶？』尼揵答曰：『如是。瞿曇！』",
    "T01n0026_025:0587c19": "我復問曰：『諸尼揵等！於意云何？誰樂勝？",
    "T01n0026_025:0587c20": "為頻鞞娑羅王？為是我耶？』尼揵答曰：『瞿曇！",
    "T01n0026_025:0587c21": "如我等受解沙門瞿曇所說，瞿曇樂勝，頻",
    "T01n0026_025:0587c22": "鞞娑羅王不如也。』「摩訶男！因此故知，欲無",
    "T01n0026_025:0587c23": "樂，有無量苦患。若多聞聖弟子不見如真",
    "T01n0026_025:0587c24": "者，彼為欲所覆，惡、不善所纏，不得捨樂",
    "T01n0026_025:0587c25": "及無上息。摩訶男！如是彼多聞聖弟子為",
    "T01n0026_025:0587c26": "欲退轉。摩訶男！我知欲無樂，有無量苦患。",
    "T01n0026_025:0587c27": "我知如真已，不為欲所覆，亦不為惡不",
    "T01n0026_025:0587c28": "善法所纏，便得捨樂及無上息。摩訶男！是",
    "T01n0026_025:0587c29": "故我不為欲退轉。」佛說如是。釋摩訶男及",
    "T01n0026_025:0588a01": "諸比丘，聞佛所說，歡喜奉行。",
    "T01n0026_025:0588a02": "苦陰經第四竟(二千二百五十四字)",
    "T01n0026_025:0588a03": "（一〇一）中阿含因品增上心經第五(第二小",
    "T01n0026_025:0588a04": "土城誦)",
    "T01n0026_025:0588a05": "我聞如是：一時，佛遊舍衛國，在勝林給孤",
    "T01n0026_025:0588a06": "獨園。爾時，世尊告諸比丘：「若比丘欲得",
    "T01n0026_025:0588a07": "增上心者，當以數數念於五相。數念五",
    "T01n0026_025:0588a08": "相已，生不善念，即便得滅，惡念滅已，心便",
    "T01n0026_025:0588a09": "常住，在內止息，一意得定。「云何為五？比丘",
    "T01n0026_025:0588a10": "者，念相善相應，若生不善念者，彼因此",
    "T01n0026_025:0588a11": "相復更念異相善相應，令不生惡不善之",
    "T01n0026_025:0588a12": "念。彼因此相更念異相善相應，已生不善",
    "T01n0026_025:0588a13": "念，即便得滅，惡念滅已，心便常住，在內、止",
    "T01n0026_025:0588a14": "息、一意、得定。猶木工師、木工弟子，彼持墨",
    "T01n0026_025:0588a15": "繩，用拼於木，則以利斧，斫治令直。如是，",
    "T01n0026_025:0588a16": "比丘！因此相復更念異相善相應，令不",
    "T01n0026_025:0588a17": "生惡不善之念。彼因此相更念異相善相",
    "T01n0026_025:0588a18": "應，已生不善念，即便得滅，惡念滅已，心便",
    "T01n0026_025:0588a19": "常住，在內止息，一意得定。若比丘欲得增",
    "T01n0026_025:0588a20": "上心者，當以數數念此第一相，念此相已，",
    "T01n0026_025:0588a21": "生不善念，即便得滅，惡念滅已，心便常住，",
    "T01n0026_025:0588a22": "在內止息，一意得定。「復次，比丘！念相善相",
    "T01n0026_025:0588a23": "應，若生不善念者，彼觀此念惡有災患，",
    "T01n0026_025:0588a24": "此念不善，此念是惡，此念智者所惡，此念",
    "T01n0026_025:0588a25": "若滿具者，則不得通、不得覺道、不得涅",
    "T01n0026_025:0588a26": "槃，令生惡不善念故。彼如是觀惡，已生",
    "T01n0026_025:0588a27": "不善念，即便得滅，惡念滅已，心便常住，在",
    "T01n0026_025:0588a28": "內止息，一意得定。猶人年少，端政可愛，沐",
    "T01n0026_025:0588a29": "浴澡洗，著明淨衣，以香塗身，修治鬚髮，極",
    "T01n0026_025:0588b01": "令淨潔，或以死蛇、死狗、死人食半青色，膖",
    "T01n0026_025:0588b02": "脹臭爛，不淨流出，繫著彼頸，彼便惡穢，不",
    "T01n0026_025:0588b03": "喜不樂。如是，比丘！彼觀此念，惡有災患，",
    "T01n0026_025:0588b04": "此念不善，此念是惡，此念智者所惡，此念若",
    "T01n0026_025:0588b05": "滿具者，則不得通、不得覺道、不得涅槃，",
    "T01n0026_025:0588b06": "令生惡不善念故。彼如是觀惡，已生不善",
    "T01n0026_025:0588b07": "念，即便得滅，惡念滅已，心便常住，在內止息，",
    "T01n0026_025:0588b08": "一意得定。若比丘欲得增上心者，當以數",
    "T01n0026_025:0588b09": "數念此第二相，念此相，已生不善念，即便",
    "T01n0026_025:0588b10": "得滅，惡念滅已，心便常住，在內止息，一意得",
    "T01n0026_025:0588b11": "定。「復次，比丘！念相善相應時，生不善念，觀",
    "T01n0026_025:0588b12": "念惡患時，復生不善念者，彼比丘不應念",
    "T01n0026_025:0588b13": "此念，令生惡不善念故。彼不念此念，已",
    "T01n0026_025:0588b14": "生不善念，即便得滅，惡念滅已，心便常住，",
    "T01n0026_025:0588b15": "在內止息，一意得定。猶有目人，色在光明，",
    "T01n0026_025:0588b16": "而不用見，彼或閉目，或身避去。於汝等意",
    "T01n0026_025:0588b17": "云何？色在光明，彼人可得受色相耶？」答",
    "T01n0026_025:0588b18": "曰：「不也。」「如是，比丘不應念此念，令生惡",
    "T01n0026_025:0588b19": "不善念故，彼不念此念，已生不善念，即便",
    "T01n0026_025:0588b20": "得滅，惡念滅已，心便常住，在內止息，一意",
    "T01n0026_025:0588b21": "得定。若比丘欲得增上心者，當以數數",
    "T01n0026_025:0588b22": "念此第三相，念此相已，生不善念，即便得",
    "T01n0026_025:0588b23": "滅，惡念滅已，心便常住，在內止息，一意得",
    "T01n0026_025:0588b24": "定。「復次，比丘！念相善相應時生不善念，觀",
    "T01n0026_025:0588b25": "念惡患時亦生不善念，不念念時復生不善",
    "T01n0026_025:0588b26": "念者，彼比丘為此念，當以思行漸減其念，",
    "T01n0026_025:0588b27": "令不生惡不善之念。彼為此念，當以思行",
    "T01n0026_025:0588b28": "漸減念，已生不善念，即便得滅，惡念滅已，",
    "T01n0026_025:0588b29": "心便常住，在內止息，一意得定。猶人行道，",
    "T01n0026_025:0588c01": "進路急速，彼作是念：『我何為速？我今寧可",
    "T01n0026_025:0588c02": "徐徐行耶。』彼即徐行。復作是念：『我何為徐",
    "T01n0026_025:0588c03": "行？寧可住耶。』彼即便住。復作是念：『我何為",
    "T01n0026_025:0588c04": "住？寧可坐耶。』彼即便坐。復作是念：『我何為",
    "T01n0026_025:0588c05": "坐？寧可臥耶。』彼即便臥。如是，彼人漸漸",
    "T01n0026_025:0588c06": "息身麤行。當知比丘亦復如是，彼為此念，",
    "T01n0026_025:0588c07": "當以思行漸減其念，令不生惡不善之念。",
    "T01n0026_025:0588c08": "彼為此念，當以思行漸減念，已生不善念，",
    "T01n0026_025:0588c09": "即便得滅，惡念滅已，心便常住，在內止息，",
    "T01n0026_025:0588c10": "一意得定。若比丘欲得增上心者，當以數",
    "T01n0026_025:0588c11": "數念此第四相，念此相，已生不善念，即便",
    "T01n0026_025:0588c12": "得滅，惡念滅已，心便常住，在內止息，一意",
    "T01n0026_025:0588c13": "得定。「復次，比丘！念相善相應時生不善念，",
    "T01n0026_025:0588c14": "觀念惡患時亦生不善念，不念念時亦生",
    "T01n0026_025:0588c15": "不善念，當以思行漸減念時復生不善念",
    "T01n0026_025:0588c16": "者，彼比丘應如是觀。比丘者，因此念故，",
    "T01n0026_025:0588c17": "生不善念，彼比丘便齒齒相著，舌逼上齶，",
    "T01n0026_025:0588c18": "以心修心，受持降伏，令不生惡不善之念。",
    "T01n0026_025:0588c19": "彼以心修心，受持降伏，已生不善念，即便",
    "T01n0026_025:0588c20": "得滅，惡念滅已，心便常住，在內止息，一意",
    "T01n0026_025:0588c21": "得定。猶二力士捉一羸人，受持降伏。如是，",
    "T01n0026_025:0588c22": "比丘！齒齒相著，舌逼上齶，以心修心，受持",
    "T01n0026_025:0588c23": "降伏，令不生惡不善之念。彼以心修心，受",
    "T01n0026_025:0588c24": "持降伏，已生不善念，即便得滅，惡念滅已，",
    "T01n0026_025:0588c25": "心便常住，在內止息，一意得定。若比丘欲",
    "T01n0026_025:0588c26": "得增上心者，當以數數念此第五相，念",
    "T01n0026_025:0588c27": "此相，已生不善念，即便得滅，惡念滅已，心",
    "T01n0026_025:0588c28": "便常住，在內止息，一意得定。「若比丘欲得",
    "T01n0026_025:0588c29": "增上心者，當以數數念此五相。數念五相，",
    "T01n0026_025:0589a01": "已生不善念，即便得滅，惡念滅已，心便常",
    "T01n0026_025:0589a02": "住，在內止息，一意得定。若比丘念相善相",
    "T01n0026_025:0589a03": "應時不生惡念，觀念惡患時亦不生惡念，",
    "T01n0026_025:0589a04": "不念念時亦不生惡念，若以思行漸減念",
    "T01n0026_025:0589a05": "時亦不生惡念，以心修心、受持降伏時亦",
    "T01n0026_025:0589a06": "不生惡念者，便得自在，欲念則念，不念則",
    "T01n0026_025:0589a07": "不念。若比丘欲念則念，不欲念則不念者，",
    "T01n0026_025:0589a08": "是謂比丘隨意諸念，自在諸念跡。」佛說如是。",
    "T01n0026_025:0589a09": "彼諸比丘聞佛所說，歡喜奉行。",
    "T01n0026_025:0589a10": "增上心經第五竟(千四百五十六字)",
    "T01n0026_025:0589a11": "（一〇二）中阿含因品念經第六(第二小土城誦)",
    "T01n0026_025:0589a12": "我聞如是：一時，佛遊舍衛國，在勝林給孤",
    "T01n0026_025:0589a13": "獨園。爾時，世尊告諸比丘：「我本未覺無上",
    "T01n0026_025:0589a14": "正盡覺時，作如是念：『我寧可別諸念作",
    "T01n0026_025:0589a15": "二分，欲念、恚念、害念作一分，無欲念、無恚念、",
    "T01n0026_025:0589a16": "無害念復作一分。』我於後時，便別諸念作",
    "T01n0026_025:0589a17": "二分，欲念、恚念、害念作一分，無欲念、無恚念、",
    "T01n0026_025:0589a18": "無害念復作一分。我如是行，在遠離獨住，",
    "T01n0026_025:0589a19": "心無放逸，修行精勤。生欲念，我即覺生欲",
    "T01n0026_025:0589a20": "念，自害、害他、二俱害，滅慧、多煩勞、不得涅",
    "T01n0026_025:0589a21": "槃。覺自害、害他、二俱害，滅慧、多煩勞、不得",
    "T01n0026_025:0589a22": "涅槃，便速滅。復生恚念、害念，我即覺生恚",
    "T01n0026_025:0589a23": "念、害念，自害、害他、二俱害，滅慧、多煩勞、不得",
    "T01n0026_025:0589a24": "涅槃。覺自害、害他、二俱害，滅慧、多煩勞、不",
    "T01n0026_025:0589a25": "得涅槃，便速滅。「我生欲念，不受、斷、除、吐，生",
    "T01n0026_025:0589a26": "恚念、害念，不受、斷、除、吐。所以者何？我見因",
    "T01n0026_025:0589a27": "此故，必生無量惡不善之法。猶如春後月，",
    "T01n0026_025:0589a28": "以種田故，放牧地，則不廣，牧牛兒放牛",
    "T01n0026_025:0589a29": "野澤，牛入他田，牧牛兒即執杖往遮。所以",
    "T01n0026_025:0589b01": "者何？牧牛兒知因此故，必當有罵、有打、有",
    "T01n0026_025:0589b02": "縛、有過失也。是故牧牛兒執杖往遮。我亦",
    "T01n0026_025:0589b03": "如是，生欲念，不受、斷、除、吐，生恚念、害念，不",
    "T01n0026_025:0589b04": "受、斷、除、吐。所以者何？我見因此故，必生無",
    "T01n0026_025:0589b05": "量惡不善之法。「比丘者，隨所思、隨所念，心",
    "T01n0026_025:0589b06": "便樂中。若比丘多念欲念者，則捨無欲念，",
    "T01n0026_025:0589b07": "以多念欲念故，心便樂中。若比丘多念恚",
    "T01n0026_025:0589b08": "念、害念者，則捨無恚念、無害念，以多念恚念、",
    "T01n0026_025:0589b09": "害念故，心便樂中。如是，比丘不離欲念，不",
    "T01n0026_025:0589b10": "離恚念，不離害念者，則不能脫生、老、病、",
    "T01n0026_025:0589b11": "死、愁憂、啼哭，亦復不能離一切苦。我如是行，",
    "T01n0026_025:0589b12": "在遠離獨住，心無放逸，修行精勤。生無欲",
    "T01n0026_025:0589b13": "念，我即覺生無欲念，不自害、不害他，亦不",
    "T01n0026_025:0589b14": "俱害，修慧、不煩勞而得涅槃。覺不自害、不",
    "T01n0026_025:0589b15": "害他、亦不俱害，修慧、不煩勞而得涅槃，便",
    "T01n0026_025:0589b16": "速修習廣布。復生無恚念、無害念，我即覺生",
    "T01n0026_025:0589b17": "無恚念、無害念，不自害、不害他、亦不俱害，",
    "T01n0026_025:0589b18": "修慧、不煩勞而得涅槃。覺不自害、不害他、",
    "T01n0026_025:0589b19": "亦不俱害，修慧、不煩勞而得涅槃，便速修",
    "T01n0026_025:0589b20": "習廣布。」「我生無欲念、多思念，生無恚念、無害",
    "T01n0026_025:0589b21": "念、多思念。我復作是念：『多思念者，身定憙",
    "T01n0026_025:0589b22": "忘，則便損心，我寧可治內心，常住在內止",
    "T01n0026_025:0589b23": "息，一意得定，令不損心。』我於後時便治內",
    "T01n0026_025:0589b24": "心，常住在內止息，一意得定，而不損心。我生",
    "T01n0026_025:0589b25": "無欲念已，復生念向法次法；生無恚念、無",
    "T01n0026_025:0589b26": "害念已，復生念向法次法。所以者何？我不",
    "T01n0026_025:0589b27": "見因此生無量惡不善之法。猶如秋後月",
    "T01n0026_025:0589b28": "收一切穀訖，牧牛兒放牛野田時作是念：",
    "T01n0026_025:0589b29": "『我牛在群中。』所以者何？牧牛兒不見因此",
    "T01n0026_025:0589c01": "故當得罵詈，得打、得縛，有過失也，是故彼",
    "T01n0026_025:0589c02": "作是念：『我牛在群中。』我亦如是，生無欲念",
    "T01n0026_025:0589c03": "已，復生念向法次法；生無恚念、無害念已，",
    "T01n0026_025:0589c04": "復生念向法次法。所以者何？我不見因此",
    "T01n0026_025:0589c05": "生無量惡不善之法。「比丘者，隨所思、隨所",
    "T01n0026_025:0589c06": "念，心便樂中。若比丘多念無欲念者，則捨欲",
    "T01n0026_025:0589c07": "念，以多念無欲念故，心便樂中。若比丘多",
    "T01n0026_025:0589c08": "念無恚念、無害念者，則捨恚念、害念，以多",
    "T01n0026_025:0589c09": "念無恚念、無害念故，心便樂中。彼覺、觀已息，",
    "T01n0026_025:0589c10": "內靜、一心、無覺、無觀，定生喜、樂，得第二禪",
    "T01n0026_025:0589c11": "成就遊。彼離喜欲，捨無求遊，正念正智而身",
    "T01n0026_025:0589c12": "覺樂，謂聖所說，聖所捨、念、樂住、空，得第三",
    "T01n0026_025:0589c13": "禪成就遊。彼樂滅、苦滅，喜、憂本已滅，不苦不",
    "T01n0026_025:0589c14": "樂、捨、念、清淨，得第四禪成就遊。「彼如是定",
    "T01n0026_025:0589c15": "心清淨，無穢、無煩，柔軟善住，得不動心，趣",
    "T01n0026_025:0589c16": "向漏盡通智作證，便知此苦如真，知此苦",
    "T01n0026_025:0589c17": "習、知此苦滅、知此苦滅道如真；亦知此漏",
    "T01n0026_025:0589c18": "如真，知此漏習、知此漏滅、知此漏滅道如",
    "T01n0026_025:0589c19": "真。彼如是知，如是見已，則欲漏心解脫，有",
    "T01n0026_025:0589c20": "漏、無明漏心解脫，解脫已便知解脫，生已盡，",
    "T01n0026_025:0589c21": "梵行已立，所作已辦，不更受有，知如真。此",
    "T01n0026_025:0589c22": "比丘離欲念、離恚念、離害念，則得解脫生、",
    "T01n0026_025:0589c23": "老、病、死、愁憂、啼哭，離一切苦。猶如一無事處",
    "T01n0026_025:0589c24": "有大泉水，彼有群鹿遊住其中。有一人來，",
    "T01n0026_025:0589c25": "不為彼群鹿求義及饒益、求安隱快樂，塞",
    "T01n0026_025:0589c26": "平正路，開一惡道，作大坑壍，使人守視。如",
    "T01n0026_025:0589c27": "是群鹿一切死盡。復有一人來，為彼群鹿",
    "T01n0026_025:0589c28": "求義及饒益，求安隱快樂，開平正路，閉塞",
    "T01n0026_025:0589c29": "惡道，却守視人，如是群鹿普得安濟。「比丘！",
    "T01n0026_025:0590a01": "當知我說此喻，欲令知義，慧者聞喻，則",
    "T01n0026_025:0590a02": "解其趣。此說有義，大泉水者，謂是五欲愛",
    "T01n0026_025:0590a03": "念歡樂。云何為五？眼知色、耳知聲、鼻知香、",
    "T01n0026_025:0590a04": "舌知味、身知觸，大泉水者，當知是五欲也。",
    "T01n0026_025:0590a05": "大群鹿者，當知是沙門、梵志也。有一人來，",
    "T01n0026_025:0590a06": "不為彼求義及饒益、求安隱快樂者，當知",
    "T01n0026_025:0590a07": "是魔波旬也。塞平正路，開一惡道者，是三",
    "T01n0026_025:0590a08": "惡不善念：欲念、恚念、害念也。惡道者，當知是",
    "T01n0026_025:0590a09": "三惡不善念。復更有惡道，謂八邪道，邪見",
    "T01n0026_025:0590a10": "乃至邪定是為八。作大坑壍者，當知是無",
    "T01n0026_025:0590a11": "明也。使人守者，當知是魔波旬眷屬也。復",
    "T01n0026_025:0590a12": "有一人來，為彼求義及饒益、求安隱快樂",
    "T01n0026_025:0590a13": "者，當知是如來、無所著、等正覺也。閉塞惡",
    "T01n0026_025:0590a14": "道，開平正路者，是三善念：無欲念、無恚念、無",
    "T01n0026_025:0590a15": "害念也。道者，當知是三善念。復更有道，謂",
    "T01n0026_025:0590a16": "八正道，正見乃至正定是為八。「比丘！我為",
    "T01n0026_025:0590a17": "汝等開平正路，閉塞惡道，填平坑壍，除却",
    "T01n0026_025:0590a18": "守人。如尊師所為弟子起大慈，哀憐念愍",
    "T01n0026_025:0590a19": "傷，求義及饒益，求安隱快樂者，我今已作。",
    "T01n0026_025:0590a20": "汝等亦當復自作，至無事處山林樹下空安",
    "T01n0026_025:0590a21": "靜處，宴坐思惟，勿得放逸，勤加精進，無令",
    "T01n0026_025:0590a22": "後悔。此是我之教勅，是我訓誨。」佛說如是，",
    "T01n0026_025:0590a23": "彼諸比丘聞佛所說，歡喜奉行。",
    "T01n0026_025:0590a24": "念經第六竟(千五百九十三字)",
    "T01n0026_025:0590a25": "中阿含經卷第二十五(七千四百六十八字)"
}