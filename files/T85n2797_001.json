{
    "T85n2797_001:0727a25": "梵網經述記卷第一",
    "T85n2797_001:0727a27": "發菩提願未。答言已發若依此經。和上問七",
    "T85n2797_001:0727a28": "遮故。下經言。若欲受戒時。法師問言。現身不",
    "T85n2797_001:0727a29": "作七逆罪邪。菩薩法師不得與七逆人現身",
    "T85n2797_001:0727b01": "受戒。七逆者。出佛身血。殺父母殺和上。殺",
    "T85n2797_001:0727b02": "阿闍梨。破羯磨轉法輪僧。殺聖人。若具七遮。",
    "T85n2797_001:0727b03": "即身不得戒。餘一切得受戒。而瑜伽說。不說",
    "T85n2797_001:0727b04": "七遮者。作懺悔亦得戒故。非如聲聞犯邊罪",
    "T85n2797_001:0727b05": "已。更不得受。各據義故不相違。謂。此經中據",
    "T85n2797_001:0727b06": "不懺悔者說作七逆現身不得戒。論中據懺",
    "T85n2797_001:0727b07": "悔亦有受戒義故略不說。第四正作羯磨者。",
    "T85n2797_001:0727b08": "如瑜伽說。自此已後應作如是言。汝如是名",
    "T85n2797_001:0727b09": "善男子。或次第欲於我所受諸菩薩一切學",
    "T85n2797_001:0727b10": "處。受諸菩薩一切淨戒。所謂律儀戒。攝善",
    "T85n2797_001:0727b11": "法戒。饒益有情戒。如是學處。如是淨戒。過",
    "T85n2797_001:0727b12": "去一切菩薩已具。未來一切菩薩當具。普於",
    "T85n2797_001:0727b13": "十方現在一切菩薩今具。於是學處。於是淨",
    "T85n2797_001:0727b14": "戒。過去一切菩薩已學。未來一切菩薩當學。",
    "T85n2797_001:0727b15": "現在一切菩薩今學。汝能受不。若能受。能",
    "T85n2797_001:0727b16": "授菩薩第二第三亦如是說。能受菩薩第二",
    "T85n2797_001:0727b17": "第三亦如是答。能授菩薩作如是問。乃至第",
    "T85n2797_001:0727b18": "三授淨戒已。能受菩薩作如是答。乃至第三",
    "T85n2797_001:0727b19": "請證。如瑜伽云。受淨戒已。能受菩薩不起于",
    "T85n2797_001:0727b20": "坐。能授菩薩對佛像前。普於十方現住諸佛",
    "T85n2797_001:0727b21": "及諸菩薩。恭敬供養頂禮雙足。作如是白。",
    "T85n2797_001:0727b22": "某名菩薩。今已於我某菩薩所。乃至三說受",
    "T85n2797_001:0727b23": "菩薩戒。我某菩薩已某作證。唯願十方無邊",
    "T85n2797_001:0727b24": "無際諸世界中諸佛菩薩第一真聖。於現不",
    "T85n2797_001:0727b25": "現一切時處。一切有情皆現學者。於此某名",
    "T85n2797_001:0727b26": "受菩薩戒亦為作證。第二第三亦如是。受戒",
    "T85n2797_001:0727b27": "羯磨畢竟。從此無間。普於十方無邊無際諸",
    "T85n2797_001:0727b28": "世界中現住諸佛已入大地諸菩薩前。法爾",
    "T85n2797_001:0727b29": "相現。由此表示。如是菩薩已受菩薩所受淨",
    "T85n2797_001:0727c01": "戒。爾時十方諸佛菩薩。於是法爾之相生起",
    "T85n2797_001:0727c02": "憶念。由憶念故。正智見轉。由正智見。如實",
    "T85n2797_001:0727c03": "覺知。某世界中某名菩薩。某菩薩所。正受菩",
    "T85n2797_001:0727c04": "薩所受淨戒。一切於此受戒菩薩如子如弟。",
    "T85n2797_001:0727c05": "生親善意。眷念憐愍。由佛菩薩眷念憐愍。令",
    "T85n2797_001:0727c06": "是菩薩希求善法倍復增長。無有退減。當知",
    "T85n2797_001:0727c07": "是名菩薩戒。啟白請證如是。已作受菩薩戒",
    "T85n2797_001:0727c08": "羯磨等事。授受菩薩俱起供養。普於十方無",
    "T85n2797_001:0727c09": "邊無際諸世界中諸佛菩薩頂禮雙足。恭敬",
    "T85n2797_001:0727c10": "而退。如是菩薩所受律儀戒。於餘一切所受",
    "T85n2797_001:0727c11": "律儀戒。最勝無上無量無邊大功德藏之所",
    "T85n2797_001:0727c12": "隨逐。第一最上。廣說乃至。一切別解脫律",
    "T85n2797_001:0727c13": "儀。於此菩薩律儀戒。百分不及一。千分不及",
    "T85n2797_001:0727c14": "一。數分不及一。計分不及一。算分不及一。喻",
    "T85n2797_001:0727c15": "分不及一。鄔波尼殺曇分亦不及一。攝受一",
    "T85n2797_001:0727c16": "切大功德故。",
    "T85n2797_001:0727c17": "第二明自誓受戒者。如瑜伽說第四十云。又",
    "T85n2797_001:0727c18": "諸菩薩。欲受菩薩淨戒律儀。若不會遇具足",
    "T85n2797_001:0727c19": "功德補特伽羅。爾時應對如來像前。自受菩",
    "T85n2797_001:0727c20": "薩淨戒律儀。應如是受。偏袒右肩。右膝著",
    "T85n2797_001:0727c21": "地。或蹲跪坐。作如是言。我如是名。仰啟十",
    "T85n2797_001:0727c22": "方一切如來已入大地諸菩薩眾。我今欲於",
    "T85n2797_001:0727c23": "十方世界佛菩薩所。誓受一切菩薩學處。誓",
    "T85n2797_001:0727c24": "受一切菩薩淨戒。謂律儀戒。攝善法戒。饒益",
    "T85n2797_001:0727c25": "有情戒。如是學處。如是淨戒。過去一切菩",
    "T85n2797_001:0727c26": "薩已具。未來一切菩薩當具。普於十方現在",
    "T85n2797_001:0727c27": "一切菩薩今具。如是學處。如是淨戒。過去一",
    "T85n2797_001:0727c28": "切菩薩已學。未來一切菩薩當學。普於十方",
    "T85n2797_001:0727c29": "現在一切菩薩今學。第二第三亦如是說。說",
    "T85n2797_001:0728a01": "已應起。所餘一切。如前應知。然自受者。必",
    "T85n2797_001:0728a02": "先懺悔。要須得見好相。以此為限。若不得好",
    "T85n2797_001:0728a03": "相。不得戒故。此經下云佛滅度後。欲以好心",
    "T85n2797_001:0728a04": "受菩薩戒時。於佛形像前。自誓受戒。當七",
    "T85n2797_001:0728a05": "日佛前懺悔得見好相。便得戒。若不得好相",
    "T85n2797_001:0728a06": "時。應一以二七三七乃至一年。要得好相。得",
    "T85n2797_001:0728a07": "好相已。便得佛菩薩形像前受戒。若不得好",
    "T85n2797_001:0728a08": "相。雖佛菩薩形像前受戒不得戒。若現先受",
    "T85n2797_001:0728a09": "菩薩戒法師前受戒時。不須見好相。是法師",
    "T85n2797_001:0728a10": "師相授故。不須好相。若千里內無能受戒師。",
    "T85n2797_001:0728a11": "得佛菩薩形像前受得戒而要見好相。",
    "T85n2797_001:0728a12": "第六得捨戒緣。此復有二。一者得戒緣。二",
    "T85n2797_001:0728a13": "者捨戒緣。得戒緣者復有二種。一七眾得戒",
    "T85n2797_001:0728a14": "緣。二菩薩得戒緣。七眾得戒有二。一得戒",
    "T85n2797_001:0728a15": "差別。二具戒緣。得戒有二。一具戒。二餘六",
    "T85n2797_001:0728a16": "眾。得具戒者。諸宗不同。餘六眾。依一切有",
    "T85n2797_001:0728a17": "部。顯十種不戒故。十誦律云。佛告諸比丘。十",
    "T85n2797_001:0728a18": "種受具足。一自然。二見諦。三善來。四自誓。",
    "T85n2797_001:0728a19": "五論議。六受重法。七遣信。八乞五德。九乞羯",
    "T85n2797_001:0728a20": "磨得。十三歸。自然得者謂。佛獨覺。正理論",
    "T85n2797_001:0728a21": "云。自然謂智以不從師。證此智時。得具足",
    "T85n2797_001:0728a22": "戒。問。何故不說阿羅漢自然得戒。唯說獨覺",
    "T85n2797_001:0728a23": "得耶。答。獨覺利根自然得戒。阿羅漢鈍根故",
    "T85n2797_001:0728a24": "不說文。此中唯說大獨覺非部行也。問。此自",
    "T85n2797_001:0728a25": "然得戒有表業不。若無表業。云何言無表離",
    "T85n2797_001:0728a26": "表而生。答。有表者是何時表。入觀智時無身",
    "T85n2797_001:0728a27": "語表故。答。入觀前表得此智時。轉成根本能",
    "T85n2797_001:0728a28": "發無表。是故無表亦依表生。問。如何得知。得",
    "T85n2797_001:0728a29": "阿羅漢時。無自然得戒。答。有阿羅漢沙彌等",
    "T85n2797_001:0728b01": "故。如大莊嚴說云。曾昔時寺中有諸羅漢沙",
    "T85n2797_001:0728b02": "彌。乃至廣說。又雜阿含經二十三云。此二",
    "T85n2797_001:0728b03": "沙彌是俱解脫阿羅漢。故知不得。問。自然得",
    "T85n2797_001:0728b04": "戒者先得五戒十戒以不。答。得盡智時一時",
    "T85n2797_001:0728b05": "頓得五戒及具。以利根故。有說。先得五戒後",
    "T85n2797_001:0728b06": "得具戒。如梯橙故。問。何故比丘尼無自然得。",
    "T85n2797_001:0728b07": "答。性行劣故。必無女身成大覺獨覺故。見",
    "T85n2797_001:0728b08": "諦得者。如正理說三十七云。由得入正性離",
    "T85n2797_001:0728b09": "生。謂。五苾芻由證見道得具足戒。問。何故比",
    "T85n2797_001:0728b10": "丘尼無見道得戒。答。此諸女人多過失故。多",
    "T85n2797_001:0728b11": "煩惱故。是故無有見道得戒。問。何故五人見",
    "T85n2797_001:0728b12": "諦得戒。餘苾芻不爾耶。答。此五苾芻。佛初",
    "T85n2797_001:0728b13": "轉法輪。最初得見道。法住增故。問。何故五人",
    "T85n2797_001:0728b14": "最初得道。答。由本願故。如世尊說。我於過去",
    "T85n2797_001:0728b15": "世中作國王。以身血氣施羅剎。即發願言。我",
    "T85n2797_001:0728b16": "當作佛時。先度五人。五羅剎者。今五苾芻",
    "T85n2797_001:0728b17": "是也。又菩薩過去作大魚身五人先見。乃至",
    "T85n2797_001:0728b18": "廣說。善來得戒。如正理云。由佛命善來苾",
    "T85n2797_001:0728b19": "芻。謂邪舍等由本願力佛威加故。薩婆多毘",
    "T85n2797_001:0728b20": "婆沙二論云。三迦葉門徒一千人。舍利目連",
    "T85n2797_001:0728b21": "門徒二百五十人。皆善來得戒。自誓得戒",
    "T85n2797_001:0728b22": "者。如正理說云。由信受佛為大師。謂。大迦葉",
    "T85n2797_001:0728b23": "問。何故餘人無自誓受得耶。答。信解薄故。論",
    "T85n2797_001:0728b24": "議得者。正理論云。善巧酬答所問。謂蘇陀夷。",
    "T85n2797_001:0728b25": "此復云何。彼年八歲。來至佛所。佛問彼言。",
    "T85n2797_001:0728b26": "汝家何在。彼即答言。三界無家。佛知利根。",
    "T85n2797_001:0728b27": "雖年未滿。令僧為授。非答問時。便得具戒。",
    "T85n2797_001:0728b28": "受重法者。正理說云。由敬受八尊重法。謂。大",
    "T85n2797_001:0728b29": "生主為最初也。問。彼大生主。從於誰邊受重",
    "T85n2797_001:0728c01": "法。答。本是佛說。阿難為大生主說。彼大生",
    "T85n2797_001:0728c02": "主論阿難邊受八尊重。如中阿含經二十八",
    "T85n2797_001:0728c03": "說。阿難白佛言。世尊。女人可得第四沙門果",
    "T85n2797_001:0728c04": "耶。因此故。女人得於此正法律中至捨家學",
    "T85n2797_001:0728c05": "道耶。世尊告曰。止止阿難。莫作是念。若使女",
    "T85n2797_001:0728c06": "人得於此法中捨家者。令此梵行不得久住。",
    "T85n2797_001:0728c07": "阿難。猶如人家多女少男者。此家為得轉興",
    "T85n2797_001:0728c08": "盛耶不也。世尊。如是。阿難。若使女人於此法",
    "T85n2797_001:0728c09": "中捨家學道者。令此梵行不得久住。阿難。猶",
    "T85n2797_001:0728c10": "如稻田及麥田中。有穢草生者。必壞彼田。如",
    "T85n2797_001:0728c11": "是女人捨家學道。令此梵行不得久住。阿難",
    "T85n2797_001:0728c12": "白佛言。世尊。瞿曇彌大愛道。為世尊所饒",
    "T85n2797_001:0728c13": "益。所以者何。世尊。母亡之後。瞿曇彌大愛",
    "T85n2797_001:0728c14": "道掬養。世尊廣說。乃至。佛告阿難。我今為女",
    "T85n2797_001:0728c15": "說八尊師法。謂。女人不當犯女人奉持盡形",
    "T85n2797_001:0728c16": "壽邪。云何為八尊師法。阿難。比丘尼當從比",
    "T85n2797_001:0728c17": "丘受具足。我為女人施設第一尊師法。阿難。",
    "T85n2797_001:0728c18": "比丘應半月。半月從比丘乞受教誡。此為",
    "T85n2797_001:0728c19": "第二若止住處。設無比丘者。不得受夏坐。此",
    "T85n2797_001:0728c20": "為第三比丘尼受夏坐訖。於兩部眾中當三",
    "T85n2797_001:0728c21": "事求見聞疑。此為第四。若比丘不聽聞者。比",
    "T85n2797_001:0728c22": "丘尼則不得聞經律阿毘曇。若聽聞者即得",
    "T85n2797_001:0728c23": "聞。此為第五。阿難。比丘尼不得說比丘所",
    "T85n2797_001:0728c24": "犯。比丘得說比丘尼所犯。此為第六。阿難。",
    "T85n2797_001:0728c25": "比丘尼若犯僧伽婆尸沙。當於兩部眾中十",
    "T85n2797_001:0728c26": "五日行不慢。此為第七。阿難。比丘尼受具",
    "T85n2797_001:0728c27": "足。雖至百歲故當向始受具足。比丘總下意",
    "T85n2797_001:0728c28": "禮拜恭敬承事。此為第八尊師法。爾時阿難。",
    "T85n2797_001:0728c29": "為彼大愛道。說八尊師法時。大愛道受八尊",
    "T85n2797_001:0729a01": "師法而得出家。佛告阿難。若女人不得於此",
    "T85n2797_001:0729a02": "正法律出家學道。正法當住一千年。今失五",
    "T85n2797_001:0729a03": "百歲。餘有五百歲。毘尼母論二亦同此經。此",
    "T85n2797_001:0729a04": "中意說。受八法時得具足戒。如十誦云。優波",
    "T85n2797_001:0729a05": "離問波闍。受八重法。即是出家。成比丘尼。",
    "T85n2797_001:0729a06": "餘尼云。問佛言。應現前作白四羯磨。問。若爾",
    "T85n2797_001:0729a07": "于時尼眾既未滿足。餘者云何得戒。答。如薩",
    "T85n2797_001:0729a08": "婆多論云。十四年前八數度女。十四年後羯",
    "T85n2797_001:0729a09": "磨度之。又彼二云。成道八年後有白四羯磨。",
    "T85n2797_001:0729a10": "又五分云。五百比丘尼亦數法得。又毘尼母",
    "T85n2797_001:0729a11": "云。師法受具。中除憍曇彌五百諸女人。餘一",
    "T85n2797_001:0729a12": "切不得師法受具遣信者。正理論云。由遣使。",
    "T85n2797_001:0729a13": "謂法授尼。五分云。婬女半迦尸。欲往蘭若住",
    "T85n2797_001:0729a14": "處受具戒。賊眾道路同取彼女。女聞此事時",
    "T85n2797_001:0729a15": "不敢去。佛聽遙為受具先尼眾中作本法竟。",
    "T85n2797_001:0729a16": "置受戒人於一處所將十尼眾往蘭若處。禮",
    "T85n2797_001:0729a17": "僧眾足。尼羯磨師。為從僧乞僧羯磨師。乃",
    "T85n2797_001:0729a18": "至為作白四羯磨已。和上闍梨將十尼還至",
    "T85n2797_001:0729a19": "本處所。呼受戒人令禮眾足。乃至廣說。又毘",
    "T85n2797_001:0729a20": "尼母云。尼遣使受戒。中唯有一女。得此女顏",
    "T85n2797_001:0729a21": "容挺特。世所無比。若往者恐惡人抄掠。是佛",
    "T85n2797_001:0729a22": "所聽。今時若有如是比者。可得遣使受戒乞",
    "T85n2797_001:0729a23": "五德者。正理論云。由持律為第五人。謂於邊",
    "T85n2797_001:0729a24": "國羯磨得者。正理云。由十眾。謂於中國此即",
    "T85n2797_001:0729a25": "通僧尼。尼受具中二部各十。所言五十者就",
    "T85n2797_001:0729a26": "極少說。若多若過於理無傷。三歸得者。正",
    "T85n2797_001:0729a27": "理論云。由三說歸佛法僧。謂六十賢部共集",
    "T85n2797_001:0729a28": "受具戒。解云。佛遣無學為說三歸便得具足。",
    "T85n2797_001:0729a29": "毘尼母論二云。佛告憍陳如。若人出家者。當",
    "T85n2797_001:0729b01": "剃除鬚髮。教如是言。我今盡形受歸依佛法",
    "T85n2797_001:0729b02": "僧。我今依佛出家。婆伽婆是我師也。三語受",
    "T85n2797_001:0729b03": "戒如我所說解也。尊者阿若憍陳如遊行到",
    "T85n2797_001:0729b04": "毘梨耆國。復到毘舍離國。毘舍離國中有毘",
    "T85n2797_001:0729b05": "梨耆人。二國族姓子舍在一處。此諸人等皆",
    "T85n2797_001:0729b06": "生念言。阿若憍陳如。於大沙門法中出家。行",
    "T85n2797_001:0729b07": "於梵行。我等就其出家學法共議論已。即便",
    "T85n2797_001:0729b08": "相將詣陳如所。頭面禮足。白尊者言。唯願大",
    "T85n2797_001:0729b09": "德聽我等於如來法中出家修於梵行。阿若",
    "T85n2797_001:0729b10": "憍陳如聽其出家。為說三語受戒。受戒已共",
    "T85n2797_001:0729b11": "詣佛所。陳如白佛言。此族姓子等。求欲出家",
    "T85n2797_001:0729b12": "為其三語受戒。為得戒不。佛告憍陳如。此諸",
    "T85n2797_001:0729b13": "人等三語受戒。善得其戒。問。何故餘人無三",
    "T85n2797_001:0729b14": "歸得具戒。答。未制已前有三語受具。世尊制",
    "T85n2797_001:0729b15": "後無三語受具。因病比丘無人看侍。往白佛。",
    "T85n2797_001:0729b16": "佛告諸比丘。從今已去斷三語羯磨。於十僧",
    "T85n2797_001:0729b17": "中白四羯磨聽使受具。俱舍順正理三十七",
    "T85n2797_001:0729b18": "顯宗有十種得戒。同此十誦摩得勒迦十種",
    "T85n2797_001:0729b19": "得戒。一自然。二見諦。三問答。四三歸。五自",
    "T85n2797_001:0729b20": "誓。謂大迦葉。六五眾。七十眾。八八重法。九",
    "T85n2797_001:0729b21": "遣信。十二部。謂尼毘無善來。善來以後更與",
    "T85n2797_001:0729b22": "受故。若依法藏部。四分律云。一善來。二上",
    "T85n2797_001:0729b23": "法。謂成無學證有餘滅名為上法。即便得戒。",
    "T85n2797_001:0729b24": "如四分律云。若修道成阿羅漢果即名出家。",
    "T85n2797_001:0729b25": "受具足戒。而經說阿羅漢沙彌者非我所宗。",
    "T85n2797_001:0729b26": "三三歸。四八敬。五羯磨。此說意言。自然是上",
    "T85n2797_001:0729b27": "法攝。見諦是善來攝。問答是羯磨攝。信佛",
    "T85n2797_001:0729b28": "為大師是善來攝。又宗不同。不須會釋。若依",
    "T85n2797_001:0729b29": "大眾部僧祇律云。四種受具足法。自覺具足。",
    "T85n2797_001:0729c01": "二善來。三十眾。如律云。和上十眾內不名",
    "T85n2797_001:0729c02": "受具。合十一人。四分但言十眾。和上在中。四",
    "T85n2797_001:0729c03": "五眾。若依化地部五分律有五種受具足。一",
    "T85n2797_001:0729c04": "自然。二善來。三三歸。四八不可越。五羯磨。",
    "T85n2797_001:0729c05": "又毘尼母論云。比丘有五種受具。一善來。二",
    "T85n2797_001:0729c06": "三語。謂三歸。三白四羯磨。四佛勅聽受具。謂",
    "T85n2797_001:0729c07": "善問答也。五上受具。謂阿羅漢果名上受具。",
    "T85n2797_001:0729c08": "比丘尼亦有五種受具。一隨師教行。謂受八",
    "T85n2797_001:0729c09": "敬法。二白四羯磨。三遣使(如前)四善來。五上",
    "T85n2797_001:0729c10": "受具能成就。不作一切諸惡。又薩婆多論第",
    "T85n2797_001:0729c11": "二云。凡七種受戒者。見道受戒。二善來得",
    "T85n2797_001:0729c12": "戒。三者三語得戒。四者三歸受戒。五者自誓",
    "T85n2797_001:0729c13": "受戒。六者八法受戒。七者白四羯磨。於七種",
    "T85n2797_001:0729c14": "中見諦得戒。唯五人得。餘更無得者。善來",
    "T85n2797_001:0729c15": "得戒。三語三師。佛在世得滅後不得自誓。唯",
    "T85n2797_001:0729c16": "大迦葉一人得。更無得者。八法受戒。唯大愛",
    "T85n2797_001:0729c17": "道一人得更無得者。白四羯磨戒。佛在世得",
    "T85n2797_001:0729c18": "滅後亦得。如是七種得者。問答廣釋。具如彼",
    "T85n2797_001:0729c19": "說。今依大乘十種得戒中。除自然得。餘同",
    "T85n2797_001:0729c20": "一切有部。今大乘中無自然得戒。謂。佛世尊。",
    "T85n2797_001:0729c21": "曾於三大無數劫中。具足三種清淨律儀。非",
    "T85n2797_001:0729c22": "今日得。若大獨覺。雖今已得阿羅漢。而未",
    "T85n2797_001:0729c23": "得具戒。以未受故。如餘阿羅漢沙彌。此亦如",
    "T85n2797_001:0729c24": "是。故瑜伽論五十三說。或復有一。唯自然受。",
    "T85n2797_001:0729c25": "除苾芻律儀。何以故。由苾芻律儀非一切堪",
    "T85n2797_001:0729c26": "受故。若苾芻律儀非要從他受者。若堪出家。",
    "T85n2797_001:0729c27": "若不堪出家。但欲出家者。便應一切隨其所",
    "T85n2797_001:0729c28": "欲自然出家。如是聖教便無軌範。又釋大獨",
    "T85n2797_001:0729c29": "覺有自然得戒。而論說言苾芻律儀。無自然",
    "T85n2797_001:0730a01": "者。多分而說。唯大獨覺有自然得戒。餘必無",
    "T85n2797_001:0730a02": "故。所餘九種皆名從他得。要待他力而得戒",
    "T85n2797_001:0730a03": "故。如薩婆多論云。問。七種戒。幾種他得。幾",
    "T85n2797_001:0730a04": "種目得。答。六從他得。一須分別見諦得戒。以",
    "T85n2797_001:0730a05": "根本而言。以佛說法故。證得聖諦。名從他得。",
    "T85n2797_001:0730a06": "自以忍智。明照真諦。而得具戒。即名自得。",
    "T85n2797_001:0730a07": "准此論文。唯除獨覺。自餘皆從他得。第二得",
    "T85n2797_001:0730a08": "戒緣者。有通有別。通緣者。謂二圓滿。是為",
    "T85n2797_001:0730a09": "通緣。一自圓滿。二他圓滿。自圓滿者。復有五",
    "T85n2797_001:0730a10": "種。一善得人身。謂。成就男得或得女根。二",
    "T85n2797_001:0730a11": "生於中國。三諸根具足。四勝處淨信。謂於如",
    "T85n2797_001:0730a12": "來及毘奈耶得淨信心。五離諸業障。謂能遠",
    "T85n2797_001:0730a13": "離五無間業等。他圓滿者。復有五種。一諸佛",
    "T85n2797_001:0730a14": "出世。二說正法教。三法教久住。四法住隨",
    "T85n2797_001:0730a15": "轉。謂證正法者。即如所證隨轉隨順教授教",
    "T85n2797_001:0730a16": "誡。五他所哀愍。他謂施主。彼於行者起哀愍",
    "T85n2797_001:0730a17": "心惠施資具。具女瑜伽二十一。第二別緣者。",
    "T85n2797_001:0730a18": "若依四分。具四緣得戒。一羯磨者。謂比丘受",
    "T85n2797_001:0730a19": "大戒僧數滿足。二白四羯磨成就教法緣。三",
    "T85n2797_001:0730a20": "得處所者。結界成就。四住比丘法中者。年",
    "T85n2797_001:0730a21": "滿二十。身無遮難。又毘尼母第二云。復有五",
    "T85n2797_001:0730a22": "處白四羯磨受戒滿足。一和上。二阿闍梨。三",
    "T85n2797_001:0730a23": "眾僧具足。四性調順。五諸根具足。無諸障礙。",
    "T85n2797_001:0730a24": "是名五處受戒具足。今依大乘。未見成文。而",
    "T85n2797_001:0730a25": "理言足同。四分律意。身無遮難者。如瑜伽",
    "T85n2797_001:0730a26": "論五十三說。問。由幾因緣。雖樂欲受苾芻律",
    "T85n2797_001:0730a27": "儀。而不應授。答。毘有六因。一意樂損害。",
    "T85n2797_001:0730a28": "二依止損害。三男形損害。四白法損害。五繫",
    "T85n2797_001:0730a29": "屬於他。六為護他故。具說如彼。問。善等三性",
    "T85n2797_001:0730b01": "心何心發戒。答。三性心中皆能得戒。以具緣",
    "T85n2797_001:0730b02": "故。如薩婆多論第一云。問。為善心中得戒。為",
    "T85n2797_001:0730b03": "不善心中得戒。為無記心得戒。為無心中得",
    "T85n2797_001:0730b04": "戒。答。一切盡得。問。善心得戒其義可見。不",
    "T85n2797_001:0730b05": "善無記心云何得戒。答。且如有一先起善心",
    "T85n2797_001:0730b06": "起身語表業白四羯磨時。或起貪等。或無記",
    "T85n2797_001:0730b07": "心。於此心中成就戒色。其義云何。今依大乘。",
    "T85n2797_001:0730b08": "近因等起心相應思上假立表業。此相應思",
    "T85n2797_001:0730b09": "熏成種子。第三羯磨時。雖住不善無記之心。",
    "T85n2797_001:0730b10": "而由具緣力。今彼思種功能增長。依此思種",
    "T85n2797_001:0730b11": "假立無表名為得戒。問。既起不善心。云何善",
    "T85n2797_001:0730b12": "種而得增長。答。由具緣力故。而得增長。問。",
    "T85n2797_001:0730b13": "若自相續緣可言具緣增自種。具緣他所成",
    "T85n2797_001:0730b14": "自種不能長。答。自種不託緣。應言不增長自",
    "T85n2797_001:0730b15": "種。託緣生緣他增自種。問。自種託緣他生緣",
    "T85n2797_001:0730b16": "增自種。亦可解。或他緣起他解除自惑。答。斷",
    "T85n2797_001:0730b17": "惑遣自迷他解不能斷起戒。要託緣他緣得",
    "T85n2797_001:0730b18": "增長(云云)入無心時亦得戒者。如不還沙彌",
    "T85n2797_001:0730b19": "欲受具戒。具其衣鉢詣大眾所。禮拜乞戒白",
    "T85n2797_001:0730b20": "四羯磨。時入滅盡定前因等起思所熏種功",
    "T85n2797_001:0730b21": "能增長。依此假立無表律儀。所餘六眾得戒",
    "T85n2797_001:0730b22": "因緣。隨其所應如理應思。",
    "T85n2797_001:0730b23": "第二得菩薩戒。此有二種。一自誓受得。二從",
    "T85n2797_001:0730b24": "師得。如前已說。又具四緣方得淨戒。一者已",
    "T85n2797_001:0730b25": "發大菩提願。二者遇善友。謂。遇已發大願諸",
    "T85n2797_001:0730b26": "菩薩等。三者遠離七逆。如後又說。四者羯磨",
    "T85n2797_001:0730b27": "成就。如是四緣得菩薩戒。此據從師受者而",
    "T85n2797_001:0730b28": "說。若自受者。唯有三緣。除遇善友。問。菩薩",
    "T85n2797_001:0730b29": "何時發戒。答。第三羯磨時方乃發戒。第二捨",
    "T85n2797_001:0730c01": "戒緣。如瑜伽論五十三說。問。有幾因緣。苾",
    "T85n2797_001:0730c02": "芻律儀受已還捨。答。或由捨學處故。或由犯",
    "T85n2797_001:0730c03": "根本罪故。或由形缺二形生故。或由斷善根",
    "T85n2797_001:0730c04": "故。或由棄捨眾同分故。苾芻律儀受已還捨。",
    "T85n2797_001:0730c05": "答。正法毀壞。正法隱沒。雖無新受苾芻律儀。",
    "T85n2797_001:0730c06": "先已受得當知不捨。所以者何。由於爾時穢",
    "T85n2797_001:0730c07": "惡正起。無一有情。不損意樂。能受具戒。況當",
    "T85n2797_001:0730c08": "有證沙門果者(解云)比丘尼正學勤策男女。當",
    "T85n2797_001:0730c09": "知菩薩亦爾。故不別說。又彼論云。若近事",
    "T85n2797_001:0730c10": "男律儀。當知由起不同分心故。善根斷故。棄",
    "T85n2797_001:0730c11": "捨眾同分故。受已還捨。正法沒時。如苾芻律",
    "T85n2797_001:0730c12": "儀道理當知。近事男律儀亦爾。若近住戒。由",
    "T85n2797_001:0730c13": "日出故。發不同分心故。於中間捨眾同分故。",
    "T85n2797_001:0730c14": "受已復捨。捨菩薩戒。二緣四緣。受已還捨。二",
    "T85n2797_001:0730c15": "因緣者。如瑜似論第四十云。略由二緣。捨諸",
    "T85n2797_001:0730c16": "菩薩淨戒律儀。一者棄捨無上正等菩提大",
    "T85n2797_001:0730c17": "願。二者現行上品纏犯他勝處法。言四緣者。",
    "T85n2797_001:0730c18": "如彼七十五說。又捨因緣略有四種。一者決",
    "T85n2797_001:0730c19": "定發起不同分心。二者若於有識別大丈夫",
    "T85n2797_001:0730c20": "前故。意發起棄捨語言。三者總別毀犯四種",
    "T85n2797_001:0730c21": "他勝處法。四者若以增上品纏總別毀犯。隨",
    "T85n2797_001:0730c22": "順四種他勝處法。由此因緣棄捨菩薩淨戒",
    "T85n2797_001:0730c23": "律儀。若有還清淨受心。應還受得(解云)第一",
    "T85n2797_001:0730c24": "第二是前二中第一所攝。後之二種第二所",
    "T85n2797_001:0730c25": "攝。隨順他勝處者。謂十重中前之大種。如",
    "T85n2797_001:0730c26": "是六種亦共二乘。或可不定故。名隨順。又",
    "T85n2797_001:0730c27": "隨順者。謂隨順他勝處諸方便等。名為隨順",
    "T85n2797_001:0730c28": "他勝處法。具依前釋所言。捨者但捨功能而",
    "T85n2797_001:0730c29": "不捨體。如本業經下云。菩薩戒有受法而無",
    "T85n2797_001:0731a01": "捨有犯不失。問。若捨菩薩戒必捨比丘戒。設",
    "T85n2797_001:0731a02": "捨比丘戒必捨菩薩戒。答。應作四句。有捨菩",
    "T85n2797_001:0731a03": "薩戒而不捨比丘戒。謂。退大菩提心而不捨",
    "T85n2797_001:0731a04": "比丘戒。有捨比丘戒而不捨菩薩戒。謂下中",
    "T85n2797_001:0731a05": "纏犯比丘根本罪。或有俱捨。謂上品纏犯。初",
    "T85n2797_001:0731a06": "四重俱不捨者。謂除前相。如菩薩戒。對比丘",
    "T85n2797_001:0731a07": "律儀。如是菩薩戒。對餘六眾。當知亦爾。",
    "T85n2797_001:0731a08": "第七持犯差別者。略有八門。一品類差別。二",
    "T85n2797_001:0731a09": "共不共差別。三廣大差別。四甚深差別。五止",
    "T85n2797_001:0731a10": "作差別。六因差別。七果差別。八意樂差別。品",
    "T85n2797_001:0731a11": "類差別者。謂聲聞乘唯制律儀戒。今此菩薩",
    "T85n2797_001:0731a12": "具三淨戒。謂攝律儀戒。攝善法戒。饒益有",
    "T85n2797_001:0731a13": "情戒。共不共殊勝者。如無性攝論七云。共不",
    "T85n2797_001:0731a14": "共殊勝者。謂諸菩薩一切性罪不現行故。與",
    "T85n2797_001:0731a15": "諸聲聞共相似遮罪。有現行故。與諸聲聞不",
    "T85n2797_001:0731a16": "共。於此學處有聲聞犯菩薩不犯。有菩薩犯",
    "T85n2797_001:0731a17": "聲聞不犯。菩薩具有身語心戒。聲聞唯有身",
    "T85n2797_001:0731a18": "語二戒。是故菩薩心亦有犯非諸聲聞。以要",
    "T85n2797_001:0731a19": "言之。一切饒益有情無罪身語意業。菩薩一",
    "T85n2797_001:0731a20": "切皆應現行。皆應修學。知是應知說名為共",
    "T85n2797_001:0731a21": "不共殊勝。無性釋云。殺盜婬等所生名性罪。",
    "T85n2797_001:0731a22": "斷生草等。非貪等生。說名遮罪。菩薩戒中觀",
    "T85n2797_001:0731a23": "有利益而無罪者。一切應修聲聞。不爾又諸",
    "T85n2797_001:0731a24": "菩薩心亦有犯。非諸聲聞。謂唯內起欲恚害",
    "T85n2797_001:0731a25": "等諸惡尋思不為發起身語二業。一切饒益",
    "T85n2797_001:0731a26": "有情無罪身語意業者。謂能利益安樂有情。",
    "T85n2797_001:0731a27": "不為發自起貪等煩惱。如是一切菩薩應修。",
    "T85n2797_001:0731a28": "又瑜伽論四十一云。若諸菩薩安住菩薩淨",
    "T85n2797_001:0731a29": "戒律儀。如薄伽梵。於別解脫毘奈耶中。將護",
    "T85n2797_001:0731b01": "他故。建立遮罪。制諸聲聞。令不造作。諸有情",
    "T85n2797_001:0731b02": "類未淨信者。令生淨信。已淨信者。令倍增",
    "T85n2797_001:0731b03": "長。於中菩薩與諸聲聞應等修學。無有差別。",
    "T85n2797_001:0731b04": "何以故。以諸聲聞自利為勝。尚不棄捨將護",
    "T85n2797_001:0731b05": "他行為。令有情未得信者。信信者增長學所",
    "T85n2797_001:0731b06": "學處。何況菩薩利他為勝。當知是天從多分",
    "T85n2797_001:0731b07": "說。若盡道理。於遮罪中亦有不共。且如威儀",
    "T85n2797_001:0731b08": "戒。若見由衣不齊有利益菩薩。此中不整衣",
    "T85n2797_001:0731b09": "如是等類。准此可知。又瑜伽云。若諸菩薩安",
    "T85n2797_001:0731b10": "住菩薩淨戒律儀。如薄伽梵。於別解脫毘奈",
    "T85n2797_001:0731b11": "耶中。為令聲聞少事少業少希望住建立遮",
    "T85n2797_001:0731b12": "罪。制諸聲聞令不造作。於中菩薩與諸聲聞",
    "T85n2797_001:0731b13": "不應等學。何以故。以諸聲聞自利為勝不願",
    "T85n2797_001:0731b14": "利他。於利他中少事少業少希望住可名為",
    "T85n2797_001:0731b15": "妙。非諸菩薩利他為勝不顧自利。於利他中",
    "T85n2797_001:0731b16": "少事少業少希望住得名為妙。如是菩薩為",
    "T85n2797_001:0731b17": "利他故。從非親里長者居士婆羅門等及恣",
    "T85n2797_001:0731b18": "施家應求百千種種衣服。觀彼有力無力隨",
    "T85n2797_001:0731b19": "其所施。如應而受如說求衣求鉢亦爾。如",
    "T85n2797_001:0731b20": "求衣鉢。如是自求種種絲縷。令非親里為織",
    "T85n2797_001:0731b21": "作衣。為利他故。應畜種種憍世邪衣諸坐臥",
    "T85n2797_001:0731b22": "具事各至百。乃至廣說。廣大差別者。如攝",
    "T85n2797_001:0731b23": "論云。由四種廣大故。一種種無量學處廣大",
    "T85n2797_001:0731b24": "故。二由攝受無量福德廣大故。三由攝受一",
    "T85n2797_001:0731b25": "切有情利益安樂意樂廣大故。四由建立無",
    "T85n2797_001:0731b26": "上正等菩提廣大故。釋曰。種種無量學處廣",
    "T85n2797_001:0731b27": "大者。謂諸菩薩所學尸羅種種品類無量差",
    "T85n2797_001:0731b28": "別。所以廣大。攝受無量福德廣大資糧者。謂",
    "T85n2797_001:0731b29": "此尸羅能攝無量福德資糧。所以廣大。攝受",
    "T85n2797_001:0731c01": "一切有情利益安樂意樂廣大者。謂此尸羅",
    "T85n2797_001:0731c02": "攝諸有情此世他世世出世間捨惡攝善。若",
    "T85n2797_001:0731c03": "因若果饒益意樂。所以廣大。建立無上正等",
    "T85n2797_001:0731c04": "菩提廣大者。謂此尸羅建立大菩提。所以廣",
    "T85n2797_001:0731c05": "大。諸聲聞等無如事是。四甚深差別者。如攝",
    "T85n2797_001:0731c06": "論云。謂諸菩薩由是品類方便善巧行殺生",
    "T85n2797_001:0731c07": "等十種作業。而無有罪。生無量福。速證無上",
    "T85n2797_001:0731c08": "正等菩提。又諸菩薩現行變化身語兩業。應",
    "T85n2797_001:0731c09": "知亦是甚深尸羅。由此因緣。或作國王。示行",
    "T85n2797_001:0731c10": "種種惱有情事。乃至廣說。釋曰。由此品類方",
    "T85n2797_001:0731c11": "便善巧者。謂諸菩薩悲願相應後得妙智。行",
    "T85n2797_001:0731c12": "殺生等十種作業而無有罪等事者。謂愛樂",
    "T85n2797_001:0731c13": "善法增惡不善見諸邪見性說名後三。依止此",
    "T85n2797_001:0731c14": "故行殺等七而無有罪。生無量福。速證菩提。",
    "T85n2797_001:0731c15": "或行前七。不起後三。大數言十。或已伏除。為",
    "T85n2797_001:0731c16": "試彼力故。心暫起不能招苦故。無有罪。能",
    "T85n2797_001:0731c17": "助道故。生無量福。又瑜伽說。若諸菩薩安住",
    "T85n2797_001:0731c18": "菩薩淨戒律儀。善摧方便。為利他故。於諸性",
    "T85n2797_001:0731c19": "罪少分現行。由是因緣。於菩薩戒無所違犯。",
    "T85n2797_001:0731c20": "生多功德。謂如菩薩見劫盜賊。為貪財故欲",
    "T85n2797_001:0731c21": "殺多眾。或復欲殺大德聲聞獨覺菩薩。或復",
    "T85n2797_001:0731c22": "欲造多無間業。見是事已。發心思惟。我若斷",
    "T85n2797_001:0731c23": "彼惡眾生命。當墮地獄。如其不斷無間業成。",
    "T85n2797_001:0731c24": "當受大苦。我寧殺彼墮那落迦。終不令彼受",
    "T85n2797_001:0731c25": "無間業。如是菩薩意樂思惟。於彼眾生或以",
    "T85n2797_001:0731c26": "善心或無記心。知此事已。為當來故。深生慚",
    "T85n2797_001:0731c27": "愧。以憐愍心而斷彼命。由此因緣。於菩薩戒",
    "T85n2797_001:0731c28": "無所違犯。生多功德。又如菩薩見劫盜賊奪",
    "T85n2797_001:0731c29": "他財物。若僧伽物。窣堵波物。而取多物。執",
    "T85n2797_001:0732a01": "為己有。從情受用。菩薩見已起憐愍心。於",
    "T85n2797_001:0732a02": "彼有情。發生利益安樂。隨力所能逼。而奪取",
    "T85n2797_001:0732a03": "勿令受用。如是財故。當受長夜無義無利。由",
    "T85n2797_001:0732a04": "此因能所奪財寶。若僧伽物還復僧伽。乃至",
    "T85n2797_001:0732a05": "廣說。又如菩薩處在居家。見有母已現無",
    "T85n2797_001:0732a06": "繫屬。習婬欲法繼心菩薩求非梵行。菩薩見",
    "T85n2797_001:0732a07": "已作意思惟。勿令心恚多生非福。若隨其欲",
    "T85n2797_001:0732a08": "便得自在方便安處。令種善根。亦當令其捨",
    "T85n2797_001:0732a09": "不善業。住慈愍心。行非梵行。雖習如是穢",
    "T85n2797_001:0732a10": "污之法。而無所犯多生功德。出家菩薩。為護",
    "T85n2797_001:0732a11": "聲聞。聖所教誡。令不壞滅。一切不應行非梵",
    "T85n2797_001:0732a12": "行。又如菩薩為多有情解脫命難。乃至剜眼",
    "T85n2797_001:0732a13": "等難。雖諸菩薩為自命難亦不正知說於妄",
    "T85n2797_001:0732a14": "語。然為救脫彼有情故。知而思惟故說妄語。",
    "T85n2797_001:0732a15": "以要言之。菩薩唯觀有情義利非無利義自",
    "T85n2797_001:0732a16": "無染心。唯為饒益諸有情故。覆相正知而說",
    "T85n2797_001:0732a17": "異語。說是語時。於菩薩戒無所違犯。生多功",
    "T85n2797_001:0732a18": "德。乃至廣說。決定毘尼經云。佛告憂波離。",
    "T85n2797_001:0732a19": "汝今當知。聲聞乘人有異方便。有異深心。持",
    "T85n2797_001:0732a20": "清淨戒。菩薩乘人有異方便。有異深心。持清",
    "T85n2797_001:0732a21": "淨戒。憂波離。聲聞乘人雖淨持戒。於菩薩乘",
    "T85n2797_001:0732a22": "不名淨戒。菩薩乘人雖名淨戒。於聲聞乘人",
    "T85n2797_001:0732a23": "不名淨戒。云何名為聲聞乘人雖淨持戒。於",
    "T85n2797_001:0732a24": "菩薩乘人不名淨戒。優波離。聲聞乘人不應",
    "T85n2797_001:0732a25": "乃至一念起於一念欲更受身。是則名為聲",
    "T85n2797_001:0732a26": "聞乘人清淨持戒。於菩薩乘最大破戒。名不",
    "T85n2797_001:0732a27": "清淨。解云。謂諸菩薩有利益處。方便受身。起",
    "T85n2797_001:0732a28": "種種欲。攝受有情。出不善處。安置善處。答",
    "T85n2797_001:0732a29": "諸菩薩不以其欲攝受有情。棄捨有情。即是",
    "T85n2797_001:0732b01": "破戒。此中意說。在家菩薩非出家菩薩。出家",
    "T85n2797_001:0732b02": "菩薩為護聖教。是故不得行非梵行。又云。優",
    "T85n2797_001:0732b03": "波離。菩薩乘人。於無量劫堪忍受身。不生厭",
    "T85n2797_001:0732b04": "患。是則名為菩薩乘人清淨持戒。於聲聞乘",
    "T85n2797_001:0732b05": "最大破戒。不名清淨。云何名為菩薩乘人持",
    "T85n2797_001:0732b06": "開通戒。聲聞乘人持不開通戒。優波離。菩薩",
    "T85n2797_001:0732b07": "乘人以初日分有所犯戒。日中分思惟當得",
    "T85n2797_001:0732b08": "一切種智。菩薩爾時不破戒身。以日中分有",
    "T85n2797_001:0732b09": "所犯戒。於日後分思惟當得一切種智。菩薩",
    "T85n2797_001:0732b10": "爾時不破戒身。廣說乃至以後夜分有所犯",
    "T85n2797_001:0732b11": "戒。於日初分思惟。當得一切種智。菩薩爾時",
    "T85n2797_001:0732b12": "不破戒身。以是義故。菩薩乘人持開通戒。聲",
    "T85n2797_001:0732b13": "聞乘人持不開通戒。菩薩不應生大慚愧。亦",
    "T85n2797_001:0732b14": "復不應生大悔纏。優波離。聲聞乘人數數犯",
    "T85n2797_001:0732b15": "罪。即時破失聲聞戒身。所以者何。聲聞乘人。",
    "T85n2797_001:0732b16": "應當持戒斷一切結。如救頭燃。所有深心為",
    "T85n2797_001:0732b17": "涅槃故。廣說乃至。優波離。白佛言。世尊。或",
    "T85n2797_001:0732b18": "有欲相應心而犯於戒。有癡相應心而犯於",
    "T85n2797_001:0732b19": "戒。世尊。菩薩犯戒於欲相應心嗔相應心癡",
    "T85n2797_001:0732b20": "相應心。何者為重。爾時世尊告優波離。若",
    "T85n2797_001:0732b21": "有菩薩如恒河沙劫欲相應心而犯於戒。或",
    "T85n2797_001:0732b22": "有菩薩因一嗔以而犯於戒等住菩薩大乘之",
    "T85n2797_001:0732b23": "道。因嗔犯者當知最重。所以者何。因嗔恚",
    "T85n2797_001:0732b24": "故。能捨眾生。因貪欲故。於諸眾生而生親愛。",
    "T85n2797_001:0732b25": "優波離所有諸結能生親愛。菩薩於此不應",
    "T85n2797_001:0732b26": "生畏。所有諸結能捨眾生。菩薩於此應生不",
    "T85n2797_001:0732b27": "畏。廣說乃至。大乘之人因欲犯者。我說是",
    "T85n2797_001:0732b28": "人不名為犯。因嗔犯者我說是人名為大犯。",
    "T85n2797_001:0732b29": "名大過患。名大墮落於佛法中。是大留難。若",
    "T85n2797_001:0732c01": "有菩薩無有方便。欲相應心而犯於戒。生於",
    "T85n2797_001:0732c02": "怖畏。於嗔犯戒不生怖畏。若有菩薩而有方",
    "T85n2797_001:0732c03": "便。恚相應心而犯於戒。而生怖畏。欲相應心",
    "T85n2797_001:0732c04": "而犯於戒。不生怖畏。又本業經說。嗔心犯戒",
    "T85n2797_001:0732c05": "即便失戒　第五止作差別者。謂聲聞戒多",
    "T85n2797_001:0732c06": "是止持。雖有作持。而止持為宗。若菩薩戒通",
    "T85n2797_001:0732c07": "止作持。言止持者。謂聲聞共戒。言作持者",
    "T85n2797_001:0732c08": "不共聲聞。如不往聽法即有所犯。往聽無犯。",
    "T85n2797_001:0732c09": "又作看病即無所犯。不看即犯。如是等類。作",
    "T85n2797_001:0732c10": "即無犯。止即有犯。復有差別。謂聲聞戒准遮",
    "T85n2797_001:0732c11": "身語。若菩薩戒通遮三業　第六因差別者。",
    "T85n2797_001:0732c12": "謂菩薩於大菩提願。大悲為因。第七果差別",
    "T85n2797_001:0732c13": "者。謂菩薩戒。無上大菩提以為果故　第八",
    "T85n2797_001:0732c14": "意樂差別。不共二乘何等意樂。謂有六種。一",
    "T85n2797_001:0732c15": "無厭意樂。二廣大意樂。三歡喜意樂。四恩德",
    "T85n2797_001:0732c16": "意樂。五無染意樂。六善好意樂。無厭意樂",
    "T85n2797_001:0732c17": "者。謂諸菩薩假使經於殑伽沙等生。是一一",
    "T85n2797_001:0732c18": "生殑伽沙等大劫壽量。於此長時諸資生具常",
    "T85n2797_001:0732c19": "所匱之。三千大千世界滿中盛火恒在其中。",
    "T85n2797_001:0732c20": "行住坐臥。雖能修習一剎那戒。如是修習所",
    "T85n2797_001:0732c21": "有戒聚。究竟滿足。能證無上正等菩提。名",
    "T85n2797_001:0732c22": "為菩薩無厭意樂。廣大意樂者。謂諸菩薩修",
    "T85n2797_001:0732c23": "習戒時。展轉相續。無一剎那有退有斷。乃",
    "T85n2797_001:0732c24": "至究竟坐菩提座。是名菩薩廣大意樂。歡喜",
    "T85n2797_001:0732c25": "意樂者。謂諸菩薩修習戒時。於此所攝諸有",
    "T85n2797_001:0732c26": "情所生大歡喜。是諸有情由此所攝。雖生歡",
    "T85n2797_001:0732c27": "喜。猶不能及。是名菩薩歡喜意樂。恩德意",
    "T85n2797_001:0732c28": "樂者。謂諸菩薩修習戒時。觀此所攝一切有",
    "T85n2797_001:0732c29": "情。於我己身有大恩德。不見己身。於彼有",
    "T85n2797_001:0733a01": "恩由。資助我無上菩提故。是名菩薩恩德意",
    "T85n2797_001:0733a02": "樂。無染意樂者。謂諸菩薩修習戒時。雖於無",
    "T85n2797_001:0733a03": "量諸有情所興大戒福而不希報恩。當來果",
    "T85n2797_001:0733a04": "報是名菩薩無染意樂。善好意樂者。謂諸菩",
    "T85n2797_001:0733a05": "薩修習戒時。所有果報施諸有情。不自為己。",
    "T85n2797_001:0733a06": "又以此福。共諸有情。迴向無上正等菩提。是",
    "T85n2797_001:0733a07": "名菩薩善好意樂(具如對法論十二)。",
    "T85n2797_001:0733a08": "第八犯已還淨。此有二種。一犯他勝處法。二",
    "T85n2797_001:0733a09": "犯輕垢。如下經說。若有犯十戒者。應教懺悔。",
    "T85n2797_001:0733a10": "在佛菩薩形像前。日日六時誦十重四十八",
    "T85n2797_001:0733a11": "輕戒。發到禮三世千佛。須見好相。若一七",
    "T85n2797_001:0733a12": "日二三七日。乃至一年。要見好相。見好相者",
    "T85n2797_001:0733a13": "佛來摩頂。若見光明花種種異相。便得罪滅。",
    "T85n2797_001:0733a14": "若無好相。雖懺無益。是人現身亦不得戒。",
    "T85n2797_001:0733a15": "而得增益受戒。若犯四十八輕戒者。對手懺",
    "T85n2797_001:0733a16": "悔滅。若依瑜伽論。與此少異。故彼四十說。若",
    "T85n2797_001:0733a17": "用耎中品纏毀犯四種他勝處法。不捨菩薩",
    "T85n2797_001:0733a18": "戒上品纏犯。即名為捨。若諸菩薩毀犯四種",
    "T85n2797_001:0733a19": "他勝處法。數數現行而無慚愧。深生愛樂。見",
    "T85n2797_001:0733a20": "是功德。當知說名上品纏犯。非諸菩薩暫一",
    "T85n2797_001:0733a21": "現行他勝處法。便捨菩薩淨戒律儀。如諸苾",
    "T85n2797_001:0733a22": "芻犯他勝處法。即便棄捨別解脫戒。若諸菩",
    "T85n2797_001:0733a23": "薩由此毀犯棄捨菩薩淨戒律儀。於現法中",
    "T85n2797_001:0733a24": "堪任更受非不堪任。如苾芻住別解脫戒犯",
    "T85n2797_001:0733a25": "他勝法。於現法中不任更受。又彼論四十一",
    "T85n2797_001:0733a26": "說。若諸菩薩以上品纏違犯如上他勝處法。",
    "T85n2797_001:0733a27": "失戒律儀。應當更受。若中品纏違犯如上他",
    "T85n2797_001:0733a28": "勝處法。應對於三補特伽羅。或過是數。應",
    "T85n2797_001:0733a29": "如發露除惡作法先當稱述所犯事。名應作",
    "T85n2797_001:0733b01": "是說長老專志。或言。大德。我如是名違越菩",
    "T85n2797_001:0733b02": "薩毘奈耶法。如所稱事犯惡作罪。餘如苾芻",
    "T85n2797_001:0733b03": "發露悔滅惡作罪法。應如是說。若下品纏違",
    "T85n2797_001:0733b04": "犯。如上他勝處法。及餘違犯。應對於一補特",
    "T85n2797_001:0733b05": "伽羅發露悔法。當知如前若無隨順補特伽",
    "T85n2797_001:0733b06": "羅可對發露悔除所犯。爾時菩薩以淨意樂",
    "T85n2797_001:0733b07": "起自誓心。我當決定防護當來終不重犯。如",
    "T85n2797_001:0733b08": "是於犯還出還淨門上品纏犯他勝法。即失戒",
    "T85n2797_001:0733b09": "者未知犯已。至心悔過戒還生不。答。自有兩",
    "T85n2797_001:0733b10": "釋。一云。不能還生。而大方等陀羅尼經說。若",
    "T85n2797_001:0733b11": "不還生無有是處者。並依下中品纏犯者而",
    "T85n2797_001:0733b12": "說。上品犯者必無還生極惡煩惱而損害故。",
    "T85n2797_001:0733b13": "又彼經中依罪滅義。而密意說言。若不還生",
    "T85n2797_001:0733b14": "無有是處。勸令下劣生歡喜心故。一云。上品",
    "T85n2797_001:0733b15": "纏犯彼戒還生。所以者何。聖教正理為定量",
    "T85n2797_001:0733b16": "故。聖教者如大方等陀羅尼第一說。行此法",
    "T85n2797_001:0733b17": "已。若有眾生。犯五逆罪身有白癩。若不還",
    "T85n2797_001:0733b18": "差無有是處。若菩薩四戒。沙彌戒。式叉沙彌",
    "T85n2797_001:0733b19": "尼戒。比丘戒。比丘尼戒。如是諸戒。若犯一",
    "T85n2797_001:0733b20": "一戒。當一心懺悔。若不還生。無有是處。除不",
    "T85n2797_001:0733b21": "至心。所言理者。謂受戒時有殊勝思熏成種",
    "T85n2797_001:0733b22": "子。依此種子假立無表。若犯他勝法。即彼種",
    "T85n2797_001:0733b23": "子無遮止用。名捨律儀種體不捨。若有犯已",
    "T85n2797_001:0733b24": "至心發露生極悔心後終不犯。何能不起防",
    "T85n2797_001:0733b25": "護功能。既發功能是名為戒。名為還淨。如起",
    "T85n2797_001:0733b26": "邪見斷善根者。後起疑心。或起正見。還續",
    "T85n2797_001:0733b27": "善根。乃至一生離染得果。此亦如是。還起功",
    "T85n2797_001:0733b28": "能遮止惡行。名戒還生。准此教理。雖犯他勝",
    "T85n2797_001:0733b29": "法有還淨理。比丘等戒當知亦爾。如瑜伽論",
    "T85n2797_001:0733c01": "九十九說。最初罪聚雖可還淨。然唯依二補",
    "T85n2797_001:0733c02": "特伽羅非為一切無有差別。此可還淨。是故",
    "T85n2797_001:0733c03": "彼勝不立而還淨聚中。解云。二補特伽羅。謂",
    "T85n2797_001:0733c04": "佛在世時難提比丘。如來滅度後一百年。脇",
    "T85n2797_001:0733c05": "尊者時那陀比丘。此二比丘犯已無覆藏心。",
    "T85n2797_001:0733c06": "許與羯磨還住僧中。具如毘尼母論第三說。",
    "T85n2797_001:0733c07": "由此當知。不捨種體。但捨功能。還生淨戒。",
    "T85n2797_001:0733c08": "餘亦如是。至心悔除功能還生。",
    "T85n2797_001:0733c09": "第九明校量勝劣者。謂諸菩薩有漏淨戒超",
    "T85n2797_001:0733c10": "諸世間所有善品。亦過一切聲聞獨覺所有",
    "T85n2797_001:0733c11": "淨戒。及諸功能。如大般若經第五百八十六",
    "T85n2797_001:0733c12": "說。又滿慈子。初發無上正等覺心。一菩薩",
    "T85n2797_001:0733c13": "戒至鄔波尼殺曇分倍亦復為勝。假使世間",
    "T85n2797_001:0733c14": "一切有情皆具成前五神通。彼所有戒於發",
    "T85n2797_001:0733c15": "無上正等覺心諸菩薩眾初發心時。一菩薩",
    "T85n2797_001:0733c16": "戒百分不及一。千分不及一。乃至鄔波尼殺",
    "T85n2797_001:0733c17": "曇分不及一。復次滿慈子。一切預流一來不",
    "T85n2797_001:0733c18": "還阿羅漢獨覺淨戒。於發無上正等覺心諸",
    "T85n2797_001:0733c19": "菩薩眾初發心時。一菩薩戒百分不及一。千",
    "T85n2797_001:0733c20": "分不及一。乃至鄔波尼殺曇分亦不及一。爾",
    "T85n2797_001:0733c21": "時滿慈子問舍利子言。云何菩薩有漏淨戒。",
    "T85n2797_001:0733c22": "能勝二乘無漏淨戒。舍利子言。聲聞獨覺無",
    "T85n2797_001:0733c23": "漏淨戒。唯求自利迴向涅槃。菩薩淨戒普為",
    "T85n2797_001:0733c24": "度脫無量有情迴向無上正等菩提。是故菩",
    "T85n2797_001:0733c25": "薩有漏淨戒。能勝二乘無漏淨戒。如日輪出",
    "T85n2797_001:0733c26": "放大光明。熒火等光悉皆隱沒。如是菩薩修",
    "T85n2797_001:0733c27": "行淨戒迴向趣求一切智智。普勝一切聲聞",
    "T85n2797_001:0733c28": "獨覺迴向涅槃所有淨戒。時滿慈子問舍利",
    "T85n2797_001:0733c29": "子言。何緣菩薩有漏淨戒普勝異生聲聞獨",
    "T85n2797_001:0734a01": "覺所有淨戒。舍利子言。菩薩淨戒普為利樂",
    "T85n2797_001:0734a02": "一切有情迴向趣求一切智智。異生聲聞獨",
    "T85n2797_001:0734a03": "覺不爾。是故菩薩有漏淨戒。普勝聲聞獨覺",
    "T85n2797_001:0734a04": "淨戒。又第五百八十七說。滿慈子。如有二",
    "T85n2797_001:0734a05": "人作大方入深山窟求無價寶。彼入未久便",
    "T85n2797_001:0734a06": "見兩邊有諸少價金銀等寶。俱見不取。漸次",
    "T85n2797_001:0734a07": "前行。復見兩邊有多價寶。一見貪著荷負而",
    "T85n2797_001:0734a08": "還。一見不取。更復前進。至極勝處。獲無價",
    "T85n2797_001:0734a09": "寶。恣意持還。多所饒益。如是菩薩作方便。求",
    "T85n2797_001:0734a10": "證無上正等菩提。欲為有情作大饒益。趣入",
    "T85n2797_001:0734a11": "佛法。略有二種。一有菩薩無方便善巧故。雖",
    "T85n2797_001:0734a12": "聞世間種種善法心不貪染。而聞二乘所有",
    "T85n2797_001:0734a13": "功德心便愛味。由愛味故精勤攝受。遠離所",
    "T85n2797_001:0734a14": "求一切智智。退失無上正等覺心。如彼初人。",
    "T85n2797_001:0734a15": "二有菩薩有方便善巧故。初聞世間種種善",
    "T85n2797_001:0734a16": "法。心不貪染。次聞二乘所有功德。亦不愛",
    "T85n2797_001:0734a17": "味。由不愛味故。便不思惟。便不修習方便厭",
    "T85n2797_001:0734a18": "捨。所以者何。此諸菩薩知世善法多諸過患。",
    "T85n2797_001:0734a19": "不能究竟自利利他障礙所求一切智智。聲",
    "T85n2797_001:0734a20": "聞獨覺功德善根。雖出世間而但自利不能",
    "T85n2797_001:0734a21": "普利一切有情。亦障所求一切智智故。不愛",
    "T85n2797_001:0734a22": "味。亦不思惟。不樂修習。由斯超越彼二乘",
    "T85n2797_001:0734a23": "地。勤求無上正等菩提。漸次證得一切智智。",
    "T85n2797_001:0734a24": "如彼後人。",
    "T85n2797_001:0734a25": "第二能詮教體者。文義為體。如瑜伽論八十",
    "T85n2797_001:0734a26": "一云。云何為體。謂契經為體。略有二種。一",
    "T85n2797_001:0734a27": "文。二義。文是所依。義是能依。如是二種總",
    "T85n2797_001:0734a28": "攝一切所知境界。廣如雜集記會。第三攝教",
    "T85n2797_001:0734a29": "分齊。復有二種。一攝教分齊。二翻譯時代。",
    "T85n2797_001:0734b01": "第一攝教者。十二分中方廣因緣分攝。三藏",
    "T85n2797_001:0734b02": "之內契經調伏。說心地等契經藏攝。正說戒",
    "T85n2797_001:0734b03": "法是調伏藏攝。二藏之中菩薩藏攝。三時教",
    "T85n2797_001:0734b04": "中第三時攝。了義說故。第二翻譯時代者。諸",
    "T85n2797_001:0734b05": "德相傳云。真諦三藏將菩薩律藏。擬傳東",
    "T85n2797_001:0734b06": "華。南海上船。船將欲沒。省除餘物。猶不能",
    "T85n2797_001:0734b07": "浮。即去律本。船方得進。三藏歎曰。菩薩戒",
    "T85n2797_001:0734b08": "律漢地無緣。深可悲矣。又曇無讖法師。於",
    "T85n2797_001:0734b09": "西涼州。時有沙門法進等。求菩薩戒。請翻戒",
    "T85n2797_001:0734b10": "本。法師曰。此國人等。性多狡猾。又無剛節。",
    "T85n2797_001:0734b11": "豈有堪為菩薩道器。遂不與授。進等苦請不",
    "T85n2797_001:0734b12": "獲。遂於佛像前立誓要期。苦節求戒。七日",
    "T85n2797_001:0734b13": "纔滿。夢見彌勒親與授戒并授戒本。並皆誦",
    "T85n2797_001:0734b14": "得。後覺夢已見參法師。法師覩其相異。乃",
    "T85n2797_001:0734b15": "喟然歎曰。漢地亦有人矣。則與譯出戒本。今",
    "T85n2797_001:0734b16": "別行地持本首安歸命頌是也。此與進夢所",
    "T85n2797_001:0734b17": "誦文義符同。由可知古德有感。聖迹有應。神",
    "T85n2797_001:0734b18": "功莫知。妙用不測者矣。今此經者。於大秦姚",
    "T85n2797_001:0734b19": "興弘始三年。有西方三藏。名鳩摩羅什。此云",
    "T85n2797_001:0734b20": "童壽。誦此菩薩心地一品。于時有沙門道祥",
    "T85n2797_001:0734b21": "等八百餘人。請羅什法師求菩薩戒。遂於逍",
    "T85n2797_001:0734b22": "遙薗。又云。於草堂中。共學士翻譯出經論",
    "T85n2797_001:0734b23": "五十餘部。今此經最後什法師自誦出。而共",
    "T85n2797_001:0734b24": "譯之。惠融等筆受。亦同誦持。仍別錄出此",
    "T85n2797_001:0734b25": "下卷之中偈頌已後所說戒相。別為一卷。名",
    "T85n2797_001:0734b26": "作梵網經盧舍那佛說菩薩十重四十八輕戒",
    "T85n2797_001:0734b27": "一卷。首標受菩薩戒羯磨等云。此羯磨出梵",
    "T85n2797_001:0734b28": "網經律藏品內虛舍那為妙海王及王子受菩",
    "T85n2797_001:0734b29": "薩戒法。",
    "T85n2797_001:0734c01": "第四教所被機者。正為菩薩。兼為不定性二",
    "T85n2797_001:0734c02": "乘。彼發心已亦入此戒故。又普為一切有情。",
    "T85n2797_001:0734c03": "無偏黨心故。但所化生取緣不同耳。",
    "T85n2797_001:0734c04": "經。我今盧舍那方坐蓮花臺　釋曰　自下第",
    "T85n2797_001:0734c05": "五正釋。本文大判有三。一略歎戒德。二爾",
    "T85n2797_001:0734c06": "時釋迦下廣釋戒相。三佛子善聽下結歎勸",
    "T85n2797_001:0734c07": "持。此即第一略歎戒德有。十一行半頌即分",
    "T85n2797_001:0734c08": "有二。一有六行頌標宗歎德。二有五行半戒",
    "T85n2797_001:0734c09": "德勸持。前中有三。一有兩行半顯身差別。二",
    "T85n2797_001:0734c10": "有兩行半略開戒品。三有一行舉喻歎德。身",
    "T85n2797_001:0734c11": "差別中。復分有三。一有一行半三身差別。二",
    "T85n2797_001:0734c12": "有兩句一時成道。三有兩句攝化歸真。前中",
    "T85n2797_001:0734c13": "有三。此即第一顯本身。此中有說。盧舍那",
    "T85n2797_001:0734c14": "佛是自受用身。千釋迦是他受用身。百億佛",
    "T85n2797_001:0734c15": "是變化身。有說。盧舍那是他受用身。有分限",
    "T85n2797_001:0734c16": "故。餘之二身皆是化身。麁細不同。分為二",
    "T85n2797_001:0734c17": "種。有說。盧舍那及千億佛是他受用。麁細",
    "T85n2797_001:0734c18": "分二。今依初釋。論說。最後身菩薩。在大自",
    "T85n2797_001:0734c19": "在宮。成等正覺故。蓮花藏世界者。此其是也。",
    "T85n2797_001:0734c20": "若不爾者後身菩薩何處成佛。菩薩成佛。唯",
    "T85n2797_001:0734c21": "說依此蓮花藏界。或自在宮。由此應知。舍那",
    "T85n2797_001:0734c22": "遍照自受用身。即餘二身無遍照用。問。若爾",
    "T85n2797_001:0734c23": "云何餘眾得見。答。由佛加被力能令得見。各",
    "T85n2797_001:0734c24": "隨根機所見各別。問。自受用身遍周法界。如",
    "T85n2797_001:0734c25": "何說言俱來至我所。答。隨所化宜。攝化歸真。",
    "T85n2797_001:0734c26": "現似來去。實無去來。問。若爾何故唯百億國。",
    "T85n2797_001:0734c27": "答。隨一千佛化但言百億。理實而言。一一國",
    "T85n2797_001:0734c28": "土入一切佛剎。又一花藏世界一一微塵中。",
    "T85n2797_001:0734c29": "悉現諸佛剎。如天帝網展轉無盡。皆盧舍那",
    "T85n2797_001:0735a01": "轉法輪處故。為簡迦葉餘諸世尊故言我。今",
    "T85n2797_001:0735a02": "又簡餘經化佛所說故言我。今雖諸法無我",
    "T85n2797_001:0735a03": "而顯自在我故言我。今又言說易故。順世間",
    "T85n2797_001:0735a04": "故。離怖畏故。顯具德故。假說我名。又佛有",
    "T85n2797_001:0735a05": "法界大我故說我言。如大乘莊嚴論云。言清",
    "T85n2797_001:0735a06": "淨空無我。佛說第一我。諸佛我淨故。故佛",
    "T85n2797_001:0735a07": "名大我。釋曰。此偈顯示法界大我相。清淨",
    "T85n2797_001:0735a08": "空無我者。此無漏界由第一無我為自性故。",
    "T85n2797_001:0735a09": "佛說第一我者。第一無我。謂清淨如彼清淨",
    "T85n2797_001:0735a10": "如即是諸佛我之自性。諸佛我淨故。故佛名",
    "T85n2797_001:0735a11": "大我者。由佛此我最得清淨。是故號佛以為",
    "T85n2797_001:0735a12": "大我。由此義意。諸佛於無漏界建立第一我。",
    "T85n2797_001:0735a13": "是名法界大我相。方者正也。正坐花上。又",
    "T85n2797_001:0735a14": "方者得坐花座令取正義。蓮花臺者。謂佛依",
    "T85n2797_001:0735a15": "持十八圓滿中依持圓滿。如菩薩藏經說。無",
    "T85n2797_001:0735a16": "量功德眾所莊嚴大寶花王之所建立大宮殿",
    "T85n2797_001:0735a17": "中。無性攝論第十釋云。譬如世間寶莊嚴具",
    "T85n2797_001:0735a18": "眾寶莊嚴。此佛淨土所依大寶紅蓮華王。無",
    "T85n2797_001:0735a19": "量功德眾所莊嚴。如地輪等依風輪等。如是",
    "T85n2797_001:0735a20": "淨土無量功德眾所莊嚴。大寶花王之所建",
    "T85n2797_001:0735a21": "立。此紅蓮華。於眾花中最為殊勝。是故說名",
    "T85n2797_001:0735a22": "大寶花王。或即如來說名大大王大法王故。",
    "T85n2797_001:0735a23": "此紅蓮華是佛依處。從主為名。所建立者。謂",
    "T85n2797_001:0735a24": "佛淨土。依此花王長時相續無有間絕。此句",
    "T85n2797_001:0735a25": "顯示依持圓滿。若依大智論有三花。一人中",
    "T85n2797_001:0735a26": "蓮華。十葉以上。二天上蓮花。百葉以上。三",
    "T85n2797_001:0735a27": "菩薩蓮花。千葉以上。今顯佛蓮花無有限量。",
    "T85n2797_001:0735a28": "如花嚴經說。有大蓮花座。一一花葉皆遍周",
    "T85n2797_001:0735a29": "法界。",
    "T85n2797_001:0735b01": "經。周匝千花上復現千釋迦　釋曰。第二他",
    "T85n2797_001:0735b02": "受用身。有一千佛。",
    "T85n2797_001:0735b03": "經。一花百億國一國一釋迦　釋曰。第三百",
    "T85n2797_001:0735b04": "億佛。此中百萬為億。若依此經有千葉花。一",
    "T85n2797_001:0735b05": "一花上各有百億國。一四天下以為一國。即",
    "T85n2797_001:0735b06": "有千箇百億。而雜集論言。百俱胝日月。百",
    "T85n2797_001:0735b07": "俱胝蘇彌盧山。為一三千大千世界。同成",
    "T85n2797_001:0735b08": "同壞者。蓋依一花世界而說。理實有一千箇",
    "T85n2797_001:0735b09": "三千大千世界。同壞同成。此據隨化。但言千",
    "T85n2797_001:0735b10": "等。理實一佛化十六界。又由願力說化大千。",
    "T85n2797_001:0735b11": "經。各坐菩提樹一時成佛道　釋曰。第二一",
    "T85n2797_001:0735b12": "時成佛道。謂一本身及千百億一時成道菩",
    "T85n2797_001:0735b13": "提名覺。成覺之樹名菩提樹。然七佛成道其",
    "T85n2797_001:0735b14": "樹各別。如長阿含經第一云。毘婆尸佛坐波",
    "T85n2797_001:0735b15": "波樹下成最正覺。尸棄佛坐分陀利樹下成",
    "T85n2797_001:0735b16": "最正覺。毘舍浮佛坐婆羅樹下成最正覺。拘",
    "T85n2797_001:0735b17": "樓孫佛坐尸利沙樹下成最正覺。拘那含牟",
    "T85n2797_001:0735b18": "尼佛坐烏暫婆羅樹下成最正覺。迦葉佛坐",
    "T85n2797_001:0735b19": "尼拘律樹下成最正覺。我今坐鉢多樹下成",
    "T85n2797_001:0735b20": "最正覺。大乘同性經云。此菩提樹王高無邊",
    "T85n2797_001:0735b21": "恒河沙佛剎微塵數世界縱廣正等。云何菩",
    "T85n2797_001:0735b22": "薩往詣樹下成最正覺。如密迹力士經第三",
    "T85n2797_001:0735b23": "說。菩薩六年苦行。到閑靜處流河水際。洗身",
    "T85n2797_001:0735b24": "清淨度河水去。往至他處而獨立。烏有彌迦",
    "T85n2797_001:0735b25": "女。名善蔭。搆于頭牛而取其乳。展轉相飲",
    "T85n2797_001:0735b26": "取後淳湩用煮乳糜在釜跳上數十丈。其女",
    "T85n2797_001:0735b27": "怪以梵志占之。臨成佛者乃應眼耳。時女詣",
    "T85n2797_001:0735b28": "菩薩所。及六百天龍鬼神。各各齎食珍異甘",
    "T85n2797_001:0735b29": "饍詣菩薩所。各自啟曰。唯願垂愍受是供養。",
    "T85n2797_001:0735c01": "于時菩薩受善蔭乳糜服食。亦取一切六方",
    "T85n2797_001:0735c02": "天龍鬼神示現皆食。諸來施者各自見獨受",
    "T85n2797_001:0735c03": "其食。不見他人。爾時菩薩往詣菩提樹。坐",
    "T85n2797_001:0735c04": "樹王下。於其足底生千輻輪相。足出光明。遍",
    "T85n2797_001:0735c05": "照佛國土。一切地獄畜生餓鬼一切眾生苦",
    "T85n2797_001:0735c06": "惱休息。又有一人名日吉安。遙住視菩薩因",
    "T85n2797_001:0735c07": "求好草。手執此草詣菩薩所。以此好草貢與",
    "T85n2797_001:0735c08": "菩薩。稽首足下。即發無上正真道意。爾時菩",
    "T85n2797_001:0735c09": "薩以授好草布佛樹下。時八萬四千天子等。",
    "T85n2797_001:0735c10": "覩菩薩布坐。希奇心中。忻然尋設八萬四千",
    "T85n2797_001:0735c11": "師子之座。是諸天子各不相見。亦不相知。心",
    "T85n2797_001:0735c12": "自念言。菩薩獨處乘師子座成最正覺。時",
    "T85n2797_001:0735c13": "諸人天見彼菩薩或見坐於寶淨蓮花師子之",
    "T85n2797_001:0735c14": "座。或見在地。或在虛空師子座上或見在貝",
    "T85n2797_001:0735c15": "多樹。或見在忉利天上盡度樹下。或見在眾",
    "T85n2797_001:0735c16": "寶樹下。或見在七尺諸佛樹下。乃至或見八",
    "T85n2797_001:0735c17": "萬四千由旬樹下坐。具說如彼。問。如何本身",
    "T85n2797_001:0735c18": "坐菩提樹。答。此菩提樹即蓮花藏界。蓮花藏",
    "T85n2797_001:0735c19": "界即菩提樹。又此唯顯百億釋迦各坐菩提",
    "T85n2797_001:0735c20": "樹一時成佛。非本身佛。亦非千佛。",
    "T85n2797_001:0735c21": "經。如是千百億盧舍那本身　釋曰。第三攝",
    "T85n2797_001:0735c22": "化歸真。如是千百億是盧舍那佛之所化。皆",
    "T85n2797_001:0735c23": "以舍那為其本身。",
    "T85n2797_001:0735c24": "經。千百億釋迦至俱來至我所　釋曰。第二",
    "T85n2797_001:0735c25": "有兩行半頌。略開戒品有二。一有一行一句",
    "T85n2797_001:0735c26": "本身略開。二有一行一句化佛略誦。此即第",
    "T85n2797_001:0735c27": "一本身略開有二。此即第一聽眾來集。",
    "T85n2797_001:0735c28": "經。聽我誦佛戒甘露門即開　釋曰。第二本",
    "T85n2797_001:0735c29": "身略開。言甘露者。即是涅槃。於涅槃中離",
    "T85n2797_001:0736a01": "死所依蘊名為甘露。如是妙戒為涅槃門。以",
    "T85n2797_001:0736a02": "此為依起無悔等。乃至依定發如實惠。得涅",
    "T85n2797_001:0736a03": "槃故。如雜集論第八言。何故此滅復名甘露。",
    "T85n2797_001:0736a04": "離蘊魔故。永離一切死所依蘊故名甘露。又",
    "T85n2797_001:0736a05": "說。由此律儀能速遠離生死苦故。又說。云何",
    "T85n2797_001:0736a06": "身語隨順現行。由能隨順涅槃得故。謂能隨",
    "T85n2797_001:0736a07": "順得涅槃得能引聖道故。所言開者。謂宣示",
    "T85n2797_001:0736a08": "他故。",
    "T85n2797_001:0736a09": "經。是時千百億至四十八　釋曰。第二化佛",
    "T85n2797_001:0736a10": "略誦。此中千佛及百億佛各誦本師戒。",
    "T85n2797_001:0736a11": "經。戒如明日月亦如瓔珞珠　釋曰。第三有",
    "T85n2797_001:0736a12": "一行頌舉喻歎德。先喻。後法。此即舉喻。此中",
    "T85n2797_001:0736a13": "日月喻除滅諸惡。瓔珞珠喻修集諸善。饒益",
    "T85n2797_001:0736a14": "有情譬如日月能破諸闇。攝律儀戒離自黑",
    "T85n2797_001:0736a15": "闇。攝有情戒能除他闇。闇有二種。一惡業果",
    "T85n2797_001:0736a16": "闇。二生死闇。此戒能破諸身語惡及惡趣闇。",
    "T85n2797_001:0736a17": "如戒經說。譬如明眼人能避陰惡道。世有聰",
    "T85n2797_001:0736a18": "明人。能遠離諸惡。除生死闇者。由此展轉",
    "T85n2797_001:0736a19": "趣涅槃故。如大智論第十五云。死闇冥中戒",
    "T85n2797_001:0736a20": "為燈明。又如世間有瓔珞珠有其二義。一莊",
    "T85n2797_001:0736a21": "嚴身。戒亦如是。莊嚴行者。如增壹說。戒如",
    "T85n2797_001:0736a22": "瓔珞身現眾好相故。二者能感財寶。戒亦如",
    "T85n2797_001:0736a23": "是。一切妙行因此而起。如大智論云。譬如大",
    "T85n2797_001:0736a24": "地一切萬物有形之類皆依於地。戒亦如是。",
    "T85n2797_001:0736a25": "戒為一切善法住處。若人棄捨此戒。雖居山",
    "T85n2797_001:0736a26": "苦行。食菓服藥。與禽獸無異。或有人但依水",
    "T85n2797_001:0736a27": "為戒。或著草衣。或著木皮衣。受行苦行。空",
    "T85n2797_001:0736a28": "無所得。若有人雖處高堂大殿好衣美食。而",
    "T85n2797_001:0736a29": "能行此戒者。得生好處。乃得道果。又增一",
    "T85n2797_001:0736b01": "經說。夫禁戒者。猶吉祥瓶。所願便剋。諸道",
    "T85n2797_001:0736b02": "品法皆由戒成。此顯攝善法戒。又如意珠有",
    "T85n2797_001:0736b03": "八功德。戒珠亦爾。如薩遮尼揵子經第三說。",
    "T85n2797_001:0736b04": "如摩尼寶有八功德。一於黑夜闇放大光明。",
    "T85n2797_001:0736b05": "能照一百由旬。至於夏日眾生患熱。以摩尼",
    "T85n2797_001:0736b06": "寶放光觸身得清涼故。二轉輪王若行曠野",
    "T85n2797_001:0736b07": "無水之處。眾生飢渴時。摩尼寶即施八味具",
    "T85n2797_001:0736b08": "功德水充足飢渴。三者王有所須一切皆從",
    "T85n2797_001:0736b09": "摩尼寶出。四者彼摩尼寶有八楞。一一楞中",
    "T85n2797_001:0736b10": "出種種光。謂青黃赤白頗梨紅紫。五者彼摩",
    "T85n2797_001:0736b11": "尼寶在所。能令一百由旬所有眾生。必離病",
    "T85n2797_001:0736b12": "苦。當得定心。所作善心。無空過者。六者彼",
    "T85n2797_001:0736b13": "摩尼寶所住境界。無諸毒龍能放毒氣。電風",
    "T85n2797_001:0736b14": "惡雨損害眾生。七者一切山川嵠峪溝澗泉",
    "T85n2797_001:0736b15": "水乾竭悉令還服。樹林草木花菓枯悴能令",
    "T85n2797_001:0736b16": "滋茂。八者彼摩尼寶所在之處。人民無有疾",
    "T85n2797_001:0736b17": "疫諸毒非時死者。至於畜生相噉食者不起",
    "T85n2797_001:0736b18": "害心。具如彼經。如如意珠。戒珠亦爾。有八",
    "T85n2797_001:0736b19": "功德。一除生死闇。二定水充滿。三生長善法。",
    "T85n2797_001:0736b20": "四能放光明。五除身心病。六離法毒害。七憔",
    "T85n2797_001:0736b21": "悴福林令得茂盛。八能令眾生無損害心。",
    "T85n2797_001:0736b22": "經。微塵菩薩眾由此成正覺　釋曰。第二顯",
    "T85n2797_001:0736b23": "法。謂由此戒除惡修善得成正覺。",
    "T85n2797_001:0736b24": "經。是盧舍那至受持戒　釋曰。第二有五頌",
    "T85n2797_001:0736b25": "半誡聽勸持。此中有五。一有一行頌歎勝勸",
    "T85n2797_001:0736b26": "持。二有兩句勸持傳說。三有三句誡聽。四有",
    "T85n2797_001:0736b27": "兩行三句勸信。五有兩句結勸。此即第一歎",
    "T85n2797_001:0736b28": "勝勸持。上二句歎勝本身所誦此戒勝也。後",
    "T85n2797_001:0736b29": "二句勸持戒法尊重可以以頂戴。",
    "T85n2797_001:0736c01": "經。受持是戒已轉授諸眾生　釋曰。第二勸",
    "T85n2797_001:0736c02": "持傳說。欲令此戒盡未來際不斷絕故。轉授",
    "T85n2797_001:0736c03": "餘人。",
    "T85n2797_001:0736c04": "經。諦聽我正誦至木叉　釋曰。第三有三句",
    "T85n2797_001:0736c05": "誡聽。屬耳專注。領所說義。名為諦聽。",
    "T85n2797_001:0736c06": "經。大眾心諦信至已成佛　釋曰。第四勸信",
    "T85n2797_001:0736c07": "有三。一有三句信已當成佛。二有一行頌信",
    "T85n2797_001:0736c08": "戒具足。三有一行頌信同佛位。此即第一信",
    "T85n2797_001:0736c09": "已。當成佛信此戒故我當成佛。",
    "T85n2797_001:0736c10": "經。常作如是信至攝佛戒　釋曰。第二有一",
    "T85n2797_001:0736c11": "行頌信戒具足。由有此戒。所餘聲聞等一切",
    "T85n2797_001:0736c12": "戒品。悉皆具足。諸所有戒皆入此故。由此道",
    "T85n2797_001:0736c13": "理。一切有心皆應受佛戒。又普勸言。一切皆",
    "T85n2797_001:0736c14": "應受。如下經說。但解法師言者。盡受得戒。又",
    "T85n2797_001:0736c15": "一切皆有理佛性故。皆應攝受。",
    "T85n2797_001:0736c16": "經。眾生受佛至諸佛子　釋曰。第三信同佛",
    "T85n2797_001:0736c17": "位。謂因戒善合有處當來恒沙功德。於因說",
    "T85n2797_001:0736c18": "果。因同大覺。如涅槃經說。發心究竟二不",
    "T85n2797_001:0736c19": "別。如是應前心難當紹佛位名真佛子。",
    "T85n2797_001:0736c20": "經。大眾至我誦　釋曰。第五結聽。",
    "T85n2797_001:0736c21": "經。爾時釋迦牟尼至成無上覺　釋曰。自下",
    "T85n2797_001:0736c22": "第二廣釋戒相。有二。先因緣。後告諸下廣釋",
    "T85n2797_001:0736c23": "戒相。前中有四。一成道。二結戒。三放光。四",
    "T85n2797_001:0736c24": "集眾。成道中有四。一顯時。二辨名。三明處。",
    "T85n2797_001:0736c25": "四成道。爾時者顯時。謂已成佛時。正說戒",
    "T85n2797_001:0736c26": "時。已說心地時。釋迦牟尼佛者標名。釋迦姓",
    "T85n2797_001:0736c27": "也。牟尼別名也。佛德號也。釋迦此云能。劫",
    "T85n2797_001:0736c28": "初有王名平等意。姓剎帝利(云此田主)乃至彼有子",
    "T85n2797_001:0736c29": "孫王名茅草王。王有息名大茅草。如佛本行",
    "T85n2797_001:0737a01": "經第五說。大茅草王無子。以其王位付諸大",
    "T85n2797_001:0737a02": "臣。出家成就。四禪具足。五通得成。王仙壽",
    "T85n2797_001:0737a03": "命極長。至年衰老不能遠行。時彼弟子欲往",
    "T85n2797_001:0737a04": "東西求覓飲食。取好軟草安置籠裏盛。其王",
    "T85n2797_001:0737a05": "仙懸樹枝上。畏諸蟲獸來觸。王仙弟子去後",
    "T85n2797_001:0737a06": "有一獵師。遙見王仙謂是白鳥。遂即射之。仙",
    "T85n2797_001:0737a07": "既被射。有雨滴血出墮於地。即便命終。彼弟",
    "T85n2797_001:0737a08": "子來見彼王仙被射命終。復見血滴。焚燒王",
    "T85n2797_001:0737a09": "仙。將骨起塔。時雨滴血生二甘蔗牙漸漸高",
    "T85n2797_001:0737a10": "大。至甘蔗熟。日炙開剖。一莖生一童子。一莖",
    "T85n2797_001:0737a11": "生一童女。端政可喜。世間無雙。時諸弟子念",
    "T85n2797_001:0737a12": "言。今此兩童是王仙種。養護看視。報諸臣",
    "T85n2797_001:0737a13": "知。時諸大臣聞已歡喜。迎二童子。將還入宮。",
    "T85n2797_001:0737a14": "召解相師教教令占相。并遣作名相師云。此",
    "T85n2797_001:0737a15": "既日炙熟甘蔗開而出生故。一名善生。第二",
    "T85n2797_001:0737a16": "復名甘蔗生。又曰。炙甘蔗出亦名日種彼女",
    "T85n2797_001:0737a17": "因緣一種無別故名善賢童子。幼少年立以",
    "T85n2797_001:0737a18": "王女。至長大拜為第一妃王。第二妃絕妙端",
    "T85n2797_001:0737a19": "政生四子。一名金色。二名炬面。三名象眾。四",
    "T85n2797_001:0737a20": "名別成。其善賢妃唯有一子。名曰長壽。端政",
    "T85n2797_001:0737a21": "可喜。其善賢妃。至於王邊白言。大王。我今從",
    "T85n2797_001:0737a22": "大王乞求一願。王言。隨意。從心所欲。妃重白",
    "T85n2797_001:0737a23": "王言。大王自在若與我願不得變悔。王言。我與",
    "T85n2797_001:0737a24": "妃心之所願後若悔者。當令我頭破作七分。",
    "T85n2797_001:0737a25": "妃言。大王四子擯出於國。遣我所生子長壽",
    "T85n2797_001:0737a26": "為王。豈不善哉。至明清旦。王勅四子。今可出",
    "T85n2797_001:0737a27": "去。我治化內不得居住。時四子母母妹及大",
    "T85n2797_001:0737a28": "臣等白王言。乞我等隨王子去。王言。隨意。王",
    "T85n2797_001:0737a29": "子受王勅已向北方到雪山下。至山南面見",
    "T85n2797_001:0737b01": "下。寬平無諸坑坎。舊有一仙。名迦毘羅。在中",
    "T85n2797_001:0737b02": "居止。王子見已。於此造城治化。王召國師言。",
    "T85n2797_001:0737b03": "四子今在何處。答言。大王王子存北方。已生",
    "T85n2797_001:0737b04": "男女。大好治化。能立國計。是故立姓為釋迦。",
    "T85n2797_001:0737b05": "於迦毘羅仙處所住故。因城立名故名迦毘",
    "T85n2797_001:0737b06": "羅城。時三子沒後唯有一子在。名尼拘羅(此云別成)",
    "T85n2797_001:0737b07": "為王。王生一子。名曰拘盧。拘盧王生一子。名",
    "T85n2797_001:0737b08": "瞿拘盧。瞿拘盧王生一子。名師子類。師子類",
    "T85n2797_001:0737b09": "王生四子。一名淨飯。二名白飯。三名斛飯。四",
    "T85n2797_001:0737b10": "名甘露飯。有一女。名甘露味。其淨飯王以",
    "T85n2797_001:0737b11": "紹王位。還在父城。時迦毘城不遠復有一城。",
    "T85n2797_001:0737b12": "名曰天臂城。有一釋種長者。名為善覺。大富",
    "T85n2797_001:0737b13": "多財。如毘沙門王宮殿。無異時彼長者有八",
    "T85n2797_001:0737b14": "女。時王遣使迎取八女。至於宮已即納二女",
    "T85n2797_001:0737b15": "為妃。二女者。第一名意第。八名摩訶波闍",
    "T85n2797_001:0737b16": "波提(此云大惠)自餘六女。而與三弟(第一夫人生於太子)從此",
    "T85n2797_001:0737b17": "立姓名釋迦也。復云能。牟尼此云寂　三初",
    "T85n2797_001:0737b18": "坐菩提樹下明處。四成無上覺以顯成道。",
    "T85n2797_001:0737b19": "經。初結菩薩至之法　釋曰。第二結戒。先結。",
    "T85n2797_001:0737b20": "後釋名。此即結戒。謂。成菩提已結菩薩戒不",
    "T85n2797_001:0737b21": "同。聲聞待緣而結。又說心地後結菩薩戒。而",
    "T85n2797_001:0737b22": "言初者未制餘戒故。波羅提木叉者。此云別",
    "T85n2797_001:0737b23": "解脫。別別棄捨身語惡故名別解脫。言孝順",
    "T85n2797_001:0737b24": "者。謂戒功能起淳淨心。愛敬尊親。是謂孝也。",
    "T85n2797_001:0737b25": "如世典云。愛敬盡於事親。而德教加於百姓。",
    "T85n2797_001:0737b26": "又由戒故。遠離惡行。身心不惱。修習善品。名",
    "T85n2797_001:0737b27": "稱普聞。孝之始終故。言孝順父母。除已執",
    "T85n2797_001:0737b28": "見。隨順教令。隨時所須。是謂順也。又忠孝離",
    "T85n2797_001:0737b29": "惡。敬順修善。是謂孝順也。父母養育之恩。師",
    "T85n2797_001:0737c01": "僧導訓之恩。三寶救護之恩。所以於此須孝",
    "T85n2797_001:0737c02": "順也。又孝敬於諸佛。隨順於正教。言至道法",
    "T85n2797_001:0737c03": "者。六度四攝及菩提分法。此戒順彼。所以者",
    "T85n2797_001:0737c04": "何。由無悔等乃至發定惠諸善行故。",
    "T85n2797_001:0737c05": "經。孝名戒亦名制止　釋曰。第二釋名。謂遮",
    "T85n2797_001:0737c06": "惡順善。是謂孝也。制伏六根。遮七支惡。名為",
    "T85n2797_001:0737c07": "制止。",
    "T85n2797_001:0737c08": "經。即口放無量光明　釋曰。第三放光。欲說",
    "T85n2797_001:0737c09": "戒光明故。所以口放光也。有四因緣。是故放",
    "T85n2797_001:0737c10": "光。一照眾生苦。二生希有以。三感召有緣。四",
    "T85n2797_001:0737c11": "滅生死闇。",
    "T85n2797_001:0737c12": "經。是時百萬億至大國王　釋曰。第四集眾",
    "T85n2797_001:0737c13": "有二。先集眾。後聽法。此即眾集。集眾有五。一",
    "T85n2797_001:0737c14": "雜眾如言百萬億大眾。二菩薩眾。三梵眾。四",
    "T85n2797_001:0737c15": "六欲天眾。五國王眾。言梵天者。初靜慮有三",
    "T85n2797_001:0737c16": "天。一梵眾天。二梵輔天。三大梵天。第二靜",
    "T85n2797_001:0737c17": "慮處有三天。一少光。二無量光。三極光淨。",
    "T85n2797_001:0737c18": "第三靜慮處有三天。一少淨天。二無量淨天。",
    "T85n2797_001:0737c19": "三遍淨天。第四靜慮處有九天。一無雲天。二",
    "T85n2797_001:0737c20": "福生天。三廣果天。四無想有情天。并五淨",
    "T85n2797_001:0737c21": "居天。五淨居者。一無煩天。二無熱天。三善",
    "T85n2797_001:0737c22": "現天。四善見天。五色究竟天。過此淨居天。有",
    "T85n2797_001:0737c23": "大自在天。第十地菩薩生於彼天中(如瑜伽)正理",
    "T85n2797_001:0737c24": "二十一云。廣善所生故名為梵。此梵即大故",
    "T85n2797_001:0737c25": "名大梵天。由彼獲得中間定故。最初生故。最",
    "T85n2797_001:0737c26": "後歿故。威德等勝故。名大梵。大梵所有所化",
    "T85n2797_001:0737c27": "所領故名梵眾。於大梵前行列侍衛故名梵",
    "T85n2797_001:0737c28": "輔。自地天內光明最小故名少光。光明轉勝",
    "T85n2797_001:0737c29": "量難測故名無量光。淨光遍照自地處故名",
    "T85n2797_001:0738a01": "極光。淨意地樂受說名為淨。於自地中此淨",
    "T85n2797_001:0738a02": "最少劣故名少淨。此淨轉增量難測故名無",
    "T85n2797_001:0738a03": "量淨。此淨周普故名遍淨。以下空中天所居",
    "T85n2797_001:0738a04": "地如雲密合故說名雲。此上諸天更無雲地。",
    "T85n2797_001:0738a05": "在無雲首故說無雲。更有異生勝福方可往",
    "T85n2797_001:0738a06": "生故說名福生。異生果中此最殊勝故名廣",
    "T85n2797_001:0738a07": "果。離欲諸聖以聖道水濯煩惱垢故名為淨。",
    "T85n2797_001:0738a08": "淨身所止故名淨居。繁謂繁雜。或謂繁廣。無",
    "T85n2797_001:0738a09": "繁雜天中此最初故繁廣。天中此最劣故說",
    "T85n2797_001:0738a10": "名無繁。已善伏除。雜修靜慮。上中品障。意樂",
    "T85n2797_001:0738a11": "調柔。離諸惱熱。故名無熱。或令下生煩惱名",
    "T85n2797_001:0738a12": "熱。此初遠離得無熱名。已得上品。雜修靜",
    "T85n2797_001:0738a13": "慮。果德易彰。故名善現。雜修定障。餘品至",
    "T85n2797_001:0738a14": "微。見極清徹。故名善見。更無餘處。於有色中",
    "T85n2797_001:0738a15": "能過於此。名色究竟。或此已到眾苦所依身",
    "T85n2797_001:0738a16": "最後邊名色究竟(如正理二十一說)第十地菩薩。具足",
    "T85n2797_001:0738a17": "神通。所化自在。於境無滯。名大自在。六欲",
    "T85n2797_001:0738a18": "天者。一四大眾天。二三十三天。三夜摩天",
    "T85n2797_001:0738a19": "(此云時分)四覩史多天(此云知足)五樂變化天。六他化自",
    "T85n2797_001:0738a20": "在天。一一解釋如論應知。十六大國者。如長",
    "T85n2797_001:0738a21": "阿含經第五云。一央伽國。二摩竭國。三迦",
    "T85n2797_001:0738a22": "尸國四居薩羅國。五跋祇國。六末羅國。七支",
    "T85n2797_001:0738a23": "提國。八跋沙國。九居樓國。十解闍羅國。十一",
    "T85n2797_001:0738a24": "阿濕波國。十二娑蹉國。十三薩羅娑國。十四",
    "T85n2797_001:0738a25": "乾陀羅國。十五劍浮沙國。十六阿梨提國。勘",
    "T85n2797_001:0738a26": "又毘婆沙論第一百二十五云。十六大國者。",
    "T85n2797_001:0738a27": "謂央伽國。摩揭國。迦尸國。憍薩羅國。佛栗",
    "T85n2797_001:0738a28": "底國。末羅國。奔達國。蘇噏摩國。頞縛迦國。",
    "T85n2797_001:0738a29": "頞飯底國。葉筏那國。劍跋闍國。俱盧國。般遮",
    "T85n2797_001:0738b01": "羅國。筏蹉國。戍洛西那國。",
    "T85n2797_001:0738b02": "經。合掌至心至於戒　釋曰。第二聽法。",
    "T85n2797_001:0738b03": "經。佛告諸菩薩言至自誦佛法戒　釋曰。第",
    "T85n2797_001:0738b04": "二正釋戒相有二。一略歎勸持。二佛告下正",
    "T85n2797_001:0738b05": "釋戒相。前中有二。一略歎勸持。二佛子諦聽",
    "T85n2797_001:0738b06": "下教所被機。前中有三。一勸誦。二歎德。三是",
    "T85n2797_001:0738b07": "故大眾下結勸誦持。前中有二。此即第一顯",
    "T85n2797_001:0738b08": "佛自誦。謂佛世尊憶昔有思。所以常誦。又攝",
    "T85n2797_001:0738b09": "益他。故自誦出。",
    "T85n2797_001:0738b10": "經。汝等一切至亦誦　釋曰。第二勸他誦。初",
    "T85n2797_001:0738b11": "發心者。謂十信也。十發趣者。謂十解位決定",
    "T85n2797_001:0738b12": "發趣畢竟不退。名為發趣。如上經說。諸佛當",
    "T85n2797_001:0738b13": "知堅信忍中十發趣心向果。一捨心。二戒心。",
    "T85n2797_001:0738b14": "三忍心。四進心。五定心。六惠心。七願心。八",
    "T85n2797_001:0738b15": "護心。九喜心。十頂心。十長養者。謂十行位",
    "T85n2797_001:0738b16": "修習法空。長養善品。如上經說。諸佛當知。從",
    "T85n2797_001:0738b17": "此十發趣入堅諸忍中十長養心向果。一慈",
    "T85n2797_001:0738b18": "心。二悲心。三喜心。四捨心。五施心。六好語",
    "T85n2797_001:0738b19": "心。七益心。八同心。九定心。十惠心。十金剛",
    "T85n2797_001:0738b20": "心者。謂在十迴向。如上經說。從十長養心入",
    "T85n2797_001:0738b21": "堅修忍中十金剛心向果。一信心。二念心。三",
    "T85n2797_001:0738b22": "深心。四達心。五直心。六不退心。七大乘心。",
    "T85n2797_001:0738b23": "八無相心。九惠心。十不壞心。諸佛當知。從",
    "T85n2797_001:0738b24": "是十金剛心入堅聖忍中十地向果。一體性",
    "T85n2797_001:0738b25": "平等地。二體性善惠地。三體性光明地。四",
    "T85n2797_001:0738b26": "體性爾焰地。五體性惠照地。六體性華光地。",
    "T85n2797_001:0738b27": "七體性滿足地。八體性佛吼地。九體性花嚴",
    "T85n2797_001:0738b28": "地。十體性入佛境界地。第一十發趣中捨心",
    "T85n2797_001:0738b29": "者。一切捨國土城邑田宅金銀明珠男女己",
    "T85n2797_001:0738c01": "身有為諸物。一切皆捨無為無相我人知見",
    "T85n2797_001:0738c02": "假會合成。乃至廣說。戒心者。若佛子戒非非",
    "T85n2797_001:0738c03": "戒無受者十善戒無師說法欺盜。乃至邪見",
    "T85n2797_001:0738c04": "無集者慈良正直正實正見捨喜等。是十戒",
    "T85n2797_001:0738c05": "體性制心八倒。一切性離一道清淨。忍心者",
    "T85n2797_001:0738c06": "若佛子無相惠體性。一切虛空忍一切處。忍",
    "T85n2797_001:0738c07": "名無生行忍。一切處得名如苦忍。乃至廣",
    "T85n2797_001:0738c08": "說。進心者。若佛子。若四威儀。一切時行伏空",
    "T85n2797_001:0738c09": "假會法性。定心者。若佛子。寂滅無相行無量",
    "T85n2797_001:0738c10": "心三昧。凡夫聖人無不入三昧。體性相應。一",
    "T85n2797_001:0738c11": "切以定力故。我人作者受者一切轉見性。是",
    "T85n2797_001:0738c12": "障因緣散風動心靜惠觀一切假合名。乃至",
    "T85n2797_001:0738c13": "廣說。惠心者。若佛子。空惠非無緣知體名心",
    "T85n2797_001:0738c14": "分別一切法假名。乃至以惠為首。修不可說",
    "T85n2797_001:0738c15": "觀惠入中道一諦。願心者。若佛子願大求一",
    "T85n2797_001:0738c16": "切求。大求者謂求無上正等大菩提。一切求",
    "T85n2797_001:0738c17": "者謂求一切行。護心者。若佛子染三寶染一",
    "T85n2797_001:0738c18": "切行功德使外道八倒惡見不嬈正信滅我縛",
    "T85n2797_001:0738c19": "見縛等。喜心者。若佛子見他得樂常生喜悅。",
    "T85n2797_001:0738c20": "頂心者。若佛子是人最上智滅我見輪。此中",
    "T85n2797_001:0738c21": "最上智者。謂無我智滅我見故。一切諸見皆",
    "T85n2797_001:0738c22": "隨寂滅。第二十長養以慈心者。若佛子常行",
    "T85n2797_001:0738c23": "慈心生樂因已。於無我智樂相應觀。入諸受",
    "T85n2797_001:0738c24": "相行識色等大法中無生無住。乃至廣說。此",
    "T85n2797_001:0738c25": "中慈者於無樂有情欲與樂故。樂相應心作",
    "T85n2797_001:0738c26": "意思惟。悲心者。若佛子以悲空無相悲解行",
    "T85n2797_001:0738c27": "道自滅一切苦。於一切眾生無量苦中生智",
    "T85n2797_001:0738c28": "等。此中悲者拔眾生苦。由無緣大悲普於一",
    "T85n2797_001:0738c29": "切怨親及中庸境。修平等心度彼諸苦。喜心",
    "T85n2797_001:0739a01": "者。若佛子悅喜無生心時種性體相道智空",
    "T85n2797_001:0739a02": "空喜心不著我所。喜一切眾生起空入道捨",
    "T85n2797_001:0739a03": "惡知識求善知識。示我好道。使諸眾生入佛",
    "T85n2797_001:0739a04": "法家中。當起歡喜入法位中。捨心者。當生",
    "T85n2797_001:0739a05": "捨心。無造無相空法中。如靈空於善惡有見",
    "T85n2797_001:0739a06": "無見罪福二中平等。一照非人非我所心而",
    "T85n2797_001:0739a07": "自他體性不得為大捨。乃至自身血害手足",
    "T85n2797_001:0739a08": "一切捨而無生心。當修其捨施心者。能以施",
    "T85n2797_001:0739a09": "心財施法施教導一切眾生。內身外身國城",
    "T85n2797_001:0739a10": "男女田宅皆如如相。如語心者。謂入體性愛",
    "T85n2797_001:0739a11": "語三昧第一義諦法語實語皆煩一語調和一",
    "T85n2797_001:0739a12": "切眾生發起善根。利益心者。謂觀行七財前",
    "T85n2797_001:0739a13": "人得利故。益受身命而入利益三昧現一切身",
    "T85n2797_001:0739a14": "口語。同心者。謂法以道性喜劫同空無生法",
    "T85n2797_001:0739a15": "中。以無我智同生無二。而現無量隨類形身",
    "T85n2797_001:0739a16": "入諸六道一切事同。定心者。謂心靜緣於我",
    "T85n2797_001:0739a17": "所法心動轉逆順出入故當入百三昧。惠心",
    "T85n2797_001:0739a18": "者。謂觀邪見結患等轉無決定體性順忍空",
    "T85n2797_001:0739a19": "同故。乃至是心入空空道發無生心。第三十",
    "T85n2797_001:0739a20": "金剛心。信心者。謂一切行以信為首。眾德根",
    "T85n2797_001:0739a21": "本。不起外道邪見之心。結有造業。不受入",
    "T85n2797_001:0739a22": "心。心空故信信寂滅名無相信。念心者。謂當",
    "T85n2797_001:0739a23": "六念。當念佛法僧戒天施第一義諦空無著",
    "T85n2797_001:0739a24": "無解。迴向入法界智惠。深心者謂第一義。於",
    "T85n2797_001:0739a25": "實法空智照有實諦。因緣中道名為實諦。假",
    "T85n2797_001:0739a26": "名諸法我人主者名為世諦。於此二中深深",
    "T85n2797_001:0739a27": "入空。深深解脫。一達心者。謂順忍一切實性",
    "T85n2797_001:0739a28": "無縛無解一切空。空名為通達一切法空。直",
    "T85n2797_001:0739a29": "心者直照取緣神我入無生智。教化一切眾",
    "T85n2797_001:0739b01": "生。轉一切眾生皆薩婆若空直真性直行(直者正也)。",
    "T85n2797_001:0739b02": "不退心者。不入一切凡夫地。不起新長養諸",
    "T85n2797_001:0739b03": "見。亦復不起習因相似我人入三界業。獨大",
    "T85n2797_001:0739b04": "乘心者。解脫一空故。一切行心名一乘任用",
    "T85n2797_001:0739b05": "戴用。度三界河。趣入佛海。無想者。妄想解",
    "T85n2797_001:0739b06": "脫照般若波羅蜜無二。一切結業三世法如",
    "T85n2797_001:0739b07": "如。乃至皆同無生空故無相心。如如惠者。謂",
    "T85n2797_001:0739b08": "無量法界無集無受生生生煩惱。而不轉一",
    "T85n2797_001:0739b09": "切法門一切賢所行道一切聖所觀法所有亦",
    "T85n2797_001:0739b10": "如是。一切佛教化方便法義皆集在心中。不",
    "T85n2797_001:0739b11": "壞心者。入聖地智近解脫得道正門明菩提",
    "T85n2797_001:0739b12": "心伏忍順空八魔不壞眾聖摩頂。諸佛勸發",
    "T85n2797_001:0739b13": "入摩頂三昧。放身光照十方佛土入佛儀神",
    "T85n2797_001:0739b14": "出沒自在。第四十地。體性平等地者。謂真",
    "T85n2797_001:0739b15": "法化一切行花光滿足四天果住佛淨土。無",
    "T85n2797_001:0739b16": "量大願辨才無畏生佛家坐佛性地。一切障",
    "T85n2797_001:0739b17": "礙凡夫因果畢竟不受大樂歡喜。從一佛土",
    "T85n2797_001:0739b18": "入無量佛土。從一劫入無量劫。乃至廣說。體",
    "T85n2797_001:0739b19": "性善惠地者。謂清淨明達一切善根。所謂慈",
    "T85n2797_001:0739b20": "捨惡觀四諦法度眾生苦。體性光明地者。謂",
    "T85n2797_001:0739b21": "以三昧解了智知三世一切法門。所謂十二",
    "T85n2797_001:0739b22": "分教。總持辨才心心行空乃至廣說。體性爾",
    "T85n2797_001:0739b23": "炎地者。謂爾炎真俗不斷不常修習覺品。入",
    "T85n2797_001:0739b24": "善權方便化一切眾生。使見佛體性常樂我",
    "T85n2797_001:0739b25": "淨。體性惠照地者。謂此地中有十力品起一",
    "T85n2797_001:0739b26": "切功德行。體性花光者。地如上經說。能於",
    "T85n2797_001:0739b27": "一切世界中十神通明智品。以示一切眾生",
    "T85n2797_001:0739b28": "種種變化天眼明智知三世國土中微塵等一",
    "T85n2797_001:0739b29": "切色分分成六道。以天耳智知十方眾生苦",
    "T85n2797_001:0739c01": "樂音聲。以天身智知一切色非色非男非女",
    "T85n2797_001:0739c02": "形。於一念中遍十方三世國土劫量微塵身。",
    "T85n2797_001:0739c03": "以天他心智知十方三世眾生所行。以天人",
    "T85n2797_001:0739c04": "智知十方三世一切眾生宿世事。以解脫智",
    "T85n2797_001:0739c05": "知十方三世眾生解脫。斷除一切煩惱若多",
    "T85n2797_001:0739c06": "若少。以天定心智知十方三世國土中眾生",
    "T85n2797_001:0739c07": "心定不定。以天覺智知一切眾生已成佛未成",
    "T85n2797_001:0739c08": "佛。知十方佛心中所為說法。以天念智知百",
    "T85n2797_001:0739c09": "劫千劫中一切眾生受命久近。以天願智知",
    "T85n2797_001:0739c10": "一切眾生賢聖十地。三十心中一一行願體",
    "T85n2797_001:0739c11": "性滿足地。謂十八聖人智品下地所不共。謂",
    "T85n2797_001:0739c12": "十八不共法智分。體性佛吼地者。謂入法王",
    "T85n2797_001:0739c13": "位三昧。其智知佛佛吼三昧故。大明定行常",
    "T85n2797_001:0739c14": "現在。可以法藥施一切眾生。為大法師破壞",
    "T85n2797_001:0739c15": "四魔。法身化化入佛境界。體性花嚴地者。如",
    "T85n2797_001:0739c16": "經言。以佛威儀如來三昧自在王定出入無",
    "T85n2797_001:0739c17": "時於十方世界中百億四天下一時成佛轉法",
    "T85n2797_001:0739c18": "輪。體性入佛界地者。謂其大惠空空復空。如",
    "T85n2797_001:0739c19": "虛空平等智法同法性故名如來。爾時生寶",
    "T85n2797_001:0739c20": "蓮花上。一切與受記。歡喜法身手摩其頂。同",
    "T85n2797_001:0739c21": "見同學菩薩異口同音讚歎無二。",
    "T85n2797_001:0739c22": "經。是故戒光至非無因故光　釋曰。第二歎",
    "T85n2797_001:0739c23": "德有三。一辨勝因。二光非青等下離相。三諸",
    "T85n2797_001:0739c24": "佛之本原下歎用。此即第一辨勝因。言戒光",
    "T85n2797_001:0739c25": "者。有其二義。一佛世尊常誦持故。欲說戒時",
    "T85n2797_001:0739c26": "有光明出。二所說戒能闍破故。假立光稱以",
    "T85n2797_001:0739c27": "戒能破破戒垢故。有緣者。謂此戒法三無數",
    "T85n2797_001:0739c28": "劫修習圓滿因所生故。非無因故。光者謂遮",
    "T85n2797_001:0739c29": "無因論。又有緣者。佛大慈悲本願因緣力有",
    "T85n2797_001:0740a01": "情感佛增上緣力。是故戒光從佛口出。如是",
    "T85n2797_001:0740a02": "光明必有因緣。非無因緣。而有此光。又欲說",
    "T85n2797_001:0740a03": "菩薩戒光因緣故。光非無因緣。",
    "T85n2797_001:0740a04": "經。光非青至非因果法　釋曰。第二離相有",
    "T85n2797_001:0740a05": "三。一非色心。二非有無。三非因果。此復有",
    "T85n2797_001:0740a06": "二。一如是戒法不離法界。非青黃等。謂此戒",
    "T85n2797_001:0740a07": "法從因緣起。猶如幻事。非實有性。故非色",
    "T85n2797_001:0740a08": "心。又非有無者。因緣生故。非定實有。亦非",
    "T85n2797_001:0740a09": "定無。如幻有故。無定性故。非實因果。二此無",
    "T85n2797_001:0740a10": "表戒法處所攝。非青黃等。亦非緣慮心心法",
    "T85n2797_001:0740a11": "攝。無實體性故。言非有而假建立。非如菟角。",
    "T85n2797_001:0740a12": "故言非無非如所執有故。言非有因緣生故。",
    "T85n2797_001:0740a13": "名為非無。體非實有故非實因果。此中應言",
    "T85n2797_001:0740a14": "非因緣果法非無因果。而准可知。略而不",
    "T85n2797_001:0740a15": "說。",
    "T85n2797_001:0740a16": "經。諸佛之本原至根本　釋曰。第三歎用。雖",
    "T85n2797_001:0740a17": "非實因果。而能生諸佛菩薩種種功德故。言",
    "T85n2797_001:0740a18": "本原等。",
    "T85n2797_001:0740a19": "經。是故大眾至善學　釋曰。第三結勸誦持。",
    "T85n2797_001:0740a20": "有如上說殊勝功能。是故汝等應持善學。",
    "T85n2797_001:0740a21": "經。佛子諦聽至第一清淨者　釋曰。第二顯",
    "T85n2797_001:0740a22": "教所被機。此戒寬廣不同聲聞。唯人男女能",
    "T85n2797_001:0740a23": "受具戒。非天龍等能受此戒。今大乘戒。廣攝",
    "T85n2797_001:0740a24": "有情。皆入此戒。問云。何八部受菩薩戒耶。",
    "T85n2797_001:0740a25": "答。若八部中先已發心。亦得受戒。言八部者。",
    "T85n2797_001:0740a26": "謂天龍等八。又四天王各領二部名八。金剛",
    "T85n2797_001:0740a27": "神者。謂金剛密迹力士。雖是菩薩。而願力故",
    "T85n2797_001:0740a28": "受金剛神身。具如金剛密迹經說。變化人者。",
    "T85n2797_001:0740a29": "謂諸龍等變為人受戒。",
    "T85n2797_001:0740b01": "經。佛告諸佛子言至木叉　釋曰。第二正釋",
    "T85n2797_001:0740b02": "戒相。先重後輕。重中有三。一標章。二別釋。",
    "T85n2797_001:0740b03": "三勸持。前中有三。一標章。二勸學。三勸持。",
    "T85n2797_001:0740b04": "此即標章。然十波羅夷略作十門。一釋名。二",
    "T85n2797_001:0740b05": "辨體。三種數。四廢立。五犯境。六輕重。七犯",
    "T85n2797_001:0740b06": "相。八自他。九犯因。十受果。第一釋名。先通",
    "T85n2797_001:0740b07": "後別。通者十是數名。波羅夷者。梵音波羅市",
    "T85n2797_001:0740b08": "迦。此云他勝處。他有四種。一煩惱違性。名之",
    "T85n2797_001:0740b09": "為他。二不善業道。違善戒品故名為他。三魔",
    "T85n2797_001:0740b10": "王名他。損善行故。四惡趣名他。不如意故。若",
    "T85n2797_001:0740b11": "人犯十重。即他所勝他勝依處名他勝處。是",
    "T85n2797_001:0740b12": "依主釋。言別名者。至文當釋。第二辨體者。",
    "T85n2797_001:0740b13": "殺盜婬沽。以不善身業為自性。妄語說過自",
    "T85n2797_001:0740b14": "讚誹謗。如是四種。不善語邪見以為自性。此",
    "T85n2797_001:0740b15": "中妄語即妄語。若謗三寶邪見虛語誑語為",
    "T85n2797_001:0740b16": "自性。說過是麁惡語性。自讚虛誑及麁惡語",
    "T85n2797_001:0740b17": "為自性。慳貪瞋恚如次貪嗔業道為性(此即意業)又",
    "T85n2797_001:0740b18": "說過是離間語。且依前釋。第三種數差別者。",
    "T85n2797_001:0740b19": "或有處說四種他勝處。謂後四種。如瑜伽論",
    "T85n2797_001:0740b20": "第四十說。或有處說六重。謂此前六。如優婆",
    "T85n2797_001:0740b21": "塞戒經說。或有處說有八重。謂比丘四重及",
    "T85n2797_001:0740b22": "此後四。如善戒經。或說十重。即如此經及本",
    "T85n2797_001:0740b23": "業瓔珞經說。又于填三藏云。波羅摩吉羅經。",
    "T85n2797_001:0740b24": "此云極淨釘經說。十根本罪。同此經說。而未",
    "T85n2797_001:0740b25": "翻譯。問。何故如是經論不問。答。如來對機制",
    "T85n2797_001:0740b26": "立學處說四六八十。不可會釋。又最後四犯",
    "T85n2797_001:0740b27": "即成重。名他勝處。餘六不爾。於此亦有作而",
    "T85n2797_001:0740b28": "不犯。如前持犯。已廣分別。沽酒說過。通犯不",
    "T85n2797_001:0740b29": "犯。由此道理。前之六種。名隨順他勝。非根本",
    "T85n2797_001:0740c01": "重。而說六重者。為化在家。新學菩薩。漸令遠",
    "T85n2797_001:0740c02": "離對二十四戒假立重名。又善戒經。若諸比丘",
    "T85n2797_001:0740c03": "受具戒已受菩薩戒故。說八重。今此經中通",
    "T85n2797_001:0740c04": "說根本隨順他勝處說十他勝法各據一義乎",
    "T85n2797_001:0740c05": "不相違　第四廢立者。十不善業中。何故重",
    "T85n2797_001:0740c06": "中不說雜穢語。答。過失輕故。問。若殺生者皆",
    "T85n2797_001:0740c07": "是他勝處說。他勝處亦殺生耶。答。應作四句。",
    "T85n2797_001:0740c08": "或有殺生而非他勝處。謂誤殺生。此唯方便。",
    "T85n2797_001:0740c09": "非他勝處。及起慈心。而行殺生。如說國王殺",
    "T85n2797_001:0740c10": "五百婆羅門而無殺罪。亦非他勝。或有他勝",
    "T85n2797_001:0740c11": "而非殺生。謂餘九重。第三句者謂不善心故",
    "T85n2797_001:0740c12": "意殺生而不誤者。第四句除前相。如殺生對",
    "T85n2797_001:0740c13": "他勝處有其四句。乃至說過四句亦爾。問。為",
    "T85n2797_001:0740c14": "利養自讚毀他皆是他勝處。設他勝處亦是為",
    "T85n2797_001:0740c15": "利養自讚毀他耶。答。應作順前句答。若為利",
    "T85n2797_001:0740c16": "自讚毀他皆是他勝處。自有他勝處而非自讚",
    "T85n2797_001:0740c17": "毀他。謂餘他勝處。後之三戒應知亦爾。問。說",
    "T85n2797_001:0740c18": "過與謗僧有何差別。答。說過但說過而不謗",
    "T85n2797_001:0740c19": "無。若謗僧寶撥彼功德而不說過。第五犯境",
    "T85n2797_001:0740c20": "復有五種。一情非情境。二凡聖境。三漏無漏",
    "T85n2797_001:0740c21": "境。四勝劣境。五因果境。第一情非情境者。此",
    "T85n2797_001:0740c22": "十戒中。盜及誹謗通情非情。謗無因果通非",
    "T85n2797_001:0740c23": "情故。餘八有情境。又偷盜罪通情非情。餘九",
    "T85n2797_001:0740c24": "唯有情。又釋。慳貪嗔沽酒亦通二境。謂所對",
    "T85n2797_001:0740c25": "是有情。所沽所慳是非情。故今依前釋。雖有",
    "T85n2797_001:0740c26": "非情。嗔而非他勝。雖行婬死屍而不損他。非",
    "T85n2797_001:0740c27": "他勝處。第二凡聖境者。此十種戒皆通凡聖。",
    "T85n2797_001:0740c28": "沽酒戒中通犯凡聖。未離欲聖者亦有飲故。",
    "T85n2797_001:0740c29": "言凡境者。唯於四趣除捺落迦。第十謗戒通",
    "T85n2797_001:0741a01": "三界天。餘九唯於欲界。第十通凡者。通謗凡",
    "T85n2797_001:0741a02": "聖故。又唯聖非凡。第三漏無漏境者。說過毀",
    "T85n2797_001:0741a03": "他及誹謗戒通漏無漏境餘於有漏境雖有殺",
    "T85n2797_001:0741a04": "人者。而殺色身故。第四勝劣境者。九皆通二",
    "T85n2797_001:0741a05": "境。第十於勝境。第五因果境者。佛地名果。餘",
    "T85n2797_001:0741a06": "即名因。前六種戒唯於因境。後之四種通於",
    "T85n2797_001:0741a07": "因果。又釋。第十通於因果境。餘三因境。以彼",
    "T85n2797_001:0741a08": "不能惱世尊故。第六輕重者。若依業道判輕",
    "T85n2797_001:0741a09": "重者。前四後三是最重。業道性故。說過自讚",
    "T85n2797_001:0741a10": "次重。是麁惡語。業道性故。沽酒最輕。非業道",
    "T85n2797_001:0741a11": "性故。問。前四後三。何者為重。答。第十最重。",
    "T85n2797_001:0741a12": "又前四輕。亦許菩薩行前四故。後四最重。不",
    "T85n2797_001:0741a13": "應行故。問。答爾何故先說殺戒。乃至第十謗",
    "T85n2797_001:0741a14": "戒。答。麁細次第說。相麁先說。相細後說。相",
    "T85n2797_001:0741a15": "非輕重次第。第七犯相者。謂非梵行說過。毀",
    "T85n2797_001:0741a16": "他誹謗始行即犯殺生必持。彼命終已方成",
    "T85n2797_001:0741a17": "他勝。非動加行即成業道。盜妄語亦爾。所餘",
    "T85n2797_001:0741a18": "三種。非初非後。在中成犯。又釋婬說過。毀謗",
    "T85n2797_001:0741a19": "沽酒初行即犯。餘如前說。有言。婬始成犯。",
    "T85n2797_001:0741a20": "殺終成犯。餘於中犯。此不應理。說過等四行",
    "T85n2797_001:0741a21": "即有犯。如何待終。是故前說於理為善。第八",
    "T85n2797_001:0741a22": "自他犯者。慳貪瞋慧非梵行。二種唯自非他。",
    "T85n2797_001:0741a23": "所以者何。慳貪業道必無使他而行犯故。使",
    "T85n2797_001:0741a24": "他行時非自貪故。如貪嗔亦爾。所餘七種皆",
    "T85n2797_001:0741a25": "通自他。問。若自行殺亦教他殺。設教他殺亦",
    "T85n2797_001:0741a26": "自行殺耶。答。應作四句。或自行殺而非教他",
    "T85n2797_001:0741a27": "殺。謂有自殺而非使他故。或有教他殺而非",
    "T85n2797_001:0741a28": "自殺。如遣使殺。而自行餘業。第三句者。謂自",
    "T85n2797_001:0741a29": "行殺。亦使人殺。俱非者。謂除前相。如殺生有",
    "T85n2797_001:0741b01": "四。偷盜欲行沽酒亦爾。皆應作四句。問。若自",
    "T85n2797_001:0741b02": "妄語亦教他耶。設教他妄語亦自妄語耶。答。",
    "T85n2797_001:0741b03": "應作順後句答。若教他妄語必自妄語。教他",
    "T85n2797_001:0741b04": "之時必誑語故。有自妄語而非教他。如妄語",
    "T85n2797_001:0741b05": "戒說過自讚誹謗亦爾。皆作順後句。此依對",
    "T85n2797_001:0741b06": "一境說有對別境四句。問。頗有一時觸殺盜",
    "T85n2797_001:0741b07": "二罪耶。答。有謂使他盜自行殺等。問。頗有一",
    "T85n2797_001:0741b08": "時結殺盜婬三罪耶。答。有謂。遣使殺盜自行",
    "T85n2797_001:0741b09": "欲行。或自行殺盜遣使欲行。問。頗有一人一",
    "T85n2797_001:0741b10": "時觸四罪耶。答。有謂。遣使行殺盜婬行目虛",
    "T85n2797_001:0741b11": "誑語等。問。頗有一時觸五罪耶。答。有謂。遣",
    "T85n2797_001:0741b12": "使殺盜婬沽酒自行妄語。乃至有一時觸九",
    "T85n2797_001:0741b13": "罪。謂。自行慳貪遣使行殺等八。必無一時觸",
    "T85n2797_001:0741b14": "十罪者。謂以貪嗔二唯自犯故自行貪行遣",
    "T85n2797_001:0741b15": "使行餘八除嗔自行嗔時遣使行餘除貪如是",
    "T85n2797_001:0741b16": "等隨應當知。第九犯因者。謂十他勝處由三",
    "T85n2797_001:0741b17": "因犯。所謂貪嗔癡。此中沽酒貪為方便。由",
    "T85n2797_001:0741b18": "貪究竟殺生三為方便。由嗔究竟如殺生瞋",
    "T85n2797_001:0741b19": "恚亦爾。偷盜之為方便由貪究竟如盜欲行",
    "T85n2797_001:0741b20": "慳貪亦爾誹謗三為方便由癡究竟癡增上",
    "T85n2797_001:0741b21": "故。又由究竟由此妄語癡究竟故妄語說過",
    "T85n2797_001:0741b22": "毀他三為方便。於三種中隨一究竟。此中殺",
    "T85n2797_001:0741b23": "由貪方便者。為皮肉故。瞋恚方便者。為報怨",
    "T85n2797_001:0741b24": "等故。由愚癡方便者。為求生天祭祀廟等所",
    "T85n2797_001:0741b25": "餘盜等如應當知。第十受果者。如下經說。若",
    "T85n2797_001:0741b26": "有犯者不得現身發菩薩亦失國王位轉輪王",
    "T85n2797_001:0741b27": "位。乃至當住妙果一切皆失墮三惡道中。二",
    "T85n2797_001:0741b28": "劫三劫不聞父母三寶名字。至文廣說。",
    "T85n2797_001:0741b29": "經。若受菩薩至今學　釋曰。第二勸學。",
    "T85n2797_001:0741c01": "經。已略說至敬心奉持　釋曰。第三勸持。",
    "T85n2797_001:0741c02": "經。佛告佛子至呪殺　釋曰。第二別釋戒相。",
    "T85n2797_001:0741c03": "此即第一不殺學處有八門。一釋名。二制意。",
    "T85n2797_001:0741c04": "三殺緣。四輕重。五得果。六對治。七殺境。八",
    "T85n2797_001:0741c05": "釋本文。釋名者。謂出入息凡名之為生。斷彼",
    "T85n2797_001:0741c06": "相續。令不復生。故名殺生。制止殺業令不生",
    "T85n2797_001:0741c07": "故。名為不殺。是依主釋。第二制意者。略說有",
    "T85n2797_001:0741c08": "十緣。一者。一切有情皆悉愛惜命殺違彼情",
    "T85n2797_001:0741c09": "制立學處。如大智論第十五云。現前眾生各",
    "T85n2797_001:0741c10": "各惜命。是故佛言。莫奪他命。若奪命。世世",
    "T85n2797_001:0741c11": "受苦痛。二者殺為最重故。制不殺。如彼論云。",
    "T85n2797_001:0741c12": "復次殺生罪中最重。何以故。人有死急不惜",
    "T85n2797_001:0741c13": "重寶活命為先。譬如價客入海採寶。垂出大",
    "T85n2797_001:0741c14": "海其船卒壞。珍寶失盡。而自慶言。幾失大",
    "T85n2797_001:0741c15": "寶。眾人怪言。汝失財寶。云何而言幾失大",
    "T85n2797_001:0741c16": "寶。答言。一切寶中人命為重。為命求財。不為",
    "T85n2797_001:0741c17": "財求命。是故世尊十不善業道中殺罪最初。",
    "T85n2797_001:0741c18": "五戒之中殺為第一。三者不殺生得大福利。",
    "T85n2797_001:0741c19": "是故制之。若不殺生。得無怖畏。所以者何。我",
    "T85n2797_001:0741c20": "無害他。他無害我。如論。好殺之人有命之屬",
    "T85n2797_001:0741c21": "皆不憙見。若不好殺。一切眾生皆樂依附。又",
    "T85n2797_001:0741c22": "殺生。人今世後世受種種身心苦痛。不殺之",
    "T85n2797_001:0741c23": "人無此眾難。是為大利。四者生大功德。是故",
    "T85n2797_001:0741c24": "制之。謂。若有人。受不殺戒。從今日不殺一切",
    "T85n2797_001:0741c25": "眾生。是於無量眾中生。以所愛重物施與所",
    "T85n2797_001:0741c26": "得功德。亦復無量。如佛言。有五大施。何等為",
    "T85n2797_001:0741c27": "五。一不殺生。是最大施。不盜不婬不妄語不",
    "T85n2797_001:0741c28": "飲酒亦爾。五者殺違慈定。是故制之。如智論",
    "T85n2797_001:0741c29": "云。行慈三昧其福無量。水火不害。力兵不傷。",
    "T85n2797_001:0742a01": "一切惡毒。所不能中也。六者殺生有十過罪。",
    "T85n2797_001:0742a02": "是故制之。如佛語難提迦優婆塞言。殺生有",
    "T85n2797_001:0742a03": "十罪。一心常懷毒。世世不絕。二眾生增惡眼",
    "T85n2797_001:0742a04": "所不憙見。三常懷惡念思惟惡事。四眾生畏",
    "T85n2797_001:0742a05": "之如見蛇虎。五睡眠時心怖不安。六常有惡",
    "T85n2797_001:0742a06": "夢。七命終之時狂怖惡死。八種短命業。九身",
    "T85n2797_001:0742a07": "壞命終墮泥犁中。十若出為人當在短命。七者",
    "T85n2797_001:0742a08": "違大悲心。是故制之。謂。一切菩薩大悲為本。",
    "T85n2797_001:0742a09": "由此大悲。能超二乘殺遮大悲。令不生長故。",
    "T85n2797_001:0742a10": "八違無畏施。是故制之。九違攝眾生。是故制",
    "T85n2797_001:0742a11": "之。十違本願故。是故制之。菩薩發願言。度諸",
    "T85n2797_001:0742a12": "有情殺違彼願故。第三殺緣者。如集論云。以",
    "T85n2797_001:0742a13": "五緣故分別其戒相。謂事故。意樂故。方便故。",
    "T85n2797_001:0742a14": "煩惱故。究竟故。雜集釋云。殺生事者。謂有情",
    "T85n2797_001:0742a15": "數。意樂者。謂此於彼必害意樂。方便者。謂為",
    "T85n2797_001:0742a16": "害故加刀杖等。煩惱者。謂貪等。究竟者。謂彼",
    "T85n2797_001:0742a17": "眾生由方便故。或無間死。或後時死。解云。此",
    "T85n2797_001:0742a18": "中意言必具五緣。成本業道。隨闕一緣。唯方",
    "T85n2797_001:0742a19": "便業。非根本也。有情數者。謂彼所殺是有情",
    "T85n2797_001:0742a20": "數方成本業。於非有情。雖加刀杖。而非殺生",
    "T85n2797_001:0742a21": "根本業道。闕第一緣故。言彼想等者。亦有二",
    "T85n2797_001:0742a22": "種。一於彼有情起彼有情想。二起害意樂。於",
    "T85n2797_001:0742a23": "彼有情起彼想者。復有二義。一於有情中起",
    "T85n2797_001:0742a24": "有情想。二於彼有情起彼有情想。方便業道。",
    "T85n2797_001:0742a25": "於有情中起有情想者。謂。簡於非情起有情",
    "T85n2797_001:0742a26": "想。又簡於有情起非有情想。所以者何。於非",
    "T85n2797_001:0742a27": "有情起有情想。謂是有情行殺生行。又於有",
    "T85n2797_001:0742a28": "情起非有情想。謂是草木起殺加行而無殺",
    "T85n2797_001:0742a29": "生根本業道想顛倒故。言於彼有情起彼有",
    "T85n2797_001:0742b01": "情想者。謂簡於張起王等想。雖行殺業而",
    "T85n2797_001:0742b02": "非殺生根本業道。以想倒故。如瑜伽論第九",
    "T85n2797_001:0742b03": "說。作用顛倒去。謂如有一於餘眾生思欲殺",
    "T85n2797_001:0742b04": "害。誤殺餘者。當知此中雖有殺生。而無殺生",
    "T85n2797_001:0742b05": "罪。然有殺生種類殺生相似同分罪生。若不",
    "T85n2797_001:0742b06": "誤殺其餘眾生。然於非情加刀杖已謂我殺",
    "T85n2797_001:0742b07": "生。當知此中無有殺生。無殺生罪。然有殺生",
    "T85n2797_001:0742b08": "種類殺生相似同分罪生。如殺生業道。如是",
    "T85n2797_001:0742b09": "不與取等。一切業道。隨其所應作用顛倒應",
    "T85n2797_001:0742b10": "知。解云。此中有三方便罪。一於彼有情起餘",
    "T85n2797_001:0742b11": "有情殺。是重方便。二於有情中起非有情想",
    "T85n2797_001:0742b12": "殺。是中方便。三於非有情起有情殺。是輕方",
    "T85n2797_001:0742b13": "便。不損命故。問。菩薩戒中殺生根本業道皆",
    "T85n2797_001:0742b14": "他勝處。設殺他勝處皆殺根本業道耶。答。自",
    "T85n2797_001:0742b15": "有兩釋。一云。殺他勝處皆殺根本業道。有殺",
    "T85n2797_001:0742b16": "根本業道而非他勝處。謂未受戒者殺。二云",
    "T85n2797_001:0742b17": "應作四句分別。殺生業道。有殺生根本業道。",
    "T85n2797_001:0742b18": "而非他勝處。謂未受戒者殺生業道。自有他",
    "T85n2797_001:0742b19": "勝。而非殺生根本業道。如餘有情起餘有情",
    "T85n2797_001:0742b20": "想而行殺生。此想倒故。非根本業。而違悲愍",
    "T85n2797_001:0742b21": "行殺業故。成他勝處。以諸菩薩於一切有情",
    "T85n2797_001:0742b22": "起大悲心。而於有情無悲愍心起殺害意故。",
    "T85n2797_001:0742b23": "成他勝處有亦根本業。亦波羅市迦。謂具戒",
    "T85n2797_001:0742b24": "者殺生業道。第四句者除前相。第二於彼起",
    "T85n2797_001:0742b25": "害意者。謂簡無殺意。而誤殺眾生。闕第二緣",
    "T85n2797_001:0742b26": "非他勝處。唯是輕方便。第三方便者。謂加刀",
    "T85n2797_001:0742b27": "仗。此簡唯有思念。未發加行。非殺業道。加行",
    "T85n2797_001:0742b28": "未發。彼未死故。問。豈不無加行亦成業道。如",
    "T85n2797_001:0742b29": "仙人意憤而殺諸生故。二十唯識云。意業最",
    "T85n2797_001:0742c01": "重。答。仙人意憤義等教他。彼於有情心無所",
    "T85n2797_001:0742c02": "顧。非人敬彼知有惡心動身為殺彼成業道。",
    "T85n2797_001:0742c03": "問。以何表業令鬼知心。答。彼起意憤身語",
    "T85n2797_001:0742c04": "必變。或由呪呾必動身語。而唯識言。意業重",
    "T85n2797_001:0742c05": "者欲顯諸業意為本故。不謂仙殺唯有意業",
    "T85n2797_001:0742c06": "意憤方便而起殺故。從本勝因名之為重。聖",
    "T85n2797_001:0742c07": "教皆言。殺生業道。是身業故。又釋。此中意憤",
    "T85n2797_001:0742c08": "方便而殺彼生。唯有無表而非表業唯識。論",
    "T85n2797_001:0742c09": "云。意業最重故。唯於意業假立殺無表。言煩",
    "T85n2797_001:0742c10": "惱者。謂貪嗔癡簡善心殺非業道故。諸菩薩",
    "T85n2797_001:0742c11": "住大悲心行殺生非業道故。如昔國王殺五",
    "T85n2797_001:0742c12": "百婆羅國而無殺罪今三煩惱。或具或不具",
    "T85n2797_001:0742c13": "以為方便由嗔究竟　言究竟者。謂所殺者",
    "T85n2797_001:0742c14": "命終之後方成業道。彼命未捨。不成業道。唯",
    "T85n2797_001:0742c15": "是方便。由此道理。彼能殺者。前死俱時死皆",
    "T85n2797_001:0742c16": "不成業。所依異故。第四輕重者有二。一據所",
    "T85n2797_001:0742c17": "殺。二依殺心。據所殺者。如涅槃經第十五說。",
    "T85n2797_001:0742c18": "上殺者父母乃至阿羅漢辟支佛畢竟菩薩。",
    "T85n2797_001:0742c19": "中殺者。謂從凡夫人乃至即那含是名中。下",
    "T85n2797_001:0742c20": "殺者。謂三惡道。解言。畢竟菩薩者。十解以",
    "T85n2797_001:0742c21": "上畢竟不退故。或初地以上殺即那含等不",
    "T85n2797_001:0742c22": "成逆故。名為中殺。殺三惡道非道器名為下",
    "T85n2797_001:0742c23": "殺。問。云何殺地獄。答。據殺意樂故名下殺。",
    "T85n2797_001:0742c24": "不心殺。彼又獄卒等有時殺彼故。前釋為好。",
    "T85n2797_001:0742c25": "瑜伽論說。那落迦等。非自他害故。第二由心",
    "T85n2797_001:0742c26": "者。謂能殺心有三品故。彼殺生業成下中上。",
    "T85n2797_001:0742c27": "第五得果者。謂殺生故墮三惡趣。此彼異熟",
    "T85n2797_001:0742c28": "果殺有上中下。如其次第生那落迦傍生鬼",
    "T85n2797_001:0742c29": "趣中。等流果者。若生人間。得命短促。增上",
    "T85n2797_001:0743a01": "果者。一切外事之少光澤。具如雜集論第七。",
    "T85n2797_001:0743a02": "第六對治者。謂大慈悲。若別說者。如十地經",
    "T85n2797_001:0743a03": "第四言。是菩薩復於一切眾生中生安隱心。",
    "T85n2797_001:0743a04": "愛樂心。慈心。悲心。矜愍心。利益心。守護心。",
    "T85n2797_001:0743a05": "我心。師心。生尊心。釋論云。依增上悲復為念",
    "T85n2797_001:0743a06": "眾生故生十種心。復次此心為八種眾生故",
    "T85n2797_001:0743a07": "生。一者於惡行眾生欲令種善行。如經安隱",
    "T85n2797_001:0743a08": "心故。二者於苦眾生欲令如樂具不盡故。如",
    "T85n2797_001:0743a09": "經樂心故。三於怨憎眾生不念加報。如經慈",
    "T85n2797_001:0743a10": "心故。四者於貧窮眾生欲令遠離彼苦。如經",
    "T85n2797_001:0743a11": "悲心故。五者於樂眾生欲令不放逸。如經憐",
    "T85n2797_001:0743a12": "愍心故。六者於外道眾生欲令現信佛法故。",
    "T85n2797_001:0743a13": "如經利益心故。七者於同行眾生欲令不退",
    "T85n2797_001:0743a14": "轉。如經守護心故。八者於一切攝菩提願眾",
    "T85n2797_001:0743a15": "生取如己身。是諸眾生即是我身。如經我心",
    "T85n2797_001:0743a16": "故。生餘二心者。觀彼眾生乘大乘道進趣集",
    "T85n2797_001:0743a17": "具足功德。如經師心故。生尊心故。總說意",
    "T85n2797_001:0743a18": "者。謂諸菩薩以大悲心乃至命難救眾生苦。",
    "T85n2797_001:0743a19": "是為殺對治。如昔鵝吞玉珠。比丘見而為救",
    "T85n2797_001:0743a20": "彼命。乃至命難而不報知。又如菩薩鹿王愍",
    "T85n2797_001:0743a21": "懷身鹿化彼命死。又如鹿王以身為橋。度諸",
    "T85n2797_001:0743a22": "禽獸。力盡致死。如尸毘王救鴿捨身。薩埵王",
    "T85n2797_001:0743a23": "子救虎捨命。如是等類。不可具述。此即菩薩",
    "T85n2797_001:0743a24": "以大慈悲救眾生苦對治殺心。第七辨境者。",
    "T85n2797_001:0743a25": "有二。一可殺境。二起戒境。可殺境者。除色無",
    "T85n2797_001:0743a26": "色天。一切地獄一切中有。佛及第八地以上",
    "T85n2797_001:0743a27": "菩薩所餘有情。皆可殺境。然不律儀者。於一",
    "T85n2797_001:0743a28": "切有情得殺生罪惡阿世耶無分限故。得戒",
    "T85n2797_001:0743a29": "境者。於一切有情得不殺戒。所以者何。於諸",
    "T85n2797_001:0743b01": "有情起善意樂無分限故。是故此中對一切",
    "T85n2797_001:0743b02": "有情制不殺戒。第八釋本文有四。一唱機。二",
    "T85n2797_001:0743b03": "制戒相。三是菩薩下勸修對治。四而自恣下",
    "T85n2797_001:0743b04": "結業道名。此即第一初相汎論殺生。謂奪彼",
    "T85n2797_001:0743b05": "命如是殺生大小通制而少差別。謂聲聞教",
    "T85n2797_001:0743b06": "於一切時唯制不開。菩薩戒中若有利益開",
    "T85n2797_001:0743b07": "許亦殺。如瑜伽論四十一說。若諸菩薩安住",
    "T85n2797_001:0743b08": "菩薩淨戒律儀善權方便為利他故。於諸性",
    "T85n2797_001:0743b09": "罪少分現行。由此因緣。於菩薩戒無所違犯。",
    "T85n2797_001:0743b10": "生多功德。謂如菩薩見劫盜賊。為貪財故。欲",
    "T85n2797_001:0743b11": "殺多生。或復欲害大德聲聞獨覺菩薩。或復",
    "T85n2797_001:0743b12": "欲造多無間業。見是事已發心思惟。我若斷",
    "T85n2797_001:0743b13": "彼惡眾生命當墮地獄。如其不斷無間業成",
    "T85n2797_001:0743b14": "當受大苦。我寧殺彼墮於那落迦。終不令其",
    "T85n2797_001:0743b15": "受無間苦。如是菩薩意樂思惟。於彼眾生。或",
    "T85n2797_001:0743b16": "以善心。或無記心。知是事已為當來故。深生",
    "T85n2797_001:0743b17": "慚愧。以憐愍心而斷彼命。由此因緣。於菩薩",
    "T85n2797_001:0743b18": "戒無所違犯生多功德。問。殺生業道於何時",
    "T85n2797_001:0743b19": "成。為所殺生住死有位能殺生者。成根本業",
    "T85n2797_001:0743b20": "道。為待死後成業道耶。解云。決定死後方成",
    "T85n2797_001:0743b21": "業道。若住死有時成業道者。能殺與所殺俱",
    "T85n2797_001:0743b22": "時捨命。亦應成業道。而不許然。故知死後方",
    "T85n2797_001:0743b23": "成業道。有言。依薩婆多。云如前無異。若依大",
    "T85n2797_001:0743b24": "乘。所殺有情住死有時。能殺生者得成業道。",
    "T85n2797_001:0743b25": "所以者何。過去無體。對何有情得成業道。故",
    "T85n2797_001:0743b26": "知所殺住死有時。能殺生者得成業道。無實",
    "T85n2797_001:0743b27": "眾生及實命根而壞和合故成業道。彌勒所",
    "T85n2797_001:0743b28": "問經論第二卷云。問。無命可殺云何斷命得",
    "T85n2797_001:0743b29": "罪。答。雖無實命。斷和合體。名為殺生。問。害",
    "T85n2797_001:0743c01": "何世蘊名為殺生。過去不可害。已滅無故。未",
    "T85n2797_001:0743c02": "來不可害。未生無故。現在不可害。剎那不住。",
    "T85n2797_001:0743c03": "不待害緣。自然滅故。解云。以現在世刀等緣",
    "T85n2797_001:0743c04": "故。遮未來蘊令不生起。故言殺生。如彌勒所",
    "T85n2797_001:0743c05": "問論云。有人說言。住現在世壞未來世和合",
    "T85n2797_001:0743c06": "蘊體。問。自斷命者成業道不。解云。不成業道。",
    "T85n2797_001:0743c07": "故彌勒所問論云。問。以何義故。自斷命者不",
    "T85n2797_001:0743c08": "得罪報。答。以無可殺者故。此明何義。答。有",
    "T85n2797_001:0743c09": "他人是可殺者。能殺生人得殺生罪。以自殺",
    "T85n2797_001:0743c10": "者無可殺境。即更無殺者故。自斷命不得惡",
    "T85n2797_001:0743c11": "報。問。自殺身者。發起殺心。斷人命根。破壞",
    "T85n2797_001:0743c12": "五陰。捨離人趣。殺業成熟。何故不得殺生罪",
    "T85n2797_001:0743c13": "報。答。若爾阿羅漢人得殺生罪。以死相羅漢",
    "T85n2797_001:0743c14": "自害其身斷己命故。彼阿羅漢亦應獲得斷",
    "T85n2797_001:0743c15": "命之罪。而彼無罪。以離嗔心故。言佛子者。是",
    "T85n2797_001:0743c16": "唱機從佛口生。從法化生。得佛法分又紹佛",
    "T85n2797_001:0743c17": "位。經若自殺至呪殺。第二戒相。先舉過。後",
    "T85n2797_001:0743c18": "制戒。前中有三。初有六句。辨殺相。次一句顯",
    "T85n2797_001:0743c19": "殺業。後四句明緣。自殺者。謂自行殺。教人",
    "T85n2797_001:0743c20": "殺者。謂遣使殺。方便殺者。謂藥等殺。又勸",
    "T85n2797_001:0743c21": "殺等。讚歎殺者。謂讚歎言投巖而死心得生",
    "T85n2797_001:0743c22": "天等。呪殺者。謂人誦呪咀鬼神敬彼而殺彼",
    "T85n2797_001:0743c23": "怨又呪死屍令殺怨家。",
    "T85n2797_001:0743c24": "經。殺因殺緣殺法殺業　釋曰。第二顯緣。殺",
    "T85n2797_001:0743c25": "法者。謂依先師法而行殺生。此復云何。此有",
    "T85n2797_001:0743c26": "二。一有外道經書云。殺羊祠天得生天上等。",
    "T85n2797_001:0743c27": "二有外經書說。諸苦行必得生天等。如大莊",
    "T85n2797_001:0743c28": "嚴論第五言。我昔曾聞。有婆伽利人。至中天",
    "T85n2797_001:0743c29": "竺國。王即用彼人為聚落主。於聚落中多諸",
    "T85n2797_001:0744a01": "婆羅門有親近者。為聚落主說婆羅陀書。說",
    "T85n2797_001:0744a02": "陣戰死者命終生天。投火死者亦生天上。又",
    "T85n2797_001:0744a03": "說。天上種種快樂。辭章巧妙而作是說。使聚",
    "T85n2797_001:0744a04": "落主心意駭動。謂必有是。即作火坑聚香薪",
    "T85n2797_001:0744a05": "[卄/積]。作婆羅門會。諸人雲集時。聚落主將欲投",
    "T85n2797_001:0744a06": "火。此聚落主與一釋種比丘先共相識。來至",
    "T85n2797_001:0744a07": "其家。見聚落主。於其家中。種種莊嚴。比丘問",
    "T85n2797_001:0744a08": "言。欲作何等。聚落主言。我欲生天。比丘問言。",
    "T85n2797_001:0744a09": "汝云何去。答言。我投火坑便得生天。比丘問",
    "T85n2797_001:0744a10": "言。汝體知天道不。答言。不知。比丘問言。汝若",
    "T85n2797_001:0744a11": "不知。云何得去。忉利天上。去此三百三十六",
    "T85n2797_001:0744a12": "萬里。無人引導。何由至彼。若天上樂者。彼上",
    "T85n2797_001:0744a13": "座婆羅門。年既老大。貧於財物。其婦又老。何",
    "T85n2797_001:0744a14": "不將去共向天上。主聞此語已。即便前提上",
    "T85n2797_001:0744a15": "座婆羅門手。欲共投火俱向天上。時婆羅門",
    "T85n2797_001:0744a16": "挌不肯去。主見婆羅門不欲入火。即說偈言。",
    "T85n2797_001:0744a17": "　斯諸婆羅門　　樂為殺害事",
    "T85n2797_001:0744a18": "　是故我捨離　　當入於佛法",
    "T85n2797_001:0744a19": "比丘知彼心已。即為說法。乃至廣說。如是等",
    "T85n2797_001:0744a20": "書。名為殺法。殺因者。謂貪嗔癡及方便思。殺",
    "T85n2797_001:0744a21": "緣者。謂羅網等。殺業者。謂動身手等。",
    "T85n2797_001:0744a22": "經。乃至一切有命者不得故殺　釋曰。第二",
    "T85n2797_001:0744a23": "制戒。然此所殺有其三品。謂上中下。如涅槃",
    "T85n2797_001:0744a24": "經十五說。上殺者。父母乃至阿羅漢辟支佛",
    "T85n2797_001:0744a25": "畢定菩薩。中殺者。從凡夫乃至阿那含。是名",
    "T85n2797_001:0744a26": "中殺。下殺者。謂三惡道。此中十解以上菩薩。",
    "T85n2797_001:0744a27": "名畢定菩薩。又初地以上。名為畢定。若殺三",
    "T85n2797_001:0744a28": "品皆他勝處。殺下三果及凡夫人。是重非逆。",
    "T85n2797_001:0744a29": "而下經說殺聖人名逆者。蓋阿羅漢辟支佛",
    "T85n2797_001:0744b01": "畢定菩薩名為聖人。殺三惡趣自有兩釋。一",
    "T85n2797_001:0744b02": "云。殺惡趣非重。如四分云。殺人是波羅夷。",
    "T85n2797_001:0744b03": "一云殺傍生等。是他勝處。所以者何。謂諸菩",
    "T85n2797_001:0744b04": "薩於一切有情平等慈悲無勝劣故。如經說。",
    "T85n2797_001:0744b05": "乃至一切有情命者。如是二釋後釋為善。而",
    "T85n2797_001:0744b06": "四分等是聲聞戒。今顯菩薩戒故不相違。言",
    "T85n2797_001:0744b07": "有命者。瑜伽說。與壽和合現在活故。名為命",
    "T85n2797_001:0744b08": "者。",
    "T85n2797_001:0744b09": "經。是菩薩至方便救護　釋曰。第三勸修對",
    "T85n2797_001:0744b10": "治有三心。一慈悲心。二孝順心。三方便救護",
    "T85n2797_001:0744b11": "心。慈悲心者。如花嚴經說。為一一眾生故。",
    "T85n2797_001:0744b12": "阿鼻地獄中無量劫燒煮。心淨如最勝。又大",
    "T85n2797_001:0744b13": "智論第十九言。當觀老病死一切無勉者。當",
    "T85n2797_001:0744b14": "起慈悲心。云何惡加物孝順心者。謂孝上順",
    "T85n2797_001:0744b15": "下而化眾生。言孝上者。謂於有德有恩有情",
    "T85n2797_001:0744b16": "恭敬供養。言順下者。隨順所化種種機宜而",
    "T85n2797_001:0744b17": "饒益之方便。救護者。謂四攝方便。四無量方",
    "T85n2797_001:0744b18": "便。救護眾生。如大乘莊嚴論第九云。如人有",
    "T85n2797_001:0744b19": "一子有德生極愛。菩薩於一切起梵勝過彼。",
    "T85n2797_001:0744b20": "(慈悲為梵勝)又彼十二云。菩薩於眾生似母於子作",
    "T85n2797_001:0744b21": "五饒益。一懷胎。二出生。三長養。四防害。",
    "T85n2797_001:0744b22": "五教語。菩薩亦爾。等心向眾生。二生之於",
    "T85n2797_001:0744b23": "聖地。三長養諸善根。四防護諸惡作。五教",
    "T85n2797_001:0744b24": "習以多聞。又似父於子五種饒益。一下種子。",
    "T85n2797_001:0744b25": "二教工巧。三為娉室。四付善友。五為絕債不",
    "T85n2797_001:0744b26": "為後償。菩薩亦爾。一令信起為聖體種子。二",
    "T85n2797_001:0744b27": "令學增上戒定以為工巧。三令得解脫喜樂",
    "T85n2797_001:0744b28": "以為娉室。四令勸請諸佛以為善友。五為遮",
    "T85n2797_001:0744b29": "諸障礙以為絕債。又似同侶於己作五饒益。",
    "T85n2797_001:0744c01": "一與樂。二與利。三恒與樂。四恒與利。五永",
    "T85n2797_001:0744c02": "不離。菩薩亦爾。又似健奴為主作五饒益。一",
    "T85n2797_001:0744c03": "極諸所作。二得不欺誑。三忍諸打罵。四作事",
    "T85n2797_001:0744c04": "精好。五善巧方便。菩薩亦爾。一成就眾生。二",
    "T85n2797_001:0744c05": "開示出要。三忍諸惡事。四與世間樂。五與出",
    "T85n2797_001:0744c06": "世利。乃至廣說。此中意說。臨其下類似父母",
    "T85n2797_001:0744c07": "恩。上順勝者同於健奴。於其同類顯同侶相。",
    "T85n2797_001:0744c08": "是為菩薩孝順方便救護眾生。以能救護無救",
    "T85n2797_001:0744c09": "有情故。言救護。言無救者。謂孤獨故。如十地",
    "T85n2797_001:0744c10": "論第五卷云。是中無救者。以孤獨故。孤獨無",
    "T85n2797_001:0744c11": "救。喻有九種。一恒常貧窮孤獨無救。二三毒",
    "T85n2797_001:0744c12": "之火熾燃不息孤獨無救。三閉在三有牢固",
    "T85n2797_001:0744c13": "之獄孤獨無救。四當為煩惱諸稠林所覆孤",
    "T85n2797_001:0744c14": "獨無救。五無正觀力孤獨無救。六遠離善法",
    "T85n2797_001:0744c15": "心無喜樂孤獨無救。七失諸佛妙法孤獨無",
    "T85n2797_001:0744c16": "救。八常順世流孤獨無救。九失涅槃方便孤",
    "T85n2797_001:0744c17": "獨無救。廣說如彼解云。菩薩能救如是九種",
    "T85n2797_001:0744c18": "無救有情故。言方便救護。四攝方便者。謂布",
    "T85n2797_001:0744c19": "施愛語利行同事。如瑜伽菩薩地說。",
    "T85n2797_001:0744c20": "經。而自恣意至波羅夷　釋曰。第四結罪名。",
    "T85n2797_001:0744c21": "問曰菩薩一念有漏戒有幾許福。答。初發菩",
    "T85n2797_001:0744c22": "提心菩薩一念淨戒。能勝一切二乘淨戒。何",
    "T85n2797_001:0744c23": "況餘者。如大般若經第五百八十六說。又滿",
    "T85n2797_001:0744c24": "慈子。假使世間一切有情皆成就十善業道。",
    "T85n2797_001:0744c25": "彼所有戒。於發無上正等覺心諸菩薩眾初",
    "T85n2797_001:0744c26": "發心時一菩薩戒。百分不及一。乃至鄔波尼",
    "T85n2797_001:0744c27": "殺曇分不及一。廣說乃至。滿慈子問舍利子",
    "T85n2797_001:0744c28": "言。云何菩薩有漏淨戒。唯求自利。迴向涅槃。",
    "T85n2797_001:0744c29": "菩薩淨戒普為度脫無量有情。迴向無上正",
    "T85n2797_001:0745a01": "等菩提。是故菩薩所有淨戒。能勝二乘無漏",
    "T85n2797_001:0745a02": "淨戒。此中勤心守護不殺之戒。如大智論十",
    "T85n2797_001:0745a03": "五說。為持戒故。不惜身命。以護淨戒如一須",
    "T85n2797_001:0745a04": "陀洹。一人生屠殺家年向成人。應當修其家",
    "T85n2797_001:0745a05": "業。而不肯殺。父母與刀并一口羊閉著室中",
    "T85n2797_001:0745a06": "而語之言。若不殺羊不令汝出得見日月光。",
    "T85n2797_001:0745a07": "兒自思惟言。我若殺此一羊。便當終為此業。",
    "T85n2797_001:0745a08": "豈為身故作此大罪。便以刀自殺。父母開門",
    "T85n2797_001:0745a09": "見羊在一面立。兒已命終。當自殺時即生天",
    "T85n2797_001:0745a10": "上。",
    "T85n2797_001:0745a11": "梵網經述記卷第一　　　　　　真如本"
}