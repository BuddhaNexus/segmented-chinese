{
    "T03n0165_006:0404b14": "佛說頂生王因緣經卷第六",
    "T03n0165_006:0404b16": "西天譯經三藏朝奉大夫試光",
    "T03n0165_006:0404b17": "祿卿傳法大師賜紫沙門臣施",
    "T03n0165_006:0404b18": "護等奉 詔譯",
    "T03n0165_006:0404b19": "[0404b19] 「爾時，持鬘天王、堅首天王、水居龍王三守護",
    "T03n0165_006:0404b20": "者，合集同力與阿脩羅而共&#x9B2A;戰。若三守護",
    "T03n0165_006:0404b21": "者得勝、阿脩羅眾退敗之時，即入自宮；若",
    "T03n0165_006:0404b22": "阿脩羅得勝、三守護者退敗之時，是即三",
    "T03n0165_006:0404b23": "十三天三守護者兵力破散，乃從須彌山王",
    "T03n0165_006:0404b24": "第二層級詣第三層，彼有常憍天王止住其",
    "T03n0165_006:0404b25": "間。",
    "T03n0165_006:0404b26": "[0404b26] 「爾時，常憍天王、持鬘天王、堅首天王、水居龍王",
    "T03n0165_006:0404b27": "合集同力，與阿脩羅而共&#x9B2A;戰。若四守護者",
    "T03n0165_006:0404b28": "得勝、阿脩羅眾退敗之時，即入自宮；若阿",
    "T03n0165_006:0404b29": "脩羅得勝、四守護者退敗之時，是即三十三",
    "T03n0165_006:0404c01": "天四守護者兵力破散，乃從須彌山王第三",
    "T03n0165_006:0404c02": "層級詣第四層，彼有四大天王止住其間。",
    "T03n0165_006:0404c03": "[0404c03] 「爾時四大天王、常憍天王、持鬘天王、堅首天王、",
    "T03n0165_006:0404c04": "水居龍王合集同力，與阿脩羅而共&#x9B2A;戰。若",
    "T03n0165_006:0404c05": "五守護者得勝、阿脩羅眾退敗之時，即入自",
    "T03n0165_006:0404c06": "宮；若阿脩羅得勝、五守護者退敗之時，是",
    "T03n0165_006:0404c07": "即三十三天五守護者兵力破散，乃從須彌",
    "T03n0165_006:0404c08": "山王第四層級，上起至于三十三天帝釋居",
    "T03n0165_006:0404c09": "處。迄至最後，阿脩羅眾戰敵破散五護兵已，",
    "T03n0165_006:0404c10": "復整四兵詣帝釋所以求&#x9B2A;戰。",
    "T03n0165_006:0404c11": "[0404c11] 「爾時，四大天王即詣帝釋宮中，到已白言：『天",
    "T03n0165_006:0404c12": "主！阿脩羅眾嚴以四兵力來求戰，天中五護",
    "T03n0165_006:0404c13": "破散奔馳；于今還來至天主所，彼眾疆勝",
    "T03n0165_006:0404c14": "我等不加。天主！今時願施戰力。』",
    "T03n0165_006:0404c15": "[0404c15] 「爾時，帝釋天主聞是語已，告三十三天眾言：",
    "T03n0165_006:0404c16": "『仁等！當知，阿脩羅眾疆力&#x9B2A;敵，五護破散，還",
    "T03n0165_006:0404c17": "復來此求戰於我。仁等！今時宜施勇力。』",
    "T03n0165_006:0404c18": "[0404c18] 「爾時，帝釋天主即起是念：『善住象王所應乘",
    "T03n0165_006:0404c19": "御。』時善住象王知天主念，譬如壯士屈伸臂",
    "T03n0165_006:0404c20": "頃，於贍部洲所居處隱詣三十三天；乃現三",
    "T03n0165_006:0404c21": "十二頭，其一一頭各有六牙，一一牙上有七",
    "T03n0165_006:0404c22": "七池沼，一一池沼有七七蓮花，一一花中有",
    "T03n0165_006:0404c23": "七七臺，一一臺中有七七樓閣，一一樓閣中",
    "T03n0165_006:0404c24": "有七七守衛者，一一守衛者有七七天女，一",
    "T03n0165_006:0404c25": "一天女有七七侍女，一一侍女鳴七七天鼓，",
    "T03n0165_006:0404c26": "而象王所有最勝頭相帝釋御之。其三十二",
    "T03n0165_006:0404c27": "天於所化頭如次安處，餘諸天眾隨應而住。",
    "T03n0165_006:0404c28": "象王行時迅猶風轉，天子天女皆悉不能瞻",
    "T03n0165_006:0404c29": "其前後。[0404c29] 「時善住象王至三十三天已，出于南",
    "T03n0165_006:0405a01": "門詣麤堅園，以自神力現天人相，與諸天眾",
    "T03n0165_006:0405a02": "嬉戲娛樂。爾時，帝釋天主乘御象王嚴整四",
    "T03n0165_006:0405a03": "兵，悉被四寶莊嚴甲冑，執持四種鋒銳器仗，",
    "T03n0165_006:0405a04": "將與阿脩羅眾而共&#x9B2A;戰。時頂生王見斯事已，",
    "T03n0165_006:0405a05": "白帝釋言：『天主！汝今且置戰事，我欲與之較",
    "T03n0165_006:0405a06": "其兵力。』天主答言：『隨汝所欲，今正是時。』",
    "T03n0165_006:0405a07": "[0405a07] 「時頂生王與十八俱胝勝力兵眾，上昇空中",
    "T03n0165_006:0405a08": "調弓振弦迅發其聲。阿脩羅眾聞是聲已，問",
    "T03n0165_006:0405a09": "言：『何人振弦之聲？』知者答曰：『是頂生王振",
    "T03n0165_006:0405a10": "弦之聲。』時阿脩羅心生驚異；又復法爾阿脩",
    "T03n0165_006:0405a11": "羅眾與天戰時，兵力齊等無所增減。其頂生",
    "T03n0165_006:0405a12": "王纔出兵眾，勇力疆勝過阿脩羅昇空而住。",
    "T03n0165_006:0405a13": "時阿脩羅作是念言：『我久聞其人中王者名",
    "T03n0165_006:0405a14": "曰頂生，勇猛正士具大福德，威德特尊無與",
    "T03n0165_006:0405a15": "等者，高出虛空踰於我等。』作是言已，即懷",
    "T03n0165_006:0405a16": "怯怖退入自宮。",
    "T03n0165_006:0405a17": "[0405a17] 「時頂生王問臣佐言：『今此兵眾孰為勝邪？』",
    "T03n0165_006:0405a18": "臣佐答言：『王今得勝。』王&#x8F19;思念：『而我勝此三",
    "T03n0165_006:0405a19": "十三天；我已統治南贍部洲、東勝身洲、西",
    "T03n0165_006:0405a20": "牛貨洲、北俱盧洲；具足七寶及有千子，最",
    "T03n0165_006:0405a21": "上色相勇猛無畏能伏他軍；又於宮中雨金",
    "T03n0165_006:0405a22": "錢七日；復至三十三天入帝釋宮，登善法堂",
    "T03n0165_006:0405a23": "處于半座；若帝釋天主於此座中即謝世去，",
    "T03n0165_006:0405a24": "我統天界亦為人王；天人中勝豈不快哉。』其",
    "T03n0165_006:0405a25": "王纔起念時，神通威力即便減失，還復墮於",
    "T03n0165_006:0405a26": "贍部洲中本居宮室，旋生病惱逼切其身；加",
    "T03n0165_006:0405a27": "復羸困近死邊際。是時臣佐之中有耆年上",
    "T03n0165_006:0405a28": "首者，前詣王所而白王言：『天子！後或有人",
    "T03n0165_006:0405a29": "來發問言：「頂生大王臨謝世時，有何言說？」",
    "T03n0165_006:0405b01": "當云何答？』王謂之曰：『我謝世後，或有人來發",
    "T03n0165_006:0405b02": "是問時，汝應答云：「頂生大王威德特尊七寶",
    "T03n0165_006:0405b03": "具足，獨具人中四種神力。何等為四？頂生",
    "T03n0165_006:0405b04": "大王得壽命長久住世間，總經一百一十有",
    "T03n0165_006:0405b05": "四帝釋謝滅，是為第一壽命神力。又頂生王",
    "T03n0165_006:0405b06": "最上容儀殊妙可觀，超人狀貌具天色相，是",
    "T03n0165_006:0405b07": "為第二色相神力。又頂生王諸所受用皆悉",
    "T03n0165_006:0405b08": "具足，少病少惱色力康疆，飲噉味全食銷",
    "T03n0165_006:0405b09": "無患，不冷不熱時序合度，隨所資治悉獲安",
    "T03n0165_006:0405b10": "樂，是為第三無病神力。又頂生王一切人眾",
    "T03n0165_006:0405b11": "見者愛樂，瞻仰無厭猶子戀父；又復王者撫",
    "T03n0165_006:0405b12": "育人民生喜樂心如父愛子，或時王出游觀",
    "T03n0165_006:0405b13": "園苑謂御者言：『汝可徐徐駕車而進，使其容",
    "T03n0165_006:0405b14": "緩人獲觀瞻。』又復眾人告御者曰：『仁者！駕車",
    "T03n0165_006:0405b15": "幸當徐進，令我盤桓&#x89A9;王相好。』是為第四愛",
    "T03n0165_006:0405b16": "樂神力。又頂生王統四大洲為最勝主，後詣",
    "T03n0165_006:0405b17": "三十三天，帝釋分其半座；具如是事。復於",
    "T03n0165_006:0405b18": "五欲不生厭足，將謝世時說伽陀曰：",
    "T03n0165_006:0405b19": "「『「『苦哉世間貪欲境，  金寶雖豐無厭足；",
    "T03n0165_006:0405b20": "    是中樂少苦還多，  智者如應能覺了。",
    "T03n0165_006:0405b21": "    乃至天中妙欲樂，  貪愛心故不解脫；",
    "T03n0165_006:0405b22": "    何人能盡於愛源？  唯佛如來聖弟子。",
    "T03n0165_006:0405b23": "    假使廣積其真金，  與須彌山量齊等；",
    "T03n0165_006:0405b24": "    無人能生厭足心，  智者於斯而善覺。",
    "T03n0165_006:0405b25": "    若思所欲為苦因，  彼於欲境何貪愛；",
    "T03n0165_006:0405b26": "    貪等是為世所憂，  智者調伏應善學。』」』」",
    "T03n0165_006:0405b27": "[0405b27] 佛言：「大王！彼頂生王以是緣故，又作是說：",
    "T03n0165_006:0405b28": "『諸世間人，少能於其五欲境中覺了知足，後",
    "T03n0165_006:0405b29": "趣命終；而世間人多於五欲境中，不能覺了、",
    "T03n0165_006:0405c01": "不生厭足，後趣命終。』",
    "T03n0165_006:0405c02": "[0405c02] 「復次，頂生王廣為利益於後人故，復說伽陀",
    "T03n0165_006:0405c03": "曰：",
    "T03n0165_006:0405c04": "「『極惡生死流轉中，  了知壽命隨減少；",
    "T03n0165_006:0405c05": "  應當速脩諸福門，  不脩福行斯為苦。",
    "T03n0165_006:0405c06": "  是故脩福為勝欲，  隨應行施如法儀；",
    "T03n0165_006:0405c07": "  此世及於他世中，  由脩福故生歡喜。』",
    "T03n0165_006:0405c08": "[0405c08] 「爾時，國中一切人民無數百千之眾，聞王寢",
    "T03n0165_006:0405c09": "疾，悉來奔詣瞻仰致問。時頂生王為諸人眾，",
    "T03n0165_006:0405c10": "以如是種貪欲等緣廣說對治，使諸人輩捨",
    "T03n0165_006:0405c11": "家學道。是時即有無數百千人眾，聞所說已",
    "T03n0165_006:0405c12": "而悉出家脩四梵行；復有多人斷除欲貪生",
    "T03n0165_006:0405c13": "于梵世。」",
    "T03n0165_006:0405c14": "[0405c14] 佛言：「大王！彼頂生王始自初居童子之位至",
    "T03n0165_006:0405c15": "太子位，及南贍部洲、東勝身洲、西牛貨洲、",
    "T03n0165_006:0405c16": "北俱盧洲，統輪王位；又於七金山住，乃至",
    "T03n0165_006:0405c17": "詣彼三十三天歷諸分位；於其中間總經一",
    "T03n0165_006:0405c18": "百一十有四帝釋謝滅。大王當知，帝釋壽量",
    "T03n0165_006:0405c19": "者，人間百年三十三天為一晝夜，三十晝夜",
    "T03n0165_006:0405c20": "而為一月，亦十二月乃成一年，天中千年是",
    "T03n0165_006:0405c21": "彼壽量；以彼千年校計人間，即三俱胝六百",
    "T03n0165_006:0405c22": "萬歲。",
    "T03n0165_006:0405c23": "[0405c23] 「復次，大王！其頂生王，昔於三十三天起念，",
    "T03n0165_006:0405c24": "欲其帝釋天主分于半座；是時迦葉苾芻方",
    "T03n0165_006:0405c25": "為帝釋。又頂生王復起是念：『若帝釋天主於",
    "T03n0165_006:0405c26": "此座中即謝世去，天上人間我為王者，豈不",
    "T03n0165_006:0405c27": "快哉！』是時迦葉如來為帝釋天主，其頂生王",
    "T03n0165_006:0405c28": "具大勝福、有大名稱，於一念中起心過失，減",
    "T03n0165_006:0405c29": "沒神力還復退墮，疾惱所纏而謝世去。」[0405c29] 佛",
    "T03n0165_006:0406a01": "言：「大王！彼頂生王者豈異人乎？即我身是。",
    "T03n0165_006:0406a02": "我於爾時廣施眾生利益安樂，趣無上智，然",
    "T03n0165_006:0406a03": "於阿耨多羅三藐三菩提多諸魔障，由因緣",
    "T03n0165_006:0406a04": "力之使然故。」",
    "T03n0165_006:0406a05": "[0406a05] 爾時，憍薩羅國主勝軍大王忽生疑念，前白",
    "T03n0165_006:0406a06": "佛言：「世尊！彼頂生王久遠因中，修何行業",
    "T03n0165_006:0406a07": "而能感此，宮中自然雨金錢七日？」[0406a07] 佛言：「大",
    "T03n0165_006:0406a08": "王！過去久遠有佛出世，號一切增上如來、應",
    "T03n0165_006:0406a09": "供、正等正覺、明行足、善逝、世間解、無上士、調御",
    "T03n0165_006:0406a10": "丈夫、天人師、佛、世尊。是時有長者子，於彼國",
    "T03n0165_006:0406a11": "中與一童女依世法儀媾夫婦事。其婦持以",
    "T03n0165_006:0406a12": "四寶所成妙華及甘美飲膳而奉於夫，其夫",
    "T03n0165_006:0406a13": "受已，持是寶華乘車而歸；於其中路見彼一",
    "T03n0165_006:0406a14": "切增上如來、應供、正等正覺，次第經游庠序",
    "T03n0165_006:0406a15": "而行。其長者子見佛世尊三十二相殊妙莊",
    "T03n0165_006:0406a16": "嚴，即起最上清淨信樂，下車肅恭持華奉獻；",
    "T03n0165_006:0406a17": "以佛世尊威神力故，即變其華大若車輪盤",
    "T03n0165_006:0406a18": "旋空中或飄或止。時長者子起清淨心，說伽",
    "T03n0165_006:0406a19": "陀曰：",
    "T03n0165_006:0406a20": "「『以此布施廣大因，  得佛世間自然智；",
    "T03n0165_006:0406a21": "  願我速越生死流，  先佛未度者皆度。",
    "T03n0165_006:0406a22": "  一切增上佛大僊，  我所奉上悅意華；",
    "T03n0165_006:0406a23": "  願我以此廣大因，  圓滿所求無上道。』」",
    "T03n0165_006:0406a24": "[0406a24] 佛言：「大王！彼頂生王以是因故，於自宮中",
    "T03n0165_006:0406a25": "雨金錢七日。」",
    "T03n0165_006:0406a26": "[0406a26] 爾時，勝軍大王復白佛言：「世尊！彼頂生王又",
    "T03n0165_006:0406a27": "以何緣，於四大洲統輪王位，乃能至于三十",
    "T03n0165_006:0406a28": "三天？」[0406a28] 佛言：「大王！過去久遠有佛出世，號毘",
    "T03n0165_006:0406a29": "婆尸如來、應供、正等正覺、明行足、善逝、世間解、",
    "T03n0165_006:0406b01": "無上士、調御丈夫、天人師、佛、世尊。是佛以其",
    "T03n0165_006:0406b02": "正法教化眾生，次第至于滿度摩帝城。一時，",
    "T03n0165_006:0406b03": "如來入城乞食，時有商主名曰廣作，見於如",
    "T03n0165_006:0406b04": "來巡行乞食，勝相希有；發清淨心，持少綠豆",
    "T03n0165_006:0406b05": "擲置&#x9262;內，以奉世尊。時豆四粒入于&#x9262;中，一",
    "T03n0165_006:0406b06": "粒旋轉擊&#x9262;振聲然後墮地，餘豆亦還流散",
    "T03n0165_006:0406b07": "于地。時彼商主見是相已起清淨心，即以伽",
    "T03n0165_006:0406b08": "陀發誓願言：",
    "T03n0165_006:0406b09": "「『以此布施廣大因，  得佛世間自然智；",
    "T03n0165_006:0406b10": "  願我速越生死流，  先佛未度者皆度。』」",
    "T03n0165_006:0406b11": "[0406b11] 佛言：「大王！是時商主於毘婆尸如來所，雖",
    "T03n0165_006:0406b12": "以少物施佛世尊，由心清淨，彼時四豆入於",
    "T03n0165_006:0406b13": "&#x9262;中，後感報應於四大洲統輪王位；其有一",
    "T03n0165_006:0406b14": "豆擊&#x9262;振聲方墮地者，後感報應能至三十",
    "T03n0165_006:0406b15": "三天。又復大王！而彼一豆若不墮地得置&#x9262;",
    "T03n0165_006:0406b16": "中，後必報應為天中主；由墮地故，但統人",
    "T03n0165_006:0406b17": "間不為天主。大王！彼商主者即頂生王是。",
    "T03n0165_006:0406b18": "由於佛所種是善根，以彼世尊大悲攝受故，",
    "T03n0165_006:0406b19": "得大果報、具大名稱、有大威光。是故大王！其",
    "T03n0165_006:0406b20": "有智者，於佛世尊隨力所應修諸施行。如其",
    "T03n0165_006:0406b21": "所說，當如是學。」"
}