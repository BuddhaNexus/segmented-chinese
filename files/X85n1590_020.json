{
    "X85n1590_020:0221a03": "錦江禪燈卷第二十",
    "X85n1590_020:0221a05": "賢護涼州孫氏子。來止廣漢閻興寺。常習禪定為業。",
    "X85n1590_020:0221a06": "兼嚴律行。纖毫無犯。以晉隆安五年卒。臨亡。口出五",
    "X85n1590_020:0221a07": "色光明。照滿寺內。遺言使燒身。既而肢節都盡。唯手",
    "X85n1590_020:0221a08": "一指不然。",
    "X85n1590_020:0221a09": "法緒高昌人。德行清謹。矢志修禪。後入蜀。于劉師塚",
    "X85n1590_020:0221a10": "間頭陀山谷。虎兕不傷。誦法華維摩金光明。常處石",
    "X85n1590_020:0221a11": "室中。率以為常。盛夏于室中圓寂。七日不臭。有異香。",
    "X85n1590_020:0221a12": "經旬不散。每夕放光。照徹數里。村人即于室傍。為起",
    "X85n1590_020:0221a13": "塔焉。",
    "X85n1590_020:0221a14": "法成涼州人。十六出家。學通經律。不餌五穀。唯食松",
    "X85n1590_020:0221a15": "柏脂。孤居巖穴。習禪為務。元嘉中。東海王懷素。出守",
    "X85n1590_020:0221a16": "巴西。聞風遣迎。會于涪城夏坐講律。事竟辭反。因停",
    "X85n1590_020:0221a17": "廣漢。復弘禪法。後小疾。便告眾云。法成常誦寶積經。",
    "X85n1590_020:0221a18": "于是自力誦之。始得半卷。氣劣不堪。乃令人讀之。一",
    "X85n1590_020:0221a19": "遍方竟。合掌而卒。侍疾十餘人。咸見空中有紺馬。背",
    "X85n1590_020:0221a20": "負金棺。升空而逝。",
    "X85n1590_020:0221a21": "法期[郫卑+((白日+田)/廾)]縣向氏子。早喪二親。事兄如父。十四出家。從",
    "X85n1590_020:0221a22": "智猛諮受禪業。與靈期寺法林。共習禪觀。猛所諳知。",
    "X85n1590_020:0221a23": "皆已證得。後遇玄暢。復從進業。及暢下江陵。師亦隨",
    "X85n1590_020:0221a24": "從。十住觀門。所得已九。有師子奪迅三昧。唯此未盡。",
    "X85n1590_020:0221b01": "暢歎曰。吾自西涉流沙。北履幽漠。東探禹穴。南盡衡",
    "X85n1590_020:0221b02": "羅。唯見此一子。特有禪分。後卒于長沙寺。春秋六十",
    "X85n1590_020:0221b03": "有二。神光映徹數里。體更香潔。",
    "X85n1590_020:0221b04": "道法燉煌曹氏子。棄家入道。專精禪業。亦旹行神呪。",
    "X85n1590_020:0221b05": "後遊成都。為王休之費鏗之請。于興樂香積二寺主。",
    "X85n1590_020:0221b06": "訓眾有法。常行分衛。不受別請。及僧乞食。所得常減",
    "X85n1590_020:0221b07": "其分。以施蟲鳥。每夕輒脫衣露坐。以飼蚊蝱。後入定。",
    "X85n1590_020:0221b08": "見彌勒放臍中光。照三塗果報。于是深加篤勵。常坐",
    "X85n1590_020:0221b09": "不臥。元徽二年。于定中滅度。平坐繩牀。貌如恒日。",
    "X85n1590_020:0221b10": "普恒成都郭氏子。為兒童旹。甞于日光中。見聖僧在",
    "X85n1590_020:0221b11": "空中說法。向家人敘之。並未之信。後苦求出家。依止",
    "X85n1590_020:0221b12": "安樂寺。獨處一房。不立眷屬。習靜業禪。善入出住。與",
    "X85n1590_020:0221b13": "蜀韜律師為同意。自說入火光三昧。光從眉直下至",
    "X85n1590_020:0221b14": "金剛際。于光中見諸色像。先身業報。頗亦明了。宋昇",
    "X85n1590_020:0221b15": "明三年卒。春秋七十有八。",
    "X85n1590_020:0221b16": "法淋晉原臨卭樂氏子。少出家。止蜀郡裴寺。專好戒",
    "X85n1590_020:0221b17": "品。研心十誦。常恨蜀中無好師宗。俄而隱公至蜀。師",
    "X85n1590_020:0221b18": "乃尅己。握錐自刺。晝夜如常。及隱還陝西。隨從數載。",
    "X85n1590_020:0221b19": "諸部毗尼。洞盡心曲。後還蜀。住靈建寺。益部僧尼。無",
    "X85n1590_020:0221b20": "不宗奉。常祈心安養。每誦無量壽及觀音經。輒見一",
    "X85n1590_020:0221b21": "沙門。形甚姝大。常在師前。至齊建武二年。寢疾不愈。",
    "X85n1590_020:0221b22": "注念西方。禮懺不息。見諸賢聖皆集目前。乃向弟子",
    "X85n1590_020:0221b23": "述其所見。令死後焚身。言訖合掌而卒。即于新繁路",
    "X85n1590_020:0221b24": "口。積木燔屍。煙炎衝天。三日乃盡。收斂遺骨。即于其",
    "X85n1590_020:0221c01": "處而起塔焉。",
    "X85n1590_020:0221c02": "僧慶巴西安漢陳氏子。家世業儒。慶生有異瑞。十三",
    "X85n1590_020:0221c03": "出家。依義興寺淨修梵行。願求見佛。先捨三指。末誓",
    "X85n1590_020:0221c04": "燒身。漸絕糧粒。唯服香油。到大明三年二月八日。于",
    "X85n1590_020:0221c05": "蜀武擔寺西。對其所造淨名像前。焚身供養。刺史張",
    "X85n1590_020:0221c06": "悅。躬出臨視。道俗僑舊。觀者傾邑。行雲結葢。苦雨悲",
    "X85n1590_020:0221c07": "零。俄而晴景開明。天色澄淨。見一物如龍。從[卄/積]升天。",
    "X85n1590_020:0221c08": "時年二十三。天水太守裴方明。為收設利起塔。",
    "X85n1590_020:0221c09": "僧生[郫卑+((白日+田)/廾)]縣袁氏子。少齡出家。以苦行致稱。成都宋豐",
    "X85n1590_020:0221c10": "等。請住三賢寺。誦法華經為業。甞于山中誦經。有虎",
    "X85n1590_020:0221c11": "來蹲其前。誦竟乃去。後每至諷詠。輒見左右四人為",
    "X85n1590_020:0221c12": "侍衛。年雖衰老。而翹勤彌厲。後微疾。便語侍僧云。吾",
    "X85n1590_020:0221c13": "將去矣。遂怡然取疾。",
    "X85n1590_020:0221c14": "顯嵩西蜀重慶銅梁李氏子。飽參倦遊。出世住巴川",
    "X85n1590_020:0221c15": "之宣密院。三十年跡不出閫。紹興中。集眾說偈曰。八",
    "X85n1590_020:0221c16": "十年中甞浩浩。宏開肆貨摩尼寶。也無一個共商量。",
    "X85n1590_020:0221c17": "不是山僧收舖早。言訖端坐而逝。茶毗舍利無算",
    "X85n1590_020:0221c18": "　時有淨業和尚。石照文氏子。少業屠。有羊方乳二羔。",
    "X85n1590_020:0221c19": "將殺之。二羔銜其刀。跪伏于門。若乞母命。師感歎。棄",
    "X85n1590_020:0221c20": "家為僧。力參宗匠。忽大悟。作偈曰。昨日羅剎心。今朝",
    "X85n1590_020:0221c21": "菩薩面。羅剎與菩薩。不隔一條線。",
    "X85n1590_020:0221c22": "禪惠名山人。家世業儒。屢舉不第。元符間。郡守呂由",
    "X85n1590_020:0221c23": "誠。見以僧勅戲之。遂棄儒從釋。力參祖道。得大開悟。",
    "X85n1590_020:0221c24": "初住本邑天寧寺。出入必策馬乘輿。諸耆宿言。以佛",
    "X85n1590_020:0222a01": "法貴乎苦行。固不宜乘輿馬服綺繡。師答以偈曰。文",
    "X85n1590_020:0222a02": "殊駕獅子。普賢跨象王。新來一個佛。騎馬也無妨。凡",
    "X85n1590_020:0222a03": "所說法。機鋒敏捷。有語錄行世。",
    "X85n1590_020:0222a04": "寶崖涪陵人。幼寡言不嬉戲。棄家為僧。以布裹五指",
    "X85n1590_020:0222a05": "燒之曰。信佛如此可也。人以為風。何不治之。答曰。身",
    "X85n1590_020:0222a06": "在空耳。四大五肢復何有耶。投火滅身。而心不壞。",
    "X85n1590_020:0222a07": "石巖崑法師江陵人。住涪州方廣寺。家世業儒。累舉",
    "X85n1590_020:0222a08": "不第。遂棄遊釋門。精嚴戒律。澄心禪觀。雖探賾大乘",
    "X85n1590_020:0222a09": "諸部。而專事緘默。臨終預知時至。集眾說偈曰。幻軀",
    "X85n1590_020:0222a10": "因妄動。藏法為伊演。有念有形遷。無心無垢染。塵塵",
    "X85n1590_020:0222a11": "盡法身。剎剎皆天眼。來去等空華。死生誰宛轉。言訖",
    "X85n1590_020:0222a12": "端坐而逝。世壽六十有九。臘二十八夏。",
    "X85n1590_020:0222a13": "唐阿世多尊者天竺人。唐旹入中國。止灌口靈崖山。",
    "X85n1590_020:0222a14": "常令白牛下山。募糧取水。神異變幻甚多。今靈崖有",
    "X85n1590_020:0222a15": "石刻像存。",
    "X85n1590_020:0222a16": "道慧資縣人。與德陽令樊鼎遇。為方外交。萬曆癸丑",
    "X85n1590_020:0222a17": "夏。樊病甚。因亢日夢帝命作桐柏山神。以書問之。師",
    "X85n1590_020:0222a18": "謂之曰。諸業由心造。諸果由心證。帝命由心改。公平",
    "X85n1590_020:0222a19": "日見地。作麼生于此著念。樊又問。病痛甚奈何。師曰。",
    "X85n1590_020:0222a20": "提起主人公。樊問。誰為主。師曰。覺痛者是。樊曰。四大",
    "X85n1590_020:0222a21": "解散。痛亦不知。誰為覺者。師曰。覺原無痛。痛亦非知。",
    "X85n1590_020:0222a22": "知覺無痛。痛痛即離。豈待四大解散。若必解散。如何",
    "X85n1590_020:0222a23": "有呼痛求針之鬼。覺體無邊際。四大浮漚耳。樊大有",
    "X85n1590_020:0222a24": "省。",
    "X85n1590_020:0222b01": "明釆崇慶州人。少度為僧。及長精止觀法門。不立文",
    "X85n1590_020:0222b02": "字。萬曆四十五年示寂。其夜僧徒百許人。見有紫氣",
    "X85n1590_020:0222b03": "投西南而去。有偈云。念滅滅亦滅。更有何不滅。本來",
    "X85n1590_020:0222b04": "原無說。皎月當空徹。",
    "X85n1590_020:0222b05": "明本漢州人。少依于姊丈高晟家。伐薪執爨。一日山",
    "X85n1590_020:0222b06": "中載薪回。驢不行。怒砍其耳。血流被地。心即悔悟。遂",
    "X85n1590_020:0222b07": "祝髮為僧。入[障音]邡高山寺有年。功行極苦。坐化之日。",
    "X85n1590_020:0222b08": "人有朝鎣華山來者。見本隻履入山云。失一履于禪",
    "X85n1590_020:0222b09": "榻下。可令吾徒寄送。見者至。方知其已化矣。",
    "X85n1590_020:0222b10": "空菴彰明縣香水寺僧。得悟禪宗。每歲買藥以濟病",
    "X85n1590_020:0222b11": "者。以穀粟飼鳥。至千百下食環集肩背。善吟咏。有語",
    "X85n1590_020:0222b12": "錄行世。百有餘歲。方坐化。",
    "X85n1590_020:0222b13": "德愛號印心。華陽人。生而失恃怙。乳媼不飲茹酒葷。",
    "X85n1590_020:0222b14": "方咽乳。七歲出家。聰慧好道。通儒佛。兼知醫。歷閱山",
    "X85n1590_020:0222b15": "水。遇病輒施藥救之。壬子歲荒。飯僧及流民。獲濟者",
    "X85n1590_020:0222b16": "眾。晚年歸剎止觀栖禪。乙卯十二月。忽示徒眾曰。吾",
    "X85n1590_020:0222b17": "于十四日。復歸造化。至期西嚮說偈而終。鼻下雙珠",
    "X85n1590_020:0222b18": "尺餘。面色如生。茶毗夜。西上紅光。竟夕不散。有徒克",
    "X85n1590_020:0222b19": "紹宗風。大中丞吳公。題曰蓮華淨域。",
    "X85n1590_020:0222b20": "萬竹講師名紹乾。號一清。性恬淡篤學。向峩嶺雪巖",
    "X85n1590_020:0222b21": "葺茅茨。僅可容膝。茹菜三年。神氣和暢。還成都。與道",
    "X85n1590_020:0222b22": "友犀泉。結廬百花潭上。直究心宗。更號萬竹。一日幡",
    "X85n1590_020:0222b23": "然若醒。嚮道甚力。遂入南都講肆。聽法者如市。復挂",
    "X85n1590_020:0222b24": "席五臺。刺血研金。書法華經九載。旋入燕京。栖普賢",
    "X85n1590_020:0222c01": "菴。刊行彌陀箋註。日講諸經。陳李二聖母。遙授紫衣",
    "X85n1590_020:0222c02": "敬禮之。旹鷲峰寺有栴檀像。人皆莫知其源。師一見",
    "X85n1590_020:0222c03": "識之曰。乃世尊天宮為母說法旹。優填王思之刻像。",
    "X85n1590_020:0222c04": "既成上昇虗空。佛即摩頂記云。千年後當往震旦。利",
    "X85n1590_020:0222c05": "益有緣。故今千年。像自出現。後還蜀卓錫浣花。都門",
    "X85n1590_020:0222c06": "紳衿贈送詩章。太史黃公劉公。皆有詩送。見續補藝",
    "X85n1590_020:0222c07": "文。師既歸里。有紳何觀察及士大夫。日與談宗門中",
    "X85n1590_020:0222c08": "事。蜀王施木。構講堂于浣花溪之側。一日登堂集眾。",
    "X85n1590_020:0222c09": "端坐而逝。",
    "X85n1590_020:0222c10": "玅琴字無絃。華陽人。母高氏有娠。每見異像。生而姿",
    "X85n1590_020:0222c11": "貌奇古。內外典籍。過目成誦。善詩工書畵。或得其篇",
    "X85n1590_020:0222c12": "章者。珍重如寶。後入楚以畫牛得名。俗稱牛和尚。返",
    "X85n1590_020:0222c13": "蜀住艸堂。構室榿東。有梅萼千株。畵梅入妙。自號梅",
    "X85n1590_020:0222c14": "屋老人。學憲五岳陳公。嘉而重之。遂與學琴賡詠。萬",
    "X85n1590_020:0222c15": "曆九年。趺坐道偈而終。",
    "X85n1590_020:0222c16": "雪菴樂靜禪師安縣譚氏子。嘉靖壬辰。祝髮南參。還",
    "X85n1590_020:0222c17": "蜀嗣海藏。住道峰院。靜修悟真。萬曆十一年元旦。索",
    "X85n1590_020:0222c18": "筆書偈曰。只此漚泡幻影。相隨六十餘年。橫眠三界",
    "X85n1590_020:0222c19": "剎那。無處顛倒人間。皎然空花影絕。見聞寂寂虗閒。",
    "X85n1590_020:0222c20": "問取雪菴面目。處處綠水青山。書畢跏趺而逝。",
    "X85n1590_020:0222c21": "無遐不知何許人。居九峰山絕頂修行。旹往來村落",
    "X85n1590_020:0222c22": "中。見村民馬忠女甫週歲有病。以破布繻餌之。立愈。",
    "X85n1590_020:0222c23": "又曰。此女當貴。後適庠生趙之辛。果封恭人。常至縣",
    "X85n1590_020:0222c24": "詣邊氏家。一徒羨其侈麗。曰汝欒之。何不遂來。後三",
    "X85n1590_020:0223a01": "日徒死。邊氏舉一子。哭不食乳。師往探摩其頂曰。既",
    "X85n1590_020:0223a02": "來何須哭耶。子遂輟哭。一日語弟子曰。吾將逝矣。可",
    "X85n1590_020:0223a03": "為我治齋。邀諸山一別。諸僧至陪。齋畢。一笑而逝。",
    "X85n1590_020:0223a04": "真容榮昌徐氏子。自幼詣觀音寺。禮佛守薙髮。受戒",
    "X85n1590_020:0223a05": "後卒。便生于壁山魏伯祿家。年十七不能言。一日謂",
    "X85n1590_020:0223a06": "其家曰。吾生前乃觀音寺僧。今當還寺。尋往。僧徒參",
    "X85n1590_020:0223a07": "見。即知其名。隨令取原收舍利古畵次第拜其父祖",
    "X85n1590_020:0223a08": "墳墓。乃譚生前。事皆不爽。眾往謁者。意之誠否。悉皆",
    "X85n1590_020:0223a09": "先知。邑令周俊。秘使人往觀。師先夜令徒一人。具茶",
    "X85n1590_020:0223a10": "往候于途。人皆異之。號為神僧。後無恙跏趺而化。",
    "X85n1590_020:0223a11": "實相豫章人。萬曆壬辰。卓錫廣元之雪峰。解文字。旹",
    "X85n1590_020:0223a12": "游戲詩畵。諸經典籍。翻刻七百則公案。評唱若干卷。",
    "X85n1590_020:0223a13": "達官士人多採藏焉。臨終種種異瑞。太史黃輝。為作",
    "X85n1590_020:0223a14": "塔銘。",
    "X85n1590_020:0223a15": "曉宗昭化僧。南遊三十餘年。萬曆丙申。歸居縣之梵",
    "X85n1590_020:0223a16": "天院。跪誦法華。禁步不出五載。後結室于人頭山麓。",
    "X85n1590_020:0223a17": "戊午秋。集緇素。告以將別。眾以為他往。懇留之。曰未",
    "X85n1590_020:0223a18": "也。嗣當辭謝。茲山狼虎縱橫。人不敢出戶。是夜諸人",
    "X85n1590_020:0223a19": "夢寐中。俱聞叩門作謝聲。待旦往視。則跏趺逝矣。鼻",
    "X85n1590_020:0223a20": "垂玉筯至膝。眾修塔以藏焉。",
    "X85n1590_020:0223a21": "知慧菩薩古城周曉師女。生而不食葷。喜誦經典。年",
    "X85n1590_020:0223a22": "十九。有問字者。慧輒自面壁經旬不起。甞絕粒。食柏",
    "X85n1590_020:0223a23": "葉。成化五年。辭父母。遊至江利口白馬寺經樓上。自",
    "X85n1590_020:0223a24": "焚香結跏坐入滅。正歷酷暑無臭不朽。神顯靈異。彼",
    "X85n1590_020:0223b01": "都人士。遂以沙築其身。裝塑成像。號知慧菩薩。眾皆",
    "X85n1590_020:0223b02": "爭事之。靈異響應。",
    "X85n1590_020:0223b03": "孤舟禪師不知何許人。萬曆初。至真安磻溪寺。面壁",
    "X85n1590_020:0223b04": "數年。一日謂主僧曰。明日予逝矣。寺外二樹將折。一",
    "X85n1590_020:0223b05": "折有聲。即主僧長老。一折無聲。即予也。次日二樹果",
    "X85n1590_020:0223b06": "折。說偈曰。勘破無無世界。了然何物心頭。自性已歸",
    "X85n1590_020:0223b07": "圓寂。清風明月自然。端坐而逝。",
    "X85n1590_020:0223b08": "福湛號天淵。楚人。居蓬溪智林。勤苦修行。解悟空寂。",
    "X85n1590_020:0223b09": "為旹禪宗。所著。有天淵錄二卷。及卒。有偈云。七十七",
    "X85n1590_020:0223b10": "年一笑終。倒騎木馬吼西風。我今脫殻飛騰去。明月",
    "X85n1590_020:0223b11": "清風一樣同。",
    "X85n1590_020:0223b12": "了用號雪機。遂寧張氏子。少善應赴。偶聞有向上事",
    "X85n1590_020:0223b13": "感悟。靜坐數年。深有所得。印證于天淵和尚。甞作山",
    "X85n1590_020:0223b14": "居詩。有云。傍樹修菴倚翠岑。煙霞繚繞白雲嶔。愚痴",
    "X85n1590_020:0223b15": "自合棲泉壑。潦倒何妨論古今。怪石溪邊塗去跡。浮",
    "X85n1590_020:0223b16": "嵐巖下絕來痕。始因入道藏幽谷。截斷攀援更莫尋。",
    "X85n1590_020:0223b17": "年七十二卒。其日彩霞覆寺。人咸異之。",
    "X85n1590_020:0223b18": "玄暢河西金城趙氏子。少旹。家門為胡虜所滅。禍將",
    "X85n1590_020:0223b19": "及師。虜帥見師貌古清奇。而止之曰。此兒目光外射。",
    "X85n1590_020:0223b20": "非凡童也。遂獲免。後往涼州出家。本名慧智。遇玄高",
    "X85n1590_020:0223b21": "事為弟子。高每奇之。因改名玄暢。以表付囑之旨。其",
    "X85n1590_020:0223b22": "後虐虜剪滅佛法。害諸沙門。唯師得脫。元嘉二十二",
    "X85n1590_020:0223b23": "年閏五月間。發自平城。路由代郡上谷。東跨太行。北",
    "X85n1590_020:0223b24": "經幽冀。南轉將至孟津。唯手把一束楊枝。一扼葱葉。",
    "X85n1590_020:0223c01": "虜騎追逐。將欲及之。乃以楊枝擊沙。陡然天闇。人馬",
    "X85n1590_020:0223c02": "不能前進。有頃沙息。騎已復至。于是投身河中。唯以",
    "X85n1590_020:0223c03": "葱葉內鼻孔中通氣度水。于八月達于揚州。洞曉經",
    "X85n1590_020:0223c04": "律。深入禪要。占記吉凶靡不誠驗。墳索子氏多所該",
    "X85n1590_020:0223c05": "涉。至于世技雜能。罕不畢備。初華嚴大部。文旨浩博。",
    "X85n1590_020:0223c06": "終古以來未有宣釋。師乃竭思幽尋。提章比句。傳講",
    "X85n1590_020:0223c07": "無匹。又善三論。為學者之宗。宋文帝深加欽重。請為",
    "X85n1590_020:0223c08": "太子師。再三固讓。弟子謂之曰。法師方欲弘道濟物。",
    "X85n1590_020:0223c09": "廣宣名教。今帝王虗己相延。皇儲蓄禮思敬。若道揚",
    "X85n1590_020:0223c10": "聖躬。則四海歸德。今矯然高讓。將非聲聞耶。師曰。此",
    "X85n1590_020:0223c11": "可與智者說。難與俗人言也。及太初事故。方知先覺。",
    "X85n1590_020:0223c12": "自爾遷憩荊州。止長沙寺。時沙門功德直。出念佛三",
    "X85n1590_020:0223c13": "昧經等。師刊正文字。辭旨婉切。又舒手出香。掌中流",
    "X85n1590_020:0223c14": "水。莫之測也。迄宋之季年。乃飛舟遠舉。乃適成都。初",
    "X85n1590_020:0223c15": "止大石寺。乃手畵金剛密迹等十六神像。至昇明三",
    "X85n1590_020:0223c16": "年。又遊西界。觀矚岷嶺。乃于岷山郡北部廣陽縣界",
    "X85n1590_020:0223c17": "齊后山。遂有終焉之志。仍倚巖傍谷。結艸為菴。弟子",
    "X85n1590_020:0223c18": "法期。見神人乘馬。著青衣繞山一帀。還示造塔之處。",
    "X85n1590_020:0223c19": "以齊建元元年四月二十三日終也。",
    "X85n1590_020:0223c20": "普岸漢東蔡氏子。得法于百丈。太和年中謂眾曰。吾",
    "X85n1590_020:0223c21": "山水之遊未厭。諸人勿相留滯。天台赤城。道猷曾止。",
    "X85n1590_020:0223c22": "華頂石梁。智者降魔。將遊之也。自襄陽迤邐。從沃州",
    "X85n1590_020:0223c23": "天姥。入天台西門。得平川谷中一大舍峰名平田。結",
    "X85n1590_020:0223c24": "茅居之。未幾見虎乳子。瞪目眎師。遂以杖按其頭曰。",
    "X85n1590_020:0224a01": "貧道聞。此山神仙窟宅。羅漢隱居。今欲寄此安禪。檀",
    "X85n1590_020:0224a02": "越勿相驚撓。經宿虎領子而去。癸丑。眾力營搆丈室。",
    "X85n1590_020:0224a03": "成平田院。示眾。大道虗曠。惟一真心。善惡勿思。神清",
    "X85n1590_020:0224a04": "物表。隨緣飲啄。更復何為。",
    "X85n1590_020:0224a05": "慧永內江潘氏子。與慧遠同師道安。相期結屋羅浮。",
    "X85n1590_020:0224a06": "及遠為安所留。師乃先至潯陽。刺史陶範。留憩廬山",
    "X85n1590_020:0224a07": "舍宅。為西林寺以居之。峰嶺別立茅室。甞有一虎馴",
    "X85n1590_020:0224a08": "伏。入其室者。輒聞異香。因號香谷。",
    "X85n1590_020:0224a09": "懷州靈燦遠公之門人。稟性淳直。寬柔著稱。遊學鄴",
    "X85n1590_020:0224a10": "研蘊正理。深明十地涅槃。備經講授。隨遠入關。十數",
    "X85n1590_020:0224a11": "之一也。住大興善寺。因遠公去世。眾侶無依。開皇十",
    "X85n1590_020:0224a12": "七年。奉勅補次為眾主。于淨影寺。傳揚故業。積經年",
    "X85n1590_020:0224a13": "稔。仁壽興塔。降勅令送舍利于懷州之長壽寺。初建",
    "X85n1590_020:0224a14": "塔將下。感一雄雉集于函上。載飛載止。曾無驚懼。與",
    "X85n1590_020:0224a15": "授三歸。便近人馳遶。似如聽受。迴頭鼓舞。欣躍自娛。",
    "X85n1590_020:0224a16": "覆勘其形。實非其雉。乃彩鳳也。",
    "X85n1590_020:0224a17": "楚琦蜀人。篤信西方。因抵燕京。聞樓鼓聲大徹。洪武",
    "X85n1590_020:0224a18": "初。三詔說法京都。　皇情大悅。後築室號西齋。一意",
    "X85n1590_020:0224a19": "淨業。常見大蓮華充滿世界。彌陀在中。眾聖圍繞。將",
    "X85n1590_020:0224a20": "示寂。書偈曰。吾行矣。人問何往。答曰西方。又問。西方",
    "X85n1590_020:0224a21": "有佛。東方無佛耶。乃厲聲一喝。泊然而逝。",
    "X85n1590_020:0224a22": "牟羅漢眉山人。名安。以廂公隸卒。如岷山。涉上清坂。",
    "X85n1590_020:0224a23": "忽遇髯者。顧笑曰。汝飢何不食柏子耶。摘子投其口。",
    "X85n1590_020:0224a24": "顧髯者不復見矣。遂不火食。大雪埋室。庭有大甕貯",
    "X85n1590_020:0224b01": "水。解衣就浴。江水暴漲。舟不可行。或戲指其笠曰。乘",
    "X85n1590_020:0224b02": "此渡可乎。師遂置笠水面。趺坐其上。亂流以濟。人呼",
    "X85n1590_020:0224b03": "為牟羅漢耳。",
    "X85n1590_020:0224b04": "印滿大千江安人。初不知書。因讀觀音經有悟。遂能",
    "X85n1590_020:0224b05": "文。有僧云。及八角磨盤七重行樹于室中。渠演之曰。",
    "X85n1590_020:0224b06": "大道原空。八角磨盤何處轉。本來非有。七重行樹不",
    "X85n1590_020:0224b07": "須栽。題水際觀音閣。曇影一江。兜率院天凝水月。身",
    "X85n1590_020:0224b08": "香五分。婆羅門女散栴檀。題懺筵。旋懺旋為。若是不",
    "X85n1590_020:0224b09": "為何用懺。非空非色。但凡有色總成空。題佛殿。皇朝",
    "X85n1590_020:0224b10": "大一統。三教敷崇。天子壽萬年。億兆稱頌。僧舍云。補",
    "X85n1590_020:0224b11": "衲迎紅日。開牕推白雲。題佛閣。白日住虗空。千古慧",
    "X85n1590_020:0224b12": "光彌宇宙。金身來淨土。三乘苾典遍河沙。題文昌祠。",
    "X85n1590_020:0224b13": "半壁拱天心。開北極圖書洞府。六星明斗上。應人間",
    "X85n1590_020:0224b14": "豪傑昌期。開口皆佳句也。",
    "X85n1590_020:0224b15": "壽聖院僧冲古主于詩。其挽光獻太后云。昔補一天",
    "X85n1590_020:0224b16": "成大業。晚扶雙日耀重離。有詩五百餘篇。題曰錦屏",
    "X85n1590_020:0224b17": "集。又僧推聰能詩。曾賦春陰云。好花分日少。閒艸占",
    "X85n1590_020:0224b18": "春多。亦佳句也。",
    "X85n1590_020:0224b19": "法師承遠始學于成都。唐公至荊州。進學于王泉真",
    "X85n1590_020:0224b20": "公。真公授師以衡山。乃為教魁。相從而化者眾。有弟",
    "X85n1590_020:0224b21": "子法照。初居廬山。由正定聚。夢趣安樂國。見蒙惡衣",
    "X85n1590_020:0224b22": "侍佛者。師問為何人。佛曰。衡山承遠也。覺而見之相",
    "X85n1590_020:0224b23": "肖。乃從而學。傳教天下。法照在代宗時為國師。乃言。",
    "X85n1590_020:0224b24": "其師有異德。天子南嚮而禮焉。度其道不可徵。乃名",
    "X85n1590_020:0224c01": "其院。額曰般舟道場。用尊其位。師始居山西南岩石",
    "X85n1590_020:0224c02": "窟。人饋之食則食。不饋則食土泥茹艸木。後策杖騰",
    "X85n1590_020:0224c03": "空。不知何往也。",
    "X85n1590_020:0224c04": "裴氏鸚鵡成都尹韋臯記曰。人有獻鸚鵡者。河東裴",
    "X85n1590_020:0224c05": "氏謂。此鳥名載梵經。智殊常類。常狎而敬之。始告以",
    "X85n1590_020:0224c06": "六齋之禁。及午後非時終夕不食。或教以持佛名號。",
    "X85n1590_020:0224c07": "仰首奮翼。若善承聽。每清景永夜發和雅音。阿彌陀",
    "X85n1590_020:0224c08": "佛聲聲相續。一日有憔悴容。訓養者鳴磬而告之曰。",
    "X85n1590_020:0224c09": "將去此而西歸乎。每一擊磬一稱佛。十擊磬而十念",
    "X85n1590_020:0224c10": "成。斂翼委足揜然而絕。案釋典。十念成往生西方。又",
    "X85n1590_020:0224c11": "云。得佛惠者。歿有舍利。遂命火焚之。得舍利十餘粒。",
    "X85n1590_020:0224c12": "貞元十九年九月記。",
    "X85n1590_020:0224c13": "成都有僧。誦法華經甚功。一日有山僕。來請入溪。見",
    "X85n1590_020:0224c14": "跨溪一閣。僕入報。出謂僧曰。先生請師誦經。誦至寶",
    "X85n1590_020:0224c15": "塔品。先生野服藜杖。兩眉垂肩。揖入焚香而聽。設飯",
    "X85n1590_020:0224c16": "[木*巳]秫菊若甘露。嚫一鍰。僕送至中途。師問。先生何姓",
    "X85n1590_020:0224c17": "名。僕曰。姓孫。復于僧掌書思邈字。僧方嗟駭。僕忽不",
    "X85n1590_020:0224c18": "見。復回尋索三日。竟迷路。歸視嚫。乃金錢一百。由茲",
    "X85n1590_020:0224c19": "一饍。身輕無疾。唐史言百五十歲。野錄請誦經時在",
    "X85n1590_020:0224c20": "國初。則又三百年矣。",
    "X85n1590_020:0224c21": "沙門海通于嘉州大江之濵。鑿石為佛。高三百六十",
    "X85n1590_020:0224c22": "尺。覆以九層之閣。顏曰凌雲。",
    "X85n1590_020:0224c23": "梵僧西天三藏缽怛羅至蜀。自言從摩伽陀國至益",
    "X85n1590_020:0224c24": "州。途經九萬九千三百八十里。時建光天元年也。三",
    "X85n1590_020:0225a01": "藏自言。已二百七十歲。",
    "X85n1590_020:0225a02": "成都沙門光遠遊西天。還詣闕。進西天竺王子歿徒",
    "X85n1590_020:0225a03": "曩表。佛頂印。及舍利若干。貝多葉。菩提樹葉。詔三藏",
    "X85n1590_020:0225a04": "施護譯其表。曰伏聞支那國有大天子。至聖至神。富",
    "X85n1590_020:0225a05": "貴自在。自慚福薄。無由朝謁。遠蒙皇恩。賜金剛座釋",
    "X85n1590_020:0225a06": "迦如來袈裟一領。即已披挂供養。伏願支那皇帝。福",
    "X85n1590_020:0225a07": "慧圓滿。壽命延長。一切有情度諸沈溺。謹以釋迦舍",
    "X85n1590_020:0225a08": "利。附沙門光遠以進。",
    "X85n1590_020:0225a09": "明槩表決對傅奕廢佛僧事。師聞三皇統天。五帝御",
    "X85n1590_020:0225a10": "寓。道含弘而遠大。德普覆而平均。敷善教以訓民。布",
    "X85n1590_020:0225a11": "慈心而育物。逮乎中古。其道弗虧。故漢武欽明。見善",
    "X85n1590_020:0225a12": "而弗及。顯宗睿哲。體道而弗居。遂能紆屈尊儀。甘泉",
    "X85n1590_020:0225a13": "禮金人之瑞。翹想夢寐。德陽降銅像之徵。于是秦景",
    "X85n1590_020:0225a14": "西遊。越流沙而訪道。摩騰東入。跨葱嶺而傳真。遂得",
    "X85n1590_020:0225a15": "化漸漢朝。寺興白馬之號。道流晉世。剎建青龍之名。",
    "X85n1590_020:0225a16": "其間盛寫尊儀。競崇寺塔。騰慧雲于落仞。涌法水于",
    "X85n1590_020:0225a17": "窮源。文富萬言。第略記耳。",
    "X85n1590_020:0225a18": "通天禪師諱明徹。京兆同州潘氏子。嗣法于銕山禪",
    "X85n1590_020:0225a19": "師。乃臨濟二十五世孫也。弔影孤單。歷半天下。後遊",
    "X85n1590_020:0225a20": "峩眉。隙地為菴。名曰圓覺。兀坐終日。熊猿作伍。煙霞",
    "X85n1590_020:0225a21": "為鄰。丁亥歲。神宗聞之。賜紫衣龍藏。顏曰護國艸菴",
    "X85n1590_020:0225a22": "寺。迨辛丑十一月十二日。示微恙。書偈。七十六年幻",
    "X85n1590_020:0225a23": "化身。東西南北苦勞生。今朝惹得虗空笑。大地原來",
    "X85n1590_020:0225a24": "不是塵。塔全身于千佛頂。",
    "X85n1590_020:0225b01": "得心律師巴東人。因禮普賢值大椿。憩于下。常修淨",
    "X85n1590_020:0225b02": "業。晝夜六時弗間。日居月諸。雲輸霞委。忽成叢席。以",
    "X85n1590_020:0225b03": "樹名曰洪椿坪也。劫運斯逢。秋毫無犯。兩川共尊。實",
    "X85n1590_020:0225b04": "師之願海淵弘矣。",
    "X85n1590_020:0225b05": "渝州木棟可尊古法師持正嚴行。威德逼人。甞講法",
    "X85n1590_020:0225b06": "華。至唯佛與佛乃能知之。遂執卷召眾曰。還知麼。眾",
    "X85n1590_020:0225b07": "答不恰。自代云。向下文長。付在來日。因以兩川稱為",
    "X85n1590_020:0225b08": "義虎也。",
    "X85n1590_020:0225b09": "澄江宗主內江復覺寺僧。三學該煉。唱提千七百則",
    "X85n1590_020:0225b10": "公案。如青雲吐月。精操玄文。似遠客還鄉。出入劫雲",
    "X85n1590_020:0225b11": "中。匡徒劍戟裏。暮年折一足。世稱雲門再來。後示寂",
    "X85n1590_020:0225b12": "于峩眉山。塔標伏虎寺。世壽八十三。坐臘五十九夏。",
    "X85n1590_020:0225b13": "輔慈沙門。高原昱蓬溪人廿歲猶粥粥然。似無能者。",
    "X85n1590_020:0225b14": "偶友人激曰。終南山多異人。可往叩焉。師至終南。寓",
    "X85n1590_020:0225b15": "窺基法師遺址。果值異人。授以唯識論。淬礪九載。後",
    "X85n1590_020:0225b16": "抵燕都。值肯堂王公。論唯識義。師曰。大覺湛然。識于",
    "X85n1590_020:0225b17": "何生。佛智歷然。識向何滅。若執唯識真實有者。遮唯",
    "X85n1590_020:0225b18": "識也。如是則天親不得已以有頌。護法等不得已以",
    "X85n1590_020:0225b19": "有論。師于萬曆辛亥。挂搭于江寧南屏。不得已操觚",
    "X85n1590_020:0225b20": "詮註。務顯永明宗鏡。攝性相以雙圓。彌勒闡宗。依一",
    "X85n1590_020:0225b21": "真而摹相。心空識空。則三十為綴。識滅論滅。即九大",
    "X85n1590_020:0225b22": "焉依。本如吳公見以助喜。即捐金壽梓。師曰。乍尋茲",
    "X85n1590_020:0225b23": "義。文隋齟齬。竭思羣經。窮研眾論。支頤瞪目。振逸忘",
    "X85n1590_020:0225b24": "勞。更訊大方。漸通線徑。剞厥既就。海內強學。無不沾",
    "X85n1590_020:0225c01": "濡。密雲悟和尚過南屏。師以藁示之。密閱數紙。批云。",
    "X85n1590_020:0225c02": "瘦狗過沙溪。擲之而去。師回蓬溪青蓮寺示寂焉。骨",
    "X85n1590_020:0225c03": "櫬白如雪。堅石硬如鋼。塔于本寺之蕋峰。世壽九十。",
    "X85n1590_020:0225c04": "坐六十四夏。",
    "X85n1590_020:0225c05": "長壽東山寺無為律師前身即本寺楊關主也。臨終",
    "X85n1590_020:0225c06": "曰。我二十年後再來。遂將方丈鎖封而逝。迨廿載。緇",
    "X85n1590_020:0225c07": "素夢師祖回山。翌日設香恭迎。見一僧年將二十。且",
    "X85n1590_020:0225c08": "笑且言曰。吾來矣。汝等可將我封號開了。便入方丈。",
    "X85n1590_020:0225c09": "坐談往事。歷歷指陳。緇素莫不驚異。後又上山欠水。",
    "X85n1590_020:0225c10": "自往鶴遊坪龍王洞。兀坐七日。募一小龍携回。入滅",
    "X85n1590_020:0225c11": "時。門弟子。恐後龍難制伏。遂白師遣下山矣。師不善",
    "X85n1590_020:0225c12": "詩對。有涪郡冢宰夏公訪師。因猫兒往過。夏即出對",
    "X85n1590_020:0225c13": "曰。小小猫兒拖虎尾。師應聲對曰。細細蝦子帶龍鬚。",
    "X85n1590_020:0225c14": "其靈異聰利。不止如此。兩川深慕其道德焉。",
    "X85n1590_020:0225c15": "鈞天廣樂內江石氏子。神清侏儒。戒月孤圓。甞題接",
    "X85n1590_020:0225c16": "引佛壁曰。久立地等世上人。一齊同路。長伸手接娑",
    "X85n1590_020:0225c17": "婆客。打夥共行。崇禎丙戌。聞闖宼陷宸京。而獻賊亦",
    "X85n1590_020:0225c18": "叛蜀。携徒宗叵。遁跡於然燈寺之絕頂。不粒而終。壽",
    "X85n1590_020:0225c19": "七十二。塔于本山。",
    "X85n1590_020:0225c20": "昭覺惟一真常禪師未詳法嗣。甞作牧牛頌曰。崢嶸",
    "X85n1590_020:0225c21": "頭角出常流。踏遍溪山得自由。一朝摸著牛兒鼻。牽",
    "X85n1590_020:0225c22": "向人間賣不休。",
    "X85n1590_020:0225c23": "遼陽三韓人。邊鎮之幼子也。以失守。問罪當在死數。",
    "X85n1590_020:0225c24": "父以錢贖之。得避俗為僧。精勤懍厲。苦行標節。不畜",
    "X85n1590_020:0226a01": "錢帛。隨得隨施。居江安土橋。恧染風疹。于康熙庚戌",
    "X85n1590_020:0226a02": "冬。密有燒身之意。甞自[卄/積]薪高丈餘。中開一龕。足容",
    "X85n1590_020:0226a03": "己身。弟子德法苦諫不從。傾囊設大施會訖。入龕自",
    "X85n1590_020:0226a04": "焚。遺命。碎骨和粉棄江中。遂遵之。後徒德玉南還。為",
    "X85n1590_020:0226a05": "師作忌。有云。持鍬上法堂。為覓先師骨。先師臨終時。",
    "X85n1590_020:0226a06": "分付塟魚腹。何哉要如斯。喜唱船子曲。咄。善漁父和",
    "X85n1590_020:0226a07": "實難齊。欵乃一聲山水綠。",
    "X85n1590_020:0226a08": "遵義禹門策眉禪師黎氏子。幼為郵吏。而桂子蘭孫。",
    "X85n1590_020:0226a09": "緇素百有餘人。因甲乙之。革依本師丈雪和尚削染。",
    "X85n1590_020:0226a10": "金湯法社。敞建叢林。乙卯冬杪過昭覺。省覲本師。行",
    "X85n1590_020:0226a11": "至渝州。偶問門徒。此去成都遠近。眾曰。半月程。師曰。",
    "X85n1590_020:0226a12": "祇可半途。命莊香遙禮畢。端坐而逝。世壽八十八。僧",
    "X85n1590_020:0226a13": "臘三十。塔于內江般若寺也。",
    "X85n1590_020:0226a14": "諱號雷同傳",
    "X85n1590_020:0226a15": "兩楊雄。兩李膺。兩王褒。兩文與可。楊雄成都人。作大",
    "X85n1590_020:0226a16": "元經者。漢王褒資中人。作賢臣頌者。晉李膺涪城人。",
    "X85n1590_020:0226a17": "作益州記者。漢李膺為益州太守。寰宇記云。城西三",
    "X85n1590_020:0226a18": "里有李膺宅。後周王褒。同庾信從益州趙王。出鎮之",
    "X85n1590_020:0226a19": "蜀。褒有奉賀詩。楊雄持節入蜀。迎梁主蕭巋者。文與",
    "X85n1590_020:0226a20": "可鹽亭人。與東坡先生同時。善寫竹。已上皆宦遊人。",
    "X85n1590_020:0226a21": "也。今涪州有文姓者。亦號與可。深可慨歎。",
    "X85n1590_020:0226a22": "宋孫明復曰。太鉉一書。乃明天人始終之理。君臣上",
    "X85n1590_020:0226a23": "下之分。葢疾莽而作也。王介甫諸家。以年數考之。謂",
    "X85n1590_020:0226a24": "子雲與莽不相及。上符命投閣。恐係谷子雲事。鑿鑿",
    "X85n1590_020:0226b01": "有據。是何人忍于污衊賢者于史中。",
    "X85n1590_020:0226b02": "攀高傳",
    "X85n1590_020:0226b03": "凡別名更號。萬不可犯。前輩如憨山老人。時人喜憨",
    "X85n1590_020:0226b04": "字。效而稱之。憨松憨石憨月憨浪。本師破老人。時人",
    "X85n1590_020:0226b05": "亦效而喜焉。破浪破雪破峰破石。牧雲叔住甞熟縣",
    "X85n1590_020:0226b06": "破山寺。拈古內謂。破山則不然。末學聆之。疑翳載胸。",
    "X85n1590_020:0226b07": "又如木陳浮石。亦先輩號也。高僧傳備具。蒼頡造字",
    "X85n1590_020:0226b08": "如河沙。何故篤羨此音之美。如天皇天王兩道悟參",
    "X85n1590_020:0226b09": "錯。費盡後昆脚手。",
    "X85n1590_020:0226b11": "後跋",
    "X85n1590_020:0226b12": "昔如來在世。預以末法。囑累帝釋及諸國王。良由天",
    "X85n1590_020:0226b13": "力可摧萬邪。王威可率兆庶。而遺法付囑者。意在仗",
    "X85n1590_020:0226b14": "庇流通。以四眾之微弱。恐三寶之廢毀。藉王者之威",
    "X85n1590_020:0226b15": "力。令有不肖者寢其紕紊。助大猷以維新。扇皇風以",
    "X85n1590_020:0226b16": "遐暢。所以歷朝地主。公卿士庶。一聆分衛。無不傾心",
    "X85n1590_020:0226b17": "呵護也。故眾生非佛法不能自度。佛法非眾生不能",
    "X85n1590_020:0226b18": "弘宣。佛又自記囑累流通。惓惓有以。知世尊慈悲法",
    "X85n1590_020:0226b19": "施。設使無量國土。有一人不聞是法者。未滿如來本",
    "X85n1590_020:0226b20": "懷。今吾南洲。有一夥男子。頗稱猛利。一聆玄誨。即豎",
    "X85n1590_020:0226b21": "起眉毛。徹悟根源。真常獨露。語嘿動靜為天下法。斯",
    "X85n1590_020:0226b22": "乃折蘆導世之徒也。又有一類操白業底。足跡徧天",
    "X85n1590_020:0226b23": "下。詩名滿世間。便謂已證已得。從而呵佛罵祖。放曠",
    "X85n1590_020:0226b24": "無檢。聲色貨利。居然常人。而高談濶論。明欺一世。豈",
    "X85n1590_020:0226c01": "欺世乎。乃自欺也。又有一種。洋洋焉形影相弔。言于",
    "X85n1590_020:0226c02": "未來。乃靜極光通。神清可挹。俗之所謂神僧者此也。",
    "X85n1590_020:0226c03": "又有一般操黑業人。鈍根樂小法。不自信作佛。仁者",
    "X85n1590_020:0226c04": "彼既丈夫我亦爾。怯弱于誰。此一放過。不知打向何",
    "X85n1590_020:0226c05": "方何道裏去。且目擊耳聞。同牕之輩。多少英俊。精靈",
    "X85n1590_020:0226c06": "剝盡。惶惶焉。又一生了。觀古之尊宿。幾十年點胸自",
    "X85n1590_020:0226c07": "許後。為明眼人煅煉方始省悟。及其悟後。奉戒愈精。",
    "X85n1590_020:0226c08": "檢過愈密。甚至向折脚鐺下。入山磨煉真去就。豈非",
    "X85n1590_020:0226c09": "識法者懼。邇來學者。順則喜。逆則悲。皆大法不明之",
    "X85n1590_020:0226c10": "咎。故宋受子罕之言。囚于墨翟。魯信季孫之說。逐于",
    "X85n1590_020:0226c11": "尼丘。二子之賢。弗能自保。況蠢蠢之徒耶。爰佛法弘",
    "X85n1590_020:0226c12": "化。貴乎時節因緣。緣與時違。化將焉托。且巴蜀未蔡。",
    "X85n1590_020:0226c13": "何緣千年九易。土石俱焦。聞昔染指法味時。即有稗",
    "X85n1590_020:0226c14": "官野史之志。自戊午入蜀省勤。恨兵戈擾攘。典籍蕩",
    "X85n1590_020:0226c15": "廢。而有無徵不信之失。本師于己酉秋。遂發大藏。攷",
    "X85n1590_020:0226c16": "驗傳燈。取其師承有據者筆之。不敢以影響參合疑",
    "X85n1590_020:0226c17": "誤。後人顏其名。曰錦江禪燈。越己未七旬大年。雖老",
    "X85n1590_020:0226c18": "且病。未甞不手披目閱。以訂其譌。",
    "X85n1590_020:0226c19": "聞等幸集康衢。忝",
    "X85n1590_020:0226c20": "序班首。勸諸同志。悟自本心。見自本性。受用自家境",
    "X85n1590_020:0226c21": "界。為大導師。作人天眼。于此三有大城。隨機應化。令",
    "X85n1590_020:0226c22": "彼十二類生。與我無異。則住荊楚弘山崇慧寺徹聞",
    "X85n1590_020:0226c23": "謹跋。",
    "X85n1590_020:0226c24": "錦江禪燈卷第"
}