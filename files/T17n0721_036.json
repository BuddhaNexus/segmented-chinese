{
    "T17n0721_036:0209a14": "正法念處經卷第三十六",
    "T17n0721_036:0209a16": "元魏婆羅門瞿曇般若流支譯",
    "T17n0721_036:0209a17": "觀天品之十五(夜摩天之初)",
    "T17n0721_036:0209a18": "「又彼比丘知業果報，精進不壞，觀察三十三",
    "T17n0721_036:0209a19": "天已上，復有何天在彼三十三天上住，光明",
    "T17n0721_036:0209a20": "勝妙，力命自在，勝彼三十三天果報？彼見",
    "T17n0721_036:0209a21": "聞知：於彼三十三天已上，復有一切法勝之",
    "T17n0721_036:0209a22": "堂，法果報勝，光明勝妙，名夜摩天。因三種",
    "T17n0721_036:0209a23": "戒故，得生彼夜摩天中，三者所謂不殺、不盜、",
    "T17n0721_036:0209a24": "不邪行等，善修不缺、不孔不穿，堅固不犯。",
    "T17n0721_036:0209a25": "一切聖人所愛讚戒，報常清涼，次第乃至得",
    "T17n0721_036:0209a26": "到涅槃，猶如善親，生死海中能渡如橋。若",
    "T17n0721_036:0209a27": "有上彼持戒橋者，是則能渡生死大海，到於",
    "T17n0721_036:0209a28": "彼岸。彼修行者復諦思惟見，彼比丘觀七種",
    "T17n0721_036:0209a29": "戒，果報業法有下中上，如前所說。正觀察",
    "T17n0721_036:0209b01": "已，又復觀察彼夜摩天須彌山上夜摩天處，",
    "T17n0721_036:0209b02": "以何為處？有何光明？高幾許住？如是觀察，彼",
    "T17n0721_036:0209b03": "見聞知：如不殺生及不偷盜、不邪行等樂修",
    "T17n0721_036:0209b04": "多作，自能持戒，教他持戒，自他利益，如是",
    "T17n0721_036:0209b05": "眾生得生彼天。",
    "T17n0721_036:0209b06": "「彼夜摩天可高幾許？彼見聞知：高六十八百",
    "T17n0721_036:0209b07": "千由旬；彼夜摩天，須彌樓上兩倍高遠。",
    "T17n0721_036:0209b08": "「彼夜摩天凡有幾地？舉高幾許？何物為地？彼",
    "T17n0721_036:0209b09": "見聞知：彼一切地有三十二，高五千由旬。彼",
    "T17n0721_036:0209b10": "夜摩天住於虛空，如虛空中所有雲聚，為風",
    "T17n0721_036:0209b11": "所持。如此地根，下有水持，水為風持，名閻",
    "T17n0721_036:0209b12": "婆風，持夜摩天如持雲聚。何等名為三十",
    "T17n0721_036:0209b13": "二地？一名勢力；二名乘處遊行；三名雲處",
    "T17n0721_036:0209b14": "遊行；四名積負；五名心相；六名山樹具足；七",
    "T17n0721_036:0209b15": "名廣博行；八名成就；九名勝光明圍；十名",
    "T17n0721_036:0209b16": "正行；十一名常樂；十二名增長法；十三名一",
    "T17n0721_036:0209b17": "向樂；十四名樂行；十五名種種雜；十六名心",
    "T17n0721_036:0209b18": "莊嚴；十七名風吹；十八名崇高；十九名沫旋",
    "T17n0721_036:0209b19": "行；二十名百光明岸；二十一名山聚行；二十",
    "T17n0721_036:0209b20": "二名月鏡；二十三名憶念量；二十四名遮尸",
    "T17n0721_036:0209b21": "迦；二十五名解脫禪；二十六名慢上慢；二十",
    "T17n0721_036:0209b22": "七名下入；二十八名階行；二十九名自身鏡；",
    "T17n0721_036:0209b23": "三十名慢身光明；三十一名上行；三十二名",
    "T17n0721_036:0209b24": "林光明。此等是彼夜摩天地，夜摩天王名牟",
    "T17n0721_036:0209b25": "修樓陀。如彼三十三天之主帝釋大王名憍",
    "T17n0721_036:0209b26": "尸迦，如是彼處夜摩天王名牟修樓陀。夜摩",
    "T17n0721_036:0209b27": "天王隨順法行，於帝釋王法神通樂其量多",
    "T17n0721_036:0209b28": "少，千倍為勝。牟修樓陀天王之身五由旬量，",
    "T17n0721_036:0209b29": "光明勝妙，帝釋王身一居賒量，夜摩天王牟",
    "T17n0721_036:0209c01": "修樓陀身量如是。夜摩天王牟修樓陀，一身",
    "T17n0721_036:0209c02": "分力，彼帝釋王百千和合所不能及，彼業因",
    "T17n0721_036:0209c03": "果亦復如是。「如是比丘既觀察已，而說偈",
    "T17n0721_036:0209c04": "言：",
    "T17n0721_036:0209c05": "「『如負少物者，　　度水則不沒；",
    "T17n0721_036:0209c06": "　　少惡業之人，　　上昇不下沈。",
    "T17n0721_036:0209c07": "　　如鳥翅堅牢，　　行空無障礙；",
    "T17n0721_036:0209c08": "　　持戒堅固者，　　則生於天中。』",
    "T17n0721_036:0209c09": "「彼比丘如是觀察彼夜摩天樂果業因。彼夜",
    "T17n0721_036:0209c10": "摩天有四大山，彼一切山高萬由旬。何等名",
    "T17n0721_036:0209c11": "為四大山耶？一名清淨；二名無垢；三名大",
    "T17n0721_036:0209c12": "清淨；四名內像。是等名為四大山也。復有其",
    "T17n0721_036:0209c13": "餘種種異山，有無量種，有無量色、無量形相、",
    "T17n0721_036:0209c14": "無量功德。如是具有多千異山，多饒天花具",
    "T17n0721_036:0209c15": "足莊嚴，夜摩天中如是莊嚴。三十二地有種",
    "T17n0721_036:0209c16": "種山，種種莊嚴饒種種河，蓮花水池、百千園",
    "T17n0721_036:0209c17": "林周匝圍遶。一種形相香色味具。諸樹蓮",
    "T17n0721_036:0209c18": "花有種種味，如彼帝釋三十三天所有山",
    "T17n0721_036:0209c19": "河、蓮花水池、諸園林等勝妙之事，人中所有",
    "T17n0721_036:0209c20": "山河樹林、蓮花水池所不能及；彼夜摩天勝",
    "T17n0721_036:0209c21": "妙之事，三十三天所不能及亦復如是。何以",
    "T17n0721_036:0209c22": "故？因果多故。彼有無量善業福德，百種功德",
    "T17n0721_036:0209c23": "業因緣果，善業所化不可具說。以何因緣不",
    "T17n0721_036:0209c24": "可得說？種種業力動轉多故。如是業果，一切",
    "T17n0721_036:0209c25": "眾生所不能說。一切善業得天化生，夜摩天",
    "T17n0721_036:0209c26": "中如是種種不可具說。彼天果報千分之中，",
    "T17n0721_036:0209c27": "此可說一。何以故？若持戒者，必定得果，今此",
    "T17n0721_036:0209c28": "實說，若持戒人聞已心進，若修智人十倍力",
    "T17n0721_036:0209c29": "進。以何因緣知彼持戒如是差別？持戒之",
    "T17n0721_036:0210a01": "人生彼天中，修智之人則得涅槃。如是智",
    "T17n0721_036:0210a02": "戒功德已說，若彼已知如是戒果、如是智果，",
    "T17n0721_036:0210a03": "生如是心：『持戒尚爾，何況修智，我如是得。』彼",
    "T17n0721_036:0210a04": "人聞已，勤行精進，如是而說：『有中業果。』",
    "T17n0721_036:0210a05": "復以因緣異說有法：『彼天如是久住天中，受",
    "T17n0721_036:0210a06": "第一樂，無所妨礙，後時猶退，不得自在。況人",
    "T17n0721_036:0210a07": "中欲，多有諸過，少樂少味，動轉不住，常不安",
    "T17n0721_036:0210a08": "隱，能為破壞，與無量罰、恐怖賊等。』",
    "T17n0721_036:0210a09": "「彼如是等因緣說天，我復更有餘異因緣而",
    "T17n0721_036:0210a10": "說：彼天，外道之人有如是念：『一切皆是摩醯",
    "T17n0721_036:0210a11": "首羅之所造作，非業所得，更無人知。』遮彼外",
    "T17n0721_036:0210a12": "道，故說業果。實有業果，實有因生，非是異",
    "T17n0721_036:0210a13": "作，非無因有。一切因果，相似得果，因果相",
    "T17n0721_036:0210a14": "似，非從異因而得異果，非善業因生於地獄，",
    "T17n0721_036:0210a15": "非不善業因緣生天。然彼如是因果因緣，修",
    "T17n0721_036:0210a16": "施、戒、智必定業故，得生天中。如是說天苦樂",
    "T17n0721_036:0210a17": "二種，不可具說，天中之樂，彼業一分不可譬",
    "T17n0721_036:0210a18": "喻，此說少分。",
    "T17n0721_036:0210a19": "「又彼比丘知業果報，次復觀察夜摩天地。彼",
    "T17n0721_036:0210a20": "見聞知：彼夜摩天有地分處，名為勢力。眾生",
    "T17n0721_036:0210a21": "何業生彼地處？彼見聞知：若人持戒，微塵等",
    "T17n0721_036:0210a22": "惡，見則生畏，其心正直，不諂不誑，不惱他",
    "T17n0721_036:0210a23": "人，正見不邪，不癡心念。觀此世間一切無",
    "T17n0721_036:0210a24": "常、苦、無我等，念佛法僧，不殺不盜，如前所說。",
    "T17n0721_036:0210a25": "又不邪行：心離、不樂、不行、不作，乃至飛鳥鴿",
    "T17n0721_036:0210a26": "等行欲，亦不觀看，乃至欲睡，心亦不念。若人",
    "T17n0721_036:0210a27": "如是，亦教他人，彼人為他說業果言：『汝勿如",
    "T17n0721_036:0210a28": "是，汝若作者，必入地獄。』彼人如是真見業果，",
    "T17n0721_036:0210a29": "如是不犯他妻婦等，於業生怖。彼人善業生",
    "T17n0721_036:0210b01": "彼地處，百千天女之所圍遶。纔生於彼，彼諸",
    "T17n0721_036:0210b02": "天女即於生時歌天音聲。彼天忽聞，如從睡",
    "T17n0721_036:0210b03": "覺，彼樂音聲始初出時，如是化生。於樂音",
    "T17n0721_036:0210b04": "聲，如是得念。彼歌音聲備有八分，功德具",
    "T17n0721_036:0210b05": "足：一者語；二者稱；三者甜；四者善合；五者",
    "T17n0721_036:0210b06": "相應；六者善深；七者一切愛樂；八者百萬由",
    "T17n0721_036:0210b07": "旬聲不妨礙，法句相應，清淨不濁。如是八分",
    "T17n0721_036:0210b08": "功德具足，勝妙音聲覺善業人。",
    "T17n0721_036:0210b09": "「彼於自身出妙光明，廣五由旬，青黃赤白",
    "T17n0721_036:0210b10": "如天上虹。即彼天子初生之時，有光明旋猶",
    "T17n0721_036:0210b11": "如日月暈輪端嚴。彼既起已，百千天女相隨",
    "T17n0721_036:0210b12": "圍遶，故有第一歡喜之心。天子天女共相隨",
    "T17n0721_036:0210b13": "從，如是往入，名光明林。",
    "T17n0721_036:0210b14": "「又於彼處夜摩天中，有花不蔫，彼花名為眼",
    "T17n0721_036:0210b15": "甘露花、香不壞花、善色香花。聞花名已，心則",
    "T17n0721_036:0210b16": "受樂，彼花則有如此勢力。何處何處說彼花",
    "T17n0721_036:0210b17": "名？彼處彼處虛空之中，出彼香花，名月勝花、",
    "T17n0721_036:0210b18": "常轉行花。若天念時，彼天樹花出聲而生，隨",
    "T17n0721_036:0210b19": "天行轉，隨彼天子所念何處，於彼處行。如",
    "T17n0721_036:0210b20": "是天子在彼樹上，行於虛空，在其花中，隨",
    "T17n0721_036:0210b21": "所念處，如是而行。猶如第二三十三天在堂",
    "T17n0721_036:0210b22": "上行，如是彼處夜摩天子在於花中，如是而",
    "T17n0721_036:0210b23": "行。光明赫焰而常下觀一切諸處，於一瞬",
    "T17n0721_036:0210b24": "頃，一切遍見而不疲惓。",
    "T17n0721_036:0210b25": "「彼處復有名樂愛樹，彼樹可愛。於彼樹內",
    "T17n0721_036:0210b26": "何處可愛？入其內已，受天快樂。園林蓮花池",
    "T17n0721_036:0210b27": "水之中，有名隨順一切念樹。樹之勢力，若彼",
    "T17n0721_036:0210b28": "天子憶念之時，彼夜摩天一切地中一切勝",
    "T17n0721_036:0210b29": "物皆在其地。彼樹力故，樹中受樂，八分樂音",
    "T17n0721_036:0210c01": "不可稱計。彼中有樹，名香漂樹，彼有勢力，如",
    "T17n0721_036:0210c02": "彼天子憶念之香，如是樹中香為之出。彼復",
    "T17n0721_036:0210c03": "有樹，名花香樹，在彼樹內，如在房中戲樂無",
    "T17n0721_036:0210c04": "異。有好園林蓮花池水，彼夜摩天在中受",
    "T17n0721_036:0210c05": "樂。彼夜摩天在彼樹中，青黃赤紫妙色光",
    "T17n0721_036:0210c06": "明，備有種種香色具足。彼天若入，有一切種",
    "T17n0721_036:0210c07": "妙色皆生，彼天之身亦如是色。彼身衣色，一",
    "T17n0721_036:0210c08": "切盡滅，唯樹色現。",
    "T17n0721_036:0210c09": "又復有樹，名虛空行。於眼瞬頃，行虛空中",
    "T17n0721_036:0210c10": "百千由旬，隨念而去。彼樹光明如日不異。然",
    "T17n0721_036:0210c11": "彼天子，乘彼無量種種妙樹在空而行，百千",
    "T17n0721_036:0210c12": "天女圍遶相隨，鬘香塗身。彼天子身有勝光",
    "T17n0721_036:0210c13": "明。彼天子前有諸天女，種種妙衣莊嚴其身，",
    "T17n0721_036:0210c14": "喜笑歌舞，彼歌音聲周匝遍滿無量由旬。彼",
    "T17n0721_036:0210c15": "天女中，天子端正，且說少分。善業所得，如星",
    "T17n0721_036:0210c16": "中月，天子端正亦復如是。「然彼天子千功德",
    "T17n0721_036:0210c17": "勝，種種樂聲，歌舞嬉戲入香林中。百千種",
    "T17n0721_036:0210c18": "鳥普遍彼林，無量河池、勝妙蓮花以為莊",
    "T17n0721_036:0210c19": "嚴，甚可愛樂，勝於百千日之光明，且以現事",
    "T17n0721_036:0210c20": "少分譬喻。猶如人中可愛園林流水河池，蓮",
    "T17n0721_036:0210c21": "花莊嚴，於彼四天大王天處十六分中不及",
    "T17n0721_036:0210c22": "其一。如是四天大王天處復於三十三天之",
    "T17n0721_036:0210c23": "處園林可愛，十六分中亦不及一。如是三",
    "T17n0721_036:0210c24": "十三天之處園林可愛，於夜摩天園林可",
    "T17n0721_036:0210c25": "愛十六分中亦不及一。如是次第善業勝故，",
    "T17n0721_036:0210c26": "以有上上勝善業故，園林可愛。設使一切眾",
    "T17n0721_036:0210c27": "生之中善智慧人，一心專意更無異作，方便",
    "T17n0721_036:0210c28": "善巧相應辯才，而亦不能說其一分。何以故？",
    "T17n0721_036:0210c29": "以非一切人境界故。彼處如是非一切人心之",
    "T17n0721_036:0211a01": "境界，設使第二三十三天共帝釋王於百",
    "T17n0721_036:0211a02": "千歲，亦不能說彼夜摩天一地之中受樂之",
    "T17n0721_036:0211a03": "事。何以故？以非境界，三十三天不曾見故、不",
    "T17n0721_036:0211a04": "曾聞故，故不能說。於彼善業，且說一分，不",
    "T17n0721_036:0211a05": "可具足一切盡說。此之善業，一切和集，決定",
    "T17n0721_036:0211a06": "受樂，不可思議。受樂之事，可愛之樂，唯說",
    "T17n0721_036:0211a07": "一分。譬如一切善巧畫師、若其弟子於壁等",
    "T17n0721_036:0211a08": "處，或畫為月或畫為日。然彼畫師而終不",
    "T17n0721_036:0211a09": "能畫作光明及其威德，不能令行、不能令照、",
    "T17n0721_036:0211a10": "不能令涼、不能令炙，唯可能畫輪形而已。說",
    "T17n0721_036:0211a11": "夜摩天亦復如是，唯說樂受，不能說其受",
    "T17n0721_036:0211a12": "樂可愛，不可得其勢力之實。若彼光明、若彼",
    "T17n0721_036:0211a13": "園林、若彼勝德、若歌若樂、若彼端正、若境",
    "T17n0721_036:0211a14": "界樂、若光明輪、若近天女種種受樂，唯可",
    "T17n0721_036:0211a15": "髣髴說其少分比類而已。",
    "T17n0721_036:0211a16": "「又彼天子於彼天中戲樂之處，無量欲樂種",
    "T17n0721_036:0211a17": "種具足，無量濟口，園林莊嚴。如是地分，既",
    "T17n0721_036:0211a18": "觀察已，五欲境界功德牽心，境界力動令心",
    "T17n0721_036:0211a19": "不住，分別染轉，愛河所漂，普眼所見皆悉可",
    "T17n0721_036:0211a20": "愛。然彼天子如是見已，次復往向名無量欲",
    "T17n0721_036:0211a21": "具足林中，流水河池多有種種蓮花莊嚴，無",
    "T17n0721_036:0211a22": "量百千眾鳥音聲。到彼林已，於彼林中，本未",
    "T17n0721_036:0211a23": "曾見種種具足。共諸天女既到彼已，於彼蓮",
    "T17n0721_036:0211a24": "花河池之中，有真珠沙饒金銀鳥，其翅皆作",
    "T17n0721_036:0211a25": "青寶珠色。在彼河岸種種妙樹，莊嚴河岸，天",
    "T17n0721_036:0211a26": "子在中遊戲受樂。",
    "T17n0721_036:0211a27": "「天子如是既受樂已，次復往向名寶岸林，多",
    "T17n0721_036:0211a28": "有天眾天女圍遶。見彼勝林殊妙七寶光明",
    "T17n0721_036:0211a29": "地分，隨於何處寶山之峯、流水河池、蓮花可",
    "T17n0721_036:0211b01": "愛。百千萬峯莊嚴山谷，彼地分分妙寶莊嚴。",
    "T17n0721_036:0211b02": "善業力故，令彼天子見諸天女而共嬉戲，遊",
    "T17n0721_036:0211b03": "行受樂。以善業故，彼善根因，相似得果，有無",
    "T17n0721_036:0211b04": "量種，如是無量種種受樂。然彼天子五欲功",
    "T17n0721_036:0211b05": "德，受勝樂已，次復往向名釋迦說地處之中。",
    "T17n0721_036:0211b06": "「彼處種種受天樂已，復為所愛境界牽心，分",
    "T17n0721_036:0211b07": "別勢力之所迷意，於彼所見境界不住。彼心",
    "T17n0721_036:0211b08": "獼猴，食天樂果，為果所醉，見諸天女生愛樂",
    "T17n0721_036:0211b09": "故，常行不住。何風所吹，令其常轉？在彼夜",
    "T17n0721_036:0211b10": "摩天眾之中，根不知足。境界之樂有無量",
    "T17n0721_036:0211b11": "種，極甚可愛，終不為他之所侵奪，他則無分，",
    "T17n0721_036:0211b12": "亦不為他之所能毀。",
    "T17n0721_036:0211b13": "「又復普生妙寶蓮花，如是如是種種嬉戲，如",
    "T17n0721_036:0211b14": "是如是種種憶念。彼彼如是寶蓮花中，是善",
    "T17n0721_036:0211b15": "業得。若彼天主牟修樓陀夜摩天王如是思",
    "T17n0721_036:0211b16": "念：『我當在彼蓮花中坐，共諸天眾乘空而行。』",
    "T17n0721_036:0211b17": "即生心時，牟修樓陀夜摩天王共諸天眾於",
    "T17n0721_036:0211b18": "虛空中飛行而去，一切天眾如是飛行，身不",
    "T17n0721_036:0211b19": "微動。時一切天坐蓮花中，在於虛空五樂音",
    "T17n0721_036:0211b20": "聲歌舞喜笑，如是遊行受天之樂，五欲功",
    "T17n0721_036:0211b21": "德。彼天如是坐蓮花中，行受天樂。如日欲出，",
    "T17n0721_036:0211b22": "初沒之時，於人世間虛空端嚴，一切皆赤，彼",
    "T17n0721_036:0211b23": "天蓮花光明端嚴亦復如是。",
    "T17n0721_036:0211b24": "彼一切天極受快樂，受快樂已，次復往向名",
    "T17n0721_036:0211b25": "拘鞞羅眾林之中，名滑高山，向彼頂上，為受",
    "T17n0721_036:0211b26": "樂故。若彼天眾到山頂已，彼有無量七寶莊",
    "T17n0721_036:0211b27": "嚴流水河池，所有光明勝百千日。多有端正",
    "T17n0721_036:0211b28": "天子天女，無量七寶光明如日諸樹莊嚴彼",
    "T17n0721_036:0211b29": "天。既到滑高山已，於彼勝山嬉戲受樂，迭",
    "T17n0721_036:0211c01": "共遊行。",
    "T17n0721_036:0211c02": "下彼蓮花，次復更上，名白峯山，為戲樂故。然",
    "T17n0721_036:0211c03": "後方及牟修樓陀夜摩天王向天眾所，共諸",
    "T17n0721_036:0211c04": "天女相隨圍遶。彼諸天眾見已奉迎，心生",
    "T17n0721_036:0211c05": "歡喜，歌舞遊戲，相與往向牟修樓陀夜摩天",
    "T17n0721_036:0211c06": "王。「自業得果，以彼善業有下中上，天樂亦",
    "T17n0721_036:0211c07": "爾有下中上，勝色亦爾有下中上，食亦如是",
    "T17n0721_036:0211c08": "有下中上，樂亦如是有下中上。如是乃至一",
    "T17n0721_036:0211c09": "切極劣下夜摩天所受之樂十六分中，帝釋",
    "T17n0721_036:0211c10": "天王所受之樂不及其一。彼帝釋王所受之",
    "T17n0721_036:0211c11": "樂尚不可說，況作三倍功德之業，百業行樂",
    "T17n0721_036:0211c12": "而當可說？彼天如是唯多善業。如是善業，",
    "T17n0721_036:0211c13": "持戒之人心常歡喜，有無量種。如是此說，夜",
    "T17n0721_036:0211c14": "摩天中受大快樂，悕望有故。",
    "T17n0721_036:0211c15": "「又復如是牟修樓陀夜摩天王，種種百千分",
    "T17n0721_036:0211c16": "別憶念，無量種種功德成就，不可譬喻，受諸",
    "T17n0721_036:0211c17": "快樂。牟修樓陀夜摩天王滑高山上，彼蓮花",
    "T17n0721_036:0211c18": "中勝妙七寶，受快樂已，復見蓮花，如是思",
    "T17n0721_036:0211c19": "念：『我當入彼大蓮花內，既入彼已，一切天眾",
    "T17n0721_036:0211c20": "共受快樂。』即於念時，彼蓮花臺增長寬大，以",
    "T17n0721_036:0211c21": "善業故多有如是大蓮花臺，皆入其中。彼花",
    "T17n0721_036:0211c22": "臺內多有孔穴，彼孔穴中出大光明。彼蓮花",
    "T17n0721_036:0211c23": "內復有異天，昔未曾見，光明出過普百由",
    "T17n0721_036:0211c24": "旬，其光備有無量種色。「夜摩天王牟修樓陀",
    "T17n0721_036:0211c25": "及諸天眾見光明已，生希有心。『是何光明於",
    "T17n0721_036:0211c26": "此蓮花臺中而出？』",
    "T17n0721_036:0211c27": "爾時，天王牟修樓陀告天眾言：『汝見如是勢",
    "T17n0721_036:0211c28": "力光明，如是出不？』天眾答言：『唯然，已見。如是",
    "T17n0721_036:0211c29": "光明甚為希有。』「爾時，如是夜摩天主又復告",
    "T17n0721_036:0212a01": "言：『一切天眾，今皆共我從蓮花門入蓮花",
    "T17n0721_036:0212a02": "臺，入已觀察。』爾時，如是一切天眾一心白言：",
    "T17n0721_036:0212a03": "『我等皆如夜摩天王意所希樂，我等意願亦",
    "T17n0721_036:0212a04": "復如是，我亦欲入大蓮花中，并諸天女相與",
    "T17n0721_036:0212a05": "共入。』",
    "T17n0721_036:0212a06": "「爾時，天主牟修樓陀夜摩天王并諸天眾、諸",
    "T17n0721_036:0212a07": "天女眾，皆共入彼蓮花臺中，皆悉欲見希有",
    "T17n0721_036:0212a08": "之事。爾時相與欲從孔入，則有光明——如日光",
    "T17n0721_036:0212a09": "照火洋金聚更生日光——照諸天身，遍滿虛",
    "T17n0721_036:0212a10": "空。彼大蓮花臺中光明如是照耀，天皆見故，",
    "T17n0721_036:0212a11": "一切攝眼，不耐光明。時既入彼大蓮花中，生",
    "T17n0721_036:0212a12": "歡喜心、生希有心。『何因故有如是光明不可",
    "T17n0721_036:0212a13": "稱說，而我昔來未曾覩見？』爾時，天主牟修樓",
    "T17n0721_036:0212a14": "陀夜摩天王在天眾前，天眾在後相隨而入。",
    "T17n0721_036:0212a15": "夜摩天王心亦歡喜，而共入已，見有無量百",
    "T17n0721_036:0212a16": "千寶珠，百千光明照耀顯赫，多有無量遊戲",
    "T17n0721_036:0212a17": "之處園林莊嚴，無量百千宮殿莊嚴，光明遍",
    "T17n0721_036:0212a18": "滿，有無量樹百千莊嚴。復有無量七寶諸樹",
    "T17n0721_036:0212a19": "園林莊嚴，有無量色異異形相種種眾鳥，多",
    "T17n0721_036:0212a20": "有無量遊戲妙山莊嚴可愛，無量蓮花池水",
    "T17n0721_036:0212a21": "莊嚴，無量百千妙堂莊嚴，無量百千流水河",
    "T17n0721_036:0212a22": "池澗谷莊嚴。如說一切色量形相七寶莊嚴，",
    "T17n0721_036:0212a23": "牟修樓陀夜摩天王猶尚不見，何況餘天。「彼",
    "T17n0721_036:0212a24": "處如是蓮花臺中，河流清水。彼河兩岸皆是",
    "T17n0721_036:0212a25": "玻瓈，或有金岸或有銀岸，或有寶岸或有青",
    "T17n0721_036:0212a26": "色寶珠為岸，或有赤色蓮花寶岸，或有種種",
    "T17n0721_036:0212a27": "間錯寶岸。復有勝妙蓮花池水，有種種寶蓮",
    "T17n0721_036:0212a28": "花莊嚴，或有一色蓮花莊嚴，有種種色妙葉",
    "T17n0721_036:0212a29": "莊嚴，所謂青黃赤白等色蓮花莊嚴。彼若青",
    "T17n0721_036:0212b01": "葉，彼葉名為青色寶葉；若黃色者則名為金；",
    "T17n0721_036:0212b02": "若白色者則名為銀；若赤色者則名赤寶。如",
    "T17n0721_036:0212b03": "是無量種種蓮花在於如是大蓮花中。如是",
    "T17n0721_036:0212b04": "如是，彼天迭共心生歡喜，見彼蓮花無量百",
    "T17n0721_036:0212b05": "千種種諸蜂滿中莊嚴。",
    "T17n0721_036:0212b06": "「諸天見已，復向異處，極大可愛園林之中遊",
    "T17n0721_036:0212b07": "戲之處。彼處多有種種樂音，既聞樂音，意甚",
    "T17n0721_036:0212b08": "愛樂，生歡喜心。天眾天女彼此更互歡喜心",
    "T17n0721_036:0212b09": "往，生希有心，入彼園林。多有種種眾鳥音聲，",
    "T17n0721_036:0212b10": "七寶莊嚴，其地柔軟，下足則容，舉足還起。一",
    "T17n0721_036:0212b11": "切普生歡喜之心，處處遍看，轉勝轉勝。彼",
    "T17n0721_036:0212b12": "天之心迭相愛樂，遊戲受樂。彼天久時迭相",
    "T17n0721_036:0212b13": "愛樂，如是遊戲受快樂已，復向異處，次第受",
    "T17n0721_036:0212b14": "樂。彼處名行種種寶地，既往彼處，音聲娛樂，",
    "T17n0721_036:0212b15": "種種音聲歡喜受樂，六欲境界，心愛樂見，多",
    "T17n0721_036:0212b16": "受欲樂而行放逸，嬉戲遊行。於彼地處見異",
    "T17n0721_036:0212b17": "功德，青黃赤白無量諸種，皆悉可愛。",
    "T17n0721_036:0212b18": "彼天如是於彼地處，次第復向名嬉戲山。受",
    "T17n0721_036:0212b19": "境界樂，猶未厭足。彼嬉戲山七寶莊嚴，多有",
    "T17n0721_036:0212b20": "無量種種諸鳥，種種妙色、種種形相，無量百",
    "T17n0721_036:0212b21": "千諸樹莊嚴，流水河池蓮花莊嚴，園林戲",
    "T17n0721_036:0212b22": "處。山谷嶮岸峻極之處，鹿眾莊嚴。天眾在",
    "T17n0721_036:0212b23": "彼嬉戲山中，五欲功德而受快樂，迭相愛念。",
    "T17n0721_036:0212b24": "彼天之身種種光明而為莊嚴，多有無量種",
    "T17n0721_036:0212b25": "種莊嚴勝妙天女共相娛樂。",
    "T17n0721_036:0212b26": "「彼處如是復於久時受大快樂，未知厭足。次",
    "T17n0721_036:0212b27": "復往向作行重樓，復有行堂，向彼戲樂，未知",
    "T17n0721_036:0212b28": "厭足，五功德樂亦未厭足。無量分別，無量種",
    "T17n0721_036:0212b29": "欲，復更增長，大增長愛，復受無量種種快樂。",
    "T17n0721_036:0212c01": "彼諸天眾、諸天女眾彼此迭共歡喜受樂，如",
    "T17n0721_036:0212c02": "是復共夜摩天王牟修樓陀歡喜受樂。彼蓮",
    "T17n0721_036:0212c03": "花中光明照曜過百千日所有光明，勝而不",
    "T17n0721_036:0212c04": "熱。各於其根迭相愛樂，五根受樂，第一端",
    "T17n0721_036:0212c05": "正，見者甚樂。聖所愛戒，善淨勝果，有無量種",
    "T17n0721_036:0212c06": "無量分別、無量境界，受諸快樂。迭共一心，彼",
    "T17n0721_036:0212c07": "此更互心不相妨，共相敬重，迭清淨心，彼蓮",
    "T17n0721_036:0212c08": "花中久時受樂。如是之時，於境界中未知厭",
    "T17n0721_036:0212c09": "足。隨所憶念，從彼蓮花臺門出去，如是入故，",
    "T17n0721_036:0212c10": "還如是出。「欲出之時，彼滑高山其中有鳥，名",
    "T17n0721_036:0212c11": "諦見鳥。鳥見彼天欲出去故，即為彼天而",
    "T17n0721_036:0212c12": "說偈言：",
    "T17n0721_036:0212c13": "「『此天身色空，　　年少亦復然，",
    "T17n0721_036:0212c14": "　　樂念念向盡，　　愚癡故不覺。",
    "T17n0721_036:0212c15": "　　如此天一切，　　無量妙善相，",
    "T17n0721_036:0212c16": "　　時輪所劈割，　　令身分散壞。",
    "T17n0721_036:0212c17": "　　如彼天身命，　　無量百種相，",
    "T17n0721_036:0212c18": "　　以其業盡故，　　死王之所殺。",
    "T17n0721_036:0212c19": "　　此天受樂久，　　恒常心放逸，",
    "T17n0721_036:0212c20": "　　自羂之所繫，　　將欲壞其樂。",
    "T17n0721_036:0212c21": "　　樂及安力命，　　能令愛別離，",
    "T17n0721_036:0212c22": "　　死王力甚大，　　在近臨欲至。",
    "T17n0721_036:0212c23": "　　若多放逸者，　　天羂臨欲到，",
    "T17n0721_036:0212c24": "　　必來奪樂命，　　速疾壞令盡。",
    "T17n0721_036:0212c25": "　　此久時破壞，　　常放逸行天，",
    "T17n0721_036:0212c26": "　　著勝樂未覺，　　為樂之所誑。",
    "T17n0721_036:0212c27": "　　此天失光明，　　諸根心劣減，",
    "T17n0721_036:0212c28": "　　墮於閻羅處，　　彼時則知果。",
    "T17n0721_036:0212c29": "　　此身念念變，　　樂念念無常，",
    "T17n0721_036:0213a01": "　　猶故染心天，　　無眼故不見。",
    "T17n0721_036:0213a02": "　　從愛至勝愛，　　恒常受行樂，",
    "T17n0721_036:0213a03": "　　若死王來至，　　不能到樂處。",
    "T17n0721_036:0213a04": "　　不知生死老，　　心見不生怖，",
    "T17n0721_036:0213a05": "　　彼後欲死時，　　於自業生悔。",
    "T17n0721_036:0213a06": "　　境界不厭足，　　諸根亦如是，",
    "T17n0721_036:0213a07": "　　若為智燈照，　　則除著樂闇。",
    "T17n0721_036:0213a08": "　　常習近境界，　　思念無量種，",
    "T17n0721_036:0213a09": "　　如火為風吹，　　熾然而增長。",
    "T17n0721_036:0213a10": "　　欲樂甚大力，　　常增欲火焰，",
    "T17n0721_036:0213a11": "　　智者諦思量，　　故能調境界。",
    "T17n0721_036:0213a12": "　　若常迷亂心，　　恒樂於境界，",
    "T17n0721_036:0213a13": "　　皆是癡力故，　　如是受戲樂。",
    "T17n0721_036:0213a14": "　　癡故樂近之，　　境界火增長，",
    "T17n0721_036:0213a15": "　　如薪與火合，　　為風之所吹。",
    "T17n0721_036:0213a16": "　　屬欲未厭足，　　常為欲所使，",
    "T17n0721_036:0213a17": "　　此天退天墮，　　天欲所誑故。",
    "T17n0721_036:0213a18": "　　前身受樂時，　　彼身集功德，",
    "T17n0721_036:0213a19": "　　念念命不住，　　彼壞何處去？",
    "T17n0721_036:0213a20": "　　如彼人身壞，　　天命爾不疑，",
    "T17n0721_036:0213a21": "　　雖久會當死，　　天身必破壞。",
    "T17n0721_036:0213a22": "　　此天境界樂，　　常著心不離，",
    "T17n0721_036:0213a23": "　　必當退此處，　　而不覺知苦。",
    "T17n0721_036:0213a24": "　　如此天所受，　　五欲功德樂，",
    "T17n0721_036:0213a25": "　　不及別天苦，　　十六分之一。",
    "T17n0721_036:0213a26": "　　如魚在水中，　　未曾有渴苦，",
    "T17n0721_036:0213a27": "　　於愛知足者，　　亦未曾有欲。",
    "T17n0721_036:0213a28": "　　若人不觀心，　　常愛行欲樂，",
    "T17n0721_036:0213a29": "　　長夜久時睡，　　苦惱不曾滅。",
    "T17n0721_036:0213b01": "　　癡故樂受樂，　　不覺知苦惱，",
    "T17n0721_036:0213b02": "　　後得衰惱時，　　乃知得何果。",
    "T17n0721_036:0213b03": "　　欲初似賢善，　　而實甚為惡，",
    "T17n0721_036:0213b04": "　　此為地獄使，　　專行不饒益。",
    "T17n0721_036:0213b05": "　　盲者信此欲，　　智眼者則離，",
    "T17n0721_036:0213b06": "　　猶嶮岸相似，　　如是墮地獄。",
    "T17n0721_036:0213b07": "　　謹慎第一友，　　常能作利益，",
    "T17n0721_036:0213b08": "　　放逸第一怨，　　故應近善友。",
    "T17n0721_036:0213b09": "　　欲遍一切身，　　如第一嚴毒，",
    "T17n0721_036:0213b10": "　　惡道第一導，　　所謂放逸是。",
    "T17n0721_036:0213b11": "　　若行於放逸，　　復染著境界，",
    "T17n0721_036:0213b12": "　　彼以愚癡心，　　常受諸苦惱。",
    "T17n0721_036:0213b13": "　　若不知是苦，　　不知觀察者，",
    "T17n0721_036:0213b14": "　　彼則與羊等，　　愛樂天亦爾。",
    "T17n0721_036:0213b15": "　　飲食樂欲樂，　　羊亦有此樂，",
    "T17n0721_036:0213b16": "　　若天亦如是，　　與羊則不異。",
    "T17n0721_036:0213b17": "　　以心力勝故，　　業亦如是勝，",
    "T17n0721_036:0213b18": "　　離業功德已，　　勝則不可得。",
    "T17n0721_036:0213b19": "　　天不畏而戲，　　是故住死中，",
    "T17n0721_036:0213b20": "　　死時既到已，　　方知其果惡。",
    "T17n0721_036:0213b21": "　　乃至未死來，　　意常不錯亂，",
    "T17n0721_036:0213b22": "　　黠慧意樂法，　　皆隨順法行。",
    "T17n0721_036:0213b23": "　　一切命皆失，　　一切樂皆盡，",
    "T17n0721_036:0213b24": "　　一切愛別離，　　汝死時欲至。",
    "T17n0721_036:0213b25": "　　死為第一惡，　　到曠野大道，",
    "T17n0721_036:0213b26": "　　更無如法歸，　　故應隨順法。",
    "T17n0721_036:0213b27": "　　有異法名死，　　所謂放逸心，",
    "T17n0721_036:0213b28": "　　放逸前破壞，　　然後為死殺。",
    "T17n0721_036:0213b29": "　　由法得命樂，　　故說法第一；",
    "T17n0721_036:0213c01": "　　法為不放逸，　　天道之導師。",
    "T17n0721_036:0213c02": "　　益不益不異，　　縛脫亦如是，",
    "T17n0721_036:0213c03": "　　放逸不放逸，　　功德過平等。",
    "T17n0721_036:0213c04": "　　由彼癡心故，　　令天無所知，",
    "T17n0721_036:0213c05": "　　共怨聚戲樂，　　智者則捨離。』",
    "T17n0721_036:0213c06": "「如是彼處名諦見鳥，諦觀察已，訶責彼天無",
    "T17n0721_036:0213c07": "量種過。天未覺知，以有放逸覆其心故，憙樂",
    "T17n0721_036:0213c08": "境界，五欲功德。以樂受故，不覺真諦，故不覺",
    "T17n0721_036:0213c09": "退。如是天處必歸無常，一切世間悉當無",
    "T17n0721_036:0213c10": "常，而彼不覺。",
    "T17n0721_036:0213c11": "「又復彼天坐蓮花上，在滑高山并蓮花座，捨",
    "T17n0721_036:0213c12": "出離去，而身不動，向名廣池，有五百堂，七寶",
    "T17n0721_036:0213c13": "莊嚴，周匝欄楯，處處無量間錯莊嚴，復有異",
    "T17n0721_036:0213c14": "天於中受樂。又彼堂中皆有却入，在上高",
    "T17n0721_036:0213c15": "樓，多有重數。復有諸天心生歡喜，滿彼堂",
    "T17n0721_036:0213c16": "中，無量飲食衣服床敷，迭相愛敬，心不妨",
    "T17n0721_036:0213c17": "礙，常遊受樂，欲食恒豐，一切時有五樂音聲。",
    "T17n0721_036:0213c18": "彼處一切天女、天眾如是受樂。牟修樓陀夜",
    "T17n0721_036:0213c19": "摩天王坐蓮華臺，一切天眾皆共相隨，向彼",
    "T17n0721_036:0213c20": "廣池，忽然而至。既到彼已，彼舊住天既見",
    "T17n0721_036:0213c21": "王至，一切下樓，復有離於蓮花處者，有出堂",
    "T17n0721_036:0213c22": "者、離鉤欄者，一切皆從住處而出，生歡喜心，",
    "T17n0721_036:0213c23": "盡共奉迎牟修樓陀夜摩天王，皆向王走，生",
    "T17n0721_036:0213c24": "敬重心，生歡喜心，既見天王在虛空中，合掌",
    "T17n0721_036:0213c25": "在頂。禮敬王已，牟修樓陀夜摩天王在天眾",
    "T17n0721_036:0213c26": "前，一切天眾皆悉在後，若歌若舞，近彼廣",
    "T17n0721_036:0213c27": "池。彼處一切功德具足，無量妙堂皆悉作行，",
    "T17n0721_036:0213c28": "種種莊嚴，有種種鳥種種音聲，無量百千",
    "T17n0721_036:0213c29": "諸樹莊嚴，所有光明勝百千日。彼處多饒無",
    "T17n0721_036:0214a01": "量天眾，常受快樂，在夜摩天勝妙地上。夜摩",
    "T17n0721_036:0214a02": "天王到已則入，彼一切天心生歡喜，讚歎天",
    "T17n0721_036:0214a03": "主牟修樓陀。牟修樓陀夜摩天王以善妙",
    "T17n0721_036:0214a04": "語，先安慰之，乃臨廣池，到已次昇名見心樂",
    "T17n0721_036:0214a05": "勝妙堂上。彼堂珍寶光明照曜周匝彼處，種",
    "T17n0721_036:0214a06": "種間雜，多有無量勝相功德千千莊嚴，",
    "T17n0721_036:0214a07": "一切天眾之所圍遶。「夜摩天王昇彼堂已，",
    "T17n0721_036:0214a08": "第一勝相微妙光明師子之座——七寶莊嚴如",
    "T17n0721_036:0214a09": "是妙座一切樂觸具足而有——天王坐上，彼有",
    "T17n0721_036:0214a10": "第一宿舊天眾圍遶現前，多有無量諸天女",
    "T17n0721_036:0214a11": "眾於先歌舞。然後次第，彼宿舊天問天王",
    "T17n0721_036:0214a12": "言：『王於何處乘蓮花座，今來至此？已於久",
    "T17n0721_036:0214a13": "時不曾見王。』時宿舊天於彼天王第一尊重。",
    "T17n0721_036:0214a14": "爾時，天主牟修樓陀夜摩天王答天眾言：『我",
    "T17n0721_036:0214a15": "向於彼蓮花臺中見希有事，我向入彼蓮花",
    "T17n0721_036:0214a16": "臺中，一切諸天及諸天女俱共入已，一切",
    "T17n0721_036:0214a17": "皆見。』時彼天王如其所見希有之事，悉為",
    "T17n0721_036:0214a18": "舊天盡皆具說。如蓮花中種種功德，悉為舊",
    "T17n0721_036:0214a19": "天具足盡說。時彼舊天於先已曾勝勝見來，",
    "T17n0721_036:0214a20": "聞已不生希有之心。彼蓮花中種種勝事，於",
    "T17n0721_036:0214a21": "先已曾善見來故。「時彼舊天於是乃為牟修",
    "T17n0721_036:0214a22": "樓陀夜摩天王說於舊法，作如是言：『願天",
    "T17n0721_036:0214a23": "王聽，我先曾聞此大蓮華有大勢力。此蓮花",
    "T17n0721_036:0214a24": "內大勢力者，隨心憶念，種種功德莊嚴具足。",
    "T17n0721_036:0214a25": "此夜摩天一切處中，除此更無如是樂處如",
    "T17n0721_036:0214a26": "蓮花中。如是先聞：「有迦那迦牟尼世尊、無上",
    "T17n0721_036:0214a27": "士、調御丈夫、天人師，出現於世。彼所說法，初",
    "T17n0721_036:0214a28": "中後善，義善語善，獨法具足清淨鮮白，演說",
    "T17n0721_036:0214a29": "正法，所謂：『此色，此色集，此色滅，此色滅道。",
    "T17n0721_036:0214b01": "如是此法初中後等。』如是說已。彼佛法中有",
    "T17n0721_036:0214b02": "多百千已見諦者，有得果者，如是次第得阿",
    "T17n0721_036:0214b03": "那含者、斯陀含者、須陀洹者，如是復有得四",
    "T17n0721_036:0214b04": "禪者、得三禪者、得二禪者、得初禪者。彼佛安",
    "T17n0721_036:0214b05": "住如是人已，復令餘人住十善法，隨順法行，",
    "T17n0721_036:0214b06": "令使多人，乃至無量百千億人行善業已，然",
    "T17n0721_036:0214b07": "後觀察『有何等人，我今調御？』彼以清淨過人",
    "T17n0721_036:0214b08": "天眼見『夜摩天，我應調御。』彼時此處夜摩天",
    "T17n0721_036:0214b09": "王名曰樂見，彼王內藏有善種子，身行放逸。",
    "T17n0721_036:0214b10": "彼王近身多有無量諸天之眾，善根淳熟，而",
    "T17n0721_036:0214b11": "多放逸，行放逸行。「『「彼迦那迦牟尼世尊以憐",
    "T17n0721_036:0214b12": "愍之，是故來上此夜摩處天世間中，為利益",
    "T17n0721_036:0214b13": "天，盡其苦故，為彼諸天除放逸故。盡漏比丘",
    "T17n0721_036:0214b14": "有五千人圍遶，共到夜摩天處，更勝光明，處",
    "T17n0721_036:0214b15": "處普遍。彼時諸天見佛世尊。若有諸天從本",
    "T17n0721_036:0214b16": "已來，未見佛者，謂佛是天，於天中勝。彼天於",
    "T17n0721_036:0214b17": "佛生希有心，不知是佛。而此佛色於諸天",
    "T17n0721_036:0214b18": "眾最為殊勝，一切功德皆悉具足，無異相似，",
    "T17n0721_036:0214b19": "光遍一切天之世間。彼天既見與佛世尊相",
    "T17n0721_036:0214b20": "隨聲聞，亦生勝上希有之心，作如是念：『彼是",
    "T17n0721_036:0214b21": "何人？如是形服而共此天相隨不離，圍遶",
    "T17n0721_036:0214b22": "而行。』",
    "T17n0721_036:0214b23": "「『「時彼天子即取種種勝妙蓮華向迦那迦牟",
    "T17n0721_036:0214b24": "尼世尊。爾時世尊見天子來，上昇虛空，示現",
    "T17n0721_036:0214b25": "種種勝妙神通，隨念分別無量功德。身上出",
    "T17n0721_036:0214b26": "水，色香味觸具足而有，彼處天水於十六",
    "T17n0721_036:0214b27": "分不及其一。其身頂上出火焰然，有無量種",
    "T17n0721_036:0214b28": "無量色光遍滿虛空，所謂青黃赤紫色等。復",
    "T17n0721_036:0214b29": "現異異勝妙神通，所謂一身以為多身，或為",
    "T17n0721_036:0214c01": "千身或百千身或為億身，所有光明遍滿一",
    "T17n0721_036:0214c02": "切天處世間，復令多身以為一身。世尊如是",
    "T17n0721_036:0214c03": "復現神通：夜摩天中一切地處，一一手捉舉",
    "T17n0721_036:0214c04": "置掌中，并諸園林流水河池擲在虛空，過眼",
    "T17n0721_036:0214c05": "境界，復還安置本所住處。世尊又復現大神",
    "T17n0721_036:0214c06": "通：彼處大山以手撥取擲虛空中，并諸園林",
    "T17n0721_036:0214c07": "河池、澗谷及天女眾，不知所在，復還安置本",
    "T17n0721_036:0214c08": "所住處。其中諸天不覺動轉，如本不異。世尊",
    "T17n0721_036:0214c09": "又復現異神通：無量種色、無量種作無量形",
    "T17n0721_036:0214c10": "服，有無量種諸功德色。現大力勢，令彼天",
    "T17n0721_036:0214c11": "眾種種異見，或見如來在於山中，或見如來",
    "T17n0721_036:0214c12": "在園林中，或見如來在蓮花林，或見如來在",
    "T17n0721_036:0214c13": "堂中行，或見如來在於樹下，或見如來在河",
    "T17n0721_036:0214c14": "池中，或見如來在遊戲處園林之中，或見如",
    "T17n0721_036:0214c15": "來一切禪處，或見如來遍滿一切虛空之中",
    "T17n0721_036:0214c16": "坐禪而住，或見如來於虛空中敷具上坐。復",
    "T17n0721_036:0214c17": "虛空中若坐若行，若復經行，還復坐禪。",
    "T17n0721_036:0214c18": "「『「世尊又復示現神通，如是如是音聲說法，五",
    "T17n0721_036:0214c19": "樂音聲勝夜摩天。形夜摩天所有音聲如閻",
    "T17n0721_036:0214c20": "浮提烏鳥之聲，彼一切天如是劣減。彼天既",
    "T17n0721_036:0214c21": "聞如是聲已，皆悉捨離能歌慢心。",
    "T17n0721_036:0214c22": "「『「世尊又復現異神通，所謂在彼虛空之中作",
    "T17n0721_036:0214c23": "諸天眾、化作天女，勝妙殊絕。形夜摩天、夜摩",
    "T17n0721_036:0214c24": "天女如螢火蟲。光明色量如是形相，服飾",
    "T17n0721_036:0214c25": "莊嚴，園林處樂皆悉勝妙，彼大天王并諸",
    "T17n0721_036:0214c26": "天眾見化天已，心生恥愧，皆見自身色光",
    "T17n0721_036:0214c27": "欲樂如草無異。彼夜摩天生如是見。",
    "T17n0721_036:0214c28": "「『「爾時，世尊知其根熟，知其深心知因果報，無",
    "T17n0721_036:0214c29": "障礙見。為欲利益一切世間極大悲心，如來",
    "T17n0721_036:0215a01": "世尊爾時即向夜摩天王樂見王所，現異神",
    "T17n0721_036:0215a02": "通，如向所現，一切神通盡為樂見，悉皆現",
    "T17n0721_036:0215a03": "之百倍勝前。爾時樂見夜摩天王一切慢心",
    "T17n0721_036:0215a04": "皆悉捨離。",
    "T17n0721_036:0215a05": "「『「彼時樂見夜摩天王亦復坐彼大蓮華中，亦",
    "T17n0721_036:0215a06": "如向者牟修樓陀夜摩天王大蓮花中遊戲受",
    "T17n0721_036:0215a07": "樂。",
    "T17n0721_036:0215a08": "「『「時彼世尊大蓮花中示現神通，然後復語夜",
    "T17n0721_036:0215a09": "摩天等，作如是言：『汝今所見一切皆是樂見",
    "T17n0721_036:0215a10": "所感。世尊為化，令使離慢。汝見其內遊戲之",
    "T17n0721_036:0215a11": "處，園林蓮華、河池山谷并妙堂等，境界行",
    "T17n0721_036:0215a12": "處，無量種見。』彼樂見王捨離慢心。「『「時彼世尊",
    "T17n0721_036:0215a13": "入大蓮花，化作一切，復於樂見夜摩天王住",
    "T17n0721_036:0215a14": "處之前有蓮華生，億百千葉，如來坐彼蓮花",
    "T17n0721_036:0215a15": "臺上，聲聞弟子坐其葉上，而現種種勝妙神",
    "T17n0721_036:0215a16": "通。或有飛至虛空中已，然後還至蓮花中者。",
    "T17n0721_036:0215a17": "復現種種異異神通。「『「時彼樂見夜摩天王作",
    "T17n0721_036:0215a18": "如是念：『此是何人？有何善業？以何勢力能",
    "T17n0721_036:0215a19": "作如是奇特之事？我之所有若多若少色光",
    "T17n0721_036:0215a20": "明等，甚為微劣，彼則為勝。』",
    "T17n0721_036:0215a21": "正法念處經卷第三十六"
}