{
    "X04n0225_002:0844a14": "大方廣佛華嚴經合論簡要卷之二",
    "X04n0225_002:0844a15": "唐滄州長者李通玄合論",
    "X04n0225_002:0844a16": "明溫陵長者李　贄簡要",
    "X04n0225_002:0844a17": "明吳興後學董廣[目*署]閱正",
    "X04n0225_002:0844a18": "○第三明教義差別夫三界大雄。應真寂寞。身心性",
    "X04n0225_002:0844a19": "相都無所為。然以性起大悲。稱法同體。從無作智。隨",
    "X04n0225_002:0844a20": "緣教生。一雨普滋。任生各異。或名同而義別。(即漸教十地圓",
    "X04n0225_002:0844a21": "教十地等)或言別而義同。(十方世界法門皆是四諦法門)或理事兩乘。或",
    "X04n0225_002:0844a22": "體用相徹。或初或漸。或頓或圓。法不自施依根教立。",
    "X04n0225_002:0844a23": "根羸則法劣。器廣則道圓。稱物所宜。大小隨見。或樂",
    "X04n0225_002:0844a24": "門前之駕。廢遊露地之乘。且約最上之徒及漸漸之",
    "X04n0225_002:0844b01": "眾。麤陳十法。使始學之流不以滯權而妨實也。",
    "X04n0225_002:0844b02": "一佛日出興教主別。此教即以毗盧遮那為教主。",
    "X04n0225_002:0844b03": "梵云毗者種種。盧遮那云光明徧照。又毗之云徧。",
    "X04n0225_002:0844b04": "以大智種種光明照諸眾生根機。此即以法身悲",
    "X04n0225_002:0844b05": "智為名。不同權教以姓為號。牟尼者。此云寂默。但",
    "X04n0225_002:0844b06": "且讚法體無說。不言智悲。",
    "X04n0225_002:0844b07": "二光明表法現相別。除如來十身相海品中九十",
    "X04n0225_002:0844b08": "七種相中所放光明。亦除夜摩天等所放光明。但",
    "X04n0225_002:0844b09": "且直論表法光明。始終有十。一一皆表因果次第。",
    "X04n0225_002:0844b10": "不同餘教化佛放光。或放多光。或放一光。或全身",
    "X04n0225_002:0844b11": "悉放而無次。或放果光而無因。或放因光而無果。",
    "X04n0225_002:0844b12": "如法華經。直放眉間毫相果光。而無足輪下信位",
    "X04n0225_002:0844b13": "因光。如大品經中。佛放足輪下光直從下向上放",
    "X04n0225_002:0844b14": "光。以成漸次從凡向聖。多劫積修行滿之後。方成",
    "X04n0225_002:0844b15": "果德。不同此經放光。從果成因。以因成果。因果一",
    "X04n0225_002:0844b16": "體。不壞進修也。",
    "X04n0225_002:0844b17": "第一先放齒間十種光明。莊嚴法界一切道場",
    "X04n0225_002:0844b18": "為初登正覺。十方告眾。使令咸集。此為莊嚴告",
    "X04n0225_002:0844b19": "眾雲集光。",
    "X04n0225_002:0844b20": "第二放眉間果光。入足輪中。以果成因。起信之",
    "X04n0225_002:0844b21": "首。",
    "X04n0225_002:0844b22": "第三還從足輪下放出所入果光。用照金色世",
    "X04n0225_002:0844b23": "界不動智佛。以彼眉間果光入足輪中。即是以",
    "X04n0225_002:0844b24": "果成因。還以足輪下所入之果光。復出照金色",
    "X04n0225_002:0844c01": "世界不動智佛。即是用因成果。因果頓示。用成",
    "X04n0225_002:0844c02": "初信之門。即以智首等十首菩薩。用成信位。",
    "X04n0225_002:0844c03": "第四又說十住品時。昇須彌頂上。如來於足指",
    "X04n0225_002:0844c04": "端放光。以明發足之始。見道之初。以三昧力。住",
    "X04n0225_002:0844c05": "法之頂。從前信位。入真實證。故十住位菩薩。皆",
    "X04n0225_002:0844c06": "名為慧。",
    "X04n0225_002:0844c07": "第五如來昇夜摩天上。放足趺上光。以明用成",
    "X04n0225_002:0844c08": "行位。此天離地際。故說十行。表依空起行用也。",
    "X04n0225_002:0844c09": "明先證法身根本智慧。始行萬行。",
    "X04n0225_002:0844c10": "第六昇兜率天宮品中。如來膝上放光。說十迴",
    "X04n0225_002:0844c11": "向。表此天處欲界之中。理事無礙。故名迴向。初",
    "X04n0225_002:0844c12": "發心住時。理事無礙。非獨此處方有迴向。但以",
    "X04n0225_002:0844c13": "次第名言法須安立。然實體中。一一位中皆具",
    "X04n0225_002:0844c14": "足也。膝者明屈伸迴旋自在。故說迴向義也。表",
    "X04n0225_002:0844c15": "真俗自在故。生死涅槃自在成智悲故也。",
    "X04n0225_002:0844c16": "第七他化自在天中。放眉間毫相果德光明。為",
    "X04n0225_002:0844c17": "十地菩薩因果位終。還像此天。依他起化無自",
    "X04n0225_002:0844c18": "心化故。表十地菩薩但為眾生所須教化。自無",
    "X04n0225_002:0844c19": "業化。又於欲界之際。即無欲故。還同四禪及出",
    "X04n0225_002:0844c20": "三界法門。異彼小乘。修生涅槃。出三界惑故。又",
    "X04n0225_002:0844c21": "異權教菩薩。於第四禪中。成十地故。又從兜率",
    "X04n0225_002:0844c22": "天超過化樂天至他化自在天者。表十地位法",
    "X04n0225_002:0844c23": "徧法界故。不須次第。上界四禪亦在其會。不來",
    "X04n0225_002:0844c24": "而到。不動而見。上下諸天皆處其中。十方世界",
    "X04n0225_002:0845a01": "悉在毛孔。但以表法階降如是。實無上下彼此",
    "X04n0225_002:0845a02": "往來。十一地普賢佛華三昧會。在第三禪天說。",
    "X04n0225_002:0845a03": "來文未足。",
    "X04n0225_002:0845a04": "第八如來普光明殿。說如來出現品。放眉間毫",
    "X04n0225_002:0845a05": "光灌文殊頂。明前他化天上十地果終。第三禪",
    "X04n0225_002:0845a06": "中等覺位畢。設法已成陳施本教。後方出現。若",
    "X04n0225_002:0845a07": "未說法門。何名出現耶。又世主妙嚴品中。始成",
    "X04n0225_002:0845a08": "正覺出現。後出現品中。自己稱法所見出現。明",
    "X04n0225_002:0845a09": "從初始終。於佛法界體上。安諸地位次第之門",
    "X04n0225_002:0845a10": "於始於終。長明出現。本來一際。無前無後。放光",
    "X04n0225_002:0845a11": "灌文殊之頂。以果光灌果法。以文殊是佛法身",
    "X04n0225_002:0845a12": "根本智。欲令文殊普賢菩薩共相問答。文殊菩",
    "X04n0225_002:0845a13": "薩知而故問。經云。誰為佛長子。我今當問誰。於",
    "X04n0225_002:0845a14": "是如來。放口中光。灌普賢口。",
    "X04n0225_002:0845a15": "第九如來口中放光灌普賢口。口中光者。是佛",
    "X04n0225_002:0845a16": "教光。欲令普賢以差別智說佛出現果德法門。",
    "X04n0225_002:0845a17": "文殊因佛放光。始知問法之處。夫聖智本自相",
    "X04n0225_002:0845a18": "知。今以佛法印成。用成後則。此乃九度放光。以",
    "X04n0225_002:0845a19": "成一部經之始終法則。結會已前五位因果體",
    "X04n0225_002:0845a20": "用之門。此之三人始終不相離故。以明如來是",
    "X04n0225_002:0845a21": "文殊普賢二人之果。",
    "X04n0225_002:0845a22": "第十復於給園之內。更放眉間毫相果光明。已",
    "X04n0225_002:0845a23": "上五位因果已成。還將果法。用利眾生。故入法",
    "X04n0225_002:0845a24": "界品中。令人天凡夫。六千比丘。五百優婆塞。五",
    "X04n0225_002:0845b01": "百優婆夷。五百童男女等。皆令於此法門得道",
    "X04n0225_002:0845b02": "成佛。從此已上。十度放光。表德圓滿。具足其十。",
    "X04n0225_002:0845b03": "不同化佛所放光明。說一部經時。或一度放光。",
    "X04n0225_002:0845b04": "或即全身。未曾有如此經中圓周始終。一一成",
    "X04n0225_002:0845b05": "備。德具其十也。但言說十。備德無盡。十為圓數",
    "X04n0225_002:0845b06": "故也。",
    "X04n0225_002:0845b07": "三問答所詮主伴別。說此一部經之問答。總相具",
    "X04n0225_002:0845b08": "德有三。一佛二文殊三普賢。佛表果德無言。不可",
    "X04n0225_002:0845b09": "說。不可修。不可得。不可證。文殊成讚法身本智。普",
    "X04n0225_002:0845b10": "賢成其差別智之行德。一切諸佛。皆依此二尊者",
    "X04n0225_002:0845b11": "以為師範。而能成就大菩提之極果。或說普賢為",
    "X04n0225_002:0845b12": "長子。或說文殊為小男。為最初證法身本智佛性。",
    "X04n0225_002:0845b13": "為初生諸佛聖性智慧家故。為啟蒙發明之首。故",
    "X04n0225_002:0845b14": "為小男。主東北方。為艮卦。艮為小男。又為山為石。",
    "X04n0225_002:0845b15": "在丑寅兩間。表平旦創明。暗相已無。日光未著。像",
    "X04n0225_002:0845b16": "啟蒙之首。故指文殊師利在東北方清涼山也。且",
    "X04n0225_002:0845b17": "取此閻浮之洲境位。託法在於世間。使令易解。普",
    "X04n0225_002:0845b18": "賢長子。位在東方卯位。為震卦。震為長男。為頭。為",
    "X04n0225_002:0845b19": "首。為青龍。為吉慶。為春生。為建法則之初。表像日",
    "X04n0225_002:0845b20": "出咸照萬物悉皆明了。堪施作務隨緣運用。故普",
    "X04n0225_002:0845b21": "賢為行首。為長男也。觀音為悲首。位在西方。住金",
    "X04n0225_002:0845b22": "剛山之西阿。說慈悲經。酉為酉位。酉為兌卦。兌為",
    "X04n0225_002:0845b23": "金。為白虎。為凶危。為秋煞。故以慈悲觀音主之。佛",
    "X04n0225_002:0845b24": "法無言。以世間法託事表之。有言說者。皆是世間",
    "X04n0225_002:0845c01": "法也。若也無言。啟蒙何達。以此義故。用佛文殊普",
    "X04n0225_002:0845c02": "賢觀音三德。互為主伴。以成法則。佛收一切果。文",
    "X04n0225_002:0845c03": "殊收一切所行因果法身本智。普賢收一切因果",
    "X04n0225_002:0845c04": "行身差別智。以此義故。或說文殊普賢為一切諸",
    "X04n0225_002:0845c05": "佛之師。文殊為始見道初法身本智之門。普賢即",
    "X04n0225_002:0845c06": "為始見道之後行行之門。佛即二事之中無作體",
    "X04n0225_002:0845c07": "也。化佛教中無此所表。涅槃經中佛隱身不現。大",
    "X04n0225_002:0845c08": "品經中。薩陀波倫菩薩求般若波羅蜜門。具六波",
    "X04n0225_002:0845c09": "羅蜜。未有方便波羅蜜願力智等十波羅蜜。但為",
    "X04n0225_002:0845c10": "引聲聞人天小器未堪聞方便願力智等波羅蜜",
    "X04n0225_002:0845c11": "也。六波羅蜜中無方便波羅蜜者。為方便波羅蜜",
    "X04n0225_002:0845c12": "行於非道。彼小器不堪聞也。何以然者。有畏愛故。",
    "X04n0225_002:0845c13": "及於彼經中。多有聲聞人。共佛為問答。非大菩薩",
    "X04n0225_002:0845c14": "故。設有菩薩。非文殊普賢故。設有文殊無普賢者。",
    "X04n0225_002:0845c15": "表未具行故。設有普賢無文殊者。明不見法身本",
    "X04n0225_002:0845c16": "智慧故。設有文殊普賢。不自相問答。明理事未徹",
    "X04n0225_002:0845c17": "故。",
    "X04n0225_002:0845c18": "第四門示因圓果滿別。顯佛果有三種不同。一亡",
    "X04n0225_002:0845c19": "言絕行。獨明法身無作果。二從行積修。行滿功成。",
    "X04n0225_002:0845c20": "多劫始成果。三創發心時。十住初位。體用隨緣所",
    "X04n0225_002:0845c21": "成果。從行積修。行滿多劫。方明果者。即權教之中。",
    "X04n0225_002:0845c22": "不了無明十二有支。本是法身智慧。厭而以空觀",
    "X04n0225_002:0845c23": "折伏現行煩惱。欣別淨門。所有佛功德。總是修生。",
    "X04n0225_002:0845c24": "百劫修相好業。燃燈得光明。不殺得長壽。布施得",
    "X04n0225_002:0846a01": "資財。忍辱得端正。一一因果。屬對相似具足。仍對",
    "X04n0225_002:0846a02": "治種種法門。始得見性成佛。如華嚴經即不然。一",
    "X04n0225_002:0846a03": "念頓證法界法門。身心性相。本唯法體。施為運用",
    "X04n0225_002:0846a04": "動寂。任無作智。即是佛也。普門法界理智諸障自",
    "X04n0225_002:0846a05": "無。無別對治。別修別斷。不見變化。變與不變。無異",
    "X04n0225_002:0846a06": "性相故。普觀一切無非法門。無非解脫。但為自心",
    "X04n0225_002:0846a07": "強生繫著。為多事故。沉潛苦流。故勞聖說種種差",
    "X04n0225_002:0846a08": "別。於所說處。復生繫著。以此義故聖說不同。或漸",
    "X04n0225_002:0846a09": "或圓。應諸根器。是故餘教。先因後果。不同此教因",
    "X04n0225_002:0846a10": "果同時。為法性智海中因果不可得故。可得因果",
    "X04n0225_002:0846a11": "即有前後。有所得者皆是無常。非究竟說也。若先",
    "X04n0225_002:0846a12": "因後果者。因亦不成。故果亦壞也。緣生之法。不相",
    "X04n0225_002:0846a13": "續故。即斷滅故。自他不成故。如數一錢不數後錢。",
    "X04n0225_002:0846a14": "無後二者。一亦不成。為剎那不相續故。剎那不成。",
    "X04n0225_002:0846a15": "果亦壞。多劫不相續。多劫因果壞。要待數後錢時。",
    "X04n0225_002:0846a16": "前一始成。因果亦爾。要待一時中無間者。因果始",
    "X04n0225_002:0846a17": "成。若爾者如數兩錢同數。無前無後。誰為一二。如",
    "X04n0225_002:0846a18": "竪二指。誰為因果。如二指等。隨心數處為因。後數",
    "X04n0225_002:0846a19": "為果。若是有前有後即有中間者。還有剎那間斷。",
    "X04n0225_002:0846a20": "有間斷者不成因果。若同時者。如豎二指。無前無",
    "X04n0225_002:0846a21": "後。誰為因果。亦皆不成。如此華嚴經因果同時者",
    "X04n0225_002:0846a22": "俱無如是前後因果。及同時情量繫著妄想。有無",
    "X04n0225_002:0846a23": "俱不俱常無常等。繫著因果。但了法體非所施設。",
    "X04n0225_002:0846a24": "非因果繫名為因果。非情所立同時前後之妄想",
    "X04n0225_002:0846b01": "也。",
    "X04n0225_002:0846b02": "五明地位所行行相別。凡發大乘心者。依其根品。",
    "X04n0225_002:0846b03": "有六種所乘。三種五位十地差別。行相不同。何者",
    "X04n0225_002:0846b04": "六種。一念佛願生淨土門。二作淨土觀行所生淨",
    "X04n0225_002:0846b05": "土門。三修空無我所乘門。四和會有無觀智門。五",
    "X04n0225_002:0846b06": "漸見佛性進修門。六頓證佛性圓融門。何者三種",
    "X04n0225_002:0846b07": "五位十地。一修假詮假智假真如等。安立五地十",
    "X04n0225_002:0846b08": "地。二修分真分證一分真如。安立五位十地。三頓",
    "X04n0225_002:0846b09": "修頓證頓真頓說佛境界圓滿真如。安立十地五",
    "X04n0225_002:0846b10": "位行相。(此佛乘中無假法言說名相總真)如是三種十地五位行",
    "X04n0225_002:0846b11": "相。向菩提者。行菩薩行者。滿佛果者。莫不總在其",
    "X04n0225_002:0846b12": "中。",
    "X04n0225_002:0846b13": "一念佛力修戒發願力。生於淨土。是化佛淨土。",
    "X04n0225_002:0846b14": "非真淨土。為非見性。及不了無明是一切如來",
    "X04n0225_002:0846b15": "根本智故。是有為故。如阿彌陀經是也。",
    "X04n0225_002:0846b16": "二作淨土觀行所生淨土。是化淨土。從心想生",
    "X04n0225_002:0846b17": "故。是有為故。不見佛性本智慧故。即無量壽觀",
    "X04n0225_002:0846b18": "經是也。",
    "X04n0225_002:0846b19": "三修空無我觀所乘門者。為初說般若。破凡夫",
    "X04n0225_002:0846b20": "實有二乘生空我執故。多修空法。空有俱空。為",
    "X04n0225_002:0846b21": "空增勝。雖行六波羅蜜修種種菩提分法得六",
    "X04n0225_002:0846b22": "神通行菩薩行福勝人天。不生佛家。不見佛性。",
    "X04n0225_002:0846b23": "為析法明空。不了無明是如來智慧故。是故如",
    "X04n0225_002:0846b24": "來於涅槃經中。說一切眾生皆有佛性常樂我",
    "X04n0225_002:0846c01": "淨。有諸菩薩。自悔過言。我於無量劫流轉生死。",
    "X04n0225_002:0846c02": "只為無我之所惑亂。有如此過故。迴心方可得",
    "X04n0225_002:0846c03": "見性。達我是智。",
    "X04n0225_002:0846c04": "四和會有無觀智門。如深密經頌曰。一切諸法",
    "X04n0225_002:0846c05": "皆無性。無生無滅本來寂。諸法自性恒涅槃。誰",
    "X04n0225_002:0846c06": "有智者無密意。此經為破般若修空增勝者。言",
    "X04n0225_002:0846c07": "空言有。互相破斥。不令計有。不令計無。又此經",
    "X04n0225_002:0846c08": "雖安立十地。於其十地位內。復說有十一種麤",
    "X04n0225_002:0846c09": "重二十二種愚癡。所以此經不安立地前三賢",
    "X04n0225_002:0846c10": "十信具足行門。為此經地前非見道故。又為第",
    "X04n0225_002:0846c11": "三時教中間但和會有無。未是文殊普賢理事",
    "X04n0225_002:0846c12": "相攝行滿故。何以然者。為此十一地是佛位。佛",
    "X04n0225_002:0846c13": "位之內猶有障故。明十一地已前未有真理本",
    "X04n0225_002:0846c14": "智故。若全真理智。云何十一地有十一麤重。既",
    "X04n0225_002:0846c15": "有麤重。即非地地中有佛智。如是等教。並對權",
    "X04n0225_002:0846c16": "根。假施設有。但化佛所說。皆是引中下根人。未",
    "X04n0225_002:0846c17": "盡實說也。如華嚴經。但於地前三賢初發心住",
    "X04n0225_002:0846c18": "中。即能頓證佛果法門。普印諸位十住十行十",
    "X04n0225_002:0846c19": "迴向十地等覺諸位。如印印時。文相具足。無前",
    "X04n0225_002:0846c20": "後際。即以初發心時。頓印三界無明。便為佛智",
    "X04n0225_002:0846c21": "之海。以如來法身智身大慈悲之印。一下頓印",
    "X04n0225_002:0846c22": "世間。以為法界大用。",
    "X04n0225_002:0846c23": "五漸見佛性進修門。涅槃經云。十住菩薩少分",
    "X04n0225_002:0846c24": "見性。乃至十地未能了了。起信論云。十住菩薩。",
    "X04n0225_002:0847a01": "少分得見法身。化八相成道故。如彼論釋言。是",
    "X04n0225_002:0847a02": "願力所為。既是願力。非為實報。總為漸見佛性。",
    "X04n0225_002:0847a03": "從初發心住已後。所證佛果。不定僧祇。何以故。",
    "X04n0225_002:0847a04": "如涅槃經紀屠兒廣額。於賢劫中成佛。闡提創",
    "X04n0225_002:0847a05": "發心。尚有越劫之功。何況具足信根。復能少分",
    "X04n0225_002:0847a06": "見性者。何有僧祇之哉。世有諸德。解屠兒廣額。",
    "X04n0225_002:0847a07": "是化作爾者。此乃曲逐人情。未詳佛意者也。漸",
    "X04n0225_002:0847a08": "漸引權向實。豈令見劫存情令違本耶。漸漸引",
    "X04n0225_002:0847a09": "至龍女善財。一念之中得成佛者。始成實說。三",
    "X04n0225_002:0847a10": "乘小見。但念長時。時體本無。空嗟欣仰。無繩自",
    "X04n0225_002:0847a11": "縛。何有休期。前略說三種十地。又以經義校量",
    "X04n0225_002:0847a12": "有六種十地。三乘權教中。有三種十地。實教中。",
    "X04n0225_002:0847a13": "亦有三種十地。如仁王經解深密大品經。此三",
    "X04n0225_002:0847a14": "部經中所說十地。多立假真如門。以成十地行",
    "X04n0225_002:0847a15": "相。此是權教中三種十地。如涅槃經中。十住菩",
    "X04n0225_002:0847a16": "薩少分見性。十地菩薩見性未能了了。即明以",
    "X04n0225_002:0847a17": "佛性為所乘門。分修分證十地。又涅槃經中。牛",
    "X04n0225_002:0847a18": "食雪山肥膩草純得醍醐等。即明證佛位故。即",
    "X04n0225_002:0847a19": "為五種十地。如華嚴經所說法界門。重玄無盡",
    "X04n0225_002:0847a20": "法以成十地。是為六種十地。如起信論中。十住",
    "X04n0225_002:0847a21": "菩薩少分見性。以誓願力。能八相成佛。雖未圓",
    "X04n0225_002:0847a22": "滿。為見少分性力故。勢力如是。猶如儲君。為有",
    "X04n0225_002:0847a23": "因緣。父王令其統紹君政。為是王真子故。力堪",
    "X04n0225_002:0847a24": "如是故。為少見性故。為如來真子生佛家故。不",
    "X04n0225_002:0847b01": "同餘教假真如假智等待於初地方生佛家。明",
    "X04n0225_002:0847b02": "見性力。真勝餘宗。少分如是。何況全得乎。",
    "X04n0225_002:0847b03": "六明頓證佛性理智萬行圓融門。如華嚴經。十",
    "X04n0225_002:0847b04": "信位中菩薩。皆從十智佛所來者。為十信位中",
    "X04n0225_002:0847b05": "以果成信故。為明信從果來以果為因故。若不",
    "X04n0225_002:0847b06": "以果為信。即無所信。故信無所依。何故文殊師",
    "X04n0225_002:0847b07": "利為上首。為文殊為果前之信。普賢明是差別",
    "X04n0225_002:0847b08": "智。為果後之行。文殊小男者。為初生故。因初證",
    "X04n0225_002:0847b09": "本智法身能生佛家故。普賢為長子者。為依根",
    "X04n0225_002:0847b10": "本智起行行差別智。治佛家法。諸波羅蜜事自",
    "X04n0225_002:0847b11": "在故。又文殊乘師子者。為明創證法身佛性根",
    "X04n0225_002:0847b12": "本智。斷惑之駿故。普賢乘香象王者。表行庠序",
    "X04n0225_002:0847b13": "為威德故。又文殊常居東方金色世界不動智",
    "X04n0225_002:0847b14": "佛所者。為明金為白色能離垢故。普賢菩薩常",
    "X04n0225_002:0847b15": "居東方寶威德上王佛所者。明萬行為寶。以此",
    "X04n0225_002:0847b16": "行故成其威德。若具行者。以法寶身自在也。威",
    "X04n0225_002:0847b17": "德無畏自在為王。若不具行者。皆有所畏。設居",
    "X04n0225_002:0847b18": "高位。不得為王。為有所畏故。是故子為佛位。丑",
    "X04n0225_002:0847b19": "為信位。寅為十住。卯為十行。辰為十迴向。巳為",
    "X04n0225_002:0847b20": "十地。午為等覺。未為晦。明入俗同俗化迷。申酉",
    "X04n0225_002:0847b21": "戌亥。為所化故。如是安立法則。法合如是故。是",
    "X04n0225_002:0847b22": "故如來治坎而發明。普賢為智相。主萬行。觀音",
    "X04n0225_002:0847b23": "為大悲之首。治凶危為上將。文殊為覺蒙之首。",
    "X04n0225_002:0847b24": "常為接信之師互體交參。以持佛家之法。皆令",
    "X04n0225_002:0847c01": "眾生住於中道。處恬和之性。智慈益物。以是身",
    "X04n0225_002:0847c02": "皆金色。目髮紺青。體白而相黃。為應真和氣也。",
    "X04n0225_002:0847c03": "皆為無形之形無色之色。經云。一切處普賢菩",
    "X04n0225_002:0847c04": "薩。一切處金色世界。一切處文殊師利。一切處",
    "X04n0225_002:0847c05": "不動智佛。經云。佛身充滿於法界。普現一切眾",
    "X04n0225_002:0847c06": "生前。應受化器悉充滿。佛故處此菩提樹。一切",
    "X04n0225_002:0847c07": "佛剎微塵等。爾所佛坐一毛孔。皆有無量菩薩",
    "X04n0225_002:0847c08": "眾。各為具說普賢行。又問十首菩薩等。業不知",
    "X04n0225_002:0847c09": "心。心不知業等十問。令起信者。自身觀照。轉令",
    "X04n0225_002:0847c10": "深固。經云。諸法無作用。亦無有體性。是故彼一",
    "X04n0225_002:0847c11": "切。各各不相知。又作水流火燄風起大地所生",
    "X04n0225_002:0847c12": "不相知喻。又下頌曰。分別觀內身。此中誰是我。",
    "X04n0225_002:0847c13": "若能如是解。彼達我有無。又賢首品中。從凡夫",
    "X04n0225_002:0847c14": "位。以信為首。決定取佛大菩提果故。從凡夫地。",
    "X04n0225_002:0847c15": "信十方諸佛心不動智與自心無異智故。只為",
    "X04n0225_002:0847c16": "無明所迷故。無明與十方諸佛心。本來無二故。",
    "X04n0225_002:0847c17": "從凡夫地。信十方諸佛身根本智與自身無異",
    "X04n0225_002:0847c18": "故。何以故。皆是一法性身。一根本智。猶如樹枝。",
    "X04n0225_002:0847c19": "一根生多枝葉等。以因緣故。一樹枝上成壞不",
    "X04n0225_002:0847c20": "同故。從凡夫地。信如來十住十行十迴向十地。",
    "X04n0225_002:0847c21": "我悉盡能行之。何以故。自憶無始時來波流苦",
    "X04n0225_002:0847c22": "海。無益之事。尚以行之。何況如今有益之事。菩",
    "X04n0225_002:0847c23": "薩萬行濟眾生事。豈不能為。是故從凡夫地。信",
    "X04n0225_002:0847c24": "佛智慧我亦當得。何以故。一切諸佛。悉從凡夫",
    "X04n0225_002:0848a01": "來故。如來藏身即法身也。諸福智海。莫不居中。",
    "X04n0225_002:0848a02": "故稱為藏。若不見法身。一切福智大慈大悲。悉",
    "X04n0225_002:0848a03": "皆不辦。總屬生滅。普賢行。文殊師利法身根本",
    "X04n0225_002:0848a04": "無相智。二人齊體。互為主伴。中間無作智。即為",
    "X04n0225_002:0848a05": "佛果。三人體一。寄安五位。用接凡迷。若有凡夫。",
    "X04n0225_002:0848a06": "信滿發心。十住之初。三身同得。文殊是佛法身。",
    "X04n0225_002:0848a07": "普賢是佛行身。無作之智果是佛報身。常以文",
    "X04n0225_002:0848a08": "殊法身無相妙慧。以為先導。說時先後。證即三",
    "X04n0225_002:0848a09": "身一時。法合如是。廢一不可。若廢文殊存普賢。",
    "X04n0225_002:0848a10": "所有行門屬有漏。若廢普賢存文殘。所證寂定",
    "X04n0225_002:0848a11": "是二乘。若廢佛存普賢文殊。佛是覺義。無覺者",
    "X04n0225_002:0848a12": "故。以是義故。三人不可廢一。若廢一。三不成故。",
    "X04n0225_002:0848a13": "是故三乘權教中。無此三人始終不相去離。以",
    "X04n0225_002:0848a14": "教門未實。總皆化身。權逐小根。且略權施。待其",
    "X04n0225_002:0848a15": "熟故。方遷就實。如此經中十住初位。即是十行",
    "X04n0225_002:0848a16": "十迴向十地等覺位。一位中得五十法門。以互",
    "X04n0225_002:0848a17": "相徹故。乃至無盡諸位等。進修行相層級。不廢",
    "X04n0225_002:0848a18": "漸漸而是一時。不廢一時中漸漸。位中有三十",
    "X04n0225_002:0848a19": "七箇菩薩。同名為藏者。為明此十地法門果終。",
    "X04n0225_002:0848a20": "意欲辯知正道助道故。故立三十七菩薩。成三",
    "X04n0225_002:0848a21": "十七助道法門。明十住已來菩薩所行皆是助",
    "X04n0225_002:0848a22": "道。非是五位無住無行任真自體。名之為正果",
    "X04n0225_002:0848a23": "故。若以初發心住。以法性無相根本智。不離無",
    "X04n0225_002:0848a24": "作用之體行諸萬行。菩薩與佛因果本來體齊。",
    "X04n0225_002:0848b01": "若簡佛果。無作無修。菩薩正加行已來。總名助",
    "X04n0225_002:0848b02": "道。以動寂無礙。正助元來不異一法門也。",
    "X04n0225_002:0848b03": "六重令善財證法別。經中但有法門。未有人求學",
    "X04n0225_002:0848b04": "者。故令善財詢友。一一以行行之。一如前經之法",
    "X04n0225_002:0848b05": "則。令使後學無滯。彌勒令善財却見文殊。明從法",
    "X04n0225_002:0848b06": "身理體根本智為因。見彌勒菩薩。是善財乘法身",
    "X04n0225_002:0848b07": "本智為果。及諸善知識所行普賢行。以成自己佛",
    "X04n0225_002:0848b08": "果。見彌勒之後。入普門法界。自見其身入普賢身",
    "X04n0225_002:0848b09": "者。雖成正覺。常以普賢行。利益眾生。即明文殊普",
    "X04n0225_002:0848b10": "賢彌勒佛果三人始終一處。表通因徹果。此三人",
    "X04n0225_002:0848b11": "之道。是古佛之大都。源始之法際。若迷解者。即本",
    "X04n0225_002:0848b12": "來全得。處迷者。自沒輪迴。為古佛道法。本來常如",
    "X04n0225_002:0848b13": "是故。非生滅法。無作無為也。",
    "X04n0225_002:0848b14": "七明六位菩薩來眾別。如權教之內所說菩薩諸",
    "X04n0225_002:0848b15": "地位次。但說假真如為因果。仍地前三賢未能正",
    "X04n0225_002:0848b16": "證。初地之中。一地證一真如。十地證十真如。證十",
    "X04n0225_002:0848b17": "真如之後。方能始見佛性。前證真如。復言有十真",
    "X04n0225_002:0848b18": "如障。真如既能成障。明知權教之中。即施設假真",
    "X04n0225_002:0848b19": "如。非本真也。所設地位三乘同聞。聲聞人天共會。",
    "X04n0225_002:0848b20": "此經不爾。總是果位菩薩。文殊師利。即是能證之",
    "X04n0225_002:0848b21": "因。不動智佛。即是所證之果。今舉此因果同體無",
    "X04n0225_002:0848b22": "二。用成十信之初門。還令諸信者信果成因。還修",
    "X04n0225_002:0848b23": "果法以成因位。十住初心之上。便成正覺。為從證",
    "X04n0225_002:0848b24": "果本智為因也。是故。此經下云。以少方便。疾得菩",
    "X04n0225_002:0848c01": "提。不同權教菩提。同有為故。立能證所證。也一念",
    "X04n0225_002:0848c02": "之間無有能所。能所盡處名為正覺。亦不同小乘",
    "X04n0225_002:0848c03": "滅能所也。了能所本無動故。所有一切眾海菩薩",
    "X04n0225_002:0848c04": "天龍諸神等眾。皆佛果位海諸菩薩眾。非是凡夫。",
    "X04n0225_002:0848c05": "欲令入者。即同聖故。明毗盧遮那攝化境界等眾",
    "X04n0225_002:0848c06": "生徧故。故初發心時。便成正覺。於一剎那際。皆得",
    "X04n0225_002:0848c07": "此法。不許於剎那際外有別時得者。即非本法故。",
    "X04n0225_002:0848c08": "若有人。於佛法中見佛成道。作劫量延促處所而",
    "X04n0225_002:0848c09": "生見者。信亦未成。",
    "X04n0225_002:0848c10": "八明所施法門理事別。如化佛權教中。說有情有",
    "X04n0225_002:0848c11": "佛性。無情無佛性。一切草木。不能成道轉法輪等。",
    "X04n0225_002:0848c12": "如華嚴經。即是越情實教。如功德林菩薩等十林",
    "X04n0225_002:0848c13": "菩薩。所從來國。國亦名慧。一切境界。總名慧體。何",
    "X04n0225_002:0848c14": "以然者。無有情無無情故。所以然者。無二見故。為",
    "X04n0225_002:0848c15": "一真智境界。無成佛者。無不成者故。夫有情無情",
    "X04n0225_002:0848c16": "者。此是依業說。夫論成佛者。非屬業故。如經所說。",
    "X04n0225_002:0848c17": "是諸法空相。不生不滅。不垢不淨。世間相常住。是",
    "X04n0225_002:0848c18": "法住法位。如是之道。為有情及非情邪。若存情計",
    "X04n0225_002:0848c19": "者。見有情成佛。見無情不成佛。此為自身業執。如",
    "X04n0225_002:0848c20": "是解者。終不成佛。此由未見法空。不依實慧。未了",
    "X04n0225_002:0848c21": "得世間諸相本來常住。但見隨情識變生滅之相。",
    "X04n0225_002:0848c22": "九明與諸三乘得果別。如經所說。為聲聞人。說四",
    "X04n0225_002:0848c23": "諦法生老病死。為緣覺人。說十二緣行。為諸菩薩。",
    "X04n0225_002:0848c24": "說應六波羅蜜。今此華嚴經。亦說四諦法。即與聲",
    "X04n0225_002:0849a01": "聞四諦法不同。如四諦品中。明苦集本真。元來是",
    "X04n0225_002:0849a02": "根本智。不同三乘有欣厭故。聲聞觀苦集二諦。深",
    "X04n0225_002:0849a03": "生厭離。作無常不淨白骨微塵等觀。知身空寂。隨",
    "X04n0225_002:0849a04": "空寂法。智滅身亡。不生悲智。名之為滅。以此滅處。",
    "X04n0225_002:0849a05": "名為涅槃。滅伏諸苦。名為滅諦。以此滅諦。名為道",
    "X04n0225_002:0849a06": "諦。緣覺之流。知十二緣生之法本來無實自體皆",
    "X04n0225_002:0849a07": "空。知身知心。自皆無主。身心無主。性恒無我。以無",
    "X04n0225_002:0849a08": "我故無明便滅。無明滅十二緣滅。逍遙任性。獨覺",
    "X04n0225_002:0849a09": "自居。異聲聞故不趣於寂。異菩薩故無有悲智。惟",
    "X04n0225_002:0849a10": "不趣寂故。即勝聲聞。惟能持法故。即不如聲聞。以",
    "X04n0225_002:0849a11": "聲聞之人。聞佛所說大乘經典。亦能宣傳。但未親",
    "X04n0225_002:0849a12": "證。權教菩薩創迴二乘。及小菩薩。未能全具大悲",
    "X04n0225_002:0849a13": "智。但說六波羅蜜。引起小根令成智慧。以彼偏修",
    "X04n0225_002:0849a14": "定業。滯在無智。猶怖生死。未說七八九十波羅蜜",
    "X04n0225_002:0849a15": "等。九地已來。未明佛性。為修彼假智乃成障故。如",
    "X04n0225_002:0849a16": "此經為上上根人頓示本智。初心創發。十住位上",
    "X04n0225_002:0849a17": "即與佛同。以依本智法即無所修故。本無障故。任",
    "X04n0225_002:0849a18": "運悲智不作而成。隨緣六道。無非法界。了緣生法",
    "X04n0225_002:0849a19": "自體恒真。更無修作。所有念慮皆從智生。但知任",
    "X04n0225_002:0849a20": "運。對現色身。說法應機。如響相對。恒處生死流。法",
    "X04n0225_002:0849a21": "身常寂。雖經多劫體不移時。入死出生非沒生也。",
    "X04n0225_002:0849a22": "任大悲智不住證修。法如是故。龍女善財。總明如",
    "X04n0225_002:0849a23": "是。此法難信。三乘拱手。遙推是化非是人修。直說",
    "X04n0225_002:0849a24": "僧祇。逐情立劫。焉能信此無時智門。設經多劫勤",
    "X04n0225_002:0849b01": "苦作修。有得有求。作長作短。作是作非。作成作壞。",
    "X04n0225_002:0849b02": "捨身壞命。豈有成佛之期。何如初心即須如是入",
    "X04n0225_002:0849b03": "佛智境。豈不省力。以此義故。聲聞緣覺權教菩薩。",
    "X04n0225_002:0849b04": "不真解四諦十二緣及真如法身實智境界。皆是",
    "X04n0225_002:0849b05": "毗盧遮那方便引修。向此華嚴真實之海。令歸本",
    "X04n0225_002:0849b06": "法任智施為。所修諸地隨智所作。不起能心。而皆",
    "X04n0225_002:0849b07": "成辦一切種智。不似諸教地上別作對治。",
    "X04n0225_002:0849b08": "十明所付法藏流通別。如來出現品中說。佛子。此",
    "X04n0225_002:0849b09": "法門如來不為餘眾生說。唯為趣向大乘菩薩者",
    "X04n0225_002:0849b10": "說。唯為乘不思議乘菩薩說。此經法門。不入一切",
    "X04n0225_002:0849b11": "餘眾生手。佛子。譬如轉輪聖王所有七寶。因此寶",
    "X04n0225_002:0849b12": "故。顯示輪王。此寶不入餘眾生手。唯除第一夫人",
    "X04n0225_002:0849b13": "所生太子具足成就聖王相者。佛子。此經珍寶亦",
    "X04n0225_002:0849b14": "復如是。不入一切餘眾生手。唯除如來法王真子",
    "X04n0225_002:0849b15": "生如來家種如來相諸善根者。不同權教付囑三",
    "X04n0225_002:0849b16": "乘聲聞菩薩所共流通。又三乘之教。多付囑諸聖",
    "X04n0225_002:0849b17": "及未生佛家諸凡夫。此經付囑最上大心凡夫唯",
    "X04n0225_002:0849b18": "求如來不思議乘生佛家者。何故三乘之教。多付",
    "X04n0225_002:0849b19": "囑諸聖者。令使流通。及付囑未生佛家諸凡夫等。",
    "X04n0225_002:0849b20": "為三乘之法未出情塵。明法未真易信解故。且令",
    "X04n0225_002:0849b21": "凡聖共讚。令教流行善根不斷。不似此十信之終",
    "X04n0225_002:0849b22": "剎那即佛。以此義故。三乘之教。且漸引生。未出情",
    "X04n0225_002:0849b23": "塵。三僧祇劫方得作佛。順情之教。根易信故。凡聖",
    "X04n0225_002:0849b24": "共讚。皆得流通。不同華嚴十方諸佛根本智法。及",
    "X04n0225_002:0849c01": "差別智大慈大悲。法出情塵教深難信。要待入證",
    "X04n0225_002:0849c02": "十住之位。生在佛家。為佛真子。方是流通。但有聖",
    "X04n0225_002:0849c03": "說。無入證者。不名流通。但有凡夫說教無入證者。",
    "X04n0225_002:0849c04": "亦不名流通。為自法不明。疑情猶在。不破自他暗",
    "X04n0225_002:0849c05": "故。未能決定知佛意故。以此義故。付囑大心凡夫",
    "X04n0225_002:0849c06": "入證者。",
    "X04n0225_002:0849c07": "○第四明成佛同別夫智身廖廓。總萬象以成軀。萬",
    "X04n0225_002:0849c08": "象無形。與智身而齊體。違真相隔。得本形同。只為乖",
    "X04n0225_002:0849c09": "本相殊。致使化儀各別。略作十門成道差別。使童蒙",
    "X04n0225_002:0849c10": "起信。發解除疑。識本離權。情希勝德。十門者。",
    "X04n0225_002:0849c11": "一成佛身別。此毗盧遮那佛身如經所說。有九十",
    "X04n0225_002:0849c12": "七種相及無盡相身。非三十二相八十種好身。",
    "X04n0225_002:0849c13": "二成佛時別。權教中。佛生之後。逾城出家。菩提樹",
    "X04n0225_002:0849c14": "下成等正覺。以之為時。如毗盧遮那佛。即不如是。",
    "X04n0225_002:0849c15": "又云。如來安立化相。為度三乘眾生。應見如是出",
    "X04n0225_002:0849c16": "家成佛。如華嚴經中實法界海。即不如是。法華經",
    "X04n0225_002:0849c17": "云。吾從成佛已來。經無量阿僧祇劫。此即是迴彼",
    "X04n0225_002:0849c18": "三乘人。就實而論。此毗盧遮那佛。依本法界。成大",
    "X04n0225_002:0849c19": "菩提。還依本法界。無有時分。經云。如來不出世。亦",
    "X04n0225_002:0849c20": "無有涅槃。此為實說。又頂著華冠。本非出家。都無",
    "X04n0225_002:0849c21": "八相之事。若有人能知如來不出不沒不成不壞。",
    "X04n0225_002:0849c22": "即知如來常住在世常轉法輪。即是毗盧遮那出",
    "X04n0225_002:0849c23": "興於世。又從兜率天下降神入母胎轉法輪入涅",
    "X04n0225_002:0849c24": "槃。不出一剎那際。彼天猶未下。母胎猶未出。此已",
    "X04n0225_002:0850a01": "入涅槃。一切法事總畢。",
    "X04n0225_002:0850a02": "三菩提樹別。三乘之中。見佛道樹是木樹。高下稱",
    "X04n0225_002:0850a03": "人間。如一乘中如來成道。所居之樹。即寶樹高顯",
    "X04n0225_002:0850a04": "殊特。",
    "X04n0225_002:0850a05": "四所坐座別。三乘中。化身成道。棄榮貴。藉草蓐。此",
    "X04n0225_002:0850a06": "一乘中。本身成道。坐寶蓮華師子之座。妙寶嚴飾。",
    "X04n0225_002:0850a07": "具眾莊嚴。",
    "X04n0225_002:0850a08": "五大眾別。毗盧遮那佛所。有大眾圍繞。皆是普賢",
    "X04n0225_002:0850a09": "文殊等。及有新發意者。皆是志求佛果法界之眾。",
    "X04n0225_002:0850a10": "皆智圓多劫一際。無前後時之眾。",
    "X04n0225_002:0850a11": "六示相別。如權教中。即以兜率天受生。降神入胎",
    "X04n0225_002:0850a12": "八相成道等。或於摩醯首羅天。坐華王之寶座。或",
    "X04n0225_002:0850a13": "以三千大千之國土。以為報境。如是施設。分量限",
    "X04n0225_002:0850a14": "劑。皆引眾生之化儀。漸令心廣。未為究竟實相。如",
    "X04n0225_002:0850a15": "此華嚴法界妙。門約分十佛剎塵蓮華藏剎海。參",
    "X04n0225_002:0850a16": "映重重。明無盡佛國。互相徹入。一一佛剎。皆滿十",
    "X04n0225_002:0850a17": "方。十佛剎塵國土。皆無限礙。身土相稱。都無此彼",
    "X04n0225_002:0850a18": "往來之相。如此盧舍那相海。纖塵匪隔於十方。毛",
    "X04n0225_002:0850a19": "孔詎虧於剎海。三乘示相。螢光不可以比日月之",
    "X04n0225_002:0850a20": "照。琉璃難以類摩尼之淨。此乃非由佛爾。只為器",
    "X04n0225_002:0850a21": "劣故然。",
    "X04n0225_002:0850a22": "七轉法輪別。化佛轉三乘法輪。毗盧遮那轉一乘",
    "X04n0225_002:0850a23": "法輪。三乘教說。說龍女剎那成佛是化。返成謗教。",
    "X04n0225_002:0850a24": "不順佛心。元佛本意。令龍女剎那成佛。為本法。法",
    "X04n0225_002:0850b01": "自無時。證盡時處。即為實法。返云是化。此是苦哉。",
    "X04n0225_002:0850b02": "當復奈何。不期甘露返成毒藥。翻將寶玉喚作泥",
    "X04n0225_002:0850b03": "塵。以實為虗。將虗為實。請後達士莫踵前賢。深可",
    "X04n0225_002:0850b04": "久思具閑佛意。依宗傳教。福利人天。使得金玉煥",
    "X04n0225_002:0850b05": "然各不沉沒。是故。化佛說三乘。即龍女剎那成佛。",
    "X04n0225_002:0850b06": "雪山肥膩草喻。若牛食者純得醍醐等。皆為分有。",
    "X04n0225_002:0850b07": "未具全示。一一具足因果報相之門。唯此華嚴具",
    "X04n0225_002:0850b08": "足。是故今言轉法輪別。",
    "X04n0225_002:0850b09": "八轉法輪處別。權教中。化佛轉法輪。或言鹿園。或",
    "X04n0225_002:0850b10": "言給獨孤園等。皆有處所上下往來。此經即十處",
    "X04n0225_002:0850b11": "十會。及一切塵中。佛國佛身。重重重重重重無盡",
    "X04n0225_002:0850b12": "無盡無盡。常轉法輪。不去不來。不出不沒。皆云。不",
    "X04n0225_002:0850b13": "離菩提場。而昇一切處。",
    "X04n0225_002:0850b14": "九大會莊嚴別。說此經時。天上人中。十會十處一",
    "X04n0225_002:0850b15": "時普集。十方聖眾。大心眾生。又十會之眾。各從十",
    "X04n0225_002:0850b16": "方來。隨所來方。皆云有十佛剎微塵眾。而來集會。",
    "X04n0225_002:0850b17": "位位地地。以次十百千增多。為明無盡。又一一會",
    "X04n0225_002:0850b18": "眾皆徧法界。重重重重。參光影像。纖塵之內。亦眾",
    "X04n0225_002:0850b19": "會重重。一一塵中眾會。皆與法界虗空等。如是眾",
    "X04n0225_002:0850b20": "會。皆為諸佛菩薩。性徧一切處。身土眾會。皆徧一",
    "X04n0225_002:0850b21": "切處故。不似三乘中化佛眾會。皆有處所限量分",
    "X04n0225_002:0850b22": "劑往來。為眾生根小。非佛故然。",
    "X04n0225_002:0850b23": "十所授法門別。如權教中。或從小乘。修四諦觀。於",
    "X04n0225_002:0850b24": "中苦集二諦。以為世諦。滅道二諦。以為真諦。觀彼",
    "X04n0225_002:0850c01": "苦集。真實是苦。深生厭離。趣求寂滅。故苦集本無。",
    "X04n0225_002:0850c02": "識滅智亡。以空為證。且令苦盡。然後方為說大乘",
    "X04n0225_002:0850c03": "法。令使迴心修法空觀行諸六度漸起悲智。或有",
    "X04n0225_002:0850c04": "大乘菩薩種性者。觀行對治以彼小乘。性有慈悲。",
    "X04n0225_002:0850c05": "樂行諸度。不取空證。留惑益生。成法空等觀。或有",
    "X04n0225_002:0850c06": "大乘菩薩種性。一下頓修假真如等觀。以假真如",
    "X04n0225_002:0850c07": "門。加行調伏。經三僧祇劫。十地見性。方始成佛。如",
    "X04n0225_002:0850c08": "此華嚴經即不爾。直為上上根人。一下直授法界。",
    "X04n0225_002:0850c09": "自體根本法身。古佛智海。迷在無明。頓令以方便",
    "X04n0225_002:0850c10": "三昧而令現之。全將佛果。頓授十住初心。一念一",
    "X04n0225_002:0850c11": "時一際一法界門頓收。",
    "X04n0225_002:0850c12": "○第五明見佛差別夫佛身性相一體無差。器有萬",
    "X04n0225_002:0850c13": "端依根各異。情存想隔。見絕體齊。身立影生。情留佛",
    "X04n0225_002:0850c14": "異。佛由情應。以此乖真。心盡情亡。智身自稱。隨緣無",
    "X04n0225_002:0850c15": "作。動寂俱真。如是相應。名毗盧遮那佛。略立十門見",
    "X04n0225_002:0850c16": "佛差別。使留心創信者。返末而還源也。",
    "X04n0225_002:0850c17": "一人中見佛。但有三十二相。",
    "X04n0225_002:0850c18": "二諸天見佛。但有八十種好。",
    "X04n0225_002:0850c19": "三諸龍見佛。或同人所見。或見但為大龍王。餘畜",
    "X04n0225_002:0850c20": "例然。",
    "X04n0225_002:0850c21": "四諸仙人見佛。但見仙人。",
    "X04n0225_002:0850c22": "五諸餘外道還見佛。與己同類。",
    "X04n0225_002:0850c23": "六八部神等見佛。與己為王。",
    "X04n0225_002:0850c24": "七小乘人見佛。為大聲聞。",
    "X04n0225_002:0851a01": "八緣覺人見佛。見還為緣覺。",
    "X04n0225_002:0851a02": "九權教中菩薩見佛。但為三千大千世界之主。福",
    "X04n0225_002:0851a03": "智充徧三千大千世界。",
    "X04n0225_002:0851a04": "十一乘教中菩薩見佛。為十佛剎塵蓮華藏世界",
    "X04n0225_002:0851a05": "海為法界主。",
    "X04n0225_002:0851a06": "此十種見佛不同。皆由發心之時信樂差別。以信樂",
    "X04n0225_002:0851a07": "力故。見佛不同。是故當知發心者。當發廣大心。信廣",
    "X04n0225_002:0851a08": "大教門。發廣大願。行廣大行。入廣大智。利益成就無",
    "X04n0225_002:0851a09": "盡眾生。即得速成菩提行願福智。悉皆圓滿。若不如",
    "X04n0225_002:0851a10": "是。終非畢竟成大菩提。",
    "X04n0225_002:0851a11": "○第六明說教時分夫創正覺心。道源虗寂。智圓三",
    "X04n0225_002:0851a12": "世。始終俱盡。會萬象。齊有無。混去來。印今古。豁達唯",
    "X04n0225_002:0851a13": "神。恬薄應真。情亡智立。想絕悲存。圓聲遐布。隨根受",
    "X04n0225_002:0851a14": "益。一雨普滋。百卉齊得。如空谷響。稱擊成音。諸機獲",
    "X04n0225_002:0851a15": "益。任智無心。略依權實。且立十種。教起前後時分不",
    "X04n0225_002:0851a16": "同。一如力士經說。佛初成道。一七日思惟已。即於鹿",
    "X04n0225_002:0851a17": "園說法。二如大品經說。佛初鹿苑。轉四諦法輪。無量",
    "X04n0225_002:0851a18": "眾生。發聲聞心乃至獨覺心大菩提心等。三如法華",
    "X04n0225_002:0851a19": "經說。三七日詣鹿園說法。四如四分律及薩婆多論。",
    "X04n0225_002:0851a20": "六七日方說法。五如興起行經及出曜經。七七日方",
    "X04n0225_002:0851a21": "說法。六如五分律。八七日方說法。七如大智論。五七",
    "X04n0225_002:0851a22": "日方說法。八如十二游經。一年不說法。九依今唐朝",
    "X04n0225_002:0851a23": "藏法師。判如來成道。定經三七日後。方說華嚴經。十",
    "X04n0225_002:0851a24": "通玄。今依此華嚴經法界門。總不依如上所說。如此",
    "X04n0225_002:0851b01": "經。以法界本智性自體用理事大悲本實為宗。不依",
    "X04n0225_002:0851b02": "情量時分之說。古今見盡。常轉法輪。無始無終。法本",
    "X04n0225_002:0851b03": "如是。如上所說。總依根自見時分。並非如來有此不",
    "X04n0225_002:0851b04": "同。如來本法智體。並無時分可立。但令心信解法界",
    "X04n0225_002:0851b05": "無時。即是如來說法時也。情亡心盡任智利人。即是",
    "X04n0225_002:0851b06": "如來成佛轉法輪時也。若也情存立見。云如來如是",
    "X04n0225_002:0851b07": "時出世。如是時說法者。並不依佛見。總是自情。此經",
    "X04n0225_002:0851b08": "乃是無時之時。一切時說。如法華經云。吾從成佛已",
    "X04n0225_002:0851b09": "來。經無量阿僧祇劫。量既本無。知欲將何為說法時",
    "X04n0225_002:0851b10": "也。皆是如來一智用。一圓音。一剎那時。以無時之時。",
    "X04n0225_002:0851b11": "為說法時也。",
    "X04n0225_002:0851b12": "○第七明淨土權實夫以滔滔智海。茫茫莫究其涯。",
    "X04n0225_002:0851b13": "渺渺真源。蕩蕩罕尋其際。遮那法界。體相括於塵沙。",
    "X04n0225_002:0851b14": "方廣靈門。淨穢互參於無極。但隨自修業用。見境不",
    "X04n0225_002:0851b15": "同。致使聖說乖違。依根不定。或權分淨土於他國。指",
    "X04n0225_002:0851b16": "穢境於娑婆。或此處為化儀。示下方為實報。文殊住",
    "X04n0225_002:0851b17": "居東國金色世界而來。觀音身處西方安樂妙土而",
    "X04n0225_002:0851b18": "至。如是權儀各別。啟蒙的信無依。今略會諸門。約申",
    "X04n0225_002:0851b19": "十種。以定指南。",
    "X04n0225_002:0851b20": "一阿彌陀淨土。此為一分取相凡夫未信法空實",
    "X04n0225_002:0851b21": "理。以專憶念。念相不移。以專誠故其心分淨。得生",
    "X04n0225_002:0851b22": "淨土。是權未實。",
    "X04n0225_002:0851b23": "二無量壽觀經淨土。為一分未信法空實理眾生",
    "X04n0225_002:0851b24": "樂妙色相者。令使以其心想想彼色像。想成就故。",
    "X04n0225_002:0851c01": "而生佛國。此權非實。",
    "X04n0225_002:0851c02": "三維摩經淨土者。佛以足指按地。加其神力。蹔現",
    "X04n0225_002:0851c03": "還無。是實報土。未具陳廣狹。是實未廣。",
    "X04n0225_002:0851c04": "四梵網經淨土。雖說一大華王而有千華一一華",
    "X04n0225_002:0851c05": "上有百億化佛教化百億四天下眾生。然彼千華",
    "X04n0225_002:0851c06": "及彼華王。為三乘菩薩見未廣故。分示報境。未成",
    "X04n0225_002:0851c07": "圓滿。是權未實。",
    "X04n0225_002:0851c08": "五摩醯首羅天淨土。如來於彼。坐寶蓮華座。成等",
    "X04n0225_002:0851c09": "正覺。以為實報。此閻浮提摩竭提國菩提場中成",
    "X04n0225_002:0851c10": "正覺者是化。此為三乘中權教菩薩染淨未亡者",
    "X04n0225_002:0851c11": "說。言此閻浮提及六天等是欲界有漏。彼上界摩",
    "X04n0225_002:0851c12": "醯首羅天是無漏故。心存染淨。彼此未亡。此為權",
    "X04n0225_002:0851c13": "教。未為實說。",
    "X04n0225_002:0851c14": "六涅槃經所指淨土。云如來有實報淨。土在西方",
    "X04n0225_002:0851c15": "過三十二恒河沙佛土外者。為三乘權教一分染",
    "X04n0225_002:0851c16": "淨未亡者。言此三千大千世界總是穢土。權推如",
    "X04n0225_002:0851c17": "來報境淨土在西方。此權非實。",
    "X04n0225_002:0851c18": "七法華經三變淨土。此為三乘權教菩薩染淨未",
    "X04n0225_002:0851c19": "亡者。言移諸人天置於他土。是權非實。",
    "X04n0225_002:0851c20": "八靈山會所指淨土。此引三乘中權教菩薩染淨",
    "X04n0225_002:0851c21": "未亡者。令知此土即穢恒淨。諸眾信可。未能自見。",
    "X04n0225_002:0851c22": "是實非權。信而未見。",
    "X04n0225_002:0851c23": "九唯心淨土。自證自心當體無心。性唯真智。是實",
    "X04n0225_002:0851c24": "淨土。是故維摩經云。隨其心淨即佛土淨。欲得淨",
    "X04n0225_002:0852a01": "土當淨其心。",
    "X04n0225_002:0852a02": "十毗盧遮那所居淨土。即居十佛剎塵蓮華佛國",
    "X04n0225_002:0852a03": "土。淨穢總含。無穢無淨。無有上下彼此自他之相。",
    "X04n0225_002:0852a04": "一一佛土。皆充法界。無相障隔。略言十佛剎塵國",
    "X04n0225_002:0852a05": "土。為知無盡佛國不出一塵。為無大小故。不立限",
    "X04n0225_002:0852a06": "量故。以法為界。不限邊際。相海純雜。色像重重。此",
    "X04n0225_002:0852a07": "為實報。非是權收。",
    "X04n0225_002:0852a08": "○第八明攝化境界夫佛境無邊。順機各異。隨情廣",
    "X04n0225_002:0852a09": "狹。見有差殊。非是如來分其量數。情微即境狹。量廣",
    "X04n0225_002:0852a10": "即境寬。若也智契真源。佛境彌綸法界。或見閻浮為",
    "X04n0225_002:0852a11": "化境。或見四洲以濟生。或見形滿大千。或見報身十",
    "X04n0225_002:0852a12": "海。如是種種設教不同。發蒙始學。憑准何依。略示五",
    "X04n0225_002:0852a13": "門。識其權實。使得捨條從本速證菩提。",
    "X04n0225_002:0852a14": "一人中見佛境界。但見化一閻浮提眾生。",
    "X04n0225_002:0852a15": "二諸天見佛但應自見境。如帝釋即是二地菩薩",
    "X04n0225_002:0852a16": "位。乃至漸昇至梵天王。是十地菩薩位也。或以暫",
    "X04n0225_002:0852a17": "時佛神通力成就眾生。令人天中凡夫及二乘并",
    "X04n0225_002:0852a18": "小菩薩總得見佛報土境界。即如維摩經。佛以足",
    "X04n0225_002:0852a19": "指按地所現淨土是也。或時以佛神力。令人天總",
    "X04n0225_002:0852a20": "得相見。即如大集經中所說寶坊之上。處欲界上",
    "X04n0225_002:0852a21": "色界下。大集人天之眾。總在其中。",
    "X04n0225_002:0852a22": "三二乘中羅漢見佛攝化境界。如大羅漢。以天眼",
    "X04n0225_002:0852a23": "力。得見佛攝化三千大千境界。即如阿那律云。我",
    "X04n0225_002:0852a24": "以天眼。見釋迦牟尼佛土三千大千世界。如觀掌",
    "X04n0225_002:0852b01": "中菴摩勒果。如小羅漢即不定。或見佛攝化一閻",
    "X04n0225_002:0852b02": "浮提。此即以久伏忍力。能斷結使。未有定力。亦未",
    "X04n0225_002:0852b03": "有神力通變等事。",
    "X04n0225_002:0852b04": "四權教菩薩見佛攝化境界。初地百佛。二地千佛。",
    "X04n0225_002:0852b05": "三地萬佛。以此漸增。如三乘大乘教說。",
    "X04n0225_002:0852b06": "五實教菩薩見佛攝化境界。初地菩薩。即見多百",
    "X04n0225_002:0852b07": "佛。即是無盡之百。不是一百之百。二地菩薩。即見",
    "X04n0225_002:0852b08": "多千佛等。即是無盡之千。三地菩薩。即云多千萬",
    "X04n0225_002:0852b09": "等。以實之說。諸地菩薩。皆悉齊見如帝網等。三賢",
    "X04n0225_002:0852b10": "菩薩亦然。非但十佛剎塵蓮華藏為其報境。法界",
    "X04n0225_002:0852b11": "虗空總皆平等。為十住初心初見道時。即已無大",
    "X04n0225_002:0852b12": "小見故。即總見佛化境。皆如法界。初地見多百佛",
    "X04n0225_002:0852b13": "境。即明滿義。非如三乘單百。此多百者。即齊無盡",
    "X04n0225_002:0852b14": "之數故。",
    "X04n0225_002:0852b15": "○第九明因果延促夫法界圓寂。無始無終。理智虗",
    "X04n0225_002:0852b16": "空。非因非果。但為有情存量。假寄其名。情亡量絕。何",
    "X04n0225_002:0852b17": "名能立。名不自施。本由量起。量亡情盡。名亦自真。今",
    "X04n0225_002:0852b18": "以無名之真名。談無果之真果。以無說之真說。談無",
    "X04n0225_002:0852b19": "因之真因。啟蒙之士。不可以滯其名。始學之流。不可",
    "X04n0225_002:0852b20": "以廢其說。滯名則名立。廢說則言亡。當可任性隨緣。",
    "X04n0225_002:0852b21": "起為法起。若無緣者。滅唯法滅。有此法者。性不自知。",
    "X04n0225_002:0852b22": "今談因果延促。如空中鳥跡。如石女之子。但為眾生",
    "X04n0225_002:0852b23": "情有愚智。隨心照惑。遲速不同。劈竹登梯。稱機各別。",
    "X04n0225_002:0852b24": "因慈之類。延促不同。非謂日月與作時分。教不自施",
    "X04n0225_002:0852c01": "因機故起。教隨根應。有根教生。今以依根。約立十門。",
    "X04n0225_002:0852c02": "一小乘善來得阿羅漢果。",
    "X04n0225_002:0852c03": "二小乘一生得阿羅漢果。",
    "X04n0225_002:0852c04": "三小乘三生得阿羅漢果。",
    "X04n0225_002:0852c05": "四小乘六十劫得阿羅漢果。",
    "X04n0225_002:0852c06": "五緣覺四生得緣覺果。",
    "X04n0225_002:0852c07": "六緣覺遲經百劫得緣覺果。",
    "X04n0225_002:0852c08": "七依權教菩薩成佛。定經三僧祇劫。得成佛。",
    "X04n0225_002:0852c09": "八依法華經實教會三歸一。令龍女一剎那成佛。",
    "X04n0225_002:0852c10": "破彼三乘經於多劫方始成佛。",
    "X04n0225_002:0852c11": "九華嚴經說兜率天子三生得十地果。",
    "X04n0225_002:0852c12": "十善財童子。一生成佛。",
    "X04n0225_002:0852c13": "如上所說。皆是三乘及一乘聖教。依根約器所說。如",
    "X04n0225_002:0852c14": "龍女破三乘之定劫。成剎那之實門。涅槃經屠兒廣",
    "X04n0225_002:0852c15": "額授賢劫中成佛之記。破闡提之無性。兜率天子。明",
    "X04n0225_002:0852c16": "一乘教殊勝之力。聞之生信。為不修故。設入地獄亦",
    "X04n0225_002:0852c17": "能成種。蒙光觸身來。生兜率天上。登十地位。舉此一",
    "X04n0225_002:0852c18": "事。意合信此諸佛所乘以難信故。信即必定成種。為",
    "X04n0225_002:0852c19": "信解內薰必至成佛。如善財童子一生成佛者。明於",
    "X04n0225_002:0852c20": "十住初心。一剎那際。情亡想盡。三世一念更無所生。",
    "X04n0225_002:0852c21": "名為一生。不取存情立劫時分之生。如是無生。便成",
    "X04n0225_002:0852c22": "佛果。如本生故名為一生。還同龍女一剎那際。情盡",
    "X04n0225_002:0852c23": "時亡名之為佛。",
    "X04n0225_002:0852c24": "○第十明會教始終夫慧日世尊。稱法界而徧照。智",
    "X04n0225_002:0853a01": "周萬有。與凡聖而同真。理事互融。體用相入。即四十",
    "X04n0225_002:0853a02": "品之勝典。終始交羅。百萬頌之妙言。前後參映。十處",
    "X04n0225_002:0853a03": "十會。如帝網之重重。十剎十身。若鏡像之相入。舉一",
    "X04n0225_002:0853a04": "門眾門俱發。談一品諸品齊麾。道樹始成。九天同屆。",
    "X04n0225_002:0853a05": "普光一集。十處咸登。今古無差。舊新一念。不離一位。",
    "X04n0225_002:0853a06": "便分五位之門。一行之中。乃建塵沙行海。法界體上。",
    "X04n0225_002:0853a07": "安立訓俗之詮。果德性齊。施設引生之教。文殊以贊",
    "X04n0225_002:0853a08": "明法體。普賢為成備行修。二人悲智參光。使得雲滋",
    "X04n0225_002:0853a09": "寶澤。法界品內。復令善財重修。倣此一部之經。一一",
    "X04n0225_002:0853a10": "行其行相。菩薩接生之軌。各各次第分明。今分十法。",
    "X04n0225_002:0853a11": "以約紀綱。",
    "X04n0225_002:0853a12": "一明毗盧遮那始成正覺。即世主妙嚴一品經是。",
    "X04n0225_002:0853a13": "言始成正覺者。以自身心。證盡三世古今等法。在",
    "X04n0225_002:0853a14": "一念中。無久近相。於一念中。而亦不壞眾生三世",
    "X04n0225_002:0853a15": "久近劫智及種種眾生差別知見智。如是上下前",
    "X04n0225_002:0853a16": "後四十品經。總於始成正覺時一剎那際。以法界",
    "X04n0225_002:0853a17": "海智印三昧門。一時頓印。身色言音。說諸佛法。及",
    "X04n0225_002:0853a18": "一切塵中諸國剎海。普宣流布。及入涅槃。不移一",
    "X04n0225_002:0853a19": "時一際一性前佛後佛總在一時。隨諸眾生現差",
    "X04n0225_002:0853a20": "別法。古今相徹。名之為始。契法如是。名之為成。依",
    "X04n0225_002:0853a21": "法如是。非心造作。名之為正。智達斯理。名之為覺。",
    "X04n0225_002:0853a22": "於一念之內現三世事者。為眾生故。非於本法而",
    "X04n0225_002:0853a23": "有三世。",
    "X04n0225_002:0853a24": "二明示果勸修。即如來現相品。普賢三昧品。世界",
    "X04n0225_002:0853b01": "成就品。華藏世界品。毗盧遮那品。如是五品經是",
    "X04n0225_002:0853b02": "也。於現相品。如來口中眾齒之間放光。以光中音",
    "X04n0225_002:0853b03": "聲。十方告眾。使令咸集。普賢菩薩。為佛長子。治佛",
    "X04n0225_002:0853b04": "家法。入佛三昧。舉佛果德。令眾敬愛起信樂修。",
    "X04n0225_002:0853b05": "三明信心成備。即第二會中。如來名號品。四聖諦",
    "X04n0225_002:0853b06": "品。光明覺品。菩薩問明品。淨行品。賢首品。此六品",
    "X04n0225_002:0853b07": "經。於普光明殿中說。以普光明殿是佛智用果滿",
    "X04n0225_002:0853b08": "報居之本宅。還從中說信位法門。為明說果成信。",
    "X04n0225_002:0853b09": "既信果德。從茲已後。至十地十一地。佛華品已來。",
    "X04n0225_002:0853b10": "方明入道進修。五位成滿。從因至果不隔時故。皆",
    "X04n0225_002:0853b11": "以根本不動智等十箇佛。以為所信之門。",
    "X04n0225_002:0853b12": "四明入真實證。從第三會。昇須彌山頂上。於如來",
    "X04n0225_002:0853b13": "兩足指端放光明。於中說六品經是。一昇須彌山",
    "X04n0225_002:0853b14": "頂品。二須彌頂上偈讚品。三十住品。四梵行品。五",
    "X04n0225_002:0853b15": "初發心功德品。六明法品。此六品經。明創證法門。",
    "X04n0225_002:0853b16": "住佛所住。生在佛家。同佛智性。功德解行理智如",
    "X04n0225_002:0853b17": "佛。初發心時便成正覺。昇須彌山頂者。明從前信",
    "X04n0225_002:0853b18": "心。今昇十住法王山頂。至法之際。智照無礙。如上",
    "X04n0225_002:0853b19": "高山。至相盡處故。從茲已去。任法無功。始終俱佛。",
    "X04n0225_002:0853b20": "不從八地方具無功。瓔珞經云。三賢菩薩。法流水",
    "X04n0225_002:0853b21": "中任運至佛。初水後水一性水者。因佛果佛一性",
    "X04n0225_002:0853b22": "佛故。於其中間無初中後。不隔念故。依本法故。無",
    "X04n0225_002:0853b23": "念可隔。因果便終。一念相應一念佛故。不論相好",
    "X04n0225_002:0853b24": "及與神通。相好神通。從此正覺中得。若證正覺。即",
    "X04n0225_002:0853c01": "不著諸相。",
    "X04n0225_002:0853c02": "五發行修行。從第四會。昇夜摩天上。於如來兩足",
    "X04n0225_002:0853c03": "趺上放光。說四品經。一昇夜摩天宮品。二夜摩天",
    "X04n0225_002:0853c04": "宮偈讚品。三十行品。四十無盡藏品。此位從如來",
    "X04n0225_002:0853c05": "兩足上放光。及昇夜摩天上說者。為明從須彌山",
    "X04n0225_002:0853c06": "頂。至相盡際。證佛智身。至夜摩天下。依法空本智。",
    "X04n0225_002:0853c07": "起普賢萬行。以處表法。令易解故。如彼諸天離地",
    "X04n0225_002:0853c08": "際故。此天依空而住。為明十行。依本智法空而行",
    "X04n0225_002:0853c09": "故。",
    "X04n0225_002:0853c10": "六明理事相入。從第五會。昇兜率天宮。於如來膝",
    "X04n0225_002:0853c11": "上放光。說十迴向。迴向者。令諸事法皆入理故。以",
    "X04n0225_002:0853c12": "十行事法。入前十住中。理事無礙。故名迴向。前十",
    "X04n0225_002:0853c13": "住。即是文殊法身本智。後十行即是普賢萬行。明",
    "X04n0225_002:0853c14": "二人體用相徹。名為迴向。膝上放光者。明理事卷",
    "X04n0225_002:0853c15": "舒自在。猶如人膝。屈伸迴旋。皆由於膝。",
    "X04n0225_002:0853c16": "七明蘊修成德。從第六會。昇他化自在天宮。如來",
    "X04n0225_002:0853c17": "眉間放光明。此光與初會中。如來眉間所放光明。",
    "X04n0225_002:0853c18": "終而復始至本處故。說十地一品經是也。何故無",
    "X04n0225_002:0853c19": "昇他化天宮品。無偈讚品。為明十地果終。住法本",
    "X04n0225_002:0853c20": "宮。恒徧一切。功終行極更無昇進。十地智滿無進",
    "X04n0225_002:0853c21": "修故。常對諸佛現在前故。為非新來。無稱歎故。此",
    "X04n0225_002:0853c22": "十地門。但於十住十行十迴向中。蘊積功成。使令",
    "X04n0225_002:0853c23": "淳熟。更無所住。任運而成。自令具足一切諸法。",
    "X04n0225_002:0853c24": "八隨緣無礙。於第七會。第三禪天。集八禪眾。說一",
    "X04n0225_002:0854a01": "生補處菩薩。入佛華三昧定。說十一地等覺位中",
    "X04n0225_002:0854a02": "行普賢行。徧明入俗。徧周法界。名為等覺位中普",
    "X04n0225_002:0854a03": "賢行也。言佛華三昧者。佛者覺也。明十地成佛已",
    "X04n0225_002:0854a04": "終。次十一地覺行滿也。",
    "X04n0225_002:0854a05": "九明因果位終。從十定品。十通品。十忍品。阿僧祇",
    "X04n0225_002:0854a06": "品。壽量品。諸菩薩住處品。不思議法品。如來十身",
    "X04n0225_002:0854a07": "相海品。如來隨好光明功德品。普賢行品。如來出",
    "X04n0225_002:0854a08": "現品。離世間品。已上十二品經是也。何以然者。為",
    "X04n0225_002:0854a09": "十定品至離世間品。總該五位十地佛位。及普賢",
    "X04n0225_002:0854a10": "萬行。始終因果門。前後徹故。",
    "X04n0225_002:0854a11": "十明令凡實證。從第八會。在祇園之中。如來入師",
    "X04n0225_002:0854a12": "子頻伸三昧門。還舉法界果德。現諸世間。令生信",
    "X04n0225_002:0854a13": "樂達佛實相。五百聲聞目連鶖子。示同不聞。寄同",
    "X04n0225_002:0854a14": "二乘有信不信。會中六千比丘。明是凡夫於文殊",
    "X04n0225_002:0854a15": "師利所頓明十耳十眼。乃至第九會覺城東。一萬",
    "X04n0225_002:0854a16": "龍眾五百優婆塞。五百優婆夷。五百童子。五百童",
    "X04n0225_002:0854a17": "女。並是凡夫同證佛位。無量諸龍得生人趣。一萬",
    "X04n0225_002:0854a18": "諸龍發菩提心。覺城五眾俱登佛果。五百者表五",
    "X04n0225_002:0854a19": "位。六千者表六位。一萬龍者表萬行之門。無有一",
    "X04n0225_002:0854a20": "事浪施設故。過去諸佛大塔廟處為其會者。明古",
    "X04n0225_002:0854a21": "佛今佛道跡不殊。還同如來會內。如是法界佛果",
    "X04n0225_002:0854a22": "法門。諸有信解。及初發心證入之者。猶如師子王",
    "X04n0225_002:0854a23": "之子初生之時。雖則未能如其師子王力勢自在。",
    "X04n0225_002:0854a24": "然師子相全體無異。一切諸獸皆當畏之。如於此",
    "X04n0225_002:0854b01": "華嚴經佛果法門。初證入者亦復如是。能信自己",
    "X04n0225_002:0854b02": "身心性相。全體佛果自體恒真本無修造。以此真",
    "X04n0225_002:0854b03": "門。成備進修。差別萬行。一真果德。雖未能堪力用",
    "X04n0225_002:0854b04": "如佛。是則名為種佛種子。是則名為生在佛家。為",
    "X04n0225_002:0854b05": "佛真子。便即超彼三乘。見一切三乘人天外道。智",
    "X04n0225_002:0854b06": "所不及。",
    "X04n0225_002:0854b08": "大方廣佛華嚴經合論簡要卷之二"
}