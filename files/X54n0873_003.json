{
    "X54n0873_003:0341b19": "肇論略注卷三",
    "X54n0873_003:0341b21": "明匡山沙門憨山釋 德清 述",
    "X54n0873_003:0341b22": "[0341b22] 般若無知論第三",
    "X54n0873_003:0341b23": "[0341b23] 般若者。此云智慧。乃諸佛妙契法身之實智也。經",
    "X54n0873_003:0341b24": "云。諸佛智慧。甚深無量。即此名為根本智。法界幽",
    "X54n0873_003:0341c01": "玄。非此莫鑒。故稱本智。然三乘同乘此智為因。但",
    "X54n0873_003:0341c02": "心有大小不同。故唯佛為極。以前不遷不真二論。",
    "X54n0873_003:0341c03": "以顯真俗不二之真諦。為所觀之境。今此般若為",
    "X54n0873_003:0341c04": "能觀之智。謂以無知之般若。照不二之中道。以此",
    "X54n0873_003:0341c05": "為因。將證不生不滅之涅槃為果。故次來也。然般",
    "X54n0873_003:0341c06": "若唯一。其用有三。一實相般若。以般若乃諸法之",
    "X54n0873_003:0341c07": "實相故。二觀照般若。即中道妙心之實智。照中道",
    "X54n0873_003:0341c08": "之妙理。理智冥一。平等如一。故理事雙彰。權實並",
    "X54n0873_003:0341c09": "顯。是為因心果德。故名二智。三文字般若。以諸佛",
    "X54n0873_003:0341c10": "言教。乃般若所流。故一一文字能顯總持。要即文",
    "X54n0873_003:0341c11": "字以明般若。此般若義也。無知者有二義。一離妄。",
    "X54n0873_003:0341c12": "謂本無惑取之知。二顯真。有三義。一本覺離念。靈",
    "X54n0873_003:0341c13": "知獨照。知即無知。二始覺無知。謂窮幽亡鑒。撫會",
    "X54n0873_003:0341c14": "無慮。故無對待之知。三文字性空。非知不知。然雖",
    "X54n0873_003:0341c15": "三義。蓋以真諦無相。亡知絕鑒。照體獨立。正無知",
    "X54n0873_003:0341c16": "義也。什師初譯大品。論主宗之以造此論。以呈什",
    "X54n0873_003:0341c17": "師。師曰。吾解不謝子。文當相揖耳。後傳至匡山。劉",
    "X54n0873_003:0341c18": "遺民以呈遠公。公歎曰未曾有也。當時見者。靡不",
    "X54n0873_003:0341c19": "服膺。",
    "X54n0873_003:0341c20": "[0341c20] 夫般若&#x8657;玄者。蓋是三乘之宗極也。誠真一之無差。",
    "X54n0873_003:0341c21": "[0341c21] 此標宗極也。&#x8657;玄。正顯無知。以幽靈絕待。故謂之",
    "X54n0873_003:0341c22": "&#x8657;。亡知絕照。故謂之玄。三乘同稟此智。但以取不",
    "X54n0873_003:0341c23": "取。知無知之差。所謂心有大小耳。其實所宗。以此",
    "X54n0873_003:0341c24": "為極。所謂不二真心。故曰真一無差。",
    "X54n0873_003:0342a01": "[0342a01] 然異端之論。紛然久矣。",
    "X54n0873_003:0342a02": "[0342a02] 此述造論之本意也。語曰。予豈好辯哉。不得已也。",
    "X54n0873_003:0342a03": "故造論之意。本為摧伏邪見。以正智未明。不得不",
    "X54n0873_003:0342a04": "為之論耳。",
    "X54n0873_003:0342a05": "[0342a05] 有天竺沙門鳩摩羅什者。少踐大方。研機斯趣。獨拔",
    "X54n0873_003:0342a06": "於言象之表。妙契於希夷之境。",
    "X54n0873_003:0342a07": "[0342a07] 此出師承有本也。梵語鳩摩羅什。此云童壽。以童",
    "X54n0873_003:0342a08": "年而有耆德。故有此名。師本龜茲國王之甥。以其",
    "X54n0873_003:0342a09": "父鳩摩羅炎。本天竺人。今從本稱。天竺。亦云身毒。",
    "X54n0873_003:0342a10": "亦名印土。有五。乃婆羅門所居。佛出其中。大方指",
    "X54n0873_003:0342a11": "般若。什師學本生知。年方二十。即為國王講般若",
    "X54n0873_003:0342a12": "經論。故云少踐大方。妙悟玄猷。故曰研機斯趣。以",
    "X54n0873_003:0342a13": "般若離言。故拔言象之表。離相離名。非見聞所及。",
    "X54n0873_003:0342a14": "故曰妙契希夷之境。希夷二字。出老子。言妙悟超",
    "X54n0873_003:0342a15": "卓。今翻譯大品。論主親承稟受。妙契玄旨。故造斯",
    "X54n0873_003:0342a16": "論。",
    "X54n0873_003:0342a17": "[0342a17] 齊異學於迦夷。",
    "X54n0873_003:0342a18": "[0342a18] 齊。集也。猶齊物之齊。迦夷。亦名迦維。乃佛生之國。",
    "X54n0873_003:0342a19": "佛滅度後。異學紛然。什師名播五天。彼多宗仰。故",
    "X54n0873_003:0342a20": "云集也。",
    "X54n0873_003:0342a21": "[0342a21] 揚&#x6E7B;風於東扇。將爰燭殊方而匿耀涼土者。所以道",
    "X54n0873_003:0342a22": "不&#x8657;應。應必有由矣。",
    "X54n0873_003:0342a23": "[0342a23] 此敘什師入中國之由也。此時道安法師。名震當",
    "X54n0873_003:0342a24": "代。秦主符堅。以師尊之。稱為聖人。安曰。貧道非聖。",
    "X54n0873_003:0342b01": "聞龜茲國有羅什者。真聖人也。堅聞之。欣慕不已。",
    "X54n0873_003:0342b02": "乃遣大將軍呂光。率鐵甲兵十萬伐龜茲。以迎師。",
    "X54n0873_003:0342b03": "光將兵至國。圍其都城。王致辭曰。下國與大秦遼",
    "X54n0873_003:0342b04": "遠。俗不相及。何以見伐。光曰。大秦天王。所以命師",
    "X54n0873_003:0342b05": "伐王之國者。非為土地之利也。因聞王國有聖人",
    "X54n0873_003:0342b06": "鳩摩什。將迎歸供奉耳。非別有所圖也。王曰。什乃",
    "X54n0873_003:0342b07": "予國之寶也。安肯棄之。餘則唯命是聽。遂堅壁。光",
    "X54n0873_003:0342b08": "圍久之。王城益急。什請曰。豈以貧道一人之故。而",
    "X54n0873_003:0342b09": "舉國受困。非利也。願請以行。王不聽。什曰會當歸",
    "X54n0873_003:0342b10": "耳。王無已。遂遣師同光行。是謂揚&#x6E7B;風於東扇也。",
    "X54n0873_003:0342b11": "光至涼。聞姚萇弒堅自立。國號後秦。光亦據涼自",
    "X54n0873_003:0342b12": "王。國號西&#x51C9;。時什師未及入秦。遂居於&#x51C9;。光無良。",
    "X54n0873_003:0342b13": "多困辱師。無以自見。故曰將爰燭殊方而未顯。留",
    "X54n0873_003:0342b14": "滯於&#x51C9;。故曰匿耀&#x51C9;土。以既來而致困。其道不行。",
    "X54n0873_003:0342b15": "故曰道不&#x8657;應。應必有由矣。",
    "X54n0873_003:0342b16": "[0342b16] 弘始三年。歲次星紀。秦乘入國之謀。舉師以來之意",
    "X54n0873_003:0342b17": "也。北天之運。數其然也。",
    "X54n0873_003:0342b18": "[0342b18] 此敘什師得時行道之由也。姚萇弒堅。在位八年。",
    "X54n0873_003:0342b19": "而什師亦被困於&#x51C9;。偶堅領鬼兵入宮。刺萇中陰",
    "X54n0873_003:0342b20": "出血石餘而崩。子興嗣立。降帝號而稱天王。意蓋",
    "X54n0873_003:0342b21": "宗尊周制也。改元弘始。丑月為星紀。以月紀年也。",
    "X54n0873_003:0342b22": "什師在&#x51C9;十一年矣。時因殿庭生連理樹。逍遙園",
    "X54n0873_003:0342b23": "&#x8471;變成芷。咸謂智人入國之瑞。知師在&#x51C9;。秦主乃",
    "X54n0873_003:0342b24": "遣姚碩德伐&#x51C9;。光已薨。其子呂隆嗣立。兵至大敗",
    "X54n0873_003:0342c01": "之。隆即降。遂表奉師至。秦主深禮重焉。故曰秦乘",
    "X54n0873_003:0342c02": "入國之謀。舉師以來之。大品云。般若於佛滅後。先",
    "X54n0873_003:0342c03": "至南方。次至西方。次至北方。大盛於震旦。震旦在",
    "X54n0873_003:0342c04": "天竺東北。故曰北天之運。數其然也。謂法運時數。",
    "X54n0873_003:0342c05": "當其然耳。",
    "X54n0873_003:0342c06": "[0342c06] 大秦天王者。道契百王之端。德洽千載之下。游刃萬",
    "X54n0873_003:0342c07": "機。弘道終日。信季俗蒼生之所天。釋迦遺法之所仗",
    "X54n0873_003:0342c08": "也。",
    "X54n0873_003:0342c09": "[0342c09] 此敘明時什師行道之會也。天王乃興自稱。故時",
    "X54n0873_003:0342c10": "並尊之。百王。指堯舜以下。端。謂百王首。以無為為",
    "X54n0873_003:0342c11": "治也。洽。霑潤也。意稱弘法之德。流潤千載之下也。",
    "X54n0873_003:0342c12": "游刃。語出莊子。庖丁解牛。游刃其間。恢恢乎有餘",
    "X54n0873_003:0342c13": "地。此稱秦主才智有餘。雖萬機叢錯。迎刃而解。恢",
    "X54n0873_003:0342c14": "有餘地。故不妨弘道終日也。謂此聖主。信為末法",
    "X54n0873_003:0342c15": "蒼生之所天。蒼生。猶言赤子。天。稱父母為天。謂養",
    "X54n0873_003:0342c16": "育&#x7FA3;生如一子也。佛臨滅時。將佛法付囑國王大",
    "X54n0873_003:0342c17": "臣。非仗大力外護。法難久住。故為遺法之所仗也。",
    "X54n0873_003:0342c18": "上敘弘法之主。下敘弘法之事。",
    "X54n0873_003:0342c19": "[0342c19] 時乃集義學沙門五百餘人於逍遙觀。躬執秦文。與",
    "X54n0873_003:0342c20": "什公參定方等。其所開拓者。豈謂當時之益。乃累劫",
    "X54n0873_003:0342c21": "之津梁矣。",
    "X54n0873_003:0342c22": "[0342c22] 此敘秦主弘法之事也。逍遙觀。乃秦主游宴之所。",
    "X54n0873_003:0342c23": "什師至國。遂延於此中以譯諸經。後因秦主賜什",
    "X54n0873_003:0342c24": "宮人。乃別搆草堂以居之。即今之草堂寺。什師宣",
    "X54n0873_003:0343a01": "梵。秦主親執文對譯。方等諸經。乃所譯也。開拓。如",
    "X54n0873_003:0343a02": "開疆拓土。以佛法初開荒邈。不唯以益當時。實為",
    "X54n0873_003:0343a03": "累劫之津梁也。",
    "X54n0873_003:0343a04": "[0343a04] 余以短乏。曾廁嘉會。以為上聞異要。始於時也。",
    "X54n0873_003:0343a05": "[0343a05] 此論主自敘聞法之時也。短乏。謙辭。謂才短德乏。",
    "X54n0873_003:0343a06": "濫廁嘉會。上聞船若玄旨。異常心要。始於此時也。",
    "X54n0873_003:0343a07": "上敘來義。下顯正宗。",
    "X54n0873_003:0343a08": "[0343a08] 然則聖智幽微。深隱難測。無相無名。乃非言象之所",
    "X54n0873_003:0343a09": "得。為試罔象其懷。寄之狂言耳。豈曰聖心而可辨哉。",
    "X54n0873_003:0343a10": "試論之曰。",
    "X54n0873_003:0343a11": "[0343a11] 正宗之初。據理出意。將欲制論。先示般若玄旨。非",
    "X54n0873_003:0343a12": "言論可及也。經云。諸佛智慧甚深無量。其智慧門",
    "X54n0873_003:0343a13": "難解難入。一切聲聞辟支佛所不能知。不退菩薩",
    "X54n0873_003:0343a14": "亦不能測。故曰聖智幽微。深隱難測。般若之體。離",
    "X54n0873_003:0343a15": "相離名。豈言象之所得哉。今欲論之。試罔象其懷。",
    "X54n0873_003:0343a16": "寄之狂言耳。罔象語出莊子。黃帝遺其玄殊。使智",
    "X54n0873_003:0343a17": "索之而不得。使罔象索而得之。謂&#x8657;無其懷。乃可",
    "X54n0873_003:0343a18": "與智相應也。狂言亦出莊子。謂大而無當之言。蓋",
    "X54n0873_003:0343a19": "謙辭也。意謂試以狂言擬之。非敢謂聖心可辨也。",
    "X54n0873_003:0343a20": "[0343a20] 放光云。般若無所有相。無生滅相。道行云。般若無所",
    "X54n0873_003:0343a21": "知。無所見。",
    "X54n0873_003:0343a22": "[0343a22] 此引二經以定宗也。放光。即大品也。兩譯文異。二",
    "X54n0873_003:0343a23": "十卷云。般若無所有相。第十五云。般若波羅蜜。不",
    "X54n0873_003:0343a24": "生不滅相。道行第一云。般若當從何說。菩薩都不",
    "X54n0873_003:0343b01": "可得見。亦不可知。此約義引也。以般若體絕諸相。",
    "X54n0873_003:0343b02": "故云無所有相。寂滅湛然。故云無生滅相。真知獨",
    "X54n0873_003:0343b03": "照。故無所知。絕諸對待。故無所見。般若如此。豈名",
    "X54n0873_003:0343b04": "言之可到哉。下依宗辨用。",
    "X54n0873_003:0343b05": "[0343b05] 此辨智照之用。而曰無相無知者何耶。果有無相之",
    "X54n0873_003:0343b06": "知。不知之照明矣。",
    "X54n0873_003:0343b07": "[0343b07] 此徵顯般若實相之體。以為發論之端也。此者指",
    "X54n0873_003:0343b08": "上引二經。乃辨智照之用。既有智有用。則應有相",
    "X54n0873_003:0343b09": "有知可也。而云無相無知者何耶。由是觀之。實有",
    "X54n0873_003:0343b10": "離相之知。亡知之照。明矣。但非心識思量可及也。",
    "X54n0873_003:0343b11": "[0343b11] 何者。(微顯上義)夫有所知。則有所不知。(此凡情也)以聖心無知。",
    "X54n0873_003:0343b12": "故無所不知。不知之知。乃曰一切知。故經云。聖心無",
    "X54n0873_003:0343b13": "所知。無所不知。信矣。",
    "X54n0873_003:0343b14": "[0343b14] 此徵明無知之義也。約理而推。夫有所知之境。則",
    "X54n0873_003:0343b15": "滯於一緣。則有不知之地。此心境未泯。對待未忘。",
    "X54n0873_003:0343b16": "乃凡情也。擬之聖心則不然。以聖心&#x8657;靈絕待。境",
    "X54n0873_003:0343b17": "智雙忘。能所俱絕。是為無知。以無知之知。光明&#x5FA7;",
    "X54n0873_003:0343b18": "照。故無所不知。以不知之知。故曰一切知。故思益",
    "X54n0873_003:0343b19": "經云。聖心無所知。無所不知。信矣。由無所知。故無",
    "X54n0873_003:0343b20": "所不知耳。豈有心之知而可及哉。",
    "X54n0873_003:0343b21": "[0343b21] 是以聖人&#x8657;其心而實其照。終日知而未嘗知也。故",
    "X54n0873_003:0343b22": "能默耀韜光。&#x8657;心玄鑒。閉智塞聰。而獨覺冥冥者矣。",
    "X54n0873_003:0343b23": "[0343b23] 此釋聖心無知之所以也。以聖人惑無不盡。故&#x8657;",
    "X54n0873_003:0343b24": "其心。真無不窮。故實其照。此實智內證也。由內證",
    "X54n0873_003:0343c01": "之實。故權智外應。則終日知而未嘗有其知也。由",
    "X54n0873_003:0343c02": "其體用雙彰。權實並運。故能默耀韜光。不用其知。",
    "X54n0873_003:0343c03": "&#x8657;心玄鑒。故無幽不燭。所以外應&#x7FA3;動。則忘知泯",
    "X54n0873_003:0343c04": "照。閉智塞&#x8066;。不有其知。而內與理冥。真知獨照。故",
    "X54n0873_003:0343c05": "曰獨覺冥冥。此所謂無知無所不知也。",
    "X54n0873_003:0343c06": "[0343c06] 然則智有窮幽之鑒。而無知焉。(實智內證)神有應會之用。",
    "X54n0873_003:0343c07": "而無慮焉。(權智外應)神無慮。故能獨王於世表。智無知。故",
    "X54n0873_003:0343c08": "能玄照於事外。",
    "X54n0873_003:0343c09": "[0343c09] 此分別觀照以顯權實二智也。實智照理。故有窮",
    "X54n0873_003:0343c10": "幽之鑒。照體獨立。心境兩忘。故無知焉。神。權智也。",
    "X54n0873_003:0343c11": "俯順&#x7FA3;機。故有應會之用。無思而應。故無慮焉。無",
    "X54n0873_003:0343c12": "思而應。則物不能累。故獨王於世表。智無知。則境",
    "X54n0873_003:0343c13": "與心會。觸事而真。故能照於事外。是以不住無為。",
    "X54n0873_003:0343c14": "不捨有為。權實雙彰。齊觀並照。此聖人之心也。",
    "X54n0873_003:0343c15": "[0343c15] 智雖事外。未始無事。神雖世表。終日域中。所以俯仰",
    "X54n0873_003:0343c16": "順化。應接無窮。無幽不察。而無照功。斯則無知之所",
    "X54n0873_003:0343c17": "知。聖神之所會也。",
    "X54n0873_003:0343c18": "[0343c18] 此釋成二智並運之所以也。以觸事而真。故智雖",
    "X54n0873_003:0343c19": "事外。而未始無事。以神雖世表。不捨度生。故終日",
    "X54n0873_003:0343c20": "域中。由夫二智齊觀。所以聖人俯仰順化。故權智",
    "X54n0873_003:0343c21": "應接無窮而不累。實智無幽不察而無照功。此其",
    "X54n0873_003:0343c22": "所以為聖智無知之所知。乃聖智神心之所冥會",
    "X54n0873_003:0343c23": "也。以此而觀聖心。則般若之旨昭然矣。",
    "X54n0873_003:0343c24": "[0343c24] 然其為物(體也)也。實而不有。&#x8657;而不無。存而不可論者。",
    "X54n0873_003:0344a01": "其唯聖智乎。",
    "X54n0873_003:0344a02": "[0344a02] 此申明般若體絕有無也。般若本有真實之體。但",
    "X54n0873_003:0344a03": "無相而不可見。故云實而不有。&#x8657;靈湛寂而照用",
    "X54n0873_003:0344a04": "常然。故云&#x8657;而不無。存而不可論者。義引莊子。六",
    "X54n0873_003:0344a05": "合之外聖人存而不論。以明般若非常情知見之",
    "X54n0873_003:0344a06": "境。故但當存之而不可論。以非言可及也。",
    "X54n0873_003:0344a07": "[0344a07] 何者。(微也)欲言其有。無狀無名。欲言其無。聖以之靈。",
    "X54n0873_003:0344a08": "[0344a08] 此明般若不屬有無也。欲言是有。則無相狀。而不",
    "X54n0873_003:0344a09": "可以名貌。欲言其無。而聖人玄鑒萬機。應用不缺。",
    "X54n0873_003:0344a10": "故不可以有無名也。",
    "X54n0873_003:0344a11": "[0344a11] 聖以之靈。故&#x8657;不失照。無狀無名。故照不失&#x8657;。",
    "X54n0873_003:0344a12": "[0344a12] 此下明般若寂照一源。體用雙彰。權實並顯也。&#x8657;",
    "X54n0873_003:0344a13": "不失照。則寂而常照。故體不離用。照不失&#x8657;。則照",
    "X54n0873_003:0344a14": "而常寂。用不離體。",
    "X54n0873_003:0344a15": "[0344a15] 照不失&#x8657;。故混而不渝。&#x8657;不失照。故動以接麤。",
    "X54n0873_003:0344a16": "[0344a16] 此正明權實並著也。由照不失&#x8657;。故權智外應。混",
    "X54n0873_003:0344a17": "融萬物。而其體湛然而不變。渝。變也。由&#x8657;不失照。",
    "X54n0873_003:0344a18": "故實智內證。而不捨度生。麤謂現身三界。隨類而",
    "X54n0873_003:0344a19": "應。是以照彌深。用彌廣。",
    "X54n0873_003:0344a20": "[0344a20] 是以聖智之用。未始暫廢。求之形相。未暫可得。",
    "X54n0873_003:0344a21": "[0344a21] 此結成寂照同時之義也。由其權實不二。故聖人",
    "X54n0873_003:0344a22": "彌綸萬有。潛歷四生。未曾一念捨眾生界。其實求",
    "X54n0873_003:0344a23": "其智用之跡而不可得。",
    "X54n0873_003:0344a24": "[0344a24] 故寶積曰。以無心意而現行。放光云。不動等覺而建",
    "X54n0873_003:0344b01": "立諸法。所以聖&#x8FF9;萬端。其致一而已矣。",
    "X54n0873_003:0344b02": "[0344b02] 此引二經結成寂照一源之義也。若聖人有心作",
    "X54n0873_003:0344b03": "為。則有形相而可得。由無心意而現行。故現身如",
    "X54n0873_003:0344b04": "水月。說法如谷響。雖可見可聞。其實求之而不可",
    "X54n0873_003:0344b05": "得。由不動等覺而建立諸法。故不離當處而法界",
    "X54n0873_003:0344b06": "彌綸。所以聖&#x8FF9;萬端。皆法身彌布。故云其致一而",
    "X54n0873_003:0344b07": "已矣。",
    "X54n0873_003:0344b08": "[0344b08] 是以般若可&#x8657;而照。真諦可亡而知。萬動可即而靜。",
    "X54n0873_003:0344b09": "聖應可無而為。斯則不知而自知。不為而自為矣。復",
    "X54n0873_003:0344b10": "何知哉。復何為哉。",
    "X54n0873_003:0344b11": "[0344b11] 此總結般若寂照不二。存泯互融也。由上論聖心",
    "X54n0873_003:0344b12": "如此體用雙彰。故般若體雖至&#x8657;。可以即&#x8657;而照。",
    "X54n0873_003:0344b13": "亡。絕也。真諦之境雖絕相。可以即絕相而知。萬動",
    "X54n0873_003:0344b14": "雖紛。可以即動而靜。聖應雖無為。可以即無為而",
    "X54n0873_003:0344b15": "為。如此。則聖智不知而自知。不為而自為矣。由其",
    "X54n0873_003:0344b16": "存泯互融。故體用不二也。上顯雙存。下顯雙泯。復",
    "X54n0873_003:0344b17": "何知哉。復何為哉。其實無知無為也。上本論竟。下",
    "X54n0873_003:0344b18": "問答決疑。有十八段。",
    "X54n0873_003:0344b19": "[0344b19] 難曰。(一有知不矜難。由前云智有窮幽之鑒而無知焉。神有應會之用而無慮焉。故躡此二句以興",
    "X54n0873_003:0344b20": "難。意謂既有知有會。豈可言無知無會也。但聖人有知而不矜耳)夫聖人真心獨朗。",
    "X54n0873_003:0344b21": "物物斯照。應接無方。動與事會。物物斯照。故知無所",
    "X54n0873_003:0344b22": "遺。(萬境齊觀)動與事會。故會不失機。(有感即赴。上領旨也。下敘計)會不",
    "X54n0873_003:0344b23": "失機故。必有會於可會。(謂必定有機可會)知無所遺故。必有",
    "X54n0873_003:0344b24": "知於可知。(謂必有能知之心。知於可知之境)必有知於可知。故聖不",
    "X54n0873_003:0344c01": "&#x8657;知。必有會於可會。故聖不&#x8657;會。(謂既有知有會。必有可知可會之境。",
    "X54n0873_003:0344c02": "此則知不&#x8657;知。會非&#x8657;會矣。下正難)既知既會。而曰無知無會者。何耶。",
    "X54n0873_003:0344c03": "(此正申難也。既有知有會。而曰無者。豈不謬耶。下敘救)若夫忘知遺會者。則是",
    "X54n0873_003:0344c04": "聖人無私於知會。以成其私耳。(此敘救也。謂若以忘知遺會為救者。則是",
    "X54n0873_003:0344c05": "聖人雖有知會。而不自矜恃為己能。返以成其知會之名耳。無私成私。語出老子。後其身而身先。外其身而身",
    "X54n0873_003:0344c06": "存。不自貴愛其身而身返存。謂聖人但以不矜其知會為己私。故人以知會歸之。其實非無知會也)斯",
    "X54n0873_003:0344c07": "可謂不自有其知。安得無知哉。(此轉破也。謂如所救云。聖人不矜恃知會",
    "X54n0873_003:0344c08": "為己長。斯可謂不自有其知。豈得謂無知哉○下約知無知相答)答曰。(約真諦可亡而知以答。先",
    "X54n0873_003:0344c09": "立理)夫聖人功高二儀(仁也)而不仁。(大仁不仁)明逾日月而彌",
    "X54n0873_003:0344c10": "昏。(功高。謂權智應物。明逾等。謂實智證真。無為而應。故不仁。不慮而知。故彌昏)豈曰木石",
    "X54n0873_003:0344c11": "瞽其懷。其於無知而已哉。(此揀異無情也。若謂無知。不同於木石)誠以",
    "X54n0873_003:0344c12": "異於人者神明。故不可以事相求之耳。(此揀異有情也。若謂有知。",
    "X54n0873_003:0344c13": "不同凡夫)子意欲令聖人不自(矜恃)有其知。而聖人未嘗不",
    "X54n0873_003:0344c14": "有知。(此牒審難意。若以此為得者)無乃乖於聖心。失於文旨者乎。",
    "X54n0873_003:0344c15": "(總責不但不知聖心。抑且失於文旨)何者。(徵釋通難)經云。真般若者。清淨如",
    "X54n0873_003:0344c16": "&#x8657;空。無知無見。無作無緣。斯則知自無知矣。豈待返",
    "X54n0873_003:0344c17": "照。(絕無)然後無知哉。(此引經證成般若。但無惑取之知。非絕無真知也。義引大品等文。言",
    "X54n0873_003:0344c18": "真般若者。意在離妄。以體絕纖塵。故清淨如空。以無惑取。故無知無見。以非有為。故無作無緣。以此而觀。則般",
    "X54n0873_003:0344c19": "若真知獨照。知自無知耳。豈待泯絕靈明。然後為無知哉)若有知性空而稱淨者。",
    "X54n0873_003:0344c20": "(此牒轉救也。謂若以般若實實有知。但以性空而稱淨者)則不辨於惑智。(此返責也。謂若",
    "X54n0873_003:0344c21": "以般若性空為淨者。則不辨於惑智。以煩惱亦性空。豈稱般若哉)三毒四倒亦皆清",
    "X54n0873_003:0344c22": "淨。有何獨尊於般若。(若謂般若以性空為清淨者。則三毒四倒亦皆性空。如此則真",
    "X54n0873_003:0344c23": "妄不分。有何獨尊於般若哉)若以所知(真諦)美般若。(此敘轉救也。謂若以所知之真",
    "X54n0873_003:0344c24": "諦清淨。以此美般若為清淨者)所知(真諦)非般若。(真諦為所觀之境。般若為能觀之心。心境",
    "X54n0873_003:0345a01": "不一。故非般若)所知自常淨。故般若未嘗淨。(謂若以真諦清淨美般若者。然",
    "X54n0873_003:0345a02": "在真諦體固常淨。今為所觀。則對待未忘。是般若未嘗淨。則是真諦返累於般若)亦無緣(因也)",
    "X54n0873_003:0345a03": "致淨歎於般若。(若真諦有累於般若。則亦無因以淨致歎於般若。下正釋)然經云",
    "X54n0873_003:0345a04": "般若清淨者。將無(豈非)以般若體性真淨。本無惑取之",
    "X54n0873_003:0345a05": "知。本無惑取之知。不可以知名哉。(此正釋經義也。經云般若清淨者。豈",
    "X54n0873_003:0345a06": "非以般若性淨。本無惑取之知。既無惑取之知。是不可以真知名哉。但無妄知。非無真知也。如此)豈",
    "X54n0873_003:0345a07": "唯無知名無知。知自無知矣。(何獨以絕然無知為無知。良以真知自無妄知",
    "X54n0873_003:0345a08": "耳)是以聖人以無知之般若。照彼無相之真諦。真諦",
    "X54n0873_003:0345a09": "無兔馬之遺。般若無不窮之鑒。所以會而不差。當而",
    "X54n0873_003:0345a10": "無是。寂怕無知。而無不知者矣。",
    "X54n0873_003:0345a11": "[0345a11] 此結答問意也。謂能觀之智無知。所觀之理無相。",
    "X54n0873_003:0345a12": "以無知之智。照無相之理。故心境如如。一道齊平。",
    "X54n0873_003:0345a13": "所以理絕三乘之跡。兔馬。三乘淺深之喻也。而般",
    "X54n0873_003:0345a14": "若照徹無餘。故無不窮之鑒。如此。所以權智應會",
    "X54n0873_003:0345a15": "&#x7FA3;機而不差。觸事當理而無是。實智則寂然不動。",
    "X54n0873_003:0345a16": "怕然無為。故無知而無不知矣。聖智如此。豈以不",
    "X54n0873_003:0345a17": "矜其知為無知。又豈絕然無知為無知哉。",
    "X54n0873_003:0345a18": "[0345a18] 難曰。(此二名互違難。問家約俗諦以名求實。以難名實相違。下約二名順成以答)夫物無",
    "X54n0873_003:0345a19": "以自通。故立名以通物。(物本非名。因名以達物)物雖非名。果有",
    "X54n0873_003:0345a20": "可名之物當於此名矣。(名不&#x8657;召。必有物以當之。如呼甲乙。則有人以應之)是",
    "X54n0873_003:0345a21": "以即名求物。物不能隱。(此立理也。以俗諦有名必有物。設難般若。既有其實。而今",
    "X54n0873_003:0345a22": "云無知者。是空有其名。而無實也。次申難)而論云聖心無知。又云無所不",
    "X54n0873_003:0345a23": "知。(此出互違)意謂無知未嘗知。知未嘗無知。斯則名教之",
    "X54n0873_003:0345a24": "所通。立言之本意也。(難者意若言無知。則未嘗有知。若言有知。則未嘗無知。此是名",
    "X54n0873_003:0345b01": "教立言之旨也)然論者欲一於聖心。異於文旨。尋文求實。未",
    "X54n0873_003:0345b02": "見其當。(此正相違也。若聖心是一。則不應名異)何者。若知得於聖心。無",
    "X54n0873_003:0345b03": "知無所辨。若無知得於聖心。知亦無所辨。若二都無",
    "X54n0873_003:0345b04": "得。無所復論哉。(此徵難聖心定應居一也。謂知契於聖心。則不必言無。若無知契於聖心。",
    "X54n0873_003:0345b05": "則不必言有。若有無俱不契。則無復置論矣。今言知而無知。二語相違。豈正論哉)答曰。(二名順成",
    "X54n0873_003:0345b06": "答。約真諦無相。故知不可以名求。以破)經云。般若義者。無名無說。非有",
    "X54n0873_003:0345b07": "非無。非實非&#x8657;。&#x8657;不失照。照不失&#x8657;。斯則無名之法。",
    "X54n0873_003:0345b08": "故非言所能言也。(此引經立理以遮難也。然難者以名求實。故責有無互違。今引經義。",
    "X54n0873_003:0345b09": "謂般若無名。故不可以實求。無說。故不可以言得。以有無&#x8657;實一切皆非。但以體&#x8657;而不失照用。雖照應萬有",
    "X54n0873_003:0345b10": "而不離真際。此無名之法。固不可以言傳也)言雖不能言。然非言無以傳。",
    "X54n0873_003:0345b11": "是以聖人終日言而未嘗言也。今試為子狂言辨之",
    "X54n0873_003:0345b12": "(道本無言。非言不顯。聖人處絕言之道。故終日言而未嘗言。今試狂言以辨之。蓋言其無言也)夫聖",
    "X54n0873_003:0345b13": "心者。(下正答。初顯聖心有無雙絕以遣名)微妙無相。不可為有。(聖心實智離相。",
    "X54n0873_003:0345b14": "不比俗諦。可以名求)用之彌勤。不可為無。(權智應用。會不失宜。不比外道斷滅)不",
    "X54n0873_003:0345b15": "可為無。故聖智存焉。(靈知獨照)不可為有。故名教絕焉。(但以",
    "X54n0873_003:0345b16": "&#x8657;而照物。雖大用昭昭。而言詮不及。名言路絕)是以言知不為知。欲以通其",
    "X54n0873_003:0345b17": "鑒。(以&#x8657;而照。所以言知不是真箇有知。但假知字以通曉其鑒照之用耳)不知非不知。",
    "X54n0873_003:0345b18": "欲以辨其相。(言不知不是絕然無知。但以無字以辨無惑取之知相耳)辨相不為",
    "X54n0873_003:0345b19": "無。(但無妄知之相。不是絕無真知)通鑒不為有。(但以&#x8657;而照物。故非有知之可取)非",
    "X54n0873_003:0345b20": "有。故知而無知。(以真照體&#x8657;。故雖知而無知)非無。故無知而知。(言非",
    "X54n0873_003:0345b21": "無者。以無妄知。故真知彌照)是以知即無知。無知即知。無以言異。",
    "X54n0873_003:0345b22": "而異於聖心也(良以聖心。真窮惑盡。真知獨照。不墮有無。豈可以遮遣之寄言。而異於聖",
    "X54n0873_003:0345b23": "心哉)。",
    "X54n0873_003:0345b24": "[0345b24] 難曰。(以緣會求知難。謂真諦為所緣之境。既有所緣。定有能緣之智。非無知也)夫真諦深",
    "X54n0873_003:0345c01": "玄。非智不測。聖智之能。在茲而顯。(言非智不能照真諦)故經云。",
    "X54n0873_003:0345c02": "不得般若。不見真諦。真諦則般若之緣也(境知歷然)以緣",
    "X54n0873_003:0345c03": "求智。智則知矣。(謂真諦為所緣之境。般若乃能緣之智。以緣求智。智即知矣。豈無知哉。此",
    "X54n0873_003:0345c04": "以心境對待立難)答曰。(此以非緣無知答。意謂真諦離緣。故智亦非知)以緣求智。智",
    "X54n0873_003:0345c05": "非知也。(此牒難斥非也。謂若就緣以求智。然真諦離緣。故智亦非知)何者。(徵釋)放光",
    "X54n0873_003:0345c06": "云。不緣色生識。是名不見色。(文云。不以五陰因緣起識者。是名不見五陰。謂",
    "X54n0873_003:0345c07": "不因五陰起分別者。以離身心。故不見身心相。此則離緣之知。不可以緣求也)又云。五陰清",
    "X54n0873_003:0345c08": "淨故。般若清淨。(清淨者。空之異稱。以五陰本空。故般若亦空。空則離緣。非有知也)般",
    "X54n0873_003:0345c09": "若即能知也。五陰即所知也。所知即緣也。(此楷定知緣。以明離",
    "X54n0873_003:0345c10": "緣無知也。謂若以緣求知。今般若乃能緣之知。五陰乃所緣之境。今云五陰本空。則非所緣也。所緣既空。則能",
    "X54n0873_003:0345c11": "緣亦空。以空則非有所知。由照見皆空。故知即無知。但不從緣耳)夫知(能知之心)與所知。",
    "X54n0873_003:0345c12": "(所知之境)相與(待也)而有。相與而無。相與而無。故物(物字通該心境)",
    "X54n0873_003:0345c13": "莫之有。(心境皆真故不有)相與而有。故物莫之無。(心境角立。故對待不",
    "X54n0873_003:0345c14": "無)物莫之無故。為緣之所起。(心境未忘。則妄緣斯起)物莫之有",
    "X54n0873_003:0345c15": "故。則緣所不能生。(心境兩忘。則照體獨立。不因境有。不借緣生)緣所不能",
    "X54n0873_003:0345c16": "生。故照緣而非知。(以離緣之智。照寂滅之境。故非有所知)為緣之所起",
    "X54n0873_003:0345c17": "故知緣相因而生。(以對緣所起之妄心。故心境未忘。知緣相因待而生。此妄而非真。下",
    "X54n0873_003:0345c18": "雙結釋成)是以知(妄知)與無知。(真知)生(因也)於所知(境通真妄)矣。(釋上心境",
    "X54n0873_003:0345c19": "相待而有。故妄心取相故有知。以真知離緣故無知。此所以知與無知。皆因心境。但有取不取耳)何",
    "X54n0873_003:0345c20": "者。(通徵真妄)夫智(真智)以(因也)知所知。(之境)取相故名知。(以有對待。故名",
    "X54n0873_003:0345c21": "妄知)真諦自(本來)無相。(無相可取)真智何由知。(以真諦離相。故真智無知。以無",
    "X54n0873_003:0345c22": "緣故無知也○次真妄各辨。初辨妄)所以然者。(釋真妄各有所以)夫所知(之妄境)",
    "X54n0873_003:0345c23": "非所知。(以妄境本空。故本非所知)所知(之妄境)生(因也)於知。(能知之妄心)所",
    "X54n0873_003:0345c24": "知(妄境)既生知。(妄心)知(妄心)亦生所知。(妄境)所(妄境)知(妄心)既相生。",
    "X54n0873_003:0346a01": "(妄心妄境相因而生)相生即緣法。(心境相待。因緣而生。故對待未忘。是為緣法)緣法",
    "X54n0873_003:0346a02": "故非真。(緣生之法假而非真)非真。故非真諦也。(難家以真諦為所緣之境。今答",
    "X54n0873_003:0346a03": "以緣生乃妄法。非真諦也。何為所緣)故中觀云。(通證真妄)物從因緣有。故不",
    "X54n0873_003:0346a04": "真。(此證緣乃妄法)不從因緣有。故即真。(此證離緣乃真○下顯真)今真諦",
    "X54n0873_003:0346a05": "曰真。真則非緣。(真則不借緣生)真非緣。(真諦既非緣)故無物從緣",
    "X54n0873_003:0346a06": "而生也。(前難家以緣真諦。故以般若為有知。今論主答以真諦離緣。離緣之真諦。豈能生般若之",
    "X54n0873_003:0346a07": "知哉從緣。應云從非緣。謂無有一法從非緣而生者。意責難者不達真諦離緣而妄擬也)故經云。",
    "X54n0873_003:0346a08": "不見有法無。(非也)緣而生。(證成上義。非緣不能生物。則真諦離緣。必不生知矣)是",
    "X54n0873_003:0346a09": "以真智觀真諦。未嘗取所知。(謂真智照真諦。未嘗取為所知之境)智不",
    "X54n0873_003:0346a10": "取所知。此智何由知。(謂真智既不取所知之境。則此智何由而知哉)然智非",
    "X54n0873_003:0346a11": "無知。(此遮過也。謂真智但不取所知之境耳。非是絕無知體也。良以獨照為知。非有待也)但真",
    "X54n0873_003:0346a12": "諦非所知。(但真諦無相。非所知之境耳)故真智亦非知。(由真諦非所知。故真",
    "X54n0873_003:0346a13": "智亦非知。此二句結盡般若無知之妙○下返責)而子欲以緣求智。故以智",
    "X54n0873_003:0346a14": "為知(然智無分別。知有分別。以知為智。則真妄不分。何以興難)緣自非緣。於何而",
    "X54n0873_003:0346a15": "求知(由難意以緣求知。今答以真諦離緣。然緣本非緣。向何而求知哉。此則境智雙忘。能所齊泯。般",
    "X54n0873_003:0346a16": "若玄旨。妙極於斯)。",
    "X54n0873_003:0346a17": "[0346a17] 難曰。(前云不取之知。今以有知無知不取皆非。二義雙關難)論云不取者。(牒論申難)",
    "X54n0873_003:0346a18": "為無知故不取。為知然後不取耶。(立定下難)若無知故不",
    "X54n0873_003:0346a19": "取。聖人則冥若夜游。不辨緇素之異耶。(此則瞢然無知)若知",
    "X54n0873_003:0346a20": "然後不取。知則異於不取矣。(謂若有知。則有所取之物。此則既已有知。難言",
    "X54n0873_003:0346a21": "不取矣○上以心境兩異難。下以心境冥一答)答曰。(有無雙非不取以答)非無知故不",
    "X54n0873_003:0346a22": "取。又非知然後不取。(有無皆非不取)知即不取。故能不取而",
    "X54n0873_003:0346a23": "知(此明兩是。謂由知處當下不取。故能不取而知)。",
    "X54n0873_003:0346a24": "[0346a24] 難曰。(因聞上心境皆非。故約不取心境俱成斷滅以難)論云不取者。誠以聖",
    "X54n0873_003:0346b01": "心不物(不取著也)於物。故無惑取也。(上立理。下申難)無取則無是。",
    "X54n0873_003:0346b02": "(是者印可於物不繆之稱。能知之心也)無是則無當。(當者應物不謬。主質不差。言所知之",
    "X54n0873_003:0346b03": "境也)誰當聖心。(謂無境可知。誰當聖心。無境可當。豈非斷滅)而云聖心無所",
    "X54n0873_003:0346b04": "不知耶。(謂無境可當聖心。則絕然無所知矣。而云無所不知。豈不謬耶)答曰。(以是當混成答)",
    "X54n0873_003:0346b05": "然。(縱可之辭)無是無當者。(牒難意)夫無當則物無不當。(言當者。當",
    "X54n0873_003:0346b06": "心之境也。若一境當心。則滯而不通。若無當心。則境寂心空。真心任&#x5FA7;知。故無物不當)無是則",
    "X54n0873_003:0346b07": "物無不是。(謂無能取之心。則心空境寂。法法皆真。故物無不是)物無不是。故是",
    "X54n0873_003:0346b08": "而無是。(了境唯心。則心境兩忘。是非齊泯。故是亦無是)物無不當。故當而無",
    "X54n0873_003:0346b09": "當。(以唯心之境。則更無心外境。能與心為緣。故雖照境。而萬法皆空。故當而無當)故經云。盡",
    "X54n0873_003:0346b10": "見諸法而無所見(以萬法唯心。則無一法可當情者。故盡見諸法而無所見)。",
    "X54n0873_003:0346b11": "[0346b11] 難曰。(聞心境俱泯。遂疑捨有入無。故以立難)聖心非不能是。誠以無是",
    "X54n0873_003:0346b12": "可是。(敘聖心捨有以領旨也)雖無是可是。(縱成)故當是於無是矣",
    "X54n0873_003:0346b13": "(以為入無)是以經云。真諦無相故般若無知者。(引證無知。此述領意)",
    "X54n0873_003:0346b14": "誠以般若無有有相之知。(此釋經正義。下以謬解申難)若以無相",
    "X54n0873_003:0346b15": "為無相。有何累於真諦耶。(意謂若以有相累於般若。今若以無相為無相。又何",
    "X54n0873_003:0346b16": "累於般若耶。此不達般若真知獨照。故以絕無為般若)答曰。(難以捨有入無。答以兼亡無相)聖",
    "X54n0873_003:0346b17": "人無無相也。(難家認取無相。答以無相亦無。總答問意也)何者。(徵釋無相亦非)若",
    "X54n0873_003:0346b18": "以無相為無相。(若認著於無相。則心有所住。聖心則不然)無相即為相。(若取",
    "X54n0873_003:0346b19": "著無相。則無相亦成相。永嘉云。棄有著空病亦然)捨有而之無。譬猶逃峰而",
    "X54n0873_003:0346b20": "赴壑。俱不免於患矣。(猶如避溺而投火。此外道斷滅也。聖心豈然哉。下申聖心無住)",
    "X54n0873_003:0346b21": "是以至人處有而不有。居無而不無。(雖涉有無。而不住有無。所謂二",
    "X54n0873_003:0346b22": "邊不住)雖不取於有無。然亦不捨於有無。(有無不住。中道亦不安)",
    "X54n0873_003:0346b23": "所以和光塵勞。(老子曰。和其光。同其塵)周旋五趣。(此能有為)寂然而",
    "X54n0873_003:0346b24": "往。(不動本際。應現一切)怕爾而來。(萬化不遷。冥心絕域)恬淡無為。而無不",
    "X54n0873_003:0346c01": "為(聖人以無住為心。豈可以有無而擬之哉)。",
    "X54n0873_003:0346c02": "[0346c02] 難曰。(難以權智生滅。以不達動靜一如。故立此難)聖心雖無知。然其應會",
    "X54n0873_003:0346c03": "之道不差。(此領旨也)是以可應者應之。不可應者存之。(此疑",
    "X54n0873_003:0346c04": "聖心有揀擇可否。故以為有生有滅)然則聖心有時而生。有時而滅。可",
    "X54n0873_003:0346c05": "得然乎。(不了生本無生。故立此難)答曰。(答以聖心本無生滅)生滅者。生滅心",
    "X54n0873_003:0346c06": "也。(此凡夫心也。聖豈然哉)聖人無心。生滅焉起。(真顯無生)然非無心。",
    "X54n0873_003:0346c07": "(不同木石無情)但是無心心耳。(但無生滅之心為心耳)又非不應。(不同孤吊)",
    "X54n0873_003:0346c08": "但是不應應耳。(但是隨感而應。本無將迎之心也)是以聖人應會之",
    "X54n0873_003:0346c09": "道。則信若四時之質。(質。實也。由聖人之心。無緣應物。感而遂通。如谷響水月。故信如",
    "X54n0873_003:0346c10": "四時之實。應不失時)直以&#x8657;無(寂滅)為體。斯不可得而生。不可得",
    "X54n0873_003:0346c11": "而滅也(以寂滅真知隨緣應現。故本無生滅)。",
    "X54n0873_003:0346c12": "[0346c12] 難曰。(聞無生滅。不達惑智俱空。故以申難)聖智之無。惑智之無。(前云聖智無惑",
    "X54n0873_003:0346c13": "取之知。故疑惑智之無)俱無生滅。何以異之(謂根本實智。靈鑒獨照。本自無知。故",
    "X54n0873_003:0346c14": "云聖智之無。後得權智。照破無明。妄惑本空。故無惑取之知。二者皆無。不識無義何辨。故此興難)答",
    "X54n0873_003:0346c15": "曰。(先智惑雙辨。示空義之淺深)聖智之無者。無知。(真知獨照。心境兩忘。故云無知)",
    "X54n0873_003:0346c16": "惑智之無者。知無。(權智照破惑取之妄知本無。故曰知無)其無雖同。所",
    "X54n0873_003:0346c17": "以無者異也。(聖知天然無知。不假功勳。惑智因修而得。故無意雖同。所以則異)何者。",
    "X54n0873_003:0346c18": "(徵釋不同)夫聖心&#x8657;靜。無知可無。可曰無知。非謂知無。(聖人",
    "X54n0873_003:0346c19": "真心獨朗。寂然不動。絕無妄法。故無知可無。但可曰無知。不可言知無)惑智有知。故有",
    "X54n0873_003:0346c20": "知可無。可謂知無。非曰無知也。(後得照惑。了妄本空。但可言知妄元無。不",
    "X54n0873_003:0346c21": "可言無知)無知。即般若之無也。(般若本絕諸妄。故不可說知無)知無。即真",
    "X54n0873_003:0346c22": "諦之無也。(知無者。謂知真諦無妄知也)是以般若之與真諦。(此下心境",
    "X54n0873_003:0346c23": "合明。會寂用之同異。先同異雙明)言用即同而異。(即寂而照)言寂即異而",
    "X54n0873_003:0346c24": "同。(即照而寂)同故無心於彼此。(心境也。同則心境雙泯)異故不失於",
    "X54n0873_003:0347a01": "照功。(境智歷然)是以辨同者同於異。(同其所不同)辨異者異於",
    "X54n0873_003:0347a02": "同。(異其所不異。此則心境俱存照用同時)斯則不可得而異。不可得而",
    "X54n0873_003:0347a03": "同也。(以俱非雙泯。故不可以同異定名)何者。(微辨寂用)內有獨鑒之明。(照體",
    "X54n0873_003:0347a04": "獨立。寂也)外有萬法之實。(萬法皆真。用也)萬法雖實。然非照不得。",
    "X54n0873_003:0347a05": "(萬法雖真。非智照不得其實)內(心也)外(境也)相與以成其照功。(智得境而照用",
    "X54n0873_003:0347a06": "全彰。境得智而真常獨露。故云內外相與以成其功)此則聖所不能同。用也。(非境",
    "X54n0873_003:0347a07": "無以顯智。故不能同)內雖照而無知。(非有對待之知)外雖實而無相。(諸法",
    "X54n0873_003:0347a08": "實相不可以相求。故云無相)內外寂然。(內智無知。外境無相。心境雙泯。故曰寂然)相與",
    "X54n0873_003:0347a09": "俱無。(由心空故境寂。以境寂故心空。故心境相與一道齊平)此則聖所不能異。",
    "X54n0873_003:0347a10": "寂也。(寂則心境雙亡。故不能異)是以經云諸法不異者。豈曰續鳧",
    "X54n0873_003:0347a11": "截鶴。夷嶽盈壑。然後無異哉。(引證本來不異也。大品云。諸法無相。非一相。非",
    "X54n0873_003:0347a12": "異相。豈曰下。引釋不異。莊子曰。鳧脛雖短。續之則憂。鶴脛雖長。斷之則悲。謂天生長短。不必裁齊。嶽高壑下。本",
    "X54n0873_003:0347a13": "來自定。不必夷嶽之高。以填壑之下。意引諸法當體真常。本無差別。所謂是法住法位。世間相常住。不待造作。",
    "X54n0873_003:0347a14": "然後齊平。謂若以不二之智。照一真之境。故法法真常。本來不異。斯則自然不異。非安排而後不異也)誠",
    "X54n0873_003:0347a15": "以不異於異。故雖異而不異也。(不以境異而異其心。故境隨心一。即異而",
    "X54n0873_003:0347a16": "同。故云雖異而不異)故經云。甚奇世尊。於無異法中而說諸法",
    "X54n0873_003:0347a17": "異。(謂依一真法界。演說無量差別法門。故云無異法而說異法)又云。般若與諸法。",
    "X54n0873_003:0347a18": "亦不一相。亦不異相。信矣(引證不一不異。大品云。世尊。云何於無異法中而說",
    "X54n0873_003:0347a19": "諸法異。又云。諸法無相。非一相。非異相。是知諸法一異。乃外道邪見。以般若而觀。則非一非異。實相般若。理極",
    "X54n0873_003:0347a20": "於斯)。",
    "X54n0873_003:0347a21": "[0347a21] 難曰。(因聞寂用。遂疑有二。故此立難)論云。言用則異。言寂則同。未詳",
    "X54n0873_003:0347a22": "般若之內。則有用寂之異乎。(不達動靜一源。故疑寂用兩殊)答曰。(答以",
    "X54n0873_003:0347a23": "寂用一致)用即寂。寂即用。用寂體一。同出而異名(同出異名。語出",
    "X54n0873_003:0347a24": "老子。彼意有無同出一玄。此言寂用本乎一心。但約動靜言之耳)更無無用之寂。而",
    "X54n0873_003:0347b01": "主於用也。(言寂體必有照用。如明鏡之光。未有光明之鏡而無照者)是以智彌昧。",
    "X54n0873_003:0347b02": "照逾明。(此言實智照理。泯絕所知。故彌昧。真明逾發。故照逾明。此言即寂之用也)神彌靜。",
    "X54n0873_003:0347b03": "應逾動。(由實智彌寂。故權用無方。此言用不離體。故云應逾動)豈曰明昧動靜",
    "X54n0873_003:0347b04": "之異哉。(總結寂用不二)故成具云。不為而過為。(此證權智即實之權)寶",
    "X54n0873_003:0347b05": "積曰。無心無識。無不覺知。(此證離妄之智。顯即寂之用)斯則窮神",
    "X54n0873_003:0347b06": "(權智應物)盡智。(實智照理)極象外之談也。(釋引二經雙明寂用。乃極象外之談)即",
    "X54n0873_003:0347b07": "之明文。聖心可知矣(以此而觀。&#x7FA3;疑冰釋矣)。",
    "X54n0873_003:0347b08": "[0347b08] 般若無知論(終)"
}