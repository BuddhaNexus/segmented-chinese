{
    "T07n0220_452:0279b09": "大般若波羅蜜多經卷第四百五",
    "T07n0220_452:0279b10": "十二",
    "T07n0220_452:0279b12": "三藏法師玄奘奉 詔譯",
    "T07n0220_452:0279b13": "第二分習近品第五十九",
    "T07n0220_452:0279b14": "[0279b14] 爾時，具壽善現白佛言：「世尊！修行如是甚深",
    "T07n0220_452:0279b15": "般若波羅蜜多諸菩薩摩訶薩，云何習近空？",
    "T07n0220_452:0279b16": "云何入空三摩地？云何習近無相？云何入無",
    "T07n0220_452:0279b17": "相三摩地？云何習近無願？云何入無願三摩",
    "T07n0220_452:0279b18": "地？云何習近四念住乃至八聖道支？云何修",
    "T07n0220_452:0279b19": "四念住乃至八聖道支？云何習近如來十力",
    "T07n0220_452:0279b20": "乃至十八佛不共法？云何修如來十力乃至",
    "T07n0220_452:0279b21": "十八佛不共法？」[0279b21] 佛告善現：「修行如是甚深般",
    "T07n0220_452:0279b22": "若波羅蜜多諸菩薩摩訶薩，應觀色空，應觀",
    "T07n0220_452:0279b23": "受、想、行、識、空；應觀眼處乃至意處空，應觀",
    "T07n0220_452:0279b24": "色處乃至法處空，應觀眼界乃至意界空，應",
    "T07n0220_452:0279b25": "觀色界乃至法界空，應觀眼識界乃至意識",
    "T07n0220_452:0279b26": "界空，應觀眼觸乃至意觸空，應觀眼觸為緣",
    "T07n0220_452:0279b27": "所生諸受乃至意觸為緣所生諸受空，應觀",
    "T07n0220_452:0279b28": "地界乃至識界空，應觀無明乃至老死空，應",
    "T07n0220_452:0279b29": "觀布施波羅蜜多乃至般若波羅蜜多空，應",
    "T07n0220_452:0279c01": "觀內空乃至無性自性空空，應觀真如乃至",
    "T07n0220_452:0279c02": "不思議界空，應觀苦、集、滅、道聖諦空，應觀四",
    "T07n0220_452:0279c03": "靜慮、四無量、四無色定空，應觀八解脫乃至",
    "T07n0220_452:0279c04": "十遍處空，應觀四念住乃至八聖道支空，應",
    "T07n0220_452:0279c05": "觀空、無相、無願解脫門空，應觀三乘、菩薩十",
    "T07n0220_452:0279c06": "地空，應觀陀羅尼門、三摩地門空，應觀五",
    "T07n0220_452:0279c07": "眼、六神通空，應觀佛十力乃至十八佛不共",
    "T07n0220_452:0279c08": "法空，應觀三十二大士相、八十隨好空，應觀",
    "T07n0220_452:0279c09": "無忘失法、恒住捨性空，應觀一切智、道相智、",
    "T07n0220_452:0279c10": "一切相智空，應觀預流果乃至獨覺菩提空，",
    "T07n0220_452:0279c11": "應觀一切菩薩摩訶薩行空，應觀諸佛無上",
    "T07n0220_452:0279c12": "正等菩提空，應觀有漏、無漏法空，應觀世間、",
    "T07n0220_452:0279c13": "出世間法空，應觀有為、無為法空，應觀過去、",
    "T07n0220_452:0279c14": "未來、現在法空，應觀善、不善、無記法空，應觀",
    "T07n0220_452:0279c15": "欲界、色界、無色界法空。[0279c15] 「善現！是菩薩摩訶薩",
    "T07n0220_452:0279c16": "作此觀時不令心亂。若心不亂則不見法，若",
    "T07n0220_452:0279c17": "不見法則不作證。所以者何？善現！是菩薩",
    "T07n0220_452:0279c18": "摩訶薩善學諸法自相皆空，無法可增無法",
    "T07n0220_452:0279c19": "可減，故於諸法不見不證。何以故？善現！於",
    "T07n0220_452:0279c20": "一切法勝義諦中，能證、所證、證處、證時及由",
    "T07n0220_452:0279c21": "此證，若合若離皆不可得不可見故。」[0279c21] 具壽善",
    "T07n0220_452:0279c22": "現白言：「世尊！如佛所說諸菩薩摩訶薩應",
    "T07n0220_452:0279c23": "觀法空而不作證，世尊！云何諸菩薩摩訶薩",
    "T07n0220_452:0279c24": "應觀法空而不作證？」[0279c24] 佛告善現：「諸菩薩摩訶",
    "T07n0220_452:0279c25": "薩觀法空時，先作是念：『我應觀法諸相皆空，",
    "T07n0220_452:0279c26": "不應作證。我為學故觀諸法空，不為證故觀",
    "T07n0220_452:0279c27": "諸法空，今是學時，非為證時。』善現！是菩薩",
    "T07n0220_452:0279c28": "摩訶薩未入定位，繫心於所緣，已入定時不",
    "T07n0220_452:0279c29": "繫心於境。[0279c29] 「善現！是菩薩摩訶薩於如是時，不",
    "T07n0220_452:0280a01": "退布施波羅蜜多不證漏盡，乃至不退般若",
    "T07n0220_452:0280a02": "波羅蜜多不證漏盡；不退內空不證漏盡，乃",
    "T07n0220_452:0280a03": "至不退無性自性空不證漏盡；不退真如不",
    "T07n0220_452:0280a04": "證漏盡，乃至不退不思議界不證漏盡；不退",
    "T07n0220_452:0280a05": "苦聖諦不證漏盡，不退集、滅、道聖諦不證漏",
    "T07n0220_452:0280a06": "盡；不退四靜慮不證漏盡，不退四無量、四無",
    "T07n0220_452:0280a07": "色定不證漏盡；不退八解脫不證漏盡，不退",
    "T07n0220_452:0280a08": "八勝處、九次第定、十遍處不證漏盡；不退四",
    "T07n0220_452:0280a09": "念住不證漏盡，乃至不退八聖道支不證漏",
    "T07n0220_452:0280a10": "盡；不退空解脫門不證漏盡，不退無相、無願",
    "T07n0220_452:0280a11": "解脫門不證漏盡；不退三乘、菩薩十地不證",
    "T07n0220_452:0280a12": "漏盡；不退陀羅尼門、三摩地門不證漏盡；不",
    "T07n0220_452:0280a13": "退五眼、六神通不證漏盡；不退佛十力不證",
    "T07n0220_452:0280a14": "漏盡，乃至不退十八佛不共法不證漏盡；不",
    "T07n0220_452:0280a15": "退相好不證漏盡；不退無忘失法、恒住捨性",
    "T07n0220_452:0280a16": "不證漏盡；不退一切智、道相智、一切相智不",
    "T07n0220_452:0280a17": "證漏盡；不退菩薩摩訶薩行不證漏盡；不退",
    "T07n0220_452:0280a18": "無上正等菩提不證漏盡。[0280a18] 「何以故？善現！是",
    "T07n0220_452:0280a19": "菩薩摩訶薩成就如是微妙大智善住法空，及",
    "T07n0220_452:0280a20": "一切種菩提分法，常作是念：『今時應學不應",
    "T07n0220_452:0280a21": "作證。』善現！是菩薩摩訶薩行深般若波羅蜜",
    "T07n0220_452:0280a22": "多，恒作是念：『我於布施乃至般若波羅蜜多，",
    "T07n0220_452:0280a23": "今時應學不應作證。我於內空乃至無性自",
    "T07n0220_452:0280a24": "性空，今時應學不應作證。我於真如乃至不",
    "T07n0220_452:0280a25": "思議界，今時應學不應作證。我於苦、集、滅、",
    "T07n0220_452:0280a26": "道聖諦，今時應學不應作證。我於四靜慮、",
    "T07n0220_452:0280a27": "四無量、四無色定，今時應學不應作證。我於",
    "T07n0220_452:0280a28": "八解脫乃至十遍處，今時應學不應作證。我",
    "T07n0220_452:0280a29": "於四念住乃至八聖道支，今時應學不應作",
    "T07n0220_452:0280b01": "證。我於空、無相、無願解脫門，今時應學不應",
    "T07n0220_452:0280b02": "作證。我於三乘、菩薩十地，今時應學不應",
    "T07n0220_452:0280b03": "作證。我於陀羅尼門三摩地門，今時應學不",
    "T07n0220_452:0280b04": "應作證。我於五眼、六神通，今時應學不應作",
    "T07n0220_452:0280b05": "證。我於佛十力乃至十八佛不共法，今時應",
    "T07n0220_452:0280b06": "學不應作證。我於相好，今時應學不應作證。",
    "T07n0220_452:0280b07": "我於無忘失法、恒住捨性，今時應學不應作",
    "T07n0220_452:0280b08": "證。我於一切智、道相智、一切相智，今時應學",
    "T07n0220_452:0280b09": "不應作證。我於一切菩薩摩訶薩行，今時應",
    "T07n0220_452:0280b10": "學不應作證。我於諸佛無上正等菩提，今時",
    "T07n0220_452:0280b11": "應學不應作證。我今為學一切智智，應學預",
    "T07n0220_452:0280b12": "流果乃至獨覺菩提，皆令善巧不應作證。』[0280b12] 「善",
    "T07n0220_452:0280b13": "現！是菩薩摩訶薩行深般若波羅蜜多，應習",
    "T07n0220_452:0280b14": "近空，應安住空，應修行空三摩地，而於實",
    "T07n0220_452:0280b15": "際不應作證。應習近無相，應安住無相，應",
    "T07n0220_452:0280b16": "修行無相三摩地，而於實際不應作證。應習",
    "T07n0220_452:0280b17": "近無願，應安住無願，應修行無願三摩地，而",
    "T07n0220_452:0280b18": "於實際不應作證。應習近四念住，應安住四",
    "T07n0220_452:0280b19": "念住，應修行四念住，而於實際不應作證。應",
    "T07n0220_452:0280b20": "習近四正斷乃至八聖道支，應安住四正斷",
    "T07n0220_452:0280b21": "乃至八聖道支，應修行四正斷乃至八聖道",
    "T07n0220_452:0280b22": "支，而於實際不應作證。如是乃至應習近佛",
    "T07n0220_452:0280b23": "十力，應發趣佛十力，應修行佛十力，而於",
    "T07n0220_452:0280b24": "實際不應作證。應習近四無所畏乃至十八",
    "T07n0220_452:0280b25": "佛不共法，應發趣四無所畏乃至十八佛不",
    "T07n0220_452:0280b26": "共法，應修行四無所畏乃至十八佛不共法，",
    "T07n0220_452:0280b27": "而於實際不應作證。[0280b27] 「善現！是菩薩摩訶薩雖",
    "T07n0220_452:0280b28": "習近空、無相、無願，亦安住空、無相、無願，亦修",
    "T07n0220_452:0280b29": "行空、無相、無願三摩地，而不證預流果乃至",
    "T07n0220_452:0280c01": "不證獨覺菩提。雖習近四念住乃至八聖道",
    "T07n0220_452:0280c02": "支，亦安住四念住乃至八聖道支，亦修行四",
    "T07n0220_452:0280c03": "念住乃至八聖道支，而不證預流果乃至不",
    "T07n0220_452:0280c04": "證獨覺菩提。由此因緣不墮聲聞及獨覺地，",
    "T07n0220_452:0280c05": "疾證無上正等菩提。[0280c05] 「善現！如有壯士形貌端",
    "T07n0220_452:0280c06": "嚴威猛勇健，見者歡喜，具勝圓滿清淨眷屬，",
    "T07n0220_452:0280c07": "於諸兵法學至究竟，善持器仗，安固不動，六",
    "T07n0220_452:0280c08": "十四能、十八明處，一切伎術無不善巧，眾",
    "T07n0220_452:0280c09": "人欽仰悉皆敬伏，善事業故功少利多。由此",
    "T07n0220_452:0280c10": "諸人供養恭敬、尊重讚嘆，無時暫捨，彼於爾",
    "T07n0220_452:0280c11": "時倍增喜躍，對諸眷屬而自慶慰。有因緣故，",
    "T07n0220_452:0280c12": "將其父母妻子眷屬發趣他方，中路經過險",
    "T07n0220_452:0280c13": "難曠野，其間多有惡獸、劫賊、怨家潛伏諸怖",
    "T07n0220_452:0280c14": "畏事，眷屬小大無不驚惶。其人自恃多諸技",
    "T07n0220_452:0280c15": "術，威猛勇健身意泰然，安慰父母并諸眷屬，",
    "T07n0220_452:0280c16": "勿有憂懼必令無苦。彼人於是以善巧術，將",
    "T07n0220_452:0280c17": "諸眷屬至安隱處，既免危難，歡娛受樂。然彼",
    "T07n0220_452:0280c18": "壯士於曠野中，惡獸、怨賊無加害意。所以者",
    "T07n0220_452:0280c19": "何？自恃威猛具諸技術無所畏故。[0280c19] 「善現當",
    "T07n0220_452:0280c20": "知！諸菩薩摩訶薩亦復如是，愍生死苦諸有",
    "T07n0220_452:0280c21": "情類，發趣無上正等菩提，普緣有情發四無",
    "T07n0220_452:0280c22": "量，住四無量俱行之心，勇猛修習布施、淨戒、",
    "T07n0220_452:0280c23": "安忍、精進、靜慮、般若波羅蜜多，令速圓滿。是",
    "T07n0220_452:0280c24": "菩薩摩訶薩於此六種波羅蜜多未圓滿位，",
    "T07n0220_452:0280c25": "為欲修學一切智智不證漏盡，雖住空、無相、",
    "T07n0220_452:0280c26": "無願解脫門，然不隨其勢力而轉，亦不為彼",
    "T07n0220_452:0280c27": "障所引奪，於解脫門亦不作證。由不證故，不",
    "T07n0220_452:0280c28": "墮聲聞及獨覺地，必趣無上正等菩提。善現！",
    "T07n0220_452:0280c29": "如堅翅鳥飛騰虛空，自在翱翔久不墮落，雖",
    "T07n0220_452:0281a01": "依空戲而不據空，亦不為空之所拘礙。[0281a01] 「善現",
    "T07n0220_452:0281a02": "當知！諸菩薩摩訶薩亦復如是，雖於空、無相、",
    "T07n0220_452:0281a03": "無願解脫門數數習近、安住、修行，而於其中",
    "T07n0220_452:0281a04": "能不作證，由不證故不墮聲聞及獨覺地。修",
    "T07n0220_452:0281a05": "佛十力、四無所畏、四無礙解、大慈、大悲、大喜、大",
    "T07n0220_452:0281a06": "捨、十八佛不共法、無忘失法、恒住捨性、陀羅尼",
    "T07n0220_452:0281a07": "門、三摩地門、一切智、道相智、一切相智，及餘",
    "T07n0220_452:0281a08": "無量無邊佛法，若未圓滿，終不依空、無相、無",
    "T07n0220_452:0281a09": "願三三摩地而證漏盡。善現！如有壯夫善閑",
    "T07n0220_452:0281a10": "射術，欲顯己技，仰射虛空，為令空中箭不墮",
    "T07n0220_452:0281a11": "地，復以後箭射前箭筈，如是展轉經於多",
    "T07n0220_452:0281a12": "時，箭箭相承不令其墮。若欲令墮便止後箭，",
    "T07n0220_452:0281a13": "爾時諸箭方頓墮落。[0281a13] 「善現當知！諸菩薩摩訶",
    "T07n0220_452:0281a14": "薩亦復如是，行深般若波羅蜜多，方便善巧",
    "T07n0220_452:0281a15": "所攝受故，乃至無上正等菩提，因行善根未",
    "T07n0220_452:0281a16": "皆成熟，終不中道證於實際。若時無上正等",
    "T07n0220_452:0281a17": "菩提，因行善根一切成熟，爾時菩薩方證實",
    "T07n0220_452:0281a18": "際，便得無上正等菩提。是故，善現！諸菩薩",
    "T07n0220_452:0281a19": "摩訶薩行深般若波羅蜜多，皆應如是審諦",
    "T07n0220_452:0281a20": "觀察，如先所說諸法實相。」",
    "T07n0220_452:0281a21": "[0281a21] 爾時，具壽善現白佛言：「世尊！諸菩薩摩訶薩",
    "T07n0220_452:0281a22": "甚為希有能為難事，雖學諸法真如、法界、法",
    "T07n0220_452:0281a23": "性、實際，雖學諸法皆畢竟空乃至自相空，雖",
    "T07n0220_452:0281a24": "學苦、集、滅、道聖諦，雖學四念住乃至八聖道",
    "T07n0220_452:0281a25": "支，雖學空、無相、無願解脫門，而於中道不墮",
    "T07n0220_452:0281a26": "聲聞及獨覺地，退失無上正等菩提。」[0281a26] 佛告善",
    "T07n0220_452:0281a27": "現：「諸菩薩摩訶薩於諸有情誓不捨，故謂作",
    "T07n0220_452:0281a28": "是願：『若諸有情未得解脫，我終不捨所起加",
    "T07n0220_452:0281a29": "行。』善現！諸菩薩摩訶薩願力殊勝，常作是",
    "T07n0220_452:0281b01": "念：『一切有情若未解脫，我終不捨。』由起如是",
    "T07n0220_452:0281b02": "廣大心故，於其中道必不退落。善現！諸菩",
    "T07n0220_452:0281b03": "薩摩訶薩，恒作是念：『我不應捨一切有情，必",
    "T07n0220_452:0281b04": "令解脫，然諸有情行不正法，我為度彼，應數",
    "T07n0220_452:0281b05": "引發寂靜空、無相、無願解脫門，雖數引發而",
    "T07n0220_452:0281b06": "不取證。』善現！是菩薩摩訶薩成就善巧方便",
    "T07n0220_452:0281b07": "力故，雖數現起三解脫門，而於中間不證實",
    "T07n0220_452:0281b08": "際，乃至未得一切智智，要得無上正等菩提",
    "T07n0220_452:0281b09": "方乃取證。[0281b09] 「復次，善現！諸菩薩摩訶薩於甚深",
    "T07n0220_452:0281b10": "處常樂觀察。謂樂觀察內空、外空、內外空、空",
    "T07n0220_452:0281b11": "空、大空、勝義空、有為空、無為空、畢竟空、無際空、",
    "T07n0220_452:0281b12": "散無散空、本性空、自共相空、一切法空、不可得",
    "T07n0220_452:0281b13": "空、無性空、自性空、無性自性空，亦樂觀察四",
    "T07n0220_452:0281b14": "念住、四正斷、四神足、五根、五力、七等覺支、八聖",
    "T07n0220_452:0281b15": "道支，及空、無相、無願解脫門等皆自相空。善",
    "T07n0220_452:0281b16": "現！是菩薩摩訶薩作此觀已，生如是念：『諸有",
    "T07n0220_452:0281b17": "情類由惡友力，於長夜中起我想執，有情想",
    "T07n0220_452:0281b18": "執，乃至知者見者想執。由此想執，行有所得，",
    "T07n0220_452:0281b19": "輪迴生死受種種苦。為斷有情如是想執，應",
    "T07n0220_452:0281b20": "趣無上正等菩提，為諸有情說深妙法，令斷",
    "T07n0220_452:0281b21": "想執離生死苦。』[0281b21] 「善現！是菩薩摩訶薩爾時",
    "T07n0220_452:0281b22": "雖學空解脫門，而不依此證於實際。雖學無",
    "T07n0220_452:0281b23": "相、無願解脫門，而不依此證於實際。以於實",
    "T07n0220_452:0281b24": "際不取證故，不墮預流、一來、不還、阿羅漢果，",
    "T07n0220_452:0281b25": "亦復不墮獨覺菩提。善現！是菩薩摩訶薩由",
    "T07n0220_452:0281b26": "如是念行深般若波羅蜜多，成就善根不證",
    "T07n0220_452:0281b27": "實際。雖於實際未即作證，而不退失四靜慮、",
    "T07n0220_452:0281b28": "四無量、四無色定，亦不退失四念住、四正斷、",
    "T07n0220_452:0281b29": "四神足、五根、五力、七等覺支、八聖道支，亦不",
    "T07n0220_452:0281c01": "退失八解脫、八勝處、九次第定、十遍處，亦不",
    "T07n0220_452:0281c02": "退失空、無相、無願解脫門，亦不退失內空乃",
    "T07n0220_452:0281c03": "至無性自性空，亦不退失真如乃至不思議",
    "T07n0220_452:0281c04": "界，亦不退失苦、集、滅、道聖諦，亦不退失布施",
    "T07n0220_452:0281c05": "波羅蜜多乃至般若波羅蜜多，亦不退失陀",
    "T07n0220_452:0281c06": "羅尼門、三摩地門，亦不退失五眼、六神通，亦",
    "T07n0220_452:0281c07": "不退失如來十力乃至十八佛不共法，亦不",
    "T07n0220_452:0281c08": "退失無忘失法、恒住捨性，亦不退失一切智、",
    "T07n0220_452:0281c09": "道相智、一切相智，亦不退失諸餘無量無邊",
    "T07n0220_452:0281c10": "佛法。[0281c10] 「善現！是菩薩摩訶薩爾時成就一切",
    "T07n0220_452:0281c11": "菩提分法，乃至證得無上正等菩提，於諸功",
    "T07n0220_452:0281c12": "德終不衰減。善現！是菩薩摩訶薩行深般若",
    "T07n0220_452:0281c13": "波羅蜜多，方便善巧所攝受故，於念念中白",
    "T07n0220_452:0281c14": "法增益，諸根猛利超過一切聲聞、獨覺。[0281c14] 「復次，",
    "T07n0220_452:0281c15": "善現！若菩薩摩訶薩常作是念：『諸有情類於",
    "T07n0220_452:0281c16": "長夜中，為諸惡友所攝受故，其心常行三四",
    "T07n0220_452:0281c17": "顛倒。謂常想倒、心倒、見倒，若樂想倒、心倒、見",
    "T07n0220_452:0281c18": "倒，若我想倒、心倒、見倒，若淨想倒、心倒、見倒。",
    "T07n0220_452:0281c19": "我為如是諸有情故，應趣無上正等菩提，修",
    "T07n0220_452:0281c20": "諸菩薩摩訶薩行，證得無上正等覺時，為",
    "T07n0220_452:0281c21": "諸有情說無倒法，謂說生死無常、無樂、無我、",
    "T07n0220_452:0281c22": "無淨，唯有涅槃微妙寂靜，具足種種常、樂、我、",
    "T07n0220_452:0281c23": "淨真實功德。』善現！是菩薩摩訶薩成就此念，",
    "T07n0220_452:0281c24": "行深般若波羅蜜多，方便善巧所攝受故，於",
    "T07n0220_452:0281c25": "佛十力、四無所畏、四無礙解、大慈、大悲、大喜、大",
    "T07n0220_452:0281c26": "捨、十八佛不共法，及餘無量無邊佛法，若未",
    "T07n0220_452:0281c27": "圓滿，終不證入如來勝定。[0281c27] 「善現！是菩薩摩訶",
    "T07n0220_452:0281c28": "薩爾時雖學空、無相、無願解脫門入出自在，",
    "T07n0220_452:0281c29": "而於實際未即作證，乃至無上正等菩提，因",
    "T07n0220_452:0282a01": "行功德未善圓滿，不證實際及餘功德，若得",
    "T07n0220_452:0282a02": "無上正等覺時，乃可證得此實際等。善現！是",
    "T07n0220_452:0282a03": "菩薩摩訶薩爾時雖於諸餘功德修未圓滿，",
    "T07n0220_452:0282a04": "而於無願三摩地門修已圓滿。[0282a04] 「復次，善現！若",
    "T07n0220_452:0282a05": "菩薩摩訶薩常作是念：『諸有情類於長夜中，",
    "T07n0220_452:0282a06": "為諸惡友所攝受故行有所得，謂執有我或",
    "T07n0220_452:0282a07": "有有情乃至執有知者見者，或執有色、受、",
    "T07n0220_452:0282a08": "想、行、識，或執有眼處乃至意處，或執有色處",
    "T07n0220_452:0282a09": "乃至法處，或執有眼界乃至意界，或執有色",
    "T07n0220_452:0282a10": "界乃至法界，或執有眼識界乃至意識界，或",
    "T07n0220_452:0282a11": "執有眼觸乃至意觸，或執有眼觸為緣所生",
    "T07n0220_452:0282a12": "諸受，乃至意觸為緣所生諸受，或執有地界",
    "T07n0220_452:0282a13": "乃至識界，或執有無明乃至老死，或執有十",
    "T07n0220_452:0282a14": "善業道，或執有四靜慮，或執有四無量，或",
    "T07n0220_452:0282a15": "執有四無色定，或執有四攝事。我為如是諸",
    "T07n0220_452:0282a16": "有情故，應趣無上正等菩提，修諸菩薩摩訶",
    "T07n0220_452:0282a17": "薩行，證得無上正等覺時，令諸有情永斷如",
    "T07n0220_452:0282a18": "是有所得執。』善現！是菩薩摩訶薩成就此念，",
    "T07n0220_452:0282a19": "行深般若波羅蜜多，方便善巧所攝受故，於",
    "T07n0220_452:0282a20": "佛十力、四無所畏、四無礙解、大慈、大悲、大喜、大",
    "T07n0220_452:0282a21": "捨、十八佛不共法，及餘無量無邊佛法，若未",
    "T07n0220_452:0282a22": "圓滿，終不證入如來勝定。善現！是菩薩摩訶",
    "T07n0220_452:0282a23": "薩爾時雖學空、無相、無願解脫門，入出自在，",
    "T07n0220_452:0282a24": "而於實際未即作證。乃至無上正等菩提，因",
    "T07n0220_452:0282a25": "行功德未善圓滿，不證實際及餘功德，若得",
    "T07n0220_452:0282a26": "無上正等覺時，乃可證得此實際等。善現！是",
    "T07n0220_452:0282a27": "菩薩摩訶薩爾時雖於諸餘功德，修未圓滿，",
    "T07n0220_452:0282a28": "而但於空三摩地門修已圓滿。[0282a28] 「復次，善現！若",
    "T07n0220_452:0282a29": "菩薩摩訶薩常作是念：『諸有情類於長夜中，",
    "T07n0220_452:0282b01": "為諸惡友所攝受故常行諸相。謂執男相，或",
    "T07n0220_452:0282b02": "執女相，或執色相，或執聲相，或執香相，或執",
    "T07n0220_452:0282b03": "味相，或執觸相，或執法相，或復於中執諸餘",
    "T07n0220_452:0282b04": "相，我為如是諸有情類，應趣無上正等菩提，",
    "T07n0220_452:0282b05": "修諸菩薩摩訶薩行，證得無上正等覺時，令",
    "T07n0220_452:0282b06": "諸有情永斷如是諸相執著。』善現！是菩薩摩",
    "T07n0220_452:0282b07": "訶薩成就此念：『行深般若波羅蜜多，方便善",
    "T07n0220_452:0282b08": "巧所攝受故，於佛十力、四無所畏、四無礙解、",
    "T07n0220_452:0282b09": "大慈、大悲、大喜、大捨、十八佛不共法，及餘無量",
    "T07n0220_452:0282b10": "無邊佛法。若未圓滿，終不證入如來勝定。』善",
    "T07n0220_452:0282b11": "現！是菩薩摩訶薩爾時雖學空無相無願解",
    "T07n0220_452:0282b12": "脫門，入出自在，而於實際未即作證，乃至無",
    "T07n0220_452:0282b13": "上正等菩提因行功德，未善圓滿，不證實際",
    "T07n0220_452:0282b14": "及餘功德。若得無上正等覺時，乃可證得此",
    "T07n0220_452:0282b15": "實際等。善現！是菩薩摩訶薩爾時雖於諸",
    "T07n0220_452:0282b16": "餘功德，修未圓滿，而於無相三摩地門修已",
    "T07n0220_452:0282b17": "圓滿。",
    "T07n0220_452:0282b18": "[0282b18] 「復次，善現！若菩薩摩訶薩已善修學布施波",
    "T07n0220_452:0282b19": "羅蜜多乃至般若波羅蜜多，已善安住內空",
    "T07n0220_452:0282b20": "乃至無性自性空，已善安住真如乃至不思",
    "T07n0220_452:0282b21": "議界，已善安住苦、集、滅、道聖諦，已善修學四",
    "T07n0220_452:0282b22": "念住乃至八聖道支，已善修學空、無相、無願",
    "T07n0220_452:0282b23": "解脫門，已善修學四靜慮、四無量、四無色定，",
    "T07n0220_452:0282b24": "已善修學八解脫、八勝處、九次第定、十遍處，已",
    "T07n0220_452:0282b25": "善修學所行十地，已善修學陀羅尼門、三摩",
    "T07n0220_452:0282b26": "地門，已善修學五眼、六神通，已善修學如來",
    "T07n0220_452:0282b27": "十力乃至十八佛不共法，已善修學無忘失",
    "T07n0220_452:0282b28": "法、恒住捨性，已善修學一切智、道相智、一切",
    "T07n0220_452:0282b29": "相智，已善修學一切菩薩摩訶薩行，已善修",
    "T07n0220_452:0282c01": "學諸佛無上正等菩提，善現！是菩薩摩訶薩",
    "T07n0220_452:0282c02": "成就如是功德智慧，若於生死發起樂想，或",
    "T07n0220_452:0282c03": "說有樂，或於三界安住執著，必無是處。[0282c03] 「復",
    "T07n0220_452:0282c04": "次，善現！若菩薩摩訶薩已善修行菩提分法、",
    "T07n0220_452:0282c05": "一切如來、應、正等覺及諸菩薩摩訶薩眾法，",
    "T07n0220_452:0282c06": "應試問：『若菩薩摩訶薩欲證無上正等菩提，",
    "T07n0220_452:0282c07": "云何修學菩提分法而不證空、無相、無願、無",
    "T07n0220_452:0282c08": "生、無滅、無作、無為、無性、實際，由不證故不得",
    "T07n0220_452:0282c09": "預流、一來、不還、阿羅漢果、獨覺菩提，而勤修",
    "T07n0220_452:0282c10": "學甚深般若波羅蜜多，常無所執？』[0282c10] 「善現！是菩",
    "T07n0220_452:0282c11": "薩摩訶薩得此問時，若作是答：『諸菩薩摩訶",
    "T07n0220_452:0282c12": "薩欲證無上正等菩提，但應思惟空、無相、無",
    "T07n0220_452:0282c13": "願、無生、無滅、無作、無為、無性、實際及餘一切菩",
    "T07n0220_452:0282c14": "提分法，不應修學。』善現當知！是菩薩摩訶",
    "T07n0220_452:0282c15": "薩未蒙如來、應、正等覺授與無上正等菩提",
    "T07n0220_452:0282c16": "不退轉記。何以故？善現！是菩薩摩訶薩未",
    "T07n0220_452:0282c17": "能開示、記別、顯了住不退轉地菩薩摩訶薩修",
    "T07n0220_452:0282c18": "學法相。[0282c18] 「善現！是菩薩摩訶薩得此問時，若",
    "T07n0220_452:0282c19": "作是答：『諸菩薩摩訶薩欲證無上正等菩提，",
    "T07n0220_452:0282c20": "應正思惟空、無相、無願、無生、無滅、無作、無為、無",
    "T07n0220_452:0282c21": "性、實際，及餘一切菩提分法，亦應方便如先",
    "T07n0220_452:0282c22": "所說善巧修學而不作證。』善現當知！是菩薩",
    "T07n0220_452:0282c23": "摩訶薩，已蒙如來、應、正等覺授與無上正等",
    "T07n0220_452:0282c24": "菩提不退轉記。何以故？善現！是菩薩摩訶",
    "T07n0220_452:0282c25": "薩已能開示、記別、顯了住不退轉地菩薩摩",
    "T07n0220_452:0282c26": "訶薩修學法相。[0282c26] 「善現！若菩薩摩訶薩未能",
    "T07n0220_452:0282c27": "開示、記別、顯了住不退轉地菩薩摩訶薩修學",
    "T07n0220_452:0282c28": "法相，當知是菩薩摩訶薩未善修學六波羅",
    "T07n0220_452:0282c29": "蜜多及餘一切菩提分法，未入薄地，未如其",
    "T07n0220_452:0283a01": "餘住不退轉地菩薩摩訶薩開示、記別、顯了安",
    "T07n0220_452:0283a02": "住不退轉相。善現！若菩薩摩訶薩已能開",
    "T07n0220_452:0283a03": "示、記別、顯了住不退轉地菩薩摩訶薩修學法",
    "T07n0220_452:0283a04": "相，當知是菩薩摩訶薩已善修學六波羅蜜",
    "T07n0220_452:0283a05": "多及餘一切菩提分法，已入薄地，已如其餘",
    "T07n0220_452:0283a06": "住不退轉地菩薩摩訶薩開示、記別、顯了安住",
    "T07n0220_452:0283a07": "不退轉相。」[0283a07] 爾時，善現白言：「世尊！頗有未得",
    "T07n0220_452:0283a08": "不退轉菩薩摩訶薩能作如是如實答不？」[0283a08] 佛",
    "T07n0220_452:0283a09": "告善現：「有菩薩摩訶薩雖未得不退轉，而",
    "T07n0220_452:0283a10": "能於此作如實答。善現！是菩薩摩訶薩雖",
    "T07n0220_452:0283a11": "未得不退轉，而能修學六波羅蜜多及餘一",
    "T07n0220_452:0283a12": "切菩提分法，已得成熟覺慧猛利，若聞、不聞",
    "T07n0220_452:0283a13": "能如實答如不退轉地菩薩摩訶薩。」[0283a13] 爾時，善",
    "T07n0220_452:0283a14": "現復白佛言：「多有菩薩摩訶薩修行無上正",
    "T07n0220_452:0283a15": "等菩提，少有能如實答如不退轉地菩薩摩",
    "T07n0220_452:0283a16": "訶薩已善修習地，未善修習地而安住故。」[0283a16] 佛",
    "T07n0220_452:0283a17": "告善現：「如是！如是！如汝所說。何以故？善現！",
    "T07n0220_452:0283a18": "少有菩薩摩訶薩得受如是不退轉地微妙",
    "T07n0220_452:0283a19": "慧記，若有得受如是記者，皆能於此作如實",
    "T07n0220_452:0283a20": "答。善現！若能於此如實答者，當知是菩薩",
    "T07n0220_452:0283a21": "摩訶薩善根明利，智慧深廣，世間天、人、阿素",
    "T07n0220_452:0283a22": "洛等不能引奪。」",
    "T07n0220_452:0283a23": "第二分增上慢品第六十之一",
    "T07n0220_452:0283a24": "[0283a24] 爾時，佛告具壽善現：「若菩薩摩訶薩乃至夢",
    "T07n0220_452:0283a25": "中，亦不愛樂稱讚聲聞及獨覺地，於三界法",
    "T07n0220_452:0283a26": "亦不起心愛樂稱讚，常觀諸法如夢、如響、如",
    "T07n0220_452:0283a27": "像、如幻、如陽焰、如光影、如變化事、如尋香城，",
    "T07n0220_452:0283a28": "雖如是觀察而不證實際，當知是菩薩有不",
    "T07n0220_452:0283a29": "退轉相。[0283a29] 「復次，善現！若菩薩摩訶薩夢見如",
    "T07n0220_452:0283b01": "來、應、正等覺，有無數量百千俱胝那庾多眾，",
    "T07n0220_452:0283b02": "恭敬圍繞而為說法。既聞法已善解義趣，解",
    "T07n0220_452:0283b03": "義趣已精進修行，法隨法行，及和敬行，并",
    "T07n0220_452:0283b04": "隨法行，當知是菩薩有不退轉相。[0283b04] 「復次，善現！",
    "T07n0220_452:0283b05": "若菩薩摩訶薩夢見如來、應、正等覺，具三十",
    "T07n0220_452:0283b06": "二大士夫相，八十隨好圓滿莊嚴，常光一",
    "T07n0220_452:0283b07": "尋周匝照曜，與無量眾騰踊虛空，現大神通",
    "T07n0220_452:0283b08": "說正法要，化作化士，令往他方無邊佛土施",
    "T07n0220_452:0283b09": "作佛事，當知是菩薩有不退轉相。[0283b09] 「復次，善現！",
    "T07n0220_452:0283b10": "若菩薩摩訶薩夢見狂賊破壞村城，或見火",
    "T07n0220_452:0283b11": "起焚燒聚落，或見師子、虎狼、猛獸、毒蛇、惡蝎",
    "T07n0220_452:0283b12": "欲來害身，或見怨家欲斬其首，或見父母、",
    "T07n0220_452:0283b13": "兄弟、姊妹、妻子、親友臨當命終，或見自身寒",
    "T07n0220_452:0283b14": "熱飢渴及餘苦事之所逼惱。見如是等可怖",
    "T07n0220_452:0283b15": "畏事，不驚不懼亦不憂惱，從夢覺已即能思",
    "T07n0220_452:0283b16": "惟：『三界非真皆如夢見，我證無上正等覺時，",
    "T07n0220_452:0283b17": "當為有情說三界法，一切虛妄皆如夢境，令",
    "T07n0220_452:0283b18": "諸有情不生執著。』當知是菩薩有不退轉相。",
    "T07n0220_452:0283b19": "[0283b19] 「復次，善現！若菩薩摩訶薩乃至夢中見有地",
    "T07n0220_452:0283b20": "獄、傍生、鬼界諸有情類，便作是念：『我當精勤",
    "T07n0220_452:0283b21": "修菩薩行，速趣無上正等菩提，我佛土中無",
    "T07n0220_452:0283b22": "有地獄、傍生、鬼界惡趣之名。』從夢覺已亦作",
    "T07n0220_452:0283b23": "是念。善現當知！是菩薩摩訶薩當作佛時，彼",
    "T07n0220_452:0283b24": "佛土中定無惡趣。所以者何？若夢、若覺諸法",
    "T07n0220_452:0283b25": "無二、無二分故，當知是菩薩有不退轉相。[0283b25] 「復",
    "T07n0220_452:0283b26": "次，善現！若菩薩摩訶薩夢中見火燒地獄等",
    "T07n0220_452:0283b27": "諸有情類，或復見燒城邑、聚落，便發誓願：『若",
    "T07n0220_452:0283b28": "我已受不退轉記，當得無上正等菩提，願此",
    "T07n0220_452:0283b29": "大火即時頓滅變為清涼。』若此菩薩作是願",
    "T07n0220_452:0283c01": "已，夢中見火即時頓滅，當知已得不退轉記。",
    "T07n0220_452:0283c02": "若此菩薩作是願已，夢中見火不即頓滅，當",
    "T07n0220_452:0283c03": "知未得不退轉記。[0283c03] 「復次，善現！若菩薩摩訶薩",
    "T07n0220_452:0283c04": "覺時現見大火卒起，燒諸城邑或燒聚落，便",
    "T07n0220_452:0283c05": "作是念：『我在夢中或在覺位，曾見自有不退",
    "T07n0220_452:0283c06": "轉相未審虛實，若我所見是實有者，願此大",
    "T07n0220_452:0283c07": "火即時頓滅變為清涼。』若此菩薩作是誓願",
    "T07n0220_452:0283c08": "發誠諦言，爾時大火即為頓滅，當知已得不",
    "T07n0220_452:0283c09": "退轉記。若此菩薩作是誓願發誠諦言，火不",
    "T07n0220_452:0283c10": "頓滅，當知未得不退轉記。[0283c10] 「復次，善現！若菩薩",
    "T07n0220_452:0283c11": "摩訶薩覺時見火燒諸城邑或燒聚落，便",
    "T07n0220_452:0283c12": "作是念：『我在夢中或在覺位，曾見自有不退",
    "T07n0220_452:0283c13": "轉相。若我所見定是實有，必獲無上正等菩",
    "T07n0220_452:0283c14": "提，願此大火即時頓滅變為清涼。』是菩薩摩",
    "T07n0220_452:0283c15": "訶薩發此誓願誠諦言已，爾時大火不為頓",
    "T07n0220_452:0283c16": "滅，然燒一家越置一家，復燒一家或燒一巷，",
    "T07n0220_452:0283c17": "越置一巷復燒一巷，如是展轉其火乃滅，是",
    "T07n0220_452:0283c18": "菩薩摩訶薩應自了知決定已得不退轉記。",
    "T07n0220_452:0283c19": "然被燒者，由彼有情造作增長壞正法業，彼",
    "T07n0220_452:0283c20": "由此業先墮惡趣，無量劫中受正苦果，今生",
    "T07n0220_452:0283c21": "人趣受彼餘殃，或由此業當墮惡趣，經無量",
    "T07n0220_452:0283c22": "劫受正苦果，今在人趣先現少殃。[0283c22] 「復次，善現！",
    "T07n0220_452:0283c23": "依前所說種種因緣，知是不退轉菩薩摩訶",
    "T07n0220_452:0283c24": "薩。復有成就餘行、狀、相，知是不退轉菩薩摩",
    "T07n0220_452:0283c25": "訶薩，吾當為汝分別解說，汝應諦聽！極善思",
    "T07n0220_452:0283c26": "惟！」[0283c26] 善現對曰：「惟願為說！」[0283c26] 佛言：「善現！若菩薩",
    "T07n0220_452:0283c27": "摩訶薩見有男子或有女人，現為非人之所",
    "T07n0220_452:0283c28": "魅著，受諸苦惱不能遠離，便作是念：『若諸",
    "T07n0220_452:0283c29": "如來、應、正等覺知我已得清淨意樂，授我無",
    "T07n0220_452:0284a01": "上正等菩提不退轉記；若我久發清淨作意，",
    "T07n0220_452:0284a02": "求證無上正等菩提，遠離聲聞、獨覺作意，不",
    "T07n0220_452:0284a03": "以聲聞、獨覺作意求證無上正等菩提；若我",
    "T07n0220_452:0284a04": "當來必得無上正等菩提，窮未來際利益安",
    "T07n0220_452:0284a05": "樂諸有情類；若十方界現在實有無量如來、",
    "T07n0220_452:0284a06": "應、正等覺，說微妙法利樂有情，彼諸如來、應、",
    "T07n0220_452:0284a07": "正等覺無所不見、無所不知、無所不解、無所",
    "T07n0220_452:0284a08": "不證，現知、見、覺一切有情意樂差別，願垂照",
    "T07n0220_452:0284a09": "察我心所念及誠諦言；若我實能修菩薩行，",
    "T07n0220_452:0284a10": "必獲無上正等菩提，濟拔有情生死苦者，願",
    "T07n0220_452:0284a11": "是男子或此女人，不為非人之所擾惱，彼隨",
    "T07n0220_452:0284a12": "我語即當捨去。』是菩薩摩訶薩作此語時，若",
    "T07n0220_452:0284a13": "彼非人不為去者，當知未得不退轉記。是菩",
    "T07n0220_452:0284a14": "薩摩訶薩作此語時，若彼非人即為去者，當",
    "T07n0220_452:0284a15": "知已得不退轉記。[0284a15] 「復次，善現！有菩薩摩訶薩",
    "T07n0220_452:0284a16": "未善修學布施波羅蜜多乃至般若波羅蜜",
    "T07n0220_452:0284a17": "多，未善安住內空乃至無性自性空，未善安",
    "T07n0220_452:0284a18": "住真如乃至不思議界，未善安住苦、集、滅、道",
    "T07n0220_452:0284a19": "聖諦，未善修學四念住乃至八聖道支，未善",
    "T07n0220_452:0284a20": "修學四靜慮、四無量、四無色定，未善修學八",
    "T07n0220_452:0284a21": "解脫、八勝處、九次第定、十遍處，未善修學空、",
    "T07n0220_452:0284a22": "無相、無願解脫門，未善修學陀羅尼門、三摩",
    "T07n0220_452:0284a23": "地門，未入菩薩正性離生，未具修習一切佛",
    "T07n0220_452:0284a24": "法，遠離菩薩方便善巧，未免惡魔之所擾亂，",
    "T07n0220_452:0284a25": "於諸魔事未能覺知，不自度量善根多少，學",
    "T07n0220_452:0284a26": "諸菩薩發誠諦言，便為惡魔之所誑惑。是菩",
    "T07n0220_452:0284a27": "薩摩訶薩見有男子或有女人，現為非人之",
    "T07n0220_452:0284a28": "所魅著，受諸苦惱不能遠離，即便輕爾發誠",
    "T07n0220_452:0284a29": "諦言：『我若已從過去諸佛，受得無上正等菩",
    "T07n0220_452:0284b01": "提不退轉記，令是男子或此女人，不為非人",
    "T07n0220_452:0284b02": "之所擾惱，彼隨我語速當捨去。』是菩薩摩訶",
    "T07n0220_452:0284b03": "薩作此語已，爾時惡魔為誑惑故，即便驅逼",
    "T07n0220_452:0284b04": "非人令去。所以者何？惡魔勢力勝彼非人，是",
    "T07n0220_452:0284b05": "故非人受魔教&#x52C5;即便捨去。[0284b05] 「是菩薩摩訶薩",
    "T07n0220_452:0284b06": "見此事已，歡喜踊躍作是念言：『非人今去是",
    "T07n0220_452:0284b07": "吾威力！所以者何？非人隨我所發誓願，即",
    "T07n0220_452:0284b08": "便放此男子、女人無別緣故。』是菩薩摩訶薩",
    "T07n0220_452:0284b09": "不能覺知惡魔所作，謂是己力妄生歡喜，恃",
    "T07n0220_452:0284b10": "此輕弄諸餘菩薩言：『我已從過去諸佛受得",
    "T07n0220_452:0284b11": "無上正等菩提不退轉記，所發誓願皆不唐",
    "T07n0220_452:0284b12": "捐，汝等未蒙諸佛授記，不應學我發誠諦言，",
    "T07n0220_452:0284b13": "設有要期必空無果。』是菩薩摩訶薩輕弄毀",
    "T07n0220_452:0284b14": "呰諸菩薩故，妄恃少能，於諸功德生長多種",
    "T07n0220_452:0284b15": "增上慢故，遠離無上正等菩提，不能證得一",
    "T07n0220_452:0284b16": "切智智。是菩薩摩訶薩以無善巧方便力故，",
    "T07n0220_452:0284b17": "生長多品增上慢故，輕蔑毀呰諸菩薩故，雖",
    "T07n0220_452:0284b18": "勤精進而墮聲聞或獨覺地。是菩薩摩訶薩",
    "T07n0220_452:0284b19": "薄福德故，所作善業、發誠諦言皆起魔事。是",
    "T07n0220_452:0284b20": "菩薩摩訶薩不能親近供養恭敬、尊重讚嘆",
    "T07n0220_452:0284b21": "諸善知識，不能請問得不退轉諸菩薩相，不",
    "T07n0220_452:0284b22": "能諮受諸惡魔軍所作事業，由斯魔縛轉復",
    "T07n0220_452:0284b23": "堅牢。所以者何？是菩薩摩訶薩未久修行",
    "T07n0220_452:0284b24": "布施、淨戒、安忍、精進、靜慮、般若波羅蜜多，乃",
    "T07n0220_452:0284b25": "至遠離方便善巧故，為惡魔之所誑惑。是故，",
    "T07n0220_452:0284b26": "善現！諸菩薩摩訶薩應善覺知諸惡魔事，不",
    "T07n0220_452:0284b27": "應妄起增上慢心，退失所求無上佛果。"
}