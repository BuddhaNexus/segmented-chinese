{
    "T53n2122_095:0984a19": "法苑珠林卷第九十五",
    "T53n2122_095:0984a21": "西明寺沙門釋道世撰",
    "T53n2122_095:0984a22": "病苦篇第九十五(此有六部)",
    "T53n2122_095:0984a23": "述意部引證部瞻病部醫療部",
    "T53n2122_095:0984a24": "安置部斂念部",
    "T53n2122_095:0984a25": "述意部第一",
    "T53n2122_095:0984a26": "[0984a26] 夫三界遐曠六道繁興。莫不皆依四大相資",
    "T53n2122_095:0984a27": "五根成體。聚則為身。散則歸空。然風火性",
    "T53n2122_095:0984a28": "殊地水質異。各稱其分皆欲求適。求適之理",
    "T53n2122_095:0984a29": "既難。所以調和之乖為易。忽一大不調四大",
    "T53n2122_095:0984b01": "俱損。如地大增則形體[黑*敢]黑。肌肉青瘀癥",
    "T53n2122_095:0984b02": "瘕結聚。如鐵如石。若地大虧則四支損弱。",
    "T53n2122_095:0984b03": "或失半體。或偏枯殘戾。或毀明失聰。若水大",
    "T53n2122_095:0984b04": "增則膚肉虛滿體無華色。舉身萎黃神顏常",
    "T53n2122_095:0984b05": "喪。手&#x811A;潢腫膀胱脹急。若水大損則瘦削骨",
    "T53n2122_095:0984b06": "立筋現脈沈。脣舌乾燥耳鼻焦閉。五藏內",
    "T53n2122_095:0984b07": "煎津液外竭。六腑消耗不能自立。若火大",
    "T53n2122_095:0984b08": "增則舉體煩[穫-禾+火]焦熱如燒。癰癤疽腫瘡痍潰",
    "T53n2122_095:0984b09": "瀾。膿血流溢臭穢競充。若火大損則四體羸",
    "T53n2122_095:0984b10": "瘠腑藏如&#x6C37;。瞧隔凝寒口若含霜。夏暑重",
    "T53n2122_095:0984b11": "裘未&#x751E;溫慰。食不消化患常嘔逆。若風大",
    "T53n2122_095:0984b12": "增則氣滿胸塞腑胃否隔。手足緩弱四體",
    "T53n2122_095:0984b13": "疼痺。若風大損則身形羸瘠氣裁如線。動轉",
    "T53n2122_095:0984b14": "疲乏引息如抽。咳嗽噫噦咽舌難急。腹厭背",
    "T53n2122_095:0984b15": "&#x8EC1;心內若&#x6C37;。頸筋喉脈奮作鼓脹。如是種種",
    "T53n2122_095:0984b16": "皆是四大乍增乍損致有痾疾。既一大嬰羸",
    "T53n2122_095:0984b17": "則三大皆苦。展轉皆病。俱生煎惱。四大交",
    "T53n2122_095:0984b18": "反良由苦報。無愧無恥。無恩無義。常隨四",
    "T53n2122_095:0984b19": "時資給所須。晝夜將養未曾荷恩。片失供承",
    "T53n2122_095:0984b20": "便招病苦。既知無恩徒勞養育。縱加美食華",
    "T53n2122_095:0984b21": "服終成糞穢。但趣得支身以除飢寒。終不為",
    "T53n2122_095:0984b22": "汝踵前蓄積。以勞我心。廢求修道。良由身",
    "T53n2122_095:0984b23": "為苦器陰是坯瓶。易損難持。四大浮虛。亟",
    "T53n2122_095:0984b24": "相乖反。五陰緣假。多生惱患。所以稟形人",
    "T53n2122_095:0984b25": "世。逢穢濁之時。受質偽身。居&#x6091;畏之境。",
    "T53n2122_095:0984b26": "幽冥無量神鬼河沙。種族尤多。草籌未辯。",
    "T53n2122_095:0984b27": "或依房依廟。附岳附丘。凡有含靈並皆祇響。",
    "T53n2122_095:0984b28": "致使神爽冥昧識慮昏茫。至於寤寐多有恐",
    "T53n2122_095:0984b29": "&#x6091;。庶得臨危攝念。無俟三稱。在嶮逢安。寧",
    "T53n2122_095:0984c01": "勞千遍。願增益神道加足威光。以善利生無",
    "T53n2122_095:0984c02": "相惱害。誠言可錄信驗有徵矣。",
    "T53n2122_095:0984c03": "引證部第二",
    "T53n2122_095:0984c04": "[0984c04] 如佛說醫經云。人身中本有四病。一地二水",
    "T53n2122_095:0984c05": "三火四風。風增氣起。火增熱起。水增寒起。",
    "T53n2122_095:0984c06": "土增力盛。本從是四病起四百四病。故土屬",
    "T53n2122_095:0984c07": "身。水屬口火屬眼。風屬耳。火少寒多目冥。",
    "T53n2122_095:0984c08": "春正月二月三月寒多。夏四月五月六月風",
    "T53n2122_095:0984c09": "多(以西國夏中多風熱微不同漢地也)秋七月八月九月熱多(西國於此",
    "T53n2122_095:0984c10": "秋時熱始隆盛亦不同漢地也)冬十月十一月十二月有風有",
    "T53n2122_095:0984c11": "寒。何以故春寒多者以萬物皆生以寒出故",
    "T53n2122_095:0984c12": "寒多。何以故。夏風多者。以萬物榮華陰陽",
    "T53n2122_095:0984c13": "合聚故風多。何以故秋熱多者。以萬物成",
    "T53n2122_095:0984c14": "熟故熱多。何以故冬有風有寒者。以萬物終",
    "T53n2122_095:0984c15": "亡熱去故有風寒。三月四月五月六月七月",
    "T53n2122_095:0984c16": "時得臥。何以故。以風多故身放。八月九月",
    "T53n2122_095:0984c17": "十月十一月正月二月不時不得臥。何以故。",
    "T53n2122_095:0984c18": "以寒多身縮。春三月有寒故不得食麥豆。宜",
    "T53n2122_095:0984c19": "食糠米醍醐諸熱物(以西國麥冷糠米等熱也)夏三月風。不得",
    "T53n2122_095:0984c20": "食芋豆麥。宜食糠米乳酪。秋三月有熱。不",
    "T53n2122_095:0984c21": "得食糠米醍醐。宜食細米&#x9EA8;蜜稻黍。冬三月",
    "T53n2122_095:0984c22": "有風寒。陽興陰合。宜食糠米胡豆羹醍醐。有",
    "T53n2122_095:0984c23": "時臥風起有時滅。有時臥火起有時滅有時",
    "T53n2122_095:0984c24": "寒起有時滅。人得病有十因緣。一久坐不",
    "T53n2122_095:0984c25": "臥。二食無貸。三憂愁。四疲極。五婬泆。六瞋",
    "T53n2122_095:0984c26": "恚。七忍大便。八忍小便。九制上風。十制下",
    "T53n2122_095:0984c27": "風。從十因緣生病。有九因緣。命未當盡為",
    "T53n2122_095:0984c28": "其橫死。",
    "T53n2122_095:0984c29": "[0984c29] 又智度論云。四百四病者。四大為身常相侵",
    "T53n2122_095:0985a01": "害。一一大中百一病起。冷病有二百二。水風",
    "T53n2122_095:0985a02": "起故。熱病有二百二。地火起故。火熱相地堅",
    "T53n2122_095:0985a03": "相。堅相故難消。難消故能起熱病。血肉筋骨",
    "T53n2122_095:0985a04": "脈髓等是地分。除其業報者。一切法皆和合",
    "T53n2122_095:0985a05": "因緣生也。",
    "T53n2122_095:0985a06": "瞻病部第三",
    "T53n2122_095:0985a07": "[0985a07] 夫四大難調六腑更反。以有報身忽嬰疚疾。",
    "T53n2122_095:0985a08": "或有捨俗出家孤游獨宿。或有貧病老弱無",
    "T53n2122_095:0985a09": "人侍衛。若不互看命將安寄。故四分律。佛言。",
    "T53n2122_095:0985a10": "自今已去。應看病人。應作瞻病人。若欲供養",
    "T53n2122_095:0985a11": "我者應。先供養病人乃。至路值五眾出家",
    "T53n2122_095:0985a12": "人病佛。制七眾皆令住看。若捨而不看。皆",
    "T53n2122_095:0985a13": "結有罪。故諸佛心者。以大慈悲為體。隨順我",
    "T53n2122_095:0985a14": "語。即是佛心也。",
    "T53n2122_095:0985a15": "[0985a15] 如僧祇律云。若道逢出家五眾病人。即應",
    "T53n2122_095:0985a16": "覓車乘馱載。令如法供養乃至死時亦應闍",
    "T53n2122_095:0985a17": "維殯埋。不得捨棄。病人有九法成就必當橫",
    "T53n2122_095:0985a18": "死。一知非饒益食而貪食。二不知籌量。三",
    "T53n2122_095:0985a19": "內食未消而食。四食未消而擿吐出。五已",
    "T53n2122_095:0985a20": "消應出而強持。六食不隨病。七隨病食而不",
    "T53n2122_095:0985a21": "籌量。八懈怠。九無慧。",
    "T53n2122_095:0985a22": "[0985a22] 又增一阿含經云。爾時世尊告諸比丘。若瞻",
    "T53n2122_095:0985a23": "病人。成就五法。不得時差。常在床褥。云",
    "T53n2122_095:0985a24": "何為五。一瞻病之人不別良藥。二懈怠無勇",
    "T53n2122_095:0985a25": "猛心。三常喜瞋恚亦好睡眠。四但貪衣食故",
    "T53n2122_095:0985a26": "瞻視病人。五不以法供養故亦不與病人語",
    "T53n2122_095:0985a27": "談往返是謂瞻病之人成就五法不得時差",
    "T53n2122_095:0985a28": "(翻前五法病得速差)又生經。世尊以偈讚曰。",
    "T53n2122_095:0985a29": " 人當瞻疾病  問訊諸危厄",
    "T53n2122_095:0985b01": " 善惡有報應  如種果獲實",
    "T53n2122_095:0985b02": " 世尊則為父  經法以為母",
    "T53n2122_095:0985b03": " 同學者兄弟  因是而得度",
    "T53n2122_095:0985b04": "[0985b04] 又彌勒所問本願經云。佛語阿難。我本求道",
    "T53n2122_095:0985b05": "時。勤苦無數乃得成佛。其事非一。佛言。阿",
    "T53n2122_095:0985b06": "難。乃往過世時有太子。號曰所現。端正姝",
    "T53n2122_095:0985b07": "好。從園觀出。道見一人得病困篤。見已有",
    "T53n2122_095:0985b08": "哀傷之心。問於病人。以何等藥得療卿病。病",
    "T53n2122_095:0985b09": "者答曰。唯王身血得療我病。爾時太子即以",
    "T53n2122_095:0985b10": "利刀刺身出血以與病者。至心施與意無悔",
    "T53n2122_095:0985b11": "恨。爾時太子者即我身是。四大海水尚可斗",
    "T53n2122_095:0985b12": "量。我身施血不可稱限。又往過世有王太子。",
    "T53n2122_095:0985b13": "號曰蓮華王。端正姝好。從園觀出。道見一",
    "T53n2122_095:0985b14": "人身體病癘。見已哀念問於病者。以得何",
    "T53n2122_095:0985b15": "藥療於汝病。病者答曰。得王身髓以塗我身。",
    "T53n2122_095:0985b16": "其病乃愈。是時太子即破身骨。以得其髓。持",
    "T53n2122_095:0985b17": "與病者。歡喜惠施心無悔恨。爾時太子者即",
    "T53n2122_095:0985b18": "我身是。四大海水尚可斗量。身髓布施不可",
    "T53n2122_095:0985b19": "稱計。",
    "T53n2122_095:0985b20": "[0985b20] 又往去世有王。號曰月明。端正姝好。從宮",
    "T53n2122_095:0985b21": "而出。道見盲者。貧窮飢餓隨道乞丐。往趣",
    "T53n2122_095:0985b22": "王所。爾時月明王。見此盲人。哀之淚出。謂於",
    "T53n2122_095:0985b23": "盲者有何等藥得療卿病。盲者答曰。唯得王",
    "T53n2122_095:0985b24": "眼。能愈我病。眼乃得視。是時明王自取兩",
    "T53n2122_095:0985b25": "眼。以施盲者。其心清然無一悔意。爾時月",
    "T53n2122_095:0985b26": "明王者即我身是。須彌之山尚可稱知斤兩。",
    "T53n2122_095:0985b27": "我眼布施不可稱計。",
    "T53n2122_095:0985b28": "[0985b28] 佛語阿難。彌勒菩薩本求道時。不持耳鼻身",
    "T53n2122_095:0985b29": "命等施以成佛道。但以善權方便安樂之行。",
    "T53n2122_095:0985c01": "得彼無上正真之道。阿難白佛。以何善權",
    "T53n2122_095:0985c02": "得致佛道。佛語阿難。彌勒菩薩晝夜各三正",
    "T53n2122_095:0985c03": "衣束體叉手下膝著地。向十方佛說此偈言。",
    "T53n2122_095:0985c04": " 我悔一切過  勸助眾道德",
    "T53n2122_095:0985c05": " 歸命禮諸佛  令得無上慧",
    "T53n2122_095:0985c06": "[0985c06] 又法句喻經云。昔有一國。名曰賢提。時有",
    "T53n2122_095:0985c07": "長老比丘。長病委頓羸瘦垢穢。在賢提精舍",
    "T53n2122_095:0985c08": "中臥。無瞻視者。佛將五百比丘往到其所。",
    "T53n2122_095:0985c09": "使諸比丘傳共視之。為作漿粥。而諸比丘聞",
    "T53n2122_095:0985c10": "其臭處。皆共賤之。佛使帝釋取其湯水。佛",
    "T53n2122_095:0985c11": "以金剛之手洗病比丘身體。地尋震動。豁然",
    "T53n2122_095:0985c12": "大明。莫不驚肅。國王臣民天龍鬼神無央數",
    "T53n2122_095:0985c13": "人。往到佛所稽首作禮。白佛言。佛為世尊。三",
    "T53n2122_095:0985c14": "界無比。道德已備。云何屈意。洗病比丘。佛",
    "T53n2122_095:0985c15": "告國王及眾會者言。如來所以出現於世。正",
    "T53n2122_095:0985c16": "為此窮厄無護者耳。供養病瘦沙門道人。及",
    "T53n2122_095:0985c17": "諸貧窮孤獨老人。其福無量所願如意。會當",
    "T53n2122_095:0985c18": "得道。王白佛言。今此比丘宿有何罪。因病",
    "T53n2122_095:0985c19": "積年療治不差。佛告王曰。往昔有王。名曰",
    "T53n2122_095:0985c20": "惡行。治政嚴暴。使一多力五百主令鞭人。",
    "T53n2122_095:0985c21": "五百假王威怒私作寒暑。若欲鞭者齎其價",
    "T53n2122_095:0985c22": "數。得物者鞭輕。不得鞭重。舉國患之。有",
    "T53n2122_095:0985c23": "一賢者為人所謀。應當得鞭。報五百言。吾",
    "T53n2122_095:0985c24": "是佛弟子。素無罪過。為人所枉。願小垂恕。",
    "T53n2122_095:0985c25": "五百聞是佛弟子。輕手過鞭。無著身者。五",
    "T53n2122_095:0985c26": "百壽終墮地獄中。栲掠萬毒。罪滅復出墮畜",
    "T53n2122_095:0985c27": "生中。常被撾杖。五百餘世罪畢為人。常嬰",
    "T53n2122_095:0985c28": "重病痛不離身。爾時國王者今調達是。五百",
    "T53n2122_095:0985c29": "者今此病比丘是。時賢者今吾身是。吾以前",
    "T53n2122_095:0986a01": "世為其恕鞭不著身。是故世尊躬為洗之。人",
    "T53n2122_095:0986a02": "作善惡殃福隨人。雖更生死不可得免。於是",
    "T53n2122_095:0986a03": "世尊即說偈言。",
    "T53n2122_095:0986a04": " 撾杖良善  妄讒無罪  其殃十倍",
    "T53n2122_095:0986a05": " 災迅無赦  生受酷痛  形體毀坼",
    "T53n2122_095:0986a06": " 自然惱病  失意恍惚  人所輕笑",
    "T53n2122_095:0986a07": " 或縣官厄  財產耗盡  親戚離別",
    "T53n2122_095:0986a08": " 舍宅所有  災火焚燒  死入地獄",
    "T53n2122_095:0986a09": " 如是為十",
    "T53n2122_095:0986a10": "[0986a10] 時病比丘聞佛此偈及宿命事。剋心自責。所",
    "T53n2122_095:0986a11": "患除愈。得阿羅漢道。賢提國王。沒命奉行得",
    "T53n2122_095:0986a12": "須陀洹道。",
    "T53n2122_095:0986a13": "[0986a13] 又善生經云。瞻病人不應生厭。若自無物",
    "T53n2122_095:0986a14": "出外求之。若不得貸三寶物看。差已十倍還",
    "T53n2122_095:0986a15": "之。五百問事云。看病人將病人物。為病人",
    "T53n2122_095:0986a16": "供給所須。不問病者。或問起嫌。並不得用。",
    "T53n2122_095:0986a17": "若已取者應償。不還犯重罪。又四分律云。",
    "T53n2122_095:0986a18": "看病得五功德。一知病人可食不可食。可食",
    "T53n2122_095:0986a19": "便與。二不惡賤病人大小便利唾吐。三有慈",
    "T53n2122_095:0986a20": "愍心。不為衣食故看。四能經理湯藥。乃至",
    "T53n2122_095:0986a21": "差。若命終。五能為病人說法歡喜己善法",
    "T53n2122_095:0986a22": "增長。",
    "T53n2122_095:0986a23": "醫藥部第四",
    "T53n2122_095:0986a24": "[0986a24] 夫人有四支五藏。壹覺壹寐。呼吸吐納精",
    "T53n2122_095:0986a25": "氣往來。流而為榮衛。彰而為氣色。發而為",
    "T53n2122_095:0986a26": "音聲。此人之常數也。陽用其精。陰用其形。",
    "T53n2122_095:0986a27": "天人所同也。及其失也。承則生熱。否則生",
    "T53n2122_095:0986a28": "寒。結而為瘤贅。陷而為癰疽。奔而為之惴。",
    "T53n2122_095:0986a29": "竭而為焦故。良醫導之以鍼石。救之以藥",
    "T53n2122_095:0986b01": "濟。聖人和之以至德。輔之以人事。故體有",
    "T53n2122_095:0986b02": "可愈之疾。天地有可消之災也。",
    "T53n2122_095:0986b03": "[0986b03] 如增一阿含經云。爾時世尊告諸比丘。有三",
    "T53n2122_095:0986b04": "大患。云何為三。一風為大患。二痰為大患。",
    "T53n2122_095:0986b05": "三冷為大患。然有三良藥治。風患者蘇為",
    "T53n2122_095:0986b06": "良藥。及蘇所作飯食。若痰患者蜜為良藥。",
    "T53n2122_095:0986b07": "及蜜所作飯食。若冷患者油為良藥。及油所",
    "T53n2122_095:0986b08": "作飯食。是謂三大患有此三藥治。如是比丘",
    "T53n2122_095:0986b09": "亦有三大患。一貪欲。二瞋恚。三愚癡。然有三",
    "T53n2122_095:0986b10": "良藥治。一若貪欲起時以不淨往治。及思惟",
    "T53n2122_095:0986b11": "不淨道。二若瞋恚大患者。以慈心往治。及",
    "T53n2122_095:0986b12": "思惟慈心道。三若愚癡大患者。以智慧往治。",
    "T53n2122_095:0986b13": "及思惟因緣所起道。是謂比丘有此三大患",
    "T53n2122_095:0986b14": "有此三藥治。",
    "T53n2122_095:0986b15": "[0986b15] 又金光明經云。佛在世時。有持水長者。善知",
    "T53n2122_095:0986b16": "醫方。救諸病苦。持水長者有子。名曰流水。端",
    "T53n2122_095:0986b17": "正第一威德具足。受性聰敏善解諸論。見諸",
    "T53n2122_095:0986b18": "眾生受諸苦惱。時長者子即至父所。說偈",
    "T53n2122_095:0986b19": "問言。",
    "T53n2122_095:0986b20": " 云何當知  四大諸根  衰損伐謝",
    "T53n2122_095:0986b21": " 而得諸病  云何當知  飲食時節",
    "T53n2122_095:0986b22": " 若食食已  身火不滅  云何當知",
    "T53n2122_095:0986b23": " 治風及熱  水過肺病  及以等分",
    "T53n2122_095:0986b24": " 何時動風  何時動熱  何時動水",
    "T53n2122_095:0986b25": " 以害眾生  時父長者  即以偈頌",
    "T53n2122_095:0986b26": " 解說醫方  而答其子  三月是夏",
    "T53n2122_095:0986b27": " 三月是秋  三月是冬  三月是春",
    "T53n2122_095:0986b28": " 是十二月  三三而說  從如是數",
    "T53n2122_095:0986b29": " 一歲四時  若二二說  足滿六時",
    "T53n2122_095:0986c01": " 三三本攝  二二現時  隨是時節",
    "T53n2122_095:0986c02": " 消息飲食  是能益身  醫方所說",
    "T53n2122_095:0986c03": " 隨時歲中  諸根四大  代謝增損",
    "T53n2122_095:0986c04": " 令身得病  有善醫師  隨順四時",
    "T53n2122_095:0986c05": " 三月將養  調和六大  隨病飲食",
    "T53n2122_095:0986c06": " 及以湯藥  多風病者  夏則發動",
    "T53n2122_095:0986c07": " 其熱病者  秋則發動  等分病者",
    "T53n2122_095:0986c08": " 冬則發動  其肺病者  春則增劇",
    "T53n2122_095:0986c09": " 有風病者  夏則應服  肥膩&#x918E;酢",
    "T53n2122_095:0986c10": " 及以熱食  有熱病者  秋服冷甜",
    "T53n2122_095:0986c11": " 等分冬服  甜酢肥膩  肺病春服",
    "T53n2122_095:0986c12": " 肥膩辛熱  飽食然後  則發肺病",
    "T53n2122_095:0986c13": " 於食消時  則發熱病  食消已後",
    "T53n2122_095:0986c14": " 則發風病  如是四大  隨三時發",
    "T53n2122_095:0986c15": " 病風羸損  補以蘇膩  熱病下藥",
    "T53n2122_095:0986c16": " 服呵梨勒  等病應服  三種妙藥",
    "T53n2122_095:0986c17": " 所謂甜辛  及以蘇膩  肺病應服",
    "T53n2122_095:0986c18": " 隨時吐藥  若風熱病  肺病等分",
    "T53n2122_095:0986c19": " 違時而發  應當任師  籌量隨病",
    "T53n2122_095:0986c20": " 飲食湯藥",
    "T53n2122_095:0986c21": "[0986c21] 又智度論云。般若波羅蜜。能除八萬四千病",
    "T53n2122_095:0986c22": "根本。此之八萬四千皆從四病起。一貪。二",
    "T53n2122_095:0986c23": "瞋。三癡。四三毒等分。此之四病各分二萬一",
    "T53n2122_095:0986c24": "千。以不淨觀除貪欲二萬一千煩惱。以慈悲",
    "T53n2122_095:0986c25": "觀除瞋恚二萬一千煩惱。以因緣觀除愚癡",
    "T53n2122_095:0986c26": "二萬一千煩惱。總用上藥除等分病二萬一",
    "T53n2122_095:0986c27": "千煩惱。譬如寶珠能除黑暗。般若波羅蜜亦",
    "T53n2122_095:0986c28": "能除三毒煩惱病。",
    "T53n2122_095:0986c29": "安置部第五",
    "T53n2122_095:0987a01": "[0987a01] 蓋聞三界之宅。寔四大之器。六塵之境。是",
    "T53n2122_095:0987a02": "五陰所居。良由妄想虛搆惑倒交興。致使",
    "T53n2122_095:0987a03": "萬苦爭纏百憂總萃。今既報熟命臨風燭。然",
    "T53n2122_095:0987a04": "眾生貪著至死不覺。恐在舊所戀愛資財。染",
    "T53n2122_095:0987a05": "著眷屬。佛教移處令生厭離。知無常將至使",
    "T53n2122_095:0987a06": "興心正念也。",
    "T53n2122_095:0987a07": "[0987a07] 如僧祇律云。若是大德病者。應在露現處上",
    "T53n2122_095:0987a08": "好房中。擬道俗問訊生善。瞻病人每須燒香",
    "T53n2122_095:0987a09": "然燈。香汁塗地。供待人客。依西域祇桓寺",
    "T53n2122_095:0987a10": "圖云。寺西北角日光沒處為無常院。若有病",
    "T53n2122_095:0987a11": "者安置在中。堂號無常多生厭背。去者極眾。",
    "T53n2122_095:0987a12": "還唯一二。其堂內安一立像金色塗者。面",
    "T53n2122_095:0987a13": "向東方。當置病人在像前坐。若無力者。令",
    "T53n2122_095:0987a14": "病人臥面向西方觀佛相好。其像手中繫一",
    "T53n2122_095:0987a15": "五色綵幡。令病人手執幡&#x811A;作往生淨土之",
    "T53n2122_095:0987a16": "意。坐處雖有便利。世尊不以為惡。原其此",
    "T53n2122_095:0987a17": "土本是雜穢之處。猶降靈俯接下類群生。況",
    "T53n2122_095:0987a18": "今將命投佛。寧相棄捨。隨病人所樂何境。",
    "T53n2122_095:0987a19": "或作彌陀彌勒阿&#x95A6;觀音等形。如前安置。燒",
    "T53n2122_095:0987a20": "香散華。供養不絕。生病者善心。",
    "T53n2122_095:0987a21": "斂念部第六",
    "T53n2122_095:0987a22": "[0987a22] 夫三界非有五陰皆無。四倒十纏共相和合。",
    "T53n2122_095:0987a23": "一切如電。揮萬劫於俄頃。丘井易淪。終漂",
    "T53n2122_095:0987a24": "沈於苦海。迷途遂遠。弱喪亡歸。區區七尺。",
    "T53n2122_095:0987a25": "莫知其假。耳目之外。終自空談。靡依靡救。不",
    "T53n2122_095:0987a26": "信不受。生靈一謝再返無期。所以撫心自惻",
    "T53n2122_095:0987a27": "臨危安泰也。",
    "T53n2122_095:0987a28": "[0987a28] 故十誦律云。看病人應隨病者先所習學而",
    "T53n2122_095:0987a29": "讚歎之。不得毀呰退本善心。",
    "T53n2122_095:0987b01": "[0987b01] 又四分律云。為病人說法令其歡喜。",
    "T53n2122_095:0987b02": "[0987b02] 又毘尼母論云。病人不用看病人語。看病人",
    "T53n2122_095:0987b03": "違病者意並得罪。又華嚴經。臨終為病人說",
    "T53n2122_095:0987b04": "偈云。",
    "T53n2122_095:0987b05": " 又放光明名見佛  彼光覺寤命終者",
    "T53n2122_095:0987b06": " 念佛三昧必見佛  命終之後生佛前",
    "T53n2122_095:0987b07": " 念彼臨終勸念善  又示尊像令瞻敬",
    "T53n2122_095:0987b08": " 又復勸令歸依佛  因是得成見佛光",
    "T53n2122_095:0987b09": "[0987b09] 往生論云。若善男子善女人。修五念成就者。",
    "T53n2122_095:0987b10": "畢竟得生安樂國土。見彼阿彌陀佛。何等為",
    "T53n2122_095:0987b11": "五。一者禮拜。二者讚歎。三者作願。四者觀",
    "T53n2122_095:0987b12": "察。五者迴向。又隨願往生經云。佛告普廣",
    "T53n2122_095:0987b13": "菩薩。若四輩男子女人。臨終之日願生十方",
    "T53n2122_095:0987b14": "佛剎土者。當先洗浴身體著鮮潔之衣。燒眾",
    "T53n2122_095:0987b15": "名香懸繒幡蓋歌讚三寶讀誦尊經。為病者",
    "T53n2122_095:0987b16": "說因緣譬喻善巧言詞微妙經義。苦空非實",
    "T53n2122_095:0987b17": "四大假合。形如芭蕉。中無有實。又如電光。",
    "T53n2122_095:0987b18": "不得久停。故云色不久鮮當歸壞敗。精誠行",
    "T53n2122_095:0987b19": "道可得度苦。隨心所願無不獲果。",
    "T53n2122_095:0987b20": "[0987b20] 述曰。如前教已復將經像至病人所。題其經",
    "T53n2122_095:0987b21": "名像名告語示之。使開目&#x89A9;見。令其惺寤。",
    "T53n2122_095:0987b22": "兼請有德智人讀誦大乘。助揚讚唄。幡華",
    "T53n2122_095:0987b23": "亂墜。宛轉目前。香氣氛氳。常注鼻根。常",
    "T53n2122_095:0987b24": "與善語勿傳惡言。以臨終時多有惡業相現",
    "T53n2122_095:0987b25": "不能立志排除。是故瞻病之人。特須方便善",
    "T53n2122_095:0987b26": "巧誘[言*求]使心心相續剎那不駐。乘此福力作",
    "T53n2122_095:0987b27": "往生淨土之意。故智度論云。從生作善。臨",
    "T53n2122_095:0987b28": "終惡念。便生惡道。從生作惡。臨終善念。而",
    "T53n2122_095:0987b29": "生天上。又維摩經云。憶所修福念於淨命。",
    "T53n2122_095:0987c01": "[0987c01] 又正法念經云。若有眾生持戒。於破戒病人",
    "T53n2122_095:0987c02": "不求恩惠。心不疲厭。供養病人。命終生普觀",
    "T53n2122_095:0987c03": "天。五欲縱逸不知厭足。而說頌曰。",
    "T53n2122_095:0987c04": " 紫紈未可得  漳濱徒再離",
    "T53n2122_095:0987c05": " 一逢犬馬病  賁育罷驅馳",
    "T53n2122_095:0987c06": " 既無九轉術  復闕萬金奇",
    "T53n2122_095:0987c07": " 不著授盥掌  唯夢蓮華池",
    "T53n2122_095:0987c08": "感應緣(略引一十四驗)",
    "T53n2122_095:0987c09": "晉歐議曹椽晉袁無忌晉康法朗",
    "T53n2122_095:0987c10": "晉安慧則晉竺法義宋羅璵妻費氏",
    "T53n2122_095:0987c11": "宋王文明宋李清宋釋曇&#x9834;魏王",
    "T53n2122_095:0987c12": "長豫齊釋慧進隋釋僧喜唐薩孤訓",
    "T53n2122_095:0987c13": "唐釋徹師",
    "T53n2122_095:0987c14": "[0987c14] 晉南郡議曹椽姓歐。得病經年骨消肉盡。巫",
    "T53n2122_095:0987c15": "醫備至無復方計。其子夜如得睡眠。夢見數",
    "T53n2122_095:0987c16": "沙門。來視其父。明旦便往詣佛圖見諸沙門。",
    "T53n2122_095:0987c17": "問佛為何神。沙門為說事狀。便將諸道人歸",
    "T53n2122_095:0987c18": "請讀經。再宿病人自覺病如輕。晝得小眠。",
    "T53n2122_095:0987c19": "如舉頭見門中有數十小兒。皆五綵衣。手中",
    "T53n2122_095:0987c20": "有持幡仗者。刀矛者。於門走入。有兩小兒",
    "T53n2122_095:0987c21": "在前。徑至簾前。忽便還走語後眾人。小住",
    "T53n2122_095:0987c22": "小住。屋中純是道人。遂不復來前。自此後",
    "T53n2122_095:0987c23": "病漸漸得差(右此一驗出靈鬼志)。",
    "T53n2122_095:0987c24": "[0987c24] 晉陳國袁無忌。寓居東平。永嘉初得疫癘。家",
    "T53n2122_095:0987c25": "百餘口。死亡垂盡。往避大宅。權住田舍。有一",
    "T53n2122_095:0987c26": "小屋兄弟共寢。版床薦席數重。夜眠失曉。",
    "T53n2122_095:0987c27": "床出在戶外。宿昔如此。兄弟怪&#x6091;皆不眠。",
    "T53n2122_095:0987c28": "後見一婦人來在戶前。知忌等不眠前&#x5374;戶",
    "T53n2122_095:0987c29": "外。時未署明。月朗見之。綵衣白莊。頭上有",
    "T53n2122_095:0988a01": "花鍤及銀釵象牙梳。忌等便逐之。初繞屋",
    "T53n2122_095:0988a02": "走。四倒頭髮及花鍤之屬皆墮落。忌悉拾",
    "T53n2122_095:0988a03": "之。仍復出門南走。臨道有井。遂入井中。忌",
    "T53n2122_095:0988a04": "還眠。天曉視花鍤及釵牙梳。並是真物。掘",
    "T53n2122_095:0988a05": "壞井得一楸棺。三分井水所漬。忌便易棺器",
    "T53n2122_095:0988a06": "衣服。還其物於高燥處葬之遂斷(右此一驗出志怪集)。",
    "T53n2122_095:0988a07": "[0988a07] 晉沙門康法朗。學於中山。永嘉中與一比",
    "T53n2122_095:0988a08": "丘。西入天竺。行過流沙。千有餘里。見道邊",
    "T53n2122_095:0988a09": "敗壞佛圖。無復堂殿。蓬蒿沒人。法朗等下瞻",
    "T53n2122_095:0988a10": "禮拜。見有二僧。僧各居其傍。一人讀經。",
    "T53n2122_095:0988a11": "一人患痢。穢污盈房。其讀經者了不營視。朗",
    "T53n2122_095:0988a12": "等惻然興念。留為煮粥掃除澣濯。至六日",
    "T53n2122_095:0988a13": "病者稍困注痢如泉。朗等共料理之。其夜朗",
    "T53n2122_095:0988a14": "等並謂病者必不移旦。至明晨往視。容色光",
    "T53n2122_095:0988a15": "悅痛狀休然。屋中穢物皆是華馨。朗等乃",
    "T53n2122_095:0988a16": "寤是得道真士以試人也。病者曰。隔房比",
    "T53n2122_095:0988a17": "丘是我和尚。久得道慧。可往禮覲。法朗等",
    "T53n2122_095:0988a18": "先嫌讀經沙門無慈愛心。聞已乃作禮悔過。",
    "T53n2122_095:0988a19": "讀經者曰。諸君誠契并至。同當入道。朗公",
    "T53n2122_095:0988a20": "宿學業淺。此世未得願也。謂朗伴云。慧此",
    "T53n2122_095:0988a21": "若植根深當現世得願。因而留之。法朗後",
    "T53n2122_095:0988a22": "還中山為大法師。道俗宗之(右此一驗出冥祥記)。",
    "T53n2122_095:0988a23": "[0988a23] 晉雒陽大市寺有安慧則。未詳氏族。少無",
    "T53n2122_095:0988a24": "常性。卓越異人。而工正書善能談吐。晉永",
    "T53n2122_095:0988a25": "嘉年中天下疫病。則晝夜祈誠。願大神降藥",
    "T53n2122_095:0988a26": "以愈萬民。一日出寺門見兩石形如甕。則疑",
    "T53n2122_095:0988a27": "是異物。取看之。果有神水在內。病者飲服",
    "T53n2122_095:0988a28": "莫不皆愈。後止雒陽犬市寺。手自細書黃",
    "T53n2122_095:0988a29": "縑寫大品一部。合為一卷。字如小豆。而分",
    "T53n2122_095:0988b01": "明可識。凡十餘本。以一本與汝南周仲智",
    "T53n2122_095:0988b02": "妻胡氏供養。胡母過江齎經自隨。後為災",
    "T53n2122_095:0988b03": "火所延。倉卒不暇取經。悲泣懊惱。火息後",
    "T53n2122_095:0988b04": "乃於灰中得之。首軸顏色一無虧損。于時同",
    "T53n2122_095:0988b05": "見聞者莫不迴邪改信。此經今在京師簡靖",
    "T53n2122_095:0988b06": "寺靖首尼處(右此一驗出梁高僧傳)。",
    "T53n2122_095:0988b07": "[0988b07] 晉沙門竺法義。山居好學。住在始寧保山。",
    "T53n2122_095:0988b08": "後得病積時。攻治備至而了不損。日就綿篤",
    "T53n2122_095:0988b09": "遂不復自治。唯歸誠觀世音。如此數日。晝",
    "T53n2122_095:0988b10": "眠夢見一道人來候其病。因為治之。刳出腸",
    "T53n2122_095:0988b11": "胃湔洗腑藏。見有結聚不淨物甚多。洗濯",
    "T53n2122_095:0988b12": "畢還內之。語義曰。汝病已除。眠覺眾患豁",
    "T53n2122_095:0988b13": "然。尋得復常。案其經云。或現沙門梵志之",
    "T53n2122_095:0988b14": "像。意者義公所夢其是乎。義以太元七年",
    "T53n2122_095:0988b15": "亡。自竺長舒至義六事。並宋尚書令傅亮",
    "T53n2122_095:0988b16": "所撰。亮自云。其先君與義游處。義每說其",
    "T53n2122_095:0988b17": "事。輒懍然增肅焉。",
    "T53n2122_095:0988b18": "[0988b18] 宋羅璵妻費氏者。寧蜀人。父悅宋寧州刺史。",
    "T53n2122_095:0988b19": "費少而敬信。誦法華經數年。勤至不倦。後",
    "T53n2122_095:0988b20": "忽得病苦。心痛守命。闔門惶懼。屬纊待時。",
    "T53n2122_095:0988b21": "費氏心念。我誦經勤苦。宜有善祐。庶不於",
    "T53n2122_095:0988b22": "此遂致死也。既而睡臥食頃。如寤如夢。見",
    "T53n2122_095:0988b23": "佛於&#x7A93;中授手以摩其心。應時都愈。一堂男",
    "T53n2122_095:0988b24": "女婢僕。悉&#x89A9;金光。亦聞香氣。璵從妹即琰外",
    "T53n2122_095:0988b25": "族曾祖。尚書中兵部費愔之夫人也。于時",
    "T53n2122_095:0988b26": "省疾床前亦具聞見。於是大興信悟虔戒至",
    "T53n2122_095:0988b27": "終。每以此瑞進化子姪焉。",
    "T53n2122_095:0988b28": "[0988b28] 宋時王文明。宋泰始末。作江安令。妻久病。",
    "T53n2122_095:0988b29": "女於外為母作粥將熟。變而為血。棄之更作。",
    "T53n2122_095:0988c01": "亦復如初。如此者再。母尋亡沒。其後兒女在",
    "T53n2122_095:0988c02": "靈前哭。忽見其母臥靈床上。貌如平生。諸兒",
    "T53n2122_095:0988c03": "號感奄然而滅。文明先愛其妻手下婢。妊",
    "T53n2122_095:0988c04": "身將產。葬其妻日。使婢守屋。餘人悉詣墓",
    "T53n2122_095:0988c05": "所。部伍始發。妻便現形入戶打婢。其後諸",
    "T53n2122_095:0988c06": "女為父辦食殺&#x9DC4;。刳洗已竟。&#x9DC4;忽跳起軒首",
    "T53n2122_095:0988c07": "長鳴。文明尋卒。諸男相繼喪亡(右三驗出述異記)。",
    "T53n2122_095:0988c08": "[0988c08] 宋李清者。吳興於潛人也。仕桓溫大司馬府",
    "T53n2122_095:0988c09": "參軍督護於府得病還家而死。經夕蘇活。說",
    "T53n2122_095:0988c10": "云。初見傳教持信幡。喚之云。公欲相見。清",
    "T53n2122_095:0988c11": "謂是溫召。即起束帶而去。出門見一竹輿。便",
    "T53n2122_095:0988c12": "令入中。二人推之疾速如馳。至一朱門見阮",
    "T53n2122_095:0988c13": "敬。時敬死已三十年矣。敬問清曰。卿何時",
    "T53n2122_095:0988c14": "來知。我家何似。清云。卿家異惡。敬便雨淚",
    "T53n2122_095:0988c15": "言。知吾子孫如何。答云。且可。我今令卿得",
    "T53n2122_095:0988c16": "脫。汝能料理吾家不。清云。能若能如此不負",
    "T53n2122_095:0988c17": "大恩。敬言僧達道人是官師甚被敬禮。當苦",
    "T53n2122_095:0988c18": "告之。還內良久遣人出云。門前四層寺官所",
    "T53n2122_095:0988c19": "起也。僧達常以平旦入寺禮拜。宜就求哀。",
    "T53n2122_095:0988c20": "清往其寺見一沙門。語曰。汝是我前七生時",
    "T53n2122_095:0988c21": "弟子。已經七世受福。迷著世樂忘失本業。背",
    "T53n2122_095:0988c22": "正就邪當受大罪。今可改悔。和尚明出當",
    "T53n2122_095:0988c23": "相佐助。清還先輿中夜寒&#x9F7D;凍。至曉門開",
    "T53n2122_095:0988c24": "僧達果出至寺。清便隨逐稽顙。僧達云。汝",
    "T53n2122_095:0988c25": "當革心為善歸命佛法歸命比丘僧。受此三",
    "T53n2122_095:0988c26": "歸可得不橫死。受持勤者。亦不經苦難。清",
    "T53n2122_095:0988c27": "便奉受。又見昨所遇沙門。長跪請曰。此人",
    "T53n2122_095:0988c28": "僧中宿世弟子。忘失正法方將受苦。先緣",
    "T53n2122_095:0988c29": "所追今得歸命。願垂慈愍。答曰。先是福人當",
    "T53n2122_095:0989a01": "易扶濟耳。便還向朱門。俄遣人出云。李參",
    "T53n2122_095:0989a02": "軍可去。敬時亦出與清一青竹枝。令閉眼騎",
    "T53n2122_095:0989a03": "之。清如其語。忽然至家。家中啼哭及鄉親",
    "T53n2122_095:0989a04": "塞堂。欲入不得。會買材還。家人及客。赴監",
    "T53n2122_095:0989a05": "視之。唯屍在地。清入至屍前。聞其屍臭自",
    "T53n2122_095:0989a06": "念悔還。但外人逼突不覺入屍。時於是而活。",
    "T53n2122_095:0989a07": "即營理敬家分宅以居。於是歸心三寶勤信",
    "T53n2122_095:0989a08": "法教。遂作佳流弟子(右此一驗出冥祥記)。",
    "T53n2122_095:0989a09": "[0989a09] 宋長于寺有釋曇&#x9834;。會稽人。少出家謹於戒",
    "T53n2122_095:0989a10": "行。誦經十餘萬言。止長于寺。善巧宣唱。天",
    "T53n2122_095:0989a11": "然獨絕。&#x9834;&#x751E;患癬瘡積治不除。房內常供",
    "T53n2122_095:0989a12": "養一觀世音像。晨夕禮拜求差此疾。異時忽",
    "T53n2122_095:0989a13": "見一蛇從像後緣壁上屋。須臾有一鼠子從",
    "T53n2122_095:0989a14": "屋墮地。涎&#x6DB6;沐身。狀如已死。&#x9834;候似活。即",
    "T53n2122_095:0989a15": "取竹刮除涎&#x6DB6;。又聞蛇所吞鼠能療瘡疾。即",
    "T53n2122_095:0989a16": "行取涎&#x6DB6;以傅癬上。所傅既遍鼠亦還活。",
    "T53n2122_095:0989a17": "信宿之間瘡痍頓盡。方悟蛇之與鼠皆是祈",
    "T53n2122_095:0989a18": "請所致。於是君王所重。名播遐邇。後卒所",
    "T53n2122_095:0989a19": "住。年八十一(右此一驗出唐高僧傳)。",
    "T53n2122_095:0989a20": "[0989a20] 魏中書郎王長。豫有美名。父丞相至所珍愛。",
    "T53n2122_095:0989a21": "遇疾轉篤。丞相憂念特至。政在床上坐不食",
    "T53n2122_095:0989a22": "已積日。忽為現一人形狀甚壯。著鎧執刀。王",
    "T53n2122_095:0989a23": "問。君是何人。答曰。僕是蔣侯也。公兒不住。",
    "T53n2122_095:0989a24": "欲為請命故來耳。勿復憂。王欣喜動容。即命",
    "T53n2122_095:0989a25": "求食。食遂至數升。內外咸未達所以。食畢忽",
    "T53n2122_095:0989a26": "復慘然。謂王曰。中書命盡。非可救者。言終",
    "T53n2122_095:0989a27": "不見(右此一驗見幽明錄)。",
    "T53n2122_095:0989a28": "[0989a28] 前齊永明中楊都高座寺釋慧進者。少雄勇",
    "T53n2122_095:0989a29": "游俠。年四十忽寤非常。因出家。蔬食布衣。",
    "T53n2122_095:0989b01": "誓誦法華。用心勞苦執卷便病。迺發願造百",
    "T53n2122_095:0989b02": "部以悔先障。始聚得一千六百文。賊來索物。",
    "T53n2122_095:0989b03": "進示經錢。賊慚而退。爾後遂成百部。故病亦",
    "T53n2122_095:0989b04": "愈。誦經既度情願又滿。迴此誦業願生安養。",
    "T53n2122_095:0989b05": "聞空中告曰。汝願已足必得往生。無病而卒。",
    "T53n2122_095:0989b06": "八十餘矣(右此一驗出冥祥記)。",
    "T53n2122_095:0989b07": "[0989b07] 隋文成郡馬頭山釋僧善。姓席氏。絳郡正平",
    "T53n2122_095:0989b08": "人也。仁壽之歲。其道彌隆。及疾篤將亟告",
    "T53n2122_095:0989b09": "弟子曰。吾患腸中冷結者。昔在少年。山居服",
    "T53n2122_095:0989b10": "業糧粒既斷。嬾往追求噉小石子。用充日",
    "T53n2122_095:0989b11": "夕。因覺為病。死後破腸看之。果如所言。若",
    "T53n2122_095:0989b12": "吾終後不須焚燎。外損物命。可坐于甕中埋",
    "T53n2122_095:0989b13": "之。以大業初年卒于大黃巖中。道俗依言而",
    "T53n2122_095:0989b14": "殯。絳州僧襲比丘。承習善公。不虧化法。善",
    "T53n2122_095:0989b15": "師終日他行不見。後尋其遺骸莫知所在。忽",
    "T53n2122_095:0989b16": "聞爆聲振裂。響發林谷。見地分涌甕出于",
    "T53n2122_095:0989b17": "外。骸骨如雪唯舌存焉。紅赤鮮映逾於生日。",
    "T53n2122_095:0989b18": "因取舌骨。肉以為塔(右一驗出唐高僧傳)。",
    "T53n2122_095:0989b19": "[0989b19] 唐貞觀二十年征龜茲。有薩孤訓者。為行軍",
    "T53n2122_095:0989b20": "倉曹參軍。及屠龜茲城。後乃於精舍剝佛面",
    "T53n2122_095:0989b21": "取金。旬日之間眉毛總落。還至伊州。乃於",
    "T53n2122_095:0989b22": "佛前悔過。所得金者皆迴造功德。未幾眉毛",
    "T53n2122_095:0989b23": "復生。",
    "T53n2122_095:0989b24": "[0989b24] 唐鋒州南孤山陷泉寺沙門徹禪師。曾行遇",
    "T53n2122_095:0989b25": "癩人在穴中。徹引出山中為鑿穴給食。令誦",
    "T53n2122_095:0989b26": "法華經。素不識字。加又頑鄙。句句授之。",
    "T53n2122_095:0989b27": "終不辭倦。誦經向半。夢有教者。自後稍聰。",
    "T53n2122_095:0989b28": "得五六卷瘡漸覺愈。一部既了鬚眉平復。",
    "T53n2122_095:0989b29": "膚色如常。故經云。病之良藥。斯言驗矣(右一",
    "T53n2122_095:0989c01": "驗出冥報拾遺)。"
}