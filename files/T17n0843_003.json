{
    "T17n0843_003:0928b17": "佛說大乘不思議神通境界經卷",
    "T17n0843_003:0928b18": "下",
    "T17n0843_003:0928b20": "西天譯經三藏朝奉大夫",
    "T17n0843_003:0928b21": "試光祿卿傳法大師賜紫",
    "T17n0843_003:0928b22": "臣施護奉　詔譯",
    "T17n0843_003:0928b23": "◎佛告天子：「此妙吉祥菩薩從是已後，復於",
    "T17n0843_003:0928b24": "七十二殑伽沙數佛世尊所發菩提心。最初",
    "T17n0843_003:0928b25": "有佛，名尸隣捺囉王如來、應供、正等正覺，出",
    "T17n0843_003:0928b26": "現世間，於彼佛所發菩提心；其後有佛，名寶",
    "T17n0843_003:0928b27": "光行吉祥，出現世間；其後有佛，名蓮華上變",
    "T17n0843_003:0928b28": "化吉祥，出現世間；其後有佛，名清淨寶吉祥，",
    "T17n0843_003:0928b29": "出現世間；其後有佛，名無邊寶吉祥，出現世",
    "T17n0843_003:0928c01": "間；其後有佛，名大寶吉祥，出現世間；其後有",
    "T17n0843_003:0928c02": "佛，名虛空燈，出現世間；其後有佛，名大法",
    "T17n0843_003:0928c03": "王，出現世間；其後有佛，名眾寶聚持妙色相，",
    "T17n0843_003:0928c04": "出現世間；其後有佛，名能仁主，出現世間；其",
    "T17n0843_003:0928c05": "後有佛，名功德光明莊嚴吉祥，出現世間；其",
    "T17n0843_003:0928c06": "後有佛，名大光吉祥，出現世間；其後有佛，名",
    "T17n0843_003:0928c07": "無量光廣大莊嚴，出現世間；其後有佛，名作",
    "T17n0843_003:0928c08": "變化雲千音聲王，出現世間；其後有佛，名最",
    "T17n0843_003:0928c09": "上日光吉祥，出現世間；其後有佛，名最上意，",
    "T17n0843_003:0928c10": "出現世間；其後有佛，名多種光明吉祥王，出",
    "T17n0843_003:0928c11": "現世間。如是等七十二殑伽沙數佛世尊所",
    "T17n0843_003:0928c12": "發菩提心已，復於九十一劫中值遇諸佛發",
    "T17n0843_003:0928c13": "菩提心；又復於火頂如來、眾尊如來、作莊嚴",
    "T17n0843_003:0928c14": "如來、飲光如來，是諸如來所，皆發菩提心種",
    "T17n0843_003:0928c15": "諸善根。「天子！此妙吉祥菩薩，能於如是無量",
    "T17n0843_003:0928c16": "無數佛世尊所發菩提心，廣大方便種諸善",
    "T17n0843_003:0928c17": "根已，乃至最後於我現在如來、應供、正等正",
    "T17n0843_003:0928c18": "覺所，以神通變化作諸佛事。」",
    "T17n0843_003:0928c19": "爾時普華幢天子前白佛言：「世尊！一切眾生",
    "T17n0843_003:0928c20": "欲種善根，若能於此廣大正法發信解心，聽",
    "T17n0843_003:0928c21": "受讀誦、記念思惟、為人演說，當知是人，善得",
    "T17n0843_003:0928c22": "人身、善見諸佛、善聞正法。於其世間有所利",
    "T17n0843_003:0928c23": "益不空受食。世尊！而諸眾生云何當能於此",
    "T17n0843_003:0928c24": "正法發生信解？」",
    "T17n0843_003:0928c25": "佛告普華幢天子言：「汝今宜應以如是事問",
    "T17n0843_003:0928c26": "妙吉祥菩薩，彼當為汝如理宣說。」是時普華",
    "T17n0843_003:0928c27": "幢天子即白妙吉祥菩薩言：「云何當得一切",
    "T17n0843_003:0928c28": "眾生於此正法能生信解？」妙吉祥菩薩言：「天",
    "T17n0843_003:0928c29": "子！無有法可生信解，彼一切法自性空故、無",
    "T17n0843_003:0929a01": "所生故；若法自性空無所生，當復於何而生",
    "T17n0843_003:0929a02": "信解？」",
    "T17n0843_003:0929a03": "普華幢天子復白妙吉祥菩薩言：「願為我等",
    "T17n0843_003:0929a04": "略說菩薩行法？」妙吉祥言：「天子當知，無行是",
    "T17n0843_003:0929a05": "菩薩行。又復一切法是菩薩行。」普華幢天子",
    "T17n0843_003:0929a06": "言：「云何一切法是菩薩行？」妙吉祥菩薩言：「天",
    "T17n0843_003:0929a07": "子當知，所言一切法者，謂：四念處、八正道、五",
    "T17n0843_003:0929a08": "根、五力、七覺支。略說此等為菩薩行，若廣說",
    "T17n0843_003:0929a09": "者其數無量。諸菩薩摩訶薩若得此法，是即",
    "T17n0843_003:0929a10": "名為真菩薩行。」普華幢天子白妙吉祥菩薩",
    "T17n0843_003:0929a11": "言：「云何名為四念處？」妙吉祥言：「天子！若菩薩",
    "T17n0843_003:0929a12": "觀身如虛空，不得身相，住平等法，如是名為",
    "T17n0843_003:0929a13": "身中身念處；若菩薩觀諸受法，內外中間俱",
    "T17n0843_003:0929a14": "不可得，皆悉空故，如是名為觀受念處；若菩",
    "T17n0843_003:0929a15": "薩如實觀心，於其名中無色可見，即不可得",
    "T17n0843_003:0929a16": "所觀心相，如是名為心中心念處；若菩薩如",
    "T17n0843_003:0929a17": "實了知彼一切法，若善不善自性皆空，如是",
    "T17n0843_003:0929a18": "名為法中法念處。天子！此等名為四念處法。」",
    "T17n0843_003:0929a19": "復次普華幢天子白妙吉祥菩薩言：「云何名",
    "T17n0843_003:0929a20": "為八正道法？」妙吉祥菩薩言：「若菩薩觀一切",
    "T17n0843_003:0929a21": "法，非境界相，無二無分別，無少法可取，是",
    "T17n0843_003:0929a22": "名正見；若菩薩觀一切法，離諸分別及諸疑",
    "T17n0843_003:0929a23": "惑，與無所觀正行相應，是名正思惟；若菩薩",
    "T17n0843_003:0929a24": "觀一切法自性真實，非有邊非無邊、皆悉平",
    "T17n0843_003:0929a25": "等，如實宣說，是名正語；若菩薩觀一切法，離",
    "T17n0843_003:0929a26": "所作性而不可得，若如所作若非所作，皆悉",
    "T17n0843_003:0929a27": "平等，住如實義，是名正業；若菩薩知一切法",
    "T17n0843_003:0929a28": "本不相續，即於諸法無瞋無喜亦無所著，安",
    "T17n0843_003:0929a29": "住真實平等法中，是名正命；若菩薩了一切",
    "T17n0843_003:0929b01": "法，無諸起作離種種相，於精進行如實相應，",
    "T17n0843_003:0929b02": "是名正精進；若菩薩於一切法不起諸念，了",
    "T17n0843_003:0929b03": "知諸業自性清淨，住無所念，是名正念；若菩",
    "T17n0843_003:0929b04": "薩入一切法自性平等，於所緣相皆悉遠離，",
    "T17n0843_003:0929b05": "畢竟觀察了不可得，是名正定。天子！此等名",
    "T17n0843_003:0929b06": "為八正道法。」",
    "T17n0843_003:0929b07": "復次普華幢天子白妙吉祥菩薩言：「云何名",
    "T17n0843_003:0929b08": "為五根？」妙吉祥言：「若菩薩了一切法本無所",
    "T17n0843_003:0929b09": "生，自性真實無進無退，平等法中如實信解，",
    "T17n0843_003:0929b10": "是名信根；若菩薩於一切法心無愛樂，離遠",
    "T17n0843_003:0929b11": "近想住真實性，是名精進根；若菩薩於一切",
    "T17n0843_003:0929b12": "法非所作意，以所緣相離種種性，由性離故",
    "T17n0843_003:0929b13": "諸念不生，是名念根；若菩薩於一切法，無所",
    "T17n0843_003:0929b14": "念無所得，正定相應，是名定根；若菩薩於一",
    "T17n0843_003:0929b15": "切法，離所生相及不生相，諦觀諸法自性皆",
    "T17n0843_003:0929b16": "空，是名慧根。天子！此等名為五根。」",
    "T17n0843_003:0929b17": "復次普華幢天子白妙吉祥菩薩言：「云何名",
    "T17n0843_003:0929b18": "為五力？」妙吉祥言：「若菩薩於一切法不起種",
    "T17n0843_003:0929b19": "種虛妄分別，是名信力；若菩薩於一切法而",
    "T17n0843_003:0929b20": "能請問如實勝義，名精進力；若菩薩於一切",
    "T17n0843_003:0929b21": "法離諸失念，正念相應，是名念力；若菩薩於",
    "T17n0843_003:0929b22": "出世法心無懈倦，是名定力；若菩薩於諸業",
    "T17n0843_003:0929b23": "報淨信不壞，是名慧力。天子！此等名為五",
    "T17n0843_003:0929b24": "力。」",
    "T17n0843_003:0929b25": "復次普華幢天子白妙吉祥菩薩言：「云何名",
    "T17n0843_003:0929b26": "為七覺支？」妙吉祥言：「若菩薩了一切行本無",
    "T17n0843_003:0929b27": "所生，於喜樂法觀真實性，是名喜覺支；若菩",
    "T17n0843_003:0929b28": "薩於一切法無愛著心，於所緣相觀不可得，",
    "T17n0843_003:0929b29": "是名輕安覺支；若菩薩見一切法自性無念",
    "T17n0843_003:0929c01": "無所作意，是名念覺支；若菩薩若一切法求",
    "T17n0843_003:0929c02": "種種相了不可得，記諸善法如實出生，是名",
    "T17n0843_003:0929c03": "擇法覺支；若菩薩觀三界性不取三界相，是",
    "T17n0843_003:0929c04": "名精進覺支；若菩薩觀心無所得，即於一切",
    "T17n0843_003:0929c05": "法亦無所覺了，是名定覺支；若菩薩知一切",
    "T17n0843_003:0929c06": "法本無所依即無所住，復無所生亦無所覺，",
    "T17n0843_003:0929c07": "是故一切法無所觀不可得，住平等捨，是名",
    "T17n0843_003:0929c08": "捨覺支。天子！此等名為七覺支法。",
    "T17n0843_003:0929c09": "「如是略說，四念處、八正道、五根、五力、七覺支",
    "T17n0843_003:0929c10": "法。此諸法門，若菩薩所修為菩薩行；聲聞所",
    "T17n0843_003:0929c11": "修為聲聞行，假使若有淨行諸婆羅門能修",
    "T17n0843_003:0929c12": "習者，即得解諸怨結除滅棘刺息諸煩惱，遠",
    "T17n0843_003:0929c13": "離病苦不生怖畏，順向佛道住佛種姓；若諸",
    "T17n0843_003:0929c14": "沙門多聞佛子修此法者，即得超越輪迴到",
    "T17n0843_003:0929c15": "於彼岸，離諸塵垢得無相身，去除重擔到無",
    "T17n0843_003:0929c16": "畏處獲大快樂；若諸菩薩於此法門，如實觀",
    "T17n0843_003:0929c17": "想如理修行得具足已，是諸菩薩於天上人",
    "T17n0843_003:0929c18": "間，應受廣大信施供養。「天子！是故諸菩薩於",
    "T17n0843_003:0929c19": "其世間、隨諸方處不空受食有大利益。又復",
    "T17n0843_003:0929c20": "若欲出度輪迴，破諸魔眾摧伏外道，吹大法",
    "T17n0843_003:0929c21": "螺擊大法鼓，轉大法輪立大法幢，解脫眾苦",
    "T17n0843_003:0929c22": "得大涅槃，當於如是勝妙法門如理修行。天",
    "T17n0843_003:0929c23": "子！如前所問菩薩行者，此一切法是菩薩",
    "T17n0843_003:0929c24": "行」。",
    "T17n0843_003:0929c25": "爾時妙吉祥菩薩摩訶薩為普華幢天子說",
    "T17n0843_003:0929c26": "是法時，會中有三萬二千天子，聞已信解住",
    "T17n0843_003:0929c27": "法平等，即時雨天曼陀羅華、摩訶曼陀羅花",
    "T17n0843_003:0929c28": "及眾妙花，住虛空中，供養世尊及妙吉祥菩",
    "T17n0843_003:0929c29": "薩。花供養已，作如是言：「我等今者於佛法中，",
    "T17n0843_003:0930a01": "暫得聞此菩薩行法，尚獲如是最勝利益，況",
    "T17n0843_003:0930a02": "復有人於此正法能一心聽，生淨信解如理",
    "T17n0843_003:0930a03": "修行，當知是人順向佛道，如妙吉祥神通具",
    "T17n0843_003:0930a04": "足。」",
    "T17n0843_003:0930a05": "爾時普華幢天子復白佛言：「世尊！今此正法",
    "T17n0843_003:0930a06": "於後末世欲使廣大宣通流布，唯願世尊！",
    "T17n0843_003:0930a07": "以威神力加持護念。」佛告普華幢天子言：「如",
    "T17n0843_003:0930a08": "是如是。諸佛如來而自知時。」",
    "T17n0843_003:0930a09": "爾時世尊普遍觀察諸眾會已，作如是言：「諸",
    "T17n0843_003:0930a10": "善男子！汝等眾中，誰當能於無數百千俱胝",
    "T17n0843_003:0930a11": "那庾多劫，持佛菩提護助正法？」",
    "T17n0843_003:0930a12": "爾時會中有三十二俱胝大菩薩眾，異口同",
    "T17n0843_003:0930a13": "音俱白佛言：「世尊！我等於佛住世及涅槃後，",
    "T17n0843_003:0930a14": "以佛神力而能持佛菩提護助正法。」",
    "T17n0843_003:0930a15": "復次會中有梵天子名勝思惟，從座而起，前",
    "T17n0843_003:0930a16": "白佛言：「世尊！諸菩薩摩訶薩於何福蘊修習",
    "T17n0843_003:0930a17": "具足，當能於此甚深正法，受持讀誦為人演",
    "T17n0843_003:0930a18": "說廣大流布？」佛告勝思惟梵天子言：「若菩薩",
    "T17n0843_003:0930a19": "摩訶薩，於佛如來所有十力，修習具足勇猛",
    "T17n0843_003:0930a20": "堅固，證得無生法忍者，當知是人即能持佛",
    "T17n0843_003:0930a21": "菩提護助正法。」",
    "T17n0843_003:0930a22": "爾時勝思惟梵天子復白佛言：「世尊！如我解",
    "T17n0843_003:0930a23": "佛所說義，今此不思議境界正法，若有人聞",
    "T17n0843_003:0930a24": "不能發生清淨信解者，我知是人非為大士，",
    "T17n0843_003:0930a25": "於正法門而不相應，是故世尊不為授記。」",
    "T17n0843_003:0930a26": "佛言：「梵天子！如汝所說，如是如是。」",
    "T17n0843_003:0930a27": "爾時慈氏菩薩摩訶薩從他方界還來佛會，",
    "T17n0843_003:0930a28": "與妙吉祥菩薩摩訶薩俱白佛言：「世尊！今此",
    "T17n0843_003:0930a29": "正法，於後五百歲中，唯願世尊以威神力",
    "T17n0843_003:0930b01": "加持護念，使令正法廣大流布，於其世間利",
    "T17n0843_003:0930b02": "益安樂一切眾生，而諸魔眾欲生破壞不得",
    "T17n0843_003:0930b03": "其便。」",
    "T17n0843_003:0930b04": "爾時世尊當欲加持護念此正法故，於其左",
    "T17n0843_003:0930b05": "右重復觀察一切眾會，即時十方如殑伽沙",
    "T17n0843_003:0930b06": "數所有佛剎六種震動，而彼十方如殑伽沙",
    "T17n0843_003:0930b07": "數現住說法諸佛世尊知是事已，亦各以其",
    "T17n0843_003:0930b08": "神力加持護念此正法門。",
    "T17n0843_003:0930b09": "爾時帝釋天主前白佛言：「希有世尊！今此甚",
    "T17n0843_003:0930b10": "深不可思議境界正法，諸佛如來神通威力",
    "T17n0843_003:0930b11": "所加持故。世尊！於後末世城邑聚落所在方",
    "T17n0843_003:0930b12": "處，若有善男子廣為他人說此正法者，我當",
    "T17n0843_003:0930b13": "與諸眷屬往詣彼法師所，密加護之，使其精",
    "T17n0843_003:0930b14": "進，處師子座勇猛無畏，不令諸魔伺得其便。",
    "T17n0843_003:0930b15": "我今復以祕密大明當為作護。」即說大明曰：",
    "T17n0843_003:0930b16": "「怛[寧*也](切身)他(引)(一句)　嗢契(二)　目契(三)　蘇目契(四)　鉢囉(二合)",
    "T17n0843_003:0930b17": "摩哩那(二合)你(五)　畔惹(仁左切，下同)你(六)　三畔惹你(七)　嚩",
    "T17n0843_003:0930b18": "哩沙(二合)砌(引)那你(八)　昧怛囉(二合)嚩帝末沒提(二合、引)(九)",
    "T17n0843_003:0930b19": "「世尊！若諸方處有說法師，我當於其左右，密",
    "T17n0843_003:0930b20": "誦此明、結金剛持印而為加護，使得正法廣",
    "T17n0843_003:0930b21": "大流通。」",
    "T17n0843_003:0930b22": "爾時三十三天中有一天子名虞鉢迦，生天",
    "T17n0843_003:0930b23": "未久，來此佛會處虛空中，得聞正法見希有",
    "T17n0843_003:0930b24": "事，即時雨天曼陀羅華、摩訶曼陀羅花等種",
    "T17n0843_003:0930b25": "種妙花，及諸廣大殊妙珍寶，供養世尊并妙",
    "T17n0843_003:0930b26": "吉祥菩薩及所說法。作如是等諸供養已，從",
    "T17n0843_003:0930b27": "空而下繞佛三匝，頭面著地禮世尊足，持真",
    "T17n0843_003:0930b28": "珠鬘五百肘量，其鬘復以一切妙寶而為莊",
    "T17n0843_003:0930b29": "嚴，奉上世尊，作如是言：「希有世尊！今此廣",
    "T17n0843_003:0930c01": "大甚深正法，於後末世能與眾生多所饒益，",
    "T17n0843_003:0930c02": "若有善男子等於城邑聚落及諸方處受持",
    "T17n0843_003:0930c03": "此法者，當知是人從佛所生，持佛菩提轉大",
    "T17n0843_003:0930c04": "法輪。」",
    "T17n0843_003:0930c05": "爾時佛告虞鉢迦天子言：「如汝所說，如是如",
    "T17n0843_003:0930c06": "是。若後末世有善男子，能於城邑聚落及諸",
    "T17n0843_003:0930c07": "方處持此法者，我說是人從佛所生，持佛菩",
    "T17n0843_003:0930c08": "提轉大法輪。」爾時世尊告妙吉祥菩薩摩訶",
    "T17n0843_003:0930c09": "薩言：「汝當受持此不思議境界正法。」又復告",
    "T17n0843_003:0930c10": "言：「汝當受持此不思議境界正法，於後末世",
    "T17n0843_003:0930c11": "廣大流布不令斷絕，使諸眾生得大利樂。」",
    "T17n0843_003:0930c12": "妙吉祥菩薩白佛言：「世尊！如佛教旨我當奉",
    "T17n0843_003:0930c13": "持，如佛教旨我當奉持。若佛住世及涅槃後，",
    "T17n0843_003:0930c14": "正法所住五百歲中，乃至最後法欲滅時，以",
    "T17n0843_003:0930c15": "佛如來所加持力，我當護助宣通流布。若有",
    "T17n0843_003:0930c16": "善男子等為人演說此正法時，我當往彼人",
    "T17n0843_003:0930c17": "所，隱我身相而不出現，聽受彼人所說正法，",
    "T17n0843_003:0930c18": "如是隨喜展轉稱讚。」",
    "T17n0843_003:0930c19": "爾時世尊告尊者阿難言：「汝當受持此正法",
    "T17n0843_003:0930c20": "門，廣大為人宣布演說。阿難！若諸眾生受持",
    "T17n0843_003:0930c21": "讀誦此正法門一四句偈者，當知是人決定",
    "T17n0843_003:0930c22": "成就阿耨多羅三藐三菩提果，常為諸佛共",
    "T17n0843_003:0930c23": "所觀察。阿難！正使有人以十方一切諸佛剎",
    "T17n0843_003:0930c24": "土滿中珍寶，供養諸佛所獲福蘊，不如有人",
    "T17n0843_003:0930c25": "於此正法發生淨信聽受讀誦，而此福蘊無",
    "T17n0843_003:0930c26": "量無邊。」爾時尊者阿難白佛言：「世尊！此經何",
    "T17n0843_003:0930c27": "名？我當云何奉持？」佛告阿難：「是經名為『不思",
    "T17n0843_003:0930c28": "議境界正法』，亦名『普華幢天子所問』；亦名『妙",
    "T17n0843_003:0930c29": "吉祥菩薩遊戲神通』；亦名『如來祕密法印』；亦",
    "T17n0843_003:0931a01": "名『不退轉法門』，如是受持。」佛說此經已，妙吉",
    "T17n0843_003:0931a02": "祥等諸大菩薩及普華幢天子，乃至世間天、",
    "T17n0843_003:0931a03": "人、阿修羅、乾闥婆等一切大眾，聞佛所說，皆",
    "T17n0843_003:0931a04": "大歡喜，信受奉行。",
    "T17n0843_003:0931a05": "佛說大乘不思議神通境界經卷下"
}