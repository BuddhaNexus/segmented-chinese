{
    "X71n1412_004:0244c16": "古林和尚語錄卷第四",
    "X71n1412_004:0244c18": "小參普說",
    "X71n1412_004:0244c19": "解夏小參。僧問。毛吞巨海。芥納須彌。是衲僧分上事。",
    "X71n1412_004:0244c20": "不是衲僧分上事。師云。拈却門前大案山。進云。鯨吞",
    "X71n1412_004:0244c21": "海水盡。露出珊瑚枝。師云。金剛腦後鐵蒺[卄/梨]。進云。只",
    "X71n1412_004:0244c22": "如教中道。我得無諍三昧。人中最為第一。如何是無",
    "X71n1412_004:0244c23": "諍三昧。師云。放你三十棒。進云。仁義盡從貧處斷。世",
    "X71n1412_004:0244c24": "情偏向有錢家。師云。知恩者少。負恩者多　僧問。記",
    "X71n1412_004:0245a01": "得。昔日舉上座見瑯瑘。瑘問。近離甚處。舉云。兩浙。瑯",
    "X71n1412_004:0245a02": "瑘云。船來陸來。舉云。船來。瑯瑘云。船在甚處。舉云步",
    "X71n1412_004:0245a03": "下。意旨如何。師云。開口見膽。進云。瑯瑘云。不涉程途",
    "X71n1412_004:0245a04": "一句作麼生道。如何是不涉程途底句。師云。前不迭",
    "X71n1412_004:0245a05": "村。後不迭店。進云。只如舉上座以坐具摵云。杜撰長",
    "X71n1412_004:0245a06": "老。如麻似粟。又作麼生。師云。焦磚打著連底凍。進云。",
    "X71n1412_004:0245a07": "後來瑯瑘問侍者。此是甚麼人。侍者云。舉上座。瑯瑘",
    "X71n1412_004:0245a08": "遂親下旦過問云。莫是舉上座麼。莫怪適來相觸忤。",
    "X71n1412_004:0245a09": "作麼生是觸忤處。師云。爛泥裏有刺。進云。舉上座喝",
    "X71n1412_004:0245a10": "云。長老何年到汾陽。我在淛中早聞你名。見解如此。",
    "X71n1412_004:0245a11": "何得名喧宇宙。瑯瑘遂作禮云。某甲罪過。那裏是他",
    "X71n1412_004:0245a12": "罪過處。師云。若不登樓望。安知滄海深。進云。後來大",
    "X71n1412_004:0245a13": "惠和尚道。二大老相見。如日月麗天。龍象蹴踏。未審",
    "X71n1412_004:0245a14": "還端的也無。師云。土上加泥又一重。進云。瑯瑘後遇",
    "X71n1412_004:0245a15": "慈明舉此話。慈明云。舉見處才能自了。是汝負墮。為",
    "X71n1412_004:0245a16": "復肯伊不肯伊。師云。一點水墨兩處成龍。進云。可謂",
    "X71n1412_004:0245a17": "龍得水時添意氣。虎逢山色長威獰。師云。無人處斫",
    "X71n1412_004:0245a18": "額望汝。僧禮拜　師乃云。秋初夏末。東去西去。萬里",
    "X71n1412_004:0245a19": "無寸草處去。出門便是草。擬向甚麼處去。古人事不",
    "X71n1412_004:0245a20": "獲已。開却通天大路。又謂之清淨大寂滅悔。與諸人",
    "X71n1412_004:0245a21": "同出同入。初無絲毫差別。彼我之相。直下會得。九十",
    "X71n1412_004:0245a22": "日內。功不浪施。明朝自恣之辰。一任東去西去。只不",
    "X71n1412_004:0245a23": "得向萬里無寸草處去。何故。盖為諸人未曾踏著者",
    "X71n1412_004:0245a24": "一路子。所以前頭大有事在。雪峰云。盡大地是解脫",
    "X71n1412_004:0245b01": "門。把手拽不入。雲門云。盡大地是解脫門。枉作佛法",
    "X71n1412_004:0245b02": "會却。一處不通。兩處失功。兩處不通。觸途成滯。山僧",
    "X71n1412_004:0245b03": "道。盡大地是解脫門。過去未來現在三世諸佛。盡在",
    "X71n1412_004:0245b04": "裏許。汝諸人亦在裏許。拈主丈云。主丈子亦在裏許。",
    "X71n1412_004:0245b05": "且道還有不在裏許者麼。良久。喝一喝云。空將未歸",
    "X71n1412_004:0245b06": "意。說向欲行人。",
    "X71n1412_004:0245b07": "冬至小參。霜凝氷凍。陰極陽生。日南長至。吾道大亨。",
    "X71n1412_004:0245b08": "拈主丈云。主丈子橫。山河大地一時橫。主丈子竪。山",
    "X71n1412_004:0245b09": "河大地一時竪。主丈子不橫不竪。山河大地自山河",
    "X71n1412_004:0245b10": "大地。灯籠自灯籠。露柱自露柱。所以道。是法住法位。",
    "X71n1412_004:0245b11": "世間相常住。只如雲門大師道。拈燈籠向佛殿裏。將",
    "X71n1412_004:0245b12": "山門來燈籠上。蝦蟇[跳兆+孛]跳上天。蚯蚓驀過東海。是常",
    "X71n1412_004:0245b13": "住耶。非常住耶。日東上月西沒。循環三百六十。幾箇",
    "X71n1412_004:0245b14": "解知窠窟。窠窟不知。絕毫絕釐。庭前石笋抽條也。會",
    "X71n1412_004:0245b15": "見高枝宿鳳雛　復舉僧問靈雲。如何是佛法大意。",
    "X71n1412_004:0245b16": "雲云。臨鴆砧。井底種林檎。僧云。學人不會。雲云。今年",
    "X71n1412_004:0245b17": "桃李貴。一顆直千金。大慧和尚云。者箇公案。自古至",
    "X71n1412_004:0245b18": "今。無人拈出。山僧不惜口業。更為注破。臨鴆砧臨鴆",
    "X71n1412_004:0245b19": "砧。井底種林檎。今年桃李貴。一顆直千金。師云。大眾。",
    "X71n1412_004:0245b20": "靈雲答者僧話。且道與臨濟在黃檗問佛法的的大",
    "X71n1412_004:0245b21": "意。三度喫六十主丈。是同是別。若道是同。法無同相。",
    "X71n1412_004:0245b22": "若道是別。佛法豈有兩般。常愛大慧云。我者裏說蚌",
    "X71n1412_004:0245b23": "蛤子禪。開著口。便見心肝五臟。只者便是。雖然。也是",
    "X71n1412_004:0245b24": "大都城裏撮馬糞漢。",
    "X71n1412_004:0245c01": "除夜小參。却物為上。逐物為下。敲骨打髓。指鹿為馬。",
    "X71n1412_004:0245c02": "若作佛法商量。入地獄如箭射。豈不見臨濟在黃檗。",
    "X71n1412_004:0245c03": "三度問佛法的的大意。三度被打。興化於大覺棒頭。",
    "X71n1412_004:0245c04": "深明黃檗意旨。且道是什麼語話。白雲從年頭數到",
    "X71n1412_004:0245c05": "年尾。從上若佛若祖。無一箇不是依草附木。若盡令",
    "X71n1412_004:0245c06": "而行。盡大地直須荒却。所以道。隨汝顛倒所欲。即今",
    "X71n1412_004:0245c07": "是臘月三十日。明朝依舊慶賀新年。山門頭佛殿裏。",
    "X71n1412_004:0245c08": "禮拜燒香。伏惟安置。",
    "X71n1412_004:0245c09": "解夏小參。九十日長期告滿。二千年舊話重圓。然則",
    "X71n1412_004:0245c10": "修證在人。本無處所。無縛無脫。不即不離。於此證中",
    "X71n1412_004:0245c11": "畢竟無證。殺之與活盡屬菩提。生與不生俱名般若。",
    "X71n1412_004:0245c12": "南天台北五臺。一切智智清淨。無二無二分無別無",
    "X71n1412_004:0245c13": "斷故。拈須彌山稱作十二兩。海神知貴不知價。拽占",
    "X71n1412_004:0245c14": "波國共新羅鬪額。王母晝下雲旗翻。看看。古岸何人",
    "X71n1412_004:0245c15": "把釣竿　復舉古人道。九旬禁足魚遊網。三月安居",
    "X71n1412_004:0245c16": "鳥入籠。生殺盡時蚕作蠒。如何透得者三重。師卓主",
    "X71n1412_004:0245c17": "丈云。將成九仞之山。不進一簣之土。",
    "X71n1412_004:0245c18": "冬至小參。羣陰剝盡。一陽復生。天地陰陽有去有來。",
    "X71n1412_004:0245c19": "日月星辰有明有晦。山川草木有盛有衰。江河溪沼",
    "X71n1412_004:0245c20": "有盈有竭。惟我衲僧分上。初無如是般事。與麼與麼。",
    "X71n1412_004:0245c21": "昔年覓火和烟得。今日擔泉帶月歸。不與麼不與麼。",
    "X71n1412_004:0245c22": "在家疑是客。別國却為親。與麼中不與麼。畢竟水須",
    "X71n1412_004:0245c23": "朝海去。不與麼中却與麼。到頭雲定覓山歸。這箇說",
    "X71n1412_004:0245c24": "話。通人分上。如十日並照。孰不覩其清淨光明。過去",
    "X71n1412_004:0246a01": "未來現在三世諸佛。盡在光明裏。轉大法輪。所謂人",
    "X71n1412_004:0246a02": "人具足。各各圓成。不涉安排。隨處建立。若也情存限",
    "X71n1412_004:0246a03": "量。未達其源。管取十箇有五雙。不知落處。時不逮古。",
    "X71n1412_004:0246a04": "大法凋零。諸方踞曲彔木底老師。自己參學既是不",
    "X71n1412_004:0246a05": "明。無過只是瞎人眼目。雖有荷擔佛祖。扶救學者之",
    "X71n1412_004:0246a06": "心。終莫能得。以故日疎日遠。入我法中。殊無利益。山",
    "X71n1412_004:0246a07": "僧今夜不是屈汝諸人。直是據實而論。僧問雲門。如",
    "X71n1412_004:0246a08": "何是佛。門云乾屎橛。汝諸人作麼生會。到者裏。既會",
    "X71n1412_004:0246a09": "不得。則生死事大無常迅速。如何是自由去。所以德",
    "X71n1412_004:0246a10": "山見僧入門便棒。臨濟見僧入門便喝。高菴見僧不",
    "X71n1412_004:0246a11": "會便搊住云。父母生汝身。師友成汝志。無飢寒之迫。",
    "X71n1412_004:0246a12": "無征役之勞。於此不堅確精進成辦道業。他日有何",
    "X71n1412_004:0246a13": "面目。見父母師友乎。山僧十三上為僧。見老宿舉此",
    "X71n1412_004:0246a14": "話。不覺涕淚俱下。便知有出生死超凡聖。報佛祖深",
    "X71n1412_004:0246a15": "恩一著子。及乎上人門戶。遇善知識。可以師表。即便",
    "X71n1412_004:0246a16": "放下身心。以徹證為期。如是二十年間。矻矻孜孜未",
    "X71n1412_004:0246a17": "甞蹔捨。後到先育王會中。稍知觸淨。信之此事。深不",
    "X71n1412_004:0246a18": "容易。須是宿有根本。不假[栽木+土]培。才出頭來。自然逈別。",
    "X71n1412_004:0246a19": "六祖大師云。不思善不思惡。如何是父母未生已前",
    "X71n1412_004:0246a20": "本來面目。驀拈主丈云。大眾見麼。無頭無尾。黑似漆。",
    "X71n1412_004:0246a21": "洞山道。常在動用中。動用中收不得。好與三十主丈。",
    "X71n1412_004:0246a22": "何故。曹溪波浪如相似。無眼平人被陸沈。卓主丈喝",
    "X71n1412_004:0246a23": "一喝。",
    "X71n1412_004:0246a24": "除夜小參。黑蟻旋磨千里錯。巴蛇吞象三年覺。海壇",
    "X71n1412_004:0246b01": "馬子大如驢。潘閬倒騎攧折角。便與麼去。知時識節。",
    "X71n1412_004:0246b02": "歲盡年窮。北禪烹露地白牛。山僧也隨例顛倒。直得",
    "X71n1412_004:0246b03": "神知道合。賓主混融。明朝慶賀新年。各各起居輕利。",
    "X71n1412_004:0246b04": "然雖如是。只如多處添少處減。趙州東壁挂葫蘆。金",
    "X71n1412_004:0246b05": "剛手中八稜棒。且道明甚麼邊事。擊拂子云。不是李",
    "X71n1412_004:0246b06": "將軍。誰識南山虎　復舉丹霞問龐居士云。昨日相",
    "X71n1412_004:0246b07": "見何似今日。士云。如法舉昨日事來。作箇宗眼。霞云。",
    "X71n1412_004:0246b08": "若是宗眼。著不得龐公。士云。在你眼裏著。霞云。某甲",
    "X71n1412_004:0246b09": "眼裏窄。何處安身。士云。是眼何窄。是身何安。霞休去。",
    "X71n1412_004:0246b10": "士云。更道一句。便可圓却此話。霞又不語。士云。就中",
    "X71n1412_004:0246b11": "一句無人道得。師云。機不離位。墮在毒海。丹霞休去。",
    "X71n1412_004:0246b12": "可謂力敵勢均。惜乎不能圓却此話。大似弓折箭盡。",
    "X71n1412_004:0246b13": "山僧者裏即不然。昨日事拈放一邊。今日事不用舉",
    "X71n1412_004:0246b14": "著。明日事還有人道得麼。若也道得。宗通眼活。著得",
    "X71n1412_004:0246b15": "千百箇龐公。若道不得。莫道丹霞眼窄。無處安身。直",
    "X71n1412_004:0246b16": "饒通身是眼。八面四方。未免一時窄却。",
    "X71n1412_004:0246b17": "開元入寺小參。舉雪峰問德山。從上諸聖。以何法示",
    "X71n1412_004:0246b18": "人。山云。我宗無語句。亦無一法為人。後僧問雪峯云。",
    "X71n1412_004:0246b19": "和尚見德山。得箇甚麼。峰云。我當時空手去空手歸。",
    "X71n1412_004:0246b20": "五祖拈云。如今說與透未過者。有兩人從東京來。問",
    "X71n1412_004:0246b21": "伊近離何處。却云蘇州。便問蘇州事如何。伊云一切",
    "X71n1412_004:0246b22": "尋常。雖然。瞞山僧不過。何故。只為語音不同。畢竟如",
    "X71n1412_004:0246b23": "何。蘇州菱邵伯藕。師云。從門入者不是家珍。自己流",
    "X71n1412_004:0246b24": "來還同瓦礫。老東山依模脫塹。殊不知二大老正是",
    "X71n1412_004:0246c01": "食飽傷心。雖然。既是東京來。因甚却說蘇州話。",
    "X71n1412_004:0246c02": "冬節小參。僧問。羣陰剝盡。一陽復生。時節因緣。請師",
    "X71n1412_004:0246c03": "指示。師云。風不來樹不動。進云。夜來何處火。燒出古",
    "X71n1412_004:0246c04": "人墳。師云。闍黎失却鼻孔。進云。德山小參。為甚麼不",
    "X71n1412_004:0246c05": "答話。師云。人貧智短。進云。趙州為甚麼却答話。師云。",
    "X71n1412_004:0246c06": "馬瘦毛長。進云。二大老州縣相似。鄉談不同。師云。且",
    "X71n1412_004:0246c07": "道我即今是答話。是不答話。進云。來朝更有新條在。",
    "X71n1412_004:0246c08": "惱亂春風卒未休。師云。只恐不是玉。僧禮拜　師乃",
    "X71n1412_004:0246c09": "舉。洞山冬夜喫菓子次。問泰首座云。有一物。上拄天",
    "X71n1412_004:0246c10": "下拄地。黑似漆。常在動用中。動用中收不得。過在甚",
    "X71n1412_004:0246c11": "麼處。泰云。過在動用中。山遂喚侍者。掇退菓卓。師云。",
    "X71n1412_004:0246c12": "這箇說話。在今諸方。每至冬夜。未甞不拈出注解一",
    "X71n1412_004:0246c13": "上。然於正文。未曾道著一句。有底道。洞山只見錐頭",
    "X71n1412_004:0246c14": "利。不見鑿頭方。抑屈人作麼。有底道。不惟泰首座不",
    "X71n1412_004:0246c15": "得菓子喫。要且盡大地人皆不得喫。成人者少。敗人",
    "X71n1412_004:0246c16": "者多。殊不知。洞山有旁正回互不犯底手脚。直饒泰",
    "X71n1412_004:0246c17": "首座道不在動用中。也不得它菓子喫。良久云。水流",
    "X71n1412_004:0246c18": "黃葉來何處。牛帶寒鴉過別村。",
    "X71n1412_004:0246c19": "除夜小參僧問。如何是佛。師云。釘釘膠粘。進云。如何",
    "X71n1412_004:0246c20": "是祖師西來意。師云。蟻子不食鐵。進云。如何是偏中",
    "X71n1412_004:0246c21": "正。師云苔封古殿。進云。如何是正中偏師云草滿法",
    "X71n1412_004:0246c22": "堂。進云。如何是兼中至。師云日上月下。進云如何是",
    "X71n1412_004:0246c23": "兼中到。師云截水停輪。進云。如何是正中來。師云獮",
    "X71n1412_004:0246c24": "猴戴席帽。進云。五位君臣蒙指示。夜明簾外事如何。",
    "X71n1412_004:0247a01": "師云趂曉不歸家。黃昏看日出。僧禮拜　師乃云。年",
    "X71n1412_004:0247a02": "窮歲盡。水肅霜寒。門前爆竹聲喧。堂上燈光晃耀。是",
    "X71n1412_004:0247a03": "四序遷流之日。當三陽未肇之時。諸人簇簇上來。山",
    "X71n1412_004:0247a04": "僧口喃喃地。露柱灯籠鬪爭光彩。迦葉維衛共展神",
    "X71n1412_004:0247a05": "通。諸佛無上妙門。普請大家證入。日不待火而熱。須",
    "X71n1412_004:0247a06": "彌山上白浪滔天。月不待風而涼。畢鉢巖前清風滿",
    "X71n1412_004:0247a07": "座。未有世界。早有此性。擺手入長安。世界壞時。此性",
    "X71n1412_004:0247a08": "不壞。一舉四十九。如斯舉唱。足可流通。其或根思尚",
    "X71n1412_004:0247a09": "遲。便見和泥合水。拍禪牀云。人窮不到金剛際。未免",
    "X71n1412_004:0247a10": "區區役路途。",
    "X71n1412_004:0247a11": "解夏小參。良久云。問話既無。不可只恁麼休去。白日",
    "X71n1412_004:0247a12": "青天。且聽山僧寐語。汝等諸人。有眼者見。有耳者聞。",
    "X71n1412_004:0247a13": "聞見歷然。直下是箇甚麼。以拂子擊禪床云。三世諸",
    "X71n1412_004:0247a14": "佛。歷代祖師。天下老和尚。向者裏百雜碎。直得四月",
    "X71n1412_004:0247a15": "十五日已前。所得安居法門。如夢如幻。如影如響。及",
    "X71n1412_004:0247a16": "至七月十五日已後。雖則解却布袋。各證自恣三昧。",
    "X71n1412_004:0247a17": "亦皆如露如電。如空如風。於其中間。正當七月十五",
    "X71n1412_004:0247a18": "日。覓其絲毫真實之相。了不可得。所以道。起諸善法",
    "X71n1412_004:0247a19": "本是幻。造諸惡業亦是幻。身如聚沫心如風。幻出無",
    "X71n1412_004:0247a20": "根無實性。又擊拂子云。三世諸佛。六代祖師。天下老",
    "X71n1412_004:0247a21": "和尚。盡在者裏說偏說圓。說頓說漸。說權說實。至於",
    "X71n1412_004:0247a22": "十方世界若草若木。若凡若聖。有情無情。莫不承其",
    "X71n1412_004:0247a23": "恩力。及說一切眾生本來空寂。一切語言本無實相。",
    "X71n1412_004:0247a24": "二六時中行住坐臥。著衣喫飯。本自現成。真如解脫。",
    "X71n1412_004:0247b01": "神通遊戲。本自具足。心源不悟。逐相隨名。起妄迷真。",
    "X71n1412_004:0247b02": "造種種業。德山棒臨濟喝。亦不出者箇時節。雪峰云。",
    "X71n1412_004:0247b03": "盡大地撮來。如粟粒大。拋向面前。漆桶不會。打鼓普",
    "X71n1412_004:0247b04": "請看。喝一喝云。切忌話作兩橛　復舉疎山到溈山。",
    "X71n1412_004:0247b05": "聞示眾云。行脚高士。直須向聲色頭上坐。聲色頭上",
    "X71n1412_004:0247b06": "臥。疎山出問。如何是不落聲色句。溈山竪起拂子。疎",
    "X71n1412_004:0247b07": "山云。此是落聲色句。溈山便歸方丈。疎山不契。遂辭",
    "X71n1412_004:0247b08": "香嚴云。某甲與和尚無緣。香嚴云。有何因緣不契。試",
    "X71n1412_004:0247b09": "舉看。疎山舉前話。香嚴云。我有箇語。疎山云。試舉看。",
    "X71n1412_004:0247b10": "香嚴云。言發非聲。色前不物。疎山云。元來此中有人。",
    "X71n1412_004:0247b11": "乃囑香嚴云。師兄向後若有住處。某甲却來相見。後",
    "X71n1412_004:0247b12": "溈山問香嚴云。問聲色話底矮闍黎在麼。香嚴云。已",
    "X71n1412_004:0247b13": "去也。溈山云。向子道甚麼。香嚴云。某甲亦曾答他來。",
    "X71n1412_004:0247b14": "溈山云。試舉看。香嚴云。言發非聲。色前不物。溈山云。",
    "X71n1412_004:0247b15": "它道甚麼。香嚴云。他深肯之。溈山笑云。將謂者矮子",
    "X71n1412_004:0247b16": "有長處。元來只在者裏。此子向後若有住處。近山無",
    "X71n1412_004:0247b17": "柴燒。近水無水喫。師云。疎山既不落聲色。必應別有",
    "X71n1412_004:0247b18": "生涯。及乎到香嚴面前。又只和泥合水。雖然。還免得",
    "X71n1412_004:0247b19": "溈山失笑也無。後來應菴和尚道。在今天下。討一箇",
    "X71n1412_004:0247b20": "言發非聲色前不物底。正如掘地覓天。何況更要會",
    "X71n1412_004:0247b21": "他溈山說話。不言可知矣。果然大抵宗師為人。言不",
    "X71n1412_004:0247b22": "虗發。然疎山既不能坐斷舌頭在。應菴又豈免隨邪",
    "X71n1412_004:0247b23": "逐惡。諸上座。山僧者裏。放一線道。墮在聲色堆中。把",
    "X71n1412_004:0247b24": "斷要津。一任諸方撿責。",
    "X71n1412_004:0247c01": "除夜小參。僧問。萬煆爐中鐵蒺[卄/梨]。等閑拈出要人知。",
    "X71n1412_004:0247c02": "雖然四海平如鏡。畢竟同誰話此機。師云。者裏著不",
    "X71n1412_004:0247c03": "得。進云。靈雲見桃花悟道。玄沙為甚麼道。諦當甚諦",
    "X71n1412_004:0247c04": "當。敢保老兄未徹在。師云。伯牙與子期。不是閑相識。",
    "X71n1412_004:0247c05": "進云。只如溈山道。從緣入者。永無退失。善自護持。又",
    "X71n1412_004:0247c06": "作麼生。師云。月裏仙人巧畫眉。進云。只如靈雲道。三",
    "X71n1412_004:0247c07": "十年來尋劒客。幾回落葉又抽枝。自從一見桃花後。",
    "X71n1412_004:0247c08": "直至如今更不疑。意旨如何。師云。日出連山。進云。如",
    "X71n1412_004:0247c09": "何是三十年來尋劒客。師云。垂鉤不著餌。進云。如何",
    "X71n1412_004:0247c10": "是幾回落葉又抽枝。師云。過水不穿靴。進云。如何是",
    "X71n1412_004:0247c11": "自從一見桃花後。師云。頂門無竅。進云。如何是直至",
    "X71n1412_004:0247c12": "如今更不疑。師云。波斯入閙市。進云。萬古碧潭空界",
    "X71n1412_004:0247c13": "月。再三撈摝始應知。師云。我害痴。僧禮拜　師乃云。",
    "X71n1412_004:0247c14": "今夜年盡月盡日盡。世事悠悠。何時是盡。明朝年新",
    "X71n1412_004:0247c15": "月新日新。千變萬化。又見重新。所以窮則變。變則通。",
    "X71n1412_004:0247c16": "垂鉤四海。只釣獰龍。三千威儀八萬細行。諸人固是",
    "X71n1412_004:0247c17": "不知。若得聲和響順。各守祖父田園。知道飯是米做。",
    "X71n1412_004:0247c18": "免向瞎驢邊滅却吾宗。卓主丈云。從前汗馬無人識。",
    "X71n1412_004:0247c19": "只要重論盖代功。",
    "X71n1412_004:0247c20": "永福入寺小參。紅塵閙市。十字街頭。百草頭邊。孤峰",
    "X71n1412_004:0247c21": "頂上。若作佛法商量。入地獄如箭射。直得萬機休罷。",
    "X71n1412_004:0247c22": "千聖不擕。聲前非聲。色後非色。檢點將來。正是髑髏",
    "X71n1412_004:0247c23": "前妄想。借使打破髑髏。揭却腦盖。踢倒須彌。踏翻大",
    "X71n1412_004:0247c24": "海。脚跟下推勘得出。也是落七落八。通方上士。出格",
    "X71n1412_004:0248a01": "高人。除非自有生涯。終不守他窠窟。現前大眾。冀善",
    "X71n1412_004:0248a02": "參詳。山僧二千里水陸間關。來此聚頭。不為別事。",
    "X71n1412_004:0248a03": "復說偈曰。處世行藏各有由。老來誰不愛心休。為圓",
    "X71n1412_004:0248a04": "鄮嶺先師話。來結鄱陽衲子讎。跛鼈但隨他逐浪。錦",
    "X71n1412_004:0248a05": "鱗終是解吞鉤。相逢試把家私展。蜜菓時懸檗樹頭。",
    "X71n1412_004:0248a06": "冬至小參。形興未質。山河大地甚處得來。名起未名。",
    "X71n1412_004:0248a07": "無位真人突出難辨。頂門上時時顯現。眼睛裏處處",
    "X71n1412_004:0248a08": "縱橫。舉拂子云。看看。德山臨濟來也。也有權也有實。",
    "X71n1412_004:0248a09": "也有照也有用。佛來也打。祖來也打。且道還曾打著",
    "X71n1412_004:0248a10": "也無。豈不見興化道。我在南方行脚一遭。主丈頭未",
    "X71n1412_004:0248a11": "曾撥著一箇會佛法底。花根本艶。虎體元斑。子細檢",
    "X71n1412_004:0248a12": "點將來。也是死水裏浸却。及到大覺。被脫下衲衣。痛",
    "X71n1412_004:0248a13": "打一頓。却言我在大覺棒頭。方知深明臨濟先師在",
    "X71n1412_004:0248a14": "黃檗喫棒底道理。者箇便是打著底樣子。所以精金",
    "X71n1412_004:0248a15": "百鍊。要須本分鉗鎚。山僧七五年前。也曾舉此話來。",
    "X71n1412_004:0248a16": "有云。興化氣宇如王。因甚向大覺棒頭。方始發明臨",
    "X71n1412_004:0248a17": "濟在黃檗喫棒底道理。我者裏主丈子。走遍四天下。",
    "X71n1412_004:0248a18": "撥著一箇便是會佛法底。他時後日。免得遞相鈍置。",
    "X71n1412_004:0248a19": "有底便道。山僧只解扶強。不能扶弱。殊不知自有分",
    "X71n1412_004:0248a20": "付處。兄弟。時光可惜。不易來此聚頭。只知者邊那邊。",
    "X71n1412_004:0248a21": "豈解知慚知愧。古人小參謂之家教。在今諸方大段",
    "X71n1412_004:0248a22": "不同。須要起模畫樣。方為格外提持。暨乎本分商量。",
    "X71n1412_004:0248a23": "未免麻纏紙褁。從上諸聖。豈無方便為人。一千七百",
    "X71n1412_004:0248a24": "祖師機緣。盡是控你諸人入處。若要乾坤坐斷。逸格",
    "X71n1412_004:0248b01": "超宗。截鐵斬釘。不通凡聖。須是沒量大漢始得。陰陽",
    "X71n1412_004:0248b02": "消長。日月遷流。焰發氷河。花開碓觜。大盡三十日。小",
    "X71n1412_004:0248b03": "盡二十九。總不干諸人分上事。久立珍重。",
    "X71n1412_004:0248b04": "除夜小參。僧問。法不孤起。仗境方生。除夜小參。請師",
    "X71n1412_004:0248b05": "說法。師云。舊歲已隨殘臘去。新年又逐早春來。進云。",
    "X71n1412_004:0248b06": "時光易變人驚老。歲序循環無了時。師云。也要你知",
    "X71n1412_004:0248b07": "得。進云。古人道。小參謂之家教。還端的也無。師云。笑",
    "X71n1412_004:0248b08": "殺傍觀。進云。學人今夜一一請問。師還許否。師云。過",
    "X71n1412_004:0248b09": "者邊著。進云。僧問古德。如何是衲衣下事。德云臘月",
    "X71n1412_004:0248b10": "火燒山。意旨如何。師云。滿耳滿眼。進云。雪竇頌云。臘",
    "X71n1412_004:0248b11": "月燒山。萬種千般。翹松鶴冷。踏雪人寒。達磨不會。大",
    "X71n1412_004:0248b12": "難大難。還契他古人意也無。師云。前不迭村。後不迭",
    "X71n1412_004:0248b13": "店。進云。和尚頌云。臈月火燒山。一身天地間。昨朝愁",
    "X71n1412_004:0248b14": "已遣。今日且歡顏。畢竟與雪竇是同是別。師云。莫謗",
    "X71n1412_004:0248b15": "山僧好。進云。一等共行山下路。眼頭各自看風煙。師",
    "X71n1412_004:0248b16": "云。高著眼。進云。北禪分歲。烹露地白牛。澹湖分歲。對",
    "X71n1412_004:0248b17": "人天說法。還有優劣也無。師云。鰕跳不出斗。進云。騰",
    "X71n1412_004:0248b18": "身直入威音外。不怕閻王索飯錢。師云。只恐不是玉。",
    "X71n1412_004:0248b19": "進云。買鐵得金。一場富貴。便禮拜　師乃云。不知月",
    "X71n1412_004:0248b20": "之大小。不知歲之餘閏。衲僧家道。我是祖師門下客。",
    "X71n1412_004:0248b21": "百不知百不會。是他向上人行履處。只如趙州和尚",
    "X71n1412_004:0248b22": "道。諸人被十二時辰使。老僧使得十二時辰。與你百",
    "X71n1412_004:0248b23": "不知百不會底。是同是別。北禪烹露地白牛。與諸人",
    "X71n1412_004:0248b24": "分歲。豈不是知時識節。義出豐年。如今諸方。往往立",
    "X71n1412_004:0248c01": "機立境。向大年盡夜。打鼓小參。侍者燒香。禪客問話。",
    "X71n1412_004:0248c02": "謂之一期事畢。何不向世界未立生佛未具已前。道",
    "X71n1412_004:0248c03": "取一句。令山僧知你是箇德山臨濟下大棒打不殺",
    "X71n1412_004:0248c04": "底兒孫。直饒與麼。也未許你在。何故。百年三萬六千",
    "X71n1412_004:0248c05": "日。欲覓了時無了時。",
    "X71n1412_004:0248c06": "結夏病起小參。歲月不可把玩。老病不與人期。山僧",
    "X71n1412_004:0248c07": "十數日來。寒熱交攻。正覓起處不得。何故。身相離故。",
    "X71n1412_004:0248c08": "心如幻故。身相既離。心亦如幻。佛病祖病其體亦然。",
    "X71n1412_004:0248c09": "五祖和尚云。病來又病皮粘骨。抖擻起來無一物。行",
    "X71n1412_004:0248c10": "不成步語聲低。鼻孔依然高突兀。五祖老人。與麼說",
    "X71n1412_004:0248c11": "話。只能自病。不能病人。既不能病人。當攢簇不得之",
    "X71n1412_004:0248c12": "時。即不能普入眾生身中。全眾生之病。既不能全眾",
    "X71n1412_004:0248c13": "生之病。則業識茫茫無本可據。大眾。九十日內。同此",
    "X71n1412_004:0248c14": "安居。動靜寒溫。自宜保愛。",
    "X71n1412_004:0248c15": "冬至重建寢堂小參。豁開戶牗。重新舊日規模。當軒",
    "X71n1412_004:0248c16": "者誰。坐斷聖凡途轍。碧眼胡僧罔措。釋迦彌勒猶是",
    "X71n1412_004:0248c17": "他奴。燈籠露柱掀眉。文殊普賢權為走使。描不成畫",
    "X71n1412_004:0248c18": "不就。撲落非他物。花簇簇錦簇簇。縱橫不是塵。逴得",
    "X71n1412_004:0248c19": "便去。山河并大地。踏著便嗔。全露法王身。自古自今。",
    "X71n1412_004:0248c20": "說玄說妙。緇素不分者。如稻麻竹葦。就理就事。變通",
    "X71n1412_004:0248c21": "逸格者。能有幾人。伶俐漢沒窠臼。知是般事便休。且",
    "X71n1412_004:0248c22": "道知底是甚麼事。寒來暑往。陰極陽生。庭前玉樹花",
    "X71n1412_004:0248c23": "開早。也勝東山水上行。卓主丈。喝一喝　復舉。汾陽",
    "X71n1412_004:0248c24": "問首山。百丈捲席意旨如何。山云。龍袖拂開全體現。",
    "X71n1412_004:0249a01": "汾云。師意如何。山云。象王行處絕狐蹤。汾陽於言下",
    "X71n1412_004:0249a02": "大悟。禮拜起云。萬古碧潭空界月。再三撈摝始應知。",
    "X71n1412_004:0249a03": "師云。大小首山。龍頭蛇尾。有底便道。真不掩偽。曲不",
    "X71n1412_004:0249a04": "藏直。拍禪床云。毗婆尸佛早留心。直至如今不得妙。",
    "X71n1412_004:0249a05": "除夜小參。拈起一句。便是陳年葛藤。諸人聞得也多。",
    "X71n1412_004:0249a06": "見亦不少。可謂如魚飲水冷煖自知。雖不可以告人。",
    "X71n1412_004:0249a07": "終難瞞於自己。者條活路。千聖共行。古往今來。摧邪",
    "X71n1412_004:0249a08": "顯正。無不從此真實性中流出。豈不見雲居舜老夫。",
    "X71n1412_004:0249a09": "愛罵天衣懷和尚。秀圓通為之不平。一日舜老夫上",
    "X71n1412_004:0249a10": "堂。秀出問云。豈不見圓覺經中道。舜老夫云。大眾久",
    "X71n1412_004:0249a11": "立。便下座歸方丈。秀圓通云。者老漢通身是眼。罵得",
    "X71n1412_004:0249a12": "懷和尚也。所謂隔山見烟。便是知火。至臨機應變處。",
    "X71n1412_004:0249a13": "如俊鷹快鷂。搏擊自由。諸人若善參詳。管取頭正尾",
    "X71n1412_004:0249a14": "正。勿謂今日不知又有來日。今年不會。更有來年不",
    "X71n1412_004:0249a15": "覺不知。一處又添一歲。拈主丈云。主丈子也添一歲。",
    "X71n1412_004:0249a16": "卓主丈云。鰕跳不出斗。",
    "X71n1412_004:0249a17": "結夏小參。朱明啟候。聖制斯臨。四海高人。罷搖金錫。",
    "X71n1412_004:0249a18": "言無言而可及。念無念以相應。廓諸佛之妙明。同十",
    "X71n1412_004:0249a19": "方而聚會。所以龐居士到者裏。破家散宅。只守現成。",
    "X71n1412_004:0249a20": "綿綿不漏絲毫。直下斬釘截鐵。道箇心空及第。早是",
    "X71n1412_004:0249a21": "頭上安頭。更言與他三世諸佛把手共行。歷代祖師",
    "X71n1412_004:0249a22": "同心同德。大似三家村裏不識羞老婆。東搽西扶。要",
    "X71n1412_004:0249a23": "事人相似。有甚麼奇特處。只如豁開戶牗。萬里不掛",
    "X71n1412_004:0249a24": "片雲。坐斷圓覺妙場。不離平等性智一句。作麼生道。",
    "X71n1412_004:0249b01": "蒲團時倚無他事。永日寥寥謝大平　復舉。陳操尚",
    "X71n1412_004:0249b02": "書問雲門云。儒書即不問。三乘十二分教自有座主。",
    "X71n1412_004:0249b03": "作麼生是衲僧行脚事。門云。尚書曾問幾人來。書云。",
    "X71n1412_004:0249b04": "即今問上座。門云。即今且置。作麼生是教意。書云。黃",
    "X71n1412_004:0249b05": "絹赤軸。門云。此是文字語言。作麼生是教意。書云。口",
    "X71n1412_004:0249b06": "欲談而辭喪心。欲緣而慮忘。門云。口欲談而辭喪。為",
    "X71n1412_004:0249b07": "對有言。心欲緣而慮忘。為對妄想。作麼生是教意。書",
    "X71n1412_004:0249b08": "無語。門云。曾聞尚書看法華經。是否。書云是。門云。經",
    "X71n1412_004:0249b09": "中道。一切治生產業。皆與實相不相違背。且道。非非",
    "X71n1412_004:0249b10": "想天。即今有幾人退位。書又無語。門云。尚書不得草",
    "X71n1412_004:0249b11": "草。師僧家拋却十經五論。十年二十年。尚不奈何。尚",
    "X71n1412_004:0249b12": "書又爭怪得。師云。雲門一句語中具三句。且道從前",
    "X71n1412_004:0249b13": "許多絡索。在三句內三句外。諸方商量咸謂。雲門有",
    "X71n1412_004:0249b14": "掣電之機。陳操尚書雖則肩橫日月。背負須彌。及乎",
    "X71n1412_004:0249b15": "挨拶將來。未免草繩自縛。如斯話會。要見古人。遠之",
    "X71n1412_004:0249b16": "遠矣。畢竟如何。李將軍有佳聲在。不得封侯也是閑。",
    "X71n1412_004:0249b17": "下座。",
    "X71n1412_004:0249b18": "冬節小參。一生二。二生三。三生萬物。井底紅塵蔽日。",
    "X71n1412_004:0249b19": "山頭白浪滔天。翻身百草頭邊。跳出劫初田地。智不",
    "X71n1412_004:0249b20": "到處。切忌道著。入水見長人。我宗無語句。亦無一法",
    "X71n1412_004:0249b21": "為人。波斯入閙市。以思無思之妙。返思靈焰之無窮。",
    "X71n1412_004:0249b22": "釋迦老子與天帝釋相爭佛法甚閙。雲門大師忍俊",
    "X71n1412_004:0249b23": "不禁。來山僧拂子頭上。呵呵大笑。且道笑箇甚麼。我",
    "X71n1412_004:0249b24": "笑釋迦老子二千年前。不善輸機。甘心受屈。當時若",
    "X71n1412_004:0249c01": "下者一著。免致笑殺傍觀。畢竟如何。卓主丈云。寒山",
    "X71n1412_004:0249c02": "拾得。",
    "X71n1412_004:0249c03": "結夏小參。明當結制。今夜小參。舉一兩則古人機緣。",
    "X71n1412_004:0249c04": "與諸人商量。非惟截斷葛藤。要且顯出各人自己參",
    "X71n1412_004:0249c05": "學眼目。龐居士云。十方同聚會。箇箇學無為。此是選",
    "X71n1412_004:0249c06": "佛場。心空及第歸。龐居士。也甚奇恠。只是俗氣未除。",
    "X71n1412_004:0249c07": "既是心空歸。向甚麼處去。無為又作麼生學。然則一",
    "X71n1412_004:0249c08": "言易出。駟馬難追。若是德山臨濟門下。棒折也未放",
    "X71n1412_004:0249c09": "過在。所以山僧尋常與諸人道。一切處不明。面前有",
    "X71n1412_004:0249c10": "物。直得觸目無滯。達得一切法空。正是面前去不盡",
    "X71n1412_004:0249c11": "底。又不見雲門大師道。平地上死人無數。過得荊棘",
    "X71n1412_004:0249c12": "林是好手。與麼說話。大似將胡猻繫在露柱。有甚快",
    "X71n1412_004:0249c13": "活。既出得荊棘林。又須入得荊棘林始得。所謂入林",
    "X71n1412_004:0249c14": "不動草。入水不動波。然後縱橫得妙。左右逢原。轉地",
    "X71n1412_004:0249c15": "回天。方有自由分。只如者僧道。與麼則堂中上座有",
    "X71n1412_004:0249c16": "長處也。且道是出耶是入耶。雲門云。蘇嚧蘇嚧。也是",
    "X71n1412_004:0249c17": "折錐探地。明眼漢到者裏。若作佛法商量。正是平地",
    "X71n1412_004:0249c18": "死人。不作佛法商量。坐在荊棘林裏。三千里賣却布",
    "X71n1412_004:0249c19": "單。特為此事而來。何曾夢見。十方聚會。選佛場開。長",
    "X71n1412_004:0249c20": "期百二十日。諸人若善參詳。明取生佛未具已前。透",
    "X71n1412_004:0249c21": "頂透底。便是沒量漢也。阿呵呵。也大奇。搖扇取涼。伸",
    "X71n1412_004:0249c22": "脚打睡。三萬六千日。自倒還自起。咄咄咄。",
    "X71n1412_004:0249c23": "除夜小參。一年三百六十日。今夜方始到頭。是汝諸",
    "X71n1412_004:0249c24": "人。於自己分上事。亦須知有到頭時節。若未得到頭。",
    "X71n1412_004:0250a01": "直須向前決擇。豈不見大隨和尚。參七十餘員善知",
    "X71n1412_004:0250a02": "識。具大眼目者。只有一二。且如何是具大眼目者。五",
    "X71n1412_004:0250a03": "祖老人海上參尋十數員尊宿。洎至浮山圓鑑會中。",
    "X71n1412_004:0250a04": "直是開口不得。後到白雲。咬破一箇鐵酸饀。方得百",
    "X71n1412_004:0250a05": "味具足。遂云。花發雞冠媚早秋。誰人能染紫絲頭。有",
    "X71n1412_004:0250a06": "時風動頻相倚。似向堦前鬪不休。喝一喝云。修心未",
    "X71n1412_004:0250a07": "到無心地。萬種千般逐水流。",
    "X71n1412_004:0250a08": "解夏小參。一夏九十日。明朝事方畢。修證既無功。光",
    "X71n1412_004:0250a09": "陰盡虗擲。雖然如是。便與麼去。也不孤負諸人。豈不",
    "X71n1412_004:0250a10": "見昔有老宿。一夏不與兄弟說話。有僧云。不敢望和",
    "X71n1412_004:0250a11": "尚說佛法。得聞正因兩字也得。老宿云。若是正因。一",
    "X71n1412_004:0250a12": "字也無道了扣齒云。適來無端與麼道。隔壁老宿聞",
    "X71n1412_004:0250a13": "云。好一釜羮。被兩顆鼠糞污却。老宿牢關把斷。水泄",
    "X71n1412_004:0250a14": "不通。者僧不善其機。上他釣線。若不得隔壁老宿與",
    "X71n1412_004:0250a15": "他注破。幾乎虗度一生。雖然。且道者僧還肯也無。後",
    "X71n1412_004:0250a16": "來雪寶和尚拈云。誰家鍋裏無一顆兩顆。入水方見",
    "X71n1412_004:0250a17": "長人。山僧與麼告報。也是官路販私鹽。是汝諸人。須",
    "X71n1412_004:0250a18": "是皮下有血始得。畢竟如何。不因夜來鴈。爭見海門",
    "X71n1412_004:0250a19": "秋　復舉。先育王夜參云。少室無門戶。如何便得通。",
    "X71n1412_004:0250a20": "夜深寧耐立。聽我話西東。師召大眾云。也有權也有",
    "X71n1412_004:0250a21": "實。也有照也有用。只是不得與麼會。珍重。",
    "X71n1412_004:0250a22": "冬節小參。葭灰未動羣陰塞。雲物纔舒萬彚生。村北",
    "X71n1412_004:0250a23": "村南老梅樹。一花猶自未分明。是以時節遷流。陰陽",
    "X71n1412_004:0250a24": "消長。添些子不得。減些子不得處。其或多處要添。少",
    "X71n1412_004:0250b01": "處要減。澹湖有口也無說處。是汝諸人。切忌隨邪逐",
    "X71n1412_004:0250b02": "惡。大凡禪和家。須得自己眼正。一切時中。不被纖毫",
    "X71n1412_004:0250b03": "境界移換將去。然後通變自由。殺活自在。長也短也。",
    "X71n1412_004:0250b04": "是也非也。生死去來。皆是佛之妙用。所以道。運用與",
    "X71n1412_004:0250b05": "去來。何曾有間隔。傅大士云。夜夜抱佛眠。朝朝還共",
    "X71n1412_004:0250b06": "起。起坐鎮相隨。如形影相似。玄沙云。大小傅大士。只",
    "X71n1412_004:0250b07": "認得箇昭昭靈靈。見汝諸人。若向昭昭靈靈處見得。",
    "X71n1412_004:0250b08": "管取粥足飯足。其或別有商量道。我識得二大老開",
    "X71n1412_004:0250b09": "口動舌明明白白。也是夢裏惺惺。雲門云。在今天下",
    "X71n1412_004:0250b10": "老和尚。多是師承學解。露布葛藤。印板上打來。模子",
    "X71n1412_004:0250b11": "裏脫出。當人若是明去。何不一切臨時。大眾會麼。鉢",
    "X71n1412_004:0250b12": "裏飯桶裏水。甜瓜徹蒂甜。苦瓠連根苦。",
    "X71n1412_004:0250b13": "除夜小參。一年將盡夜。萬里未歸人。大眾且道。未歸",
    "X71n1412_004:0250b14": "底是甚麼人。忽有箇漢出來道。那一人不曾出入。也",
    "X71n1412_004:0250b15": "許他是箇本色衲僧。豈不見臨濟大師道。有一人常",
    "X71n1412_004:0250b16": "在途中不離家舍。有一人常在家舍不離途中。且道",
    "X71n1412_004:0250b17": "那一人合受人天供養。卓主丈云。換骨洗腸知去處。",
    "X71n1412_004:0250b18": "免教走得脚皮穿　復舉。五祖和尚示眾云。前回底",
    "X71n1412_004:0250b19": "今日使不著。今日底後回使不著。使不著重遭撲。自",
    "X71n1412_004:0250b20": "古至于今。誰錯誰不錯。忽有箇漢出來道。白雲不是",
    "X71n1412_004:0250b21": "今日錯。自云。錯。師云。扶竪臨濟正宗揭示楊岐奧旨。",
    "X71n1412_004:0250b22": "還他五祖始得。雖然也是泥裏洗土。山僧即不然。去",
    "X71n1412_004:0250b23": "年底今年用得著。今年底後年用得著。用得著重拈",
    "X71n1412_004:0250b24": "却。一步闊一步。一著高一著。忽有箇漢出來道。長老",
    "X71n1412_004:0250c01": "與麼說話。也是無孔鐵鎚。只向它道。若是無孔鐵鎚。",
    "X71n1412_004:0250c02": "正用得著。",
    "X71n1412_004:0250c03": "結夏小參。法不孤起。仗境方生。明朝結制斯臨。未舉",
    "X71n1412_004:0250c04": "西天法令。今夜小參時至。且開東山家筵。囉囉招囉",
    "X71n1412_004:0250c05": "囉搖囉囉送。義出豐年。不是心不是佛不是物。儉生",
    "X71n1412_004:0250c06": "不孝。寸釘入木。以大圓覺為我伽藍。一句當天。八萬",
    "X71n1412_004:0250c07": "法門。生死路絕。恁麼會得。九十日內。自然水到渠成。",
    "X71n1412_004:0250c08": "別有商量。萬煆爐中。試看花飛雪片。正恁麼時如何。",
    "X71n1412_004:0250c09": "明明百草頭邊事。不比楊岐栗棘蓬。",
    "X71n1412_004:0250c10": "除夜小參。一年三百六十日。一月三百六十時。以年",
    "X71n1412_004:0250c11": "計月。以月計日。以日計時。乘一氣之遷流。順四時而",
    "X71n1412_004:0250c12": "成歲。不覺不知。又是臘月三十日了也。佛眼和尚云。",
    "X71n1412_004:0250c13": "一日日一時時。龍門老心自知。敲氷取火。愛討便宜。",
    "X71n1412_004:0250c14": "澹湖即不然。作無所作。為無所為。心無所知。無所不",
    "X71n1412_004:0250c15": "知。知是妄覺。不知是無記。多年曆日最靈驗。分付心",
    "X71n1412_004:0250c16": "王仔細推。與麼說話。入理深談則不無。要見佛眼老",
    "X71n1412_004:0250c17": "人未可在。何也。為他曾見老東山來。且道老東山有",
    "X71n1412_004:0250c18": "甚長處。不見道。賤賣擔板漢。貼秤麻三斤。百千年滯",
    "X71n1412_004:0250c19": "貨。無處著渾身。携取詩書歸舊隱。野花啼鳥一般春。",
    "X71n1412_004:0250c20": "下座。",
    "X71n1412_004:0250c21": "夏前告香普說。向上一路。千聖共行。調達因甚麼入",
    "X71n1412_004:0250c22": "地獄。達磨不來東土。二祖不往西天。玄沙因甚麼[祝/土]",
    "X71n1412_004:0250c23": "破脚指。打破虗空底人。向甚處安著。此是山僧適來",
    "X71n1412_004:0250c24": "對大眾前。垂此三轉語。諸人無不委知。只是無一人",
    "X71n1412_004:0251a01": "向山僧未開口已前道得一句。首座雖則下語。終是",
    "X71n1412_004:0251a02": "曲順人情。明眼人前一場笑具。若是箇漢。便好向者",
    "X71n1412_004:0251a03": "裏掀倒禪床。喝散大眾。拗折主丈。向三條椽下。作箇",
    "X71n1412_004:0251a04": "洒洒落落無事人去。豈不快哉。既無如是作略。未免",
    "X71n1412_004:0251a05": "向第二義門。為諸人通一線路。古人云。諸佛未出世。",
    "X71n1412_004:0251a06": "人人鼻孔遼天。出世後杳無消息。雖無消息。要且瞞",
    "X71n1412_004:0251a07": "諸人一點不得。何也。天不能盖。地不能載。日月不能",
    "X71n1412_004:0251a08": "昭臨。虗空不能包褁。萬象不能覆藏。通上徹下。是箇",
    "X71n1412_004:0251a09": "大解脫人。何處更有許多名字。所以道。處處真處處",
    "X71n1412_004:0251a10": "真。塵塵盡是本來人。真實說時元是妄。正體堂堂失",
    "X71n1412_004:0251a11": "却身。與麼說話。還得相應也無。兄弟。白日青天。有甚",
    "X71n1412_004:0251a12": "麼事。從上佛祖立機立境。千差萬別。隱顯殊途。只要",
    "X71n1412_004:0251a13": "你實證實悟。於實證實悟處。靠者一著子。直是朝嚗",
    "X71n1412_004:0251a14": "嚗地。所謂上無攀仰。下絕己躬。常光現前。壁立萬仞。",
    "X71n1412_004:0251a15": "豈不見大梅常禪師。問馬大師。如何是佛。大師云。即",
    "X71n1412_004:0251a16": "心是佛。大梅於言下大悟。徑往大梅結菴。二十年影",
    "X71n1412_004:0251a17": "不出山。後有僧問。和尚見馬大師。得箇甚麼便住此",
    "X71n1412_004:0251a18": "山。梅云。大師向我道即心是佛。便向者裏住。者箇豈",
    "X71n1412_004:0251a19": "不是實證實悟。於實證實悟處。靠者一著。能信自心",
    "X71n1412_004:0251a20": "決定是佛。更不別求。僧云。大師近日佛法又別了也。",
    "X71n1412_004:0251a21": "梅云。作麼生別。僧云。非心非佛。梅云。者老漢惑亂人",
    "X71n1412_004:0251a22": "家男女。未有了日。任他非心非佛。我只即心即佛。且",
    "X71n1412_004:0251a23": "道大梅具甚麼眼。者些子說似人不得。大智非名。真",
    "X71n1412_004:0251a24": "空絕迹。功多業熟。職到威成。如月印千江。波隨眾水。",
    "X71n1412_004:0251b01": "才有是非。紛然失心。趙州和尚云。至道無難。唯嫌揀",
    "X71n1412_004:0251b02": "擇。才有語言。是揀擇是明白。老僧不在明白裏。是汝",
    "X71n1412_004:0251b03": "諸人還護惜也無。時有僧便問。和尚既不在明白裏。",
    "X71n1412_004:0251b04": "護惜箇甚麼。州云。我亦不知。僧云。和尚既不知。為什",
    "X71n1412_004:0251b05": "麼道不在明白裏。州云。問事即得。禮拜了退。有底便",
    "X71n1412_004:0251b06": "道。趙州赤心片片。為物垂慈。殊不知正是渾鋼打就。",
    "X71n1412_004:0251b07": "生鐵鑄成。他明明道。老僧不在明白裏。諸人還護惜",
    "X71n1412_004:0251b08": "也無。既不可揀擇。又不在明白裏。自然頭頭上明。物",
    "X71n1412_004:0251b09": "物上了。當體解脫。非離真而立處。立處即真。十二時",
    "X71n1412_004:0251b10": "中。要你護惜不可放捨。者僧也不易推究。便問和尚",
    "X71n1412_004:0251b11": "既不在明白裏。護惜箇甚麼。州云。我亦不知。不妨頭",
    "X71n1412_004:0251b12": "正尾正。僧云。和尚既不知。因甚麼道不在明白裏。州",
    "X71n1412_004:0251b13": "云。問事即得。禮拜了退。要識真金。須經敏手。後來雪",
    "X71n1412_004:0251b14": "竇和尚云。趙州倒退三千。雪竇可使一代宗師。要且",
    "X71n1412_004:0251b15": "只知趙州放行。不知趙州把定。大凡參學。須是頂門",
    "X71n1412_004:0251b16": "具眼。自然不肯造次承當。隨他顛倒。巖頭云。才與麼",
    "X71n1412_004:0251b17": "便不與麼。是句亦剗。非句亦剗。者箇喚作無功用大",
    "X71n1412_004:0251b18": "解脫門。後有僧問趙州。至道無難唯嫌揀擇。如何是",
    "X71n1412_004:0251b19": "不揀擇。州云。天上天下唯吾獨尊。一句合頭語。萬劫",
    "X71n1412_004:0251b20": "繫驢橛。僧云。此猶是揀擇。州云。田厙奴。甚麼處是揀",
    "X71n1412_004:0251b21": "擇。甜瓜徹蒂甜。苦瓠連根苦。雪竇和尚頌云。似海之",
    "X71n1412_004:0251b22": "深。如山之固。蚊蝱弄空裏猛風。螻蟻撼於鐵柱。揀兮",
    "X71n1412_004:0251b23": "擇兮。當軒布鼓。一時裂破。雖然。也是箇斬釘截鐵漢",
    "X71n1412_004:0251b24": "始得。僧又問。至道無難唯嫌揀擇。是時人窠窟否。州",
    "X71n1412_004:0251c01": "云。曾有人問我。直得五年分疎不下。好與掀倒禪床。",
    "X71n1412_004:0251c02": "雪竇頌云。象王回旋。獅子哮吼。無義之談塞斷人口。",
    "X71n1412_004:0251c03": "南北東西烏飛兔走。是什麼說話。也好與一拶。後又",
    "X71n1412_004:0251c04": "僧問。至道無難唯嫌揀擇。才有語言。是擇揀。和尚如",
    "X71n1412_004:0251c05": "何為人。州云。何不引盡者話。僧云。某甲只念到者裏。",
    "X71n1412_004:0251c06": "州云。只者便是至道無難唯嫌揀擇。孟八郎漢。又與",
    "X71n1412_004:0251c07": "麼去。雪竇和尚頌云。風吹不入。水洒不濕。虎步龍行。",
    "X71n1412_004:0251c08": "神號鬼泣。頭長三尺知是誰。相對無言獨足立。一對",
    "X71n1412_004:0251c09": "無孔鐵鎚。者般說話。諸人十二時中。還曾窮究也未。",
    "X71n1412_004:0251c10": "若未曾窮究。切忌向者裏東卜西卜。古人云。却物為",
    "X71n1412_004:0251c11": "上。逐物為下。是他本色道流。自然活鱍鱍地。豈肯將",
    "X71n1412_004:0251c12": "古人機緣。配在八識田中。自作障礙。雲門云。拈得便",
    "X71n1412_004:0251c13": "用。把得便撲。在今諸方。覓箇舉話底也難得。好兄弟。",
    "X71n1412_004:0251c14": "如斯理論。意在於何。只要你向古人未屙已前。千聖",
    "X71n1412_004:0251c15": "著眼不及處。坐斷報化佛頭。直是風凜凜地。山僧自",
    "X71n1412_004:0251c16": "來愛與兄弟東語西話。諸方聞得。往往謂之密室傳",
    "X71n1412_004:0251c17": "授。殊不知自有體裁。才見他開口。便知得他心肝五",
    "X71n1412_004:0251c18": "臟。何也。為他自己本分事上。不曾嗄地一聲。不能向",
    "X71n1412_004:0251c19": "古人未屙已前著得隻眼。所以隨語生解。縱使和盤",
    "X71n1412_004:0251c20": "托出。掇向面前。有甚交涉。甞記大慧和尚有云。我便",
    "X71n1412_004:0251c21": "是參禪底精子。山僧早年聞與麼道。亦為不平。大抵",
    "X71n1412_004:0251c22": "參禪。到啐地折嚗地斷。十方世界。都盧是箇大解脫",
    "X71n1412_004:0251c23": "門。動靜去來咳唾掉臂。無非盡是文殊普賢大人境",
    "X71n1412_004:0251c24": "界。有甚麼精與不精。後來因看大慧廣錄。見他往荊",
    "X71n1412_004:0252a01": "南謁張無盡一段機緣。方知古人言不虗發。大慧一",
    "X71n1412_004:0252a02": "日與張無盡夜話。無盡云。老夫頃寓居江寧戒壇院。",
    "X71n1412_004:0252a03": "因閱雪竇語。至百丈再參馬祖因緣。雪竇云。大冶精",
    "X71n1412_004:0252a04": "金應無變色。遂擲卷于地云。審如是。臨濟佛法豈有",
    "X71n1412_004:0252a05": "今日耶。十數年來。諸方往往以予聰明愽記。少有知",
    "X71n1412_004:0252a06": "余者。公自江西法窟中來。必辨優劣。試與老夫言之。",
    "X71n1412_004:0252a07": "大慧云。公之所見。正與真淨死心符合。近世得此機",
    "X71n1412_004:0252a08": "用。獨二老耳。無盡云。真淨何謂。大慧云。真淨頌云。客",
    "X71n1412_004:0252a09": "情步步隨人轉。有大威光不能現。突然一喝雙耳聾",
    "X71n1412_004:0252a10": "那吒眼開黃檗面。無盡云。死心何謂。大慧云。死心道。",
    "X71n1412_004:0252a11": "我要問雪竇。既是大冶精金。因甚却三日耳聾。還會",
    "X71n1412_004:0252a12": "麼。從前汗馬無人識。只要重論盖代功。無盡乃撫几",
    "X71n1412_004:0252a13": "云。不因公舉。爭知真淨死心用處。若非真淨死心。難",
    "X71n1412_004:0252a14": "顯雪竇馬祖。由是相與禪悅法喜之樂。者般說話。久",
    "X71n1412_004:0252a15": "參先德。想己見聞。後學初機。卒難洞曉。山僧因行掉",
    "X71n1412_004:0252a16": "臂。舉似一番。百丈再參馬祖。祖以目視繩床角拂子。",
    "X71n1412_004:0252a17": "丈云。即此用離此用。祖云。你他後開兩片皮。將何為",
    "X71n1412_004:0252a18": "人。百丈取拂子竪起。祖云。即此用離此用。丈掛拂於",
    "X71n1412_004:0252a19": "舊處。祖震威一喝。丈直得三日耳聾。後來雪竇和尚",
    "X71n1412_004:0252a20": "拈云。夫列其派者甚多。究其源者極少。總道百丈於",
    "X71n1412_004:0252a21": "喝下大悟。還端的也無。然刁刀相似。魚魯參差。若是",
    "X71n1412_004:0252a22": "明眼漢。瞞他一點不得。只如馬祖道你他後開兩片",
    "X71n1412_004:0252a23": "皮將何為人。百丈竪起拂子。為復如虫禦木。啐啄同",
    "X71n1412_004:0252a24": "時。諸人要會三日耳聾麼。大冶精金應無變色。敢問",
    "X71n1412_004:0252b01": "諸人。大冶精金應無變色。置而勿論。只如張無盡投",
    "X71n1412_004:0252b02": "卷于地云。審如是。臨濟佛法豈有今日邪。意在於何。",
    "X71n1412_004:0252b03": "如今眾中稍蘊知識者。往往便道。無盡大似作家宗",
    "X71n1412_004:0252b04": "師。既會馬祖一喝百丈三日耳聾。又須發明雪竇大",
    "X71n1412_004:0252b05": "冶精金應無變色。然後倒行逆施。投卷于地。所謂變",
    "X71n1412_004:0252b06": "通逸格向上提持。是則固是。據山僧見處。又且不然。",
    "X71n1412_004:0252b07": "張無盡滿肚文章。要且不識朕聞上古其風朴略。馬",
    "X71n1412_004:0252b08": "祖一喝百丈耳聾。正是去却貼肉汗衫。拈却髑髏前",
    "X71n1412_004:0252b09": "妄想。雪竇云大冶精金應無變色。可謂本分草料。死",
    "X71n1412_004:0252b10": "心真淨據欵結案。未稱全提。後來無盡亦有頌云。馬",
    "X71n1412_004:0252b11": "師一喝大雄峯。深入髑髏三日聾。黃檗聞之驚吐舌。",
    "X71n1412_004:0252b12": "江西從此立宗風。依舊向語脉裏轉却。山僧昔年送",
    "X71n1412_004:0252b13": "僧往南屏再參。曾有頌云。百丈參馬師。伎倆俱已盡。",
    "X71n1412_004:0252b14": "一喝三日聾。當機須猛省。若謂大冶金。正是佛祖病。",
    "X71n1412_004:0252b15": "所以無盡翁。掩卷未肯信。妙喜天人師。今古眼目正。",
    "X71n1412_004:0252b16": "雲菴與死心。提掇事已定。敲唱既雙行。節拍頗相應。",
    "X71n1412_004:0252b17": "一舉便知音。撫膝始加敬。更有云云。不能盡舉。山僧",
    "X71n1412_004:0252b18": "自來鄱陽。未甞不與兄弟切切提撕。終是未曾拈出",
    "X71n1412_004:0252b19": "者一著子。古人有十度發言九度休去之說。在今豈",
    "X71n1412_004:0252b20": "不然乎。若是真正本色道流。未甞虧欠。僧問趙州。狗",
    "X71n1412_004:0252b21": "子還有佛性也無。州云無。到者裏。提撕也提撕不得。",
    "X71n1412_004:0252b22": "拈出也拈出不得。擬要發言。向甚處下口。縱使休去。",
    "X71n1412_004:0252b23": "還休得麼。五祖和尚云。趙州露刃劍。寒霜光燄燄。更",
    "X71n1412_004:0252b24": "擬問如何。分身作兩段。大慧和尚云。參學人向露刃",
    "X71n1412_004:0252c01": "劒上。著得隻眼。便是百了千當。還丹一粒點鐵成金。",
    "X71n1412_004:0252c02": "至理一言轉凡成聖。更欲多言。恐無利益。珍重。",
    "X71n1412_004:0252c03": "夏前告香普說。舉不顧。即差互。擬思量。何劫悟。向上",
    "X71n1412_004:0252c04": "一路。列在下風。千聖不傳。置之一處。竪起拂子云。看",
    "X71n1412_004:0252c05": "看雲門大師來也。一句語具三句。函盖乾坤句。截斷",
    "X71n1412_004:0252c06": "眾流句。隨波逐浪句。一時撒向諸人面前。見汝不會。",
    "X71n1412_004:0252c07": "又作死馬醫去也。雖然也瞞汝諸人不得。忽若三句",
    "X71n1412_004:0252c08": "內三句外。當頭一拶撩起便行。三千里外。築著磕著。",
    "X71n1412_004:0252c09": "便見水底火發。通上徹下。是箇大解脫人。何處更有",
    "X71n1412_004:0252c10": "許多不了事也。雖然。也須實到者箇田地始得。古人",
    "X71n1412_004:0252c11": "垂一機示一境。險峻處直是險峻。奇特處直是奇特。",
    "X71n1412_004:0252c12": "若佛若祖。同一元由。乃古乃今。別無二致。兄弟據實",
    "X71n1412_004:0252c13": "而論。自己分上。少箇甚麼。自是從無量劫來。妄想沿",
    "X71n1412_004:0252c14": "襲。背覺合塵。日漸月深。不能回顧。以致膠膠擾擾。不",
    "X71n1412_004:0252c15": "得自由。才說自己分上一段奇特大事。如存若亡。縱",
    "X71n1412_004:0252c16": "有百千法門。無量方便。到你面前。只成戲論。不然則",
    "X71n1412_004:0252c17": "起心動念。作意商量。立主立賓。說向上向下。為人不",
    "X71n1412_004:0252c18": "為人。諦當不諦當。及乎摶量不及。計較不成。便颺向",
    "X71n1412_004:0252c19": "無事甲中。謂從上來事不過只是箇無孔鐵鎚。但與",
    "X71n1412_004:0252c20": "麼承當將去。到處亂呈懵袋。更不受人決擇。殊不知。",
    "X71n1412_004:0252c21": "此事本來成現。不假外求。求而得之。盡是鬼家活計。",
    "X71n1412_004:0252c22": "德山和尚云。汝但無心於事。無事於心。則虗而靈寂",
    "X71n1412_004:0252c23": "而妙。若毫端許言之本末。皆為自欺。何故。毫釐繫念。",
    "X71n1412_004:0252c24": "三途業因。瞥爾情生。萬劫覊鎻。聖名凡號。盡是虗聲。",
    "X71n1412_004:0253a01": "殊相劣形。皆為幻色。汝欲求之。得無累乎。及其厭之。",
    "X71n1412_004:0253a02": "又成大患。終而無益。者箇說話。便是釋迦老子。再出",
    "X71n1412_004:0253a03": "頭來。經三大阿僧祇劫。勤苦修習。以至入雪山。詣鹿",
    "X71n1412_004:0253a04": "苑。轉無上法輪。說三乘十二分教。不過如此。只如毫",
    "X71n1412_004:0253a05": "端不立。本末都亡。心佛眾生。境智俱泯。還成自欺否。",
    "X71n1412_004:0253a06": "到者裏。須是箇斬釘截鐵。不顧危亡。撒手懸崖。不拘",
    "X71n1412_004:0253a07": "得失底。然後向無功用。大解脫場中。拈出一機。所謂",
    "X71n1412_004:0253a08": "金剛圈栗棘蓬。使盡大地人。吞透得過。受用自在。方",
    "X71n1412_004:0253a09": "可稱為逸羣種草。向此門中。與從上列祖。把手共行。",
    "X71n1412_004:0253a10": "始有相應分。豈不見。圓悟。未離蜀時。在講肆中。已為",
    "X71n1412_004:0253a11": "同輩所推。及至出蜀時。所至諸方無不盡其底蘊。首",
    "X71n1412_004:0253a12": "謁真如哲和尚。欲呈所見。哲云。且歇去。次日復往。喆",
    "X71n1412_004:0253a13": "云。昔有僧問睦州。以一重去一重即不問。不以一重",
    "X71n1412_004:0253a14": "去一重時如何。睦州云。昨日[栽木+土]茄子。今日種冬瓜。汝",
    "X71n1412_004:0253a15": "靜思之。悟遂靜默數月。忽然有省。即以告哲。哲詰之。",
    "X71n1412_004:0253a16": "悟曰。知客在門頭。典座在厨下。哲頷之。看他先輩出",
    "X71n1412_004:0253a17": "來。究明此事。大不容易。直是先去佛祖頭上立地。然",
    "X71n1412_004:0253a18": "後放身捨命就人決擇。何以見得。是他一念確實發",
    "X71n1412_004:0253a19": "起現行。明知三乘十二分教。皆是表顯之說。如人說",
    "X71n1412_004:0253a20": "食終不能飽。返照自己真實受用。於一切處。無纖毫",
    "X71n1412_004:0253a21": "滲漏。方為究竟。豈是今日麻纏紙裹。胡亂撑拄道。我",
    "X71n1412_004:0253a22": "曾見前輩來。更不肯退步就己揣摩。還曾穩當也無。",
    "X71n1412_004:0253a23": "後來圓悟又謁黃龍晦堂心禪師。心云。我此間要宗",
    "X71n1412_004:0253a24": "說俱通。一處不明。非吾眷屬。只如獅子尊者被害。白",
    "X71n1412_004:0253b01": "乳涌頸。今人唯血出。汝意云何。悟云。乳血果有異耶。",
    "X71n1412_004:0253b02": "心曰。安得同。悟曰。二物從何而有。心曰。傷汝膚乳何",
    "X71n1412_004:0253b03": "在。悟曰。待和尚一鉏成井。我亦如是。晦堂笑曰。此後",
    "X71n1412_004:0253b04": "生亦可穿鑿。可惜晦堂當時放過。待他道待和尚一",
    "X71n1412_004:0253b05": "鉏成井我亦如是。只向他道。山僧功不浪施。當時若",
    "X71n1412_004:0253b06": "下得者一著。免得圓悟波波挈挈。上人門戶。如喋屎",
    "X71n1412_004:0253b07": "狗相似。有甚用處。又謁東林總和尚。總曰。路逢達磨",
    "X71n1412_004:0253b08": "否。悟曰。今日獲瞻慈相。總斥之曰。汝狂矣。悟私自謂。",
    "X71n1412_004:0253b09": "此平實禪也。次日復往。總曰。人人有一慧日。汝有之",
    "X71n1412_004:0253b10": "乎。悟曰。無。總曰。安得無。悟云。在山南。總可其語。且道",
    "X71n1412_004:0253b11": "圓悟此語。落在什麼處。東林既是落七落八。圓悟未",
    "X71n1412_004:0253b12": "免頭上安頭。則前所謂平實禪者。語不誣矣。是時叢",
    "X71n1412_004:0253b13": "林中有人。不似今日。雖在眾中頭白齒黃。至竟不知",
    "X71n1412_004:0253b14": "祖師巴鼻。是箇甚麼。聞知圓悟所歷諸方門戶。機鋒",
    "X71n1412_004:0253b15": "峻捷。辨說過人。有一老宿笑曰。勤川子被禪道裂破",
    "X71n1412_004:0253b16": "肚皮矣。何年得安樂耶。者箇便是將圓悟。推向萬丈",
    "X71n1412_004:0253b17": "深坑。更擠以石。然後要他甦醒起來。自作活計。圓悟",
    "X71n1412_004:0253b18": "聞之不覺負愧。遂往龍舒謁太平演祖。祖詬罵曰。佛",
    "X71n1412_004:0253b19": "法大事。豈口頭聲色所至哉。若以機辨為禪。則臘月",
    "X71n1412_004:0253b20": "三十日。涅槃堂裏。爭奈孤燈獨照何。悟色變而去。至",
    "X71n1412_004:0253b21": "金山。因故人有疾。悟授以己見。其人臨終。狼狽萬狀。",
    "X71n1412_004:0253b22": "悟曰。吾輩極頭處今敗績矣。古人到者裏。論實不論",
    "X71n1412_004:0253b23": "虗。只如圓悟平日所歷。諸方宗匠之門。有如是契證。",
    "X71n1412_004:0253b24": "古人淵奧。罔不窮盡。因甚至演祖之室。一旦如賊入",
    "X71n1412_004:0253c01": "空屋。更無一物可稱其意。後因入淛。至蘇州萬壽大",
    "X71n1412_004:0253c02": "病。怖不自持。平日見解。一無所用。乃謂佛鑑曰。太平",
    "X71n1412_004:0253c03": "老人。所謂涅槃堂裏禪。今日驗矣。豈此老果有異於",
    "X71n1412_004:0253c04": "人乎。不然則何銀山鐵壁如是之堅也。由是還太平。",
    "X71n1412_004:0253c05": "時演祖已遷海會。祖曰。汝來乎。吾望汝久矣。所謂欲",
    "X71n1412_004:0253c06": "識佛性義。當觀時節因緣。時節若至。其理自彰。山僧",
    "X71n1412_004:0253c07": "尋常甞謂兄弟曰。必欲究明此事。因緣脗合。自有其",
    "X71n1412_004:0253c08": "時。但辨悠久真實身心。自然相應。看他圓悟。豈不是",
    "X71n1412_004:0253c09": "因緣時節耶。未幾為侍者。一日因官人相訪。請問法",
    "X71n1412_004:0253c10": "要。祖曰。官人曾讀小艶詩也。頻呼小玉元無事。只要",
    "X71n1412_004:0253c11": "檀郎認得聲。若向者裏明得。參學事畢。圓悟聞之謂",
    "X71n1412_004:0253c12": "祖曰。此兩句亦能發機乎。祖應聲曰。麻三斤。纔道及",
    "X71n1412_004:0253c13": "麻字。圓悟豁然大悟。時有雞正啼。乃斥之曰。汝亦會",
    "X71n1412_004:0253c14": "禪耶。乃告祖曰。今日喪却目前機。去却胷中物矣。祖",
    "X71n1412_004:0253c15": "大悅。好兄弟。末後一著。如到牢關。絕後再甦。欺君不",
    "X71n1412_004:0253c16": "得。便是全心即佛。全佛即心。一人發真歸元。十方虗",
    "X71n1412_004:0253c17": "空。悉皆消殞底時節也。向年有一尊宿。曾見前輩來。",
    "X71n1412_004:0253c18": "一生住大院。點胸不少。甞與兄弟室中舉話。不原所",
    "X71n1412_004:0253c19": "自。因演祖應聲對圓悟曰。麻三斤。纔道及麻字。圓悟",
    "X71n1412_004:0253c20": "忽然大悟。而此尊宿。不知古人舌頭落處。將謂麻字",
    "X71n1412_004:0253c21": "便能發圓悟之機。至舉話時。只舉一麻字。遞相印證。",
    "X71n1412_004:0253c22": "直是好笑。掩彩殺人。如此敢稱宗匠。更要與人舉話",
    "X71n1412_004:0253c23": "在。當時演祖。若舉到麻三兩字。圓悟因時悟去。後人",
    "X71n1412_004:0253c24": "室中依他作解。亦只云麻三。是何言歟。所謂眼目不",
    "X71n1412_004:0254a01": "明。錯認驢鞍橋。作阿爺下頷。當知圓悟悟處。在彼而",
    "X71n1412_004:0254a02": "不在此也。看他謂演祖曰。此兩句亦能發機乎。便是",
    "X71n1412_004:0254a03": "百了千當時節。縱使演祖未開口曰麻三斤。圓悟是",
    "X71n1412_004:0254a04": "時亦自如桶底子脫相似。乃至道箇麻三斤。胸中礙",
    "X71n1412_004:0254a05": "膺之物。豈不脫然者耶。所謂宗師為人。但除其病。不",
    "X71n1412_004:0254a06": "除其法。聲前領旨。猶迷顧鑑之端。句後精通。尚昧識",
    "X71n1412_004:0254a07": "情之表。圓悟礙膺之物。既已脫然。無著快活處。時有",
    "X71n1412_004:0254a08": "雞正啼。乃斥之曰。汝亦會禪耶。者箇便是回乾轉坤。",
    "X71n1412_004:0254a09": "千聖羅籠不住。透頂透底。獨步大方。從上列祖。企仰",
    "X71n1412_004:0254a10": "不及底樣子。所謂靈光洞耀。逈脫根塵。體露真常。不",
    "X71n1412_004:0254a11": "拘文字。自後演祖之門。能大其家者。若子若孫。分光",
    "X71n1412_004:0254a12": "四海。猶揭日月。惟圓悟一人。豈易事也。山中兄弟。來",
    "X71n1412_004:0254a13": "此相聚。固是不多。皆江湖抱道之士。既不遠數千里。",
    "X71n1412_004:0254a14": "相尋而來。不為他事。二六時中。直須窮究。高菴和尚",
    "X71n1412_004:0254a15": "云。父母生汝身。師友成汝志。無飢寒之迫。無征役之",
    "X71n1412_004:0254a16": "勞。於此不堅確精進。成辨道業。他日何面目。見父母",
    "X71n1412_004:0254a17": "師友乎。然此事不在多知多解。只要據實而論。大眾",
    "X71n1412_004:0254a18": "會麼。舉不顧。即差互。坐斷上頭關。截斷千差路。更不",
    "X71n1412_004:0254a19": "著商量。千聖齊却步。喝一喝。下座。",
    "X71n1412_004:0254a20": "中夏普說。心不附物。意不停玄。大智非名。真空絕迹。",
    "X71n1412_004:0254a21": "是汝諸人。十二時中。向甚處措足。直下無事。墮在見",
    "X71n1412_004:0254a22": "聞覺知。纔涉安排。未免依草附木。兄弟。據實而論。盡",
    "X71n1412_004:0254a23": "十方世界。有甚麼物與汝為緣為對。三乘十二分教。",
    "X71n1412_004:0254a24": "達磨西來。直指人心見性成佛。增一絲毫不得。及至",
    "X71n1412_004:0254b01": "颺向他方世界。無依無欲。離相離名。無去無來。不生",
    "X71n1412_004:0254b02": "不滅。也減一絲毫不得。九霄絕翳。何用穿通。一道神",
    "X71n1412_004:0254b03": "光。未甞昏昧。所以恁麼也得。不恁麼也得。恁麼不恁",
    "X71n1412_004:0254b04": "麼總得。如王寶劒。孰敢當鋒。擬欲擡眸。橫屍萬里。古",
    "X71n1412_004:0254b05": "人垂一機示一境。至痛快為人處。直是透頂透底。情",
    "X71n1412_004:0254b06": "生智隔。想變體殊。情未生時。隔箇甚麼。此亦是一期",
    "X71n1412_004:0254b07": "方便。控你入處。為你未曾及到者箇田地。所以有佛",
    "X71n1412_004:0254b08": "有法。有玄有妙。有向上向下。者邊那邊。自作障礙。曠",
    "X71n1412_004:0254b09": "大劫來不得自由。況此事豈是你赤肉團上心識摶",
    "X71n1412_004:0254b10": "量底事。心若無事。萬法不生。意絕玄微。纖塵何立。雲",
    "X71n1412_004:0254b11": "門云。直得觸目無滯。達得名身句身。一切法空。山河",
    "X71n1412_004:0254b12": "大地是名。名亦不可得。喚作三昧性海俱備。猶是無",
    "X71n1412_004:0254b13": "風匝匝之波。直得忘知於覺。覺即佛性。喚作無事人。",
    "X71n1412_004:0254b14": "更須知有向上一竅。若教山僧向上論量。直是無啟",
    "X71n1412_004:0254b15": "口處。諸人到者裏。亦無立地分。三千里外。道絕人荒。",
    "X71n1412_004:0254b16": "善法堂前。草深一丈。豈是分外。何故。立機立境。不是",
    "X71n1412_004:0254b17": "向上事。揚眉瞬目。不是向上事。竪拂敲床。不是向上",
    "X71n1412_004:0254b18": "事。棒喝交馳。賓主互換。不是向上事。向上向下則且",
    "X71n1412_004:0254b19": "置。即今且只要你將從前伎倆一時截斷。使脚跟下",
    "X71n1412_004:0254b20": "空牢牢地。然後將古人機緣密切提撕。畢竟是箇甚",
    "X71n1412_004:0254b21": "麼道理。僧問雲門。如何是佛。門云乾屎橛。明如杲日。",
    "X71n1412_004:0254b22": "寬若太虗。大地山河。全彰海印。一明一切明。一見一",
    "X71n1412_004:0254b23": "切見。一了一切了。兄弟。時光可惜。不易來此聚頭。直",
    "X71n1412_004:0254b24": "須辨一片真實身心。究教徹去。者箇喚作生死大事。",
    "X71n1412_004:0254c01": "不是你趂口快圖衣食衒聲利底生活。[拚ㄙ+ㄊ]却十年五",
    "X71n1412_004:0254c02": "年。不出僧堂門。無人道你不會。古來尊宿擔荷此事。",
    "X71n1412_004:0254c03": "大不容易。不知歷涉多少艱難。汾陽參七十餘員善",
    "X71n1412_004:0254c04": "知識。具大眼目。只有一二。自餘之輩。不在言也。近來",
    "X71n1412_004:0254c05": "一等兄弟。知識不明。於自己本分事上。無參學分。不",
    "X71n1412_004:0254c06": "能體究。却去冊子上做工夫。要資談柄。錯了也。拋却",
    "X71n1412_004:0254c07": "真金。去尋瓦礫。有甚用處。夾山未見船子時。看他所",
    "X71n1412_004:0254c08": "得。豈是尋常。一日上堂。僧問如何是法身。答云。法身",
    "X71n1412_004:0254c09": "無相。如何是法眼。答云。法眼無瑕。可謂金不博金。水",
    "X71n1412_004:0254c10": "不洗水。洎乎被道吾一笑。便乃手忙脚亂。且道那裏",
    "X71n1412_004:0254c11": "是他未盡善處。下座問道吾云。適來答者僧話。上座",
    "X71n1412_004:0254c12": "因甚發笑。請為我說。瞻風撥草。為法求人。須是者漢",
    "X71n1412_004:0254c13": "始得。道吾云。不道不是。只是未有師在。盲人指路。豈",
    "X71n1412_004:0254c14": "免傍觀。夾山因道吾所指。徑往華亭。去訪船子。早是",
    "X71n1412_004:0254c15": "七花八裂了也。船子問云。大德住何寺。山云。寺則不",
    "X71n1412_004:0254c16": "住。住則不似。鷺池鷲嶺。海甸菴園。甚處有者箇消息。",
    "X71n1412_004:0254c17": "船云。不似又不似箇甚麼。山云。不是目前法。船云。甚",
    "X71n1412_004:0254c18": "處學得來。山云。非耳目之所到。如印印泥。如印印空。",
    "X71n1412_004:0254c19": "如印印水。須是恁麼人。方明恁麼事。船云。一句合頭",
    "X71n1412_004:0254c20": "語。萬劫繫驢橛。鐵壁銀山萬仞高。船云。垂絲千尺。意",
    "X71n1412_004:0254c21": "在深潭。離鉤三寸。子何不道。金剛圈栗棘蓬。吞者十",
    "X71n1412_004:0254c22": "萬八千。透者如麻似粟。山擬開口。被船子一篙打下",
    "X71n1412_004:0254c23": "水中。鞭長不及馬腹。山纔上船。船云道道。山擬開口。",
    "X71n1412_004:0254c24": "船又打。得也得也。山因此有省。水中點頭三下。俊哉",
    "X71n1412_004:0255a01": "俊哉。船云。竿頭絲線從君弄。不犯清波意自殊。寧可",
    "X71n1412_004:0255a02": "截舌。不犯國諱。船云。絲懸綠水。浮定有無之意。一箇",
    "X71n1412_004:0255a03": "訝郎當。一箇福建子。山云。語帶玄而無路。舌頭談而",
    "X71n1412_004:0255a04": "不談。何不領取前話。船云。釣盡江波。錦鱗始遇。用盡",
    "X71n1412_004:0255a05": "自己心。笑破他人口。山乃掩耳。不特慎初。亦能護末。",
    "X71n1412_004:0255a06": "然猛虎不食伏肉。坐井豈能觀天。當時道吾密之三",
    "X71n1412_004:0255a07": "寸。夾山未免擔板過却。大凡參學須貴眼正。者般說",
    "X71n1412_004:0255a08": "話。豈是你長連床上。妄想計較得來。山僧十三上為",
    "X71n1412_004:0255a09": "僧。未甞去村院裏過夏。遇著本色宗匠。有師友處。即",
    "X71n1412_004:0255a10": "便放下身心相與體究。二十年來。把人杓柄。不知費",
    "X71n1412_004:0255a11": "了多少鹽醋。捱到楚水東頭。依舊波波挈挈。一點也",
    "X71n1412_004:0255a12": "瞞諸人不得。雲門云。盡十方世界。乾坤大地。以拄杖",
    "X71n1412_004:0255a13": "畫一畫云。百雜碎了也。三乘十二分教。達磨西來。放",
    "X71n1412_004:0255a14": "過即不可。若不放過。不消一喝。大眾會麼。名不得。狀",
    "X71n1412_004:0255a15": "還非。千年常住一朝僧。楚雞不是丹山鳳。喝一喝。下",
    "X71n1412_004:0255a16": "座。",
    "X71n1412_004:0255a18": "古林和尚語錄卷第四"
}