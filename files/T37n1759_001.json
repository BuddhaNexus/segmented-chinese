{
    "T37n1759_001:0348a06": "No. 1759 [cf. No. 366]",
    "T37n1759_001:0348a07": "佛說阿彌陀經疏",
    "T37n1759_001:0348a09": "唐海東新羅國沙門元曉述",
    "T37n1759_001:0348a10": "[0348a10] 將釋此經，三門分別：初述大意；次釋經宗致；",
    "T37n1759_001:0348a11": "其第三者，則入文釋。[0348a11] 第一述大意者，夫眾生",
    "T37n1759_001:0348a12": "心之為心也，離相離性如海如空，如空之故",
    "T37n1759_001:0348a13": "無相不融，何有東西之處？如海之故無性是",
    "T37n1759_001:0348a14": "守，豈無動靜之時？爾乃或因染業，隨五濁而",
    "T37n1759_001:0348a15": "長流；或承淨緣，絕四流而永寂。若斯動靜皆",
    "T37n1759_001:0348a16": "是大夢，以覺望之無流無寂。穢土淨國本來",
    "T37n1759_001:0348a17": "一心，生死涅槃終無二際，然無二之覺取之",
    "T37n1759_001:0348a18": "良難，迷一之夢去之不易。所以大聖垂&#x8FF9;有",
    "T37n1759_001:0348a19": "遐有邇，所陳言教或褒或貶，至如牟尼善逝",
    "T37n1759_001:0348a20": "現此穢土，誡五濁而勸往；彌陀如來御彼淨",
    "T37n1759_001:0348a21": "國，引三輩而導生。今是經者，斯乃兩尊出世",
    "T37n1759_001:0348a22": "之大意，四輩入道之要門，示淨土之可願、讚",
    "T37n1759_001:0348a23": "妙德而可歸。妙德可歸者，耳聞經名則入一",
    "T37n1759_001:0348a24": "乘而無反，口誦佛號則出三界而不還，何況",
    "T37n1759_001:0348a25": "禮拜專念讚詠觀察者哉！淨土可願者，浴於",
    "T37n1759_001:0348a26": "金妙蓮池則離有生之染因，遊玉樹檀林則",
    "T37n1759_001:0348a27": "向無死之聖果，加復見佛光入無相、聞梵響",
    "T37n1759_001:0348a28": "悟無生，然後乃從第五門出，回轡生死之苑、",
    "T37n1759_001:0348a29": "憩煩惱之林，不從一步普遊十方世界，不舒",
    "T37n1759_001:0348b01": "一念遍現無邊三世，其為樂也可勝度乎！極",
    "T37n1759_001:0348b02": "樂之稱豈虛也哉！[0348b02] 言「佛說」者，從金口之所出，",
    "T37n1759_001:0348b03": "千代不刊之教。「阿彌陀」者，含實德之所立，萬",
    "T37n1759_001:0348b04": "劫無盡之名，能所合舉以標題目，故言「佛說",
    "T37n1759_001:0348b05": "阿彌陀經」也。[0348b05] 第二辨經宗致者，此經直以超",
    "T37n1759_001:0348b06": "過三界二種清淨以為其宗，令諸眾生於無",
    "T37n1759_001:0348b07": "上道得不退轉以為意致。何者名為二種清",
    "T37n1759_001:0348b08": "淨？如論說言，此清淨有二種：一者、器世間清",
    "T37n1759_001:0348b09": "淨；二者、眾生世間清淨，乃至廣說故。然入此",
    "T37n1759_001:0348b10": "清淨有其四門：一、圓滿門，唯佛如來得入此",
    "T37n1759_001:0348b11": "門，如《本業經》說；二、一向門，八地已上菩薩得",
    "T37n1759_001:0348b12": "入此門，如《攝大乘論》說；三、純淨門，唯有第三",
    "T37n1759_001:0348b13": "極歡喜地已上菩薩得入此門，如《解深密經》",
    "T37n1759_001:0348b14": "說；四、正定聚門，唯無退者得入此門，無邪定",
    "T37n1759_001:0348b15": "聚及不定聚，如兩卷經說。通論極樂世界，具",
    "T37n1759_001:0348b16": "此四門。今此經宗二種清淨，正示第四正定",
    "T37n1759_001:0348b17": "聚門不定聲聞及說凡夫亦得生故。論說二",
    "T37n1759_001:0348b18": "乘種不生，決定種性不得生故。《聲王經》說：安",
    "T37n1759_001:0348b19": "樂世界阿彌陀佛有父母者，是變化女非實報",
    "T37n1759_001:0348b20": "女。論說女人不生彼者，無實女故，知變鳥此",
    "T37n1759_001:0348b21": "亦如是故。又復雖有父母而非胎生，寔是化",
    "T37n1759_001:0348b22": "生假為父母。如彼經言：若四眾能正受彼佛",
    "T37n1759_001:0348b23": "之名號，以此功德，臨命終時阿彌陀佛，即與",
    "T37n1759_001:0348b24": "大眾往此人所令其得見，見已尋生慶悅倍",
    "T37n1759_001:0348b25": "增功德。以是因緣，所生之處永離胞胎穢欲",
    "T37n1759_001:0348b26": "之形，純處鮮妙寶蓮華中自然化生，具大神",
    "T37n1759_001:0348b27": "通光明赫奕，當知父母假寄之耳。[0348b27] 又彼經言：",
    "T37n1759_001:0348b28": "阿彌陀佛與聲聞俱，如來、應供、正遍知其國",
    "T37n1759_001:0348b29": "號曰清泰，聖王所住，其城縱廣十千由旬。而",
    "T37n1759_001:0348c01": "《觀經》說：彼佛身高六十萬億那由他恒河沙",
    "T37n1759_001:0348c02": "由旬，城小身大不相當者，當知彼佛有眾多",
    "T37n1759_001:0348c03": "城，隨眾大小城亦大小，大城之中示以大身，",
    "T37n1759_001:0348c04": "小城之中現以小身。《聲王經》十千由旬者，是",
    "T37n1759_001:0348c05": "與聲聞俱住之城，當知佛身相當而住。《觀經》",
    "T37n1759_001:0348c06": "所說身高大者，當知其城亦隨廣大，與諸大",
    "T37n1759_001:0348c07": "眾俱住處故。如兩卷經及此經中，池中蓮華",
    "T37n1759_001:0348c08": "大小懸殊，隨池有大小其華亦大小，當知城",
    "T37n1759_001:0348c09": "身大小亦爾，其餘相違準此而通。或說，《聲王",
    "T37n1759_001:0348c10": "經》中說有父母，是顯彼佛所住穢土。是義不",
    "T37n1759_001:0348c11": "然。所以然者，彼經既說，寶蓮華中自然化生，",
    "T37n1759_001:0348c12": "具大神通光明赫奕。又下文言有二菩薩：一、",
    "T37n1759_001:0348c13": "名觀世音；二、名大勢至。此二菩薩侍立左右，",
    "T37n1759_001:0348c14": "此等悉是淨土相故，不異《觀經》之所說故。當",
    "T37n1759_001:0348c15": "知彼經所說提婆達多及魔王等，悉於淨土",
    "T37n1759_001:0348c16": "變化所作，不由此等為非淨土，如化畜生非",
    "T37n1759_001:0348c17": "穢土故，且止乘論還釋本文。[0348c17] 此下第三入文解",
    "T37n1759_001:0348c18": "釋。文有三分：序、正、流通。序分之中有其六句、",
    "T37n1759_001:0348c19": "於中前二是其標句，其後四事證成前二。言",
    "T37n1759_001:0348c20": "「如是」者，總舉所聞之法，表有信順之心。言「我",
    "T37n1759_001:0348c21": "聞」者，別提能聞之人，表無違諍之意。下四則",
    "T37n1759_001:0348c22": "引二對證成，明憶聞時處，成能聞之不謬。既",
    "T37n1759_001:0348c23": "有大師大眾，證所說之可信，於中委悉如常",
    "T37n1759_001:0348c24": "可知。[0348c24] 第六序大眾，有三：先聲聞眾、次菩薩眾、",
    "T37n1759_001:0348c25": "後雜類眾。聲聞眾中，舍利弗者，此云身子。目",
    "T37n1759_001:0348c26": "揵連者，此云讚誦。迦葉者，此云飲光。迦旃延",
    "T37n1759_001:0348c27": "者，此云扇繩。摩訶拘絺羅者，此云大膝。離婆",
    "T37n1759_001:0348c28": "多者，此云假和合。周利槃特伽者，此云蛇奴，",
    "T37n1759_001:0348c29": "或云小道。難陀，此云慶喜。阿難陀，此云歡",
    "T37n1759_001:0349a01": "喜。羅&#x777A;羅，此云覆障，或云宮生。憍梵波提，",
    "T37n1759_001:0349a02": "此云牛&#x545E;。賓頭盧，此云耆年，頗羅墮，此云利",
    "T37n1759_001:0349a03": "根。「迦留陀夷」，此云黑上，此是悉達未出家時",
    "T37n1759_001:0349a04": "師也。劫賓那，此云房宿。薄拘羅，此云善容。",
    "T37n1759_001:0349a05": "阿[少/兔]樓馱，此云無貧，或云如意。[0349a05] 菩薩眾中，「阿",
    "T37n1759_001:0349a06": "逸多」者，此云無能勝。乾陀訶提者，赤色，餘則",
    "T37n1759_001:0349a07": "可知。[0349a07] 「爾時，佛告」已下，第二正說分。於中有三；",
    "T37n1759_001:0349a08": "一者、正示二種清淨果；二者、勸修二種正因；",
    "T37n1759_001:0349a09": "其第三者，引例證成。初中有二：略標、廣解。中",
    "T37n1759_001:0349a10": "二句，先標依果，後標正報。釋中亦二：先釋依",
    "T37n1759_001:0349a11": "果、後釋正報。[0349a11] 依果清淨之中，義門有二，文相",
    "T37n1759_001:0349a12": "有六。別總功德有其十五義，門二：一、釋名門；",
    "T37n1759_001:0349a13": "二、辨相門。六者，名門開二，相門分四故。別總",
    "T37n1759_001:0349a14": "十五者，別有十四、總成一故。別有十四者，六",
    "T37n1759_001:0349a15": "文之中有其四例：前一各有一，後二各有二，",
    "T37n1759_001:0349a16": "第三文中開三，第四文中分五，是故合有十",
    "T37n1759_001:0349a17": "四功德。[0349a17] 第一文言「無有眾苦但受諸樂」者，是",
    "T37n1759_001:0349a18": "無諸難功德成就，如論頌言「永離身心惱，受",
    "T37n1759_001:0349a19": "樂常無間」故。[0349a19] 第二文言七重欄楯羅網行樹",
    "T37n1759_001:0349a20": "者，是莊嚴地功德成就。如論頌言「雜華異光",
    "T37n1759_001:0349a21": "色，寶欄遍圍繞」故。[0349a21] 第三文中有三功德，池水",
    "T37n1759_001:0349a22": "金沙者，是莊嚴水功德成就。如論頌言「諸池",
    "T37n1759_001:0349a23": "帶七寶，淥水含八德，下積黃金沙，上耀青蓮",
    "T37n1759_001:0349a24": "色」故。階道樓閣有金銀等者，是種種事功德",
    "T37n1759_001:0349a25": "成就。如論頌言「備諸珍寶性，具足妙莊嚴」故。",
    "T37n1759_001:0349a26": "蓮華如輪青色青光等者，莊嚴妙色成就功",
    "T37n1759_001:0349a27": "德。如論頌言「無垢光焰熾，明淨耀世間」故。",
    "T37n1759_001:0349a28": "[0349a28] 第四文中有五功德：一、妓樂功德，常住天樂",
    "T37n1759_001:0349a29": "故；二、寶地功德，黃金為地故；三、雨華功德，六",
    "T37n1759_001:0349b01": "時雨華故，如論頌曰「金地作天樂，雨華散其",
    "T37n1759_001:0349b02": "間，歡樂無疲極，晝夜未嘗眠」故；四、自在功德，",
    "T37n1759_001:0349b03": "乘通遊行故；五、受用功德，飯食經行故，如論",
    "T37n1759_001:0349b04": "頌曰「供養十方佛，報得通作翼，愛樂佛法味，",
    "T37n1759_001:0349b05": "禪三昧為食」故。然彼土食有二種：一者、內食，如",
    "T37n1759_001:0349b06": "此論說；二者、外食，如餘經說。如兩卷經言，若",
    "T37n1759_001:0349b07": "欲食時，七寶&#x9262;器自然在前，百味飯食自然",
    "T37n1759_001:0349b08": "盈滿，雖有是食而無食者，但見色聞香意以",
    "T37n1759_001:0349b09": "為足。今此經言飯食經行者，文相合於受用",
    "T37n1759_001:0349b10": "外食也。[0349b10] 第五文中有二功德，如變化功德化",
    "T37n1759_001:0349b11": "作眾鳥說妙法故。如論頌曰「種種雜色鳥，各",
    "T37n1759_001:0349b12": "各出雅音，聞者念三寶，忘想入一心」故。二、大",
    "T37n1759_001:0349b13": "義功德，無惡道等之名體故。如論頌曰「大乘",
    "T37n1759_001:0349b14": "善根男，等無譏嫌名，女人及根缺，二乘種不",
    "T37n1759_001:0349b15": "生」故。案云：經說無有惡道譏嫌，論顯無有人",
    "T37n1759_001:0349b16": "道譏嫌，互舉之爾，義如所說。[0349b16] 第六文中有二",
    "T37n1759_001:0349b17": "功德，如論說言，莊嚴虛空功德成就者，偈言",
    "T37n1759_001:0349b18": "「無量寶交絡，羅網虛空中，種種鈴發響，宣吐",
    "T37n1759_001:0349b19": "妙法音」故。二者莊嚴性功德。如論說言，莊嚴",
    "T37n1759_001:0349b20": "性功德成就者，偈言「正道大慈悲，出生善根",
    "T37n1759_001:0349b21": "故」。今言自然間生念三寶心者，正是性心，以",
    "T37n1759_001:0349b22": "依出世善根種子，不待功用自然生故。正念",
    "T37n1759_001:0349b23": "三寶離邪歸正，結道眾行故名正道。念此三",
    "T37n1759_001:0349b24": "寶勝妙功德，回施一切名大慈悲。[0349b24] 上來合有",
    "T37n1759_001:0349b25": "十四功德，無不超過三界六道，是故總名清",
    "T37n1759_001:0349b26": "淨世界。如論說言，莊嚴清淨功德成就者，偈",
    "T37n1759_001:0349b27": "言「觀彼世界相，勝過三界道」故。或有論說十",
    "T37n1759_001:0349b28": "八圓滿。今此經中依果清淨說此十五，若加",
    "T37n1759_001:0349b29": "後說正報四句，則有十九清淨功德。然經與",
    "T37n1759_001:0349c01": "論有同有異，於中委悉準之可知。[0349c01] 「舍利弗！於",
    "T37n1759_001:0349c02": "汝意云何？」此下第二正報清淨，於中示顯四",
    "T37n1759_001:0349c03": "種功德：一者、主功德；二者、伴功德；三者、大眾",
    "T37n1759_001:0349c04": "功德；四者、上首功德。[0349c04] 主功德中略出二種：一",
    "T37n1759_001:0349c05": "者、光明無量；二者、壽命無量。準此經文釋阿",
    "T37n1759_001:0349c06": "彌陀，此土譯之應云無量。又言成佛已來於",
    "T37n1759_001:0349c07": "今十劫者，為遣疑情。有人疑言：壽雖無量，要",
    "T37n1759_001:0349c08": "有始終，未知今者為始為末？今解言：今既所",
    "T37n1759_001:0349c09": "過唯經十劫，當知今後無量劫住故。[0349c09] 第二伴",
    "T37n1759_001:0349c10": "功德者，聲聞弟子皆阿羅漢故。論云，莊嚴眷",
    "T37n1759_001:0349c11": "屬功德成就者，偈言「如來淨華眾，正覺華生",
    "T37n1759_001:0349c12": "故。」案云：此言淨華眾者，謂得七種淨華之眾。",
    "T37n1759_001:0349c13": "何等為七？一者、戒淨；二者、心淨；三者、見淨；四、",
    "T37n1759_001:0349c14": "度疑淨；五、道非道知見淨；六、行知見淨；七、行",
    "T37n1759_001:0349c15": "斷知見淨。於中廣說出《瑜伽論》。有此七種浮",
    "T37n1759_001:0349c16": "華之眾，從佛正覺華中化生也。[0349c16] 第三大眾功",
    "T37n1759_001:0349c17": "德者，眾生生者皆是阿鞞跋致故，乃至十念",
    "T37n1759_001:0349c18": "功德生彼國者，入正定聚永無退故。論言，何",
    "T37n1759_001:0349c19": "者莊嚴大眾功德成就？偈言「人天不動眾，清",
    "T37n1759_001:0349c20": "淨智海生故。」案云：皆依如來智海含潤，入正",
    "T37n1759_001:0349c21": "定聚無動轉故。[0349c21] 第四上首功德者，其中多有",
    "T37n1759_001:0349c22": "一生補處，乃至阿僧祇說故。言何者莊嚴上",
    "T37n1759_001:0349c23": "首功德成就？偈言「如須彌山王，勝妙無過者」",
    "T37n1759_001:0349c24": "故。案云：一生菩薩十地中勝，如妙山王故。論",
    "T37n1759_001:0349c25": "中具顯八種莊嚴，此經略示四種功德。上來",
    "T37n1759_001:0349c26": "二文合為第一，示顯二種清淨果已竟。[0349c26] 「眾生",
    "T37n1759_001:0349c27": "聞者應當發願」，自此已下，第二勸修二種淨",
    "T37n1759_001:0349c28": "因。就中有四：一、勸發願；二、明修因；三、示受果；",
    "T37n1759_001:0349c29": "四、結勸。言第二文中明二種因：一者、正因；二",
    "T37n1759_001:0350a01": "者、助因。正因中言不可以少善根福德因緣",
    "T37n1759_001:0350a02": "得生彼國者，顯示大菩提心攝多善根以為",
    "T37n1759_001:0350a03": "因緣乃得生故，如〈菩薩地發心品〉文。又諸菩",
    "T37n1759_001:0350a04": "薩最初發心能攝一切菩提分法，殊勝善根",
    "T37n1759_001:0350a05": "為上首故，能違一切有情處所三業惡行，功",
    "T37n1759_001:0350a06": "德相應。案云：菩薩初發菩提之心，能攝一切",
    "T37n1759_001:0350a07": "殊勝善根、能斷惡業，功德相應，是故說言非",
    "T37n1759_001:0350a08": "少善根福德因緣得生被國。所以得知此為",
    "T37n1759_001:0350a09": "因者，兩卷經中攝九品因以為三輩，三中皆",
    "T37n1759_001:0350a10": "有發菩提心；論中唯顯此文意，言大乘善根",
    "T37n1759_001:0350a11": "男等無譏嫌名，此意正言生彼國者雖有九",
    "T37n1759_001:0350a12": "品，齊因大乘發心善根，所以等無譏嫌之名",
    "T37n1759_001:0350a13": "也。有人難言：若要發大心方生淨土者，不應",
    "T37n1759_001:0350a14": "生彼而證小果，彼無退具故，若乃退大而證",
    "T37n1759_001:0350a15": "小果，無有是處故。又兩卷經中十八願中言：",
    "T37n1759_001:0350a16": "「設我得佛，十方眾生至心信樂，欲生我國，乃",
    "T37n1759_001:0350a17": "至十念，若不生者不取正覺；唯除五逆誹謗",
    "T37n1759_001:0350a18": "正法。」若未發大心不得生者，則應亦揀未發",
    "T37n1759_001:0350a19": "心；而不揀故，明知不必然。不至心為至心言",
    "T37n1759_001:0350a20": "之所揀，故更不須揀。雖有是破，皆不應理。所",
    "T37n1759_001:0350a21": "以然者，發菩提心既是正因，未發心者直是",
    "T37n1759_001:0350a22": "無因，而非有障，何須揀別？五逆謗法乃是障",
    "T37n1759_001:0350a23": "礙，非直無因，故須揀別。是故此難無所聞也。",
    "T37n1759_001:0350a24": "又非生彼退菩提心，但在此間先發大心熏",
    "T37n1759_001:0350a25": "成種子，後時退心下地現行，良由先發大心",
    "T37n1759_001:0350a26": "種子不失，故得作因以生彼國，而退現行大",
    "T37n1759_001:0350a27": "乘之心，故生彼國取小果耳。是故彼難還顯",
    "T37n1759_001:0350a28": "自短之耳。[0350a28] 第二明助因者，執持名號一心不",
    "T37n1759_001:0350a29": "亂故、阿彌陀如來不可思議功德所成之名",
    "T37n1759_001:0350b01": "號故。一日乃至七日者，勝人速成、劣者遲熟",
    "T37n1759_001:0350b02": "故。《聲王經》說十日誦名者，劣人十日乃成故。",
    "T37n1759_001:0350b03": "或一二日等是下品因，五六七日者是中品",
    "T37n1759_001:0350b04": "因，乃至十日成上品因故。[0350b04] 「其人」已下，第三受",
    "T37n1759_001:0350b05": "執。「我見」已下，第四結勸。上來四文合為第二",
    "T37n1759_001:0350b06": "勸修因竟。[0350b06] 「如我今者讚歎」已下，大分第三引",
    "T37n1759_001:0350b07": "例證成。於中有四：一者、引餘佛說證有可信；",
    "T37n1759_001:0350b08": "二者、釋此經名成有勝利；三者、舉願無違重",
    "T37n1759_001:0350b09": "勸發心；四者、歎法希結勸信受。初中先辨自",
    "T37n1759_001:0350b10": "所稱讚，後引六方諸佛同讚。「於汝意云何」已",
    "T37n1759_001:0350b11": "下，是第二文，於中有三問，次第三勸信。「若有",
    "T37n1759_001:0350b12": "人發願」已下，是第三文，先示願勢，後勸發願。",
    "T37n1759_001:0350b13": "「如我今者」已下，是第四文，於中有三：先己讚",
    "T37n1759_001:0350b14": "他，次他讚己，其第三者結歎勸信。[0350b14] 上來三分",
    "T37n1759_001:0350b15": "正說文竟。[0350b15] 「佛說」已下，是流通分。",
    "T37n1759_001:0350b16": "佛說阿彌陀經疏(終)",
    "T37n1759_001:0350b17": "[0350b17] 往生教觀，真攝心成道之要術也。而小本",
    "T37n1759_001:0350b18": "彌陀不特時所宗尚秦譯，且造疏立章者",
    "T37n1759_001:0350b19": "眾生，有以六方佛已去為流通分。雖近古",
    "T37n1759_001:0350b20": "&#x751E;闢之，晚學又乃承用。不遇指南，何從正",
    "T37n1759_001:0350b21": "轍？唐初海東曉法師，不唯以佛說此經已",
    "T37n1759_001:0350b22": "下為流通分，且以執持名號為助因，此尤",
    "T37n1759_001:0350b23": "超然拔萃於諸疏之上。予獲是本，喜不自",
    "T37n1759_001:0350b24": "勝，俟他日刻諸梓與天下共之，則使浪斷",
    "T37n1759_001:0350b25": "經科、臆判正助者，當北面歛衽俯伏而抱",
    "T37n1759_001:0350b26": "愧焉。時慶元四年五月既望，霅川烏戌比"
}