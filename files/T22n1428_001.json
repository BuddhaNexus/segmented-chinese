{
    "T22n1428_001:0567a03": "四分律序",
    "T22n1428_001:0567a05": "夫戒之興，所以防邪檢失，禁止四魔、超世",
    "T22n1428_001:0567a06": "之道，非戒不弘，斯乃三乘之津要、萬善之",
    "T22n1428_001:0567a07": "窟宅者也。然群生愚惑、安寢冥室，宛轉",
    "T22n1428_001:0567a08": "四流、甘履八苦，開惡趣之原，杜歸真之路，",
    "T22n1428_001:0567a09": "遊遊長夜，莫能自覺。時有出家庶幾玄",
    "T22n1428_001:0567a10": "微者，徒懷遠趣，迷於發足。是以如來，悼群",
    "T22n1428_001:0567a11": "瞽之無目、覩八難以增哀，開戒德之妙門、",
    "T22n1428_001:0567a12": "示涅槃之正路，始於毘耶離初結茲戒，",
    "T22n1428_001:0567a13": "凡有二百五十八篇。以此七罪科分，昇降",
    "T22n1428_001:0567a14": "相從、輕重位判，斯皆神口之所制、禍福之",
    "T22n1428_001:0567a15": "定楷者也。然律藏淵曠，卷舒無常，略而至",
    "T22n1428_001:0567a16": "三、廣則無量，此二百五十，蓋因時人之作",
    "T22n1428_001:0567a17": "也，足以啟曚、足以階道，三寶之隆以之為",
    "T22n1428_001:0567a18": "盛，先聖之道斯為美矣！自大教東流，幾",
    "T22n1428_001:0567a19": "五百載，雖蒙餘暉，然律經未備，先進明哲，",
    "T22n1428_001:0567a20": "多以戒學為心。然方殊音隔，文義未融，推",
    "T22n1428_001:0567a21": "步聖蹤，難以致盡，所以怏怏終身，西望歎",
    "T22n1428_001:0567a22": "息。暨至壬辰之年，有晉國沙門支法領，",
    "T22n1428_001:0567a23": "感邊土之乖聖、慨正化之未夷，乃亡身以",
    "T22n1428_001:0567a24": "俎險、庶弘道於無聞，西越流沙，遠期天竺，",
    "T22n1428_001:0567a25": "路經于闐，會遇曇無德部體大乘三藏沙",
    "T22n1428_001:0567a26": "門佛陀耶舍，才體博聞，明鍊經律，三藏、方",
    "T22n1428_001:0567a27": "等皆諷誦通利，即於其國廣集諸經，於",
    "T22n1428_001:0567a28": "精舍還，以歲在戊申始達秦國。秦主姚欣",
    "T22n1428_001:0567a29": "然，以為深奧冥珍嘉瑞，而謂大法淵深濟",
    "T22n1428_001:0567b01": "必由戒，神眾所傳不可有闕，即以其",
    "T22n1428_001:0567b02": "年重請出律藏。時集持律沙門三百餘人，",
    "T22n1428_001:0567b03": "於長安中寺出，即以領弟子慧辯為譯",
    "T22n1428_001:0567b04": "校定，陶鍊反覆，務存無朴，本末精悉，若",
    "T22n1428_001:0567b05": "覩初制。此土先所出戒，差互不同，每以為",
    "T22n1428_001:0567b06": "惑。以今律藏檢之，方知所以；蓋由大聖",
    "T22n1428_001:0567b07": "遷化後，五部分張，各據當時所聞，開閉有",
    "T22n1428_001:0567b08": "以。於是師資相傳，遂使有彼此之異，會",
    "T22n1428_001:0567b09": "曩推之，雖復小小差互，終歸一本。何以明",
    "T22n1428_001:0567b10": "之？如《薩婆多部律》著涅槃僧、著三衣，分",
    "T22n1428_001:0567b11": "為多名，餘部亦爾。此律藏，總為一名，齊整",
    "T22n1428_001:0567b12": "而已。高下參差，乃是齊整之義說。以是推",
    "T22n1428_001:0567b13": "之，五部之差麁，亦可領想，諸尋求不以為",
    "T22n1428_001:0567b14": "惑。今律藏畫然，正教明白、可以濟神、",
    "T22n1428_001:0567b15": "可以無惑。而今之學者，多修文飾之印，",
    "T22n1428_001:0567b16": "不以戒學為先，由使佛藏有鳥鼠之喻、",
    "T22n1428_001:0567b17": "眾集有猨猴之況，斯之苦切亦以極矣！凡我",
    "T22n1428_001:0567b18": "之徒，宜各勗勵，明慎執持，令大法久住",
    "T22n1428_001:0567b19": "焉！",
    "T22n1428_001:0567b22": "四分律卷第一(初分之一)",
    "T22n1428_001:0567b24": "姚秦罽賓三藏佛陀耶舍",
    "T22n1428_001:0567b25": "共竺佛念等譯",
    "T22n1428_001:0567b26": "　稽首禮諸佛，　　及法比丘僧；",
    "T22n1428_001:0567b27": "　今演毘尼法，　　令正法久住。",
    "T22n1428_001:0567b28": "　優波離為首，　　及餘身證者；",
    "T22n1428_001:0567b29": "　今說戒要義，　　諸賢咸共聽。",
    "T22n1428_001:0567c01": "　今欲說深戒，　　為樂持戒者；",
    "T22n1428_001:0567c02": "　為能諷誦者，　　利益諸長老。",
    "T22n1428_001:0567c03": "　今說十句義，　　諸佛之戒法：",
    "T22n1428_001:0567c04": "　令僧喜永安，　　攝取於僧故；",
    "T22n1428_001:0567c05": "　不信者令信，　　已信者增長；",
    "T22n1428_001:0567c06": "　斷不持戒者，　　令邪道入正；",
    "T22n1428_001:0567c07": "　慚愧者安隱，　　佛法得久住。",
    "T22n1428_001:0567c08": "　是以世最勝，　　演布禁戒經。",
    "T22n1428_001:0567c09": "　眾山須彌最，　　眾流海為最；",
    "T22n1428_001:0567c10": "　眾經億百千，　　戒為第一最。",
    "T22n1428_001:0567c11": "　欲求第一最，　　今世及後世；",
    "T22n1428_001:0567c12": "　當持此禁戒，　　終身莫毀犯。",
    "T22n1428_001:0567c13": "　除結無罣礙，　　縛著由此解；",
    "T22n1428_001:0567c14": "　以戒自觀察，　　如鏡照面像。",
    "T22n1428_001:0567c15": "　夫欲造善法，　　備具三種業；",
    "T22n1428_001:0567c16": "　當審觀其意，　　如《羅云經》說。",
    "T22n1428_001:0567c17": "　所以立王者，　　由世諍訟故；",
    "T22n1428_001:0567c18": "　眾人之所舉，　　古昔之常法。",
    "T22n1428_001:0567c19": "　犯罪者知法，　　順法者成就；",
    "T22n1428_001:0567c20": "　戒律亦如是，　　如王治正法。",
    "T22n1428_001:0567c21": "　如醫觀眾病，　　進止得其所；",
    "T22n1428_001:0567c22": "　可治則進藥，　　不可者則捨。",
    "T22n1428_001:0567c23": "　如醫經所說，　　四事不可治；",
    "T22n1428_001:0567c24": "　可救有十三，　　餘者不須救。",
    "T22n1428_001:0567c25": "　譬如有死屍，　　大海不容受；",
    "T22n1428_001:0567c26": "　為疾風所飄，　　棄之於岸上。",
    "T22n1428_001:0567c27": "　諸作惡行者，　　猶如彼死屍；",
    "T22n1428_001:0567c28": "　眾所不容受，　　以是當持戒。",
    "T22n1428_001:0567c29": "　如守門牢固，　　不憂失財物；",
    "T22n1428_001:0568a01": "　若垣牆缺壞，　　有財者憂懼。",
    "T22n1428_001:0568a02": "　佛戒不缺漏，　　奉持者無憂；",
    "T22n1428_001:0568a03": "　禁戒不牢固，　　毀犯者懷憂。",
    "T22n1428_001:0568a04": "　坏器多穿漏，　　瓦師懷愁憂；",
    "T22n1428_001:0568a05": "　器物若完具，　　眷屬皆歡喜。",
    "T22n1428_001:0568a06": "　持戒有缺漏，　　為惡者常憂；",
    "T22n1428_001:0568a07": "　不毀禁戒者，　　心常懷歡喜。",
    "T22n1428_001:0568a08": "　如熛火雖微，　　莫輕以為小；",
    "T22n1428_001:0568a09": "　所經諸草木，　　燒盡無有餘。",
    "T22n1428_001:0568a10": "　所造惡雖微，　　慎莫謂為輕；",
    "T22n1428_001:0568a11": "　如破伊羅葉，　　常在於龍中。",
    "T22n1428_001:0568a12": "　如師子虎吼，　　醉者不恐怖；",
    "T22n1428_001:0568a13": "　小獸聲雖微，　　醒者聞則懼。",
    "T22n1428_001:0568a14": "　如是三垢人，　　一切惡不懼；",
    "T22n1428_001:0568a15": "　智者於微惡，　　常懷於恐畏。",
    "T22n1428_001:0568a16": "　如合和眾藥，　　擇去不良者；",
    "T22n1428_001:0568a17": "　病者服除愈，　　身康得安樂。",
    "T22n1428_001:0568a18": "　如是念修戒，　　能避諸惡行；",
    "T22n1428_001:0568a19": "　除諸結使患，　　安隱入涅槃。",
    "T22n1428_001:0568a20": "　若欲涉遠路，　　當自護其足；",
    "T22n1428_001:0568a21": "　足若毀壞者，　　不能涉遠道。",
    "T22n1428_001:0568a22": "　求天若涅槃，　　方便守護戒；",
    "T22n1428_001:0568a23": "　如是無毀壞，　　必能度險道。",
    "T22n1428_001:0568a24": "　如人欲渡河，　　用手及浮囊；",
    "T22n1428_001:0568a25": "　雖深無沒憂，　　便能到彼岸。",
    "T22n1428_001:0568a26": "　如是諸佛子，　　修行禁戒本；",
    "T22n1428_001:0568a27": "　終不迴邪流，　　沒溺生死海。",
    "T22n1428_001:0568a28": "　譬如帝釋堂，　　彫飾眾寶成；",
    "T22n1428_001:0568a29": "　七寶為階陛，　　天人之所行。",
    "T22n1428_001:0568b01": "　如是正法堂，　　七覺意莊嚴；",
    "T22n1428_001:0568b02": "　禁戒為階陛，　　賢聖之所行。",
    "T22n1428_001:0568b03": "　如善學世間，　　一切眾技藝；",
    "T22n1428_001:0568b04": "　為王所愛念，　　以是得安樂。",
    "T22n1428_001:0568b05": "　佛所說禁戒，　　能善修學者；",
    "T22n1428_001:0568b06": "　終不墮惡趣，　　永得安隱處。",
    "T22n1428_001:0568b07": "　如先自牢眾，　　然後破彼軍；",
    "T22n1428_001:0568b08": "　賢聖眾牢固，　　然後破魔軍。",
    "T22n1428_001:0568b09": "　聖眾若和合，　　世尊所稱譽；",
    "T22n1428_001:0568b10": "　以眾和合故，　　佛法得久住。",
    "T22n1428_001:0568b11": "　如乳母慈愛，　　養護於其子；",
    "T22n1428_001:0568b12": "　一切水火難，　　護使不傷害。",
    "T22n1428_001:0568b13": "　禁戒猶慈母，　　守護於行者；",
    "T22n1428_001:0568b14": "　終不墮畜生，　　餓鬼地獄中。",
    "T22n1428_001:0568b15": "　如有勇猛將，　　善習戰鬪法；",
    "T22n1428_001:0568b16": "　降伏於彼敵，　　沒死不顧命。",
    "T22n1428_001:0568b17": "　佛子亦如是，　　善學於禁戒；",
    "T22n1428_001:0568b18": "　五陰散壞時，　　終不畏命盡。",
    "T22n1428_001:0568b19": "　從佛戒所生，　　爾乃是真生；",
    "T22n1428_001:0568b20": "　猶如鴦崛魔，　　如來所記別。",
    "T22n1428_001:0568b21": "　若有捨戒者，　　於佛法為死；",
    "T22n1428_001:0568b22": "　持戒如護命，　　守之無毀失。",
    "T22n1428_001:0568b23": "　譬如得王印，　　所往無罣礙；",
    "T22n1428_001:0568b24": "　毀缺則難詰，　　全失則被縛。",
    "T22n1428_001:0568b25": "　戒印全具者，　　所至無罣礙；",
    "T22n1428_001:0568b26": "　小毀則不定，　　大毀入三惡。",
    "T22n1428_001:0568b27": "　為一切人故，　　降伏諸魔鬼；",
    "T22n1428_001:0568b28": "　神仙五通人，　　造設於呪術，",
    "T22n1428_001:0568b29": "　為彼慚愧者，　　攝諸不慚愧。",
    "T22n1428_001:0568c01": "　如來立禁戒，　　半月半月說。",
    "T22n1428_001:0568c02": "　已說戒利益，　　稽首禮諸佛。",
    "T22n1428_001:0568c03": "(此偈非是迦葉千眾集律時人所造，乃是後五",
    "T22n1428_001:0568c04": "部分張各據所傳。即是居一眾之首者，將",
    "T22n1428_001:0568c05": "欲為眾辨釋律相故，先偈讚然後說之)",
    "T22n1428_001:0568c06": "四波羅夷法之一",
    "T22n1428_001:0568c07": "爾時佛遊蘇羅婆國，與大比丘眾五百人",
    "T22n1428_001:0568c08": "俱，漸漸遊行至毘蘭若，即於彼宿那隣羅濱",
    "T22n1428_001:0568c09": "洲曼陀羅樹下。毘蘭若婆羅門聞瞿曇沙門",
    "T22n1428_001:0568c10": "釋家子，離釋種出家為道，從蘇羅婆國",
    "T22n1428_001:0568c11": "將大比丘眾五百人俱，漸漸遊行來至此",
    "T22n1428_001:0568c12": "毘蘭若，那隣羅濱洲曼陀羅樹下住。此沙門",
    "T22n1428_001:0568c13": "瞿曇，有如是大名稱：如來、無所著、等正覺、明",
    "T22n1428_001:0568c14": "行足、為善逝、世間解、無上士、調御丈夫、天人",
    "T22n1428_001:0568c15": "師、佛、世尊。彼於諸天、魔、梵、沙門、婆羅門眾中，",
    "T22n1428_001:0568c16": "獲神通作證常說正法，上善、中善、下善，義味",
    "T22n1428_001:0568c17": "清淨，自然具足修習梵行。「善哉！我等得見",
    "T22n1428_001:0568c18": "如是無著人，我今寧可宜往問訊沙門瞿",
    "T22n1428_001:0568c19": "曇。」爾時毘蘭若婆羅門即往世尊所，到已共",
    "T22n1428_001:0568c20": "相問訊在一面坐。時世尊無數方便為說法",
    "T22n1428_001:0568c21": "開化令得歡喜。聞佛說法得歡喜已，即白",
    "T22n1428_001:0568c22": "佛言：「世尊！唯見哀愍當受我請，及比丘僧",
    "T22n1428_001:0568c23": "三月夏安居。」時世尊及比丘僧默然受請。毘",
    "T22n1428_001:0568c24": "蘭若婆羅門見世尊默然受請，即從坐起遶",
    "T22n1428_001:0568c25": "佛而去，世尊與五百比丘眾受彼夏安居",
    "T22n1428_001:0568c26": "三月。時有波離國販馬人，驅五百疋馬住",
    "T22n1428_001:0568c27": "毘蘭若，夏九十日。時世穀貴，人民飢餓、白骨",
    "T22n1428_001:0568c28": "狼藉，乞求難得。時毘蘭若婆羅門雖請如",
    "T22n1428_001:0568c29": "來及比丘僧，三月都不供養供給所須。何以",
    "T22n1428_001:0569a01": "故？皆是魔波旬所作。爾時諸比丘從毘蘭",
    "T22n1428_001:0569a02": "若乞食不得，次往彼販馬人所乞食。時販",
    "T22n1428_001:0569a03": "馬人自念：「如今此間時世穀貴，人民飢餓",
    "T22n1428_001:0569a04": "乞食難得，白骨狼藉。彼諸比丘從彼乞食",
    "T22n1428_001:0569a05": "不得故來此耳！我今寧可日施比丘馬麥",
    "T22n1428_001:0569a06": "五升，世尊一斗耶！」即如所念，日與諸比丘",
    "T22n1428_001:0569a07": "馬麥五升，世尊一斗。時佛所得麥分與阿",
    "T22n1428_001:0569a08": "難，阿難使人磨作乾飯奉佛，佛食乾飯。諸",
    "T22n1428_001:0569a09": "比丘各各得成煮麥而食，佛與比丘所食",
    "T22n1428_001:0569a10": "各異。時尊者大目連往世尊所，頭面作禮",
    "T22n1428_001:0569a11": "却坐一面，白世尊言：「大德！今此間穀貴，人",
    "T22n1428_001:0569a12": "民飢餓乞求難得，諸比丘食飲麁惡而皆羸",
    "T22n1428_001:0569a13": "瘦。若世尊聽諸神足比丘詣欝單越取自",
    "T22n1428_001:0569a14": "然粳米食者當往。」佛告目連言：「諸有神",
    "T22n1428_001:0569a15": "足比丘可往至彼取粳米食，無神足者當",
    "T22n1428_001:0569a16": "云何？」目連白佛：「諸有神足者隨意自往，不",
    "T22n1428_001:0569a17": "得神足者我當以神足力接往至彼。」佛",
    "T22n1428_001:0569a18": "告目連：「止！止！莫作是語。何以故？汝等丈夫",
    "T22n1428_001:0569a19": "得神足可爾，未來世比丘當云何？」時尊",
    "T22n1428_001:0569a20": "者舍利弗，於閑靜處作是念言：「何者等正",
    "T22n1428_001:0569a21": "覺修梵行佛法久住？何者等正覺修梵行",
    "T22n1428_001:0569a22": "佛法不久住？」爾時舍利弗從靜處起，整衣",
    "T22n1428_001:0569a23": "服至世尊所，頭面禮足在一面坐，須臾退",
    "T22n1428_001:0569a24": "坐，白世尊言：「向者我於靜處坐，作是",
    "T22n1428_001:0569a25": "念：『何者等正覺修梵行佛法久住？何者等正",
    "T22n1428_001:0569a26": "覺修梵行佛法不久住？』願為開示。」佛告舍",
    "T22n1428_001:0569a27": "利弗：「毘婆尸佛、式佛、拘留孫佛、迦葉佛，此諸",
    "T22n1428_001:0569a28": "佛修梵行法得久住。隨葉佛、拘那含牟尼佛，",
    "T22n1428_001:0569a29": "法不久住。」舍利弗白佛言：「以何因緣毘婆",
    "T22n1428_001:0569b01": "尸佛、式佛、拘留孫佛、迦葉佛，修梵行法得久",
    "T22n1428_001:0569b02": "住？以何因緣故隨葉佛、拘那含牟尼佛，修",
    "T22n1428_001:0569b03": "梵行法不得久住耶？」佛告舍利弗：「拘那含",
    "T22n1428_001:0569b04": "牟尼佛、隨葉佛，不廣為諸弟子說法。契經、",
    "T22n1428_001:0569b05": "祇夜經、授記經、偈經、句經、因緣經、本生經、",
    "T22n1428_001:0569b06": "善道經、方等經、未曾有經、譬喻經、優波提",
    "T22n1428_001:0569b07": "舍經，不為人廣說契經乃至優波提舍經，",
    "T22n1428_001:0569b08": "不結戒亦不說戒，故諸弟子疲厭，是以法",
    "T22n1428_001:0569b09": "不久住。爾時彼世尊知諸弟子疲厭心故，但",
    "T22n1428_001:0569b10": "作如是教：『是事應念、是不應念，是應思",
    "T22n1428_001:0569b11": "惟、是不應思惟，是應斷、是應具足住。』舍利",
    "T22n1428_001:0569b12": "弗，乃往昔時，隨葉佛依恐畏林中住，與大",
    "T22n1428_001:0569b13": "比丘千人俱。舍利弗！若有人未離欲，入彼",
    "T22n1428_001:0569b14": "林中身毛皆竪，故名恐畏林。又舍利弗！拘那",
    "T22n1428_001:0569b15": "含牟尼佛、隨葉佛如來、至真、等正覺，觀千比",
    "T22n1428_001:0569b16": "丘心中疲厭，為說法：『是事應念、是不應念，",
    "T22n1428_001:0569b17": "是事應思惟、是事不應思惟，是應斷、是應",
    "T22n1428_001:0569b18": "具足住。』舍利弗當知，爾時彼佛及諸聲聞在",
    "T22n1428_001:0569b19": "世，佛法廣流布。若彼佛及諸聲聞滅度，後世",
    "T22n1428_001:0569b20": "間人種種名、種種姓、種種家出家，以是故疾",
    "T22n1428_001:0569b21": "滅、佛法不久住。何以故？不以經法攝故。",
    "T22n1428_001:0569b22": "舍利弗！譬如種種花散置案上，風吹則散。",
    "T22n1428_001:0569b23": "何以故？以無線貫穿故如是。舍利弗！彼佛",
    "T22n1428_001:0569b24": "及聲聞眾在世者，佛法流布。若彼佛及諸聲",
    "T22n1428_001:0569b25": "聞眾滅後，世間人種種名、種種姓、種種家出",
    "T22n1428_001:0569b26": "家者，令法疾滅不久住。何以故？不以經法",
    "T22n1428_001:0569b27": "攝取故。」爾時世尊告舍利弗：「毘婆尸佛、式佛、",
    "T22n1428_001:0569b28": "拘留孫佛、迦葉佛，為諸弟子廣說經法，從",
    "T22n1428_001:0569b29": "契經乃至優波提舍經，亦結戒亦說戒，弟",
    "T22n1428_001:0569c01": "子眾心疲厭。時佛知彼心疲厭，作如是教：",
    "T22n1428_001:0569c02": "『是應念、是不應念，是應思惟、是不應思",
    "T22n1428_001:0569c03": "惟，是應斷、是應具足住。』如是舍利弗！彼諸",
    "T22n1428_001:0569c04": "佛及聲聞眾在世，佛法流布。若彼諸佛及聲",
    "T22n1428_001:0569c05": "聞眾滅度後，諸世間人種種名、種種姓、種種",
    "T22n1428_001:0569c06": "家出家，不令佛法疾滅。何以故？以經法善",
    "T22n1428_001:0569c07": "攝故。舍利弗！譬如種種華置於案上，以",
    "T22n1428_001:0569c08": "線貫，雖為風吹而不分散。何以故？以線",
    "T22n1428_001:0569c09": "善貫攝故。如是舍利弗！彼佛及聲聞眾在世",
    "T22n1428_001:0569c10": "者，佛法廣說如上。舍利弗！以此因緣故，毘",
    "T22n1428_001:0569c11": "婆尸佛乃至迦葉佛佛法得久住。以此因緣",
    "T22n1428_001:0569c12": "故，拘那含牟尼佛、隨葉佛，佛法不得久住。」爾",
    "T22n1428_001:0569c13": "時舍利弗從坐而起，偏露右臂、右膝著地，",
    "T22n1428_001:0569c14": "合掌白佛言：「世尊！今正是時，唯願大聖與",
    "T22n1428_001:0569c15": "諸比丘結戒說戒，使修梵行法得久住。」佛",
    "T22n1428_001:0569c16": "告舍利弗：「且止！佛自知時。舍利弗！如來未",
    "T22n1428_001:0569c17": "為諸比丘結戒。何以故？比丘中未有犯有",
    "T22n1428_001:0569c18": "漏法。若有犯有漏法者，然後世尊為諸比",
    "T22n1428_001:0569c19": "丘結戒，斷彼有漏法故。舍利弗！比丘乃至",
    "T22n1428_001:0569c20": "未得利養，故未生有漏法；若得利養便",
    "T22n1428_001:0569c21": "生有漏法。若有漏法生，世尊乃為諸比丘",
    "T22n1428_001:0569c22": "結戒，欲使彼斷有漏法故。舍利弗！比丘未",
    "T22n1428_001:0569c23": "生有漏法者，以未有名稱為人所識，多",
    "T22n1428_001:0569c24": "聞多財業故。若比丘得名稱乃至多財業，便",
    "T22n1428_001:0569c25": "生有漏法。若有漏法生，然後世尊當為結",
    "T22n1428_001:0569c26": "戒，欲使彼斷有漏法故。舍利弗！汝且止，",
    "T22n1428_001:0569c27": "如來自知時。」",
    "T22n1428_001:0569c28": "爾時世尊在毘舍離，時迦蘭陀村須提那子，",
    "T22n1428_001:0569c29": "於彼村中饒財多寶，持信牢固出家為道。",
    "T22n1428_001:0570a01": "時世穀貴乞求難得，時須提那子作是思",
    "T22n1428_001:0570a02": "惟：「今時世穀貴，諸比丘乞求難得。我今寧可",
    "T22n1428_001:0570a03": "將諸比丘詣迦蘭陀村乞食。諸比丘因我",
    "T22n1428_001:0570a04": "故大得利養，得修梵行，亦使我宗族快行",
    "T22n1428_001:0570a05": "布施作諸福德。」作是念已，即將諸比丘",
    "T22n1428_001:0570a06": "詣迦蘭陀村。須提那母聞其子將諸比丘",
    "T22n1428_001:0570a07": "還歸本村，即往迎。到彼子所，語其子言：",
    "T22n1428_001:0570a08": "「可時捨道還作白衣。何以故？汝父已死，我",
    "T22n1428_001:0570a09": "今單獨，恐家財物沒入於官。但汝父財既多，",
    "T22n1428_001:0570a10": "況祖父已來財物無量，甚可愛惜，是以汝今",
    "T22n1428_001:0570a11": "應捨道就俗。」即答母言：「我不能捨道習",
    "T22n1428_001:0570a12": "此非法，今甚樂梵行修無上道。」如是至三，",
    "T22n1428_001:0570a13": "其子亦答言：「不能捨道還俗。」其母便捨之",
    "T22n1428_001:0570a14": "而去，詣其婦所語言：「汝月期時至便來語",
    "T22n1428_001:0570a15": "我。」婦自知時到，往語其姑：「大家欲知我月",
    "T22n1428_001:0570a16": "期時至。」母語其婦：「汝取初嫁時嚴身衣服",
    "T22n1428_001:0570a17": "盡著而來。」即如其教便自莊嚴，與母共俱",
    "T22n1428_001:0570a18": "至其兒所：「今正是時便可捨道就俗。何以",
    "T22n1428_001:0570a19": "故？汝若不捨道者，我財物當沒入於官。」兒",
    "T22n1428_001:0570a20": "答母言：「我不能捨道。」母如是再三語子",
    "T22n1428_001:0570a21": "言：「汝婦今日華水已出，便可安子，使汝種",
    "T22n1428_001:0570a22": "不斷。」子白母言：「此事甚易，我能為之。」時迦",
    "T22n1428_001:0570a23": "蘭陀子，佛未制戒前不見欲穢，便捉婦",
    "T22n1428_001:0570a24": "臂將至園中屏處三行不淨。時園中有鬼",
    "T22n1428_001:0570a25": "命終即處其胎，處胎九月生男，顏貌端政，與",
    "T22n1428_001:0570a26": "世無雙，字為種子。諸根具足漸漸長大，剃",
    "T22n1428_001:0570a27": "髮被袈裟，以信堅固出家學道，精勤不懈",
    "T22n1428_001:0570a28": "得阿羅漢，神足變化威德無量，故號尊者種",
    "T22n1428_001:0570a29": "子。須提那習沙門威儀，無事不知觸事皆",
    "T22n1428_001:0570b01": "行，亦能轉教於人。爾時須提那行不淨已",
    "T22n1428_001:0570b02": "來常懷愁憂，諸同學見已問：「汝何愁憂耶？汝",
    "T22n1428_001:0570b03": "久修梵行，威儀禮節無事不知，何所愁為",
    "T22n1428_001:0570b04": "不樂梵行耶？」須提那言：「我甚樂梵行，近",
    "T22n1428_001:0570b05": "在屏處犯惡行，與故二行不淨故愁耳！」諸",
    "T22n1428_001:0570b06": "比丘言：「須提那！汝云何乃作如是惡事，於",
    "T22n1428_001:0570b07": "如來清淨法中，於欲無欲於垢無垢，能斷",
    "T22n1428_001:0570b08": "渴愛破壞巢窟，除眾結縛愛盡涅槃。汝今",
    "T22n1428_001:0570b09": "云何於此清淨法中，與故二共行不淨行",
    "T22n1428_001:0570b10": "耶？」爾時諸比丘往至世尊所，頭面禮足在",
    "T22n1428_001:0570b11": "一面坐，以此因緣具白世尊。世尊爾時",
    "T22n1428_001:0570b12": "以此因緣集諸比丘，世尊知而問、知而不",
    "T22n1428_001:0570b13": "問、時而問、時而不問、義合問、義不合不問。",
    "T22n1428_001:0570b14": "爾時世尊知時義合，問須提那：「汝實與故二",
    "T22n1428_001:0570b15": "行不淨行耶？」「如是世尊！我犯不淨行。」爾",
    "T22n1428_001:0570b16": "時世尊以無數方便呵責言：「汝所為非，非",
    "T22n1428_001:0570b17": "威儀、非沙門法、非淨行、非隨順行，所不",
    "T22n1428_001:0570b18": "應為。汝須提那！云何於此清淨法中行，乃",
    "T22n1428_001:0570b19": "至愛盡涅槃，與故二行不淨耶？」告諸比丘：",
    "T22n1428_001:0570b20": "「寧持男根著毒蛇口中，不持著女根中。何",
    "T22n1428_001:0570b21": "以故？不以此緣墮於惡道。若犯女人，身壞",
    "T22n1428_001:0570b22": "命終墮三惡道。何以故？我無數方便說斷欲",
    "T22n1428_001:0570b23": "法，斷於欲想、滅欲念，除散欲熱、越度愛",
    "T22n1428_001:0570b24": "結。我無數方便說欲如火，如把草炬亦如",
    "T22n1428_001:0570b25": "樹果，又如假借、猶如枯骨，亦如段肉、如",
    "T22n1428_001:0570b26": "夢所見、如履鋒刃、如新瓦器盛水著於日",
    "T22n1428_001:0570b27": "中、如毒蛇頭、如輪轉刀、如在尖標、如利",
    "T22n1428_001:0570b28": "戟刺，甚可穢惡佛所呵責。須提那！於我清",
    "T22n1428_001:0570b29": "淨法中，乃至愛盡涅槃，與故二行不淨行。」爾",
    "T22n1428_001:0570c01": "時世尊無數方便呵責已，告諸比丘：「須提那",
    "T22n1428_001:0570c02": "癡人！多種有漏處，最初犯戒。自今已去，與諸",
    "T22n1428_001:0570c03": "比丘結戒，集十句義：一、攝取於僧，二、令僧",
    "T22n1428_001:0570c04": "歡喜，三、令僧安樂，四、令未信者信，五、已信",
    "T22n1428_001:0570c05": "者令增長，六、難調者令調順，七、慚愧者得",
    "T22n1428_001:0570c06": "安樂，八、斷現在有漏，九、斷未來有漏，十、正",
    "T22n1428_001:0570c07": "法得久住。欲說戒者當如是說：若比丘犯",
    "T22n1428_001:0570c08": "不淨行行婬欲法，是比丘波羅夷不共住。」",
    "T22n1428_001:0570c09": "如是世尊與諸比丘結戒。爾時有跋闍子",
    "T22n1428_001:0570c10": "比丘，愁憂不樂淨行，即還家共故二行不",
    "T22n1428_001:0570c11": "淨行。彼作是念：「世尊與諸比丘結戒，若比",
    "T22n1428_001:0570c12": "丘犯不淨行，行婬欲法，是比丘波羅夷不",
    "T22n1428_001:0570c13": "共住。然我愁憂不樂淨行，還家與故二共",
    "T22n1428_001:0570c14": "行不淨行，我將不犯波羅夷耶？我當云",
    "T22n1428_001:0570c15": "何？」即便語諸同學言：「長老！世尊為諸比丘",
    "T22n1428_001:0570c16": "結戒，若比丘犯不淨行，行婬欲法，是比丘",
    "T22n1428_001:0570c17": "犯波羅夷不共住。然我有愁憂不樂淨行，",
    "T22n1428_001:0570c18": "還家與故二共行不淨行，我將無不犯波",
    "T22n1428_001:0570c19": "羅夷耶？我今當云何？善哉長老！為我以此",
    "T22n1428_001:0570c20": "事白佛，隨佛所教我當奉行。」爾時諸比丘",
    "T22n1428_001:0570c21": "往至世尊所，頭面禮足在一面坐，以此",
    "T22n1428_001:0570c22": "因緣具白世尊。世尊爾時以此因緣集比",
    "T22n1428_001:0570c23": "丘僧，無數方便呵責跋闍子比丘：「汝所為非，",
    "T22n1428_001:0570c24": "非威儀、非沙門法、非淨行、非隨順行，所",
    "T22n1428_001:0570c25": "不應為。云何癡人，不樂淨行，還家與故二",
    "T22n1428_001:0570c26": "行不淨行？初入便波羅夷，汝癡人得波羅",
    "T22n1428_001:0570c27": "夷不共住。是故比丘，若有餘人不樂淨行，",
    "T22n1428_001:0570c28": "聽捨戒還家。若復欲出家於佛法中修",
    "T22n1428_001:0570c29": "淨行，應度令出家受大戒。自今已去當",
    "T22n1428_001:0571a01": "如是說戒：若比丘共比丘同戒，若不捨戒、",
    "T22n1428_001:0571a02": "若戒羸不自悔，犯不淨行，行婬欲法，是比",
    "T22n1428_001:0571a03": "丘波羅夷不共住。」如是世尊與諸比丘結",
    "T22n1428_001:0571a04": "戒。爾時有一乞食比丘依林中住，有一雌",
    "T22n1428_001:0571a05": "獼猴先在彼林中。時乞食比丘到村乞食還",
    "T22n1428_001:0571a06": "在林中食，食已餘食與此獼猴，如是漸漸",
    "T22n1428_001:0571a07": "調順，逐比丘後行乃至手捉不去。此比丘",
    "T22n1428_001:0571a08": "即捉獼猴共行不淨。時有眾多比丘案行",
    "T22n1428_001:0571a09": "住處，次至彼林中。時彼獼猴在比丘前，迴",
    "T22n1428_001:0571a10": "身背之現其婬相。時諸比丘作是念：「此獼",
    "T22n1428_001:0571a11": "猴在我等前迴身現其婬相，將無與餘",
    "T22n1428_001:0571a12": "比丘作不淨行耶？」咸共相告在屏處伺之。",
    "T22n1428_001:0571a13": "彼比丘乞食還在林中，食已以餘食與彼",
    "T22n1428_001:0571a14": "獼猴，獼猴食已便共行不淨行。諸比丘見已",
    "T22n1428_001:0571a15": "即來語言：「如來不制言：『比丘不得行不",
    "T22n1428_001:0571a16": "淨行耶！』」彼比丘報言：「如來所制男犯婦女，不",
    "T22n1428_001:0571a17": "制畜生。」諸比丘聞此語已往至佛所，頭面",
    "T22n1428_001:0571a18": "作禮以此因緣具白世尊。世尊爾時以",
    "T22n1428_001:0571a19": "此因緣即集比丘僧，無數方便呵責彼乞食",
    "T22n1428_001:0571a20": "比丘言：「云何比丘，與獼猴共行不淨行",
    "T22n1428_001:0571a21": "耶？初入波羅夷。欲說戒者當如是說：若比",
    "T22n1428_001:0571a22": "丘共比丘同戒，若不還戒、戒羸不自悔，犯",
    "T22n1428_001:0571a23": "不淨行乃至共畜生，是比丘波羅夷不共",
    "T22n1428_001:0571a24": "住。」若比丘者，名字比丘、相似比丘、自稱比",
    "T22n1428_001:0571a25": "丘、善來比丘、乞求比丘、著割截衣比丘、破",
    "T22n1428_001:0571a26": "結使比丘、受大戒白四羯磨如法成就得",
    "T22n1428_001:0571a27": "處所比丘。是中比丘，若受大戒白四羯磨",
    "T22n1428_001:0571a28": "如法成就得處所，住比丘法中，是謂比丘",
    "T22n1428_001:0571a29": "義。是中共比丘者，餘比丘受大戒，白四羯磨",
    "T22n1428_001:0571b01": "如法成就，得處所住比丘法中，是共比丘",
    "T22n1428_001:0571b02": "義。云何名為同戒？我為諸弟子結戒已，寧",
    "T22n1428_001:0571b03": "死不犯，是中共餘比丘一戒、同戒、等戒，是",
    "T22n1428_001:0571b04": "名同戒。云何名不捨戒？顛狂捨戒、顛狂人",
    "T22n1428_001:0571b05": "前捨戒，心亂捨戒、心亂人前捨戒，痛惱捨戒、",
    "T22n1428_001:0571b06": "痛惱人前捨戒，啞捨戒、聾捨戒、啞聾捨戒、",
    "T22n1428_001:0571b07": "啞人前捨戒、聾人前捨戒、啞聾人前捨戒，",
    "T22n1428_001:0571b08": "中國人邊地人前捨戒、邊地人中國人前捨",
    "T22n1428_001:0571b09": "戒，不靜靜想捨戒、靜作不靜想捨戒，戲笑捨",
    "T22n1428_001:0571b10": "戒。若天、若龍、若夜叉、若餓鬼、若睡眠人、若死",
    "T22n1428_001:0571b11": "人、若無知人、若自不語、若語前人不解，如",
    "T22n1428_001:0571b12": "是等不名捨戒。云何捨戒？若比丘不樂修",
    "T22n1428_001:0571b13": "梵行，欲得還家厭比丘法，常懷慚愧貪",
    "T22n1428_001:0571b14": "樂在家，貪樂優婆塞法，或念沙彌法、或樂",
    "T22n1428_001:0571b15": "外道法，樂外道弟子法，樂非沙門非釋子法，",
    "T22n1428_001:0571b16": "便作如是語：「我捨佛、捨法、捨比丘僧、捨和",
    "T22n1428_001:0571b17": "上、捨同和上、捨阿闍梨、捨同阿闍梨、捨",
    "T22n1428_001:0571b18": "諸梵行、捨戒、捨律、捨學事，受居家法，我作",
    "T22n1428_001:0571b19": "淨人、我作優婆塞、我作沙彌、我作外道、",
    "T22n1428_001:0571b20": "我作外道弟子、我作非沙門，非釋種子。」若復",
    "T22n1428_001:0571b21": "作如是語：「我止！不須佛，佛於我何益？」離",
    "T22n1428_001:0571b22": "於佛所，如是乃至學事亦如是。若復作餘",
    "T22n1428_001:0571b23": "語，毀佛法僧乃至學事，便讚歎家業，乃至",
    "T22n1428_001:0571b24": "非沙門非釋子。以如是語了了說，是名捨",
    "T22n1428_001:0571b25": "戒。戒羸者，或有戒羸不捨戒，或有戒羸而",
    "T22n1428_001:0571b26": "捨戒。何者戒羸不捨戒？若比丘愁憂不樂",
    "T22n1428_001:0571b27": "梵行，欲得還家厭比丘法，常懷慚愧意",
    "T22n1428_001:0571b28": "樂在家，乃至樂欲作非沙門非釋子法，便",
    "T22n1428_001:0571b29": "作是言：「我念父母、兄弟、姊妹、婦兒、村落、城邑、",
    "T22n1428_001:0571c01": "園田、浴池，我欲捨佛法僧乃至學事。」便欲",
    "T22n1428_001:0571c02": "受持家業，乃至非沙門非釋種子，是謂戒",
    "T22n1428_001:0571c03": "羸不捨戒。何者戒羸而捨戒？若作如是思",
    "T22n1428_001:0571c04": "惟：「我欲捨戒。」便捨戒，是謂戒羸而捨戒。不",
    "T22n1428_001:0571c05": "淨行者，是婬欲法。下至共畜生者，可行婬",
    "T22n1428_001:0571c06": "處者是也。云何名波羅夷？譬如斷人頭不",
    "T22n1428_001:0571c07": "可復起，比丘亦復如是，犯此法者不復",
    "T22n1428_001:0571c08": "成比丘，故名波羅夷。云何名不共住？有",
    "T22n1428_001:0571c09": "二共住：同一羯磨、同一說戒。不得於是二",
    "T22n1428_001:0571c10": "事中住，故名不共住。三種行不淨行，波羅",
    "T22n1428_001:0571c11": "夷：人、非人、畜生。復有五種行不淨行，波羅",
    "T22n1428_001:0571c12": "夷：人婦、童女、有二形、黃門、男子，於此五處行",
    "T22n1428_001:0571c13": "不淨行，波羅夷。於三種婦行不淨行，波羅",
    "T22n1428_001:0571c14": "夷。何者三？人婦、非人婦、畜生婦，於此三處",
    "T22n1428_001:0571c15": "行不淨行，犯波羅夷。三種童女、三種二形、",
    "T22n1428_001:0571c16": "三種不能男、三種男子，於此行不淨行，波羅",
    "T22n1428_001:0571c17": "夷亦如是。犯人婦三處，波羅夷：大便道、小便",
    "T22n1428_001:0571c18": "道及口。非人婦、畜生婦、人童女、非人童女、畜",
    "T22n1428_001:0571c19": "生童女、人二形、非人二形、畜生二形，三處亦",
    "T22n1428_001:0571c20": "如是。人黃門二處行不淨行，波羅夷：大便",
    "T22n1428_001:0571c21": "道及口。非人黃門、畜生黃門亦如是。人男、非",
    "T22n1428_001:0571c22": "人男、畜生男二處亦如是。比丘有婬心向",
    "T22n1428_001:0571c23": "人婦女大便道、小便道及口，若初入犯，若不",
    "T22n1428_001:0571c24": "入不犯。有隔有隔、有隔無隔、無隔有隔、無",
    "T22n1428_001:0571c25": "隔無隔，波羅夷。若比丘有婬意，向非人婦",
    "T22n1428_001:0571c26": "女、畜生婦女、人童女、非人童女、畜生童女、人二",
    "T22n1428_001:0571c27": "形、非人二形、畜生二形，三處亦如是。人黃門、",
    "T22n1428_001:0571c28": "非人黃門、畜生黃門、人男、非人男、畜生男，二",
    "T22n1428_001:0571c29": "處亦如是。若比丘婬意向人睡眠婦女，若死",
    "T22n1428_001:0572a01": "形未壞、多未壞，大便道、小便道及口，若初入",
    "T22n1428_001:0572a02": "犯、不入不犯。有隔無隔亦如是廣說，乃至",
    "T22n1428_001:0572a03": "男子亦如是。若比丘為怨家將至人婦女",
    "T22n1428_001:0572a04": "所，強持男根令入三處，始入覺樂、入已樂、",
    "T22n1428_001:0572a05": "出時樂，波羅夷。始入樂、入已樂、出時不樂，",
    "T22n1428_001:0572a06": "波羅夷。始入樂、入已不樂、出時樂，波羅夷。",
    "T22n1428_001:0572a07": "始入樂、入已不樂、出時不樂，波羅夷。始入",
    "T22n1428_001:0572a08": "不樂、入已樂、出時樂，波羅夷。始入不樂、入",
    "T22n1428_001:0572a09": "已不樂、出時樂，波羅夷；有隔無隔亦如是；",
    "T22n1428_001:0572a10": "從非人女乃至男子亦如是。若比丘為怨",
    "T22n1428_001:0572a11": "家將至人睡眠婦女，若死形未壞、若多未",
    "T22n1428_001:0572a12": "壞，覺樂亦如是；有隔無隔亦如是；從非人",
    "T22n1428_001:0572a13": "女乃至男子亦如是。若怨家強捉比丘大",
    "T22n1428_001:0572a14": "便道中行不淨，若入覺樂，波羅夷；入已覺樂、",
    "T22n1428_001:0572a15": "出時覺樂亦如上，乃至有隔無隔亦如上。",
    "T22n1428_001:0572a16": "從道入道、從道入非道、從非道入道；若",
    "T22n1428_001:0572a17": "限齊入、若盡入、若語不語、若以婬心，乃至",
    "T22n1428_001:0572a18": "入如毛頭，波羅夷。方便而不入，偷蘭遮。若",
    "T22n1428_001:0572a19": "比丘方便求欲行不淨行，成者波羅夷，不成",
    "T22n1428_001:0572a20": "者偷蘭遮。若比丘教比丘行不淨行，彼比",
    "T22n1428_001:0572a21": "丘若作，教者偷蘭遮；若不作，教者突吉羅。比",
    "T22n1428_001:0572a22": "丘尼教比丘行不淨行，若比丘作，尼偷蘭遮；",
    "T22n1428_001:0572a23": "不作，尼突吉羅。除比丘、比丘尼，餘眾相教",
    "T22n1428_001:0572a24": "行不淨行，作、不作盡犯突吉羅。若死屍半",
    "T22n1428_001:0572a25": "壞行不淨，入便偷蘭遮；若多分壞、若一切壞，",
    "T22n1428_001:0572a26": "偷蘭遮；若骨間行不淨，偷蘭遮；若穿地作",
    "T22n1428_001:0572a27": "孔、摶泥作孔，若君持口中，犯偷蘭遮；若道",
    "T22n1428_001:0572a28": "想、若疑，如是一切偷蘭遮。若道作道想，波羅",
    "T22n1428_001:0572a29": "夷；若道疑，波羅夷；若道非道想，波羅夷；非道",
    "T22n1428_001:0572b01": "道想，偷蘭遮；非道疑，偷蘭遮。比丘尼波羅夷，",
    "T22n1428_001:0572b02": "式叉摩那、沙彌、沙彌尼，突吉羅滅擯，是謂為",
    "T22n1428_001:0572b03": "犯。不犯者，若睡眠無所覺知，不受樂一切",
    "T22n1428_001:0572b04": "無有婬意，不犯。不犯者，最初未制戒、癡",
    "T22n1428_001:0572b05": "狂、心亂、痛惱所纏，無犯。(一竟)",
    "T22n1428_001:0572b06": "爾時世尊遊羅閱城耆闍崛山中。時羅閱城",
    "T22n1428_001:0572b07": "中有比丘字檀尼迦陶師子，在閑靜處止",
    "T22n1428_001:0572b08": "一草屋。彼比丘入村乞食，後有取薪人破",
    "T22n1428_001:0572b09": "其草屋持歸。比丘乞食還，作是念：「我今獨",
    "T22n1428_001:0572b10": "在閑靜處自取草木作屋，入村乞食，後",
    "T22n1428_001:0572b11": "取薪柴人破我屋持歸。我今自有技藝，",
    "T22n1428_001:0572b12": "寧可和泥作全成瓦屋。」時彼比丘即便和",
    "T22n1428_001:0572b13": "泥作全成瓦屋，取柴薪牛屎燒之，屋成色",
    "T22n1428_001:0572b14": "赤如火。爾時世尊從耆闍崛山下，遙見此",
    "T22n1428_001:0572b15": "舍色赤如火，見已知而故問：「諸比丘！此是何",
    "T22n1428_001:0572b16": "等赤色？」諸比丘白佛言：「世尊！有一比丘名",
    "T22n1428_001:0572b17": "檀尼迦陶師子，獨處閑靜住一草屋，乞食",
    "T22n1428_001:0572b18": "後諸取薪人破其屋持歸。彼還見舍破即",
    "T22n1428_001:0572b19": "作是念：『我自有技藝，今寧可作全成瓦",
    "T22n1428_001:0572b20": "屋於中止住。』即便作之。是其屋色赤如是。」",
    "T22n1428_001:0572b21": "爾時世尊以無數方便呵責彼比丘言：「汝",
    "T22n1428_001:0572b22": "所為非，非威儀、非沙門法、非淨行、非隨順",
    "T22n1428_001:0572b23": "行，所不應為。云何檀尼迦比丘陶師子自",
    "T22n1428_001:0572b24": "作此屋，大集柴薪牛屎而燒之？我常無數",
    "T22n1428_001:0572b25": "方便說慈愍眾生。云何癡人，自作泥屋聚",
    "T22n1428_001:0572b26": "積柴薪牛屎而燒之？自今已去不得作赤",
    "T22n1428_001:0572b27": "色全成瓦屋，作者突吉羅。」爾時世尊勅諸",
    "T22n1428_001:0572b28": "比丘：「汝等共集相率速詣檀尼迦屋所打破。」",
    "T22n1428_001:0572b29": "時諸比丘即如佛教往詣打破。時檀尼迦見",
    "T22n1428_001:0572c01": "諸比丘破屋已便作是語：「我有何過而破",
    "T22n1428_001:0572c02": "我屋？」諸比丘答曰：「汝無有過，亦不憎汝。我",
    "T22n1428_001:0572c03": "向受世尊教，故來破汝屋耳！」檀尼迦比丘",
    "T22n1428_001:0572c04": "言：「若世尊教勅者正是其宜。」爾時摩竭國瓶",
    "T22n1428_001:0572c05": "沙王有守材人，與此檀尼迦比丘少小親厚",
    "T22n1428_001:0572c06": "知識。時檀尼迦比丘往至守材人所語言：「汝",
    "T22n1428_001:0572c07": "知不耶？王瓶沙與我材木，我今須材便可",
    "T22n1428_001:0572c08": "與我。」彼人言：「若王與者，好惡多少隨意自",
    "T22n1428_001:0572c09": "取。」王所留要材，比丘輒取斫截持去。時有一",
    "T22n1428_001:0572c10": "大臣統知城事，至材坊見王所留要材斫",
    "T22n1428_001:0572c11": "截狼藉，見已即問守材人言：「此王所留要",
    "T22n1428_001:0572c12": "材，誰斬截持去？」守材人言：「是檀尼迦比丘，來",
    "T22n1428_001:0572c13": "至我所而作是言：『王與我材，今須材用便",
    "T22n1428_001:0572c14": "可見與。』我尋報言：『王與汝材，恣意取之。』時",
    "T22n1428_001:0572c15": "比丘即入材坊斫截持去。」時大臣聞此語",
    "T22n1428_001:0572c16": "已即嫌王言：「云何以此要材與比丘？幸自",
    "T22n1428_001:0572c17": "更有餘材可以與之，而令此比丘斫截要",
    "T22n1428_001:0572c18": "材持去。」時大臣往至王所白言：「大王！先所",
    "T22n1428_001:0572c19": "留要材，云何乃與比丘令斫截持去？幸自",
    "T22n1428_001:0572c20": "更有餘材可以與之，何故壞此好材？」王",
    "T22n1428_001:0572c21": "報言：「我都不自憶以材與人，若有憶者語",
    "T22n1428_001:0572c22": "我。」時大臣即攝守材人來將詣王所。時守",
    "T22n1428_001:0572c23": "材人遙見檀尼迦比丘語言：「大德！以汝取",
    "T22n1428_001:0572c24": "材故今攝我去，汝可來為我決了，慈愍故。」",
    "T22n1428_001:0572c25": "比丘報言：「汝但去！我正爾往。」時檀尼迦比丘",
    "T22n1428_001:0572c26": "後往王所，在前默然而住。王即問言：「大德！",
    "T22n1428_001:0572c27": "我實與汝材不？」比丘答言：「實與我材。」王",
    "T22n1428_001:0572c28": "言：「我不憶與汝材，汝可為我作憶念。」比",
    "T22n1428_001:0572c29": "丘報言：「王自憶不？初登位時口自發言：『若我",
    "T22n1428_001:0573a01": "世時，於我境內，有沙門、婆羅門知慚愧樂",
    "T22n1428_001:0573a02": "學戒者，與而取、不與不取、與而用、不與不",
    "T22n1428_001:0573a03": "用。從今日沙門、婆羅門，草木及水聽隨意",
    "T22n1428_001:0573a04": "用，不得不與而用。自今已去，聽沙門婆羅",
    "T22n1428_001:0573a05": "門草木及水隨意用。』」王言：「大德！我初登位時",
    "T22n1428_001:0573a06": "實有如是語。」王言：「大德！我說無主物，不說",
    "T22n1428_001:0573a07": "有主物。大德應死！」王自念言：「我剎利王水澆",
    "T22n1428_001:0573a08": "頭種，云何以少材而斷出家人命？是所不",
    "T22n1428_001:0573a09": "應。」爾時王以無數方便訶責比丘已，勅諸",
    "T22n1428_001:0573a10": "臣放此比丘去，即如王教放去。後諸臣",
    "T22n1428_001:0573a11": "皆高聲大論不平：「王意云何？如此死事，但爾",
    "T22n1428_001:0573a12": "呵責而放也？」時羅閱城中有諸居士不信",
    "T22n1428_001:0573a13": "樂佛法眾者，皆譏嫌言：「沙門釋子無有慚",
    "T22n1428_001:0573a14": "愧、無所畏懼，不與而取，外自稱言：『我知正",
    "T22n1428_001:0573a15": "法。』如是何有正法？尚取王材，何況餘人。",
    "T22n1428_001:0573a16": "我等自今已往，勿復親近沙門釋子，禮拜、問",
    "T22n1428_001:0573a17": "訊、供養、恭敬，無使入村、勿復安止。」時諸比",
    "T22n1428_001:0573a18": "丘聞，諸少欲知足、行頭陀、知慚愧、樂學",
    "T22n1428_001:0573a19": "戒者嫌責檀尼迦：「云何偷瓶沙王材木耶？」",
    "T22n1428_001:0573a20": "爾時諸比丘往至佛所，頭面禮足已在一",
    "T22n1428_001:0573a21": "面坐，以此因緣具白世尊。世尊爾時以此",
    "T22n1428_001:0573a22": "因緣集比丘僧，知而故問：「檀尼迦比丘，汝",
    "T22n1428_001:0573a23": "審爾王不與材而取不？」答言：「實爾！世尊。」世尊",
    "T22n1428_001:0573a24": "爾時以無數方便訶責檀尼迦比丘言：「汝",
    "T22n1428_001:0573a25": "所為非，非威儀、非沙門法、非淨行、非隨",
    "T22n1428_001:0573a26": "順行、所不應為。云何檀尼迦王不與材而",
    "T22n1428_001:0573a27": "取？我無數方便稱歎與者當取、取者當用。汝",
    "T22n1428_001:0573a28": "今云何王不與材而取耶？」爾時復有一",
    "T22n1428_001:0573a29": "比丘名曰迦樓，本是王大臣善知世法，去",
    "T22n1428_001:0573b01": "世尊不遠在眾中坐。爾時世尊知而故問",
    "T22n1428_001:0573b02": "迦樓比丘言：「王法不與取，幾許物應死？」比",
    "T22n1428_001:0573b03": "丘白佛言：「若取五錢、若直五錢物應死。」「云",
    "T22n1428_001:0573b04": "何檀尼迦比丘，王不與材而取？」爾時世尊以",
    "T22n1428_001:0573b05": "無數方便呵責檀尼迦比丘已，告諸比丘：",
    "T22n1428_001:0573b06": "「檀尼迦比丘癡人，多種有漏處最初犯戒，自",
    "T22n1428_001:0573b07": "今已去與比丘結戒，集十句義乃至正法",
    "T22n1428_001:0573b08": "久住，欲說戒者當如是說：若比丘，若在",
    "T22n1428_001:0573b09": "村落、若閑靜處，不與盜心取，隨不與取",
    "T22n1428_001:0573b10": "法，若為王、王大臣所捉，若殺、若縛、若驅出",
    "T22n1428_001:0573b11": "國，『汝是賊、汝癡、汝無所知。』是比丘波羅夷，",
    "T22n1428_001:0573b12": "不共住。」比丘義如上。村者有四種：一者周",
    "T22n1428_001:0573b13": "匝垣牆，二者柵籬，三者籬牆不周，四者四周",
    "T22n1428_001:0573b14": "屋。閑靜處者，村外空靜地是謂閑靜處。不與",
    "T22n1428_001:0573b15": "者，他不捨。盜者，盜心取也。隨不與取者，",
    "T22n1428_001:0573b16": "若五錢、若直五錢。王者，得自在、不屬人。大",
    "T22n1428_001:0573b17": "臣者，種種大臣輔佐王。波羅夷不共住者",
    "T22n1428_001:0573b18": "如上說。有三種不與取，波羅夷：若自手取、",
    "T22n1428_001:0573b19": "若看取、若遣人取。復有三種取，波羅夷：非",
    "T22n1428_001:0573b20": "己物想取、非暫用取、非同意取。復有三種",
    "T22n1428_001:0573b21": "取：他物、他物想取、若舉離本處。復有三種",
    "T22n1428_001:0573b22": "取：有主、有主想取、若舉離本處。復有三種",
    "T22n1428_001:0573b23": "取：他護、他護想取、若舉離本處。復有四種不",
    "T22n1428_001:0573b24": "與取，波羅夷：自手取、若看取、若遣人取、舉",
    "T22n1428_001:0573b25": "離本處。復有四種取，波羅夷：非己物想取、",
    "T22n1428_001:0573b26": "不暫取、不同意取、若舉離本處。復有四種",
    "T22n1428_001:0573b27": "取：他物、他物想取、若重物、若舉離本處。復",
    "T22n1428_001:0573b28": "有四種：有主、有主想、若重物、若舉離本處。復",
    "T22n1428_001:0573b29": "有四種：他護、他護想、若重物、若舉離本處。",
    "T22n1428_001:0573c01": "復有五種不與取，波羅夷：若自手取、若看",
    "T22n1428_001:0573c02": "他取、若遣人取、若重物、若舉離本處。復有",
    "T22n1428_001:0573c03": "五種：非己物想取、不暫取、非同意取、若重物、",
    "T22n1428_001:0573c04": "若舉離本處。復有五種：若他物、他物想、若重",
    "T22n1428_001:0573c05": "物、盜心舉離本處。復有五種：有主、有主想、若",
    "T22n1428_001:0573c06": "重物、盜心、舉離本處。復有五種：他護、他護想、",
    "T22n1428_001:0573c07": "若重物、盜心、舉離本處。復有六種不與取，波",
    "T22n1428_001:0573c08": "羅夷：自手取、看取、遣人取、若重物、盜心、舉離",
    "T22n1428_001:0573c09": "本處。非己物、非己物想有六種，亦如是，是",
    "T22n1428_001:0573c10": "為六種取得波羅夷。處者，若地處、若地上處、",
    "T22n1428_001:0573c11": "若乘處、若擔、若虛空、若樹上、若村、若阿蘭若",
    "T22n1428_001:0573c12": "處、若田、若處所、若船、若水處、若私度關塞",
    "T22n1428_001:0573c13": "不輸稅、若取他寄信物；若取水、楊枝、樹果、",
    "T22n1428_001:0573c14": "草木；無足眾生、若二足、四足、多足；若同財業、",
    "T22n1428_001:0573c15": "若要、若伺候、若守護、若邏要道，是謂處。地處",
    "T22n1428_001:0573c16": "者，地中伏藏未發出七寶、金銀、真珠、琉璃、",
    "T22n1428_001:0573c17": "貝玉、硨渠、瑪瑙、生像、金寶、衣被。若復有餘",
    "T22n1428_001:0573c18": "地中所須之物屬主者，若以盜心取五錢、",
    "T22n1428_001:0573c19": "若過五錢；若牽挽取；若埋藏；若舉離本",
    "T22n1428_001:0573c20": "處，初離處波羅夷。若方便欲舉而不舉，偷",
    "T22n1428_001:0573c21": "蘭遮。地上處者，金銀、七寶乃至衣被不埋，",
    "T22n1428_001:0573c22": "若復有餘地上所須之物屬主者，若以盜",
    "T22n1428_001:0573c23": "心取五錢、若過五錢，若牽挽取、若埋藏、若",
    "T22n1428_001:0573c24": "舉離本處，初離處波羅夷；若方便欲舉而不",
    "T22n1428_001:0573c25": "舉，偷蘭遮。乘處者，乘有四種：象乘、馬乘、車乘、",
    "T22n1428_001:0573c26": "步乘；若復有餘乘盡名為乘。乘上若有金銀、",
    "T22n1428_001:0573c27": "七寶乃至衣被，若復有餘所須有主物，若以",
    "T22n1428_001:0573c28": "盜心取五錢、若過五錢，若牽挽取、若埋",
    "T22n1428_001:0573c29": "藏、若取離本處，初離處波羅夷；方便欲舉",
    "T22n1428_001:0574a01": "而不舉，偷蘭遮。若取乘從道至道、從道",
    "T22n1428_001:0574a02": "至非道、從非道至道、從坑中至岸上、從",
    "T22n1428_001:0574a03": "岸上至坑中，如是取離本處，初離處波羅",
    "T22n1428_001:0574a04": "夷；若方便欲取而不取，偷蘭遮。◎擔處者，",
    "T22n1428_001:0574a05": "頭擔、肩擔、背擔、若抱、若復有餘擔，此諸擔上",
    "T22n1428_001:0574a06": "有金銀、七寶乃至衣被，若復有餘所須之物",
    "T22n1428_001:0574a07": "有主，以盜心取五錢、若過五錢，若牽挽",
    "T22n1428_001:0574a08": "取、若埋藏，若取離本處，初離處波羅夷；若",
    "T22n1428_001:0574a09": "方便欲舉而不舉，偷蘭遮。若取擔者，從道",
    "T22n1428_001:0574a10": "至道、從道至非道、從非道至道、從坑中",
    "T22n1428_001:0574a11": "至岸上、從岸上至坑中，如是以盜心取",
    "T22n1428_001:0574a12": "離本處，初離波羅夷；若方便欲取而不取，",
    "T22n1428_001:0574a13": "偷蘭遮。空處者，若風吹毳、若劫貝拘遮羅、若",
    "T22n1428_001:0574a14": "差羅波尼、若芻摩、若麻、若綿、若鉢耽嵐婆、若頭",
    "T22n1428_001:0574a15": "頭羅、若雁、若鶴、若孔雀、鸚鵡、鸜鵒，若復有餘",
    "T22n1428_001:0574a16": "所須之物有主，以盜心取五錢、若過五",
    "T22n1428_001:0574a17": "錢離本處，初離波羅夷；方便欲取而不取，",
    "T22n1428_001:0574a18": "偷蘭遮。上處者，若舉物在樹上、牆上、籬上、",
    "T22n1428_001:0574a19": "杙上、龍牙杙上、衣架上、繩床上、木床上，若",
    "T22n1428_001:0574a20": "大小蓐上、机上、地敷上，有金銀乃至衣被",
    "T22n1428_001:0574a21": "及餘所須之物在上，以盜心取五錢、若過",
    "T22n1428_001:0574a22": "五錢，若牽挽取、若埋藏，若舉離本處，初離",
    "T22n1428_001:0574a23": "波羅夷；方便欲舉而不舉，偷蘭遮。村處者，",
    "T22n1428_001:0574a24": "有四種如上。若村中有金銀乃至衣被及",
    "T22n1428_001:0574a25": "餘所須之物，有主，以盜心取五錢、若過",
    "T22n1428_001:0574a26": "五錢，若牽挽取、若埋藏，若舉取離處，初離",
    "T22n1428_001:0574a27": "波羅夷；方便欲舉而不舉，偷蘭遮。若以機",
    "T22n1428_001:0574a28": "關攻擊破村、若作水澆、或依親厚強力，或",
    "T22n1428_001:0574a29": "以言辭辯說誑惑而取，初得波羅夷；方便",
    "T22n1428_001:0574b01": "欲取而不取，偷蘭遮。阿蘭若處者，村外有主",
    "T22n1428_001:0574b02": "空地，彼空處有金銀七寶、衣被及餘所須有",
    "T22n1428_001:0574b03": "主物，以盜心取五錢、若過五錢，若舉取、若",
    "T22n1428_001:0574b04": "埋藏，舉離處，初離波羅夷；方便欲舉而不",
    "T22n1428_001:0574b05": "舉，偷蘭遮。若以方便壞他空地、若作水澆、",
    "T22n1428_001:0574b06": "或依親厚強力，或以言詞辯說誑惑而",
    "T22n1428_001:0574b07": "取，初得波羅夷；方便欲取而不得，偷蘭遮。",
    "T22n1428_001:0574b08": "田處者，稻田、麥田、甘蔗田、若復有餘田，彼田",
    "T22n1428_001:0574b09": "中有金銀七寶衣被及餘所須之物，有主，",
    "T22n1428_001:0574b10": "以盜心取五錢、若過五錢，若舉取、若埋藏，",
    "T22n1428_001:0574b11": "舉離處，初離波羅夷；方便欲舉而不舉，偷",
    "T22n1428_001:0574b12": "蘭遮。若以方便壞他田，若作水澆壞、若依",
    "T22n1428_001:0574b13": "親厚強力、或以言詞辯說誑惑而取，初得",
    "T22n1428_001:0574b14": "波羅夷；方便欲取而不取，偷蘭遮。處所者，",
    "T22n1428_001:0574b15": "若家處所、若市肆處、若果園、若菜園、若池、若",
    "T22n1428_001:0574b16": "庭前、若舍後、若復有餘處，彼有金銀七寶衣",
    "T22n1428_001:0574b17": "被及餘所須之物，有主，以盜心取五錢、若",
    "T22n1428_001:0574b18": "過五錢，若舉取、若埋藏取，舉離處，初離波",
    "T22n1428_001:0574b19": "羅夷；方便欲舉而不舉，偷蘭遮。若壞他處",
    "T22n1428_001:0574b20": "所、若依親厚強力、若以言詞辯說誑惑",
    "T22n1428_001:0574b21": "而取，初得波羅夷；方便不得，偷蘭遮。船處",
    "T22n1428_001:0574b22": "者，小船、大船、臺船、一木船、舫船、櫓船、龜形船、",
    "T22n1428_001:0574b23": "鼈形船、皮船、浮瓠船、果船、懸船、栰船，若",
    "T22n1428_001:0574b24": "復餘船上有金銀七寶衣被及餘所須之物，",
    "T22n1428_001:0574b25": "有主，以盜心取五錢、若過五錢，若埋藏",
    "T22n1428_001:0574b26": "離本處，初離波羅夷；方便欲取而不得，偷",
    "T22n1428_001:0574b27": "蘭遮。若從此岸至彼岸、從彼岸至此岸，",
    "T22n1428_001:0574b28": "若逆流、若順流、若沈著水中、若移岸上，若解",
    "T22n1428_001:0574b29": "移處，波羅夷；方便欲取而不得，偷蘭遮。水",
    "T22n1428_001:0574c01": "處者，若藏金銀七寶及諸衣被沈著水中，",
    "T22n1428_001:0574c02": "若水獺、若魚、若鼈、若失收摩羅，若優鉢羅",
    "T22n1428_001:0574c03": "華、鉢頭摩華、拘物頭華、分陀利華，及餘水中",
    "T22n1428_001:0574c04": "物，有主，以盜心取五錢、若過五錢，若牽",
    "T22n1428_001:0574c05": "取、若埋藏，離本處，初離波羅夷；方便欲取而",
    "T22n1428_001:0574c06": "不得，偷蘭遮。若以方便壞他水處取，乃至",
    "T22n1428_001:0574c07": "偷蘭遮如上。◎不輸稅者，比丘無輸稅法，",
    "T22n1428_001:0574c08": "若白衣應輸稅物，比丘以盜心為他過物",
    "T22n1428_001:0574c09": "若擲關外，若五錢、若過五錢，若埋藏舉、若",
    "T22n1428_001:0574c10": "以辯辭言說誑惑、若以呪術過，乃至方便",
    "T22n1428_001:0574c11": "偷蘭遮如上。取他寄信物者，寄持信物去，",
    "T22n1428_001:0574c12": "作盜心取五錢、若過五錢，頭上移著肩",
    "T22n1428_001:0574c13": "上，肩上移著頭上，從右肩移著左肩上，從",
    "T22n1428_001:0574c14": "左肩移著右肩上，若從右手移著左手，從",
    "T22n1428_001:0574c15": "左手移著右手，若抱中、若著地，舉離處，初",
    "T22n1428_001:0574c16": "離波羅夷；方便，偷蘭遮。水者，若大小盆及餘",
    "T22n1428_001:0574c17": "種種水器，若眾香水、若藥水，以盜心取五",
    "T22n1428_001:0574c18": "錢、若過五錢，若牽取、若棄，波羅夷；方便，偷",
    "T22n1428_001:0574c19": "蘭遮。楊枝者，若一、若兩、若眾多、若一把、若一",
    "T22n1428_001:0574c20": "束、若一抱、若一擔、若香所熏、若藥塗，若賊心",
    "T22n1428_001:0574c21": "取五錢、若過五錢，若牽挽取離本處，初離",
    "T22n1428_001:0574c22": "處波羅夷；方便，偷蘭遮。園者，諸一切草木叢",
    "T22n1428_001:0574c23": "林華果有主，以盜心取五錢、若過五錢，若",
    "T22n1428_001:0574c24": "牽挽取、若舉若埋藏，離本處，初離處波羅",
    "T22n1428_001:0574c25": "夷；方便偷蘭遮。無足眾生者，蛇魚及餘無足",
    "T22n1428_001:0574c26": "眾生有主者，盜心取直五錢、若過五錢，波",
    "T22n1428_001:0574c27": "羅夷；方便，偷蘭遮。二足眾生者，人、非人、鳥",
    "T22n1428_001:0574c28": "及餘二足眾生有主者，以盜心取直五錢、",
    "T22n1428_001:0574c29": "若過五錢，波羅夷；方便，偷蘭遮。四足眾生",
    "T22n1428_001:0575a01": "者，象、馬牛駱駝、驢、鹿、羊及餘有四足眾生有",
    "T22n1428_001:0575a02": "主者，以盜心取直五錢、若過五錢，波羅",
    "T22n1428_001:0575a03": "夷；方便，偷蘭遮。多足者，蜂、欝周隆伽，若百足",
    "T22n1428_001:0575a04": "及餘多足眾生有主者，以盜心取直五錢、",
    "T22n1428_001:0575a05": "若過五錢，波羅夷；方便，偷蘭遮。同財業者，",
    "T22n1428_001:0575a06": "同事業得財物當共，以盜心取直五錢、若",
    "T22n1428_001:0575a07": "過五錢，波羅夷；方便，偷蘭遮。共要者，共他",
    "T22n1428_001:0575a08": "作要教言，某時去、某時來，若穿牆取物、若",
    "T22n1428_001:0575a09": "道路劫取、若燒，從彼得財物來共，以盜心",
    "T22n1428_001:0575a10": "取直五錢、若過五錢，波羅夷；方便，偷蘭遮。",
    "T22n1428_001:0575a11": "伺候者，我當往觀彼村，若城邑、若船渡處、",
    "T22n1428_001:0575a12": "若山谷、若人所居處、市肆處、作坊處，於彼所",
    "T22n1428_001:0575a13": "得物一切共，以盜心取直五錢、若過五錢，",
    "T22n1428_001:0575a14": "波羅夷；方便，偷蘭遮。守護者，從外得財",
    "T22n1428_001:0575a15": "來我當守護，若所得物一切共，若以盜心",
    "T22n1428_001:0575a16": "取直五錢、若過五錢，波羅夷；方便，偷蘭遮。",
    "T22n1428_001:0575a17": "看道者，我當看道，若有王者軍來、若賊軍",
    "T22n1428_001:0575a18": "來、若長者軍來，當相告語，若有所得財物",
    "T22n1428_001:0575a19": "一切共，若以盜心取直五錢、若過五錢，波",
    "T22n1428_001:0575a20": "羅夷；方便，偷蘭遮。方便求過五錢、得過五",
    "T22n1428_001:0575a21": "錢，波羅夷。若方便求過五錢、得五錢，波羅",
    "T22n1428_001:0575a22": "夷。方便求過五錢，得減五錢，偷蘭遮。方便",
    "T22n1428_001:0575a23": "求過五錢，不得，偷蘭遮。方便求五錢，得",
    "T22n1428_001:0575a24": "過五錢，波羅夷。方便求五錢，得五錢，波羅",
    "T22n1428_001:0575a25": "夷。方便求五錢，得減五錢，偷蘭遮。方便求",
    "T22n1428_001:0575a26": "五錢，不得，偷蘭遮。方便求減五錢，得過五",
    "T22n1428_001:0575a27": "錢，波羅夷。方便求減五錢，得五錢，波羅夷。",
    "T22n1428_001:0575a28": "方便求減五錢，得減五錢，偷蘭遮。方便求",
    "T22n1428_001:0575a29": "減五錢，不得，突吉羅。教人方便求過五錢，",
    "T22n1428_001:0575b01": "得過五錢，二俱波羅夷。方便教人求過五",
    "T22n1428_001:0575b02": "錢，得五錢，二俱波羅夷。方便教人求過五",
    "T22n1428_001:0575b03": "錢，得減五錢，二俱偷蘭遮。方便教人求過",
    "T22n1428_001:0575b04": "五錢，不得，二俱偷蘭遮。方便教人求五錢，",
    "T22n1428_001:0575b05": "得過五錢，二俱波羅夷。方便教人求五錢，",
    "T22n1428_001:0575b06": "得五錢，二俱波羅夷。方便教人求五錢，得",
    "T22n1428_001:0575b07": "減五錢，二俱偷蘭遮。方便教人求五錢，不",
    "T22n1428_001:0575b08": "得，二俱偷蘭遮。方便教人求減五錢，得過",
    "T22n1428_001:0575b09": "五錢，取者波羅夷，教者偷蘭遮。方便教人",
    "T22n1428_001:0575b10": "求減五錢，得五錢，取者波羅夷，教者偷蘭",
    "T22n1428_001:0575b11": "遮。方便教人求減五錢，得減五錢，二俱偷",
    "T22n1428_001:0575b12": "蘭遮。方便教人求減五錢，不得，二俱突吉",
    "T22n1428_001:0575b13": "羅。方便教人求五錢，若過五錢，受教者取",
    "T22n1428_001:0575b14": "異物，取者波羅夷，教者偷蘭遮。方便教人求",
    "T22n1428_001:0575b15": "五錢、若過五錢，受教者異處取物，受教者",
    "T22n1428_001:0575b16": "波羅夷，教者偷蘭遮。若方便教人求五錢、",
    "T22n1428_001:0575b17": "若過五錢，受教者謂使取物，無盜心而取，",
    "T22n1428_001:0575b18": "得五錢、若過五錢，教者波羅夷，受使者無犯。",
    "T22n1428_001:0575b19": "若教人取物，受教者謂教盜取，若取得，直",
    "T22n1428_001:0575b20": "五錢、若過五錢，受教者波羅夷，教者無犯。有",
    "T22n1428_001:0575b21": "主有主想，不與取，五錢、若過五錢，波羅夷。有",
    "T22n1428_001:0575b22": "主疑，若取五錢、若過五錢，偷蘭遮。無主有",
    "T22n1428_001:0575b23": "主想取，五錢、若過五錢，偷蘭遮。無主物疑取，",
    "T22n1428_001:0575b24": "五錢、若過五錢，偷蘭遮。取有主物有主想，減",
    "T22n1428_001:0575b25": "五錢，偷蘭遮。取有主物疑，減五錢，突吉羅。無",
    "T22n1428_001:0575b26": "主有主想取，減五錢，突吉羅。無主物疑取，減",
    "T22n1428_001:0575b27": "五錢，突吉羅。比丘尼，波羅夷；式叉摩那、沙彌、",
    "T22n1428_001:0575b28": "沙彌尼，突吉羅滅擯，是謂為犯。不犯者，與想",
    "T22n1428_001:0575b29": "取、己有想、糞掃想、暫取想、親厚意想，一切無",
    "T22n1428_001:0575c01": "犯。無犯者，最初未制戒、癡狂、心亂、痛惱所",
    "T22n1428_001:0575c02": "纏，是謂無犯。(二竟)。◎",
    "T22n1428_001:0575c03": "四分律卷第一"
}