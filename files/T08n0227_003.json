{
    "T08n0227_003:0546a20": "小品般若波羅蜜經卷第三",
    "T08n0227_003:0546a22": "後秦龜茲國三藏鳩摩羅什譯",
    "T08n0227_003:0546a23": "佐助品第六",
    "T08n0227_003:0546a24": "佛告釋提桓因言：「憍尸迦！若有善男子、善女",
    "T08n0227_003:0546a25": "人，教閻浮提人令行十善道。於意云何？是",
    "T08n0227_003:0546a26": "人以是因緣，得福多不？」釋提桓因言：「甚多，世",
    "T08n0227_003:0546a27": "尊！」佛言：「憍尸迦！不如善男子、善女人，以般若",
    "T08n0227_003:0546a28": "波羅蜜經卷，與他人令得書寫讀誦，其福甚多。",
    "T08n0227_003:0546a29": "「憍尸迦！置是閻浮提眾生，若復有人教四天",
    "T08n0227_003:0546b01": "下眾生，令行十善道。置是四天下，若周梨迦",
    "T08n0227_003:0546b02": "小千世界、若二千中世界、若三千大千世界",
    "T08n0227_003:0546b03": "眾生，若教十方如恒河沙等世界眾生，令行",
    "T08n0227_003:0546b04": "十善道。於意云何？是人以是因緣，故得福多",
    "T08n0227_003:0546b05": "不？」釋提桓因言：「甚多，世尊！」佛言：「憍尸迦！不如",
    "T08n0227_003:0546b06": "善男子、善女人，以般若波羅蜜經卷，與他人令",
    "T08n0227_003:0546b07": "得書寫讀誦，其福甚多。「復次，憍尸迦！若有善",
    "T08n0227_003:0546b08": "男子、善女人，教閻浮提眾生，令行四禪、四無",
    "T08n0227_003:0546b09": "量心、四無色定、五神通。是人以是因緣，得福",
    "T08n0227_003:0546b10": "多不？」釋提桓因言：「甚多，世尊！」佛言：「憍尸迦！不",
    "T08n0227_003:0546b11": "如善男子、善女人，以般若波羅蜜經卷，與他人",
    "T08n0227_003:0546b12": "令得書寫讀誦，其福甚多。「憍尸迦！置是閻浮",
    "T08n0227_003:0546b13": "提，及三千大千世界眾生，乃至教十方如恒",
    "T08n0227_003:0546b14": "河沙等世界眾生，令行四禪、四無量心、四無",
    "T08n0227_003:0546b15": "色定、五神通。於意云何？是人以是因緣，得福",
    "T08n0227_003:0546b16": "多不？」釋提桓因言：「甚多，世尊！」佛言：「憍尸迦！",
    "T08n0227_003:0546b17": "不如善男子、善女人，以般若波羅蜜經卷，與他",
    "T08n0227_003:0546b18": "人令得書寫讀誦，其福甚多。「復次，憍尸迦！若",
    "T08n0227_003:0546b19": "有善男子、善女人，以般若波羅蜜經卷，與他",
    "T08n0227_003:0546b20": "人令得書寫讀誦；不如善男子、善女人，自為",
    "T08n0227_003:0546b21": "他人讀誦，其福甚多。復次，憍尸迦！若善男子、",
    "T08n0227_003:0546b22": "善女人，自為他人讀誦般若波羅蜜；不如善",
    "T08n0227_003:0546b23": "男子、善女人，自為他人解說其義，其福甚多。」",
    "T08n0227_003:0546b24": "是時釋提桓因白佛言：「世尊！應為何等人解",
    "T08n0227_003:0546b25": "說般若波羅蜜義？」佛言：「憍尸迦！若有善男子、",
    "T08n0227_003:0546b26": "善女人，不知般若波羅蜜義故，應為解說其",
    "T08n0227_003:0546b27": "義。何以故？憍尸迦！未來世，當有相似般若波",
    "T08n0227_003:0546b28": "羅蜜。善男子、善女人，於是中欲得阿耨多羅",
    "T08n0227_003:0546b29": "三藐三菩提，聞是相似般若波羅蜜，則有違",
    "T08n0227_003:0546c01": "錯。」釋提桓因言：「世尊！何等是相似般若波",
    "T08n0227_003:0546c02": "羅蜜？」「憍尸迦！當來世有比丘，欲說般若波羅",
    "T08n0227_003:0546c03": "蜜，而說相似般若波羅蜜。」「世尊！云何諸比丘",
    "T08n0227_003:0546c04": "說相似般若波羅蜜？」佛言：「諸比丘說言：『色是",
    "T08n0227_003:0546c05": "無常，若如是求，是為行般若波羅蜜；受、想、行、",
    "T08n0227_003:0546c06": "識是無常，若如是求，是為行般若波羅蜜。』憍",
    "T08n0227_003:0546c07": "尸迦！是名說相似般若波羅蜜。憍尸迦！不壞",
    "T08n0227_003:0546c08": "色故，觀色無常；不壞受、想、行、識故，觀識無常。",
    "T08n0227_003:0546c09": "不作如是觀者，是名行相似般若波羅蜜。憍",
    "T08n0227_003:0546c10": "尸迦！以是因緣故，菩薩說般若波羅蜜義，其",
    "T08n0227_003:0546c11": "福甚多。「復次，憍尸迦！若有善男子、善女人，教",
    "T08n0227_003:0546c12": "閻浮提眾生，令得須陀洹果。於意云何？是人",
    "T08n0227_003:0546c13": "以是因緣，其福多不？」釋提桓因言：「甚多，世尊！」",
    "T08n0227_003:0546c14": "佛言：「憍尸迦！不如善男子、善女人，以般若",
    "T08n0227_003:0546c15": "波羅蜜經卷，與他人令得書寫讀誦，作是言：",
    "T08n0227_003:0546c16": "『汝當得是應般若波羅蜜功德。』其福甚多。何",
    "T08n0227_003:0546c17": "以故？須陀洹果從般若波羅蜜出故。「憍尸迦！",
    "T08n0227_003:0546c18": "置是閻浮提，及三千大千世界，乃至教十方",
    "T08n0227_003:0546c19": "如恒河沙等世界眾生，令得須陀洹果。於意",
    "T08n0227_003:0546c20": "云何？是人以是因緣，其福多不？」釋提桓因言：",
    "T08n0227_003:0546c21": "「甚多，世尊！」佛言：「憍尸迦！不如善男子、善女人，",
    "T08n0227_003:0546c22": "以般若波羅蜜經卷，與他人令得書寫讀誦，",
    "T08n0227_003:0546c23": "作是言：『汝當得是應般若波羅蜜功德。』其福",
    "T08n0227_003:0546c24": "甚多。何以故？須陀洹果從般若波羅蜜出故。",
    "T08n0227_003:0546c25": "「復次，憍尸迦！若有善男子、善女人，教閻浮提",
    "T08n0227_003:0546c26": "眾生，令得斯陀含果、阿那含果、阿羅漢果、辟",
    "T08n0227_003:0546c27": "支佛道。於意云何？是人以是因緣，其福多",
    "T08n0227_003:0546c28": "不？」釋提桓因言：「甚多，世尊！」佛言：「憍尸迦！不",
    "T08n0227_003:0546c29": "如善男子、善女人，以般若波羅蜜經卷，與他",
    "T08n0227_003:0547a01": "人令得書寫讀誦，作是言：『汝當得是應般若",
    "T08n0227_003:0547a02": "波羅蜜功德。』其福甚多。何以故？汝隨學是法，",
    "T08n0227_003:0547a03": "當得薩婆若法；隨得薩婆若法，當隨得斯陀",
    "T08n0227_003:0547a04": "含果、阿那含果、阿羅漢果、辟支佛道。「憍尸迦！",
    "T08n0227_003:0547a05": "置是閻浮提，及三千大千世界眾生，乃至教",
    "T08n0227_003:0547a06": "十方如恒河沙等世界眾生，令得斯陀含果、",
    "T08n0227_003:0547a07": "阿那含果、阿羅漢果、辟支佛道。於意云何？是",
    "T08n0227_003:0547a08": "人以是因緣，其福多不？」釋提桓因言：「甚多，世",
    "T08n0227_003:0547a09": "尊！」佛言：「憍尸迦！不如善男子、善女人，以般",
    "T08n0227_003:0547a10": "若波羅蜜經卷，與他人令得書寫讀誦，作是",
    "T08n0227_003:0547a11": "言：『汝當得是應般若波羅蜜功德。』其福甚",
    "T08n0227_003:0547a12": "多。何以故？汝隨學是法，當得薩婆若法；隨",
    "T08n0227_003:0547a13": "得薩婆若法，當隨得斯陀含果、阿那含果、阿",
    "T08n0227_003:0547a14": "羅漢果、辟支佛道。「復次，憍尸迦！若滿閻浮提",
    "T08n0227_003:0547a15": "眾生，皆發阿耨多羅三藐三菩提心。若有善",
    "T08n0227_003:0547a16": "男子、善女人，以般若波羅蜜經卷，與之令得",
    "T08n0227_003:0547a17": "書寫讀誦。是人以是因緣，其福多不？」釋提桓",
    "T08n0227_003:0547a18": "因言：「甚多，世尊！」佛言：「憍尸迦！不如善男子、善",
    "T08n0227_003:0547a19": "女人，以般若波羅蜜經卷，與一阿毘跋致菩",
    "T08n0227_003:0547a20": "薩，作是念：『是菩薩於是中學，當能修習般若",
    "T08n0227_003:0547a21": "波羅蜜。』以是因緣，般若波羅蜜增廣流布，福",
    "T08n0227_003:0547a22": "多於彼。「憍尸迦！置是閻浮提及三千大千世",
    "T08n0227_003:0547a23": "界眾生，乃至十方如恒河沙等世界眾生，皆",
    "T08n0227_003:0547a24": "發阿耨多羅三藐三菩提心。若有善男子、善",
    "T08n0227_003:0547a25": "女人，以般若波羅蜜經卷，與之令得書寫讀",
    "T08n0227_003:0547a26": "誦。於意云何？是人以是因緣，其福多不？」釋提",
    "T08n0227_003:0547a27": "桓因言：「甚多，世尊！」佛言：「不如善男子、善女人，",
    "T08n0227_003:0547a28": "以般若波羅蜜經卷，與一阿毘跋致菩薩，作",
    "T08n0227_003:0547a29": "是念：『是菩薩於是中學，當能修習般若波羅",
    "T08n0227_003:0547b01": "蜜。』以是因緣，般若波羅蜜增廣流布，福多於",
    "T08n0227_003:0547b02": "彼。「復次，憍尸迦！閻浮提所有眾生，皆發阿耨",
    "T08n0227_003:0547b03": "多羅三藐三菩提心。若有善男子、善女人，以",
    "T08n0227_003:0547b04": "般若波羅蜜經卷與之，為解其義。於意云何？",
    "T08n0227_003:0547b05": "是人以是因緣，其福多不？」釋提桓因言：「甚多，",
    "T08n0227_003:0547b06": "世尊！」佛言：「憍尸迦！不如善男子、善女人，以",
    "T08n0227_003:0547b07": "般若波羅蜜經卷，與一阿毘跋致菩薩，為解",
    "T08n0227_003:0547b08": "其義，福多於彼。「憍尸迦！置是閻浮提及三",
    "T08n0227_003:0547b09": "千大千世界眾生，乃至教十方如恒河沙等",
    "T08n0227_003:0547b10": "世界眾生，皆發阿耨多羅三藐三菩提心。若",
    "T08n0227_003:0547b11": "有善男子、善女人，以般若波羅蜜經卷與之，",
    "T08n0227_003:0547b12": "為解其義。於意云何？是人以是因緣，其福多",
    "T08n0227_003:0547b13": "不？」釋提桓因言：「甚多，世尊！」佛言：「不如善男",
    "T08n0227_003:0547b14": "子、善女人，以般若波羅蜜經卷，與一阿毘跋",
    "T08n0227_003:0547b15": "致菩薩，為解其義，福多於彼。「復次，憍尸迦！閻",
    "T08n0227_003:0547b16": "浮提所有眾生，皆是阿毘跋致菩薩。若有善",
    "T08n0227_003:0547b17": "男子、善女人，以般若波羅蜜義教之。於意云",
    "T08n0227_003:0547b18": "何？是人以是因緣，其福多不？」釋提桓因言：「甚",
    "T08n0227_003:0547b19": "多，世尊！」佛言：「憍尸迦！於是中有一菩薩，疾得",
    "T08n0227_003:0547b20": "阿耨多羅三藐三菩提。若有人以般若波羅",
    "T08n0227_003:0547b21": "蜜義教之，福多於彼。「憍尸迦！置是閻浮提及",
    "T08n0227_003:0547b22": "三千大千世界眾生，乃至十方如恒河沙等",
    "T08n0227_003:0547b23": "世界眾生，皆是阿毘跋致菩薩。若有善男子、",
    "T08n0227_003:0547b24": "善女人，以般若波羅蜜義教之。於意云何？是",
    "T08n0227_003:0547b25": "人以是因緣，其福多不？」釋提桓因言：「甚多，世",
    "T08n0227_003:0547b26": "尊！」佛言：「憍尸迦！於是中有一菩薩，疾得阿耨",
    "T08n0227_003:0547b27": "多羅三藐三菩提。若有人以般若波羅蜜義",
    "T08n0227_003:0547b28": "教之，福多於彼。」爾時釋提桓因白佛言：「如是，",
    "T08n0227_003:0547b29": "如是！世尊！隨菩薩近阿耨多羅三藐三菩提，",
    "T08n0227_003:0547c01": "轉應以般若波羅蜜義教之，亦轉應以衣服、",
    "T08n0227_003:0547c02": "飲食、臥具、醫藥而供養之，其福甚多。何以故？",
    "T08n0227_003:0547c03": "世尊！法應爾，隨近阿耨多羅三藐三菩提，得",
    "T08n0227_003:0547c04": "福轉多。」爾時須菩提讚釋提桓因言：「善哉，善",
    "T08n0227_003:0547c05": "哉！憍尸迦！汝是聖弟子，法應佐助諸菩薩，以",
    "T08n0227_003:0547c06": "阿耨多羅三藐三菩提，安慰護念。若佛初發",
    "T08n0227_003:0547c07": "阿耨多羅三藐三菩提心時，過去諸佛及諸",
    "T08n0227_003:0547c08": "弟子，若不以六波羅蜜安慰佐助者，不能得",
    "T08n0227_003:0547c09": "阿耨多羅三藐三菩提。憍尸迦！佛初發意時，",
    "T08n0227_003:0547c10": "過去諸佛及諸弟子，以六波羅蜜應安慰佐",
    "T08n0227_003:0547c11": "助故，得阿耨多羅三藐三菩提。」",
    "T08n0227_003:0547c12": "摩訶般若波羅蜜迴向品第七",
    "T08n0227_003:0547c13": "爾時彌勒菩薩語須菩提：「菩薩摩訶薩隨喜",
    "T08n0227_003:0547c14": "福德，於餘眾生，布施持戒，修禪福德，最大最",
    "T08n0227_003:0547c15": "勝，最上最妙。」爾時須菩提問彌勒菩薩：「若菩",
    "T08n0227_003:0547c16": "薩於十方無量阿僧祇世界，過去無量滅度",
    "T08n0227_003:0547c17": "諸佛，是諸佛從初發心，乃至得阿耨多羅三",
    "T08n0227_003:0547c18": "藐三菩提，入無餘涅槃，乃至法欲滅時，於是",
    "T08n0227_003:0547c19": "中間，所有應六波羅蜜，善根福德，及諸聲聞",
    "T08n0227_003:0547c20": "弟子，布施持戒，修禪福德，所有學無學無漏",
    "T08n0227_003:0547c21": "福德，及諸佛戒品、定品、慧品、解脫品、解脫知見",
    "T08n0227_003:0547c22": "品，大慈大悲，利安眾生，無量佛法，及其所說，",
    "T08n0227_003:0547c23": "從是法中，眾生受學。是諸眾生，所有福德，及",
    "T08n0227_003:0547c24": "諸佛滅後，眾生所種福德，合集稱量。是諸福",
    "T08n0227_003:0547c25": "德，以最大最勝，最上最妙心隨喜。隨喜已，迴",
    "T08n0227_003:0547c26": "向阿耨多羅三藐三菩提。作是觀：『我此福德，",
    "T08n0227_003:0547c27": "當得阿耨多羅三藐三菩提。』若菩薩作是念：",
    "T08n0227_003:0547c28": "『我以是心迴向阿耨多羅三藐三菩提。』如心",
    "T08n0227_003:0547c29": "所緣，是諸緣諸事，為可得不？」彌勒言：「是諸緣",
    "T08n0227_003:0548a01": "諸事不可得，如心取相。」須菩提言：「若是諸緣",
    "T08n0227_003:0548a02": "諸事不爾者，是人將無想顛倒、見顛倒、心顛",
    "T08n0227_003:0548a03": "倒。無常謂常，苦謂樂，不淨謂淨，無我謂我，",
    "T08n0227_003:0548a04": "生想顛倒、見顛倒、心顛倒。若諸緣諸事如實",
    "T08n0227_003:0548a05": "者，菩提亦如是，心亦如是。若諸緣諸事、菩提",
    "T08n0227_003:0548a06": "及心無異者，何等是隨喜心迴向阿耨多羅",
    "T08n0227_003:0548a07": "三藐三菩提？」彌勒言：「須菩提！如是迴向法，不",
    "T08n0227_003:0548a08": "應於新發意菩薩前說。所以者何？是人所有",
    "T08n0227_003:0548a09": "信樂恭敬淨心，皆當滅失。須菩提！如是迴向",
    "T08n0227_003:0548a10": "法，應於阿毘跋致菩薩前說。若與善知識相",
    "T08n0227_003:0548a11": "隨者說，是人聞是，不驚不怖，不沒不退。菩薩",
    "T08n0227_003:0548a12": "隨喜福德，應如是迴向薩婆若所，用心迴向，",
    "T08n0227_003:0548a13": "是心即盡即滅。何等心是迴向阿耨多羅三",
    "T08n0227_003:0548a14": "藐三菩提？若用心心迴向，是二心不俱，又心",
    "T08n0227_003:0548a15": "性不可得迴向。」爾時釋提桓因語須菩提：「新",
    "T08n0227_003:0548a16": "發意菩薩，聞是事將無驚怖耶？菩薩今云何",
    "T08n0227_003:0548a17": "以隨喜福德如實迴向？」爾時須菩提因彌勒",
    "T08n0227_003:0548a18": "菩薩作是言：「菩薩於過去諸佛，道已斷，行已",
    "T08n0227_003:0548a19": "滅，戲論盡，滅蕀刺，除重擔，得己利，盡有結，",
    "T08n0227_003:0548a20": "正智解脫，心得自在，無量阿僧祇世界中滅",
    "T08n0227_003:0548a21": "度諸佛，所有善根、福德勢力，及諸弟子，於諸",
    "T08n0227_003:0548a22": "佛所，所種善根，合集稱量。是諸福德，以最大",
    "T08n0227_003:0548a23": "最勝，最上最妙心隨喜。隨喜已，迴向阿耨多",
    "T08n0227_003:0548a24": "羅三藐三菩提。是菩薩今當云何不墮想顛",
    "T08n0227_003:0548a25": "倒、見顛倒、心顛倒？若是菩薩用是心迴向阿",
    "T08n0227_003:0548a26": "耨多羅三藐三菩提，於是心中不生心相，則",
    "T08n0227_003:0548a27": "是迴向阿耨多羅三藐三菩提。若是菩薩於",
    "T08n0227_003:0548a28": "是心中而生心相，則墮想顛倒、見顛倒、心顛",
    "T08n0227_003:0548a29": "倒。若菩薩隨喜時，是心盡滅相，如實知盡",
    "T08n0227_003:0548b01": "滅相、盡滅相法，則不可迴向。迴向心亦如是",
    "T08n0227_003:0548b02": "相，所迴向法亦如是相。若能如是迴向，是名",
    "T08n0227_003:0548b03": "正迴向。菩薩摩訶薩應以隨喜福德，如是迴",
    "T08n0227_003:0548b04": "向。若菩薩於過去諸佛，所有福德，并諸弟子",
    "T08n0227_003:0548b05": "及凡夫人，乃至畜生，聞法種善根，及諸天、龍、",
    "T08n0227_003:0548b06": "夜叉、乾闥婆、阿修羅、迦樓羅、緊那羅、摩睺羅伽、",
    "T08n0227_003:0548b07": "人非人等聞法，發應薩婆若心，合集稱量。是",
    "T08n0227_003:0548b08": "諸福德，以最大最勝，最上最妙心隨喜。隨喜",
    "T08n0227_003:0548b09": "已，迴向阿耨多羅三藐三菩提。若菩薩如是",
    "T08n0227_003:0548b10": "念：『是諸法皆盡滅，所迴向處亦盡滅。』是名隨",
    "T08n0227_003:0548b11": "喜福德正迴向阿耨多羅三藐三菩提。「又菩",
    "T08n0227_003:0548b12": "薩如是知，無有法能迴向法，是名正迴向阿",
    "T08n0227_003:0548b13": "耨多羅三藐三菩提。若菩薩如是迴向，則不",
    "T08n0227_003:0548b14": "墮想顛倒、見顛倒、心顛倒。何以故？是菩薩不",
    "T08n0227_003:0548b15": "貪著迴向故，是名無上迴向。若有菩薩於福",
    "T08n0227_003:0548b16": "德，作起法取相分別，則不能以此福德迴向。",
    "T08n0227_003:0548b17": "何以故？是作起法，皆是離相；隨喜福德，亦是",
    "T08n0227_003:0548b18": "離相。若菩薩知所念作起法皆離相，當知是",
    "T08n0227_003:0548b19": "為行般若波羅蜜。「又諸過去滅度佛，善根福",
    "T08n0227_003:0548b20": "德亦如是迴向；所用迴向法，性相亦如是。若",
    "T08n0227_003:0548b21": "能如是知，是名正迴向阿耨多羅三藐三菩",
    "T08n0227_003:0548b22": "提。何以故？諸佛不許取相迴向故。若法過去",
    "T08n0227_003:0548b23": "盡滅，是法無相，不可以相得。若如是亦分",
    "T08n0227_003:0548b24": "別，是名取相；若如是亦不分別，是名正迴",
    "T08n0227_003:0548b25": "向。云何不取相分別而能迴向？菩薩以是事",
    "T08n0227_003:0548b26": "故，應學般若波羅蜜方便。若不聞不得般若",
    "T08n0227_003:0548b27": "波羅蜜方便，則不能入是事。若不聞不得般",
    "T08n0227_003:0548b28": "若波羅蜜方便，能以諸福德正迴向者，無有",
    "T08n0227_003:0548b29": "是處。何以故？是人於過去諸佛身，及諸福德，",
    "T08n0227_003:0548c01": "皆已滅度，而取相分別，得是福德，欲以迴",
    "T08n0227_003:0548c02": "向。如是迴向，諸佛不許，亦不隨喜。何以故？是",
    "T08n0227_003:0548c03": "皆於法有所得故。所謂於過去滅度諸佛，取",
    "T08n0227_003:0548c04": "相分別，有所得而迴向，即是大貪著。以是有",
    "T08n0227_003:0548c05": "所得心迴向者，諸佛不說有大利益。何以故？",
    "T08n0227_003:0548c06": "是迴向名為雜毒衰惱。譬如美食，其中有毒，",
    "T08n0227_003:0548c07": "雖有好色香美，以有毒故，不可食之。愚癡無",
    "T08n0227_003:0548c08": "智之人，若食此食，初雖香美可意，食欲消時，",
    "T08n0227_003:0548c09": "有大苦報。如是有人，不正受讀誦，不解其義，",
    "T08n0227_003:0548c10": "而教諸弟子迴向語言：『善男子！來！如過去、未",
    "T08n0227_003:0548c11": "來、現在諸佛，戒品、定品、慧品、解脫品、解脫知",
    "T08n0227_003:0548c12": "見品，并諸聲聞弟子，及凡夫人所種善根，及",
    "T08n0227_003:0548c13": "諸佛與眾生授辟支佛記，是辟支佛所種善",
    "T08n0227_003:0548c14": "根，及與菩薩受阿耨多羅三藐三菩提記，是",
    "T08n0227_003:0548c15": "諸菩薩所種善根，合集稱量。是諸福德隨喜，",
    "T08n0227_003:0548c16": "隨喜已，迴向阿耨多羅三藐三菩提。』是人如",
    "T08n0227_003:0548c17": "是迴向，是迴向取相分別故，名為雜毒。如雜",
    "T08n0227_003:0548c18": "毒食，有所得者無有迴向。何以故？是有所",
    "T08n0227_003:0548c19": "得，皆是雜毒故。以是故，菩薩應如是思惟：",
    "T08n0227_003:0548c20": "『過去、未來、現在諸佛，善根福德，應云何迴向，",
    "T08n0227_003:0548c21": "名為正迴向至阿耨多羅三藐三菩提？』若菩",
    "T08n0227_003:0548c22": "薩欲不謗諸佛，應如是迴向。如諸佛所知福",
    "T08n0227_003:0548c23": "德，何相何性，何體何實，我亦如是隨喜，我以",
    "T08n0227_003:0548c24": "是隨喜迴向阿耨多羅三藐三菩提。菩薩如",
    "T08n0227_003:0548c25": "是迴向，則無有咎，不謗諸佛。如是迴向，則不",
    "T08n0227_003:0548c26": "雜毒，亦名隨諸佛教。「復次，菩薩應以隨喜福",
    "T08n0227_003:0548c27": "德如是迴向。如戒品、定品、慧品、解脫品、解脫",
    "T08n0227_003:0548c28": "知見品，不繫欲界，不繫色界，不繫無色界；非",
    "T08n0227_003:0548c29": "過去，非未來，非現在。以無繫故，是福德迴向",
    "T08n0227_003:0549a01": "亦無繫所，迴向法亦無繫，迴向處亦無繫。若",
    "T08n0227_003:0549a02": "能如是迴向，則不雜毒。若不如是迴向，名為",
    "T08n0227_003:0549a03": "邪迴向。菩薩迴向法，如三世諸佛所知迴向，",
    "T08n0227_003:0549a04": "我亦如是迴向阿耨多羅三藐三菩提，是名",
    "T08n0227_003:0549a05": "正迴向。」爾時佛讚須菩提言：「善哉，善哉！須菩",
    "T08n0227_003:0549a06": "提！汝能為諸菩薩摩訶薩作佛事。須菩提！若",
    "T08n0227_003:0549a07": "有三千大千世界眾生，皆行慈悲喜捨心、四",
    "T08n0227_003:0549a08": "禪、四無色定、五神通，不如是菩薩迴向福德，",
    "T08n0227_003:0549a09": "最大最勝，最上最妙。復次，須菩提！若有三千",
    "T08n0227_003:0549a10": "大千世界眾生，皆發阿耨多羅三藐三菩提",
    "T08n0227_003:0549a11": "心，是一一菩薩，於恒河沙等劫，以有所得心",
    "T08n0227_003:0549a12": "供養如恒河沙等世界眾生，衣服、飲食、臥具、",
    "T08n0227_003:0549a13": "醫藥，一切樂具。如是一一菩薩皆於恒河沙",
    "T08n0227_003:0549a14": "等劫，以有所得心供養是諸眾生，衣服、飲食、",
    "T08n0227_003:0549a15": "臥具、醫藥，一切樂具。於意云何？是諸菩薩以",
    "T08n0227_003:0549a16": "是因緣得福多不？」須菩提言：「甚多，世尊！不可",
    "T08n0227_003:0549a17": "譬喻。若是福德有形，恒河沙等世界所不能",
    "T08n0227_003:0549a18": "受。」佛讚須菩提言：「善哉，善哉！須菩提！若菩薩",
    "T08n0227_003:0549a19": "為般若波羅蜜所護故，能以是福德迴向，於",
    "T08n0227_003:0549a20": "前有所得心布施福德，百分不及一，千萬億",
    "T08n0227_003:0549a21": "分不及一，乃至算數譬喻所不能及。」爾時四",
    "T08n0227_003:0549a22": "天王天上二萬天子，合掌禮佛，作是言：「世尊！",
    "T08n0227_003:0549a23": "是菩薩迴向，名為大迴向。以方便故，勝於有",
    "T08n0227_003:0549a24": "所得菩薩布施福德。何以故？是菩薩迴向，為",
    "T08n0227_003:0549a25": "般若波羅蜜所護故。」爾時忉利天上十萬天",
    "T08n0227_003:0549a26": "子，以天花香、塗香、末香，天衣、幢幡，天諸伎樂，",
    "T08n0227_003:0549a27": "而供養佛，皆作是言：「世尊！是菩薩迴向，名為",
    "T08n0227_003:0549a28": "大迴向。以方便故，勝於有所得菩薩布施福",
    "T08n0227_003:0549a29": "德。何以故？是菩薩迴向，為般若波羅蜜所護",
    "T08n0227_003:0549b01": "故。」夜摩天上十萬天子、兜率陀天上十萬天",
    "T08n0227_003:0549b02": "子、化樂天上十萬天子、他化自在天上十萬",
    "T08n0227_003:0549b03": "天子，皆以天華、天香乃至伎樂，而供養佛，皆",
    "T08n0227_003:0549b04": "作是言：「世尊！是菩薩迴向，名為大迴向。以方",
    "T08n0227_003:0549b05": "便故，勝於有所得菩薩布施福德。何以故？是",
    "T08n0227_003:0549b06": "菩薩迴向，為般若波羅蜜所護故。」梵世諸天",
    "T08n0227_003:0549b07": "子大聲唱言：「是菩薩迴向，名為大迴向。以方",
    "T08n0227_003:0549b08": "便故，勝於有所得菩薩布施福德。何以故？是",
    "T08n0227_003:0549b09": "菩薩迴向，為般若波羅蜜所護故。」梵輔天、梵",
    "T08n0227_003:0549b10": "眾天、大梵天、光天、少光天、無量光天、光音天、淨",
    "T08n0227_003:0549b11": "天、少淨天、無量淨天、遍淨天、無雲行天、福生天、",
    "T08n0227_003:0549b12": "廣果天、無廣天、無熱天、妙見天、善見天、無小",
    "T08n0227_003:0549b13": "天上諸天子，合掌禮佛，皆作是言：「世尊！是善",
    "T08n0227_003:0549b14": "男子、善女人，求佛道者，甚為希有，為般若波",
    "T08n0227_003:0549b15": "羅蜜所護故，能勝有所得菩薩布施福德。何",
    "T08n0227_003:0549b16": "以故？是菩薩迴向，為般若波羅蜜所護故。」爾",
    "T08n0227_003:0549b17": "時佛告淨居諸天子：「置是三千大千世界眾",
    "T08n0227_003:0549b18": "生，若十方恒河沙等世界眾生，皆發阿耨多",
    "T08n0227_003:0549b19": "羅三藐三菩提心，是一一菩薩於恒河沙等",
    "T08n0227_003:0549b20": "劫，以有所得心供養十方如恒河沙等世界",
    "T08n0227_003:0549b21": "眾生，衣服、飲食、臥具、醫藥，一切樂具。如是一",
    "T08n0227_003:0549b22": "一菩薩，皆於恒河沙等劫，以有所得心供養",
    "T08n0227_003:0549b23": "是諸眾生，衣服、飲食、臥具、醫藥，一切樂具。若",
    "T08n0227_003:0549b24": "有菩薩，於過去、未來、現在諸佛所有戒品、定",
    "T08n0227_003:0549b25": "品、慧品、解脫品、解脫知見品，并諸聲聞弟子",
    "T08n0227_003:0549b26": "及凡夫人所種善根，合集稱量。是諸福德，以",
    "T08n0227_003:0549b27": "最大最勝，最上最妙心隨喜。隨喜已，迴向阿",
    "T08n0227_003:0549b28": "耨多羅三藐三菩提，其福甚多。」爾時須菩提",
    "T08n0227_003:0549b29": "白佛言：「世尊！如佛所說，是諸福德，合集稱量，",
    "T08n0227_003:0549c01": "以最大最勝，最上最妙心隨喜。隨喜已，迴向",
    "T08n0227_003:0549c02": "阿耨多羅三藐三菩提。世尊！云何名為最大",
    "T08n0227_003:0549c03": "最勝，最上最妙隨喜？」佛告須菩提：「若菩薩於",
    "T08n0227_003:0549c04": "過去、未來、現在諸法，不取不捨不念不得，於",
    "T08n0227_003:0549c05": "此中無有法，若已生滅，若今生滅，若當生滅。",
    "T08n0227_003:0549c06": "如諸法實相隨喜，迴向阿耨多羅三藐三菩",
    "T08n0227_003:0549c07": "提亦如是。須菩提！是名菩薩最大最勝，最上",
    "T08n0227_003:0549c08": "最妙隨喜迴向。「復次，須菩提！菩薩若欲於過",
    "T08n0227_003:0549c09": "去、未來、現在諸佛，布施、持戒、忍辱、精進、禪定、智",
    "T08n0227_003:0549c10": "慧、解脫、解脫知見隨喜，應如是隨喜。如解脫，",
    "T08n0227_003:0549c11": "持戒亦如是；如解脫，定、惠、解脫、解脫知見",
    "T08n0227_003:0549c12": "亦如是；如解脫，信解亦如是；如解脫，隨喜亦",
    "T08n0227_003:0549c13": "如是；如解脫，未來未生法亦如是；如解脫，過",
    "T08n0227_003:0549c14": "去無量阿僧祇世界諸佛及弟子亦如是；",
    "T08n0227_003:0549c15": "如解脫，今現在十方無量阿僧祇世界諸佛及",
    "T08n0227_003:0549c16": "弟子亦如是；如解脫，未來無量阿僧祇世界",
    "T08n0227_003:0549c17": "諸佛及弟子亦如是。是諸法相，不繫不縛，不",
    "T08n0227_003:0549c18": "解不脫，以是迴向阿耨多羅三藐三菩提，不",
    "T08n0227_003:0549c19": "生不滅故。須菩提！是名菩薩最大最勝，最上",
    "T08n0227_003:0549c20": "最妙隨喜迴向。以是迴向，勝於十方如恒河",
    "T08n0227_003:0549c21": "沙等世界。諸菩薩以有所得心，皆於恒河沙",
    "T08n0227_003:0549c22": "劫，供養十方如恒河沙等世界眾生，衣服、飲食、",
    "T08n0227_003:0549c23": "臥具、醫藥，一切樂具，以有所得心布施、持戒、",
    "T08n0227_003:0549c24": "忍辱、精進、禪定，於此隨喜迴向福德，百分不",
    "T08n0227_003:0549c25": "及一，百千萬億分不及一，乃至算數譬喻所",
    "T08n0227_003:0549c26": "不能及。」",
    "T08n0227_003:0549c27": "摩訶般若波羅蜜泥犁品第八",
    "T08n0227_003:0549c28": "爾時舍利弗白佛言：「世尊！是般若波羅蜜，佛",
    "T08n0227_003:0549c29": "言是般若波羅蜜。世尊！般若波羅蜜能作照",
    "T08n0227_003:0550a01": "明。世尊！般若波羅蜜所應敬禮。世尊！般若波",
    "T08n0227_003:0550a02": "羅蜜能與光明。世尊！般若波羅蜜除諸闇冥。",
    "T08n0227_003:0550a03": "世尊！般若波羅蜜無所染污。世尊！般若波羅",
    "T08n0227_003:0550a04": "蜜多所利益。世尊！般若波羅蜜多所安隱。世",
    "T08n0227_003:0550a05": "尊！般若波羅蜜能與盲者眼。世尊！般若波羅",
    "T08n0227_003:0550a06": "蜜能令邪行者入正道。世尊！般若波羅蜜即",
    "T08n0227_003:0550a07": "是薩婆若。世尊！般若波羅蜜是諸菩薩母。世",
    "T08n0227_003:0550a08": "尊！般若波羅蜜非生法者，非滅法者。世尊！般",
    "T08n0227_003:0550a09": "若波羅蜜具足三轉十二相法輪。世尊！般若",
    "T08n0227_003:0550a10": "波羅蜜能為孤窮者作救護。世尊！般若波羅",
    "T08n0227_003:0550a11": "蜜能滅生死。世尊！般若波羅蜜能示一切法",
    "T08n0227_003:0550a12": "性。世尊！應云何敬視般若波羅蜜？」佛言：「如敬",
    "T08n0227_003:0550a13": "視佛。敬禮般若波羅蜜，如敬禮佛。」爾時釋提",
    "T08n0227_003:0550a14": "桓因心念：「舍利弗何因緣作是問？」念已，問舍",
    "T08n0227_003:0550a15": "利弗：「何因緣作是問？」舍利弗言：「菩薩摩訶薩",
    "T08n0227_003:0550a16": "以般若波羅蜜，隨喜福德，迴向薩婆若故，於",
    "T08n0227_003:0550a17": "上諸菩薩所有布施、持戒、忍辱、精進、禪定等，其",
    "T08n0227_003:0550a18": "福最勝，是故我作是問。憍尸迦！譬如盲人，雖",
    "T08n0227_003:0550a19": "有百千萬眾，無有導者，不能進趣城邑聚落。",
    "T08n0227_003:0550a20": "憍尸迦！五波羅蜜離般若波羅蜜，亦如盲人",
    "T08n0227_003:0550a21": "無導，不能修道至薩婆若。若五波羅蜜為般",
    "T08n0227_003:0550a22": "若波羅蜜所護，則為有目。般若波羅蜜力故，",
    "T08n0227_003:0550a23": "五波羅蜜得般若波羅蜜名。」舍利弗白佛言：",
    "T08n0227_003:0550a24": "「世尊！云何生般若波羅蜜？」佛言：「若菩薩不生",
    "T08n0227_003:0550a25": "色，則生般若波羅蜜。不生受、想、行、識，則生般",
    "T08n0227_003:0550a26": "若波羅蜜。」「如是生般若波羅蜜，為成何法？」「舍",
    "T08n0227_003:0550a27": "利弗！如是生般若波羅蜜，於法無所成。若無",
    "T08n0227_003:0550a28": "所成，則名般若波羅蜜。」釋提桓因白佛言：「世",
    "T08n0227_003:0550a29": "尊！般若波羅蜜亦不成薩婆若耶？」「憍尸迦！般",
    "T08n0227_003:0550b01": "若波羅蜜成薩婆若，但不如名相作起法成。」",
    "T08n0227_003:0550b02": "「世尊！當云何成？」佛言：「如不成，如是成。」釋提桓",
    "T08n0227_003:0550b03": "因白佛言：「希有世尊！般若波羅蜜不為生不",
    "T08n0227_003:0550b04": "為滅故有？」須菩提白佛言：「世尊！菩薩如是亦",
    "T08n0227_003:0550b05": "分別，則失般若波羅蜜，則遠離般若波羅蜜。」",
    "T08n0227_003:0550b06": "佛告須菩提：「有是因緣，若菩薩謂般若波羅",
    "T08n0227_003:0550b07": "蜜空無所有，則失般若波羅蜜，則遠般若波",
    "T08n0227_003:0550b08": "羅蜜。須菩提！是名菩薩般若波羅蜜。」「世尊！說",
    "T08n0227_003:0550b09": "般若波羅蜜為示何法？」「須菩提！說般若波羅",
    "T08n0227_003:0550b10": "蜜不示色，不示受、想、行、識，不示須陀洹果、斯",
    "T08n0227_003:0550b11": "陀含果、阿那含果、阿羅漢果、辟支佛道，不示",
    "T08n0227_003:0550b12": "佛法。」須菩提言：「世尊！摩訶波羅蜜是般若波",
    "T08n0227_003:0550b13": "羅蜜。」佛言：「須菩提！於意云何？以是因緣，摩",
    "T08n0227_003:0550b14": "訶波羅蜜是般若波羅蜜？」須菩提言：「般若波",
    "T08n0227_003:0550b15": "羅蜜，於色不作大，不作小，不作合，不作散。於",
    "T08n0227_003:0550b16": "受、想、行、識不作大，不作小，不作合，不作散。世",
    "T08n0227_003:0550b17": "尊！般若波羅蜜，於佛十力不作強，不作弱。四",
    "T08n0227_003:0550b18": "無所畏乃至薩婆若，不作合，不作散。世尊！菩",
    "T08n0227_003:0550b19": "薩如是亦分別，則不行般若波羅蜜。何以故？",
    "T08n0227_003:0550b20": "般若波羅蜜無如是相。『我當度若干眾生？』即",
    "T08n0227_003:0550b21": "是菩薩計有所得。所以者何？眾生不生故，般",
    "T08n0227_003:0550b22": "若波羅蜜不生。眾生無性故，般若波羅蜜無",
    "T08n0227_003:0550b23": "性。眾生離相故，般若波羅蜜離相。眾生不滅",
    "T08n0227_003:0550b24": "故，般若波羅蜜不滅。眾生不可思議故，般若",
    "T08n0227_003:0550b25": "波羅蜜不可思議。眾生不可知故，般若波羅",
    "T08n0227_003:0550b26": "蜜不可知。眾生力集故，如來力亦集。」舍利弗",
    "T08n0227_003:0550b27": "白佛言：「世尊！菩薩若能信是深般若波羅蜜，",
    "T08n0227_003:0550b28": "不疑不悔不難，隨順解義。是人從何處終，來",
    "T08n0227_003:0550b29": "生此間？」佛言：「舍利弗！是菩薩於他方佛土命",
    "T08n0227_003:0550c01": "終，來生此間。舍利弗！菩薩從他方佛土來者，",
    "T08n0227_003:0550c02": "曾已親近供養諸佛，問其中義。今聞般若波",
    "T08n0227_003:0550c03": "羅蜜，即生歡喜，如從佛聞。若見般若波羅蜜，",
    "T08n0227_003:0550c04": "如見佛。」須菩提白佛言：「世尊！般若波羅蜜可",
    "T08n0227_003:0550c05": "聞可見耶？」佛言：「不也。」「世尊！是菩薩發心已來，",
    "T08n0227_003:0550c06": "幾時能修習般若波羅蜜？」「須菩提！是事應分",
    "T08n0227_003:0550c07": "別。有菩薩得值若干百千萬億佛，於諸佛所，",
    "T08n0227_003:0550c08": "修行梵行。有於大眾，聞深般若波羅蜜，無恭",
    "T08n0227_003:0550c09": "敬心，即時捨去。須菩提！當知是人，本於過去",
    "T08n0227_003:0550c10": "諸佛，聞說般若波羅蜜捨去故，於今聞深般",
    "T08n0227_003:0550c11": "若波羅蜜亦捨去，身心不和，起無智業。積集",
    "T08n0227_003:0550c12": "無智業因緣故，誹謗拒逆般若波羅蜜。須菩",
    "T08n0227_003:0550c13": "提！誹謗拒逆深般若波羅蜜者，即誹謗拒逆",
    "T08n0227_003:0550c14": "薩婆若；誹謗拒逆薩婆若者，即誹謗拒逆三",
    "T08n0227_003:0550c15": "世諸佛。須菩提！是愚癡人起如是破法重罪",
    "T08n0227_003:0550c16": "業故，若干百千萬劫，受大地獄罪，從一大地",
    "T08n0227_003:0550c17": "獄至一大地獄。從一大地獄至一大地獄受",
    "T08n0227_003:0550c18": "罪時，若火劫起，墮他方大地獄，於彼亦從一",
    "T08n0227_003:0550c19": "大地獄至一大地獄。從一大地獄至一大地",
    "T08n0227_003:0550c20": "獄受罪時，若彼火劫起，復墮他方大地獄。墮",
    "T08n0227_003:0550c21": "他方大地獄已，復從一大地獄至一大地獄。",
    "T08n0227_003:0550c22": "從一大地獄至一大地獄受罪時，若彼火劫",
    "T08n0227_003:0550c23": "起，還來墮此大地獄中。是人於此復從一大",
    "T08n0227_003:0550c24": "地獄至一大地獄，受諸劇苦。如是展轉，乃至",
    "T08n0227_003:0550c25": "火劫復起，受是無量苦惱業報。何以故？起惡",
    "T08n0227_003:0550c26": "口業故。」爾時舍利弗白佛言：「世尊！如是業",
    "T08n0227_003:0550c27": "似五逆罪。」「舍利弗！汝勿謂此破法罪似五逆",
    "T08n0227_003:0550c28": "罪。何以故？是人聞說深般若波羅蜜，誹謗拒",
    "T08n0227_003:0550c29": "逆，作是念：『不應學是法，是法非佛所說。』以是",
    "T08n0227_003:0551a01": "因緣，其罪轉增故，亦令他人離般若波羅蜜。」",
    "T08n0227_003:0551a02": "佛言：「是人自壞身，亦壞他人身；自飲毒，亦飲",
    "T08n0227_003:0551a03": "他人毒；自亡失，亦亡失他人；自不知不解般",
    "T08n0227_003:0551a04": "若波羅蜜，亦教他人不知不解。舍利弗！我尚",
    "T08n0227_003:0551a05": "不聽是人出家，何況於我法中而受供養。何",
    "T08n0227_003:0551a06": "以故？當知是人，為污法者；當知是人，為是糟",
    "T08n0227_003:0551a07": "粕，其性濁黑。若有眾生，信受其言者，亦當受",
    "T08n0227_003:0551a08": "是劇苦重罪。何以故？舍利弗！若破般若波羅",
    "T08n0227_003:0551a09": "蜜，若污般若波羅蜜，當知是人破法污法者。」",
    "T08n0227_003:0551a10": "舍利弗白佛言：「世尊！不說是人受身大小？」佛",
    "T08n0227_003:0551a11": "告舍利弗：「置是人身量大小不須說也。是人",
    "T08n0227_003:0551a12": "若聞說其身量，熱血當從口出，若死，若近死。",
    "T08n0227_003:0551a13": "若聞說其身量，自知此罪，憂愁深入，身體乾",
    "T08n0227_003:0551a14": "消，是故不須說其受身大小。」舍利弗白佛言：",
    "T08n0227_003:0551a15": "「世尊！唯願佛說是人身量，令後世人得為明",
    "T08n0227_003:0551a16": "戒，知以是罪業故受是大身。」佛告舍利弗：「是",
    "T08n0227_003:0551a17": "事足為後世眾生作大明戒，積集如是罪業",
    "T08n0227_003:0551a18": "因緣故，受如是無量無邊久劇苦惱。舍利弗！",
    "T08n0227_003:0551a19": "是事足為善人作大明戒。」須菩提白佛言：「世",
    "T08n0227_003:0551a20": "尊！善男子、善女人，應善守護身業、口業、意業。",
    "T08n0227_003:0551a21": "世尊！但以口業因緣故，得如是重罪耶？」佛告",
    "T08n0227_003:0551a22": "須菩提：「以口業因緣故，得如是重罪。須菩提！",
    "T08n0227_003:0551a23": "我法中多有如是等癡人，誹謗拒逆深般若",
    "T08n0227_003:0551a24": "波羅蜜。須菩提！誹謗拒逆深般若波羅蜜者，",
    "T08n0227_003:0551a25": "即誹謗拒逆阿耨多羅三藐三菩提；誹謗拒",
    "T08n0227_003:0551a26": "逆阿耨多羅三藐三菩提者，即誹謗拒逆過",
    "T08n0227_003:0551a27": "去、未來、現在諸佛薩婆若；誹謗拒逆薩婆若",
    "T08n0227_003:0551a28": "者，即誹謗拒逆法寶；誹謗拒逆法寶者，即誹",
    "T08n0227_003:0551a29": "謗拒逆僧寶。誹謗拒逆三寶故，即起無量無",
    "T08n0227_003:0551b01": "邊重罪之業。」須菩提白佛言：「世尊！若人誹謗",
    "T08n0227_003:0551b02": "拒逆深般若波羅蜜，有幾因緣？」「須菩提！是癡",
    "T08n0227_003:0551b03": "人，一為魔所使，二於深妙法不信不解。復",
    "T08n0227_003:0551b04": "次，須菩提！是癡人得惡知識，不樂不喜修習",
    "T08n0227_003:0551b05": "善法。又深貪著，常求他過，自高其身，卑下他",
    "T08n0227_003:0551b06": "人。須菩提！以是因緣故，誹謗拒逆深般若波",
    "T08n0227_003:0551b07": "羅蜜。」須菩提白佛言：「世尊！不精進者，信解般",
    "T08n0227_003:0551b08": "若波羅蜜甚難。」佛言：「如是，如是！須菩提！不精",
    "T08n0227_003:0551b09": "進者，信解般若波羅蜜甚難。」「世尊！云何不精",
    "T08n0227_003:0551b10": "進者，信解般若波羅蜜甚難？」「須菩提！色無縛",
    "T08n0227_003:0551b11": "無解。何以故？色真性是色。受、想、行、識無縛無",
    "T08n0227_003:0551b12": "解。何以故？識真性是識。復次，須菩提！色前際",
    "T08n0227_003:0551b13": "無縛無解。何以故？色前際真性是色。色後際",
    "T08n0227_003:0551b14": "無縛無解。何以故？色後際真性是色。現在色",
    "T08n0227_003:0551b15": "無縛無解。何以故？現在色真性是色。須菩",
    "T08n0227_003:0551b16": "提！受、想、行、識前際無縛無解。何以故？識前際",
    "T08n0227_003:0551b17": "真性是識。識後際無縛無解。何以故？識後際",
    "T08n0227_003:0551b18": "真性是識。現在識無縛無解。何以故？現在識",
    "T08n0227_003:0551b19": "真性是識。」「世尊！般若波羅蜜甚深，不精進者",
    "T08n0227_003:0551b20": "信解甚難。」佛言：「如是，如是！須菩提！深般若波",
    "T08n0227_003:0551b21": "羅蜜，不精進者信解甚難。須菩提！色淨，即是",
    "T08n0227_003:0551b22": "果淨。色淨故，果亦淨。受、想、行、識淨，即是果淨。",
    "T08n0227_003:0551b23": "受、想、行、識淨故，果亦淨。復次，須菩提！色淨，即",
    "T08n0227_003:0551b24": "是薩婆若淨。薩婆若淨，故色淨。須菩提！色淨，",
    "T08n0227_003:0551b25": "薩婆若淨，無二無別，無異無壞。受、想、行、識淨，",
    "T08n0227_003:0551b26": "即是薩婆若淨。薩婆若淨故，受、想、行、識淨。須",
    "T08n0227_003:0551b27": "菩提！薩婆若淨，受、想、行、識淨，無二無別，無異",
    "T08n0227_003:0551b28": "無壞。」",
    "T08n0227_003:0551b29": "小品般若經卷第三"
}