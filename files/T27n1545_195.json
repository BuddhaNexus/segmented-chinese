{
    "T27n1545_195:0973b02": "阿毘達磨大毘婆沙論卷第一百",
    "T27n1545_195:0973b03": "九十五",
    "T27n1545_195:0973b05": "五百大阿羅漢等造",
    "T27n1545_195:0973b06": "三藏法師玄奘奉 詔譯",
    "T27n1545_195:0973b07": "見蘊第八中三有納息第二之四",
    "T27n1545_195:0973b08": "[0973b08] 諸法因無明此法緣無明耶。乃至廣說。問",
    "T27n1545_195:0973b09": "何故此中依明無明而作論。答彼作論者",
    "T27n1545_195:0973b10": "意欲爾故。乃至廣說。有說。此二是雜染清淨",
    "T27n1545_195:0973b11": "根本法故。謂一切雜染無明為根本。如說。",
    "T27n1545_195:0973b12": "所有種種惡不善法。若生若長。皆以無明為",
    "T27n1545_195:0973b13": "根。為集為種類為等起。一切清淨明為根",
    "T27n1545_195:0973b14": "本。如說所有種種善法。若生若長。無不以",
    "T27n1545_195:0973b15": "明為根為集為種類為等起。有說。此二俱",
    "T27n1545_195:0973b16": "是上首法故。謂世尊於契經中說此二種",
    "T27n1545_195:0973b17": "為上首法。如說。苾芻。無明為上首。無明為",
    "T27n1545_195:0973b18": "前相。種種惡不善法皆得生起。又由此成",
    "T27n1545_195:0973b19": "無慚愧者明為上首明為前相。種種善法",
    "T27n1545_195:0973b20": "皆得生起。又由此成有慚愧者。有說。此二",
    "T27n1545_195:0973b21": "是近相障對治法故。謂無明是明近障。明是",
    "T27n1545_195:0973b22": "無明近對治。有說。此二是所共知相違法",
    "T27n1545_195:0973b23": "故。謂無明違明。明違無明。有說。此二俱緣",
    "T27n1545_195:0973b24": "相攝不相攝四聖諦故。俱緣不相攝有漏無",
    "T27n1545_195:0973b25": "漏法故。俱緣不相攝有為無為法故。由此",
    "T27n1545_195:0973b26": "等種種因緣故。作論者依明無明而作",
    "T27n1545_195:0973b27": "斯論。",
    "T27n1545_195:0973b28": "[0973b28] 然明無明為因緣法品類差別有十一種。彼",
    "T27n1545_195:0973b29": "欲界繫有四種。謂善不善有覆無記無覆無",
    "T27n1545_195:0973c01": "記。色界繫有三種除不善。無色界繫亦爾。",
    "T27n1545_195:0973c02": "及無漏法。此中欲界繫善法明無明俱非其",
    "T27n1545_195:0973c03": "因並作三緣。謂等無間所緣增上。不善法無",
    "T27n1545_195:0973c04": "明為其四因謂相應俱有同類遍行。亦為作",
    "T27n1545_195:0973c05": "四緣。明非其因為作二緣。謂所緣增上。欲",
    "T27n1545_195:0973c06": "界繫有覆無記法無明為其四因。謂相應俱",
    "T27n1545_195:0973c07": "有同類遍行。亦為作四緣。明非其因為作",
    "T27n1545_195:0973c08": "一增上緣。欲界無覆無記法除無明異熟。無",
    "T27n1545_195:0973c09": "明非其因為作三緣。謂等無間所緣增上。",
    "T27n1545_195:0973c10": "明非其因為作一增上緣。無明異熟無明為",
    "T27n1545_195:0973c11": "作一異熟因。為作三緣。謂因等無間增上。",
    "T27n1545_195:0973c12": "非所緣。以彼異熟在五識故。明非其因",
    "T27n1545_195:0973c13": "為作一增上緣。色界繫善法明無明俱非其",
    "T27n1545_195:0973c14": "因。並作三緣。謂等無間所緣增上。色界有覆",
    "T27n1545_195:0973c15": "無記法無明為其四因。謂相應俱有同類遍",
    "T27n1545_195:0973c16": "行。亦為作四緣。明非其因為作二緣。謂所",
    "T27n1545_195:0973c17": "緣增上。色界繫無覆無記法無明非其因為",
    "T27n1545_195:0973c18": "作三緣。謂等無間所緣增上。明非其因為",
    "T27n1545_195:0973c19": "作一增上緣。如色界三種。無色三種亦爾。無",
    "T27n1545_195:0973c20": "漏法無明非其因。為作二緣。謂所緣增上",
    "T27n1545_195:0973c21": "除初無漏。餘無漏法明為其三因。謂相應俱",
    "T27n1545_195:0973c22": "有同類為作四緣。除初明。餘初無漏法明",
    "T27n1545_195:0973c23": "為其二因。謂相應俱有。或一因謂俱有。為",
    "T27n1545_195:0973c24": "作二緣謂因增上。初明明非其因。為作一",
    "T27n1545_195:0973c25": "增上緣。是謂此處略毘婆沙。",
    "T27n1545_195:0973c26": "[0973c26] 諸法因無明彼法緣無明耶。答若法因無",
    "T27n1545_195:0973c27": "明彼法緣無明。此中因無明諸法以種類",
    "T27n1545_195:0973c28": "言之。彼法以無明為五因。謂相應俱有同",
    "T27n1545_195:0973c29": "類遍行異熟。緣無明者即因無明法以種類",
    "T27n1545_195:0974a01": "言之。無明為其四緣。有法緣無明不因",
    "T27n1545_195:0974a02": "無明。謂除無明異熟。諸餘無覆無記行及善",
    "T27n1545_195:0974a03": "行。無明於彼法或為三緣或為二緣或為",
    "T27n1545_195:0974a04": "一緣而非其因。諸法因明彼法緣明耶。答",
    "T27n1545_195:0974a05": "若法因明彼法緣明。此中因明諸法以種",
    "T27n1545_195:0974a06": "類言之。彼法以明為三因。謂相應俱有同",
    "T27n1545_195:0974a07": "類。緣明者即因明法以種類言之。明為其",
    "T27n1545_195:0974a08": "四緣有法緣明不因明。謂初明及諸有漏",
    "T27n1545_195:0974a09": "行。明於彼法或為三緣或為二緣或為一",
    "T27n1545_195:0974a10": "緣而非其因。",
    "T27n1545_195:0974a11": "[0974a11] 諸法因無明彼法緣明耶。答若法因無明",
    "T27n1545_195:0974a12": "彼法緣明。此中因無明諸法以種類言之。",
    "T27n1545_195:0974a13": "彼法以無明為五因如前說。緣明者即因",
    "T27n1545_195:0974a14": "無明法以種類言之。明為其二緣。謂所緣",
    "T27n1545_195:0974a15": "增上。有法緣明不因無明。謂除無明異熟。",
    "T27n1545_195:0974a16": "諸餘無覆無記行及善行。明於彼法或為",
    "T27n1545_195:0974a17": "四緣或為三緣或為二緣或為一緣。無明",
    "T27n1545_195:0974a18": "非其因。",
    "T27n1545_195:0974a19": "[0974a19] 諸法因明彼法緣無明耶。答若法因明彼",
    "T27n1545_195:0974a20": "法緣無明。此中因明諸法以種類言之。彼",
    "T27n1545_195:0974a21": "法以明為三因。謂相應俱有同類。緣無明",
    "T27n1545_195:0974a22": "者即因明法以種類言之。無明為其二緣。",
    "T27n1545_195:0974a23": "謂所緣增上。有法緣無明不因明。謂初明",
    "T27n1545_195:0974a24": "及諸有漏行。無明於彼法或為四緣或為",
    "T27n1545_195:0974a25": "三緣或為二緣或為一緣。明非其因。",
    "T27n1545_195:0974a26": "[0974a26] 諸法因無明彼法不善耶。答若法。不善彼法",
    "T27n1545_195:0974a27": "因無明。此中因無明不善法。以種類言",
    "T27n1545_195:0974a28": "之。彼法以無明為四因。謂相應俱有同類",
    "T27n1545_195:0974a29": "遍行。有法因無明非不善。謂無明異熟及",
    "T27n1545_195:0974b01": "有覆無記行。此中無明異熟以無明為一異",
    "T27n1545_195:0974b02": "熟因。有覆無記行。種類言之。以無明為四",
    "T27n1545_195:0974b03": "因。謂相應俱有同類遍行。而彼法非不善。是",
    "T27n1545_195:0974b04": "無記故。",
    "T27n1545_195:0974b05": "[0974b05] 諸法因明彼法善耶。答若法因明彼法善。此",
    "T27n1545_195:0974b06": "中因明善法。以種類言之。彼法以明為三",
    "T27n1545_195:0974b07": "因。謂相應俱有同類。有法善不因明。謂初",
    "T27n1545_195:0974b08": "明及善有漏行。此中初明是善而不以明為",
    "T27n1545_195:0974b09": "因。無前及俱明故。善有漏行亦不以明為",
    "T27n1545_195:0974b10": "因。無因義故。",
    "T27n1545_195:0974b11": "[0974b11] 頗有不因明不因無明彼法非無因耶。",
    "T27n1545_195:0974b12": "答有。謂除無明異熟。諸餘無覆無記行及初",
    "T27n1545_195:0974b13": "明善有漏行。如是諸法不因明不因無明",
    "T27n1545_195:0974b14": "而非無因。於中除無明異熟。諸餘無覆無",
    "T27n1545_195:0974b15": "記行。以種類言之有四因。謂相應俱有同",
    "T27n1545_195:0974b16": "類異熟。初明有二因。謂相應俱有。善有漏行",
    "T27n1545_195:0974b17": "以種類言之有三因。謂相應俱有同類。問",
    "T27n1545_195:0974b18": "初明俱無漏得。亦不因明不因無明而非",
    "T27n1545_195:0974b19": "無因。此中何故不說。答此文應作是說及",
    "T27n1545_195:0974b20": "初明彼俱無漏得。而不說者當知此義有",
    "T27n1545_195:0974b21": "餘。有說。此得攝在初明俱有因中是以不",
    "T27n1545_195:0974b22": "說。彼不應作是說。得非初明俱有因故。",
    "T27n1545_195:0974b23": "應言攝在初明品中。若說初明當知已說",
    "T27n1545_195:0974b24": "彼聚。諸法明無明義廣說如雜蘊緣起納息。",
    "T27n1545_195:0974b25": "見蘊第八中想納息第三之一",
    "T27n1545_195:0974b26": "[0974b26] 諸法無常想生彼法無常想相應耶。如是等",
    "T27n1545_195:0974b27": "章及解章義既領會已。應廣分別。問何故作",
    "T27n1545_195:0974b28": "此論。答為止愚相應法執相應法非實者",
    "T27n1545_195:0974b29": "意。顯相應法決定實有。故作斯論。諸法無常",
    "T27n1545_195:0974c01": "想生彼法無常想相應耶。答應作四句。有法",
    "T27n1545_195:0974c02": "無常想生非無常想相應。謂無常想現前必",
    "T27n1545_195:0974c03": "滅餘想現前必生彼相應法。此中說無常想",
    "T27n1545_195:0974c04": "無間無常苦想。乃至滅想隨一現在前。彼相",
    "T27n1545_195:0974c05": "應法者。謂除想餘九大地法。十大善地法。有",
    "T27n1545_195:0974c06": "尋有伺地。尋伺無尋。唯伺地伺及心。如是",
    "T27n1545_195:0974c07": "諸法無常想生無常想為等無間緣而起故。",
    "T27n1545_195:0974c08": "非無常想相應與苦無我想乃至滅想。隨",
    "T27n1545_195:0974c09": "一相應故。有法無常想相應非無常想生。謂",
    "T27n1545_195:0974c10": "餘想現前必滅無常想現前必生。彼相應法。",
    "T27n1545_195:0974c11": "此中說無常苦想乃至滅想隨一無間無常想",
    "T27n1545_195:0974c12": "現在前。",
    "T27n1545_195:0974c13": "[0974c13] 彼相應法者。謂除想餘九大地法等。廣說",
    "T27n1545_195:0974c14": "如上。如是諸法無常想相應非無常想",
    "T27n1545_195:0974c15": "生。無常苦想乃至滅想隨一為等無間緣而",
    "T27n1545_195:0974c16": "起故。有法無常想生亦無常想相應。謂無常",
    "T27n1545_195:0974c17": "想現前必滅。無常想現前必生。彼相應法。",
    "T27n1545_195:0974c18": "此中說後無常想聚中。除無常想餘心心",
    "T27n1545_195:0974c19": "所法。廣說如上。如是諸法無常想生無常",
    "T27n1545_195:0974c20": "想為等無間緣而起故。亦無常想相應。彼",
    "T27n1545_195:0974c21": "聚中有故。無常想雖從無常想生。而非無",
    "T27n1545_195:0974c22": "常想相應。以自性於自性三因緣故不相",
    "T27n1545_195:0974c23": "應。如前說。有法非無常想生亦非無常想",
    "T27n1545_195:0974c24": "相應。謂餘想現前必滅餘想現前必生。彼相",
    "T27n1545_195:0974c25": "應法。此中說無常苦想。乃至滅想隨一無間",
    "T27n1545_195:0974c26": "隨一現在前。彼諸想相應法。廣說如上。如",
    "T27n1545_195:0974c27": "是諸法非無常想生。餘想為等無間緣而",
    "T27n1545_195:0974c28": "起故。亦非無常想相應。與餘想相應故。如",
    "T27n1545_195:0974c29": "無常想乃至滅想亦爾。隨其所應皆作四",
    "T27n1545_195:0975a01": "句。如是便有十種四句。",
    "T27n1545_195:0975a02": "[0975a02] 諸法無常想生彼法無常想一緣耶。乃至廣",
    "T27n1545_195:0975a03": "說。問何故作此論。答欲止愚於所緣體性",
    "T27n1545_195:0975a04": "執所緣性非實有法。顯所緣性決定實有。故",
    "T27n1545_195:0975a05": "作斯論。諸法無常想生彼法無常想一緣耶。",
    "T27n1545_195:0975a06": "答應作四句。有法無常想生非無常想一",
    "T27n1545_195:0975a07": "緣。謂無常想現前必滅。餘想現前必生。彼有",
    "T27n1545_195:0975a08": "餘緣。此中說緣色蘊無常想無間緣受等",
    "T27n1545_195:0975a09": "蘊。無常苦想苦無我想隨一現在前。緣餘蘊",
    "T27n1545_195:0975a10": "及界處說亦爾。彼法從無常想生非無常",
    "T27n1545_195:0975a11": "想一緣。緣餘法故。有法無常想一緣非無",
    "T27n1545_195:0975a12": "常想生。謂餘想現前必滅無常想現前必生。",
    "T27n1545_195:0975a13": "彼有此緣。此中說緣色等蘊無常苦想苦無",
    "T27n1545_195:0975a14": "我想。隨一無間即緣彼蘊無常想現在前。界",
    "T27n1545_195:0975a15": "處說亦爾。彼法無常想一緣不從無常想生。",
    "T27n1545_195:0975a16": "無常苦想苦無我想隨一為等無間緣而起",
    "T27n1545_195:0975a17": "故。問此中說何想與何想同一緣耶。為說",
    "T27n1545_195:0975a18": "無常想與無常想同一緣。為說無常想與",
    "T27n1545_195:0975a19": "餘想同一緣。設爾何失。二俱有過。若說無",
    "T27n1545_195:0975a20": "常想與無常想同一緣者。此文云何通。如",
    "T27n1545_195:0975a21": "說彼有此緣。若說無常想與餘想同一緣",
    "T27n1545_195:0975a22": "者。此文復云何通。如說彼法非無常想生。",
    "T27n1545_195:0975a23": "有時彼想從無常想生故。答此中說無常想",
    "T27n1545_195:0975a24": "與無常想同一緣故言無常想一緣。問若",
    "T27n1545_195:0975a25": "爾。此文云何通。如說彼有此緣。有說。此文",
    "T27n1545_195:0975a26": "應作是說。謂餘想現前必滅無常想現前必",
    "T27n1545_195:0975a27": "生。彼相應法。此則說無常想相應法與無常",
    "T27n1545_195:0975a28": "想相應。如是說者。此中攝三想。謂無常想",
    "T27n1545_195:0975a29": "後起餘想。餘想後復起無常想。於中說後",
    "T27n1545_195:0975b01": "起無常想與前無常想同緣故言無常想一",
    "T27n1545_195:0975b02": "緣。如是則二文善通。或有於此作如是問。",
    "T27n1545_195:0975b03": "今應思擇。此中說何想與何想同一緣耶。",
    "T27n1545_195:0975b04": "為說無常想與餘想同一緣。為說餘想與",
    "T27n1545_195:0975b05": "無常想同一緣。耶。此二何差別。若說無常",
    "T27n1545_195:0975b06": "想與餘想同一緣者。此文云何通。如說有",
    "T27n1545_195:0975b07": "法無常想一緣。若苦無我想無間無常想生。",
    "T27n1545_195:0975b08": "彼與苦無我想同一緣非無常想。若說餘",
    "T27n1545_195:0975b09": "想與無常想同一緣者。有時彼法從無常",
    "T27n1545_195:0975b10": "想生。則不應說非無常想生。有說。此中",
    "T27n1545_195:0975b11": "說無常想與餘想同一緣。問若爾者。此文",
    "T27n1545_195:0975b12": "云何通。如說有法無常想一緣。答應作是",
    "T27n1545_195:0975b13": "說。謂餘想現前必滅無常想現前必生。彼想",
    "T27n1545_195:0975b14": "相應法。若爾彼法應從無常想生。亦與無",
    "T27n1545_195:0975b15": "常想同一緣。如是說者。此中應說無常想",
    "T27n1545_195:0975b16": "與無常想同一緣。是故此中總攝三想。謂",
    "T27n1545_195:0975b17": "初無常想。次起餘想。餘想無間復起無常",
    "T27n1545_195:0975b18": "想。此中說後生無常想與前生無常想同一",
    "T27n1545_195:0975b19": "緣。如是則二過俱離。有法無常想生無常想",
    "T27n1545_195:0975b20": "一緣。謂無常想現前必滅。無常想現前必生。",
    "T27n1545_195:0975b21": "彼有此緣。此中說緣色等蘊無常想無間即",
    "T27n1545_195:0975b22": "緣彼蘊無常想現在前。界處說亦爾。彼法",
    "T27n1545_195:0975b23": "從無常想生亦與無常想同一緣。有法非",
    "T27n1545_195:0975b24": "無常想生亦非無常想一緣。謂餘想現前必",
    "T27n1545_195:0975b25": "滅餘想現前必生。彼有餘緣。此中說緣餘蘊",
    "T27n1545_195:0975b26": "無常苦想苦無我想。隨一無間緣餘蘊無常",
    "T27n1545_195:0975b27": "苦想苦無我想隨一現在前。界處說亦爾。彼",
    "T27n1545_195:0975b28": "法非無常想生。餘想為等無間緣而起故。",
    "T27n1545_195:0975b29": "亦非無常想一緣。餘想餘緣故。如無常想",
    "T27n1545_195:0975c01": "乃至滅想亦爾。問此所說中餘想可爾。不淨",
    "T27n1545_195:0975c02": "想厭食想。過去緣過去。現在緣現在。未來",
    "T27n1545_195:0975c03": "生者緣未來。云何得成第三句耶。答依相",
    "T27n1545_195:0975c04": "似說亦無有過。謂前不淨想緣骨瑣而",
    "T27n1545_195:0975c05": "滅後不淨想復緣骨瑣而生。以境相相似",
    "T27n1545_195:0975c06": "故。亦名一厭食想亦爾。",
    "T27n1545_195:0975c07": "[0975c07] 諸法由心起非不由心乃至廣說。前業蘊",
    "T27n1545_195:0975c08": "中顯示愛非愛果由心而起分位差別。此中",
    "T27n1545_195:0975c09": "顯示身語二業由心而起分位差別。心有二",
    "T27n1545_195:0975c10": "種。謂轉隨轉。轉謂能引身語二業在彼前",
    "T27n1545_195:0975c11": "起。隨轉謂助身語二業。與彼俱生。此中說",
    "T27n1545_195:0975c12": "轉不說隨轉。問所說諸法謂是何耶。或有",
    "T27n1545_195:0975c13": "說者。是別解脫律儀。若作是說。諸法是別解",
    "T27n1545_195:0975c14": "脫律儀者。彼說諸法由心起者。謂別解脫",
    "T27n1545_195:0975c15": "律儀心力所引起。非不由心者。無有離",
    "T27n1545_195:0975c16": "心力而得彼律儀。若時心起爾時彼法耶。答",
    "T27n1545_195:0975c17": "心先起後彼法。謂先起如是心。我當受別",
    "T27n1545_195:0975c18": "解脫律儀後便正起律儀表業。若時心滅爾",
    "T27n1545_195:0975c19": "時彼法耶。答心先滅後彼法。謂彼心先生已",
    "T27n1545_195:0975c20": "滅。後彼律儀表業生已復滅。所以者何。諸行",
    "T27n1545_195:0975c21": "無常所吞生已無力能暫停住剎那無間必",
    "T27n1545_195:0975c22": "謝滅故。若時心得爾時彼法耶。答心先得後",
    "T27n1545_195:0975c23": "彼法。謂彼善心由二緣故得。一善心相續。二",
    "T27n1545_195:0975c24": "界地來還彼律儀由表故得。若時心捨爾時",
    "T27n1545_195:0975c25": "彼法耶。答彼法先捨後乃心。謂彼律儀由",
    "T27n1545_195:0975c26": "四緣故捨。一捨學處。二二形生。三善根斷。",
    "T27n1545_195:0975c27": "四捨眾同分。有說。犯根本罪時亦捨。彼心",
    "T27n1545_195:0975c28": "由二緣捨。一善根斷。二越界地。問若欲界",
    "T27n1545_195:0975c29": "命終還生欲界者。可先捨彼法後乃心。若",
    "T27n1545_195:0976a01": "欲界命終生色無色界及般涅槃者。彼法與",
    "T27n1545_195:0976a02": "心俱時而捨。云何得說彼法先捨後乃心。",
    "T27n1545_195:0976a03": "耶。答此中但說欲界命終還生欲界者。彼",
    "T27n1545_195:0976a04": "命終時捨眾同分故別解脫律儀亦捨。雖捨",
    "T27n1545_195:0976a05": "眾同分而不捨心。有說。欲界命終生色無",
    "T27n1545_195:0976a06": "色界及般涅槃者。亦是此中所說。彼將死時",
    "T27n1545_195:0976a07": "身力羸劣。或斷末摩苦所觸故。便失所受身",
    "T27n1545_195:0976a08": "語律儀。後命終時其心方捨。問若爾云何可",
    "T27n1545_195:0976a09": "說某苾芻命終。答仍本名故無過。如王失",
    "T27n1545_195:0976a10": "位猶名為王。問彼衣&#x9262;等諸出家者云何得",
    "T27n1545_195:0976a11": "分。答彼於昔時亦曾分他如是財物。今時",
    "T27n1545_195:0976a12": "命過他還分之。又是先來遞傳所許。曾聞昔",
    "T27n1545_195:0976a13": "有仙人命終。同梵行者以其財物輸納於",
    "T27n1545_195:0976a14": "王而作是言。此是某仙所有資產。彼無繼",
    "T27n1545_195:0976a15": "嗣。今持與王願為納受。王令持還而語之",
    "T27n1545_195:0976a16": "言。諸出家者所受用物。我等俗人不應受",
    "T27n1545_195:0976a17": "用。從今以去諸出家者若當命終。所有資",
    "T27n1545_195:0976a18": "具同梵行者應共分之。由是開許故無有",
    "T27n1545_195:0976a19": "過。評曰。如前所說者好。所以者何。苦觸非",
    "T27n1545_195:0976a20": "是捨戒緣故。本所要期乃至命終非命未",
    "T27n1545_195:0976a21": "終。離斷善等而令戒捨。是最後命終剎那",
    "T27n1545_195:0976a22": "心與律儀一時俱失。若時心受異熟爾時",
    "T27n1545_195:0976a23": "彼法耶。答或爾時或餘時。爾時者。謂一剎那",
    "T27n1545_195:0976a24": "或一相續或一分位或一眾同分。餘時者。謂",
    "T27n1545_195:0976a25": "異剎那或異相續或異分位或異眾同分。",
    "T27n1545_195:0976a26": "[0976a26] 以現在時有四種故。復有說者。諸法謂不",
    "T27n1545_195:0976a27": "律儀若作是說。諸法是不律儀者。彼說諸法",
    "T27n1545_195:0976a28": "由心起者。謂不律儀心力所引起。非不由",
    "T27n1545_195:0976a29": "心者。無有離心力而得不律儀。若時心起",
    "T27n1545_195:0976b01": "爾時彼法耶。答心先起後彼法。謂先起如是",
    "T27n1545_195:0976b02": "心。我當受作如是事業後便正起不律儀",
    "T27n1545_195:0976b03": "表業。若時心滅爾時彼法耶。答心先滅後彼",
    "T27n1545_195:0976b04": "法。謂彼心先生已滅。後不律儀生已復滅。所",
    "T27n1545_195:0976b05": "釋如前。若時心得爾時彼法耶。答心先得後",
    "T27n1545_195:0976b06": "彼法。謂彼不善心由二緣故得。一從離欲退",
    "T27n1545_195:0976b07": "二界地來還彼不律儀由表故得。若時心捨",
    "T27n1545_195:0976b08": "爾時彼法耶。答彼法先捨後乃心。謂不律儀",
    "T27n1545_195:0976b09": "由四緣故捨。一受律儀。二得靜慮。三二形",
    "T27n1545_195:0976b10": "生。四捨眾同分。彼不善心由一緣捨。謂離",
    "T27n1545_195:0976b11": "欲染時。若時心受異熟爾時彼法耶。答或",
    "T27n1545_195:0976b12": "爾時或餘時。如前釋。復有說者。諸法謂非",
    "T27n1545_195:0976b13": "律儀非不律儀所有身語妙行惡行。若作是",
    "T27n1545_195:0976b14": "說。諸法是非律儀非不律儀。所有身語妙行",
    "T27n1545_195:0976b15": "惡行者。彼說諸法由心起者。謂彼身語妙",
    "T27n1545_195:0976b16": "行惡行心力所引起。非不由心者。無有",
    "T27n1545_195:0976b17": "離心力而得彼身語妙行惡行。若時心起爾",
    "T27n1545_195:0976b18": "時彼法耶。答心先起後彼法。謂先起如是心。",
    "T27n1545_195:0976b19": "我當作如是如是事業。後便正起彼身語",
    "T27n1545_195:0976b20": "表。若時心滅爾時彼法耶。答心先滅後彼法。",
    "T27n1545_195:0976b21": "如前釋。若時心得爾時彼法耶。答心先得後",
    "T27n1545_195:0976b22": "彼法。謂彼善心二緣故。得。一善根相續。二界",
    "T27n1545_195:0976b23": "地來還。彼不善心亦二緣故得。一從離欲",
    "T27n1545_195:0976b24": "退。二界地來還彼身語妙行惡行由表故得。",
    "T27n1545_195:0976b25": "若時心捨爾時彼法耶。答彼法先捨後乃心。",
    "T27n1545_195:0976b26": "謂彼身語妙行惡行三緣故捨。一意樂息。二",
    "T27n1545_195:0976b27": "捨加行。三勢力盡。彼善心二緣故捨。不善心",
    "T27n1545_195:0976b28": "一緣故捨。皆如前說。若時心受異熟爾時",
    "T27n1545_195:0976b29": "彼法耶。答或爾時或餘時。如前釋。頗有法",
    "T27n1545_195:0976c01": "是所通達所遍知。乃至廣說。問何故作此",
    "T27n1545_195:0976c02": "論。答欲止他宗顯己義故。謂或有說。所",
    "T27n1545_195:0976c03": "通達所遍知非實有法。或復有說。無漏有",
    "T27n1545_195:0976c04": "為亦是所斷。或復有說。加行所起無覆無記",
    "T27n1545_195:0976c05": "亦是所修。或復有說。唯有涅槃是所作證。",
    "T27n1545_195:0976c06": "欲止此等意趣明所通達所遍知是實有",
    "T27n1545_195:0976c07": "法。所斷唯是有漏。所修唯善。有為所證通一",
    "T27n1545_195:0976c08": "切善。及依定所起無覆無記。故造斯論。",
    "T27n1545_195:0976c09": "所通達者。謂一切法皆是善慧所通達故。所",
    "T27n1545_195:0976c10": "遍知者。謂一切法皆智遍知所遍知故。如",
    "T27n1545_195:0976c11": "說所通達云何。謂一切法。所遍知云何。謂一",
    "T27n1545_195:0976c12": "切法。所斷者謂一切有漏法是對治道所應",
    "T27n1545_195:0976c13": "斷故。如說所斷法云何。謂一切有漏法。所",
    "T27n1545_195:0976c14": "修者謂一切善有為法。是得修習修隨一或",
    "T27n1545_195:0976c15": "俱故。如說所修法云何。謂一切善有為法。",
    "T27n1545_195:0976c16": "所作證者。謂一切善及依定所起無覆無",
    "T27n1545_195:0976c17": "記是可欣尚求得彼故。如說所作證法云",
    "T27n1545_195:0976c18": "何。謂一切善法及依三摩&#x9262;底所起無覆無",
    "T27n1545_195:0976c19": "記天眼天耳。頗有法是所通達所遍知。非所",
    "T27n1545_195:0976c20": "斷非所修非所作證耶。答有。謂虛空非擇",
    "T27n1545_195:0976c21": "滅。如是二法是所通達。是善慧所通達故。",
    "T27n1545_195:0976c22": "亦是所遍知是智遍知所遍知故。非所斷",
    "T27n1545_195:0976c23": "無漏故。非所修無為故。非所作證非可欣",
    "T27n1545_195:0976c24": "尚求得法故。頗有法是所通達所遍知。非",
    "T27n1545_195:0976c25": "所斷非所修是所作證耶。答有。謂擇滅此",
    "T27n1545_195:0976c26": "是所證是可欣尚求得法故。餘如前釋。頗",
    "T27n1545_195:0976c27": "有法是所通達所遍知。非所斷是所修是所",
    "T27n1545_195:0976c28": "作證耶。答有。謂無漏有為法。此是所修善有",
    "T27n1545_195:0976c29": "為故。餘如前釋。頗有法是所通達所遍知是",
    "T27n1545_195:0977a01": "所斷是所修是所作證耶。答有。謂善有漏行。",
    "T27n1545_195:0977a02": "此是所斷有漏故。餘如前釋。頗有法是所通",
    "T27n1545_195:0977a03": "達所遍知是所斷非所修是所作證耶。答",
    "T27n1545_195:0977a04": "有。謂定所起天眼耳。此是所斷有漏故。非所",
    "T27n1545_195:0977a05": "修無記故。是所作證。依定所起求得彼故。",
    "T27n1545_195:0977a06": "餘如前釋。頗有法是所通達所遍知是所斷",
    "T27n1545_195:0977a07": "非所修非所作證耶。答有。謂除定所起天",
    "T27n1545_195:0977a08": "眼耳。餘無記行不善法。義如前釋。問外國諸",
    "T27n1545_195:0977a09": "師說。所作證無覆無記法有八種。謂依定",
    "T27n1545_195:0977a10": "所起天眼天耳。及彼二識無覆無記法詞二",
    "T27n1545_195:0977a11": "無礙解願智變化心。此中何故但說天眼天",
    "T27n1545_195:0977a12": "耳非餘法耶。答外國諸師所誦文句作如",
    "T27n1545_195:0977a13": "是說。所作證法云何。謂一切善法及依三摩",
    "T27n1545_195:0977a14": "&#x9262;底所起無覆無記法。迦濕彌羅國諸師亦",
    "T27n1545_195:0977a15": "應作是說。而不說者。有別意趣。謂依定所",
    "T27n1545_195:0977a16": "起天眼耳識攝在所說天眼耳中。若說所依",
    "T27n1545_195:0977a17": "當知已說依者法詞二無礙解。及願智皆唯",
    "T27n1545_195:0977a18": "是善亦是所修非此所攝。不應責問。變化",
    "T27n1545_195:0977a19": "心似工巧轉非甚欣尚。此中不說。以是故",
    "T27n1545_195:0977a20": "不隨彼所說。復次若依加行正所求得者",
    "T27n1545_195:0977a21": "是增上故。此中說之。天眼耳識無別加行。但",
    "T27n1545_195:0977a22": "因所求天眼耳得。諸變化心因起加行求",
    "T27n1545_195:0977a23": "離染得皆非增上。故此不說。復次天眼天耳",
    "T27n1545_195:0977a24": "廣設加行暫時成就是為希有故此說之。",
    "T27n1545_195:0977a25": "彼識及變化心因離欲染或界地還時不用",
    "T27n1545_195:0977a26": "功而得。得已恒時三世成就非謂希有。故此",
    "T27n1545_195:0977a27": "不說。復次天眼天耳是修果故。是攝受支定",
    "T27n1545_195:0977a28": "果故。離欲染後能現前故。於一切時識不空",
    "T27n1545_195:0977a29": "故。起必無有。彼同分故。但成就者必作用",
    "T27n1545_195:0977b01": "故。是眼耳通所依止故。是厭生死勝根本",
    "T27n1545_195:0977b02": "故。此中說之。餘法不爾。是故不說。此中所",
    "T27n1545_195:0977b03": "說非擇滅者。謂滅非離繫非擇法所得諸",
    "T27n1545_195:0977b04": "補特伽羅得時不離繫縛。所說擇滅者謂滅",
    "T27n1545_195:0977b05": "是離繫是擇法所得諸補特伽羅得時便離",
    "T27n1545_195:0977b06": "繫縛。此二滅廣說如雜蘊愛敬納息。頗有法",
    "T27n1545_195:0977b07": "無緣因緣無緣法緣無緣法俱生乃至廣說。",
    "T27n1545_195:0977b08": "問何故作此論。答欲止他宗顯己義故。謂",
    "T27n1545_195:0977b09": "或有說。諸有為相無實體性。如譬喻者所",
    "T27n1545_195:0977b10": "說。所以者何。彼說諸有為相是不相應行行",
    "T27n1545_195:0977b11": "蘊所攝。諸不相應行皆無實體。或復有說諸",
    "T27n1545_195:0977b12": "有為相是無為法。如分別論者所說。所以者",
    "T27n1545_195:0977b13": "何。彼作是說。若有為相是有為者。其力羸劣",
    "T27n1545_195:0977b14": "何能生他。乃至令滅。以是無為故便能生",
    "T27n1545_195:0977b15": "法乃至滅法。或復有說。有為相中生老住是",
    "T27n1545_195:0977b16": "有為。滅是無為。所以者何。彼說諸法令生老",
    "T27n1545_195:0977b17": "住則易。令滅則難。若無常相是有為者。其",
    "T27n1545_195:0977b18": "性羸劣何能滅他。以是無為故其性強盛能",
    "T27n1545_195:0977b19": "滅諸法。或復有說。色法生老住無常體即是",
    "T27n1545_195:0977b20": "色。餘亦如是。或復有說。諸有為相是相應",
    "T27n1545_195:0977b21": "法。為止如是種種異執。顯有為相是實有",
    "T27n1545_195:0977b22": "性非無為法。非即色等是不相應。故造斯",
    "T27n1545_195:0977b23": "論。",
    "T27n1545_195:0977b24": "[0977b24] 頗有法無緣因緣無緣法緣無緣法俱生。是",
    "T27n1545_195:0977b25": "有是有性。非無非無性。異色異受想識異相",
    "T27n1545_195:0977b26": "應行耶。答有。謂五識身彼相應法及緣色無",
    "T27n1545_195:0977b27": "為心不相應行意識身彼相應法所有生老住",
    "T27n1545_195:0977b28": "無常此法無緣。是不相應行無所緣故。此因",
    "T27n1545_195:0977b29": "緣無緣法緣無緣法俱生。以前所說六識身",
    "T27n1545_195:0977c01": "及相應法為因。即與彼俱生故。由此已遮",
    "T27n1545_195:0977c02": "執有為相是無為者意。非無為法從因生",
    "T27n1545_195:0977c03": "故。此是有非無法故。是有性非假法故。非",
    "T27n1545_195:0977c04": "無非無性。此為決定前所說義。復次前二",
    "T27n1545_195:0977c05": "句成立己論。後二句遮破他論。成立己論",
    "T27n1545_195:0977c06": "者。如善說法者成立善說法宗。惡說法者",
    "T27n1545_195:0977c07": "成立惡說法宗。應理論者成立應理論宗。分",
    "T27n1545_195:0977c08": "別論者成立分別論宗。遮破他論者。如善",
    "T27n1545_195:0977c09": "說法者遮破惡說法宗。惡說法者遮破善說",
    "T27n1545_195:0977c10": "法宗。應理論者遮破分別論宗。分別論者遮",
    "T27n1545_195:0977c11": "破應理論宗。今此亦然。前二句成立自宗。後",
    "T27n1545_195:0977c12": "二句遮破他宗。若不成立自宗便破他者。",
    "T27n1545_195:0977c13": "則為空論。無所依故。若但成立自宗不破",
    "T27n1545_195:0977c14": "他者。則於自宗非善成立。是故先立己宗",
    "T27n1545_195:0977c15": "後破他論。義言此生老住無常有如是理",
    "T27n1545_195:0977c16": "趣。法爾是有是有性。非無非無性。由此已",
    "T27n1545_195:0977c17": "遮執有為相非實有者意。此異色非色法",
    "T27n1545_195:0977c18": "故。異受想識。非受想識法故。由此已遮執",
    "T27n1545_195:0977c19": "色等相即是色等此異相應行是不相應法",
    "T27n1545_195:0977c20": "故。由此已遮執有為相是相應法。此法於",
    "T27n1545_195:0977c21": "彼法當言因當言緣耶。答當言因當言",
    "T27n1545_195:0977c22": "緣。此中何謂此法何謂彼法。有作是說。",
    "T27n1545_195:0977c23": "生老住無常是此法。此俱六識身及相應法",
    "T27n1545_195:0977c24": "是彼法。若作是說者。彼說若此法於俱起",
    "T27n1545_195:0977c25": "彼法當言因當言緣。因者一因謂俱有。緣",
    "T27n1545_195:0977c26": "者二緣。謂因增上。若此法於後起彼法亦當",
    "T27n1545_195:0977c27": "言因當言緣。因者三因。謂同類遍行異熟。",
    "T27n1545_195:0977c28": "緣者三緣。除等無間。若此法於前起彼法",
    "T27n1545_195:0977c29": "當言緣不當言因。緣者二緣。謂所緣增上。",
    "T27n1545_195:0978a01": "若此法總於彼法當言因當言緣。因者四",
    "T27n1545_195:0978a02": "因。謂俱有同類遍行異熟。緣者三緣。除等無",
    "T27n1545_195:0978a03": "間。復有說者。前所說六識身及相應法。是此",
    "T27n1545_195:0978a04": "法此俱生老住無常是彼法。若作是說者。彼",
    "T27n1545_195:0978a05": "說若此法於俱起彼法當言因當言緣。因",
    "T27n1545_195:0978a06": "者一因。謂俱有。緣者二緣。謂因增上。若此法",
    "T27n1545_195:0978a07": "於後起彼法當言因當言緣。因者三因。謂",
    "T27n1545_195:0978a08": "同類遍行異熟。緣者二緣。謂因增上。若此法",
    "T27n1545_195:0978a09": "於前起彼法當言緣不當言因。緣者一",
    "T27n1545_195:0978a10": "緣。謂增上。若此法總於彼法當言因當言",
    "T27n1545_195:0978a11": "緣。因者四因。謂俱有同類遍行異熟。緣者二",
    "T27n1545_195:0978a12": "緣。謂因增上。復有說者。即前生老住無常是",
    "T27n1545_195:0978a13": "此法此同類生老住無常是彼法。若作是說",
    "T27n1545_195:0978a14": "者。彼說若此法於俱起彼法當言因當言",
    "T27n1545_195:0978a15": "緣。因者一因。謂俱有。緣者二緣。謂因增上。",
    "T27n1545_195:0978a16": "若此法於後起彼法當言因當言緣。因者",
    "T27n1545_195:0978a17": "三因。謂同類遍行異熟。緣者二緣。謂因增上。",
    "T27n1545_195:0978a18": "若此法於前起彼法當言緣不當言因。緣",
    "T27n1545_195:0978a19": "者一緣。謂增上。若此法總於彼法當言因",
    "T27n1545_195:0978a20": "當言緣。因者四因。謂俱有同類遍行異熟。",
    "T27n1545_195:0978a21": "緣者二緣。謂因增上。復有說者。即前所說生",
    "T27n1545_195:0978a22": "老住無常是此法。此生同類生乃至此無常",
    "T27n1545_195:0978a23": "同類無常是彼法。若作是說者。彼說若此法",
    "T27n1545_195:0978a24": "於俱起彼法當言因當言緣。因者一因。謂",
    "T27n1545_195:0978a25": "俱有。緣者二緣。謂因增上。若此法於後起彼",
    "T27n1545_195:0978a26": "法當言因當言緣。因者三因。謂同類遍行",
    "T27n1545_195:0978a27": "異熟。緣者二緣。謂因增上。若此法於前起彼",
    "T27n1545_195:0978a28": "法當言緣不當言因。緣者一緣。謂增上。",
    "T27n1545_195:0978a29": "若此法總於彼法當言因當言緣。因者四",
    "T27n1545_195:0978b01": "因。謂俱有同類遍行異熟。緣者二緣。謂因增",
    "T27n1545_195:0978b02": "上。此法當言善耶不善耶無記耶。答於善",
    "T27n1545_195:0978b03": "法當言善。於不善法當言不善。於無記",
    "T27n1545_195:0978b04": "法當言無記。以生所生乃至滅所滅性類",
    "T27n1545_195:0978b05": "必同故。此法幾隨眠隨增。幾結繫耶。答三界",
    "T27n1545_195:0978b06": "有漏緣隨眠隨增九結繫。問何故不說此法",
    "T27n1545_195:0978b07": "無漏緣隨眠隨增耶。答由二緣。故隨眠隨增。",
    "T27n1545_195:0978b08": "一所緣故。二相應故。無漏緣隨眠無所緣故。",
    "T27n1545_195:0978b09": "隨增境解脫故。雖有相應故隨增而於此",
    "T27n1545_195:0978b10": "無不與此相應故。此中依種類總說故言",
    "T27n1545_195:0978b11": "三界有漏緣隨眠隨增九結繫。若別說者欲",
    "T27n1545_195:0978b12": "界於欲界。乃至無色界於無色界。見苦所斷",
    "T27n1545_195:0978b13": "一切及見集所斷遍行。於見苦所斷。見集所",
    "T27n1545_195:0978b14": "斷一切。及見苦所斷遍行。於見集所斷。見滅",
    "T27n1545_195:0978b15": "所斷有漏緣及遍行。於見滅所斷。見道所斷",
    "T27n1545_195:0978b16": "有漏緣及遍行。於見道所斷。修所斷一切及",
    "T27n1545_195:0978b17": "遍行於修所斷。欲界九結。於欲界。色界六",
    "T27n1545_195:0978b18": "結。於色界。無色界六結。於無色界。如是三",
    "T27n1545_195:0978b19": "界有漏緣隨眠及九結。於此法皆由所緣",
    "T27n1545_195:0978b20": "故隨增及繫非相應故。諸有為相廣說如雜",
    "T27n1545_195:0978b21": "蘊色納息。",
    "T27n1545_195:0978b22": "說一切有部發智大毘婆沙論卷第一百九"
}